{
    "T08n0232_002:0729b13": "文殊師利所說摩訶般若波羅蜜",
    "T08n0232_002:0729b14": "經卷下",
    "T08n0232_002:0729b16": "梁扶南國三藏曼陀羅仙譯",
    "T08n0232_002:0729b17": "[0729b17] 爾時阿難從座而起，偏袒右肩，右膝著地，白",
    "T08n0232_002:0729b18": "佛言：「世尊！何因緣故，如是大地六種震動？」佛",
    "T08n0232_002:0729b19": "告阿難：「我說福田無差別相，故現斯瑞。往昔",
    "T08n0232_002:0729b20": "諸佛亦於此處，作如是說福田之相，利益眾",
    "T08n0232_002:0729b21": "生，一切世界六種震動。」[0729b21] 舍利弗白佛言：「世",
    "T08n0232_002:0729b22": "尊！文殊師利是不可思議。何以故！所說法",
    "T08n0232_002:0729b23": "相，不可思議。」[0729b23] 佛告文殊師利：「如是，如是！如舍",
    "T08n0232_002:0729b24": "利弗言，汝之所說實不可思議。」文殊師利白",
    "T08n0232_002:0729b25": "佛言：「世尊！不可思議不可說，思議亦不可",
    "T08n0232_002:0729b26": "說。如是思議不思議性俱不可說。一切聲相，",
    "T08n0232_002:0729b27": "非思議亦非不可思議。」[0729b27] 佛言：「汝入不思議三",
    "T08n0232_002:0729b28": "昧耶？」文殊師利言：「不也，世尊！我即不思議，",
    "T08n0232_002:0729b29": "不見有心能思議者。云何而言入不思議三",
    "T08n0232_002:0729c01": "昧？我初發心欲入是定，而今思惟，實無心相",
    "T08n0232_002:0729c02": "而入三昧。如人學射，久習則巧，後雖無心，以",
    "T08n0232_002:0729c03": "久習故，箭發皆中。我亦如是，初學不思議三",
    "T08n0232_002:0729c04": "昧，繫心一緣，若久習成就，更無心想，恒與定",
    "T08n0232_002:0729c05": "俱。」[0729c05] 舍利弗語文殊師利言：「更有勝妙寂滅定",
    "T08n0232_002:0729c06": "不？」文殊師利言：「若有不思議定者，汝可問言：",
    "T08n0232_002:0729c07": "『更有寂滅定不？』如我意解，不可思議定尚不",
    "T08n0232_002:0729c08": "可得，云何問有寂滅定乎？」[0729c08] 舍利弗言：「不可",
    "T08n0232_002:0729c09": "思議定不可得耶？」",
    "T08n0232_002:0729c10": "[0729c10] 文殊師利言：「思議定者，是可得相；不可思議",
    "T08n0232_002:0729c11": "定者，不可得相。一切眾生實成就不思議定。",
    "T08n0232_002:0729c12": "何以故？一切心相即非心故，是名不思議定。",
    "T08n0232_002:0729c13": "是故一切眾生相及不思議三昧相，等無分",
    "T08n0232_002:0729c14": "別。」[0729c14] 佛讚文殊師利言：「善哉，善哉！汝於諸佛久",
    "T08n0232_002:0729c15": "殖善根，淨修梵行，乃能演說甚深三昧。汝今",
    "T08n0232_002:0729c16": "安住如是般若波羅蜜中。」[0729c16] 文殊師利言：「若我",
    "T08n0232_002:0729c17": "住般若波羅蜜中，能作是說，即是有想，便住",
    "T08n0232_002:0729c18": "我想。若住有想、我想中者，般若波羅蜜便有",
    "T08n0232_002:0729c19": "處所。般若波羅蜜若住於無，亦是我想，亦名",
    "T08n0232_002:0729c20": "處所。離此二處，住無所住，如諸佛住，安處寂",
    "T08n0232_002:0729c21": "滅非思議境界。如是不思議，名般若波羅蜜",
    "T08n0232_002:0729c22": "住處。般若波羅蜜處，一切法無相，一切法無",
    "T08n0232_002:0729c23": "作。般若波羅蜜即不思議，不思議即法界，法",
    "T08n0232_002:0729c24": "界即無相，無相即不思議，不思議即般若波",
    "T08n0232_002:0729c25": "羅蜜。般若波羅蜜、法界。無二無別。無二無別",
    "T08n0232_002:0729c26": "即法界，法界即無相，無相即般若波羅蜜界。",
    "T08n0232_002:0729c27": "般若波羅蜜界即不思議界，不思議界即無生",
    "T08n0232_002:0729c28": "無滅界，無生無滅界即不思議界。」[0729c28] 文殊師利",
    "T08n0232_002:0729c29": "言：「如來界及我界，即不二相。如是修般若波",
    "T08n0232_002:0729c30": "羅蜜者則不求菩提。何以故？菩提相離，即",
    "T08n0232_002:0730a01": "是般若波羅蜜故。世尊！若知我相而不可",
    "T08n0232_002:0730a02": "著，無知無著是佛所知。不可思議無知無著，",
    "T08n0232_002:0730a03": "即佛所知。何以故？知體本性無所有相。云何",
    "T08n0232_002:0730a04": "能轉法界？若知本性無體無著者，即名無物。",
    "T08n0232_002:0730a05": "若無有物，是無處所，無依無住。無依無住即",
    "T08n0232_002:0730a06": "無生無滅，無生無滅即是有為無為功德。若",
    "T08n0232_002:0730a07": "如是知，則無心想。無心想者，云何當知有為",
    "T08n0232_002:0730a08": "無為功德？無知即不思議，不思議者是佛所",
    "T08n0232_002:0730a09": "知，亦無取無不取，不見三世去來等相，不取",
    "T08n0232_002:0730a10": "生滅及諸起作，亦不斷不常。如是知者是名",
    "T08n0232_002:0730a11": "正智。不思議智如虛空，無此無彼，不可比",
    "T08n0232_002:0730a12": "類，無好惡，無等等，無相無貌。」[0730a12] 佛告文殊師",
    "T08n0232_002:0730a13": "利：「若如是知，名不退智。」文殊師利言：「無作智",
    "T08n0232_002:0730a14": "名不退智，猶如金鋌先加鎚打方知好惡。",
    "T08n0232_002:0730a15": "若不治打，無能知者。不退智相亦復如是。要",
    "T08n0232_002:0730a16": "行境界，不念不著，無起無作，具足不動，不生",
    "T08n0232_002:0730a17": "不滅，爾乃顯現。」",
    "T08n0232_002:0730a18": "[0730a18] 爾時佛告文殊師利言：「如諸如來自說己智，",
    "T08n0232_002:0730a19": "誰當能信？」文殊師利言：「如是智者，非涅槃法",
    "T08n0232_002:0730a20": "非生死法，是寂滅行，是無動行，不斷貪欲、瞋",
    "T08n0232_002:0730a21": "恚、愚癡，亦非不斷。何以故？無盡無滅，不離生",
    "T08n0232_002:0730a22": "死亦非不離，不修道非不修道。作是解者名",
    "T08n0232_002:0730a23": "為正信。」[0730a23] 佛告文殊師利言：「善哉，善哉！如汝所",
    "T08n0232_002:0730a24": "說，深解斯義。」[0730a24] 爾時摩訶迦葉白佛言：「世尊！於",
    "T08n0232_002:0730a25": "當來世，若說如是甚深正法，誰能信解如聞",
    "T08n0232_002:0730a26": "受行？」[0730a26] 佛告迦葉：「今此會中比丘、比丘尼、優婆",
    "T08n0232_002:0730a27": "塞、優婆夷，得聞此經者，如是人等，於未來世",
    "T08n0232_002:0730a28": "若聞是法，必能信解於甚深般若波羅蜜，乃",
    "T08n0232_002:0730a29": "能讀誦信解受持，亦為他人分別演說。譬如",
    "T08n0232_002:0730a30": "長者失摩尼寶，憂愁苦惱。後若還得，心甚歡",
    "T08n0232_002:0730b01": "喜。如是，迦葉！比丘、比丘尼、優婆塞、優婆夷等，",
    "T08n0232_002:0730b02": "亦復如是，有信樂心。若不聞法則生苦惱，若",
    "T08n0232_002:0730b03": "得聞時，信解受持，常樂讀誦，甚大歡喜。當知",
    "T08n0232_002:0730b04": "此人，即是見佛，亦即親近供養諸佛。」[0730b04] 佛告迦",
    "T08n0232_002:0730b05": "葉：「譬如忉利天上波利質多羅樹，皰初出時，",
    "T08n0232_002:0730b06": "是中諸天見是樹已，皆大歡喜，此樹不久必",
    "T08n0232_002:0730b07": "當開敷。若比丘、比丘尼、優婆塞、優婆夷，得聞",
    "T08n0232_002:0730b08": "般若波羅蜜，能生信解，亦復如是。此人不",
    "T08n0232_002:0730b09": "久亦當開敷一切佛法。於當來世，有比丘、比",
    "T08n0232_002:0730b10": "丘尼、優婆塞、優婆夷，聞般若波羅蜜，信受讀",
    "T08n0232_002:0730b11": "誦，心不悔沒。當知是人，已從此會聽受是經，",
    "T08n0232_002:0730b12": "亦能為人聚落城邑廣說流布。當知是人，佛",
    "T08n0232_002:0730b13": "所護念。如是甚深般若波羅蜜中，有能信",
    "T08n0232_002:0730b14": "樂，無疑惑者，是善男子、善女人，於過去諸佛",
    "T08n0232_002:0730b15": "久已修學，殖眾善根。譬如有人以手穿珠，",
    "T08n0232_002:0730b16": "忽遇無上真摩尼寶，心大歡喜。當知是人",
    "T08n0232_002:0730b17": "必已曾見。[0730b17] 「如是，迦葉！若善男子、善女人，修",
    "T08n0232_002:0730b18": "學餘法，忽然得聞甚深般若波羅蜜，能生歡",
    "T08n0232_002:0730b19": "喜，亦復如是。當知此人，已曾聞故。若有眾",
    "T08n0232_002:0730b20": "生得聞甚深般若波羅蜜，心能信受，生大歡",
    "T08n0232_002:0730b21": "喜。如是人等亦曾親近無數諸佛，從聞般若",
    "T08n0232_002:0730b22": "波羅蜜，已修學故。譬如有人，先所經見城邑",
    "T08n0232_002:0730b23": "聚落，後若聞人讚歎彼城，所有園苑種種池泉，",
    "T08n0232_002:0730b24": "華果林樹男女人民，皆可愛樂。是人聞已，即",
    "T08n0232_002:0730b25": "大歡喜，更勸令說，是城園苑眾好嚴飾，雜華",
    "T08n0232_002:0730b26": "池泉多諸甘果，種種珍妙一切愛樂。是人得",
    "T08n0232_002:0730b27": "聞，重甚歡喜。如是之人，皆曾見故。若善男子、",
    "T08n0232_002:0730b28": "善女人，有聞般若波羅蜜，信心聽受，能生歡",
    "T08n0232_002:0730b29": "喜，樂聞不厭，而更勸說。當知此輩，已從文殊",
    "T08n0232_002:0730b30": "師利，曾聞如是般若波羅蜜故。」迦葉白佛言：",
    "T08n0232_002:0730c01": "「世尊！若將來世善男子、善女人，得聞是甚深",
    "T08n0232_002:0730c02": "般若波羅蜜，信樂聽受。以是相故，當知此",
    "T08n0232_002:0730c03": "人亦於過去佛所曾聞修學。」[0730c03] 文殊師利白佛",
    "T08n0232_002:0730c04": "言：「世尊！佛說諸法，無作無相，第一寂滅。若",
    "T08n0232_002:0730c05": "善男子、善女人，有能如是諦了斯義，如聞如",
    "T08n0232_002:0730c06": "說，為諸如來之所讚歎。不違法相，是即佛說，",
    "T08n0232_002:0730c07": "亦是熾然般若波羅蜜相，亦名熾燃具足佛",
    "T08n0232_002:0730c08": "法，通達實相，不可思議。」[0730c08] 佛告文殊師利：「我本",
    "T08n0232_002:0730c09": "行菩薩道時，修諸善根，欲住阿鞞跋致地，當",
    "T08n0232_002:0730c10": "學般若波羅蜜。欲成阿耨多羅三藐三菩提，",
    "T08n0232_002:0730c11": "當學般若波羅蜜。若善男子、善女人，欲解一",
    "T08n0232_002:0730c12": "切法相，欲知一切眾生心界皆悉同等，當學",
    "T08n0232_002:0730c13": "般若波羅蜜。文殊師利！欲學一切佛法具足",
    "T08n0232_002:0730c14": "無礙，當學般若波羅蜜。欲學一切佛成阿耨",
    "T08n0232_002:0730c15": "多羅三藐三菩提時相好威儀無量法式，當",
    "T08n0232_002:0730c16": "學般若波羅蜜。欲知一切佛不成阿耨多羅",
    "T08n0232_002:0730c17": "三藐三菩提一切法式及諸威儀，當學般若",
    "T08n0232_002:0730c18": "波羅蜜。何以故？是空法中，不見諸佛、菩提等",
    "T08n0232_002:0730c19": "故。若善男子、善女人，欲知如是等相無疑惑",
    "T08n0232_002:0730c20": "者，當學般若波羅蜜。何以故？般若波羅蜜，",
    "T08n0232_002:0730c21": "不見諸法若生若滅、若垢若淨。是故善男子、",
    "T08n0232_002:0730c22": "善女人，應作如是學般若波羅蜜。欲知一切",
    "T08n0232_002:0730c23": "法無過去、未來、現在等相，當學般若波羅蜜。",
    "T08n0232_002:0730c24": "何以故？法界性相無三世故。欲知一切法同",
    "T08n0232_002:0730c25": "入法界心無罣礙，當學般若波羅蜜。欲得三",
    "T08n0232_002:0730c26": "轉十二行法輪，亦自證知而不取著，當學般",
    "T08n0232_002:0730c27": "若波羅蜜。欲得慈心遍覆一切眾生而無限",
    "T08n0232_002:0730c28": "齊，亦不作念有眾生相，當學般若波羅蜜。欲",
    "T08n0232_002:0730c29": "得於一切眾生不起諍論，亦復不取無諍論",
    "T08n0232_002:0730c30": "相，當學般若波羅蜜。欲知是處非處、十力、無",
    "T08n0232_002:0731a01": "畏，住佛智慧得無礙辯，當學般若波羅蜜。」[0731a01] 爾",
    "T08n0232_002:0731a02": "時文殊師利白佛言：「世尊！我觀正法，無為",
    "T08n0232_002:0731a03": "無相，無得無利，無生無滅，無來無去，無知者、",
    "T08n0232_002:0731a04": "無見者、無作者。不見般若波羅蜜，亦不見般",
    "T08n0232_002:0731a05": "若波羅蜜境界，非證非不證。不作戲論，無有",
    "T08n0232_002:0731a06": "分別。一切法無盡離盡，無凡夫法，無聲聞法，",
    "T08n0232_002:0731a07": "無辟支佛法、佛法。非得非不得，不捨生死，不",
    "T08n0232_002:0731a08": "證涅槃。非思議非不思議，非作非不作。法相",
    "T08n0232_002:0731a09": "如是。不知云何當學般若波羅蜜？」",
    "T08n0232_002:0731a10": "[0731a10] 爾時佛告文殊師利：「若能如是知諸法相，是",
    "T08n0232_002:0731a11": "名當學般若波羅蜜。菩薩摩訶薩若欲學菩",
    "T08n0232_002:0731a12": "提自在三昧，得是三昧已，照明一切甚深佛",
    "T08n0232_002:0731a13": "法，及知一切諸佛名字，亦悉了達諸佛世界，",
    "T08n0232_002:0731a14": "無有障礙，當如文殊師利所說般若波羅蜜",
    "T08n0232_002:0731a15": "中學。」[0731a15] 文殊師利白佛言：「世尊！何以故名般",
    "T08n0232_002:0731a16": "若波羅蜜？」佛言：「般若波羅蜜無邊無際，無名",
    "T08n0232_002:0731a17": "無相，非思量，無歸依，無洲渚，無犯無福，無晦",
    "T08n0232_002:0731a18": "無明，猶如法界，無有分齊，亦無限數，是名般",
    "T08n0232_002:0731a19": "若波羅蜜，亦名菩薩摩訶薩行處。非處非不",
    "T08n0232_002:0731a20": "行處，悉入一乘，名非行處。何以故？無念無作",
    "T08n0232_002:0731a21": "故。」[0731a21] 文殊師利白佛言：「世尊！當云何行能速得",
    "T08n0232_002:0731a22": "阿耨多羅三藐三菩提？」佛言：「文殊師利！如般",
    "T08n0232_002:0731a23": "若波羅蜜所說行，能速得阿耨多羅三藐三",
    "T08n0232_002:0731a24": "菩提。復有一行三昧，若善男子、善女人，修是",
    "T08n0232_002:0731a25": "三昧者，亦速得阿耨多羅三藐三菩提。」[0731a25] 文殊",
    "T08n0232_002:0731a26": "師利言：「世尊！云何名一行三昧？」[0731a26] 佛言：「法界一",
    "T08n0232_002:0731a27": "相，繫緣法界，是名一行三昧。若善男子、善女",
    "T08n0232_002:0731a28": "人，欲入一行三昧，當先聞般若波羅蜜，如說",
    "T08n0232_002:0731a29": "修學，然後能入一行三昧。如法界緣，不退不壞，",
    "T08n0232_002:0731b01": "不思議，無礙無相。善男子、善女人，欲入一行",
    "T08n0232_002:0731b02": "三昧，應處空閑，捨諸亂意，不取相貌，繫心一",
    "T08n0232_002:0731b03": "佛，專稱名字。隨佛方所，端身正向，能於一佛",
    "T08n0232_002:0731b04": "念念相續，即是念中，能見過去、未來、現在諸",
    "T08n0232_002:0731b05": "佛。何以故？念一佛功德無量無邊，亦與無",
    "T08n0232_002:0731b06": "量諸佛功德無二，不思議佛法等無分別，皆",
    "T08n0232_002:0731b07": "乘一如，成最正覺，悉具無量功德、無量辯才。",
    "T08n0232_002:0731b08": "如是入一行三昧者，盡知恒沙諸佛、法界，無",
    "T08n0232_002:0731b09": "差別相。阿難所聞佛法，得念總持，辯才智慧",
    "T08n0232_002:0731b10": "於聲聞中雖為最勝，猶住量數，則有限礙。若",
    "T08n0232_002:0731b11": "得一行三昧，諸經法門，一一分別，皆悉了知，",
    "T08n0232_002:0731b12": "決定無礙。晝夜常說，智慧辯才終不斷絕。若",
    "T08n0232_002:0731b13": "比阿難多聞辯才，百千等分不及其一。菩薩",
    "T08n0232_002:0731b14": "摩訶薩應作是念：『我當云何逮得一行三昧",
    "T08n0232_002:0731b15": "不可思議功德無量名稱？』佛言：『菩薩摩訶薩",
    "T08n0232_002:0731b16": "當念一行三昧，常勤精進而不懈怠。』如是次",
    "T08n0232_002:0731b17": "第漸漸修學，則能得入一行三昧，不可思議",
    "T08n0232_002:0731b18": "功德作證，除謗正法不信，惡業重罪障者，所",
    "T08n0232_002:0731b19": "不能入。[0731b19] 「復次，文殊師利！譬如有人得摩尼珠，",
    "T08n0232_002:0731b20": "示其珠師。珠師答言：『此是無價真摩尼寶。』即",
    "T08n0232_002:0731b21": "求師言：『為我治磨，勿失光色。』珠師治已，隨其",
    "T08n0232_002:0731b22": "磨時，珠色光明映徹表裏。文殊師利！若有",
    "T08n0232_002:0731b23": "善男子、善女人，修學一行三昧不可思議功",
    "T08n0232_002:0731b24": "德無量名稱，隨修學時，知諸法相，明達無礙，",
    "T08n0232_002:0731b25": "功德增長，亦復如是。文殊師利！譬如日輪，",
    "T08n0232_002:0731b26": "光明遍滿，無有減相。若得一行三昧，悉能具",
    "T08n0232_002:0731b27": "足一切功德，無有缺少，亦復如是。照明佛法，",
    "T08n0232_002:0731b28": "如日輪光。[0731b28] 「文殊師利！我所說法，皆是一味離",
    "T08n0232_002:0731b29": "味，解脫味，寂滅味。若善男子、善女人，得是一",
    "T08n0232_002:0731c01": "行三昧者，其所演說，亦是一味離味，解脫味、",
    "T08n0232_002:0731c02": "寂滅味，隨順正法，無錯謬相。文殊師利！若菩",
    "T08n0232_002:0731c03": "薩摩訶薩得是一行三昧，皆悉滿足助道之",
    "T08n0232_002:0731c04": "法，速得阿耨多羅三藐三菩提。[0731c04] 「復次，文殊師",
    "T08n0232_002:0731c05": "利！菩薩摩訶薩，不見法界有分別相及以一",
    "T08n0232_002:0731c06": "相，速得阿耨多羅三藐三菩提相，不可思議。",
    "T08n0232_002:0731c07": "是菩提中，亦無得佛。如是知者，速得阿耨多",
    "T08n0232_002:0731c08": "羅三藐三菩提。若信一切法悉是佛法，不生",
    "T08n0232_002:0731c09": "驚怖亦不疑惑。如是忍者，速得阿耨多羅三",
    "T08n0232_002:0731c10": "藐三菩提。」[0731c10] 文殊師利白佛言：「世尊！以如是因，",
    "T08n0232_002:0731c11": "速得阿耨多羅三藐三菩提耶？」佛言：「得阿",
    "T08n0232_002:0731c12": "耨多羅三藐三菩提，不以因得，不以非因得。",
    "T08n0232_002:0731c13": "何以故？不思議界，不以因得，不以非因得。若",
    "T08n0232_002:0731c14": "善男子、善女人，聞如是說，不生懈怠。當知是",
    "T08n0232_002:0731c15": "人，已於先佛種諸善根。是故比丘、比丘尼，聞",
    "T08n0232_002:0731c16": "說是甚深般若波羅蜜，不生驚怖，即是從佛",
    "T08n0232_002:0731c17": "出家。若優婆塞、優婆夷，得聞如是甚深般若",
    "T08n0232_002:0731c18": "波羅蜜，心不驚怖，即是成就真歸依處。",
    "T08n0232_002:0731c19": "[0731c19] 「文殊師利！若善男子、善女人，不習甚深般若",
    "T08n0232_002:0731c20": "波羅蜜，即是不修佛乘。譬如大地，一切藥木皆",
    "T08n0232_002:0731c21": "依地生長。文殊師利！菩薩摩訶薩亦復如是，",
    "T08n0232_002:0731c22": "一切善根皆依般若波羅蜜而得增長，於阿",
    "T08n0232_002:0731c23": "耨多羅三藐三菩提不相違背。」[0731c23] 爾時文殊師",
    "T08n0232_002:0731c24": "利白佛言：「世尊！此閻浮提城邑聚落，當於何",
    "T08n0232_002:0731c25": "處演說如是甚深般若波羅蜜？」佛告文殊師",
    "T08n0232_002:0731c26": "利：「今此會中，若有人聞般若波羅蜜，皆發誓",
    "T08n0232_002:0731c27": "言：『於未來世，常得與般若波羅蜜相應，從是",
    "T08n0232_002:0731c28": "信解，未來世中能聽是經。』當知此人不從餘",
    "T08n0232_002:0731c29": "小善根中來，所能堪受，聞已歡喜。文殊師利！",
    "T08n0232_002:0732a01": "若復有人，從汝聽是般若波羅蜜，應作是言：",
    "T08n0232_002:0732a02": "『此般若波羅蜜中，無聲聞、辟支佛法、佛法，",
    "T08n0232_002:0732a03": "亦無凡夫生滅等法。』」[0732a03] 文殊師利白佛言：「世尊！",
    "T08n0232_002:0732a04": "若比丘、比丘尼、優婆塞、優婆夷，來問我言：『云",
    "T08n0232_002:0732a05": "何如來說般若波羅蜜？』我當答言：『一切諸法無",
    "T08n0232_002:0732a06": "諍論相，云何如來當說般若波羅蜜？』何以故？",
    "T08n0232_002:0732a07": "不見有法可與法諍論，亦無眾生心識能",
    "T08n0232_002:0732a08": "知。復次，世尊！我當更說究竟實際。何以故？一",
    "T08n0232_002:0732a09": "切法相同入實際，阿羅漢無別勝法。何以故？",
    "T08n0232_002:0732a10": "阿羅漢法、凡夫法，不一不異故。復次，世尊！如",
    "T08n0232_002:0732a11": "是說法，無有眾生已得涅槃，今得、當得。何以",
    "T08n0232_002:0732a12": "故？無有決定眾生相故。」[0732a12] 文殊師利言：「若人欲",
    "T08n0232_002:0732a13": "聞般若波羅蜜，我當作如是說。其有聽者，不",
    "T08n0232_002:0732a14": "念不著，無聞無得，當如幻人無所分別。如是",
    "T08n0232_002:0732a15": "說者，是真說法。是故聽者莫作二相，不捨諸",
    "T08n0232_002:0732a16": "見而修佛法，不取佛法，不捨凡夫法。何以故？",
    "T08n0232_002:0732a17": "佛及凡夫，二法相空，無取捨故。若人問我，當",
    "T08n0232_002:0732a18": "作是說，如是安慰，如是建立。善男子、善女人，",
    "T08n0232_002:0732a19": "應如是問，作如是住，心不退不沒，當如法相，",
    "T08n0232_002:0732a20": "隨順般若波羅蜜說。」",
    "T08n0232_002:0732a21": "[0732a21] 爾時世尊歎文殊師利：「善哉，善哉！如汝所",
    "T08n0232_002:0732a22": "說。若善男子、善女人，欲見諸佛，應學如是",
    "T08n0232_002:0732a23": "般若波羅蜜。欲親近諸佛，如法供養，應學如",
    "T08n0232_002:0732a24": "是般若波羅蜜。若欲言如來是我世尊，應學",
    "T08n0232_002:0732a25": "如是般若波羅蜜。若言如來非我世尊，亦",
    "T08n0232_002:0732a26": "應學如是般若波羅蜜。若欲成阿耨多羅三",
    "T08n0232_002:0732a27": "藐三菩提，應學如是般若波羅蜜。若欲不",
    "T08n0232_002:0732a28": "成阿耨多羅三藐三菩提，亦應學如是般若",
    "T08n0232_002:0732a29": "波羅蜜。若欲成就一切三昧，應學如是般若",
    "T08n0232_002:0732a30": "波羅蜜。若欲不成就一切三昧，亦應學如是",
    "T08n0232_002:0732b01": "般若波羅蜜。何以故？無作三昧無異相故，一",
    "T08n0232_002:0732b02": "切法無生無出故。若欲知一切法假名，應學",
    "T08n0232_002:0732b03": "如是般若波羅蜜。若欲知一切眾生修菩提",
    "T08n0232_002:0732b04": "道，不求菩提相，心不退沒，應學如是般若波",
    "T08n0232_002:0732b05": "羅蜜。何以故？一切法皆菩提相故。若欲知一",
    "T08n0232_002:0732b06": "切眾生行非行相，非行即菩提，菩提即法",
    "T08n0232_002:0732b07": "界，法界即實際，心不退沒，應學如是般若波",
    "T08n0232_002:0732b08": "羅蜜。若欲知一切如來神通變化，無相無礙",
    "T08n0232_002:0732b09": "亦無方所，應學如是般若波羅蜜。」[0732b09] 佛告文殊",
    "T08n0232_002:0732b10": "師利：「若比丘、比丘尼、優婆塞、優婆夷，欲得",
    "T08n0232_002:0732b11": "不墮惡趣，當學般若波羅蜜。一四句偈，受持",
    "T08n0232_002:0732b12": "讀誦，為他解說，隨順實相。如是善男子、善女",
    "T08n0232_002:0732b13": "人，當知決定得阿耨多羅三藐三菩提，則住",
    "T08n0232_002:0732b14": "佛國。若聞如是般若波羅蜜，不驚不畏，心生",
    "T08n0232_002:0732b15": "信解。當知此輩，佛所印可，是佛所行大乘法",
    "T08n0232_002:0732b16": "印。若善男子、善女人，學此法印，超過惡趣，不",
    "T08n0232_002:0732b17": "入聲聞、辟支佛道，以超過故。」",
    "T08n0232_002:0732b18": "[0732b18] 爾時帝釋三十三天，以天妙華：優&#x9262;羅華、拘",
    "T08n0232_002:0732b19": "物頭華、分陀利華、天曼陀羅華等，天栴檀香及",
    "T08n0232_002:0732b20": "餘末香，種種金寶，作天伎樂，為供養般若波",
    "T08n0232_002:0732b21": "羅蜜并諸如來及文殊師利，以散其上。作是",
    "T08n0232_002:0732b22": "供養已，願我常聞般若波羅蜜法印。釋提桓",
    "T08n0232_002:0732b23": "因復作是願，願閻浮提善男子、善女人，常使",
    "T08n0232_002:0732b24": "得聞是經決定佛法，皆令信解受持讀誦為",
    "T08n0232_002:0732b25": "人演說。一切諸天為作擁護。[0732b25] 爾時佛告釋提",
    "T08n0232_002:0732b26": "桓因言：「憍尸迦！如是，如是！善男子、善女人，當",
    "T08n0232_002:0732b27": "得決定諸佛菩提。」[0732b27] 文殊師利白佛言：「世尊！如",
    "T08n0232_002:0732b28": "是受持，善男子、善女人，得大利益，功德無量。」",
    "T08n0232_002:0732b29": "[0732b29] 爾時以佛神力，一切大地六種震動。佛時微",
    "T08n0232_002:0732c01": "笑，放大光明，遍照三千大千世界。文殊師利",
    "T08n0232_002:0732c02": "白佛言：「世尊！即是如來印般若波羅蜜相。」佛",
    "T08n0232_002:0732c03": "言：「文殊師利！如是，如是！說般若波羅蜜已",
    "T08n0232_002:0732c04": "皆現此瑞，為印般若波羅蜜故，使人受持，令",
    "T08n0232_002:0732c05": "無讚毀。何以故？無相法印不可讚毀。我今",
    "T08n0232_002:0732c06": "以是法印，令諸天魔不能得便。」[0732c06] 佛說是已，爾",
    "T08n0232_002:0732c07": "時諸大菩薩及四部眾，聞說般若波羅蜜，歡",
    "T08n0232_002:0732c08": "喜奉行。"
}