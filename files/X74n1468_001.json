{
    "X74n1468_001:0126c05": "No. 1468-A",
    "X74n1468_001:0126c06": " 西歸行儀序",
    "X74n1468_001:0126c08": "[0126c08] 西歸行儀。本戀西學人自行之佛事。因閱妙宗圓中",
    "X74n1468_001:0126c09": "二鈔。及淨土十要等書。始知彌陀經。十念門。二經行",
    "X74n1468_001:0126c10": "儀。四十八願。九品觀章。皆淨土必要。深信切願。莫不",
    "X74n1468_001:0126c11": "由斯。是故將此。奉為日課。并告同心。共作往生左券。",
    "X74n1468_001:0126c12": "彌陀經者。乃諸佛之心要。樂邦之家書。功德不可思",
    "X74n1468_001:0126c13": "議。故聞是經受持者。皆為一切諸佛之所護念。臨命",
    "X74n1468_001:0126c14": "終時。彌陀聖眾。現前導引。況多佛勸持。那堪不誦。十",
    "X74n1468_001:0126c15": "念法門。本彌陀大願。實淨土指南。修淨業者。必不可",
    "X74n1468_001:0126c16": "少。楚石禪師。道高德備。朝朝十念。尚無虧焉。禮想入",
    "X74n1468_001:0126c17": "觀二儀。從時公行儀中摘出。專修之士。尤為急要。修",
    "X74n1468_001:0126c18": "此者。不觀境而淨境宛然。不參心。而真心全露。可謂",
    "X74n1468_001:0126c19": "見佛之奇勳。明心之妙訣也。四十八願。九品觀章。乃",
    "X74n1468_001:0126c20": "法藏之因心。彌陀之果德。讀此方了彌陀因果。始終",
    "X74n1468_001:0126c21": "不捨於我等苦惱眾生。而依此持名。於念念中。必能",
    "X74n1468_001:0126c22": "圓具信願行之三種資糧。西歸不遠。唯在此矣。如上",
    "X74n1468_001:0126c23": "皆諸祖闡揚之旨。並非臆說。唯願諸見聞。皆生決定",
    "X74n1468_001:0126c24": "信。勉力共修持。同歸彌陀願。一生成佛。廣度眾生。在",
    "X74n1468_001:0127a01": "此一舉。不可緩也。戀四學人古崑在舜江天台教觀",
    "X74n1468_001:0127a02": "敬然臂香四十八炷供養阿彌陀佛稽首謹序(時癸酉冬)。",
    "X74n1468_001:0127a06": "西歸行儀目次",
    "X74n1468_001:0127a08": "自序",
    "X74n1468_001:0127a09": "慈雲懺主印施彌陀經正信發願偈",
    "X74n1468_001:0127a10": "佛說阿彌陀經",
    "X74n1468_001:0127a11": "往生淨土十念法門",
    "X74n1468_001:0127a12": "佛說阿彌陀經禮想儀(附 大懺悔文禮四十八願儀)",
    "X74n1468_001:0127a13": "臨睡入觀禮誦儀",
    "X74n1468_001:0127a14": "佛說無量壽經四十八願",
    "X74n1468_001:0127a15": "佛說觀無量壽佛經九品觀章",
    "X74n1468_001:0127a16": "佛說阿彌陀經禮想儀",
    "X74n1468_001:0127a17": "跋",
    "X74n1468_001:0127a19": "[0127a19] 西歸行儀目次(終)",
    "X74n1468_001:0127b05": "No. 1468",
    "X74n1468_001:0127b06": "西歸行儀",
    "X74n1468_001:0127b08": "戀西釋子 古崑 錄集",
    "X74n1468_001:0127b09": "慈雲懺主印施彌陀經正信發願偈",
    "X74n1468_001:0127b10": "[0127b10] 稽首十方佛。彌陀聖中尊。方等修多羅。一切法寶藏",
    "X74n1468_001:0127b11": "觀音及勢至。大地菩薩僧。我以誠信心。刻板并印造。",
    "X74n1468_001:0127b12": "阿彌陀經卷。及以正信偈。旋造各一萬。施四眾受持。",
    "X74n1468_001:0127b13": "偈以發信心。經以資讀誦。若有每日中。至少誦三卷。",
    "X74n1468_001:0127b14": "年誦千八十。十年萬八百。況復多誦者。及歷多年數",
    "X74n1468_001:0127b15": "如是積功德。自然生佛前。我此萬卷經。隨所流布處。",
    "X74n1468_001:0127b16": "極少得一人。誦持生淨土。我願承此力。決定生彼國。",
    "X74n1468_001:0127b17": "況復於多人。人亡經復在。展轉相傳授。是名無盡燈。",
    "X74n1468_001:0127b18": "燈燈相照耀。破生死長夜。顯出佛菩提。空竟悉同生。",
    "X74n1468_001:0127b19": "常寂光淨土。持此清淨福。迴向奉君親。我國聖帝王。",
    "X74n1468_001:0127b20": "及聖后聖位。仁壽各萬年。覆育&#x7FA3;泯類。我父母眷屬。",
    "X74n1468_001:0127b21": "怨親非怨親。咸承勝善根。同生安養國。",
    "X74n1468_001:0127b22": "[0127b22] 要解云。信願持名一行。不涉施為。圓轉五濁。唯信",
    "X74n1468_001:0127b23": "及入。非思議所行境界。設非本師來入惡世。示得",
    "X74n1468_001:0127b24": "菩提。以大智大悲。見此行此說。此眾生何由稟此",
    "X74n1468_001:0127c01": "也哉。是故持名行者。凡誦經時。當先稱。",
    "X74n1468_001:0127c02": "[0127c02] 南無本師釋迦牟尼佛(三聲)。",
    "X74n1468_001:0127c04": "佛說阿彌陀經",
    "X74n1468_001:0127c05": "姚秦三藏法師 鳩摩羅什 譯",
    "X74n1468_001:0127c06": "[0127c06] 如是我聞。一時佛在舍衛國。祇樹給孤獨國(至)歡喜",
    "X74n1468_001:0127c07": "信受。作禮而去(經終)。",
    "X74n1468_001:0127c08": "[0127c08] 誦往生&#x546A;三遍回向云。",
    "X74n1468_001:0127c09": " 願以此功德  莊嚴佛淨土  上報四重恩",
    "X74n1468_001:0127c10": " 下濟三途苦  若有見聞者  悉發菩提心",
    "X74n1468_001:0127c11": " 盡此一報身  同生極樂國",
    "X74n1468_001:0127c12": "[0127c12] 佛云。多有菩薩。欲聞此經。而不能得。若有眾生。聞",
    "X74n1468_001:0127c13": "此經者。於無上道。終不退轉。是故應當專心信受。",
    "X74n1468_001:0127c14": "持誦說行。無得以我滅度之後。復生疑惑。當來之",
    "X74n1468_001:0127c15": "世。經道滅盡。我以慈悲哀愍。特留此經。止住百歲。",
    "X74n1468_001:0127c16": "其有眾生。值斯經者。隨意所願。皆可得度。(出大本)",
    "X74n1468_001:0127c17": "[0127c17] 昔梁朝有道珍法師。當於廬山念佛作水觀。忽夢",
    "X74n1468_001:0127c18": "江水瀰滿。眾人乘船。言往西方。珍言。道珍一生修",
    "X74n1468_001:0127c19": "西方業。可附我而去。船上人云。法師雖講經甚大。",
    "X74n1468_001:0127c20": "未誦彌陀經。并往生&#x546A;。淨業未圓。不得往也。",
    "X74n1468_001:0127c21": "[0127c21] 慈雲云。此經文句雖約。與大本意同。上聖赴緣。廣",
    "X74n1468_001:0127c22": "略異耳。依正主伴。於是備焉。願行方軌。有加諸說。",
    "X74n1468_001:0127c23": "辭簡義博。諷易功多。良在茲矣。請先熟尋節段。然",
    "X74n1468_001:0127c24": "後誦。文則起盡有倫。功不&#x8657;棄。如或清晨淨夜。收",
    "X74n1468_001:0128a01": "視聽以端居。口誦心游。蕩神明於幽極。氛累斯滌。",
    "X74n1468_001:0128a02": "淨境弗迷。廣舌勸持。豈不然也。",
    "X74n1468_001:0128a04": "往生淨土十念法門",
    "X74n1468_001:0128a05": "天竺 慈雲大師 述",
    "X74n1468_001:0128a06": "[0128a06] 十念門者。每晨服飾已。面西正立合掌。連聲稱阿",
    "X74n1468_001:0128a07": "彌陀佛。盡一氣為一念。如是十氣為十念。隨氣長",
    "X74n1468_001:0128a08": "短。不限佛數。氣極為度。聲不高低不緩急。調停得",
    "X74n1468_001:0128a09": "中。十氣連屬。令心不散。專精為功。名十念者。是籍",
    "X74n1468_001:0128a10": "氣束心也。作此念已。發願迴向云。",
    "X74n1468_001:0128a11": "[0128a11] 我弟子某甲。一心歸命極樂世界阿彌陀佛。願以淨",
    "X74n1468_001:0128a12": "光照我。慈誓攝我。我今正念。稱如來名。經十念頃。為",
    "X74n1468_001:0128a13": "菩提道求生淨土。佛昔本誓。若有眾生。欲生我國。至",
    "X74n1468_001:0128a14": "心信樂。乃至十念。若不生者。不取正覺。唯除五逆。誹",
    "X74n1468_001:0128a15": "謗正法我今自憶。此生已來。不造逆罪。不謗大乘。願",
    "X74n1468_001:0128a16": "此十念。得入如來大誓海中。乘佛慈力。眾罪消滅。淨",
    "X74n1468_001:0128a17": "因增長。若臨欲命終。自知時至。身不病苦。心無貪戀。",
    "X74n1468_001:0128a18": "心不倒散。如入禪定。佛及聖眾。手執金臺。來迎接我。",
    "X74n1468_001:0128a19": "如一念頃。生極樂國。華開見佛。即聞佛乘。頓開佛慧。",
    "X74n1468_001:0128a20": "廣度眾生。滿菩提願。",
    "X74n1468_001:0128a22": "佛說阿彌陀經禮想儀(觀文全刻以便初學。倒觀者。順佛法僧三寶為次第故)",
    "X74n1468_001:0128a23": "戀西釋子 古崑遵古 略輯",
    "X74n1468_001:0128a24": "[0128a24] (時公以小本彌陀。字字是行人真歸。字字是行人妙觀。歸觀會一即是行經。遂輯受持行儀。自作&#x5F83;生左",
    "X74n1468_001:0128b01": "券。余深喜之。因隨好略。是故遵此。復輯禮想儀焉。行者凡禮想時。先跪佛前燒香合掌云)。",
    "X74n1468_001:0128b02": "[0128b02] 願此香煙雲。&#x5FA7;滿十方界。供養一切佛。世間難信法。",
    "X74n1468_001:0128b03": "及諸上善人。普熏諸眾生。皆發菩提心(即起禮佛)。",
    "X74n1468_001:0128b04": "一心頂禮。娑婆世界。五濁惡世。說難信法。本師釋迦",
    "X74n1468_001:0128b05": "牟尼佛(拜下想經云)。",
    "X74n1468_001:0128b06": "[0128b06] (舍利弗。如我今稱者。讚諸佛不可思議功德。彼諸佛等。亦稱讚我不可思議功德。而作是言。釋迦牟尼佛。能為",
    "X74n1468_001:0128b07": "甚難希有之事。能於娑婆國土。五濁惡世。&#x5374;濁見濁煩惱濁眾生濁命濁中。得阿耨多羅三藐三菩提。為諸眾",
    "X74n1468_001:0128b08": "生說是一切世間難信之法。舍利弗當知我於五濁惡世。行此難事。得阿耨多羅三藐三菩提。為一切世間說",
    "X74n1468_001:0128b09": "此難信之法。是為甚難)。",
    "X74n1468_001:0128b10": "一心頂禮。十方世界。出廣長舌。勸讚西方。恒河沙數",
    "X74n1468_001:0128b11": "諸佛(拜下想經云)。",
    "X74n1468_001:0128b12": "[0128b12] (舍利弗。如我今者。讚歎阿彌陀佛不可思議功德之利。東方亦有阿&#x95A6;鞞佛。須彌相佛。大須彌佛。須彌光佛。妙",
    "X74n1468_001:0128b13": "音佛。如是等恒河沙數諸佛各於其國。出廣長舌相。遍覆三千大千世界。說誠實言。汝等眾生。當信是稱讚不",
    "X74n1468_001:0128b14": "可思議功德一切諸佛所護念經。舍利弗。南方世界。有日月燈佛。名聞光佛。大焰肩佛。須彌燈佛。無量精進佛。",
    "X74n1468_001:0128b15": "如是等恒河沙數諸佛。各於其國。出廣長舌相。遍覆三千大千世界。說誠實言。汝等眾生。當信是稱讚不可思",
    "X74n1468_001:0128b16": "議功德一切諸佛所護念經。舍利弗。西方世界有無量壽佛。無量相佛。無量幢佛。大光佛。大明佛。寶相佛。淨光",
    "X74n1468_001:0128b17": "佛。如是等恒河沙數諸佛。各於其國。出廣長舌相。遍覆三千大千世界。說誠實言。汝等眾生。當信是稱讚不可",
    "X74n1468_001:0128b18": "思議功德一切諸佛所護念經。舍利弗。北方世界。有焰肩佛。最勝音佛。難沮佛。日生佛。綱明佛。如是等恒河沙",
    "X74n1468_001:0128b19": "數諸佛。各於其國。出廣長舌相遍覆三千大千世界。說誠實言。汝等眾生。當信是稱讚不可思議功德一切諸",
    "X74n1468_001:0128b20": "佛所護念經。舍利弗。下方世界。有師子佛。名聞佛。名光佛。達摩佛。法幢佛。持法佛。如是等恒河沙數諸佛。各於",
    "X74n1468_001:0128b21": "其國。出廣長舌相。遍覆三千大千世界。說誠實言。汝等眾生。當信是稱讚不可思議功德一切諸佛所護念經。",
    "X74n1468_001:0128b22": "舍利弗。上方世界。有梵音佛。宿王佛。香上佛。香光佛。大焰肩佛雜色寶華嚴身佛娑羅樹王佛寶華德佛見一",
    "X74n1468_001:0128b23": "切義佛。如須彌山佛。如是等恒河沙數諸佛。各於其國。出廣長舌相。遍覆三千大千世界。說誠實言。汝等眾生。",
    "X74n1468_001:0128b24": "當信是稱讚不可思議功德一切諸佛所護念經)。",
    "X74n1468_001:0128c01": "一心頂禮。西方極樂世界。光壽無量。普攝&#x7FA3;生。阿彌",
    "X74n1468_001:0128c02": "陀佛(拜下想經云)。",
    "X74n1468_001:0128c03": "[0128c03] (舍利弗。於汝意云何。彼佛我故號阿彌陀。舍利弗。彼佛光明無量。照十方國。無所障礙。是故號為阿彌陀。又舍",
    "X74n1468_001:0128c04": "利弗。彼佛壽命。及其人民。無量無邊呵僧祇劫。故名阿彌陀。舍利弗。阿彌陀佛。成佛以來。於今十劫)。",
    "X74n1468_001:0128c05": "一心頂禮。西方極樂世界。執持名號。臨終導引。阿彌",
    "X74n1468_001:0128c06": "陀佛(拜下想經云)。",
    "X74n1468_001:0128c07": "[0128c07] (舍利弗。不可以少善根福德因緣。得生彼國。舍利弗。若有善男子善女人。聞說阿彌陀佛。執持名號。若一日若",
    "X74n1468_001:0128c08": "二日若三日若四日若五日若六日若七日。一心不亂。其人臨命終時。阿彌陀佛。與諸聖眾。現在其前。是人終",
    "X74n1468_001:0128c09": "時。心不顛倒。即得往生阿彌陀佛極樂國土。舍利弗。我見是利。故說此言。若有眾生。聞是說者。應當發願生彼",
    "X74n1468_001:0128c10": "國土)。",
    "X74n1468_001:0128c11": "一心頂禮。西方極樂世界。已今當願。皆令往生。阿彌",
    "X74n1468_001:0128c12": "陀佛(拜下想經云)。",
    "X74n1468_001:0128c13": "[0128c13] (舍利弗。若有人已發願。今發願。當發願。欲生阿彌陀佛國者。是諸人等。皆得不退轉於阿耨多羅三藐三菩提。",
    "X74n1468_001:0128c14": "於彼國土。若已生。若今生。若當生。是故舍利弗。諸善男子善女人。若有信者。應當發願。生彼國土)",
    "X74n1468_001:0128c15": "一心頂禮。稱讚不可思議功德一切諸佛所護念經。",
    "X74n1468_001:0128c16": "及十方三世一切尊法(拜下想經云)。",
    "X74n1468_001:0128c17": "[0128c17] (舍利弗。於汝意云何何故名為一切諸佛所護念經。舍利弗。若有善男子善女人。聞是經受持者。及聞諸佛名",
    "X74n1468_001:0128c18": "者。是諸善男字善女人。皆為一切諸佛之所護念。皆得不退轉於阿耨多羅三藐三菩提。是故舍利弗。汝等皆",
    "X74n1468_001:0128c19": "當信受我語。及諸佛所說)。",
    "X74n1468_001:0128c20": "一心頂禮。西方極樂世界。觀音勢至。諸上善人。及清",
    "X74n1468_001:0128c21": "淨大海眾菩薩摩訶薩(拜下想經云)。",
    "X74n1468_001:0128c22": "[0128c22] (又舍利弗。彼佛有無量無邊聲聞弟子。皆阿羅漢。非是算數之所能知。諸菩薩眾。亦復如是。舍利弗。彼佛國土。",
    "X74n1468_001:0128c23": "成就如是功德莊嚴。又舍利弗。極樂國土。眾生生者。皆是阿鞞跋致。其中多有一生補處。其數甚多。非是算數",
    "X74n1468_001:0128c24": "所能知之。但可以無量無邊阿僧祇說。舍利弗。眾生聞者應當發願。願生彼國。所以者何。得與如是諸上善人。",
    "X74n1468_001:0129a01": "俱會一處)。",
    "X74n1468_001:0129a02": "一心頂禮。西方極樂世界。靈鳥樹下。聞音正念。諸菩",
    "X74n1468_001:0129a03": "薩摩訶薩(拜下想經云)。",
    "X74n1468_001:0129a04": "[0129a04] (復次舍利弗。彼國常有種種奇妙雜色之鳥。白鶴孔雀鸚鵡舍利。迦陵頻伽。共命之鳥。是諸眾鳥。晝夜六時。出",
    "X74n1468_001:0129a05": "和雅音。其音演暢五根五力。七菩提分。八聖道分。如是等法。其土眾生。聞是音已。皆悉念佛念法念僧。舍利弗。",
    "X74n1468_001:0129a06": "汝勿謂此鳥實是罪報所生。所以者何。彼佛國土。無三惡道。舍利弗。其佛國土。尚無惡道之名。何況有實。是諸",
    "X74n1468_001:0129a07": "眾鳥。皆是阿彌陀佛欲令法音宣流。變化所作。舍利弗。彼佛國土。微風吹動諸寶所樹。及寶羅網。出微妙音譬",
    "X74n1468_001:0129a08": "如百千種樂。同時俱作。聞是音者。自然皆生念佛念法念僧之心。舍利弗。其佛國土。成就如是功德莊嚴)。",
    "X74n1468_001:0129a09": "一心頂禮。西方極樂世界。黃金地上。盛華供佛。諸菩",
    "X74n1468_001:0129a10": "薩摩訶薩(拜下想經云)。",
    "X74n1468_001:0129a11": "[0129a11] (又舍利弗。彼佛國土。常作天樂。黃金為地。晝夜六時。雨天曼陀羅華。其土眾生。常以清旦。各以衣&#x88D3;盛眾妙華。",
    "X74n1468_001:0129a12": "供養他方十萬億佛。即以食時。還到本國。飯食經行。舍利弗。極樂國土。成就如是功德莊嚴)。",
    "X74n1468_001:0129a13": "一心頂禮。西方極樂世界。蓮華池內。寶樓閣中。諸菩",
    "X74n1468_001:0129a14": "薩摩訶薩(拜下想經云)。",
    "X74n1468_001:0129a15": "[0129a15] (又舍利弗。極樂國土。有七寶池。八功德水充滿其中。池底純以金沙布地。四邊&#x5826;道。金銀琉璃玻璃合成。上有",
    "X74n1468_001:0129a16": "樓閣。亦以金銀琉璃玻璃硨磲赤珠瑪瑙。而嚴飾之池中蓮華。大如車輪。青色青光。黃色黃光。赤色赤光。白色",
    "X74n1468_001:0129a17": "白光。微妙香潔。舍利弗。極樂國土。成就如是功德莊嚴)。",
    "X74n1468_001:0129a18": "一心頂禮。西方極樂世界。無有眾苦。但受諸樂。一切",
    "X74n1468_001:0129a19": "菩薩摩訶薩(拜下想經云)。",
    "X74n1468_001:0129a20": "[0129a20] (爾時佛告長老舍利弗。從是西方。過十萬億佛土。有世界名曰極樂。其土有佛號阿彌陀。今現在說法。舍利弗。",
    "X74n1468_001:0129a21": "彼土何故名為極樂。其國眾生。無有眾苦。但受諸樂。故名極樂。又舍利弗。極樂國土。七重欄楯。七重羅網。七重",
    "X74n1468_001:0129a22": "行樹。皆是四寶。周匝圍繞。是故彼國。名為極樂)。",
    "X74n1468_001:0129a23": "一心頂禮。文殊彌勒。諸大菩薩。舍利弗等。諸大尊者。",
    "X74n1468_001:0129a24": "及十方三世一切聖眾(拜下想經云)。",
    "X74n1468_001:0129b01": "[0129b01] (如是我聞。一時佛在舍衛國。祇樹給孤獨園。與大比丘僧。千二百五十人俱。皆是大阿羅漢眾所知識。長老舍",
    "X74n1468_001:0129b02": "利弗。摩訶目揵連。摩訶迦葉。摩訶迦旃延。摩訶俱絺羅。離婆多。周利槃陀伽。難陀。阿難陀。羅&#x777A;羅。憍梵波提。賓",
    "X74n1468_001:0129b03": "頭盧頗羅墮。迦留陀夷。摩訶劫賓那。薄拘羅。阿[少/兔]樓&#x99C4;。如是等諸大弟子。并諸菩薩摩訶薩。文殊師利法王子。",
    "X74n1468_001:0129b04": "阿逸多菩薩。乾陀訶提菩薩常精進菩薩。與如是等諸大菩薩及釋提桓因等。無量諸天大眾俱)。",
    "X74n1468_001:0129b05": "[0129b05] 禮想已。跪誦彌陀經一卷。往生&#x546A;三遍。讚云。",
    "X74n1468_001:0129b06": "[0129b06] 阿彌陀佛身金色。相好光明無等倫。白毫宛轉五須",
    "X74n1468_001:0129b07": "彌。紺目澄清四大海。光中化佛無數億。化菩薩眾亦",
    "X74n1468_001:0129b08": "無邊。四十八願度眾生。九品咸令登彼岸。",
    "X74n1468_001:0129b09": "[0129b09] 南無西方極樂世界。大慈大悲。阿彌陀佛(稱佛多少隨力而止)。",
    "X74n1468_001:0129b10": "南無觀世音菩薩。南無大勢至菩薩。南無清淨大海",
    "X74n1468_001:0129b11": "眾菩薩(各十稱)。念畢迴向發願云。",
    "X74n1468_001:0129b12": " 弟子稱念阿彌陀  真實功德佛名號",
    "X74n1468_001:0129b13": " 唯願慈悲垂攝受  證知懺悔及所願",
    "X74n1468_001:0129b14": " 我昔所造諸惡業  皆由無始貪瞋癡",
    "X74n1468_001:0129b15": " 從身語意之所生  一切我今皆懺悔",
    "X74n1468_001:0129b16": " 願我臨欲命終時  盡除一切諸障礙",
    "X74n1468_001:0129b17": " 面見彼佛阿彌陀  即得往生安樂剎",
    "X74n1468_001:0129b18": " 我今所修諸善根  一切皆悉盡迴向",
    "X74n1468_001:0129b19": " 普願法界諸眾生  同生西方極樂國",
    "X74n1468_001:0129b20": "自歸依佛。當願眾生。體解大道。發無上心。",
    "X74n1468_001:0129b21": "自歸依法。當願眾生。深入經藏。智慧如海。",
    "X74n1468_001:0129b22": "自歸依僧。當願眾生。統理大眾。一切無礙。",
    "X74n1468_001:0129b23": "和南聖眾",
    "X74n1468_001:0129b24": "大懺悔文(加於極樂世界。大慈大悲。阿彌陀佛下。先讀此文。然後念佛。不加亦可)",
    "X74n1468_001:0129c01": "[0129c01] 我弟子某甲。至心懺悔。十方諸佛。真實見知。我及眾",
    "X74n1468_001:0129c02": "生。本性清淨。諸佛住處。名常寂光。&#x5FA7;在剎那。及一切",
    "X74n1468_001:0129c03": "法。而我不了。妄計我人。於平等法中。而起分別。於清",
    "X74n1468_001:0129c04": "淨心中。而生染著。以是顛倒。五欲因緣。生死循環。經",
    "X74n1468_001:0129c05": "歷三界。坐此相續。不念出期。而復於中。造極惡業。四",
    "X74n1468_001:0129c06": "重五逆。及一闡提。非毀大乘。謗破三寶。謗無諸佛。斷",
    "X74n1468_001:0129c07": "學般若。用十方僧物。用佛塔物。污梵行人。習近惡法。",
    "X74n1468_001:0129c08": "於破戒者。更相讚護。三乘道人。種毀罵內種。覆過失",
    "X74n1468_001:0129c09": "外現威儀。常以五邪。招納四事。不淨說法。非律教人。",
    "X74n1468_001:0129c10": "因佛出家。反破佛法。違逆師長。如法教誨。恣行貪恚。",
    "X74n1468_001:0129c11": "無慚恥心。以是因緣。諸惡業力。命終當墮。阿鼻地獄。",
    "X74n1468_001:0129c12": "猛火熾然。受無量苦。千萬億劫。無解脫期。今始覺知。",
    "X74n1468_001:0129c13": "生大慚愧。生大怖畏。十方世尊。阿彌陀佛。久已於我。",
    "X74n1468_001:0129c14": "生大悲心。無數劫來。為度我故。修菩薩道。不惜身命。",
    "X74n1468_001:0129c15": "今已得佛。大悲滿足。真實能為。一切救護。今我造惡。",
    "X74n1468_001:0129c16": "必墮三途。願起哀憐。受我懺悔。重罪得滅。諸惡消除。",
    "X74n1468_001:0129c17": "乃至娑婆。生因永盡。諸佛淨土。如願往生。當命終時。",
    "X74n1468_001:0129c18": "悉無障礙。我懺悔已。六根三業。淨無瑕累。所修善根。",
    "X74n1468_001:0129c19": "悉亦清淨。皆悉迴向。莊嚴淨土。普與眾生。同生安養。",
    "X74n1468_001:0129c20": "願阿彌陀佛。常來護持。令我善根。現前增進。不失淨",
    "X74n1468_001:0129c21": "因。臨命終時。身心正念。視聽分明。面奉彌陀。與諸聖",
    "X74n1468_001:0129c22": "眾。手持華臺。接引於我。一剎那頃。生極樂國。華開見",
    "X74n1468_001:0129c23": "佛。即聞佛乘。頓開佛慧。廣度眾生。滿菩提願。",
    "X74n1468_001:0129c24": "[0129c24] 懺悔發願已。歸命禮阿彌陀佛。及一切三寶。",
    "X74n1468_001:0130a01": "禮四十八願儀(早晚隨便)",
    "X74n1468_001:0130a02": "一心頂禮西方極樂世界。大慈大悲。大願大力。接引",
    "X74n1468_001:0130a03": "導師。阿彌陀佛。[0130a03] (第一拜。默誦第一願。第二拜。默誦第二願。乃至第四十八拜。默誦第四十",
    "X74n1468_001:0130a04": "八願。不能誦願者。記數禮四十八拜亦可)。",
    "X74n1468_001:0130a05": "一心頂禮。西方極樂世界。觀世音菩薩摩訶薩。",
    "X74n1468_001:0130a06": "一心頂禮。西方極樂世界。大勢至菩薩摩訶薩。",
    "X74n1468_001:0130a07": "一心頂禮。西方極樂世界。清淨大海眾菩薩摩訶薩。",
    "X74n1468_001:0130a08": "[0130a08] (各三拜)",
    "X74n1468_001:0130a09": " 願以此功德  莊嚴佛淨土  上報四重恩",
    "X74n1468_001:0130a10": " 下濟三途苦  若有見聞者  悉發菩提心",
    "X74n1468_001:0130a11": " 盡此一報身  同生極樂國",
    "X74n1468_001:0130a13": "臨睡入觀禮誦儀",
    "X74n1468_001:0130a14": "戀西釋子 古崑遵古 略輯",
    "X74n1468_001:0130a15": "[0130a15] (行者當知。觀無量壽佛經云。佛告阿難及韋提希。諦聽諦聽善思念之。吾當為汝。分別解說除苦惱法。汝",
    "X74n1468_001:0130a16": "等憶持。廣為大眾分別解說。我等既感佛恩。受此法門。是故先當。作如是禮)。",
    "X74n1468_001:0130a17": "一心頂禮。娑婆世界。分別解說。除苦惱法。本師釋迦",
    "X74n1468_001:0130a18": "牟尼佛(拜下想偈云)。",
    "X74n1468_001:0130a19": "[0130a19] (能禮所禮性空寂。感應道交難思議。我此道場如帝珠。釋迦如來影現中。我身影現如來前。為求離苦接足禮)。",
    "X74n1468_001:0130a20": "一心頂禮。西方極樂世界。在池水上。住寶蓮華。現丈",
    "X74n1468_001:0130a21": "六身。形真金色。圓光&#x668E;徹。圓光中無量化佛菩薩阿",
    "X74n1468_001:0130a22": "彌陀佛(想偈云)。",
    "X74n1468_001:0130a23": "[0130a23] (能禮所禮性空寂。感應道交難思議。我此道場如帝珠。阿彌陀佛影現中。我身影現彌陀前。為求&#x5F83;生接足禮)。",
    "X74n1468_001:0130a24": "一心頂禮。西方極樂世界。在池水上。天冠立佛。觀世",
    "X74n1468_001:0130b01": "音菩薩摩訶薩(想偈改觀音菩薩影現中)。",
    "X74n1468_001:0130b02": "一心頂禮。西方極樂世界。在池水上。肉髻寶瓶。大勢",
    "X74n1468_001:0130b03": "至菩薩摩訶薩(想偈改勢至菩薩影現中)。",
    "X74n1468_001:0130b04": "一心頂禮。極樂世界上品上生。讀誦修慈。三心圓發。",
    "X74n1468_001:0130b05": "諸菩薩摩訶薩(拜下當想本品經文不能想經但至心向禮亦可)。",
    "X74n1468_001:0130b06": "一心頂禮。極樂世界上品中生。解第一義。心不驚動。",
    "X74n1468_001:0130b07": "諸菩薩摩訶薩。",
    "X74n1468_001:0130b08": "一心頂禮。極樂世界上品下生。但發無上清淨道心。",
    "X74n1468_001:0130b09": "諸菩薩摩訶薩。",
    "X74n1468_001:0130b10": "一心頂禮。極樂世界中品上生。修行諸戒。無眾過患。",
    "X74n1468_001:0130b11": "諸菩薩摩訶薩。",
    "X74n1468_001:0130b12": "一心頂禮。極樂世界中品中生。一日一夜。持戒威儀。",
    "X74n1468_001:0130b13": "諸菩薩摩訶薩。",
    "X74n1468_001:0130b14": "一心頂禮。極樂世界中品下生。孝養父母。行世仁慈。",
    "X74n1468_001:0130b15": "諸菩薩摩訶薩。",
    "X74n1468_001:0130b16": "一心頂禮。極樂世界下品上生。多惡稱佛。三聖慰迎。",
    "X74n1468_001:0130b17": "諸菩薩摩訶薩。",
    "X74n1468_001:0130b18": "一心頂禮。極樂世界下品中生。毀戒聞佛。火滅聖臨。",
    "X74n1468_001:0130b19": "諸菩薩摩訶薩。",
    "X74n1468_001:0130b20": "一心頂禮。極樂世界下品下生。惡逆稱佛。十念得超。",
    "X74n1468_001:0130b21": "諸菩薩摩訶薩。",
    "X74n1468_001:0130b22": "[0130b22] 拜想已。長跪合掌。誦。",
    "X74n1468_001:0130b23": "佛說觀無量壽佛經九品觀章",
    "X74n1468_001:0130b24": "[0130b24] 誦至當坐道場。生諸佛家。至心竭力。念。",
    "X74n1468_001:0130c01": "南無阿彌陀佛(十口氣)",
    "X74n1468_001:0130c02": "南無觀世音菩薩",
    "X74n1468_001:0130c03": "南無大勢至菩薩",
    "X74n1468_001:0130c04": "南無清淨大海眾菩薩[0130c04] (各十聲)",
    "X74n1468_001:0130c05": "[0130c05] 至心發願云。",
    "X74n1468_001:0130c06": "[0130c06] 弟子某甲。現是生死凡夫。罪障深重。輪迴六道。苦不",
    "X74n1468_001:0130c07": "可言。今遇知識。得聞彌陀名號。本願功德。一心稱念。",
    "X74n1468_001:0130c08": "求願往生。願佛慈悲不捨。哀憐攝受。弟子某甲不識",
    "X74n1468_001:0130c09": "佛身。相好光明。願佛示現。令我得見。及見觀音勢至。",
    "X74n1468_001:0130c10": "諸菩薩眾。彼世界中。清淨莊嚴。光明妙相等。令我了",
    "X74n1468_001:0130c11": "了得見(禮佛三拜歸寮養息)。",
    "X74n1468_001:0130c13": "佛說無量壽經四十八願",
    "X74n1468_001:0130c14": "曹魏 康僧鎧 譯",
    "X74n1468_001:0130c15": "[0130c15] 佛告阿難。過去久遠無失數劫。世自在王佛。興出於",
    "X74n1468_001:0130c16": "世(至)空中讚言。決定必成無上正覺。",
    "X74n1468_001:0130c19": "佛說觀無量壽佛經九品觀章",
    "X74n1468_001:0130c20": "劉宋西域三藏法師 &#x757A;良耶舍 譯",
    "X74n1468_001:0130c21": "[0130c21] 佛告阿難。及韋提希。若欲至心生西方者。先當觀於",
    "X74n1468_001:0130c22": "一丈六像(至)為其勝友。當坐道場。生諸佛家。",
    "X74n1468_001:0130c23": "[0130c23] 余於同治元年。在佛頂山慧濟寺。閱淨土十要。至",
    "X74n1468_001:0130c24": "寶王論中。知智者大師。臨終令讀四十八願。九品",
    "X74n1468_001:0131a01": "觀章。想智者乃東土釋迦。臨終令讀。豈非至要之",
    "X74n1468_001:0131a02": "言。因此熟讀。奉為日課。吾信彌陀願力。九界普收。",
    "X74n1468_001:0131a03": "全賴大師之遣教也嗣法後裔古崑敬然臂香九",
    "X74n1468_001:0131a04": "炷謹識。",
    "X74n1468_001:0131a06": "佛說阿彌陀經禮想儀",
    "X74n1468_001:0131a07": "[0131a07] 拜下能觀經文者。當依全儀。不能觀者。只要依",
    "X74n1468_001:0131a08": "此直禮。功德無異。凡禮拜時。先跪佛前燒香。合",
    "X74n1468_001:0131a09": "掌云。",
    "X74n1468_001:0131a10": "[0131a10] 願此香煙雲。&#x5FA7;滿十方界。供養一切佛。世間難信法。",
    "X74n1468_001:0131a11": "及諸上善人。普熏諸眾生。皆發菩提心(即起)。",
    "X74n1468_001:0131a12": "一心頂禮。娑婆世界。五濁惡世。說難信法。本師釋迦",
    "X74n1468_001:0131a13": "牟尼佛。",
    "X74n1468_001:0131a14": "一心頂禮。十方世界。出廣長舌。勸讚西方。恒河沙數",
    "X74n1468_001:0131a15": "諸佛。",
    "X74n1468_001:0131a16": "一心頂禮。西方極樂世界。光壽無量。普攝&#x7FA3;生。阿彌",
    "X74n1468_001:0131a17": "陀佛。",
    "X74n1468_001:0131a18": "一心頂禮。西方極樂世界。執持名號。臨終導引。阿彌",
    "X74n1468_001:0131a19": "陀佛。",
    "X74n1468_001:0131a20": "一心頂禮。西方極樂世界。己今當願。皆令往生。阿彌",
    "X74n1468_001:0131a21": "陀佛。",
    "X74n1468_001:0131a22": "一心頂禮。稱讚不可思議功德。一切諸佛所護念經。",
    "X74n1468_001:0131a23": "及十方三世一切尊法。",
    "X74n1468_001:0131a24": "一心頂禮。西方極樂世界。觀音勢至。諸上善人。及清",
    "X74n1468_001:0131b01": "淨大海眾菩薩摩訶薩。",
    "X74n1468_001:0131b02": "一心頂禮。西方極樂世界。靈鳥樹下。聞音正念。諸菩",
    "X74n1468_001:0131b03": "薩摩訶薩。",
    "X74n1468_001:0131b04": "一心頂禮。西方極樂世界。黃金地上。盛華供佛。諸菩",
    "X74n1468_001:0131b05": "薩摩訶薩。",
    "X74n1468_001:0131b06": "一心頂禮。西方極樂世界。蓮華池內。寶樓閣中。諸菩",
    "X74n1468_001:0131b07": "薩摩訶薩。",
    "X74n1468_001:0131b08": "一心頂禮。西方極樂世界。無有眾苦。但受諸樂。一切",
    "X74n1468_001:0131b09": "菩薩摩訶薩。",
    "X74n1468_001:0131b10": "一心頂禮。文殊彌勒。諸大菩薩。舍利弗等。諸大尊者。",
    "X74n1468_001:0131b11": "及十方三世一切聖眾。",
    "X74n1468_001:0131b12": "[0131b12] 跪誦彌陀經一卷。往生&#x546A;三&#x5FA7;。讚云。",
    "X74n1468_001:0131b13": " 阿彌陀佛身金色  相好光明無等倫",
    "X74n1468_001:0131b14": " 白毫宛轉五須彌  紺目澄清四大海",
    "X74n1468_001:0131b15": " 光中化佛無數億  化菩薩眾亦無邊",
    "X74n1468_001:0131b16": " 四十八願度眾生  九品咸令登彼岸",
    "X74n1468_001:0131b17": "[0131b17] 南無西方極樂世界。大慈大悲。阿彌陀佛(念佛多少隨力而止)。",
    "X74n1468_001:0131b18": "南無觀世音菩薩。南無大勢至菩薩。南無清淨大海",
    "X74n1468_001:0131b19": "眾菩薩(各十稱)。念畢迴向發願云。",
    "X74n1468_001:0131b20": " 弟子稱念阿彌陀  真實功德佛名號",
    "X74n1468_001:0131b21": " 唯願慈悲垂攝受  證知懺悔及所願",
    "X74n1468_001:0131b22": " 我昔所造諸惡業  皆由無始貪瞋癡",
    "X74n1468_001:0131b23": " 從身語意之所生  一切我今皆懺悔",
    "X74n1468_001:0131b24": " 願我臨欲命終時  盡除一切諸障礙",
    "X74n1468_001:0131c01": " 面見彼佛阿彌陀  即得往生安樂剎",
    "X74n1468_001:0131c02": " 我今所修諸善根  一切皆悉盡迴向",
    "X74n1468_001:0131c03": " 普願法界諸眾生  同生西方極樂國",
    "X74n1468_001:0131c04": "自歸依佛 當願眾生 體解大道 發無上心",
    "X74n1468_001:0131c05": "自歸依法 當願眾生 深入經藏 智慧如海",
    "X74n1468_001:0131c06": "自歸依僧 當願眾生 統理大眾 一切無礙",
    "X74n1468_001:0131c07": "和南聖眾",
    "X74n1468_001:0131c08": "東林十八賢位次",
    "X74n1468_001:0131c09": "慧遠法師慧永法師慧持法師",
    "X74n1468_001:0131c10": "道生法師曇順法師僧叡法師",
    "X74n1468_001:0131c11": "曇恒法師道昺法師曇詵法師",
    "X74n1468_001:0131c12": "道敬法師覺明法師覺賢法師(即佛陀跋陀羅尊者)",
    "X74n1468_001:0131c13": "劉程之張野周續之",
    "X74n1468_001:0131c14": "張詮宗炳雷次宗",
    "X74n1468_001:0131c15": "[0131c15] 慧遠法師。大開蓮宗。本從經教。故稱獨唱之初祖。名",
    "X74n1468_001:0131c16": "第一賢也。第十二佛陀跋陀羅尊者。乃遠祖闡念佛",
    "X74n1468_001:0131c17": "三昧。後二十七年入社之友。今人禮為始傳淨土之",
    "X74n1468_001:0131c18": "祖。說是遠祖授念佛三昧之師。錯之極矣。詳具佛祖",
    "X74n1468_001:0131c19": "統紀。謹將蓮宗禮祖儀。開明於後。以便照行。朔望課",
    "X74n1468_001:0131c20": "畢。合掌云。",
    "X74n1468_001:0131c21": "[0131c21] 頂禮",
    "X74n1468_001:0131c22": "西天東土歷代祖師。",
    "X74n1468_001:0131c23": "天下闡宗教律諸大善知識。",
    "X74n1468_001:0131c24": "(蓮宗)初祖盧山慧遠大師(八月初六日&#x5F83;生)",
    "X74n1468_001:0132a01": "二祖光明善導大師(未考彌陀誕日當供)",
    "X74n1468_001:0132a02": "三祖般舟承遠大師(七月十九日&#x5F83;生)",
    "X74n1468_001:0132a03": "四祖五會法照大師(十二月初一日&#x5F83;生)",
    "X74n1468_001:0132a04": "五祖臺巖少康大師(十月初三日&#x5F83;生)",
    "X74n1468_001:0132a05": "六祖永明智覺大師(二月二十六日&#x5F83;生)",
    "X74n1468_001:0132a06": "七祖昭慶省常大師(正月十二日&#x5F83;生)",
    "X74n1468_001:0132a07": "八祖雲棲蓮池大師(七月初二日&#x5F83;生)",
    "X74n1468_001:0132a08": "九祖靈&#x5CEF;蕅益大師(正月二十一日&#x5F83;生)",
    "X74n1468_001:0132a09": "十祖梵天思齊大師(四月十四日&#x5F83;生)",
    "X74n1468_001:0132a10": "十一祖資福徹悟大師(十二月十七日&#x5F83;生)",
    "X74n1468_001:0132a11": "古今蓮社諸大法師",
    "X74n1468_001:0132a12": "[0132a12] 後禮如常",
    "X74n1468_001:0132a13": "西歸行儀(終)",
    "X74n1468_001:0132a15": "[0132a15] 光緒九年夏日戀西學人古崑謹識",
    "X74n1468_001:0132a20": "No. 1468-B",
    "X74n1468_001:0132a21": " 西歸行儀跋",
    "X74n1468_001:0132a23": "[0132a23] 佛說彌陀經者。圓中鈔云。即是三德秘藏。圓該一切。",
    "X74n1468_001:0132a24": "舒之則彌綸法界。一即一切。卷之則攝在一經。一切",
    "X74n1468_001:0132b01": "即一。能如是了。則彌陀一經。充滿法界可也。十方法",
    "X74n1468_001:0132b02": "界。皆具此經可也。受持之人。諸佛護念。其所護念。不",
    "X74n1468_001:0132b03": "在茲乎求。淨土者。急須諷誦。以此功德。速往西方。讀",
    "X74n1468_001:0132b04": "誦大乘。無過於此。十念門者。彌陀立誓。以導奉持。可",
    "X74n1468_001:0132b05": "不遵乎。每晨稱念。面必向西。楚禪師云。一方土淨方",
    "X74n1468_001:0132b06": "方淨。十念心真念念真。此深得面西十念之奧旨。故",
    "X74n1468_001:0132b07": "靈&#x5CEF;讚楚石。即是阿彌陀正覺也為此持名人縱得",
    "X74n1468_001:0132b08": "一心不亂。此行切不可廢。此行一廢則信願不切。往",
    "X74n1468_001:0132b09": "生難矣。故要解云。若無信願。縱將名號。持至風吹不",
    "X74n1468_001:0132b10": "入。雨打不濕。亦無得生之理。二儀者。運三業之至誠。",
    "X74n1468_001:0132b11": "向西方之妙境。則心佛宛然。自他不隔。是心作佛。是",
    "X74n1468_001:0132b12": "心是佛之皆明矣。苟能遵此。則信願不深。而自深焉。",
    "X74n1468_001:0132b13": "蓮宗必讀序云。名號功德。自何而始。乃因六八大願",
    "X74n1468_001:0132b14": "之所莊嚴。九品悲心之所成就也。是故專持名者。此",
    "X74n1468_001:0132b15": "二經文應當熟讀。堅固信願。全賴於斯。戀西大師。以",
    "X74n1468_001:0132b16": "至誠心。集此一書。可謂契理契機。盡美盡善。其自序",
    "X74n1468_001:0132b17": "一章。奇倡極談。精詳貫徹。非得三昧。定佛冥加。略引",
    "X74n1468_001:0132b18": "後文云。彌陀因果。始終不捨於我等苦惱眾生。而依",
    "X74n1468_001:0132b19": "此持名。於念念中。必能圓具信願行之三種資糧。誠",
    "X74n1468_001:0132b20": "哉此語。未得淨宗之骨髓。必難如是。余初一讀。便如",
    "X74n1468_001:0132b21": "得寶。越讀越深。愈思愈妙。深慚垢重。何幸聞斯。獲益",
    "X74n1468_001:0132b22": "良多。感恩不盡。乃覺從前持名。全無信願。只是壓捺",
    "X74n1468_001:0132b23": "妄想而已。所以每每改換題目。別求深妙。故堅密大",
    "X74n1468_001:0132b24": "師云。未階淨信淨願。十方三世佛祖大道。如何荷擔。",
    "X74n1468_001:0132c01": "唯願修淨業者。竭力遵此行儀。則信願必堅。西歸必",
    "X74n1468_001:0132c02": "穩。見佛非難。度生亦廣。[0132c02] 同治甲戌年夏日學人芳慧",
    "X74n1468_001:0132c03": "敬然臂香四十八炷供養淨土法門稽首謹識",
    "X74n1468_001:0132c04": "[0132c04] 學者維遐敬刻臂香三炷供佛發願云。",
    "X74n1468_001:0132c05": " 願以此功德  速往極樂國"
}