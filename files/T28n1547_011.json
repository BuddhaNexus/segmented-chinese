{
    "T28n1547_011:0491a21": "鞞婆沙論卷第十一",
    "T28n1547_011:0491a23": "阿羅漢尸陀槃尼撰",
    "T28n1547_011:0491a24": "符秦罽賓三藏僧伽跋澄譯",
    "T28n1547_011:0491a25": "四等處第三十四",
    "T28n1547_011:0491a26": "[0491a26] 四無量等慈悲喜護。問曰。何以故次禪說無",
    "T28n1547_011:0491a27": "量等。答曰。從禪生故次說等禪。有餘功德次",
    "T28n1547_011:0491a28": "說無量等。問曰。無量等有何性。答曰。慈悲護",
    "T28n1547_011:0491a29": "無貪性取彼共有法相應法。欲界色界有五",
    "T28n1547_011:0491b01": "陰性。喜根性取彼共有法相應法。欲界色界",
    "T28n1547_011:0491b02": "五陰性。問曰。若喜是喜根性者。彼婆須蜜施",
    "T28n1547_011:0491b03": "設云何通彼問。慈云何。答言。慈及慈相應痛",
    "T28n1547_011:0491b04": "想行識。云何痛與痛相應耶。答曰。彼說應爾。",
    "T28n1547_011:0491b05": "慈云何。答曰。慈及慈相應想行識應當爾。若",
    "T28n1547_011:0491b06": "不爾者當有意。答曰。彼總說五陰性。四無量",
    "T28n1547_011:0491b07": "等雖痛不與痛相應。但彼想行識相應。此是",
    "T28n1547_011:0491b08": "無量等性。己種相身所有自然。說性已當說",
    "T28n1547_011:0491b09": "行。何以故說無量。無量等有何義。答曰。除戲",
    "T28n1547_011:0491b10": "故說無量等。問曰。若除戲說無量等者。彼四",
    "T28n1547_011:0491b11": "無量等有二戲用。何等除戲。答曰。慈悲除見",
    "T28n1547_011:0491b12": "戲。謂眾生多行見。彼多有恚喜護除愛戲。是",
    "T28n1547_011:0491b13": "故除戲說無量等。或曰。除放逸故說無量等。",
    "T28n1547_011:0491b14": "或曰。聖遊戲故說無量等。如豪貴者多種種",
    "T28n1547_011:0491b15": "樂戲。如是聖遊戲無量等。是謂聖遊戲故說",
    "T28n1547_011:0491b16": "無量等。界者欲界繫亦色界繫。地者七地。欲",
    "T28n1547_011:0491b17": "界依未來禪中間根本四禪。依者依欲界行",
    "T28n1547_011:0491b18": "者慈樂行悲苦行喜悅行護捨行。緣者或有",
    "T28n1547_011:0491b19": "說欲界無量等緣初禪。初禪地緣二禪。二禪",
    "T28n1547_011:0491b20": "地緣三禪。三禪地緣四禪。更有說者已地緣",
    "T28n1547_011:0491b21": "如是說者一切緣欲界。一切緣眾生。一切總",
    "T28n1547_011:0491b22": "緣。緣欲界者。或五陰眾生緣。或二陰眾生",
    "T28n1547_011:0491b23": "緣。若己心住者。五陰眾生緣若不己心住者",
    "T28n1547_011:0491b24": "二陰眾生緣。意止者四意止。智者性非智與",
    "T28n1547_011:0491b25": "等智相應。定者非與定相應。痛者總三痛相",
    "T28n1547_011:0491b26": "應。樂根喜根護根。問曰。當言過去耶。當言未",
    "T28n1547_011:0491b27": "來耶。當言現在耶。答曰。當言過去當言未來",
    "T28n1547_011:0491b28": "當言現在。問曰。當言過去緣耶。當言未來緣",
    "T28n1547_011:0491b29": "耶。當言現在緣耶。答曰。當言是過去緣。當",
    "T28n1547_011:0491c01": "言是未來緣。當言是現在緣。問曰。當言己意",
    "T28n1547_011:0491c02": "緣耶。當言他意緣耶。答曰。當言他意緣。問",
    "T28n1547_011:0491c03": "曰。當言名緣耶。當言義緣耶。答曰。當言是名",
    "T28n1547_011:0491c04": "緣。當言是義緣。問曰。無量等如說行亦爾耶。",
    "T28n1547_011:0491c05": "為說異行異耶。有一說者。無量等者如說行",
    "T28n1547_011:0491c06": "亦爾。前行慈。是故世尊前說慈悲喜護亦爾。",
    "T28n1547_011:0491c07": "更有說者。無量等者說亦異行亦異。問曰。何",
    "T28n1547_011:0491c08": "以故說亦異行亦異。答曰。或有但行慈等不",
    "T28n1547_011:0491c09": "行餘等。問曰。何以故。答曰。無有等漸漸正",
    "T28n1547_011:0491c10": "受。無有順正受。亦非逆正受。亦非超正受。如",
    "T28n1547_011:0491c11": "無量等解脫。除入一切入亦爾。問曰。何等人",
    "T28n1547_011:0491c12": "能行無量等。答曰。人有二種。一者求惡。二者",
    "T28n1547_011:0491c13": "求功德。求惡者彼終不能行無量等。謂彼至",
    "T28n1547_011:0491c14": "於阿羅漢所亦求惡。何所犯何所失何所過。",
    "T28n1547_011:0491c15": "常誦習持謂求功德者。彼能行無量等。謂彼",
    "T28n1547_011:0491c16": "至於斷善根所求功德。問曰。斷善根者無功",
    "T28n1547_011:0491c17": "德何所求。答曰。彼斷善根者。端正極妙形見",
    "T28n1547_011:0491c18": "本宿行。見已便作是念。本宿行為極妙。如是",
    "T28n1547_011:0491c19": "受極妙果。是謂求惡者不能行無量等。求功",
    "T28n1547_011:0491c20": "德者能行無量等。問曰。行無量等時作何方",
    "T28n1547_011:0491c21": "便。答曰。此慈前從親起行。一切眾生立三品。",
    "T28n1547_011:0491c22": "親品怨家品中人品。彼親品復立三品軟中",
    "T28n1547_011:0491c23": "上。上親品者父母尊師。彼前上親品樂開解",
    "T28n1547_011:0491c24": "欲令彼樂。然此心極惡難御難制難持。於親",
    "T28n1547_011:0491c25": "極妙意中不住。彼精進勤不捨還攝意。於上",
    "T28n1547_011:0491c26": "親品開解欲令彼樂。如人以豆投錐。數數投",
    "T28n1547_011:0491c27": "不住。彼精勤不捨。要投令住。如是彼精勤不",
    "T28n1547_011:0491c28": "捨還攝意。於上親品樂開解欲令彼樂。於上",
    "T28n1547_011:0491c29": "親品開解已。中親及軟親開解。然後中品人",
    "T28n1547_011:0492a01": "及濡怨家開解。然後中然後增上怨家品開",
    "T28n1547_011:0492a02": "解欲令彼樂。如一切眾生平等如稱無欺。樂",
    "T28n1547_011:0492a03": "開解如上親品。如是至增上怨家品。如是慈",
    "T28n1547_011:0492a04": "成就。如慈悲喜亦爾。護因中品行。問曰。護何",
    "T28n1547_011:0492a05": "以故因中品行。答曰。當捨親品者憎愛。捨怨",
    "T28n1547_011:0492a06": "家者憎恚。是故前中品開解。此是眾生然後",
    "T28n1547_011:0492a07": "捨怨家。問曰。何以故前捨怨家。答曰。恚易除",
    "T28n1547_011:0492a08": "非愛。然後捨上親。如一切眾生平等如稱無",
    "T28n1547_011:0492a09": "欺。捨一切眾生已。如中品如是至上親品。如",
    "T28n1547_011:0492a10": "是護等成就。說曰。前行慈。問曰。何以故前行",
    "T28n1547_011:0492a11": "慈。答曰。彼前求欲饒益眾生。慈者是饒益相。",
    "T28n1547_011:0492a12": "已饒益眾生。彼作是念。當除不饒益事。悲者",
    "T28n1547_011:0492a13": "除不饒益相。饒益眾生已除不饒益事。彼作",
    "T28n1547_011:0492a14": "是念。令眾生喜。謂眾生喜已然後捨眾生。更",
    "T28n1547_011:0492a15": "有說者前行悲。問曰。何以故前行悲。答曰。前",
    "T28n1547_011:0492a16": "欲令眾生除不饒益事。悲者除不饒益事。已",
    "T28n1547_011:0492a17": "除不饒益事便欲饒益慈者饒益相。如以除",
    "T28n1547_011:0492a18": "眾生不饒益事饒益。彼作是念。令眾生喜",
    "T28n1547_011:0492a19": "然後捨眾生。更有說者。此二無量等各各相",
    "T28n1547_011:0492a20": "懷悲及喜。若前行悲要當次行喜。問曰。何以",
    "T28n1547_011:0492a21": "故次悲要行喜。答曰。如悲令心憂。彼生喜已",
    "T28n1547_011:0492a22": "除憂。若前行喜要次行悲。問曰。何以故喜次",
    "T28n1547_011:0492a23": "要行悲。答曰。如生喜心調然後起悲攝受。問",
    "T28n1547_011:0492a24": "曰。謂欲令眾生樂慈。正受用何樂令眾生樂",
    "T28n1547_011:0492a25": "開解。有一說者。謂自受樂飲食樂衣被床",
    "T28n1547_011:0492a26": "座樂。以如此樂令一切眾生樂開解。問曰。如",
    "T28n1547_011:0492a27": "汝說一切眾生不應樂開解。一切眾生無有",
    "T28n1547_011:0492a28": "此樂。更有說者。三禪地增上樂眾生樂開解。",
    "T28n1547_011:0492a29": "問曰。如汝說謂不得三禪。彼不能令眾生樂",
    "T28n1547_011:0492b01": "開解。更有說者。三禪地宿命智憶已眾生樂",
    "T28n1547_011:0492b02": "開解。問曰。作如是說。謂三禪地不得宿命智。",
    "T28n1547_011:0492b03": "彼不能令眾生開解。更有說者。謂眾生樂是",
    "T28n1547_011:0492b04": "彼緣從彼行慈。問曰。作如是說。非一切眾生",
    "T28n1547_011:0492b05": "受如此樂。更有說者。有眾生樂根現在前。是",
    "T28n1547_011:0492b06": "彼緣從彼行慈。問曰。作如是說。非一切眾生",
    "T28n1547_011:0492b07": "樂根現在前。亦非一切眾生如是成就樂根。",
    "T28n1547_011:0492b08": "尊者婆須蜜說曰。謂眾生樂慈正受。彼定行",
    "T28n1547_011:0492b09": "所緣以何樂令眾生樂開解。答曰。謂彼自受",
    "T28n1547_011:0492b10": "安樂。若飲食樂及衣被床臥樂。是彼緣從彼",
    "T28n1547_011:0492b11": "行慈。問曰。此定不應一切眾生緣。亦不一",
    "T28n1547_011:0492b12": "切眾生受如此樂。重說曰。三禪地增上樂眾",
    "T28n1547_011:0492b13": "生樂開解。問曰。此定不應一切眾生緣。亦不",
    "T28n1547_011:0492b14": "一切眾生得三禪地樂。重說曰。三禪地宿命",
    "T28n1547_011:0492b15": "智憶已眾生樂開解。問曰。此定不應一切眾",
    "T28n1547_011:0492b16": "生緣。亦不一切眾生得三禪地宿命智。重說",
    "T28n1547_011:0492b17": "曰。謂眾生樂是彼緣從彼行慈。問曰。此定不",
    "T28n1547_011:0492b18": "應一切眾生緣。亦非一切眾生樂。重說曰。有",
    "T28n1547_011:0492b19": "眾生樂根現在前。是彼緣從彼行慈。問曰。此",
    "T28n1547_011:0492b20": "定不應一切眾生緣。亦非一切眾生樂根現",
    "T28n1547_011:0492b21": "在前。尊者曇摩多羅說曰。諸尊見諸眾生。樂",
    "T28n1547_011:0492b22": "想與慈愍俱有饒益心。愍念眾生平等行如",
    "T28n1547_011:0492b23": "曾見彼行者入城村乞食。見無錢財者。及無",
    "T28n1547_011:0492b24": "床臥裸形惡垢弊衣手足。剖裂頭髮蓬亂手",
    "T28n1547_011:0492b25": "執瓦器。到家家乞下聲軟語從他。乞索當施",
    "T28n1547_011:0492b26": "貧窮當惠。困厄當給孤。獨復見象眾馬眾車",
    "T28n1547_011:0492b27": "眾步眾。金冠莊飾光曜照目。著妙衣持蓋。隨",
    "T28n1547_011:0492b28": "從擊鼓吹貝作五倡伎。如彼天子。見此二",
    "T28n1547_011:0492b29": "已。食後還至本處。舉衣&#x9262;洗足。或坐繩木床。",
    "T28n1547_011:0492c01": "身柔軟意柔軟。坐已以彼苦者安處樂中。令",
    "T28n1547_011:0492c02": "彼苦者亦如此樂。是故說諸尊見眾生。樂想",
    "T28n1547_011:0492c03": "與慈愍俱有饒益心。愍念眾生平等行如曾",
    "T28n1547_011:0492c04": "所見。問曰。謂欲令眾生樂慈正受。彼眾生不",
    "T28n1547_011:0492c05": "得樂彼定當言顛倒耶。當言不顛倒耶。答曰。",
    "T28n1547_011:0492c06": "當言不顛倒。欲饒益故。或曰。當言不顛倒。以",
    "T28n1547_011:0492c07": "妙意故。或曰。當言不顛倒。愍眾生故。尊者婆",
    "T28n1547_011:0492c08": "須蜜說曰。當言不顛倒。有眾生樂根現在前。",
    "T28n1547_011:0492c09": "是彼緣從彼行慈。重說曰。當言不顛倒。有眾",
    "T28n1547_011:0492c10": "生樂。是彼緣從彼行慈。重說曰。當言不顛倒。",
    "T28n1547_011:0492c11": "壞恚故。尊者曇摩多羅說曰。諸尊不由彼行",
    "T28n1547_011:0492c12": "慈故。眾生得樂。但從彼行除恚。問曰。顛倒",
    "T28n1547_011:0492c13": "行亦除恚。答曰。謂正行除恚非是顛倒謂以",
    "T28n1547_011:0492c14": "餘行除恚是不善。或曰。謂彼如是意開解欲",
    "T28n1547_011:0492c15": "令眾生苦者。應有顛倒。但彼如是意開解欲",
    "T28n1547_011:0492c16": "令眾生得樂。而彼眾生不得樂。彼有何過。或",
    "T28n1547_011:0492c17": "曰。謂彼入善心饒益一切眾生故。是非顛倒。",
    "T28n1547_011:0492c18": "說曰。此說三思惟。一自相思惟。二總相思惟。",
    "T28n1547_011:0492c19": "三得解思惟。自相思惟者。如色相思惟。色至",
    "T28n1547_011:0492c20": "識相思惟識是謂自相思惟。總相思惟者。如",
    "T28n1547_011:0492c21": "十六聖行是謂總相思惟。得解思惟者。如此",
    "T28n1547_011:0492c22": "無量等解脫。除入一切入。此三思惟中說無",
    "T28n1547_011:0492c23": "量等意解思惟非餘。問曰。無量等為遍緣一",
    "T28n1547_011:0492c24": "切眾生耶。為有方齊限耶。若遍緣一切眾生",
    "T28n1547_011:0492c25": "者。云何不得眾生海邊。若有方齊限者。此",
    "T28n1547_011:0492c26": "契經云何通。彼四無量等滿一切世間成就",
    "T28n1547_011:0492c27": "遊。作此論已。有一說者無量等遍。緣一切眾",
    "T28n1547_011:0492c28": "生。問曰。云何不得眾生海邊。答曰。設得一切",
    "T28n1547_011:0492c29": "眾生海邊當有何咎。佛契經說。四生卵生胎",
    "T28n1547_011:0493a01": "生濕生化生除此已更無眾生。如是得眾生",
    "T28n1547_011:0493a02": "海邊但總相非自相。更有說者。無量等方有",
    "T28n1547_011:0493a03": "齊限。問曰。此契經云何通。彼四無量等滿",
    "T28n1547_011:0493a04": "一切世間成就遊。答曰。此眾生說方為名。更",
    "T28n1547_011:0493a05": "有說者。佛遍緣一切眾生聲聞辟支佛方有",
    "T28n1547_011:0493a06": "齊限。更有說者。佛辟支佛遍緣一切眾。聲",
    "T28n1547_011:0493a07": "聞方有齊限。更有說者。佛辟支佛聲聞得度",
    "T28n1547_011:0493a08": "無極遍緣一切眾生。餘聲聞方有齊限如是",
    "T28n1547_011:0493a09": "說者。無量等者。是得解思惟。若佛遍緣一切",
    "T28n1547_011:0493a10": "眾生者。辟支佛聲聞亦爾。若佛方齊限者。",
    "T28n1547_011:0493a11": "辟支佛聲聞亦爾。問曰。如無量等遍緣一切",
    "T28n1547_011:0493a12": "眾生。何以故。說意與慈俱滿東方已成就遊。",
    "T28n1547_011:0493a13": "如是南方西方北方一切諸方。意與慈俱滿",
    "T28n1547_011:0493a14": "諸方已成就遊。答曰。此契經應當爾。意與慈",
    "T28n1547_011:0493a15": "俱滿東方。眾生已成就遊。如是南方西方北",
    "T28n1547_011:0493a16": "方一切諸方。意與慈俱滿。眾生已成就遊。此",
    "T28n1547_011:0493a17": "應當爾。若不爾者當何意。答曰。此眾生說以",
    "T28n1547_011:0493a18": "方為名。問曰。頗不發初禪地無量等。能發二",
    "T28n1547_011:0493a19": "禪地無量等耶。有一說者。不可不發初禪地",
    "T28n1547_011:0493a20": "無量等能發二禪地無量等。問曰。何以故不",
    "T28n1547_011:0493a21": "可不發初禪地無量等能發二禪地無量等",
    "T28n1547_011:0493a22": "耶。答曰。謂初禪地無量等。二禪地無量等依",
    "T28n1547_011:0493a23": "方便門。是故不可不發初禪地無量等能發",
    "T28n1547_011:0493a24": "二禪地等。更有說者。可得不發初禪地無量",
    "T28n1547_011:0493a25": "等能發二禪地無量等。如聖道可得。初禪地",
    "T28n1547_011:0493a26": "不發能發二禪地。何況無量等得解思惟。問",
    "T28n1547_011:0493a27": "曰。無量等一地不可得各各次第現在前。餘",
    "T28n1547_011:0493a28": "地各各次第能現在前耶。為不耶。有一說者",
    "T28n1547_011:0493a29": "曰。無量等地亦不可各各次第現在前。要從",
    "T28n1547_011:0493b01": "彼一地相似善根現在前。謂次第無量等現",
    "T28n1547_011:0493b02": "在前。無量等現在前已。有如此行慈樂行悲",
    "T28n1547_011:0493b03": "苦行喜悅行護捨行。問曰。初禪地無量等",
    "T28n1547_011:0493b04": "上。速發二禪地無量等耶。於二禪地無量等",
    "T28n1547_011:0493b05": "上。速發初禪地無量等耶。答曰。二禪地無",
    "T28n1547_011:0493b06": "量等上速發初禪地無量。非初禪地無量等",
    "T28n1547_011:0493b07": "上速發二禪地無量等。如學梵書已速學佉",
    "T28n1547_011:0493b08": "樓書。非學佉樓速學梵書。如是二禪地無量",
    "T28n1547_011:0493b09": "等上。速發初禪地無量等。彼定揵度說。云",
    "T28n1547_011:0493b10": "何思惟慈正受。答曰。眾生樂。云何思惟悲正",
    "T28n1547_011:0493b11": "受。答曰。眾生苦。云何思惟喜正受。答曰。悅",
    "T28n1547_011:0493b12": "眾生。云何思惟護正受。答曰。舍是眾生。",
    "T28n1547_011:0493b13": "問曰。此云何說正受。答曰。前正受已正受",
    "T28n1547_011:0493b14": "為名。此中證答如前說。如世尊契經說。謂",
    "T28n1547_011:0493b15": "須涅多羅弟子為梵天人上故說法時。不具",
    "T28n1547_011:0493b16": "一切戒行。彼或生四天王中。或生三十三天",
    "T28n1547_011:0493b17": "中。或生炎天。或生兜術天。或生化自在天。或",
    "T28n1547_011:0493b18": "生他化自在天。謂須涅多羅弟子為梵天上",
    "T28n1547_011:0493b19": "說法時。具一切戒行。彼思惟四梵遊處。於欲",
    "T28n1547_011:0493b20": "除欲已多遊行故梵天中。問曰。如此所說須",
    "T28n1547_011:0493b21": "涅多羅勝非釋迦文。何以故。謂須涅多羅弟",
    "T28n1547_011:0493b22": "子具一切戒行彼生梵天中。謂不具一切戒",
    "T28n1547_011:0493b23": "行。彼生欲界六天中。謂釋迦文弟子具一切",
    "T28n1547_011:0493b24": "戒行。彼生善處及滅盡涅槃界。謂不具一切",
    "T28n1547_011:0493b25": "戒行。彼生地獄餓鬼畜生中。答曰。此不然。何",
    "T28n1547_011:0493b26": "故應當從契經索次第何因何緣。佛契經說。",
    "T28n1547_011:0493b27": "須涅多羅以無量等。是戒謂為梵天上說法。",
    "T28n1547_011:0493b28": "謂須涅多羅弟子為梵天上說法時。求等能",
    "T28n1547_011:0493b29": "行具足等。彼生梵天中。謂須涅多羅為弟子",
    "T28n1547_011:0493c01": "梵天上故說法時。求無量等不能具足行無",
    "T28n1547_011:0493c02": "量等。彼行增上善根生欲界六天中。復次",
    "T28n1547_011:0493c03": "爾時一切眾生各有妙行。謂不行無量等。彼",
    "T28n1547_011:0493c04": "生欲界六天中。何況求無量等不能。發無量",
    "T28n1547_011:0493c05": "等。云何彼增上善根不生欲界六天中耶。是",
    "T28n1547_011:0493c06": "謂此中說不是犯戒及破戒。釋迦文學二百",
    "T28n1547_011:0493c07": "五十禁。是戒為無餘涅槃故說法。謂釋迦文",
    "T28n1547_011:0493c08": "弟子不犯戒不破戒。便生善處亦入無為涅",
    "T28n1547_011:0493c09": "槃。謂釋迦文弟子犯戒越戒不具足戒。生地",
    "T28n1547_011:0493c10": "獄餓鬼畜生中。生人惡趣中。是謂契經次",
    "T28n1547_011:0493c11": "第。於是須涅多羅作是念。我不應爾與弟子",
    "T28n1547_011:0493c12": "俱生一處一趣。我寧可增益思惟慈。增益思",
    "T28n1547_011:0493c13": "惟慈已。當生光音天中。於是須涅多羅後時",
    "T28n1547_011:0493c14": "增益思惟慈。增益思惟慈已。生光音天中。問",
    "T28n1547_011:0493c15": "曰。如已成菩薩除諸疾患。何以故自行二禪",
    "T28n1547_011:0493c16": "發於等。為弟子說初禪。答曰。須涅多羅觀",
    "T28n1547_011:0493c17": "弟子根本齊限故。或曰。二禪地無量等。無",
    "T28n1547_011:0493c18": "佛法時不可得發。唯有已成菩薩能發。餘一",
    "T28n1547_011:0493c19": "切不能。或曰。須涅多羅菩薩作是念。此梵",
    "T28n1547_011:0493c20": "志長夜欲得梵天。常願梵天究竟梵天。彼作",
    "T28n1547_011:0493c21": "是念。令我等生梵天上近大梵天。須涅菩薩",
    "T28n1547_011:0493c22": "常欲滿他願故。隨所欲而為說法。問曰。如三",
    "T28n1547_011:0493c23": "四禪無量等極妙。何以故說二禪地無量等",
    "T28n1547_011:0493c24": "妙。答曰。彼弟子無量等故。說二禪地無量等",
    "T28n1547_011:0493c25": "妙。或曰。為初禪地無量等故。說二禪地無量",
    "T28n1547_011:0493c26": "等妙。或曰。須涅菩薩作是念。彼三禪四禪地",
    "T28n1547_011:0493c27": "無量等。無佛時不可得尊者瞿沙亦爾說。若",
    "T28n1547_011:0493c28": "上地可得無量等者須涅多羅不應說我寧可",
    "T28n1547_011:0493c29": "增益思惟無量等生光音天。此非凡夫地。但",
    "T28n1547_011:0494a01": "佛威神故。令弟子能彼現在前。問曰。何以故",
    "T28n1547_011:0494a02": "說梵遊行處。答曰。初梵可得及一切具。依未",
    "T28n1547_011:0494a03": "來已雖初可得。但非是一切具。上地雖一切",
    "T28n1547_011:0494a04": "可得。但非是初。此初禪中亦初可得。亦一切",
    "T28n1547_011:0494a05": "具。是故說梵遊行處。或曰。能除非梵故。曰梵",
    "T28n1547_011:0494a06": "遊行處。非梵者欲界結。彼能除是謂除非梵",
    "T28n1547_011:0494a07": "遊行處。或曰。謂思惟大梵已得梵天王故。曰",
    "T28n1547_011:0494a08": "梵遊行處。或曰以梵音說。故曰梵遊行處。或",
    "T28n1547_011:0494a09": "曰。梵者。謂如來彼說分別施設顯示。故曰梵",
    "T28n1547_011:0494a10": "遊行處。問曰。無量等及梵遊行處何差別。有",
    "T28n1547_011:0494a11": "一說者。無有差別。無量等有四。慈悲喜護。梵",
    "T28n1547_011:0494a12": "遊行處亦四。慈悲喜護。是故無差別。或曰。謂",
    "T28n1547_011:0494a13": "初禪可得。彼是梵遊行處。上地可得。彼是無",
    "T28n1547_011:0494a14": "量等。或曰。除非梵故名梵遊行處除。戲故名",
    "T28n1547_011:0494a15": "無量等。或曰。除非梵故名梵遊行處。除放逸",
    "T28n1547_011:0494a16": "故名為無量等。或曰。三地可依。未來初禪中",
    "T28n1547_011:0494a17": "禪是名為梵遊行處。七地可得。欲界未來禪",
    "T28n1547_011:0494a18": "中禪根本四禪。名為無量等梵遊行處。無量",
    "T28n1547_011:0494a19": "等是謂差別。如世尊契經說諸比丘。我自知",
    "T28n1547_011:0494a20": "七歲思惟慈心。七成敗不來至此世。世成敗",
    "T28n1547_011:0494a21": "時我生光音天中。世不成敗生餘空靜梵宮。",
    "T28n1547_011:0494a22": "彼為梵天餘處千反作他化自在天子。三十",
    "T28n1547_011:0494a23": "六為釋提桓因。無量百千作轉輪聖王。說曰。",
    "T28n1547_011:0494a24": "此中七夏月名七歲。說者菩薩極好時多諸",
    "T28n1547_011:0494a25": "善根。地無沙石生諸金銀。在中國為人王。彼",
    "T28n1547_011:0494a26": "國極熱。離城不遠有山林。謂至夏月彼城中",
    "T28n1547_011:0494a27": "人往詣山林。彼菩薩留人守城已。出城亦詣",
    "T28n1547_011:0494a28": "山林。彼人夏四月各各作務。菩薩別至高顯",
    "T28n1547_011:0494a29": "處。發無量等。發無量等已。夏四月遊行無量",
    "T28n1547_011:0494b01": "等。過夏四月已。謂人出林中已還入城。菩薩",
    "T28n1547_011:0494b02": "出林已亦還入城。彼時菩薩極設大會施與",
    "T28n1547_011:0494b03": "作福欲得食者與食。渴者與飲。裸者與衣。施",
    "T28n1547_011:0494b04": "與屋舍床臥燈明。亦持戒說者菩薩六往反",
    "T28n1547_011:0494b05": "山林七反。或有說者。菩薩命終已生光音天。",
    "T28n1547_011:0494b06": "或有說者。成敗時彼命終生光音天。是故此",
    "T28n1547_011:0494b07": "中七夏月名七歲。問曰。若說無量等果生梵",
    "T28n1547_011:0494b08": "天上及光音天中。此應當爾。謂無量等色界",
    "T28n1547_011:0494b09": "果色界法。若說無量等果生他化自在天子",
    "T28n1547_011:0494b10": "釋提桓因及轉輪聖王此色界善根。彼欲界",
    "T28n1547_011:0494b11": "不受報。何以說無量等果生他化自在天子",
    "T28n1547_011:0494b12": "及釋提桓因轉輪聖王。答曰。菩薩於三地發",
    "T28n1547_011:0494b13": "無量等。欲界初禪二禪。欲界無量等果生他",
    "T28n1547_011:0494b14": "化自在天子釋提桓因及轉輪聖王。初禪地無",
    "T28n1547_011:0494b15": "量等果生大梵。二禪地無量等果生光音天。",
    "T28n1547_011:0494b16": "或曰無量等於此故。欲界有出心入心。如市",
    "T28n1547_011:0494b17": "肆中一切雜物可得。欲界亦爾。此欲界乃至",
    "T28n1547_011:0494b18": "盡智無生智有相似相。謂欲界出心入心。由",
    "T28n1547_011:0494b19": "彼果生他化自在天子釋提桓因及轉輪聖王。",
    "T28n1547_011:0494b20": "根本無量等生大梵天及光音天中。或曰。謂",
    "T28n1547_011:0494b21": "菩薩極設大會時施與作福。欲得食者與食。",
    "T28n1547_011:0494b22": "渴者與飲。裸者與衣。施與屋舍床臥燈明。由",
    "T28n1547_011:0494b23": "彼果作轉輪聖王。若持戒者由彼果作釋提",
    "T28n1547_011:0494b24": "桓因及他化自在天子。無量等果生大梵天",
    "T28n1547_011:0494b25": "及光音天中。或曰。此佛契經說三福。一者施",
    "T28n1547_011:0494b26": "二者戒三者思惟。此契經說比丘。我作是念。",
    "T28n1547_011:0494b27": "是誰行果。是誰行報。令我大尊神妙。比丘。",
    "T28n1547_011:0494b28": "我作是念。此三行報令我最尊。極大神妙。云",
    "T28n1547_011:0494b29": "何三。一施二御三攝。施者是施福。御者是戒",
    "T28n1547_011:0494c01": "福。攝者是思惟福。彼施福果作轉輪聖王。",
    "T28n1547_011:0494c02": "戒福果作釋提桓因及他化自在天子。思惟",
    "T28n1547_011:0494c03": "福果作大梵天及光音天。以故爾。問曰。何以",
    "T28n1547_011:0494c04": "故色界一切善根說無量等。思惟福不說餘。",
    "T28n1547_011:0494c05": "答曰。謂無量等者果不可燒。如彼契經。天至",
    "T28n1547_011:0494c06": "世尊所以偈問曰。",
    "T28n1547_011:0494c07": " 何物火不燒  而風不能壞",
    "T28n1547_011:0494c08": " 水災壞地時  何者水不漬",
    "T28n1547_011:0494c09": "[0494c09] 世尊偈答曰。",
    "T28n1547_011:0494c10": " 福火所不燒  福風不能壞",
    "T28n1547_011:0494c11": " 福水所不漬",
    "T28n1547_011:0494c12": "[0494c12] 雖非福亦不燒但燒其果。無量等亦不燒。福",
    "T28n1547_011:0494c13": "亦不燒果。以是故佛契經說。色界一切善根",
    "T28n1547_011:0494c14": "中。說無量等思惟福如佛契經說。慈正受時",
    "T28n1547_011:0494c15": "火所不燒。毒所不中。刀所不傷。不由他橫",
    "T28n1547_011:0494c16": "死。問曰。何以故慈正受時。火所不燒。毒所不",
    "T28n1547_011:0494c17": "中。刀所不傷。不由他橫死。尊者婆須蜜答曰。",
    "T28n1547_011:0494c18": "彼定無諍。是故諍不能動。重說曰。彼定極大",
    "T28n1547_011:0494c19": "威神。是故諸天所護。重說曰。色界四大現在",
    "T28n1547_011:0494c20": "前故。彼患不能動。如彼色界四大充滿。身體",
    "T28n1547_011:0494c21": "合一極厚如石。是故彼患不能動。是謂慈正",
    "T28n1547_011:0494c22": "受時火所不燒毒所不中刀所不傷不由他橫",
    "T28n1547_011:0494c23": "死。問曰。悲喜護正受時此患能動耶。不動耶。",
    "T28n1547_011:0494c24": "若動者何以故慈正受不動。悲喜護而動耶。",
    "T28n1547_011:0494c25": "若不動者何以故但說慈正受不動。不說悲",
    "T28n1547_011:0494c26": "喜護正受。作此論已。答曰。悲喜護正受亦不",
    "T28n1547_011:0494c27": "動。問曰。何以故說慈正受不動。不說悲喜護",
    "T28n1547_011:0494c28": "正受耶。答曰。應說如說慈悲喜護亦爾。若不",
    "T28n1547_011:0494c29": "說者。是世尊有餘言。此現義義門義度義略",
    "T28n1547_011:0495a01": "當知是義。或曰。悲喜護雖正受時不動。但起",
    "T28n1547_011:0495a02": "時或能動。慈起亦不動。或曰。悲喜護雖正受",
    "T28n1547_011:0495a03": "時不動。起或能傷壞。慈起亦不傷壞。或曰。根",
    "T28n1547_011:0495a04": "本悲喜護正受時雖不動。但悲喜護方便可",
    "T28n1547_011:0495a05": "動。慈方便亦不動。說者有一人。得欲界慈方",
    "T28n1547_011:0495a06": "便。彼以不知犯於王法。為執事所收將送王",
    "T28n1547_011:0495a07": "所。王當爾時乘大象出城。遙見彼人顧問左",
    "T28n1547_011:0495a08": "右。此是何人。臣白王曰。此人犯於王法。願王",
    "T28n1547_011:0495a09": "罰之。王時手執古律省其過狀。此人所犯法。",
    "T28n1547_011:0495a10": "王應手行刑。王怒隆盛以劍投之。彼人見王",
    "T28n1547_011:0495a11": "瞋恚。尋方便行慈正受。如豆投木即還墮地。",
    "T28n1547_011:0495a12": "彼劍如是投身即還墮王足下。時王驚怖問",
    "T28n1547_011:0495a13": "彼人曰。汝行何術。作何蠱道。施何幻化。彼人",
    "T28n1547_011:0495a14": "對曰。大王。願王歡喜。我不作術不作蠱道",
    "T28n1547_011:0495a15": "及以幻化。王問曰。若不爾者此云何。彼人對",
    "T28n1547_011:0495a16": "曰。我見王瞋。於天王所行於慈心。是故此",
    "T28n1547_011:0495a17": "劍不害我身。是故可知慈方便亦不動。況根",
    "T28n1547_011:0495a18": "本慈耶。以是故說慈正受時不動。不說悲喜",
    "T28n1547_011:0495a19": "護。如佛契經說。慈修習多修習能除諍。悲修",
    "T28n1547_011:0495a20": "習多修習能除恚。喜修習多修習能除不樂。",
    "T28n1547_011:0495a21": "護修習多修習能除害。問曰。無量等能除",
    "T28n1547_011:0495a22": "結耶。不能除結耶。若無量等能除結者。此定",
    "T28n1547_011:0495a23": "揵度云何通彼說。慈除何繫結。答曰。無處所。",
    "T28n1547_011:0495a24": "悲喜護除何繫結。答曰。無處所。若無量等不",
    "T28n1547_011:0495a25": "除結者。此契經云何通。作此論已。答曰。無",
    "T28n1547_011:0495a26": "量等不能除結。問曰。若爾者定揵度所說善",
    "T28n1547_011:0495a27": "通。此契經云何解。答曰。除結有二種。一者須",
    "T28n1547_011:0495a28": "臾除。二者究竟除。如須臾除者。是佛契經所",
    "T28n1547_011:0495a29": "說。慈修習多修習能除諍。悲修習多修習能",
    "T28n1547_011:0495b01": "除恚。喜修習多修習能除不樂。護修習多修",
    "T28n1547_011:0495b02": "習能除害。如無量等不能究竟除結者。如定",
    "T28n1547_011:0495b03": "揵度所說。如是此二說為善通。如佛契經說。",
    "T28n1547_011:0495b04": "慈修習多修習除婬諍。護修習多修習亦除",
    "T28n1547_011:0495b05": "諍。問曰。何諍慈能除。何諍護能除。答曰。諍",
    "T28n1547_011:0495b06": "有二種處諍非處諍處。諍者慈能除。非處諍",
    "T28n1547_011:0495b07": "者護能除。復有二種諍。一者欲捨眾生命。二",
    "T28n1547_011:0495b08": "者繫眾生。謂捨眾生命慈能除。謂繫眾生者",
    "T28n1547_011:0495b09": "護能除。如是諍慈除。如是諍護除。如佛契經",
    "T28n1547_011:0495b10": "說。不淨修習多修習能除婬欲。慈修習多修",
    "T28n1547_011:0495b11": "習除婬欲淨。問曰。何婬不淨能除。何婬慈",
    "T28n1547_011:0495b12": "能除。答曰六種欲。一色欲。二處欲。三行欲。",
    "T28n1547_011:0495b13": "四婬欲。五更樂欲。六莊飾具欲。色欲者以不",
    "T28n1547_011:0495b14": "淨除。處欲者以慈除。行欲者不淨除。更樂欲",
    "T28n1547_011:0495b15": "者以慈除。婬欲者以不淨除。莊飾具欲者以",
    "T28n1547_011:0495b16": "慈除。如是欲不淨除。如是欲以慈除。如世尊",
    "T28n1547_011:0495b17": "契經說。如是修習慈心解脫。如是多修習能",
    "T28n1547_011:0495b18": "得阿那含果。或復上得。問曰。如無量等不能",
    "T28n1547_011:0495b19": "除結。何以故說如是修習慈心解脫。如是多",
    "T28n1547_011:0495b20": "修習能得阿那含果。或復上得。答曰。此佛契",
    "T28n1547_011:0495b21": "經以聖道名說慈。佛說聖道多種名。或以痛",
    "T28n1547_011:0495b22": "為名。或以想為名。或以思為名。或以意為名。",
    "T28n1547_011:0495b23": "或以信為名。或以精進為名。或以念為名。或",
    "T28n1547_011:0495b24": "以定為名。或以慧為名。或以燈為名。或以我",
    "T28n1547_011:0495b25": "為名。或以石山為名。或以華為名。或以水為",
    "T28n1547_011:0495b26": "名。或以痛為名者。如所說。比丘覺已此苦知",
    "T28n1547_011:0495b27": "如真。此習盡道知如真。是謂痛為名。或以想",
    "T28n1547_011:0495b28": "為名者。如所說。無常想修習多修習能除一",
    "T28n1547_011:0495b29": "切婬欲。一切色欲。一切無色欲。一切無明。一",
    "T28n1547_011:0495c01": "切自慢。是謂想為名。或以思為名者。如所",
    "T28n1547_011:0495c02": "說。未那若思及行黑黑報。謂思能除。是謂",
    "T28n1547_011:0495c03": "思為名。或以意為名者。如所說偈。",
    "T28n1547_011:0495c04": " 當制意入處  謂無所有緣",
    "T28n1547_011:0495c05": " 終不染著世  可受一切供",
    "T28n1547_011:0495c06": "[0495c06] 是謂意為名。或以信為名者。如所說偈。",
    "T28n1547_011:0495c07": " 信能度流  不放逸海  真諦除苦",
    "T28n1547_011:0495c08": " 慧應清淨",
    "T28n1547_011:0495c09": "[0495c09] 如所說。舍利弗信成就。若比丘比丘尼除",
    "T28n1547_011:0495c10": "去不善修行於善。是謂信為名。或以精進為",
    "T28n1547_011:0495c11": "名者。如所說。阿難精進能轉成道。如所說。舍",
    "T28n1547_011:0495c12": "利弗聖弟子成就精進力。除去不善修行於",
    "T28n1547_011:0495c13": "善。是謂精進為名。或以念為名者。如所說。我",
    "T28n1547_011:0495c14": "說一切中念。如所說。舍利弗聖弟子成就於",
    "T28n1547_011:0495c15": "念。如守門人。除去不善修行於善。是謂念為",
    "T28n1547_011:0495c16": "名。或以定為名者。如所說偈。",
    "T28n1547_011:0495c17": " 定者是道  非定非道  定以自知",
    "T28n1547_011:0495c18": " 五陰興衰",
    "T28n1547_011:0495c19": "[0495c19] 如所說。舍利弗聖弟子成就三三昧。須除去",
    "T28n1547_011:0495c20": "不善修行於善。是謂定為名。或以慧為名者。",
    "T28n1547_011:0495c21": "如所說偈。",
    "T28n1547_011:0495c22": " 慧為世間妙  能趣有所至",
    "T28n1547_011:0495c23": " 能用等正智  生老病死盡",
    "T28n1547_011:0495c24": "[0495c24] 如說所說慧過一切法上。如所說。諸妹聖",
    "T28n1547_011:0495c25": "弟子以慧刀斷一切結縛使惱纏。重斷打重",
    "T28n1547_011:0495c26": "打割剝。是謂慧為名。或以燈為名者。如所說",
    "T28n1547_011:0495c27": "偈。",
    "T28n1547_011:0495c28": " 勤修不放逸  受攝及調御",
    "T28n1547_011:0495c29": " 慧者能然燈  癡闇不能壞",
    "T28n1547_011:0496a01": "[0496a01] 是謂燈為名或以我為名者。如所說。比丘我",
    "T28n1547_011:0496a02": "者聖八道。是謂我為名。或以石山為名者。如",
    "T28n1547_011:0496a03": "所說。比丘大石山者堅固常住不壞。一切同",
    "T28n1547_011:0496a04": "一體等見是。是謂石山為名。或以華為名者。",
    "T28n1547_011:0496a05": "如所說。比丘生七覺花者七覺是。是謂花為",
    "T28n1547_011:0496a06": "名。或以水為名者。如所說。比丘成就八味水",
    "T28n1547_011:0496a07": "者聖八道是。是謂水為名如此佛說聖道多",
    "T28n1547_011:0496a08": "種名。如是佛契經說。聖道以慈為名。或曰。謂",
    "T28n1547_011:0496a09": "慈意慈解脫計慈意方便。或凡夫時求阿那",
    "T28n1547_011:0496a10": "含果。或聖人時求阿那含果。謂凡夫時求",
    "T28n1547_011:0496a11": "阿那含果者。彼除欲界結時得慈意解脫。彼",
    "T28n1547_011:0496a12": "若取證彼得阿那含果。謂聖人時求阿那",
    "T28n1547_011:0496a13": "含果。除欲界結得阿那含果。於阿那含果",
    "T28n1547_011:0496a14": "上得慈意解脫。以是故說。如是修慈意解脫。",
    "T28n1547_011:0496a15": "如是多修習得阿那含果。或復上得。但無量",
    "T28n1547_011:0496a16": "等不除結。問曰。無量等何者最妙。有一說者。",
    "T28n1547_011:0496a17": "慈為最妙。謂慈正受一切眾不能傷害故。更",
    "T28n1547_011:0496a18": "有說者。悲為最妙。謂佛發於大悲而說法。問",
    "T28n1547_011:0496a19": "曰。何故但說大悲而不說大慈大喜大護。答",
    "T28n1547_011:0496a20": "曰。應說如說大悲。大慈大喜大護亦爾。謂從",
    "T28n1547_011:0496a21": "佛意中功德可得盡應說大。何以故。佛世尊",
    "T28n1547_011:0496a22": "無量愍心饒益心善心。是故謂從佛意中功",
    "T28n1547_011:0496a23": "德可得盡應說大。更有說者。此不應難。何以",
    "T28n1547_011:0496a24": "故。若悲即是大悲者可難。但悲異大悲異。問",
    "T28n1547_011:0496a25": "曰。若悲異大悲異者。悲及大悲何差別。答曰。",
    "T28n1547_011:0496a26": "即以名為差別。一者悲。二者大悲。或曰。地亦",
    "T28n1547_011:0496a27": "有差別。悲在七地。大悲根本第四禪地。或",
    "T28n1547_011:0496a28": "曰。意亦有差別。悲佛辟支佛聲聞同。大悲但",
    "T28n1547_011:0496a29": "佛非餘。或曰。身亦有差別。悲者男女身可得。",
    "T28n1547_011:0496b01": "大悲者男身可得非女身。或曰。除結亦有差",
    "T28n1547_011:0496b02": "別。悲無貪。善根能除貪。大悲無愚癡。善根能",
    "T28n1547_011:0496b03": "除癡。或曰。行亦有差別。悲者能悲不能救。大",
    "T28n1547_011:0496b04": "悲者亦能悲亦能救。如二人在河岸上。彼時",
    "T28n1547_011:0496b05": "河中有漂溺人。彼一人意雖欲拔濟。而無有",
    "T28n1547_011:0496b06": "力但索掌而住。彼第二人有意亦有力。拔濟",
    "T28n1547_011:0496b07": "彼人著安隱處。如彼一人見已索掌而住無",
    "T28n1547_011:0496b08": "力者。悲亦如是。如彼第二人有意亦有力拔",
    "T28n1547_011:0496b09": "濟彼人著安隱處者。大悲亦如是。尊者曇摩",
    "T28n1547_011:0496b10": "多羅說曰。諸尊佛世尊大悲。從久遠來極微",
    "T28n1547_011:0496b11": "入遍一切入等攝。一切眾生聲聞何能悲。及",
    "T28n1547_011:0496b12": "色無色界眾生。",
    "T28n1547_011:0496b13": "[0496b13] 問曰。何以故說大悲。答曰。以大賈得故名大",
    "T28n1547_011:0496b14": "悲。非如聲聞道以一施以一人故。亦非如辟",
    "T28n1547_011:0496b15": "支佛道一楊枝施一把施故。但一切極妙事",
    "T28n1547_011:0496b16": "極愛物施。除非己有。然後可得。是謂大賈",
    "T28n1547_011:0496b17": "得故名大悲。或曰。生大身故名大悲。非如聲",
    "T28n1547_011:0496b18": "聞道辟支佛道不具身可得。但彼大士三十",
    "T28n1547_011:0496b19": "二相八十種好莊嚴其身。紫磨金色圓光一",
    "T28n1547_011:0496b20": "尋。梵音聲妙如迦毘陵鳥。視之無厭。是謂生",
    "T28n1547_011:0496b21": "大身故名為大悲。或曰。以大方便求得故名",
    "T28n1547_011:0496b22": "大悲。非如聲聞道一種二熟三解脫。亦非如",
    "T28n1547_011:0496b23": "尊者舍利弗六十劫中增益智慧。亦非如辟支",
    "T28n1547_011:0496b24": "佛百劫中增益智慧。但具足三阿僧祇劫。修",
    "T28n1547_011:0496b25": "無量苦行然後可得。是謂大方便求可得故",
    "T28n1547_011:0496b26": "名為大悲。或曰。極多饒益眾生故名為大悲",
    "T28n1547_011:0496b27": "如此眾生願求佛道。願求辟支佛聲聞道。得",
    "T28n1547_011:0496b28": "大富生豪貴家。顏貌端正生天上人中。彼一",
    "T28n1547_011:0496b29": "切皆由大悲。是謂多饒眾生故名為大悲。或",
    "T28n1547_011:0496c01": "曰。墮大塹眾生能拔濟之故名為大悲。如佛",
    "T28n1547_011:0496c02": "見眾生墮於五趣而度脫之安處道果。彼一",
    "T28n1547_011:0496c03": "切皆由大悲故。是謂墮大塹眾生能拔濟故",
    "T28n1547_011:0496c04": "名為大悲。或曰。能動大護山故名為大悲。佛",
    "T28n1547_011:0496c05": "世尊於四禪地不共遊處名為大護。謂佛護",
    "T28n1547_011:0496c06": "現在前時。爾時一切眾生地獄餓鬼畜生熾燃。",
    "T28n1547_011:0496c07": "如甘蔗竹[竺-二+韋]稻麻。叢林熾燃。佛於彼處心無",
    "T28n1547_011:0496c08": "傾動。如大悲現在前已。爾時佛身極堅固力。",
    "T28n1547_011:0496c09": "大悲能動如風吹芭蕉樹。是謂能動大護山名",
    "T28n1547_011:0496c10": "為大悲。或曰。以大士能入考掠中故名為大",
    "T28n1547_011:0496c11": "悲。如佛化作末羅力士形。或作瓦師形。或作",
    "T28n1547_011:0496c12": "乞人形。或作妓女形。手牽難陀至五趣中。",
    "T28n1547_011:0496c13": "為鴦崛魔故。迴前地令後廣。迴後地令前廣。",
    "T28n1547_011:0496c14": "佛常定不亂。口出廣長舌而自覆面。極成就",
    "T28n1547_011:0496c15": "慚愧。為女人現陰馬藏。捨妙禪樂。捨極妙佛",
    "T28n1547_011:0496c16": "法。為教化故。過百千億鐵圍山大鐵圍山至",
    "T28n1547_011:0496c17": "恒沙國土。一切由大悲故。是謂大士能入大",
    "T28n1547_011:0496c18": "考掠中名為大悲。如世尊律所說。世尊為眾",
    "T28n1547_011:0496c19": "生慈滿已而說法。問曰。謂世尊為眾生慈滿",
    "T28n1547_011:0496c20": "故而說法。彼眾生得樂耶。不得樂耶。若眾生",
    "T28n1547_011:0496c21": "得樂者。何以不以慈滿一切地獄餓鬼畜生",
    "T28n1547_011:0496c22": "天人。而為說法。若彼眾生不得樂者。此偈云",
    "T28n1547_011:0496c23": "何通。",
    "T28n1547_011:0496c24": " 如鬼心念惡  若往著於人",
    "T28n1547_011:0496c25": " 不觸亦不害  能令生痛畏",
    "T28n1547_011:0496c26": "[0496c26] 彼鬼心念惡者。能動惡果。況佛心念善不動",
    "T28n1547_011:0496c27": "善果耶。作此論已。說曰。世尊為眾生慈心滿",
    "T28n1547_011:0496c28": "為說法。彼眾生得樂。問曰。若樂者何以故。不",
    "T28n1547_011:0496c29": "以慈滿一切地獄餓鬼畜生天人。而為說法。",
    "T28n1547_011:0497a01": "答曰。世尊觀眾生行轉不轉。謂眾生作轉",
    "T28n1547_011:0497a02": "行。為彼慈滿而說法。謂眾生作不轉行。不為",
    "T28n1547_011:0497a03": "慈滿而說法。更有說者。世尊為眾生慈滿說",
    "T28n1547_011:0497a04": "法者。彼眾生不得樂。問曰。若眾生不得樂",
    "T28n1547_011:0497a05": "者。此偈云何通。",
    "T28n1547_011:0497a06": " 如鬼心念惡  若往著於人",
    "T28n1547_011:0497a07": " 不觸亦不害  能令生痛畏",
    "T28n1547_011:0497a08": "[0497a08] 答曰。佛世尊無量種慈滿。或以神足。或現愛",
    "T28n1547_011:0497a09": "緣。或知樂。或善細滑。或清涼影。或以神足",
    "T28n1547_011:0497a10": "者。如所說。世尊最後遊世間。至波婆國閻浮",
    "T28n1547_011:0497a11": "林精舍。波婆國人聞世尊遊世間。到此波婆",
    "T28n1547_011:0497a12": "國閻浮精舍。波婆國人聞已。聚集一處共設",
    "T28n1547_011:0497a13": "要令。我等盡當往見世尊。若不往者。當罰舊",
    "T28n1547_011:0497a14": "金錢五百枚。彼設如是要令已。一切往詣世",
    "T28n1547_011:0497a15": "尊所。爾時大臣留枝。於世尊所無敬信意。彼",
    "T28n1547_011:0497a16": "亦往至世尊所。彼時阿難遙見大臣留枝來。",
    "T28n1547_011:0497a17": "見已告言。善來。善哉善哉。留枝。汝能來見世",
    "T28n1547_011:0497a18": "尊。此世尊具足無上福田。不久無常所壞。留",
    "T28n1547_011:0497a19": "枝大臣曰。阿難。我不故來見沙門瞿曇。我但",
    "T28n1547_011:0497a20": "不違親里要令故耳。尊者阿難謂留枝。不違",
    "T28n1547_011:0497a21": "親里何等要令。大臣留枝曰。尊者阿難。我等",
    "T28n1547_011:0497a22": "親里聚集一處共設要令。我等盡當往見世",
    "T28n1547_011:0497a23": "尊。若不往者當罰舊金錢五百枚。尊者阿難。",
    "T28n1547_011:0497a24": "我寧與舊金錢五百枚。不願來見沙門瞿曇。",
    "T28n1547_011:0497a25": "但我作是念。無令於親里有諍。於是尊者阿",
    "T28n1547_011:0497a26": "難牽大臣留枝臂。至世尊所。到已白世尊曰。",
    "T28n1547_011:0497a27": "唯世尊。此大臣留枝。本舊親里。然於世尊無",
    "T28n1547_011:0497a28": "信敬心。唯願世尊。善為說法。令於世尊有信",
    "T28n1547_011:0497a29": "敬心生於歡喜。彼留枝心行愛志亂不定。諸",
    "T28n1547_011:0497b01": "佛世尊終不為亂志者說法。彼時世尊離處",
    "T28n1547_011:0497b02": "不遠。化作沸屎地獄。深廣無量。令彼舉聲。",
    "T28n1547_011:0497b03": "有大臣名留枝。於世尊所無信敬心。彼命終",
    "T28n1547_011:0497b04": "已當生此中。大臣留枝見大地獄。聞聲已恐",
    "T28n1547_011:0497b05": "懼生厭。佛世尊知彼恐懼生厭已。隨順說極",
    "T28n1547_011:0497b06": "妙法。大臣留枝聞法已。遠塵離垢諸法法眼",
    "T28n1547_011:0497b07": "生。此佛以大慈滿大臣留枝。問曰。云何說慈",
    "T28n1547_011:0497b08": "滿。答曰。彼神足是。復次或以神足。如所說。",
    "T28n1547_011:0497b09": "調達勸阿闍世王。有象名檀那波勒。以清酒",
    "T28n1547_011:0497b10": "飲之令醉。放使奔趣害於世尊。彼時象遙見",
    "T28n1547_011:0497b11": "世尊。便走趣向彼。時世尊遙見象來。見已左",
    "T28n1547_011:0497b12": "右面化作極高牆。後化作極大澗。深百千",
    "T28n1547_011:0497b13": "丈。上化極大山雷聲而下。在前化五大師",
    "T28n1547_011:0497b14": "子。彼象見五大師子已。極大恐怖迴視左右。",
    "T28n1547_011:0497b15": "面有極大牆。還迴視後有極大澗。深百千丈。",
    "T28n1547_011:0497b16": "而仰視大火山雷聲而下。見已謂生一切世",
    "T28n1547_011:0497b17": "火燃想。佛世尊見象大畏懼已。還攝&#x5374;五大",
    "T28n1547_011:0497b18": "師子。&#x5374;五大師子已。唯見佛足下清涼。見已",
    "T28n1547_011:0497b19": "至世尊所。到已頭面禮世尊足。以鼻投世尊",
    "T28n1547_011:0497b20": "足。彼時世尊諸相莊嚴紫磨金色。滿五千福",
    "T28n1547_011:0497b21": "祐一切。世尊以右手摩象頭。摩象頭已醉便",
    "T28n1547_011:0497b22": "解。醉解已。世尊為說偈曰。",
    "T28n1547_011:0497b23": " 象莫害大龍  象龍出世難",
    "T28n1547_011:0497b24": " 象莫害大龍  終不生善處",
    "T28n1547_011:0497b25": " 不應捶而捶  無恚而生恚",
    "T28n1547_011:0497b26": " 當受十倍報  速疾往生彼",
    "T28n1547_011:0497b27": " 當受極苦痛  身體亦毀壞",
    "T28n1547_011:0497b28": " 當遭困重疾  心亂志惱惡",
    "T28n1547_011:0497b29": " 或遭災困厄  為他所誹謗",
    "T28n1547_011:0497c01": " 或親戚離別  錢財盡亡失",
    "T28n1547_011:0497c02": " 居宅諸所有  為火所焚燒",
    "T28n1547_011:0497c03": " 身壞無有慧  當生地獄中",
    "T28n1547_011:0497c04": "[0497c04] 彼象聞此偈已。眼便淚出。佛為作象音而說",
    "T28n1547_011:0497c05": "法。彼象聞佛說法。命終生三十三天。此佛為",
    "T28n1547_011:0497c06": "象故慈滿。問曰。此中云何慈滿。答曰。即彼神",
    "T28n1547_011:0497c07": "足是。謂神足或現愛緣者。如所說。梵志有一",
    "T28n1547_011:0497c08": "兒守稻田。天大瀑雨為雹所殺。及壞稻田。彼",
    "T28n1547_011:0497c09": "梵志以二俱喪故。便意亂生狂裸形而走。乃",
    "T28n1547_011:0497c10": "至舍衛阿那邠邸園。彼梵志應從佛化。世尊",
    "T28n1547_011:0497c11": "遙見梵志從遠而來。見已作是念。今此時恒",
    "T28n1547_011:0497c12": "沙佛為說法者不能令度。彼時世尊離彼不",
    "T28n1547_011:0497c13": "遠。化作稻田及彼一子。梵志見此二已還得",
    "T28n1547_011:0497c14": "本心。彼作是念。此是我子及以稻田。令我常",
    "T28n1547_011:0497c15": "抱憂患。見已便至世尊所。到已頭面禮世尊",
    "T28n1547_011:0497c16": "足。&#x5374;坐一面。彼於世尊有信敬心內懷歡",
    "T28n1547_011:0497c17": "喜。世尊隨順為說妙法。彼梵志聞佛說法。遠",
    "T28n1547_011:0497c18": "塵離垢得法法眼生。此佛為梵志慈滿。問",
    "T28n1547_011:0497c19": "曰。此中云何慈滿。答曰。即彼現愛緣是。復次",
    "T28n1547_011:0497c20": "現愛緣者。如所說。婆斯吒女梵志有六子。命",
    "T28n1547_011:0497c21": "終念子憂慼。意亂生狂裸形而走。乃至舍衛",
    "T28n1547_011:0497c22": "阿那邠邸園。彼女梵志應從佛化。世尊遙見",
    "T28n1547_011:0497c23": "女梵志從遠而來。見已作是念。今此時若恒",
    "T28n1547_011:0497c24": "沙佛為說法者不能令度。彼時世尊離彼不",
    "T28n1547_011:0497c25": "遠化作六子。女梵志見六子已逮得本心。此",
    "T28n1547_011:0497c26": "是我子令我常抱憂患。彼有慚愧。便長跪而",
    "T28n1547_011:0497c27": "坐。彼時世尊告阿難。汝阿難取&#x6B1D;多羅僧與",
    "T28n1547_011:0497c28": "彼女梵志。如是世尊。彼尊者阿難受世尊教",
    "T28n1547_011:0497c29": "已。取&#x6B1D;多羅僧與女梵志。女梵志取阿難&#x6B1D;",
    "T28n1547_011:0498a01": "多羅僧被著。至世尊所。到已禮世尊足。禮足",
    "T28n1547_011:0498a02": "已&#x5374;住一面。彼於世尊有信敬心。內懷歡喜。",
    "T28n1547_011:0498a03": "世尊隨順為說妙法。女梵志聞佛說法。遠塵",
    "T28n1547_011:0498a04": "離垢諸法法眼生。此佛為彼女梵志故慈滿。",
    "T28n1547_011:0498a05": "問曰。此中云何慈滿。答曰。即彼現愛緣是。是",
    "T28n1547_011:0498a06": "謂現愛緣。或現智藥者。如所說。摩訶先優",
    "T28n1547_011:0498a07": "婆夷。請佛及僧供養醫藥。彼時有一比丘。",
    "T28n1547_011:0498a08": "得病服藥。醫教&#x52C5;當服肉汁。彼病比丘語侍",
    "T28n1547_011:0498a09": "病者。賢者汝語摩訶先優婆夷。某比丘有患",
    "T28n1547_011:0498a10": "服藥。當須肉汁。彼時侍比丘者。便至摩訶先",
    "T28n1547_011:0498a11": "優婆夷所。到已語摩訶先優婆夷。妹當知。某",
    "T28n1547_011:0498a12": "比丘遇患服藥。當須肉汁。彼摩訶先優婆夷",
    "T28n1547_011:0498a13": "告使人曰。汝持此物往買肉與彼比丘。彼使",
    "T28n1547_011:0498a14": "人持物往周遍波羅[木*奈]城。索肉不能得。說者",
    "T28n1547_011:0498a15": "彼曰。梵摩達王生一童男。盡&#x52C5;城內不得殺",
    "T28n1547_011:0498a16": "生。彼使人還至摩訶先優婆夷所。到已白摩",
    "T28n1547_011:0498a17": "訶先優婆夷曰。大家當知。周遍城中求索肉",
    "T28n1547_011:0498a18": "不可得。摩訶先優婆夷作是念。此為災比丘",
    "T28n1547_011:0498a19": "得患而服藥。若不得肉或能命終。便持利刀",
    "T28n1547_011:0498a20": "入屋中。割身軟肉與使人。汝使人。自煮與彼",
    "T28n1547_011:0498a21": "比丘。彼使人如所&#x52C5;持與比丘。彼比丘不知。",
    "T28n1547_011:0498a22": "持往與病比丘。彼病比丘亦不知而服。至病",
    "T28n1547_011:0498a23": "得愈。摩訶先優婆夷患身疼痛。彼時摩訶先",
    "T28n1547_011:0498a24": "優婆夷。夫少有事為出行不在。彼摩訶先優",
    "T28n1547_011:0498a25": "婆夷夫還自問內人曰。摩訶先今所在。內",
    "T28n1547_011:0498a26": "人對曰。大家。摩訶先在屋中極患苦痛。彼時",
    "T28n1547_011:0498a27": "摩訶先夫聞已極瞋恚無有敬心。彼作是說。",
    "T28n1547_011:0498a28": "若施者不知。受者亦不知耶。我當往向佛論",
    "T28n1547_011:0498a29": "之。於是摩訶先夫至世尊所。彼時世尊無量",
    "T28n1547_011:0498b01": "百千眾前後圍繞而為說法。摩訶先夫見已作",
    "T28n1547_011:0498b02": "是念。今不得論。明當請世尊會。然後當論。作",
    "T28n1547_011:0498b03": "是念已。便前至世尊所。到已禮世尊足禮足",
    "T28n1547_011:0498b04": "已&#x5374;坐一面。彼時世尊為摩訶先夫。無量方",
    "T28n1547_011:0498b05": "便而為說法。勸進等勸進令歡喜等歡喜。無",
    "T28n1547_011:0498b06": "量方便為說法。勸進等勸進令歡喜等歡喜。",
    "T28n1547_011:0498b07": "默然住。彼時摩訶先夫從座起叉手向世尊。",
    "T28n1547_011:0498b08": "白世尊曰。唯世尊。明設微小會。願世尊及僧",
    "T28n1547_011:0498b09": "愍故當受。世尊受彼摩訶先夫請默然而住。",
    "T28n1547_011:0498b10": "於是摩訶先夫知世尊默然可已。禮世尊足",
    "T28n1547_011:0498b11": "繞世尊已。還本所止。到已即彼夜具諸餚",
    "T28n1547_011:0498b12": "&#x994D;。設種種淨妙供饌。辦已便白時至。彼時",
    "T28n1547_011:0498b13": "世尊晨著衣服。諸比丘前後圍繞。往詣彼摩",
    "T28n1547_011:0498b14": "訶先夫舍。到已就座。世尊知而問內人。摩訶",
    "T28n1547_011:0498b15": "先優婆夷今為所在。內人曰。唯世尊。摩訶先",
    "T28n1547_011:0498b16": "優婆夷行來斷。極患苦痛在屋中。佛世尊知",
    "T28n1547_011:0498b17": "內緣起。知外亦如是。於是世尊屈伸臂頃。至",
    "T28n1547_011:0498b18": "雪山上取藥來已摩著瘡上。著瘡上已。告摩",
    "T28n1547_011:0498b19": "訶先優婆夷夫曰。呼摩訶先優婆夷出。世尊",
    "T28n1547_011:0498b20": "呼汝。唯然世尊。摩訶先夫受世尊教已。便至",
    "T28n1547_011:0498b21": "摩訶先所。到已語摩訶先。世尊呼汝。聞世尊",
    "T28n1547_011:0498b22": "呼瘡即平服同一色。聞已於世尊所倍增信",
    "T28n1547_011:0498b23": "敬。內懷歡喜至世尊所。到已禮世尊足&#x5374;住",
    "T28n1547_011:0498b24": "一面。世尊隨順為說妙法。摩訶先優婆夷及",
    "T28n1547_011:0498b25": "諸眷屬聞說法已。遠塵離垢諸法法眼生。此",
    "T28n1547_011:0498b26": "世尊為摩訶先優婆夷故慈滿。問曰。此中云",
    "T28n1547_011:0498b27": "何慈滿。答曰。即彼智藥。復次智藥者。如所",
    "T28n1547_011:0498b28": "說。彼時愚癡琉璃王。破迦維羅衛城。將彼釋",
    "T28n1547_011:0498b29": "種極妙六女。彼在堂上而自誇說。我能壞汝",
    "T28n1547_011:0498c01": "親族令無遺餘。彼釋女對曰。王有宿福。我親",
    "T28n1547_011:0498c02": "族見諦盡是聖人。但王不應全命而來。彼王",
    "T28n1547_011:0498c03": "作是念故。能為彼敢有所言。彼王捨於後世",
    "T28n1547_011:0498c04": "無有慈心。截彼釋女手足已棄著塹中。彼釋",
    "T28n1547_011:0498c05": "種女盡應佛化。彼世尊為教化故。便至彼處",
    "T28n1547_011:0498c06": "見彼遭無量苦患。見已作是念。今此時此釋",
    "T28n1547_011:0498c07": "六女若恒沙佛為說法者。彼患斯苦不能令受",
    "T28n1547_011:0498c08": "化。佛世尊知內緣起。知外亦如是。於是世尊",
    "T28n1547_011:0498c09": "屈申臂頃。至雪山上取藥來已。摩著瘡上。摩",
    "T28n1547_011:0498c10": "著瘡上已。苦痛即除便生樂痛。生樂痛已。世",
    "T28n1547_011:0498c11": "尊隨順為說妙法。彼六釋女聞說法已。遠塵",
    "T28n1547_011:0498c12": "離垢諸法法眼生。此世尊為六釋女慈滿。問",
    "T28n1547_011:0498c13": "曰。此中云何慈滿。答曰。即彼智藥是。是謂智",
    "T28n1547_011:0498c14": "藥。或以更樂者。如所說。世尊遊諸房到一房",
    "T28n1547_011:0498c15": "舍。世尊見彼房中有一比丘。遇患苦痛獨自",
    "T28n1547_011:0498c16": "無伴。眠大小便中不能起居。世尊知而問比",
    "T28n1547_011:0498c17": "丘。何以故遇此患獨自無伴。病比丘質直白",
    "T28n1547_011:0498c18": "世尊曰。唯世尊。我窳惰不能看視他。他亦不",
    "T28n1547_011:0498c19": "看視我。唯世尊我無所依。唯善逝我無所怙。",
    "T28n1547_011:0498c20": "世尊告曰。比丘。汝不為我故出家學道作沙",
    "T28n1547_011:0498c21": "門耶。比丘曰。唯然世尊。唯然善逝。世尊告",
    "T28n1547_011:0498c22": "曰。比丘。我是汝所依及天世間。彼時世尊於",
    "T28n1547_011:0498c23": "彼臥處徐徐扶起。將出外安徐令臥。彼時世",
    "T28n1547_011:0498c24": "尊還入房中。出彼薦席除大小便。泥治臥屋",
    "T28n1547_011:0498c25": "更布新薦席。洗浴病比丘已。更著新衣浣濯",
    "T28n1547_011:0498c26": "故衣。還將入房。徐徐臥新床褥上。以手摩身",
    "T28n1547_011:0498c27": "世尊告曰。比丘。若汝不增勤修不到欲到不",
    "T28n1547_011:0498c28": "獲欲獲不證欲證者。比丘但更遭重患復甚於",
    "T28n1547_011:0498c29": "此。如世尊以手摩病比丘。所苦即除便得樂",
    "T28n1547_011:0499a01": "痛。得樂痛已。世尊隨順為說妙法。比丘聞說",
    "T28n1547_011:0499a02": "法已。遠塵離垢。諸法法眼生。此世尊為彼比",
    "T28n1547_011:0499a03": "丘故慈滿。問曰。此中云何慈滿。答曰。彼更樂",
    "T28n1547_011:0499a04": "是。復次更樂者。如所說。世尊遊耆闍崛山一",
    "T28n1547_011:0499a05": "方。調達亦在一方。彼時調達遭重頭痛不可",
    "T28n1547_011:0499a06": "堪忍。彼時世尊以具足相好紫磨金色滿百",
    "T28n1547_011:0499a07": "千福手。貫彼山摩調達頭。除一切苦痛便得",
    "T28n1547_011:0499a08": "樂痛。得樂痛已。調達作是念。是誰之恩。彼還",
    "T28n1547_011:0499a09": "顧見是世尊手。見已說曰。善哉悉達。善學此",
    "T28n1547_011:0499a10": "醫。以此醫方足得生活。此世尊為調達故慈",
    "T28n1547_011:0499a11": "滿。問曰。此中云何慈滿。答曰。即更樂是。是",
    "T28n1547_011:0499a12": "謂更樂。或以涼冷影者。如所說。世尊及尊者",
    "T28n1547_011:0499a13": "舍利弗同遊一處。尊者阿難在佛後執拂拂",
    "T28n1547_011:0499a14": "佛。彼時有鳥為鷹所逼。怖畏飛趣尊者舍利",
    "T28n1547_011:0499a15": "弗影中住。身戰如獨搖樹。彼鳥離舍利弗影。",
    "T28n1547_011:0499a16": "飛至佛影中無恐畏。阿難見已叉手白佛曰。",
    "T28n1547_011:0499a17": "甚奇世尊。如此鳥在尊者舍利弗影中時。身",
    "T28n1547_011:0499a18": "戰如獨搖樹。離舍利弗影。至世尊影已便無",
    "T28n1547_011:0499a19": "恐畏。世尊告曰。如是阿難。如是阿難。舍利弗",
    "T28n1547_011:0499a20": "比丘雖離於殺不極清淨。是故鳥住影中。",
    "T28n1547_011:0499a21": "身戰如獨搖樹。阿難。我於三阿僧祇劫離於",
    "T28n1547_011:0499a22": "殺。極具足清淨行。是故鳥住我影中而無",
    "T28n1547_011:0499a23": "恐怖。此世尊為彼鳥故慈滿。問曰。此中云何",
    "T28n1547_011:0499a24": "慈滿。答曰。即涼冷影是。復次涼冷影者。如所",
    "T28n1547_011:0499a25": "說。有一賊被截手足棄著塹中。彼賊世尊應",
    "T28n1547_011:0499a26": "化。世尊作是念。若此時恒沙佛為一賊說法",
    "T28n1547_011:0499a27": "者。不能度彼。時世尊往至賊所。到已彼賊在",
    "T28n1547_011:0499a28": "世尊影中。即離苦痛便得樂痛。得樂痛已。世",
    "T28n1547_011:0499a29": "尊隨順為說妙法。賊聞法已。遠塵離垢諸法",
    "T28n1547_011:0499b01": "法眼生。此世尊為賊故慈滿。問曰。此中云何",
    "T28n1547_011:0499b02": "慈滿。答曰。即涼冷影是。是謂涼冷影。如世尊",
    "T28n1547_011:0499b03": "無量種慈滿非一種。以是故律說。世尊慈滿",
    "T28n1547_011:0499b04": "眾生而說法。如世尊契經說。四種人受於梵",
    "T28n1547_011:0499b05": "福。謂人未曾立處。以如來舍利立作&#x936E;婆。是",
    "T28n1547_011:0499b06": "謂初人受於梵福。復次謂人未曾立處。作房",
    "T28n1547_011:0499b07": "舍已施招提僧。是謂二人受於梵福。復次謂",
    "T28n1547_011:0499b08": "人若有&#x9B2A;亂。僧而和合之。是謂三人受於梵",
    "T28n1547_011:0499b09": "福。復次謂人心與慈俱滿一方已成就遊。如",
    "T28n1547_011:0499b10": "是二三四四維上下滿一切諸方已。心與慈",
    "T28n1547_011:0499b11": "俱成就遊。如是心與悲喜護俱滿一方已成",
    "T28n1547_011:0499b12": "就遊。如是二三四四維上下滿一切諸方已",
    "T28n1547_011:0499b13": "成就遊。是謂四人受於梵福。譬喻者說曰。此",
    "T28n1547_011:0499b14": "非佛契經所說。亦非梵福。佛契經說。無量等",
    "T28n1547_011:0499b15": "是梵福。何以故。謂無量等與果等。如此受梵",
    "T28n1547_011:0499b16": "福。謂金剛座及轉法輪。從天下處立&#x936E;婆。如",
    "T28n1547_011:0499b17": "是彼立小小&#x936E;婆。得梵福與等等耶。如此受",
    "T28n1547_011:0499b18": "梵福。謂竹園祇桓林深邃林立大僧坊。如是",
    "T28n1547_011:0499b19": "彼立小小房。得梵福與等耶。如此受梵福。謂",
    "T28n1547_011:0499b20": "調達&#x9B2A;亂。僧而和合之。如是彼拘舍彌比丘",
    "T28n1547_011:0499b21": "小小諍。而和合之得梵福。與等耶。是故非佛",
    "T28n1547_011:0499b22": "契經。亦非梵福。佛契經說。無量等亦是梵福。",
    "T28n1547_011:0499b23": "如是說者是佛契經說。亦是梵福。問曰。如此",
    "T28n1547_011:0499b24": "果不與等。答曰。饒益他故。世間福相。如無量",
    "T28n1547_011:0499b25": "饒益他。謂修無量等。如是此亦無量饒益他。",
    "T28n1547_011:0499b26": "謂未曾立處。以如來舍利立&#x936E;婆。謂因彼處",
    "T28n1547_011:0499b27": "百千眾生修善身口意行。供養世尊繒綵華",
    "T28n1547_011:0499b28": "蓋幢幡伎樂碎末塗香。願求佛道聲聞辟支",
    "T28n1547_011:0499b29": "佛道。得大富生豪貴家。顏貌端正生天上人",
    "T28n1547_011:0499c01": "中。觀此極有饒益。如此無量極饒益他。謂發",
    "T28n1547_011:0499c02": "於無量等。此亦如是。無量饒益他。謂未曾立",
    "T28n1547_011:0499c03": "處作房已。施與招提僧。謂因彼處百千眾生",
    "T28n1547_011:0499c04": "修善身口意行。誦習讀者問者教者。思惟契",
    "T28n1547_011:0499c05": "經律阿毘曇。思惟靜默除欲界結。除色界無",
    "T28n1547_011:0499c06": "色界結。得須陀洹斯陀含阿那含阿羅漢",
    "T28n1547_011:0499c07": "果。為佛法僧故佐助眾事。願求佛道聲聞辟",
    "T28n1547_011:0499c08": "支佛道。得大富生豪貴家。顏貌端正生天上",
    "T28n1547_011:0499c09": "人中。觀此極有饒益。如此無量極饒益他。謂",
    "T28n1547_011:0499c10": "發於無量等。此亦如是無量饒益他。謂和合",
    "T28n1547_011:0499c11": "&#x9B2A;亂僧者。如僧&#x9B2A;亂壞。爾時未取證不取證。",
    "T28n1547_011:0499c12": "未得果不得果。不能除結。不得漏盡。亦不誦",
    "T28n1547_011:0499c13": "習契經律阿毘曇。亦不思惟契經律阿毘曇。",
    "T28n1547_011:0499c14": "亦不思惟靜默。不除欲界結。亦不除色無色",
    "T28n1547_011:0499c15": "界結。不得須陀洹斯陀含阿那含阿羅漢",
    "T28n1547_011:0499c16": "果。三千大千世界不轉法輪。至首陀會天。意",
    "T28n1547_011:0499c17": "亂。謂和合&#x9B2A;亂僧已。未取證取證得果。能除",
    "T28n1547_011:0499c18": "結得漏盡。誦習契經律阿毘曇。思惟契經律",
    "T28n1547_011:0499c19": "阿毘曇。亦思惟靜默。除欲界結。除色無色界",
    "T28n1547_011:0499c20": "結。得須陀洹斯陀含阿那含阿羅漢果。三",
    "T28n1547_011:0499c21": "千大千世界轉于法輪。至首陀會天。意亦不",
    "T28n1547_011:0499c22": "亂。觀此極有饒益。或曰。謂未曾立處以如來",
    "T28n1547_011:0499c23": "舍利立&#x936E;婆者。如來是梵因。彼處受梵福。謂",
    "T28n1547_011:0499c24": "未曾立處作房施招提僧。因梵行人處受梵",
    "T28n1547_011:0499c25": "福。謂和合&#x9B2A;亂僧者。謂聖道因。彼處受梵福。",
    "T28n1547_011:0499c26": "尊者婆須蜜說曰。謂未曾立處以如來舍利",
    "T28n1547_011:0499c27": "立&#x936E;婆。以四事故受梵福。云何為四。開極妙",
    "T28n1547_011:0499c28": "意。廣出財物。及立舍利。所作已訖。謂未曾立",
    "T28n1547_011:0499c29": "處作房施招提僧。以四事故受梵福。開極妙",
    "T28n1547_011:0500a01": "意。廣出財物。所作已訖。誦習禪思未定得定。",
    "T28n1547_011:0500a02": "謂和合&#x9B2A;亂僧。以四事故受梵福。除口四過",
    "T28n1547_011:0500a03": "行四淨口。除諸非法住於施法。謂修無量等。",
    "T28n1547_011:0500a04": "以四事故受於梵福。離諍不諍。除去五蓋。色",
    "T28n1547_011:0500a05": "界果封在色界。問曰。梵福福為幾數。有一說",
    "T28n1547_011:0500a06": "者。謂所因行得轉輪王。此是梵福數。更有說",
    "T28n1547_011:0500a07": "者。謂所因行得天帝釋。是謂梵福數。更有說",
    "T28n1547_011:0500a08": "者。謂所因行得他化自在天子。是謂梵福數。",
    "T28n1547_011:0500a09": "更有說者。謂所因行得大梵。是謂梵福數。更",
    "T28n1547_011:0500a10": "有說者。世敗還成時。一切眾生所因行施設",
    "T28n1547_011:0500a11": "此大地。是梵福數。更有說者。梵天請世尊轉",
    "T28n1547_011:0500a12": "於法輪。聖大梵請佛所轉法輪受福。是梵福",
    "T28n1547_011:0500a13": "數。問曰。大梵不隱沒無記心請佛世尊。云何",
    "T28n1547_011:0500a14": "受梵福。有一說者。謂始發梵天我當往請佛",
    "T28n1547_011:0500a15": "世尊。即彼時大梵天受梵福。此者不論。何以",
    "T28n1547_011:0500a16": "故。如汝所說應不作行而受報。問曰。若不爾",
    "T28n1547_011:0500a17": "者此云何。答曰。大梵天請世尊轉法輪。大",
    "T28n1547_011:0500a18": "梵天聞已便作是念。我請故佛轉法輪。彼以",
    "T28n1547_011:0500a19": "此懷歡喜心。發極妙善願。彼時受梵福。更有",
    "T28n1547_011:0500a20": "說者。除已成菩薩。餘一切眾生所受福。此是",
    "T28n1547_011:0500a21": "梵福數。如是說者名梵福者。此稱譽讚歎。但",
    "T28n1547_011:0500a22": "梵福者無量不可計阿僧祇不可數。如世尊",
    "T28n1547_011:0500a23": "契經說。慈修習多修習生遍淨天。悲修習多",
    "T28n1547_011:0500a24": "修習生空處。喜修習多修習生識處。護修習",
    "T28n1547_011:0500a25": "多修習生不用處。問曰。若說慈修習多修習",
    "T28n1547_011:0500a26": "生遍淨天者。此應爾。謂慈果報在遍淨。謂",
    "T28n1547_011:0500a27": "說悲修習多修習生空處。喜修習多修習生",
    "T28n1547_011:0500a28": "識處。護修習多修習生不用處者。此不應爾。",
    "T28n1547_011:0500a29": "何以故。此是色界功德善根。不應受無色界",
    "T28n1547_011:0500b01": "報。何以故說悲修習多修習生空處。喜修習",
    "T28n1547_011:0500b02": "多修習生識處。護修習多修習生不用處。有",
    "T28n1547_011:0500b03": "一說者。彌勒下已當為說之。餘者不能。或曰。",
    "T28n1547_011:0500b04": "為相似故說。慈是樂行樂根。一切生死中最",
    "T28n1547_011:0500b05": "妙。彼三禪中可得。是故佛說修慈生遍淨。悲",
    "T28n1547_011:0500b06": "者能呵責壞色。空處亦呵責壞色。是故佛說",
    "T28n1547_011:0500b07": "修悲生空處。喜者悅行。識處意亦悅行。是故",
    "T28n1547_011:0500b08": "佛說修喜生識處。護者能捨不用處。亦說名",
    "T28n1547_011:0500b09": "為捨。是故佛說修護生不用處。或曰。彼行者",
    "T28n1547_011:0500b10": "令意悅樂故。或有行者欲得三禪。或欲得空",
    "T28n1547_011:0500b11": "處識處不用處。謂欲得三禪者。彼除欲界結。",
    "T28n1547_011:0500b12": "意不樂不悅。除初禪欲不樂不悅。於二禪除",
    "T28n1547_011:0500b13": "欲時。三禪現在前意悅樂。謂欲得空處者。彼",
    "T28n1547_011:0500b14": "除欲界欲。意不樂不悅。乃至三禪除欲。意不",
    "T28n1547_011:0500b15": "樂不悅。於四禪除欲時。空處現在前意悅樂。",
    "T28n1547_011:0500b16": "謂欲得識處者彼除欲界欲。意不樂不悅。乃",
    "T28n1547_011:0500b17": "至四禪除欲。意不樂不悅。謂空處除欲時。",
    "T28n1547_011:0500b18": "識處現在前意悅樂。謂欲得不用處者。彼除",
    "T28n1547_011:0500b19": "欲界欲。意不樂不悅。至空處除欲。意不樂不",
    "T28n1547_011:0500b20": "悅。於識處除欲時。不用處現在前意悅樂。是",
    "T28n1547_011:0500b21": "謂行者令意悅樂故。以故爾。或曰。此中說覺",
    "T28n1547_011:0500b22": "支道支。謂覺支道支者能除二禪。彼說慈為",
    "T28n1547_011:0500b23": "名。謂覺支道支除四禪。彼說悲為名。謂覺支",
    "T28n1547_011:0500b24": "道支除空處者。彼說喜為名。謂覺支道支除",
    "T28n1547_011:0500b25": "識處者。彼說護為名。是謂說覺支道支。以故",
    "T28n1547_011:0500b26": "爾。或曰。斷異學意故。異學無色中計解脫想。",
    "T28n1547_011:0500b27": "於無量等中說道想。謂異學無色中計解脫想",
    "T28n1547_011:0500b28": "者。彼世尊說無等量共同。尊者瞿沙亦爾說。",
    "T28n1547_011:0500b29": "異學於離中者癡。於不離中計解脫想。謂計",
    "T28n1547_011:0500c01": "解脫想者。彼世尊說無量等共同。廣說四無",
    "T28n1547_011:0500c02": "量等處盡。"
}