{
    "X66n1297_033:0478b03": "宗鑑法林卷三十三",
    "X66n1297_033:0478b05": "集雲堂　編",
    "X66n1297_033:0478b06": "　　大鑑下十四世",
    "X66n1297_033:0478b07": "東山一日持錫遶廊曰。莫有屬牛人問命麼。眾無",
    "X66n1297_033:0478b08": "語。自曰。孫臏今日開舖。更無一人垂顧。可憐三尺",
    "X66n1297_033:0478b09": "龍鬚。喚作尋常破布。",
    "X66n1297_033:0478b10": "無端平地起干戈。爭似屬牛人更多。滿面慚惶無著",
    "X66n1297_033:0478b11": "處。低頭依舊入烟蘿。(高峰妙)",
    "X66n1297_033:0478b12": "忽然平地掘深坑。埋沒良家多少人。大似颺灰空裏",
    "X66n1297_033:0478b13": "去。歸來不覺一身塵。(徑庭宗)",
    "X66n1297_033:0478b14": "蘆花深處靜垂綸。雨夕烟朝春復春。放徧扁舟幾寒",
    "X66n1297_033:0478b15": "水。竟難逢個獨醒人。(銕容元)",
    "X66n1297_033:0478b16": "東山示眾。今夏無可管顧。諸人近作得一家讌。遂",
    "X66n1297_033:0478b17": "擡手曰。囉囉招。囉囉搖。囉囉送。莫怪空疎。伏惟珍",
    "X66n1297_033:0478b18": "重。",
    "X66n1297_033:0478b19": "薦福璨云。老東山龍肝鳳髓百味具足。怎奈美食不",
    "X66n1297_033:0478b20": "中飽人餐。　伏龍長云。一個鐵酸餡百味具足。知他",
    "X66n1297_033:0478b21": "祭了多少閒神野鬼。直饒一齩百雜碎。到者裏急須",
    "X66n1297_033:0478b22": "吐却。",
    "X66n1297_033:0478b23": "東山謝監收上堂。人之性命。第一須是○。欲得成",
    "X66n1297_033:0478b24": "此○。先須防於○。若是真○人。○○。",
    "X66n1297_033:0478c01": "理安問云。大小五祖弄巧成拙。　寶掌白云。會麼。山",
    "X66n1297_033:0478c02": "僧今日不惜舌頭與諸人略為道破。良久云。摩斯吒",
    "X66n1297_033:0478c03": "心肝。要且不在樹頭上。　寶峰弁云。賊不打貧家。",
    "X66n1297_033:0478c04": "　法林音云。人之性命。第一離却○。若要離却○。先須",
    "X66n1297_033:0478c05": "識得○。若是真○人。搖手云。斷不○○。",
    "X66n1297_033:0478c06": "一二三四五六圈。心肝粉碎髑髏穿。若將方木投圓",
    "X66n1297_033:0478c07": "竅。醜姥爭教得少年。(高峰妙)",
    "X66n1297_033:0478c08": "鬼爭漆桶顯顢頇。擲去拋來細自看。匝地一聲箍爆",
    "X66n1297_033:0478c09": "折。六花迸裂不成團。(古帆檝)",
    "X66n1297_033:0478c10": "弟兄五六像孃生。聲氣相同總一門。黑漆崑崙須著",
    "X66n1297_033:0478c11": "眼。莫將名字錯評論。(劍關範)",
    "X66n1297_033:0478c12": "上山下山入山谷。溪中落日留我宿。本意逃名入市",
    "X66n1297_033:0478c13": "廛。那知名落今人目。鳥喃喃。花蔟蔟。幾片閒雲挂松",
    "X66n1297_033:0478c14": "竹。咄君子哉若人。慎幽獨。(雲壑弁)",
    "X66n1297_033:0478c15": "蒲蘆銜青蟲。終朝呪類我。青蟲皮膚脫。飛出盡蒲蘆。",
    "X66n1297_033:0478c16": "(止谷聲)",
    "X66n1297_033:0478c17": "東山示眾。白雲不會說禪。山門開向兩邊。有人動",
    "X66n1297_033:0478c18": "著關棙。兩片東扇西扇。",
    "X66n1297_033:0478c19": "月江印云。五祖老人蓋為慈悲之故。有落艸之談。育",
    "X66n1297_033:0478c20": "王不會說禪。破屋覰見青天。等閒從頭蓋覆。寧免紙",
    "X66n1297_033:0478c21": "裹麻纏。但願有錢留客醉。也勝騎馬傍人門。",
    "X66n1297_033:0478c22": "東山上堂。山僧昨日入城見一棚傀儡。不免近前",
    "X66n1297_033:0478c23": "看。或見端嚴奇特。或見醜陋不堪。動轉行坐青黃",
    "X66n1297_033:0478c24": "赤白。一一見了。仔細看來。元來青布幔裏有人。山",
    "X66n1297_033:0479a01": "僧忍俊不禁乃問。長史高姓。它道。老和尚看便了。",
    "X66n1297_033:0479a02": "問甚麼姓。大眾。山僧被它一問。直得無言可對無",
    "X66n1297_033:0479a03": "理可伸。還有人為山僧道得麼。昨日那裏落節。今",
    "X66n1297_033:0479a04": "日者裏拔本。",
    "X66n1297_033:0479a05": "天寧琦云。誰家別館池塘裏。一對鴛鴦畵不成。　白",
    "X66n1297_033:0479a06": "巖符云。五祖是從那邊過來底人。胸次間要禪道佛",
    "X66n1297_033:0479a07": "法氣息一點也無。故能向虗空中建城雉。海面上架",
    "X66n1297_033:0479a08": "樓臺。雖然。尚有一人呵呵大笑。若識得此人。許你具",
    "X66n1297_033:0479a09": "透關眼。",
    "X66n1297_033:0479a10": "東山舉昔有秀才著無鬼論。一日鬼現身曰。你道",
    "X66n1297_033:0479a11": "無。我[口*尒]。秀才無語。師曰。當時祇以手作鵓鳩[此/束]曰。",
    "X66n1297_033:0479a12": "谷谷孤。",
    "X66n1297_033:0479a13": "說有道無徒費力。現身無語強分疎。祇消一個鵓鳩",
    "X66n1297_033:0479a14": "[此/束]。百怪千妖盡掃除。(此山應)",
    "X66n1297_033:0479a15": "東山示眾。祖師說不著。佛眼看不見。四面老婆心。",
    "X66n1297_033:0479a16": "為君通一綫。便下座。",
    "X66n1297_033:0479a17": "徑山及云。若教頻下淚。滄海也須乾。　全室泐云。者",
    "X66n1297_033:0479a18": "老漢大似靈龜拽尾。拂迹成痕。天界即不與麼。卓拄",
    "X66n1297_033:0479a19": "杖下座。",
    "X66n1297_033:0479a20": "東山因僧問如何是為人一句。師曰門前石塔子。",
    "X66n1297_033:0479a21": "門前石塔子。八白與九紫。方道既分明。免被巡官使。",
    "X66n1297_033:0479a22": "(雪堂行)",
    "X66n1297_033:0479a23": "東山因僧問如何是佛。師曰露胷跣足。曰如何是",
    "X66n1297_033:0479a24": "法。師曰大赦不原。曰如何是僧。師曰釣魚船上謝",
    "X66n1297_033:0479b01": "三郎。",
    "X66n1297_033:0479b02": "徑山杲云。此三語中。一語具三玄三要。四料揀。四賓",
    "X66n1297_033:0479b03": "主。洞山五位。雲門三句。百千法門無量妙義。若檢得",
    "X66n1297_033:0479b04": "出。許你具一隻眼。　天寧琦云。三玄三要。四料揀。四",
    "X66n1297_033:0479b05": "賓主。洞山五位。雲門三句。百千法門無量妙義。大似",
    "X66n1297_033:0479b06": "頭上安頭。天寧今日為諸人抽却釘拔却楔。做一個",
    "X66n1297_033:0479b07": "灑灑落落大丈夫兒豈不好。何故。喫他殘羮餿飯。隨",
    "X66n1297_033:0479b08": "他脚後跟轉。被他喚作無地頭漢。慚惶殺人。　起綱",
    "X66n1297_033:0479b09": "宗云。語不離窠臼。焉能出蓋纏。有問山僧如何是佛。",
    "X66n1297_033:0479b10": "向道泥豬癩狗。如何是法。激濁揚清。如何是僧。驢顋",
    "X66n1297_033:0479b11": "馬面。且道與演祖是同是別。",
    "X66n1297_033:0479b12": "東山每遇僧來請益。祇曰無者閒工夫。",
    "X66n1297_033:0479b13": "彼此且無相負累。行人莫不失鉤錐。雖然不瞎眾生",
    "X66n1297_033:0479b14": "眼。也好拳頭劈口椎。(龍門遠)",
    "X66n1297_033:0479b15": "東山因諸寺長老入山上堂。臨濟入門便喝。是什",
    "X66n1297_033:0479b16": "麼熱盌鳴聲。德山入門便棒。拗曲作直。雲門三句",
    "X66n1297_033:0479b17": "洞山五位。大開眼了作夢。何故如此。國清才子貴。",
    "X66n1297_033:0479b18": "家富小兒嬌。",
    "X66n1297_033:0479b19": "雲居莊云。五祖老人大似將常住物作自己人情。徑",
    "X66n1297_033:0479b20": "山見處也要諸人共知。乃豎起拂子云。德山臨濟洞",
    "X66n1297_033:0479b21": "山雲門。祇今在拂子頭上。各說不二法門了。一時走",
    "X66n1297_033:0479b22": "入淨瓶裏澡浴去也。何故如此。水流原在海。月落不",
    "X66n1297_033:0479b23": "離天。",
    "X66n1297_033:0479b24": "東山凡見僧來便曰屈屈。僧曰屈作甚麼。師曰如",
    "X66n1297_033:0479c01": "今不屈更待何時。",
    "X66n1297_033:0479c02": "盡力不奈何。按牛頭喫艸。若無錦繡文。難以論嘉藻。",
    "X66n1297_033:0479c03": "(龍門遠)",
    "X66n1297_033:0479c04": "東山上堂。將四大海為硯。須彌山為筆。有人向空",
    "X66n1297_033:0479c05": "中寫得祖師西來意五字。老僧大展坐具拜它。",
    "X66n1297_033:0479c06": "長翁淨云。當時天童若見。祇對他道款出囚口。今則",
    "X66n1297_033:0479c07": "莫有同款者麼。既無。依俙斜去雁。驚破海天秋。　梅",
    "X66n1297_033:0479c08": "源蔭以拂子空中畫一畫云。祖師西來意。寫了塞天",
    "X66n1297_033:0479c09": "地。敢問老太平。何處展坐具。眾中可有為太平轉身",
    "X66n1297_033:0479c10": "吐氣者麼。若無。莫怪梅源鐵筆無情。便擲拂子歸方",
    "X66n1297_033:0479c11": "丈。",
    "X66n1297_033:0479c12": "東山上堂。太平不會禪。一向外邊走。臘月三十日。",
    "X66n1297_033:0479c13": "贏得一張口。且道那箇是太平口。自曰。兩片皮也",
    "X66n1297_033:0479c14": "不識。",
    "X66n1297_033:0479c15": "雪竇雲云。山僧則不然。雪竇不會禪。一向家裏坐。臘",
    "X66n1297_033:0479c16": "月三十日。分明成話墮。扯索底扯索。擡木底擡木。谷",
    "X66n1297_033:0479c17": "應山鳴。聲光轆轆。阿呵呵。夜深山寺煖烘烘。個個寮",
    "X66n1297_033:0479c18": "房一爐火。",
    "X66n1297_033:0479c19": "東山問僧。離却四大五蘊。那箇是你清淨法身。",
    "X66n1297_033:0479c20": "堂堂白日上刀梯。任是崑崙眼亦迷。多謝門前案山",
    "X66n1297_033:0479c21": "子。春來秋去泄天機。(雪堂行)",
    "X66n1297_033:0479c22": "東山示眾。如何是禪。閻浮樹在海南邊。近則不離",
    "X66n1297_033:0479c23": "方寸。遠則十萬八千。畢竟如何。禪禪。",
    "X66n1297_033:0479c24": "臥龍先云。穹窿也有個道處。如何是禪。閻浮樹在海",
    "X66n1297_033:0480a01": "南邊。撐天拄地。拄地撐天。巧說不得。祇要心傳。畢竟",
    "X66n1297_033:0480a02": "如何。禪禪。　祖燈紹云。二大老同坑無異土。虎丘則",
    "X66n1297_033:0480a03": "不然。禪禪。月落不離天。輝今鑑古。無黨無偏。擬心湊",
    "X66n1297_033:0480a04": "泊。地隔天懸。畢竟如何。卓拄杖云。參。",
    "X66n1297_033:0480a05": "東山展手問僧曰因何喚作手。",
    "X66n1297_033:0480a06": "先祖滔滔無固必。後人悱悱有雌雄。巨靈擡手無多",
    "X66n1297_033:0480a07": "子。分破華山千萬重。(南巖勝)",
    "X66n1297_033:0480a08": "東山示眾。夫為禪客。如出塞將軍。你將得雲門半",
    "X66n1297_033:0480a09": "片胡餅來。我便與半箇須彌山。若不如是。焉敢稱",
    "X66n1297_033:0480a10": "禪客。",
    "X66n1297_033:0480a11": "善權賢云。五祖恁麼說話。大似倚富欺貧。壓良為賤。",
    "X66n1297_033:0480a12": "東山因三佛侍坐亭上夜話。及歸鐙已滅。令各下",
    "X66n1297_033:0480a13": "一語。懃曰彩鳳舞丹霄。遠曰鐵蛇橫古路。勤曰看",
    "X66n1297_033:0480a14": "脚下。師乃曰。滅吾宗者克勤耳。",
    "X66n1297_033:0480a15": "懷璧藏珠夜光輝。家私總被賊偷窺。都來籍沒和官",
    "X66n1297_033:0480a16": "送。萬戶千門一窌埋。(理安問)",
    "X66n1297_033:0480a17": "暗裏相將各自猜。是神是鬼得人哀。最憐夜半窺門",
    "X66n1297_033:0480a18": "賊。却被狗兒斷送回。(福巖容)",
    "X66n1297_033:0480a19": "摸象盲人說異端。呼牛喚馬各般般。枕翻打斷華胥",
    "X66n1297_033:0480a20": "夢。莫怪門前倒剎竿。(裒翁盛)",
    "X66n1297_033:0480a21": "三春方賞太平時。杜宇聲聲喚落暉。沒興一時難就",
    "X66n1297_033:0480a22": "賦。蹋殘明月浩歌歸。(天資粹)",
    "X66n1297_033:0480a23": "東山一日陞座顧眾曰。八十翁翁輥繡毬。便下座。",
    "X66n1297_033:0480a24": "宗泰欣然出眾曰。和尚試輥看。師作打杖鼓勢。操",
    "X66n1297_033:0480b01": "蜀音唱綿州歌曰。豆子山。打瓦鼓。楊平山。攃白雨。",
    "X66n1297_033:0480b02": "白雨下。取龍女。織得絹。二丈五。一半屬羅江。一半",
    "X66n1297_033:0480b03": "屬玄武。泰聞大悟掩師口曰。祇消唱到者裏。師大",
    "X66n1297_033:0480b04": "笑。",
    "X66n1297_033:0480b05": "憨璞聰云。可笑演祖。三十年不改舊鄉談。操蜀音打",
    "X66n1297_033:0480b06": "蜀鼓。知他是佛意是祖意。宗泰好聽曲調。不覺渾身",
    "X66n1297_033:0480b07": "墮在聲色裏以當平生。直至而今轉身不得。諸人還",
    "X66n1297_033:0480b08": "肯錦山恁麼道麼。喝一喝。　法林音云。山自崑崙發",
    "X66n1297_033:0480b09": "來。其勢必險。水從孟門源出。其流必峻。東山一番施",
    "X66n1297_033:0480b10": "設。直使千百年後。聞者無不當下消然。可惜末後猶",
    "X66n1297_033:0480b11": "欠勦絕。以致宗泰坐在淨白地上無由轉身。何不待",
    "X66n1297_033:0480b12": "伊云祇消唱到者裏。便與一掌云。又被風吹別調。",
    "X66n1297_033:0480b13": "東山示眾。如何是祖師西來意。庭前柏樹子。恁麼",
    "X66n1297_033:0480b14": "會則不是。如何是祖師西來意。庭前柏樹子。恁麼",
    "X66n1297_033:0480b15": "會方始是。",
    "X66n1297_033:0480b16": "白巖符云。恁麼會則不是。滴淚斬丁公。恁麼會方始",
    "X66n1297_033:0480b17": "是。齩牙封雍齒。顧左右云。大小東山為諸人一揑粉",
    "X66n1297_033:0480b18": "碎了也。還會麼。　中洲岳云。龍逢比干。吾取其心不",
    "X66n1297_033:0480b19": "取其術。蘇秦張儀。吾取其術不取其心。　法林音云。",
    "X66n1297_033:0480b20": "諸人還見東山老人立地處麼。良久云。朝三與暮四。",
    "X66n1297_033:0480b21": "喜怒任狙公。",
    "X66n1297_033:0480b22": "良工何必更韛。大冶未曾易林。同是多年滯貨。看他",
    "X66n1297_033:0480b23": "點鐵成金。(蓮峰素)",
    "X66n1297_033:0480b24": "奇謀六出陷英雄。曾被英雄陷圚中。不是一身兼兩",
    "X66n1297_033:0480c01": "藝。那來下載有清風。(思懶融)",
    "X66n1297_033:0480c02": "阿孃年少鬢如霜。剔起雙眉丈二長。歸到畫堂沉醉",
    "X66n1297_033:0480c03": "後。搥胷換手哭穹蒼。(獨超方)",
    "X66n1297_033:0480c04": "東山示眾。狗子無佛性。也勝貓兒十萬倍。",
    "X66n1297_033:0480c05": "愚菴盂云。摟破南泉窠窟。掀翻趙老家私。再看東山",
    "X66n1297_033:0480c06": "為什麼平白地上分個勝負。為復抑揚之語耶。為復",
    "X66n1297_033:0480c07": "故意扭揑耶。為復一期方便耶。若作恁般見解。不惟",
    "X66n1297_033:0480c08": "不識東山。要見南泉趙州遠之遠矣。何故。不見道。當",
    "X66n1297_033:0480c09": "時摩竭令。幾喪目前機。　梅逢忍云。演和尚前凶後",
    "X66n1297_033:0480c10": "不吉。",
    "X66n1297_033:0480c11": "撥動靈機禍滅門。千鈞爭肯射蜻蜓。閻浮自惜知恩",
    "X66n1297_033:0480c12": "少。墻壍深埋沒路行。(雪逵照)",
    "X66n1297_033:0480c13": "擊珠絲斷夢魂消。風卷銀蟾入海嶠。堪笑夜明簾外",
    "X66n1297_033:0480c14": "客。轉身無地避招搖。(冰谿融)",
    "X66n1297_033:0480c15": "東山示眾。有則奇特因緣舉似諸人。欲說又被說",
    "X66n1297_033:0480c16": "礙。不說又被不說礙。",
    "X66n1297_033:0480c17": "大巍倫云。大小演祖大似靈龜曳尾。一言既落人耳。",
    "X66n1297_033:0480c18": "如何諱得。老僧也有一則奇特因緣。索性舉似大方。",
    "X66n1297_033:0480c19": "令他倚門傍戶者一個個壁立千仞。",
    "X66n1297_033:0480c20": "提刑郭正祥居士字功甫(見白雲端)到雲居請佛印元",
    "X66n1297_033:0480c21": "陞座。公拈香曰。覺地相逢亦何早。鶻臭布衫今脫",
    "X66n1297_033:0480c22": "了。要識雲居一句玄。珍重後園驢喫艸。大眾。此一",
    "X66n1297_033:0480c23": "瓣香薰天炙地去也。印曰。今日不著。便被者漢當",
    "X66n1297_033:0480c24": "面塗糊。便打。乃曰。謝公千里來相訪。共話東山竹",
    "X66n1297_033:0481a01": "徑深。借與一龍騎出洞。若逢天旱便為霖。擲拄杖",
    "X66n1297_033:0481a02": "下座。公拜起。印曰收得龍麼。公曰已在者裏。印曰",
    "X66n1297_033:0481a03": "作麼生騎。公擺手作舞便行。印撫掌曰祇有者漢",
    "X66n1297_033:0481a04": "猶較些子。",
    "X66n1297_033:0481a05": "白巖符云。功甫龍即騎矣。祇是不能為雨為霖。當時",
    "X66n1297_033:0481a06": "待道收得龍麼。便好與他掀倒法座。",
    "X66n1297_033:0481a07": "郭公一日謁白雲。雲問牛醇乎。公曰醇矣。雲厲聲",
    "X66n1297_033:0481a08": "叱之。公拱而立。雲曰醇乎醇乎。於是為公陞堂曰。",
    "X66n1297_033:0481a09": "牛來山中。水足艸足。牛出山去。東觸西觸。",
    "X66n1297_033:0481a10": "瀛山誾云。郭公牛醇則醇矣。惜乎欠些頭角。當時待",
    "X66n1297_033:0481a11": "白雲叱。便好拽下座痛與一頓。",
    "X66n1297_033:0481a12": "隆興府黃龍死心悟新禪師(黃龍心嗣)因僧問。承師有",
    "X66n1297_033:0481a13": "言。老僧今夏向黃龍潭內下三百六十箇釣。未曾",
    "X66n1297_033:0481a14": "遇著箇錦鱗紅尾。為復是鉤頭不妙。為復是香餌",
    "X66n1297_033:0481a15": "難尋。師曰。雨過竹風清。雲開山嶽露。曰。恁麼則已",
    "X66n1297_033:0481a16": "得真人好消息。人間天上更無疑。師曰。是鉤頭不",
    "X66n1297_033:0481a17": "妙。是香餌難尋。曰。出身猶可易。脫體道應難。師曰",
    "X66n1297_033:0481a18": "亂統禪和如麻似粟。",
    "X66n1297_033:0481a19": "靈巖儲喝一喝云。者老漢何異緣木求魚。天寧今夏",
    "X66n1297_033:0481a20": "拋却絲綸。冷坐巾幘山前。看他鳶飛魚躍鳳走麟奔。",
    "X66n1297_033:0481a21": "總不暇顧著。數盡落霞對明月。撥開松影露青天。偶",
    "X66n1297_033:0481a22": "爾有個蟭螟撞倒面前并。不與他京三卞四。一任越",
    "X66n1297_033:0481a23": "水吳山。何故。若將有意為有意。往往事從有意生。",
    "X66n1297_033:0481a24": "　百愚斯云。可惜黃龍勞而無功。能仁今夏亦向八百",
    "X66n1297_033:0481b01": "里鑑湖上撒個漫天網子。祥麟瑞鳳無所不有。豈但",
    "X66n1297_033:0481b02": "錦鱗紅尾。諸昆仲。且道用鉤是用網是。向者裏倜儻",
    "X66n1297_033:0481b03": "分明。不惟自己有出身之路。亦乃坐斷天下人舌頭",
    "X66n1297_033:0481b04": "去在。若也未能。不免聊資鞭影。揮拂子云見麼。且喜",
    "X66n1297_033:0481b05": "秋風雲外至。蟾宮桂子帶香飄。",
    "X66n1297_033:0481b06": "死心示眾。麤言及細語。皆歸第一義。你者一隊尿",
    "X66n1297_033:0481b07": "牀鬼子。三生六十劫也未夢見第一義在。",
    "X66n1297_033:0481b08": "平陽忞云。死心恁麼說話。為是眼蓋諸人氣吞一切",
    "X66n1297_033:0481b09": "耶。為復第一義諦不可圖度耶。為復憤啟悱發激厲",
    "X66n1297_033:0481b10": "將來耶。",
    "X66n1297_033:0481b11": "死心上堂。行脚高人。解開布袋。放下鉢囊。去却藥",
    "X66n1297_033:0481b12": "忌。一人所在須到。半人所在須到。無人所在也須",
    "X66n1297_033:0481b13": "親到。",
    "X66n1297_033:0481b14": "天童傑云。死心有年有德。語不妄發。如大冶精金。千",
    "X66n1297_033:0481b15": "煅萬煉始成繞指。然後裁截。并無虗棄。雖然。畢竟意",
    "X66n1297_033:0481b16": "歸何處。三邊一箭收功後。四海何愁不太平。　古林",
    "X66n1297_033:0481b17": "茂云。者般說話。如黑石蜜。中邊皆甜。雖然。不因夜來",
    "X66n1297_033:0481b18": "雁。爭見海門秋。　白巖符因僧問。如何是半人所在。",
    "X66n1297_033:0481b19": "巖云未聞梅破臘。云如何是一人所在。巖云尚有菊",
    "X66n1297_033:0481b20": "擎霜。云無人所在還用到也無。巖便喝云。者瞎漢亂",
    "X66n1297_033:0481b21": "撞作麼。",
    "X66n1297_033:0481b22": "死心因太史黃庭堅參。師問。死心死。學士死。彼此",
    "X66n1297_033:0481b23": "燒作一堆灰。向甚處相見。堅無語。師曰。晦堂處參",
    "X66n1297_033:0481b24": "得底。用未著在。堅後左遷黔南。忽有省。乃曰。尋常",
    "X66n1297_033:0481c01": "被天下老和尚瞞却多少。惟死心道人不肯。可謂",
    "X66n1297_033:0481c02": "真實相為。",
    "X66n1297_033:0481c03": "瀛山誾云。鐵面去皮。晦堂析骨。死心又敲骨出髓矣。",
    "X66n1297_033:0481c04": "山谷始得疑情盡命根斷。若到山僧者裏。且立一邊",
    "X66n1297_033:0481c05": "著。為什麼。鐵壁從渠透。銀山更要通。　石霜尊云。死",
    "X66n1297_033:0481c06": "心捨命從人。太史一死。更不再活。",
    "X66n1297_033:0481c07": "泥沙瓦礫總成金。九轉還伊丹性靈。鷄犬亦隨仙子",
    "X66n1297_033:0481c08": "去。迢迢佳氣入宸庭。(玉巖崑)",
    "X66n1297_033:0481c09": "痛飲酩酊倒臥泥。翻身雨過萬峰曦。春歸漫作刀頭",
    "X66n1297_033:0481c10": "夢。柳色烟籠十里堤。(御之龍)",
    "X66n1297_033:0481c11": "澧州夾山曉純禪師(黃龍心嗣)以木刻作一獸。獅子頭",
    "X66n1297_033:0481c12": "牛足馬身。每持出示眾曰。喚作獅子又是馬身。喚",
    "X66n1297_033:0481c13": "作馬身又是牛足。畢竟喚作什麼。令僧下語皆不",
    "X66n1297_033:0481c14": "契。師示頌曰。軒昂獅子首。牛足馬身材。三道如能",
    "X66n1297_033:0481c15": "入。玄門疊疊開。",
    "X66n1297_033:0481c16": "狡計奸謀度劍門。虎符塞外息烟墩。五丁不鑿通牛",
    "X66n1297_033:0481c17": "道。秦惠何由得并吞。(粟菴鼎)",
    "X66n1297_033:0481c18": "隆興府兜率從悅禪師(真淨文嗣)室中設語以驗學者。",
    "X66n1297_033:0481c19": "一曰。撥艸膽風祇圖見性。即今上人。性在什麼處。",
    "X66n1297_033:0481c20": "瑞安川云。餓狗喫縴[糸*虒]。",
    "X66n1297_033:0481c21": "陰森夏木杜鵑鳴。日破浮雲宇宙清。莫對曾參問曾",
    "X66n1297_033:0481c22": "晳。從來孝子諱爺名。(張無盡)",
    "X66n1297_033:0481c23": "赤脚波斯叩海門。黑風吹浪暗昏昏。三更掣斷青霞",
    "X66n1297_033:0481c24": "鎖。笑看驪龍戲子孫。(中峰本)",
    "X66n1297_033:0482a01": "二曰。識得自性方脫生死。眼光落地時作麼生脫。",
    "X66n1297_033:0482a02": "瑞安川云。鷄寒上樹。鴨寒下水。",
    "X66n1297_033:0482a03": "人間鬼使符來取。天上花冠色正萎。好個轉身時節",
    "X66n1297_033:0482a04": "子。莫教閻老等閒知。(張無盡)",
    "X66n1297_033:0482a05": "空奮雙拳窮滴滴。橫擔片板赤條條。夜來得個揚州",
    "X66n1297_033:0482a06": "夢。騎鶴腰錢跨九霄。(中峰本)",
    "X66n1297_033:0482a07": "三曰。脫得生死便知去處。四大分離向甚麼處去。",
    "X66n1297_033:0482a08": "瑞安川云。合取兩片皮。復云。古人一期垂示。可謂老",
    "X66n1297_033:0482a09": "婆心切血滴滴底。豎拂子云。會麼。冬不寒。臘後看。",
    "X66n1297_033:0482a10": "鼓合東邨李大妻。西風曠野淚霑衣。碧蘆紅蓼江南",
    "X66n1297_033:0482a11": "岸。却作張三坐釣磯。(張無盡)",
    "X66n1297_033:0482a12": "鐵狗銅蛇正奮瞋。風刀火鋸肉成塵。茫茫長夜幾經",
    "X66n1297_033:0482a13": "劫。舉眼無親怕殺人。(中峰本)",
    "X66n1297_033:0482a14": "兜率因僧問。提兵統將。須憑帝王虎符。領眾匡徒。",
    "X66n1297_033:0482a15": "密佩祖師心印。如何是祖師心印。師曰滿口道不",
    "X66n1297_033:0482a16": "得。曰祇者箇更別有。師曰。莫將支遁鶴。喚作右軍",
    "X66n1297_033:0482a17": "鵝。",
    "X66n1297_033:0482a18": "驅霆走電降絲綸。塞北安南悉已遵。何物癡頑逃法",
    "X66n1297_033:0482a19": "化。亂將鼠伎攪烟塵。(元祚裕)",
    "X66n1297_033:0482a20": "東京法雲佛照杲禪師(真淨文嗣)師以力參深到。語不",
    "X66n1297_033:0482a21": "入時。每示眾。老僧熈寧八年文帳在鳳翔府供申。",
    "X66n1297_033:0482a22": "當年崩了華山四十里。壓倒八十村人家。汝等後",
    "X66n1297_033:0482a23": "生茄子瓠子。那裏知得。或問曰。寶華王座上。因甚",
    "X66n1297_033:0482a24": "麼一向世諦。師曰。癡人。佛性豈有二種耶。",
    "X66n1297_033:0482b01": "白巖符云。者漢大似為魅所著。白日見鬼。不知惑亂",
    "X66n1297_033:0482b02": "多少人。山僧今日直貶向鐵圍裏。永不許伊出頭。何",
    "X66n1297_033:0482b03": "故。太平天下。那許妖言。　法林音云。法雲老人用盡",
    "X66n1297_033:0482b04": "自己心。笑破他人口。吹餘向天台石梁橋下。斫得根",
    "X66n1297_033:0482b05": "短拄杖。上至非非想天。下至金剛水際。卓一卓帝釋",
    "X66n1297_033:0482b06": "心驚。舉一舉二乘膽喪。阿修羅王在藕絲孔中揚聲",
    "X66n1297_033:0482b07": "大叫云。孔明先生。邵康節先生。劉伯溫先生。遂喚侍",
    "X66n1297_033:0482b08": "者。可曾將得龜殻來。",
    "X66n1297_033:0482b09": "隔水何人歌竹枝。動人情思極幽微。夜深轉入單于",
    "X66n1297_033:0482b10": "調。月朗風高聽者稀。(虗堂愚)",
    "X66n1297_033:0482b11": "法雲因一座主曰。禪家流多愛脫空。師乃問承聞",
    "X66n1297_033:0482b12": "座主講得百法論是否。曰不敢。師曰。昨日晴。今日",
    "X66n1297_033:0482b13": "雨。是什麼法中收。主無對。師曰。莫道禪家流多愛",
    "X66n1297_033:0482b14": "脫空好。主抗聲曰。和尚且道是什麼法中收。師曰。",
    "X66n1297_033:0482b15": "二十四時分。不相應法中收。主乃禮謝。",
    "X66n1297_033:0482b16": "天寧琦云。雲自帝鄉去。水歸江漢流。",
    "X66n1297_033:0482b17": "昨日晴。今日雨。時分不相應。三日後看取。(徑山杲)",
    "X66n1297_033:0482b18": "福州九峰希廣禪師(寶峰文嗣)遊方日謁雲蓋智。乃問",
    "X66n1297_033:0482b19": "興化打克賓意旨如何。葢下禪牀展兩手吐舌示",
    "X66n1297_033:0482b20": "之。師打一坐具。葢曰此是風力所轉。又問石霜琳。",
    "X66n1297_033:0482b21": "霜曰你意作麼生。師亦打一坐具。霜曰好一坐具。",
    "X66n1297_033:0482b22": "祇是不知落處。又問真淨。淨曰你意作麼生。師復",
    "X66n1297_033:0482b23": "打一坐具。淨曰它打你也打。師於言下大悟。",
    "X66n1297_033:0482b24": "理安問云。三大老中有一人堪為佛祖之師。有一人",
    "X66n1297_033:0482c01": "堪為人天之師。有一人自救不了。且那個堪為佛祖",
    "X66n1297_033:0482c02": "之師。那個堪為人天之師。那個自救不了。檢點得出。",
    "X66n1297_033:0482c03": "三十棒一棒也不較。若檢點不出。三大老為你證明。",
    "X66n1297_033:0482c04": "雖然如是。廣道者悟去。又悟個甚麼。",
    "X66n1297_033:0482c05": "臨江慧力可昌禪師(黃龍南下東林總嗣)因僧問。佛力法力",
    "X66n1297_033:0482c06": "即不問。如何是慧力。師曰。蹋倒人我山。扶起菩提",
    "X66n1297_033:0482c07": "樹。曰。菩提無樹。向甚處下手。師曰無下手處正好",
    "X66n1297_033:0482c08": "著力。曰今日得聞於未聞。師曰莫把真金喚作鍮。",
    "X66n1297_033:0482c09": "報恩琇云。如何是慧力。向他道。喫官酒。臥官街。當處",
    "X66n1297_033:0482c10": "死。當處埋。　平陽忞云。高高山頂立。還他慧力。深深",
    "X66n1297_033:0482c11": "海底行。須是報恩始得。然從長檢點。一人入佛不能",
    "X66n1297_033:0482c12": "入魔。一人入魔不能入佛。平陽又不然。有問如何是",
    "X66n1297_033:0482c13": "慧力。但云。山月如銀牽老興。閒行不覺過峰西。",
    "X66n1297_033:0482c14": "慧力示眾。良久曰。十語九中。不如一默。",
    "X66n1297_033:0482c15": "古航舟云。好與維摩大士結個同參。若據我衲僧分",
    "X66n1297_033:0482c16": "上。猶在半途。",
    "X66n1297_033:0482c17": "西江開先行瑛禪師(東林總嗣)因僧問如何是道。師曰",
    "X66n1297_033:0482c18": "良田萬頃。曰學人不會。師曰。春不耕。秋無望。曰如",
    "X66n1297_033:0482c19": "何是祖師西來意。師曰君山點破洞庭湖。",
    "X66n1297_033:0482c20": "永寧鼎云。一腔熱血。不向淨地上嘔吐。雖然。負痛男",
    "X66n1297_033:0482c21": "兒能幾人。",
    "X66n1297_033:0482c22": "雨過前邨四月天。一重桑柘一重烟。子規啼處斜陽",
    "X66n1297_033:0482c23": "冷。楚水吳山一目連。(子雍如)",
    "X66n1297_033:0482c24": "眉山蘇軾居士(見東林總)參東林。論無情說法話有省。",
    "X66n1297_033:0483a01": "乃獻投機頌曰。溪聲盡是廣長舌。山色無非清淨",
    "X66n1297_033:0483a02": "身。夜來八萬四千偈。它日如何舉似人。",
    "X66n1297_033:0483a03": "上竺智謁護國元。舉前頌且云。也不易到此田地。國",
    "X66n1297_033:0483a04": "云。尚未見路徑。何言到耶。智云。上二句若不到此田",
    "X66n1297_033:0483a05": "地。如何有者個消息。國云是門外漢耳。智致疑。通夕",
    "X66n1297_033:0483a06": "不寐。及曉鐘鳴。去其秘蓄。乃別前頌云。東坡居士太",
    "X66n1297_033:0483a07": "饒舌。聲色關中欲透身。溪若是聲山是色。無山無水",
    "X66n1297_033:0483a08": "好愁人。持以告國。國云向汝道是門外漢。　幻寄稷",
    "X66n1297_033:0483a09": "云。東坡門外漢。上竺猶未及門。此菴云。向汝道是門",
    "X66n1297_033:0483a10": "外漢。且道是賞伊罰伊。",
    "X66n1297_033:0483a11": "洪州泐潭景祥禪師(翠巖真下大溈哲嗣)問僧曰。唯一堅密",
    "X66n1297_033:0483a12": "身。一切塵中現。如何是塵中現底身。僧指香爐曰",
    "X66n1297_033:0483a13": "者箇是香爐。師曰。帶累三世諸佛。生陷地獄。僧罔",
    "X66n1297_033:0483a14": "措。師便打。",
    "X66n1297_033:0483a15": "佛杲汋云。者僧全身靠倒。景祥滿口含霜。末後一箇",
    "X66n1297_033:0483a16": "罔措。一箇令行。都謂曲不藏直。且道還契古人意麼。",
    "X66n1297_033:0483a17": "潭州嶽麓智海仁仙禪師(大溈哲嗣)因僧問進前三步",
    "X66n1297_033:0483a18": "時如何。師曰撞頭磕額。曰退後三步時如何。師曰",
    "X66n1297_033:0483a19": "墮坑落塹。曰不進不退時如何。師曰立地死漢。",
    "X66n1297_033:0483a20": "白巖符云。海和尚祇知嚴霜酷暑。不解暖日春風。者",
    "X66n1297_033:0483a21": "裏則不然。進前三步時如何。金花滿酌。退後三步時",
    "X66n1297_033:0483a22": "如何。紫誥榮歸。不進不退時如何。仙翁顧問慵回首。",
    "X66n1297_033:0483a23": "天子呼來不上船。",
    "X66n1297_033:0483a24": "宗鑑法林卷三十三"
}