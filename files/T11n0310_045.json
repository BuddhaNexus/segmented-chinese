{
    "T11n0310_045:0261b19": "大寶積經卷第四十五",
    "T11n0310_045:0261b21": "大唐三藏法師玄奘奉 詔譯",
    "T11n0310_045:0261b22": "菩薩藏會第十二之十一羼底波羅蜜",
    "T11n0310_045:0261b23": "多品第八",
    "T11n0310_045:0261b24": "[0261b24] 爾時佛告舍利子：「云何名為菩薩摩訶薩羼",
    "T11n0310_045:0261b25": "底波羅蜜多？菩薩摩訶薩為阿耨多羅三藐",
    "T11n0310_045:0261b26": "三菩提故，於如是法精勤修學行菩薩行。舍",
    "T11n0310_045:0261b27": "利子！菩薩摩訶薩由住如是羼底波羅蜜多",
    "T11n0310_045:0261b28": "故，具足忍力立性堅正，於諸寒熱飢渴、蛇蝎",
    "T11n0310_045:0261b29": "蚊虻、風日等觸志能堪忍，又能忍&#x9E81;惡言",
    "T11n0310_045:0261c01": "說鄙陋詞句，及以依身所起猛迅苦受堅&#x9795;",
    "T11n0310_045:0261c02": "辛楚奪命至死，諸如是等所有苦受並能堪",
    "T11n0310_045:0261c03": "忍。舍利子！若諸菩薩摩訶薩能具是者，是",
    "T11n0310_045:0261c04": "則名為羼底波羅蜜多。",
    "T11n0310_045:0261c05": "[0261c05] 「復次舍利子！我昔長夜未成佛時，行菩薩行",
    "T11n0310_045:0261c06": "常修忍辱。」[0261c06] 舍利子白佛言：「世尊！云何世尊為",
    "T11n0310_045:0261c07": "菩薩時，修集忍辱行菩薩行？」[0261c07] 佛告舍利子：「我",
    "T11n0310_045:0261c08": "憶過去行菩薩行，多有眾生數來毀罵、非法",
    "T11n0310_045:0261c09": "訶責，面於我前出諸非法弊惡言說。舍利子！",
    "T11n0310_045:0261c10": "我於爾時行羼底波羅蜜多故，制伏其心不",
    "T11n0310_045:0261c11": "生忿恚慳&#x608B;惱熱，但作是念：『於諸行中無有",
    "T11n0310_045:0261c12": "少法是易可得過於毀罵及訶責者，是故我",
    "T11n0310_045:0261c13": "今應當修捨。又我於彼應起慈悲。何以故？世",
    "T11n0310_045:0261c14": "間眾生多分安住毀罵訶責，由斯業故還復",
    "T11n0310_045:0261c15": "感得如是之相訶毀果報，在在所生常得醜",
    "T11n0310_045:0261c16": "陋可惡之身。我今不樂醜陋之事，豈應樂行",
    "T11n0310_045:0261c17": "毀罵訶責？何以故？如是訶毀諸惡業者，是",
    "T11n0310_045:0261c18": "則名為不相應業、不稱理業、愚夫之業，是下",
    "T11n0310_045:0261c19": "劣業、非善人業、非賢聖業。由此業故，墮於地",
    "T11n0310_045:0261c20": "獄、傍生、焰魔世界。又由此業與諸惡趣而為",
    "T11n0310_045:0261c21": "眷屬，由此業故感得貧窮藥叉之身，又由此",
    "T11n0310_045:0261c22": "業感貧藥叉根本果報，由此業故感得貧窮",
    "T11n0310_045:0261c23": "餓鬼之身，又由此業感貧餓鬼根本果報，由",
    "T11n0310_045:0261c24": "此業故感得貧窮人趣之身，又由此業感",
    "T11n0310_045:0261c25": "貧人趣根本果報，又由如此訶毀業故感得",
    "T11n0310_045:0261c26": "下趣及以下趣根本果報。我今不應求下劣",
    "T11n0310_045:0261c27": "趣。所以者何？若我求作如是事者，與諸眾生",
    "T11n0310_045:0261c28": "有何差別？然彼眾生不順於理，我既順理不",
    "T11n0310_045:0261c29": "應同彼。』舍利子！是諸菩薩摩訶薩行羼底波",
    "T11n0310_045:0262a01": "羅蜜多者，應當隨我修學是法。何以故？舍利",
    "T11n0310_045:0262a02": "子！是諸菩薩為他毀罵訶責之時，便能依是",
    "T11n0310_045:0262a03": "正法作意思惟忍受。是菩薩摩訶薩由得如",
    "T11n0310_045:0262a04": "是忍辱力故，復獲無量諸妙善根。假使以諸",
    "T11n0310_045:0262a05": "珍寶滿佛世界四大洲中持用布施，比前功",
    "T11n0310_045:0262a06": "德皆不能及。所以者何？是忍辱行，極善丈夫",
    "T11n0310_045:0262a07": "方能修習。何以故？一切眾生多為毀罵訶責",
    "T11n0310_045:0262a08": "之所拘執，由如是故生死流轉不能斷絕。",
    "T11n0310_045:0262a09": "[0262a09] 「復次舍利子！是諸菩薩摩訶薩行羼底波羅",
    "T11n0310_045:0262a10": "蜜多者，應自勉勵審諦觀察，作如是念：『我若",
    "T11n0310_045:0262a11": "被他訶毀之時，為能思惟於佛菩提及法僧",
    "T11n0310_045:0262a12": "不？若能思惟是則為善，若不能思不名為善。』",
    "T11n0310_045:0262a13": "復更以餘無量方便，思惟於佛、思惟菩提及",
    "T11n0310_045:0262a14": "以法僧。舍利子！菩薩摩訶薩作是思已，應",
    "T11n0310_045:0262a15": "當觀察，我今與一切眾生有何差別殊異",
    "T11n0310_045:0262a16": "之相。何以故？彼諸眾生現於我身起瞋害",
    "T11n0310_045:0262a17": "者，於佛菩提及以法僧曾不思惟。我若同",
    "T11n0310_045:0262a18": "彼不思惟者，與諸眾生有何差別、有何殊異",
    "T11n0310_045:0262a19": "希奇之相？舍利子！是菩薩摩訶薩又復思",
    "T11n0310_045:0262a20": "惟：『若被他人現瞋恚時心便生捨，於佛菩提",
    "T11n0310_045:0262a21": "及法僧等曾無思念，此非我宜。』又作是念：",
    "T11n0310_045:0262a22": "『若我於彼起瞋恚者，則為無智無忍辱力，亦",
    "T11n0310_045:0262a23": "於本願而便棄捨。所以者何？若起瞋恚則無",
    "T11n0310_045:0262a24": "是心：我當攝受一切眾生，我當不捨一切眾",
    "T11n0310_045:0262a25": "生。我若起瞋於一有情，不名菩薩攝化之法。",
    "T11n0310_045:0262a26": "誰請於我行菩薩道？而況往昔發如是願：我",
    "T11n0310_045:0262a27": "當速證阿耨多羅三藐三菩提已，廣為眾生",
    "T11n0310_045:0262a28": "宣說正法。適發如是弘誓之時，諸佛世尊同",
    "T11n0310_045:0262a29": "共證我便作是念：此族姓子發心安住如是",
    "T11n0310_045:0262b01": "無上正等覺已，當為眾生廣宣正法。又於今",
    "T11n0310_045:0262b02": "者，諸佛世尊無障礙智、無障礙見現證知我。",
    "T11n0310_045:0262b03": "是故不應為他毀罵訶責之時，若起瞋恚，於",
    "T11n0310_045:0262b04": "佛菩提法僧之所若生捨者，不應憶念。何以",
    "T11n0310_045:0262b05": "故？現在東方殑伽沙等諸佛世界，彼世界中",
    "T11n0310_045:0262b06": "有殑伽沙等如來、應、正等覺現在住持。彼佛",
    "T11n0310_045:0262b07": "世尊亦證知我心生正願。南西北方四維上",
    "T11n0310_045:0262b08": "下亦復如是。當我發是正願之時，諸佛同聲",
    "T11n0310_045:0262b09": "讚我忍力，故我不應作師子吼已復作野干",
    "T11n0310_045:0262b10": "聲。師子吼者，謂我當證大忍辱力；野干聲",
    "T11n0310_045:0262b11": "者，謂於眾生而行瞋恚訶毀等相。』舍利子！是",
    "T11n0310_045:0262b12": "菩薩摩訶薩復作是念：『世間眾生若得彼利",
    "T11n0310_045:0262b13": "方乃利他，我亦如是得眾生利方利彼者，我",
    "T11n0310_045:0262b14": "與世間有何差別？有何殊異希奇之相？』又作",
    "T11n0310_045:0262b15": "是念：『世間眾生若彼於此作無義利，此復",
    "T11n0310_045:0262b16": "於彼作無義利。我亦如是，眾生於我作無義",
    "T11n0310_045:0262b17": "利，我復於彼作無義利。若如此者，我與眾生",
    "T11n0310_045:0262b18": "有何希奇差別殊異？』舍利子！菩薩摩訶薩於",
    "T11n0310_045:0262b19": "是法中應當修學。又作是念：『世間眾生互",
    "T11n0310_045:0262b20": "為怨對，若得彼利謂為善友，若不得利更相",
    "T11n0310_045:0262b21": "殺害。我見如是深過失故，應當不觀一切眾",
    "T11n0310_045:0262b22": "生於我之身作諸利樂，及於我身作無義利。』",
    "T11n0310_045:0262b23": "但作是念：『我於今者必當饒益一切眾生，為",
    "T11n0310_045:0262b24": "欲滿足羼底波羅蜜多故。』」[0262b24] 爾時世尊欲重宣",
    "T11n0310_045:0262b25": "此義而說頌曰：",
    "T11n0310_045:0262b26": "「設彼於我為無利，  經於多百拘胝劫，",
    "T11n0310_045:0262b27": " 見彼有情受眾苦，  終無安住於捨心。",
    "T11n0310_045:0262b28": " 設有互得世財利，  更相稱讚為善友，",
    "T11n0310_045:0262b29": " 若互不得世財利，  彼此怨對相殘害。",
    "T11n0310_045:0262c01": " 假使以此贍部洲，  或復三千佛世界，",
    "T11n0310_045:0262c02": " 盛滿珍寶來相惠，  常求我為賢善友。",
    "T11n0310_045:0262c03": " 假使執持利刀劍，  來解我身諸支節，",
    "T11n0310_045:0262c04": " 我當於彼諸眾生，  平等利益心無二。",
    "T11n0310_045:0262c05": " 於諸毀罵我當忍，  亦忍一切諸難苦，",
    "T11n0310_045:0262c06": " 當為眾生讚忍力，  亦自安住大忍中。",
    "T11n0310_045:0262c07": " 世間暴惡諸有情，  以刀毒等相加害，",
    "T11n0310_045:0262c08": " 能和合彼為善友，  此則聖賢聰叡相。",
    "T11n0310_045:0262c09": " 我當不學世愚夫，  又應與彼而為異，",
    "T11n0310_045:0262c10": " 凡夫聖者之所行，  流轉寂滅差別故。",
    "T11n0310_045:0262c11": "[0262c11] 「復次舍利子！菩薩摩訶薩行羼底波羅蜜多",
    "T11n0310_045:0262c12": "時，應作如是修學正法。舍利子！是菩薩摩",
    "T11n0310_045:0262c13": "訶薩復作是念：『假使經於百千那庾多拘胝",
    "T11n0310_045:0262c14": "大劫，被諸眾生常以刀杖瓦石土塊種種加",
    "T11n0310_045:0262c15": "害，但使須臾得存微命，猶應欣慶作如是",
    "T11n0310_045:0262c16": "念：「奇哉如是有情聖者，能於我命不見全斷。」』",
    "T11n0310_045:0262c17": "是菩薩摩訶薩從是已後轉增修學，又作是",
    "T11n0310_045:0262c18": "念：『假使眾生行七步頃斬截我首等殑伽沙，",
    "T11n0310_045:0262c19": "然我於彼終不發起若忿若恚。所以者何？夫",
    "T11n0310_045:0262c20": "忿恚者速能損害百千大劫所集善根，若我",
    "T11n0310_045:0262c21": "善根為瞋害已，復當經於百千大劫方始勤",
    "T11n0310_045:0262c22": "苦修行聖道。若如是者，阿耨多羅三藐三菩",
    "T11n0310_045:0262c23": "提極難可得，是故我當被忍辱鎧，以堅固力",
    "T11n0310_045:0262c24": "摧忿恚軍。』又舍利子！菩薩摩訶薩住大乘者，",
    "T11n0310_045:0262c25": "起忿恚心魔得其便，既得便已，於阿耨多羅",
    "T11n0310_045:0262c26": "三藐三菩提能為障礙。舍利子！忿恚心者於",
    "T11n0310_045:0262c27": "菩提道能為擾亂，擾亂心者能發惡魔所有",
    "T11n0310_045:0262c28": "魔業。此中云何名為魔業？若有菩薩心住衣",
    "T11n0310_045:0262c29": "&#x9262;不能捨離，當知魔業心住乞食。諸施主家",
    "T11n0310_045:0263a01": "不能捨離，當知魔業；心住名聞恭敬利養不",
    "T11n0310_045:0263a02": "能捨離，當知魔業；於出家法常生厭患，當知",
    "T11n0310_045:0263a03": "魔業；於白淨法多生輕賤，當知魔業；於空寂",
    "T11n0310_045:0263a04": "處無志求心，當知魔業；不樂無上正等菩提，",
    "T11n0310_045:0263a05": "當知魔業；於餘智慧恒欣求習當知魔業。乃",
    "T11n0310_045:0263a06": "至於鄔波柁耶、阿遮利耶二勝師所不修敬",
    "T11n0310_045:0263a07": "仰恭順之心，當知魔業。舍利子！諸如是等忿",
    "T11n0310_045:0263a08": "恚之心，能於菩提而為擾亂。舍利子！是則名",
    "T11n0310_045:0263a09": "為住擾亂心菩薩摩訶薩，為諸惡魔之所使",
    "T11n0310_045:0263a10": "故作諸魔業。",
    "T11n0310_045:0263a11": "[0263a11] 「復次舍利子！菩薩摩訶薩行羼底波羅蜜多",
    "T11n0310_045:0263a12": "時，作如是念：『於長夜中，諸眾生等為諸惡魔",
    "T11n0310_045:0263a13": "伺求便者，所謂瞋恚。』舍利子！我今為汝廣說",
    "T11n0310_045:0263a14": "其事。我念過去為大仙人名修行處，時有惡",
    "T11n0310_045:0263a15": "魔化作五百健罵丈夫，恒尋逐我興諸惡罵，",
    "T11n0310_045:0263a16": "晝夜去來行住坐臥僧坊靜室聚落俗家，若在",
    "T11n0310_045:0263a17": "街巷、若空閑處，隨我坐立，是諸化魔以&#x9E81;惡",
    "T11n0310_045:0263a18": "言毀罵訶責，滿五百年未曾休廢。舍利子！我",
    "T11n0310_045:0263a19": "自憶昔五百歲中為諸魔羅之所訶毀，未曾",
    "T11n0310_045:0263a20": "於彼起微恨心，恒興慈救而用觀察。舍利子！",
    "T11n0310_045:0263a21": "我於爾時復作是念：『若有諸善男子守護尸",
    "T11n0310_045:0263a22": "羅具眾善法，於貪瞋癡性輕少者，不唯於彼",
    "T11n0310_045:0263a23": "作諸利益，說我以為行難行者。又亦不唯於",
    "T11n0310_045:0263a24": "彼作諸利益，能證無上正等菩提。何以故？若",
    "T11n0310_045:0263a25": "有眾生剛強難伏，毀犯尸羅具諸惡法，為性",
    "T11n0310_045:0263a26": "濁重貪瞋癡者，若我於彼作諸利益，是則說",
    "T11n0310_045:0263a27": "我為難行者。由我於彼作諸利益，速成無上",
    "T11n0310_045:0263a28": "正等菩提，先當令彼證寂滅故。』舍利子！是諸",
    "T11n0310_045:0263a29": "菩薩摩訶薩若忿恚心現在前時，應生如是",
    "T11n0310_045:0263b01": "諸大正念。若生是念，諸利益事速得圓滿。舍",
    "T11n0310_045:0263b02": "利子！如來於過去世，由行如是羼底波羅蜜",
    "T11n0310_045:0263b03": "多菩薩行故，證得阿耨多羅三藐三菩提。是",
    "T11n0310_045:0263b04": "故菩薩摩訶薩欲求無上正等覺者，於諸忍",
    "T11n0310_045:0263b05": "力常具成就，堪受一切寒熱飢渴、風日蚊虻",
    "T11n0310_045:0263b06": "蛇蝎等觸，又能堪忍&#x9E81;惡言說鄙陋詞句、依",
    "T11n0310_045:0263b07": "身所生猛利諸苦堅&#x9795;楚辛奪命至死，如是",
    "T11n0310_045:0263b08": "苦受並能堪忍。舍利子！是名菩薩摩訶薩安",
    "T11n0310_045:0263b09": "住是忍，速能成就羼底波羅蜜多故。",
    "T11n0310_045:0263b10": "[0263b10] 「復次舍利子！云何菩薩摩訶薩羼底波羅蜜",
    "T11n0310_045:0263b11": "多？菩薩摩訶薩依之修行，具足成滿忍法之",
    "T11n0310_045:0263b12": "相。舍利子！菩薩忍者，無有瞋恚是菩薩忍，無",
    "T11n0310_045:0263b13": "有忿懟是菩薩忍，無諸怒害是菩薩忍，不起",
    "T11n0310_045:0263b14": "怨諍是菩薩忍，無諸煩惱是菩薩忍，善能",
    "T11n0310_045:0263b15": "自護是菩薩忍，善能護他是菩薩忍，當善護",
    "T11n0310_045:0263b16": "身是菩薩忍，當善護語是菩薩忍，當善護",
    "T11n0310_045:0263b17": "心是菩薩忍，如理觀察是菩薩忍，厭離諸欲",
    "T11n0310_045:0263b18": "是菩薩忍，依淨業報是菩薩忍，身善清淨",
    "T11n0310_045:0263b19": "是菩薩忍，語善清淨是菩薩忍，心善清淨是",
    "T11n0310_045:0263b20": "菩薩忍，受諸天人圓滿淨樂是菩薩忍，如",
    "T11n0310_045:0263b21": "來相好圓滿莊嚴是菩薩忍，如來言說梵音",
    "T11n0310_045:0263b22": "微妙是菩薩忍，行菩薩行攝諸善本令不壞",
    "T11n0310_045:0263b23": "失是菩薩忍，出離眾生逼迫苦惱是菩薩忍，",
    "T11n0310_045:0263b24": "除滅一切諸惡怨對是菩薩忍。舍利子！略而",
    "T11n0310_045:0263b25": "言之，當知一切如來力、無所畏、不共佛法、大",
    "T11n0310_045:0263b26": "慈大悲大喜大捨無量圓滿諸佛妙法，皆是",
    "T11n0310_045:0263b27": "菩薩摩訶薩羼底波羅蜜多之所成就。",
    "T11n0310_045:0263b28": "[0263b28] 「復次舍利子！菩薩摩訶薩行羼底波羅蜜多",
    "T11n0310_045:0263b29": "時，應當具足諸忍正行。舍利子！菩薩摩訶薩",
    "T11n0310_045:0263c01": "若被罵詈終無返報，善達言語如響聲故。若",
    "T11n0310_045:0263c02": "被捶打終無返報，善達身形如影像故。若被",
    "T11n0310_045:0263c03": "忿怒終無返報，善觀其心如幻幻故。若被讚",
    "T11n0310_045:0263c04": "毀終無愛恚，善知自身德圓滿故。於得失利",
    "T11n0310_045:0263c05": "不生欣慼，調伏其心住寂靜故。不希美稱不",
    "T11n0310_045:0263c06": "犯惡名，善能觀察廣大慧故。毀而不下讚而",
    "T11n0310_045:0263c07": "不高，德善安住不傾動故。於諸苦事曾無厭",
    "T11n0310_045:0263c08": "惡，苦眾生所深懷戀故。於諸樂相曾無欣愛，",
    "T11n0310_045:0263c09": "知有為樂性無常故。世間八法所不能染，不",
    "T11n0310_045:0263c10": "依一切有趣生故。於諸自苦善能堪忍，終不",
    "T11n0310_045:0263c11": "令他受苦惱故。於勝菩提心無退屈，覺分資",
    "T11n0310_045:0263c12": "糧善圓滿故。節節支解乃至斬首善能堪忍，",
    "T11n0310_045:0263c13": "希求如來金剛身故。屠割身肉善能堪忍，為",
    "T11n0310_045:0263c14": "求如來妙相好故。諸變惡事善能堪忍，為殖",
    "T11n0310_045:0263c15": "一切善業力故。舍利子！如是等相，名為菩薩",
    "T11n0310_045:0263c16": "摩訶薩成就羼底波羅蜜多。應如是學。",
    "T11n0310_045:0263c17": "[0263c17] 「復次舍利子！菩薩摩訶薩行羼底波羅蜜多",
    "T11n0310_045:0263c18": "時諸忍之相，所謂菩薩摩訶薩修行忍者，是",
    "T11n0310_045:0263c19": "則名為畢竟堪忍。何以故？若謂我能堪忍毀",
    "T11n0310_045:0263c20": "罵而起忍者，是則名為俱生之忍，如是忍者",
    "T11n0310_045:0263c21": "非畢竟忍。若謂誰能起罵、復何所罵而起忍",
    "T11n0310_045:0263c22": "者，是則名為挍計法忍。若謂是眼能罵眼耶",
    "T11n0310_045:0263c23": "而起忍者，是則名為觀諸處忍。若謂此中無",
    "T11n0310_045:0263c24": "能所罵而起忍者，是則名為悟入一切無眾",
    "T11n0310_045:0263c25": "生忍。舍利子！如是諸忍皆非菩薩畢竟之忍。",
    "T11n0310_045:0263c26": "又舍利子！若謂罵聲但有諸字，是則名為響",
    "T11n0310_045:0263c27": "聲之忍，如是忍者非畢竟忍。若謂彼我俱無",
    "T11n0310_045:0263c28": "常者，是則名為悟無常忍。若謂彼有顛倒我",
    "T11n0310_045:0263c29": "無顛倒，是則名為高下之忍。若謂彼非正理",
    "T11n0310_045:0264a01": "我是正理，是名相應不相應忍。若謂彼住邪",
    "T11n0310_045:0264a02": "道我住正道，是則名為二道別忍，如是忍者",
    "T11n0310_045:0264a03": "非畢竟忍。若謂我忍於空不忍見趣、我忍無",
    "T11n0310_045:0264a04": "相不忍諸覺、我忍無願不忍志求、我忍無作",
    "T11n0310_045:0264a05": "不忍諸行、我忍惑盡不忍煩惱、我忍諸善不",
    "T11n0310_045:0264a06": "忍不善、我忍無罪不忍有罪、我忍無漏不忍",
    "T11n0310_045:0264a07": "有漏、我忍出世不忍世間、我忍清淨不忍雜",
    "T11n0310_045:0264a08": "染、我忍涅槃不忍生死，舍利子！如是諸忍但",
    "T11n0310_045:0264a09": "得名為治斷之忍，皆非菩薩畢竟忍也。",
    "T11n0310_045:0264a10": "[0264a10] 「復次舍利子！云何菩薩摩訶薩行於羼底波",
    "T11n0310_045:0264a11": "羅蜜多時，修行菩薩畢竟之忍？舍利子！若隨",
    "T11n0310_045:0264a12": "順空不減諸見，於彼空性亦無增益，如是",
    "T11n0310_045:0264a13": "忍者是名菩薩畢竟之忍。若隨順空不減求",
    "T11n0310_045:0264a14": "願，於無願性亦無增益；若隨順空不減諸行，",
    "T11n0310_045:0264a15": "於無作性亦無增益；若隨順空不減煩惱，於",
    "T11n0310_045:0264a16": "惑盡性亦無增益；若隨順空不減不善，於彼",
    "T11n0310_045:0264a17": "善性亦無增益；若隨順空不減有罪，於無罪",
    "T11n0310_045:0264a18": "性亦無增益；如是乃至若隨順空不減生死，",
    "T11n0310_045:0264a19": "於涅槃性亦無增益。舍利子！如是等相而生",
    "T11n0310_045:0264a20": "忍者，則名菩薩摩訶薩畢竟之忍。舍利子！一",
    "T11n0310_045:0264a21": "切諸法，非能生非所生、非已生非現生，無有",
    "T11n0310_045:0264a22": "一法是可生起，無生起故則無有盡。若有能",
    "T11n0310_045:0264a23": "知此無盡者，則名菩薩摩訶薩畢竟之忍。舍",
    "T11n0310_045:0264a24": "利子！一切諸法，非是有為亦非無為，無有",
    "T11n0310_045:0264a25": "增益無損無增亦無長養，無盛無衰，無有",
    "T11n0310_045:0264a26": "作者，無有起者，由無起故亦無有盡。如是",
    "T11n0310_045:0264a27": "忍者，則名菩薩摩訶薩無生之忍。舍利子！菩",
    "T11n0310_045:0264a28": "薩摩訶薩為阿耨多羅三藐三菩提故行菩",
    "T11n0310_045:0264a29": "薩行，若有具足成就如是忍者，是名菩薩摩",
    "T11n0310_045:0264b01": "訶薩羼底波羅蜜多圓滿成就。舍利子！若菩",
    "T11n0310_045:0264b02": "薩摩訶薩安住如是羼底波羅蜜多，精勤修",
    "T11n0310_045:0264b03": "學行菩薩行者，不為諸魔魔眾天子之所擾",
    "T11n0310_045:0264b04": "亂，又亦不為異道邪論所能摧伏。」",
    "T11n0310_045:0264b05": "毘利耶波羅蜜多品第九之一",
    "T11n0310_045:0264b06": "[0264b06] 爾時佛告舍利子：「云何菩薩摩訶薩為阿耨",
    "T11n0310_045:0264b07": "多羅三藐三菩提故，依毘利耶波羅蜜多行",
    "T11n0310_045:0264b08": "菩薩行？舍利子！菩薩摩訶薩於是正勤波羅",
    "T11n0310_045:0264b09": "蜜多精進修學行菩薩行。舍利子！菩薩摩訶",
    "T11n0310_045:0264b10": "薩具足成就不退正勤，而能不顧所重身命，",
    "T11n0310_045:0264b11": "發大精進求菩薩藏微妙法門，殷重聽聞受持",
    "T11n0310_045:0264b12": "讀誦究竟研尋通達義趣，廣為他人敷演開",
    "T11n0310_045:0264b13": "示，或復書持如理修學，是名菩薩摩訶薩行",
    "T11n0310_045:0264b14": "菩薩行。舍利子！云何名為不顧身命？舍利子！",
    "T11n0310_045:0264b15": "菩薩摩訶薩行正勤波羅蜜多時，設為於他",
    "T11n0310_045:0264b16": "所加恐怖作如是言：『若汝於此菩薩藏經受",
    "T11n0310_045:0264b17": "持讀誦，乃至廣為他人開示書持如理修學",
    "T11n0310_045:0264b18": "者，我當以百具箭&#x77DF;貫舉汝身除斷汝命。』",
    "T11n0310_045:0264b19": "舍利子！菩薩摩訶薩當於爾時，雖聞此言曾",
    "T11n0310_045:0264b20": "不入心，無恐無怖無驚無畏，發四堅固勇猛",
    "T11n0310_045:0264b21": "威勢，於菩薩藏微妙法門轉加精進，不棄不",
    "T11n0310_045:0264b22": "捨不遠不離，具足成就猛利信解、堅固信解、",
    "T11n0310_045:0264b23": "堅固堪忍、堅固正勤。舍利子！我當為汝說堅",
    "T11n0310_045:0264b24": "固忍、堅固正勤方便譬喻，為令菩薩得堅固",
    "T11n0310_045:0264b25": "忍、堅固正勤，行菩薩道不顧身命。舍利子！假",
    "T11n0310_045:0264b26": "使三千大千世界所有眾生有情所攝，若卵",
    "T11n0310_045:0264b27": "生、若胎生、若濕生、若化生，若有色、若無色，若",
    "T11n0310_045:0264b28": "有想、若無想、若非有想非無想，若可見若不",
    "T11n0310_045:0264b29": "可見，彼諸眾生乃至於剎那頃皆得人身，於",
    "T11n0310_045:0264c01": "菩薩所同結百千極重怨讎。彼諸怨等語菩",
    "T11n0310_045:0264c02": "薩言：『汝若於是菩薩藏經差別文句，受持讀",
    "T11n0310_045:0264c03": "誦乃至廣為他人開示書持如理修學者，我",
    "T11n0310_045:0264c04": "等諸人同時執縛當斷汝命。』舍利子！菩薩摩",
    "T11n0310_045:0264c05": "訶薩行毘利耶波羅蜜多故，當於爾時，雖聞",
    "T11n0310_045:0264c06": "此語都無發起一念怖心，但具攝持四種正",
    "T11n0310_045:0264c07": "法，專務尋求大菩薩藏微妙法門。舍利子！是",
    "T11n0310_045:0264c08": "名菩薩摩訶薩具足成就不退正勤波羅蜜多",
    "T11n0310_045:0264c09": "故。又復成就無邊勢力勇猛精進，正勤勇健、",
    "T11n0310_045:0264c10": "心意勇健、淨戒勇健、大忍勇健、等持勇健、大",
    "T11n0310_045:0264c11": "慧勇健、正行勝智皆悉勇健。舍利子！是菩",
    "T11n0310_045:0264c12": "薩摩訶薩行正勤波羅蜜多時，具足如是大",
    "T11n0310_045:0264c13": "忍力故，假使十方無量眾生各競執持百千",
    "T11n0310_045:0264c14": "刀劍，於菩薩所興加逆害。菩薩爾時，於諸有",
    "T11n0310_045:0264c15": "情終不微發一念瞋心。舍利子！如是菩薩摩",
    "T11n0310_045:0264c16": "訶薩住忍力故，如大梵王、如天帝釋、如蘇迷",
    "T11n0310_045:0264c17": "盧四寶山王不可傾動，常住慈悲，恒起意解",
    "T11n0310_045:0264c18": "救療眾生，於諸所行終無退轉。而是菩薩心",
    "T11n0310_045:0264c19": "如大地、心如大水、心如大火、心如大風及以",
    "T11n0310_045:0264c20": "虛空，又能善修對治貪瞋癡等栽&#x67BF;根本。舍",
    "T11n0310_045:0264c21": "利子！若有菩薩摩訶薩以殑伽沙等無量世",
    "T11n0310_045:0264c22": "界盛滿一切無價珍寶，持用奉施無量如來",
    "T11n0310_045:0264c23": "應正等覺。又有菩薩摩訶薩行毘利耶波羅",
    "T11n0310_045:0264c24": "蜜多者，聽聞如是大菩薩藏微妙法門，聞是",
    "T11n0310_045:0264c25": "經已往空閑處，繫念思惟如是之法精進修",
    "T11n0310_045:0264c26": "學，令未修學諸菩薩等愛樂習行。舍利子！如",
    "T11n0310_045:0264c27": "是菩薩摩訶薩行正勤故，攝持無量諸妙善",
    "T11n0310_045:0264c28": "根，非彼行施之所能及。何以故？舍利子！如是",
    "T11n0310_045:0264c29": "善根繫屬阿耨多羅三藐三菩提故。是故諸",
    "T11n0310_045:0265a01": "菩薩摩訶薩於菩薩藏微妙法門，應當聽聞",
    "T11n0310_045:0265a02": "受持讀誦，若復書寫廣為他說，發起正勤勇",
    "T11n0310_045:0265a03": "猛修習。",
    "T11n0310_045:0265a04": "[0265a04] 「復次舍利子！發起正勤波羅蜜多菩薩摩訶",
    "T11n0310_045:0265a05": "薩，當應修行不行行處。舍利子！云何名為",
    "T11n0310_045:0265a06": "不行行處？舍利子！不行行處所謂涅槃。言",
    "T11n0310_045:0265a07": "不行者，諸惡天魔所不行故。所言行者，正勤",
    "T11n0310_045:0265a08": "善人之所行故。言善人者，所謂諸佛獨覺及",
    "T11n0310_045:0265a09": "佛弟子。所以者何？諸登聖道所有善人及佛",
    "T11n0310_045:0265a10": "世尊，皆為趣向般涅槃故。舍利子！一切眾生",
    "T11n0310_045:0265a11": "多行三處。何等三處？所謂隨順惡道、趣向惡",
    "T11n0310_045:0265a12": "道、將墮惡道。是故諸菩薩摩訶薩於雜染法",
    "T11n0310_045:0265a13": "終不隨順，唯求出離戒忍多聞白等諸法。舍",
    "T11n0310_045:0265a14": "利子！世間眾生多住無業，而恒自計住於",
    "T11n0310_045:0265a15": "有業。世間眾生多諸懈怠，而恒自謂發起正",
    "T11n0310_045:0265a16": "勤。是故舍利子！聰慧菩薩摩訶薩終不與彼",
    "T11n0310_045:0265a17": "無業懈怠共相習近，又亦不墮於其數中，唯",
    "T11n0310_045:0265a18": "與同行發起正勤諸大菩薩而相習近。何以",
    "T11n0310_045:0265a19": "故？舍利子！無有眾生於彼最勝無染淨相大",
    "T11n0310_045:0265a20": "般涅槃生淨信解如菩薩者。舍利子！發起正",
    "T11n0310_045:0265a21": "勤波羅蜜多菩薩摩訶薩，不唯自為證涅槃",
    "T11n0310_045:0265a22": "故發勤精進，然為攝受一切有情令諸眾生",
    "T11n0310_045:0265a23": "得利樂故，修行正行發勤精進，開示教導安",
    "T11n0310_045:0265a24": "處眾生於聖道路故，說菩薩名善丈夫。」[0265a24] 爾時",
    "T11n0310_045:0265a25": "世尊欲重宣此義而說頌曰：",
    "T11n0310_045:0265a26": "「正勤無緩縵，  常具大精進，",
    "T11n0310_045:0265a27": " 於菩薩藏法，  聰叡恒受持。",
    "T11n0310_045:0265a28": " 善思惟法義，  於佛不思議，",
    "T11n0310_045:0265a29": " 但勤求淨法，  故名為菩薩。",
    "T11n0310_045:0265b01": " 正勤大慧者，  坐妙菩提樹，",
    "T11n0310_045:0265b02": " 摧怖惡魔軍，  由般若精進。",
    "T11n0310_045:0265b03": " 現守護禁戒，  任持諸世間，",
    "T11n0310_045:0265b04": " 為利益眾生，  常精進無限。",
    "T11n0310_045:0265b05": "[0265b05] 「復次舍利子！如是大乘大菩薩藏微妙經典",
    "T11n0310_045:0265b06": "流布於世，能令眾生發大歡喜，又能引生福",
    "T11n0310_045:0265b07": "德智慧，感大財富令其增長，能感諸天殊勝",
    "T11n0310_045:0265b08": "快樂，能感一切圓滿具足，能生一切諸佛如",
    "T11n0310_045:0265b09": "來力、無所畏、無礙智解、大慈大悲大喜大捨不",
    "T11n0310_045:0265b10": "共佛法。略而言之，能引一切諸佛之法，摧怖",
    "T11n0310_045:0265b11": "魔怨令心清淨，能發猛慧窮生涯本，盡苦邊",
    "T11n0310_045:0265b12": "際能近涅槃。舍利子！於當來世我與汝等般",
    "T11n0310_045:0265b13": "涅槃後後五百歲，爾時多有薄福眾生，當於",
    "T11n0310_045:0265b14": "是經不生信重毀滅捨棄。復有無量福德眾",
    "T11n0310_045:0265b15": "生，欽奉是經如理修學勤加精進，為求無上",
    "T11n0310_045:0265b16": "正等菩提故，為求尸羅故，為求多聞、為求定、",
    "T11n0310_045:0265b17": "慧、解脫、解脫智見故，為求一切佛法利樂一",
    "T11n0310_045:0265b18": "切眾生故，為捨邪見修行正見故，為捨生死",
    "T11n0310_045:0265b19": "流轉修於聖道故，為欲演說正法降伏天魔",
    "T11n0310_045:0265b20": "故，為欲捨離貪愛調伏瞋心、摧破愚癡除滅",
    "T11n0310_045:0265b21": "無明發慧明故。",
    "T11n0310_045:0265b22": "[0265b22] 「復次舍利子！當來之世若有眾生聞是法已，",
    "T11n0310_045:0265b23": "為求一切諸善法故，當發增上勇猛正勤。以",
    "T11n0310_045:0265b24": "聞如是微妙法故，於諸佛法無有障礙決定",
    "T11n0310_045:0265b25": "無疑。舍利子！爾時復有無量眾生，福果所資",
    "T11n0310_045:0265b26": "住增上意，為求無上正等覺故聽是經典，聞",
    "T11n0310_045:0265b27": "已當獲廣大歡喜，於菩薩藏微妙法門極善",
    "T11n0310_045:0265b28": "研習如說修行。又舍利子！爾時當有於如來",
    "T11n0310_045:0265b29": "教樂聞法者，彼諸眾生隨以何等差別因緣，",
    "T11n0310_045:0265c01": "遇得聽聞如是經典，聞已當獲廣大歡喜，生",
    "T11n0310_045:0265c02": "歡喜已發堅精進，能於如是大菩薩藏微妙",
    "T11n0310_045:0265c03": "法寶取少寶分。舍利子！譬如大海水上漂流",
    "T11n0310_045:0265c04": "無量種種熟果，色香美味皆悉具足。有一丈",
    "T11n0310_045:0265c05": "夫發起勇猛大精進力，便入海中運動手足",
    "T11n0310_045:0265c06": "接取彼果若二若三。然是丈夫執持此果，從",
    "T11n0310_045:0265c07": "海而出往至一處取而&#x751E;之，乃知其味淳美",
    "T11n0310_045:0265c08": "希有，即作是念：『如是妙果具色香味，我從生",
    "T11n0310_045:0265c09": "來未曾得食，當更發勤精進重入海中，運其",
    "T11n0310_045:0265c10": "手足斂收餘果。』作是念已，來至海濱通遍觀",
    "T11n0310_045:0265c11": "之了不復見，深起追悔生大憂惱：『我先何為",
    "T11n0310_045:0265c12": "不多收取，乃令失是無量妙果。』如是舍利子！",
    "T11n0310_045:0265c13": "於我滅後後五百歲，無上正法將滅之時，當",
    "T11n0310_045:0265c14": "有無量諸眾生等，少信少施少戒少慧少修",
    "T11n0310_045:0265c15": "精進，隨以何等差別因緣，遇得聽聞如是經",
    "T11n0310_045:0265c16": "寶。既聞法已，於此經中但得少分微淺之義，",
    "T11n0310_045:0265c17": "乃至受持一四句頌，復為惡魔嬈亂障蔽，不",
    "T11n0310_045:0265c18": "為眾人之所敬問及以供養稱讚信奉。是持",
    "T11n0310_045:0265c19": "經者知彼眾人不敬重故，便於此經安住捨",
    "T11n0310_045:0265c20": "心，持先所聞經中句義微細少分，往一靜處",
    "T11n0310_045:0265c21": "思惟觀察，心生歡喜而復悔恨，作如是言：『嗚",
    "T11n0310_045:0265c22": "呼奇哉！我於今者大失善利。諸佛如來無上",
    "T11n0310_045:0265c23": "正教，如何不多聽聞領受？』又於如來起深重",
    "T11n0310_045:0265c24": "心，倍於先來發正念者。舍利子！當爾之時，有",
    "T11n0310_045:0265c25": "諸苾芻惡魔持故，聞是經已，於眾人前當起",
    "T11n0310_045:0265c26": "誹謗，言是經典，諸文華者之所造作，實非佛",
    "T11n0310_045:0265c27": "說。由如是故，有諸苾芻於是經典全不聽受。」",
    "T11n0310_045:0265c28": "[0265c28] 爾時世尊欲重宣此義而說頌曰：",
    "T11n0310_045:0265c29": "「聞是法已，  當無障礙，  於諸佛法，",
    "T11n0310_045:0266a01": " 最上無疑。  諸少福者，  不得聽聞，",
    "T11n0310_045:0266a02": " 諸多福者，  聞是經典。  少福之人，",
    "T11n0310_045:0266a03": " 雖聞不信，  多福聞已，  頂戴如鬘。",
    "T11n0310_045:0266a04": " 諸少福者，  言非聖教，  當墜惡趣，",
    "T11n0310_045:0266a05": " 如盲墮坑。  多福之人，  聞生歡喜，",
    "T11n0310_045:0266a06": " 當往善趣，  如酥滴水。  諸薄福者，",
    "T11n0310_045:0266a07": " 聞生憂惱，  受苦長夜，  不脫黑暗。",
    "T11n0310_045:0266a08": " 雖得少聞，  復為魔嬈，  謗佛菩提，",
    "T11n0310_045:0266a09": " 速入地獄。",
    "T11n0310_045:0266a10": "[0266a10] 「復次舍利子！諸佛如來具足成就清淨妙智，",
    "T11n0310_045:0266a11": "乃至能知四眾之心。若一苾芻、苾芻尼、鄔波",
    "T11n0310_045:0266a12": "索、迦鄔波斯迦，於當來世正法滅時，或有聽",
    "T11n0310_045:0266a13": "聞如是經典隨順領受，或有聞已輕毀誹謗，",
    "T11n0310_045:0266a14": "或有眾生全不聽聞，如是一切如來淨智悉",
    "T11n0310_045:0266a15": "能了知。舍利子！若有菩薩摩訶薩及餘一切",
    "T11n0310_045:0266a16": "諸有眾生，聞已領受如是經典精進修習，當",
    "T11n0310_045:0266a17": "得成就四種無障清淨之法。何等為四？一者",
    "T11n0310_045:0266a18": "成就尸羅無障清淨，二者成就具足無難清",
    "T11n0310_045:0266a19": "淨，三者成就逢值諸佛親事供養無障清淨，",
    "T11n0310_045:0266a20": "四者成就見慈氏佛初得見已無障清淨。舍",
    "T11n0310_045:0266a21": "利子！彼諸眾生聞是經已，如上所說諸妙善",
    "T11n0310_045:0266a22": "根，隨其方便必當獲得。舍利子！是名菩薩摩",
    "T11n0310_045:0266a23": "訶薩修行正勤波羅蜜多故成就四種無上清",
    "T11n0310_045:0266a24": "淨之法。",
    "T11n0310_045:0266a25": "[0266a25] 「復次舍利子！於當來世正法滅時，有諸菩薩",
    "T11n0310_045:0266a26": "摩訶薩安住大乘修行正勤波羅蜜多者，於",
    "T11n0310_045:0266a27": "是經典勤加修學，發大精進聽聞受持、書寫",
    "T11n0310_045:0266a28": "讀誦窮尋旨趣、廣為他說敷揚開顯。爾時當",
    "T11n0310_045:0266a29": "有十障礙法出現世間，諸有智者深當覺知",
    "T11n0310_045:0266b01": "不應隨轉，但當發起勇猛精進受持是經。舍",
    "T11n0310_045:0266b02": "利子！何等名為十種障礙，智者覺知不應隨",
    "T11n0310_045:0266b03": "轉？舍利子！有諸苾芻發勤精進，於是經典求",
    "T11n0310_045:0266b04": "聞誦習。爾時惡魔令持經者口噤不語，便於",
    "T11n0310_045:0266b05": "是經不得建立。是名第一障礙之法。諸有智",
    "T11n0310_045:0266b06": "者深當覺知不應隨轉。又舍利子！有諸苾芻",
    "T11n0310_045:0266b07": "發勤精進，於是經典求聞誦習。爾時惡魔。令",
    "T11n0310_045:0266b08": "持經者患其眼目，便於是經不得建立。是名",
    "T11n0310_045:0266b09": "第二障礙之法。諸有智者深當覺知不應隨",
    "T11n0310_045:0266b10": "轉。又舍利子！有諸苾芻發勤精進，於是經典",
    "T11n0310_045:0266b11": "求聞誦習。爾時惡魔令持經者身諸支節一",
    "T11n0310_045:0266b12": "時皆病，便於是經不得建立。是名第三障礙",
    "T11n0310_045:0266b13": "之法。諸有智者深當覺知不應隨轉。又舍利",
    "T11n0310_045:0266b14": "子！有諸苾芻發勤精進，於是經典求聞誦習。",
    "T11n0310_045:0266b15": "爾時惡魔令持經者於其住處心不喜樂尋",
    "T11n0310_045:0266b16": "欲捨棄，便於是經不得建立。是名第四障礙",
    "T11n0310_045:0266b17": "之法。諸有智者深當覺知不應隨轉。又舍利",
    "T11n0310_045:0266b18": "子！有諸苾芻發勤精進，於是經典求聞誦習。",
    "T11n0310_045:0266b19": "爾時惡魔令持經者互生忿恚，為忿壞心相",
    "T11n0310_045:0266b20": "加殘害，便於此經不得建立。是名第五障礙",
    "T11n0310_045:0266b21": "之法。諸有智者深當覺知不應隨轉。又舍利",
    "T11n0310_045:0266b22": "子！有諸苾芻發勤精進，於是經典欲求誦習。",
    "T11n0310_045:0266b23": "爾時惡魔令持經者起言諍事、起&#x9B2A;訟事、起",
    "T11n0310_045:0266b24": "譏刺事、起乖離事、起瞋罵事，由是事故彼此",
    "T11n0310_045:0266b25": "口中互生矛&#x77DF;，互相言訟、互相殘害、互相乖",
    "T11n0310_045:0266b26": "競，由起如是諍競事故便生障礙，於是經典",
    "T11n0310_045:0266b27": "不得流轉，起意造作諸餘事業。是名第六障",
    "T11n0310_045:0266b28": "礙之法。諸有智者深當覺知不應隨轉。又舍",
    "T11n0310_045:0266b29": "利子！有諸苾芻發勤精進，於是經典欲求誦",
    "T11n0310_045:0266c01": "習。爾時惡魔將壞滅故作諸形相，或俗人形、",
    "T11n0310_045:0266c02": "或出家形，來至其所嬈亂其意，令於是經不",
    "T11n0310_045:0266c03": "能受持反加謗毀，復更起心樂餘事業。是名",
    "T11n0310_045:0266c04": "第七障礙之法。諸有智者深當覺知不應隨",
    "T11n0310_045:0266c05": "轉。又舍利子！當來之世正法欲滅，爾時有諸",
    "T11n0310_045:0266c06": "年少苾芻，於是經典起清淨信心生愛樂，在",
    "T11n0310_045:0266c07": "我法律中為行毘利耶波羅蜜多故發勤精",
    "T11n0310_045:0266c08": "進，於阿耨多羅三藐三菩提深心安住，又於",
    "T11n0310_045:0266c09": "是經恭敬聽聞，既得聞已生大歡喜。時諸年",
    "T11n0310_045:0266c10": "少苾芻，當為鄔波柁耶及阿遮利耶二本學",
    "T11n0310_045:0266c11": "師之所障礙，令於自法不生樂欲。是時二師",
    "T11n0310_045:0266c12": "而語之言：『汝所持經，此非佛語、非佛菩提、非",
    "T11n0310_045:0266c13": "是正法、非毘奈耶、非大師教。』時彼苾芻聞師",
    "T11n0310_045:0266c14": "教誨信受領解，於佛菩提即便棄捨。是時二",
    "T11n0310_045:0266c15": "師重語苾芻：『汝等應當精進修學，如我所說",
    "T11n0310_045:0266c16": "若法若律。』時諸苾芻信受領已，先所修習增",
    "T11n0310_045:0266c17": "上善根，為師所壞皆悉斷滅。舍利子。彼諸苾",
    "T11n0310_045:0266c18": "芻斷善根已，復為惡魔之所誑惑，由誑惑故",
    "T11n0310_045:0266c19": "於佛正教造障法業，臨命終時惡境現前惛",
    "T11n0310_045:0266c20": "癡迷亂，乃至夭死都皆集現，而復重興感地",
    "T11n0310_045:0266c21": "獄業。舍利子！如是當來諸不善事，如來於此",
    "T11n0310_045:0266c22": "悉能了知。又舍利子！當來之世，有諸年少苾",
    "T11n0310_045:0266c23": "芻於是經典起諸惡見誹謗不信，凡所遊履",
    "T11n0310_045:0266c24": "經行往來，以種種言常興謗毀。如來於此悉",
    "T11n0310_045:0266c25": "能了知。舍利子！菩薩摩訶薩發勤精進住大",
    "T11n0310_045:0266c26": "乘者，當於爾時應起四想。何等為四？一者應",
    "T11n0310_045:0266c27": "當發起自調伏想；二者應觀自身所作事業，",
    "T11n0310_045:0266c28": "不應觀他所有諸事；三者於彼有情起悲愍",
    "T11n0310_045:0266c29": "想；四者住空閑處，於自他心起隨護想。舍利",
    "T11n0310_045:0267a01": "子！如是四想，住大乘者若被誹謗，應當發起。",
    "T11n0310_045:0267a02": "又舍利子！當來之世，無量眾生受諸邪見，於",
    "T11n0310_045:0267a03": "彼演說正法苾芻信受者少，不懷敬重請問",
    "T11n0310_045:0267a04": "經義，又不供養親近往來，亦不承事返生凌",
    "T11n0310_045:0267a05": "蔑。於說非法苾芻信受者多，得大勢力，為諸",
    "T11n0310_045:0267a06": "眾生所共敬重請問經義，供養稱讚是非法",
    "T11n0310_045:0267a07": "者。因此緣故，復於是經毀謗譏笑。舍利子！當",
    "T11n0310_045:0267a08": "爾之時，諸眾生等於是經典不欣樂者，聞斯",
    "T11n0310_045:0267a09": "毀謗倍不欣樂。諸欣樂者被謗毀故，便於此",
    "T11n0310_045:0267a10": "經捨離樂欲教離樂欲。諸苾芻等轉更熾盛，",
    "T11n0310_045:0267a11": "致令轉讀是經典者於眾會前不得開示。是",
    "T11n0310_045:0267a12": "名第八障礙之法。諸有智者應當覺知不應",
    "T11n0310_045:0267a13": "隨轉。又舍利子！當來之世有諸苾芻，貪愛所",
    "T11n0310_045:0267a14": "蔽多行劫盜，欣樂世間三種弊法。何等為三？",
    "T11n0310_045:0267a15": "一者欣樂追求世間衣&#x9262;，二者欣樂追求世",
    "T11n0310_045:0267a16": "間飲食，三者欣樂追求世間戲論綺飾文頌。",
    "T11n0310_045:0267a17": "如是三法是名第九障礙之法。諸有智者應",
    "T11n0310_045:0267a18": "當覺知不應隨轉。又舍利子！當來之世正法",
    "T11n0310_045:0267a19": "滅時，有諸菩薩安住大乘行毘利耶波羅蜜",
    "T11n0310_045:0267a20": "多故，於是經典發勤勇猛增上精進書寫受",
    "T11n0310_045:0267a21": "持研尋讀誦，廣為他人開示演說。彼諸人等",
    "T11n0310_045:0267a22": "當為諸魔之所執持、煩惱業障之所覆蔽，喜",
    "T11n0310_045:0267a23": "世間業、樂世間業、方便勤求世間事業，於世",
    "T11n0310_045:0267a24": "談論喜樂轉增，方便勤求世間談論，喜樂睡",
    "T11n0310_045:0267a25": "眠，方便勤求喜於眾亂樂於眾亂，方便勤求",
    "T11n0310_045:0267a26": "樂著眾亂。於是經典不能受持，又不轉讀研",
    "T11n0310_045:0267a27": "尋其義，亦不為他廣敷開示。舍利子！於佛教",
    "T11n0310_045:0267a28": "中無有所餘能為內損，無有所餘能速毀滅，",
    "T11n0310_045:0267a29": "唯除嬾惰諸惡苾芻。是名第十障礙之法。諸",
    "T11n0310_045:0267b01": "有智者應當覺知不應隨轉。」[0267b01] 爾時世尊欲重",
    "T11n0310_045:0267b02": "宣此義而說頌曰：",
    "T11n0310_045:0267b03": "「正法滅時多障礙，  當興種種惡魔業，",
    "T11n0310_045:0267b04": " 於白淨法不修習，  亦不樂求勝涅槃。",
    "T11n0310_045:0267b05": " 薄少智慧具惡覺，  不求安住於正法，",
    "T11n0310_045:0267b06": " 備行種種非法行，  遊諸惡趣定無疑。",
    "T11n0310_045:0267b07": " 彼諸眾生臨命終，  無有能為救護者，",
    "T11n0310_045:0267b08": " 又彼親教及傳授，  命終當墮三惡趣。",
    "T11n0310_045:0267b09": " 百千拘胝那庾劫，  為求世利涉諸苦，",
    "T11n0310_045:0267b10": " 常為三火所燒然，  云何令彼速解脫？",
    "T11n0310_045:0267b11": " 我已證成無等覺，  轉於微妙梵法輪，",
    "T11n0310_045:0267b12": " 諸天世間不能轉，  今故為轉度眾生。",
    "T11n0310_045:0267b13": " 如是彼時諸群生，  捨我世間難得法，",
    "T11n0310_045:0267b14": " 習近惡魔諸品類，  當受無邊極重苦。",
    "T11n0310_045:0267b15": " 障彼習行施戒等，  菩提聖道之因緣，",
    "T11n0310_045:0267b16": " 若有精勤於佛教，  當迷惑彼正道路。",
    "T11n0310_045:0267b17": " 諸有聽聞如是法，  宣說無我諸空理，",
    "T11n0310_045:0267b18": " 安住此法正行時，  惡魔當為彼障礙。",
    "T11n0310_045:0267b19": " 謂此最勝此真實，  於非勝實勝實想，",
    "T11n0310_045:0267b20": " 反加謗毀佛正教，  當知速墮於地獄。",
    "T11n0310_045:0267b21": " 若有眾生於佛所，  深起堅牢愛恭敬，",
    "T11n0310_045:0267b22": " 聽聞如是正法已，  歡喜隨順而稱讚。",
    "T11n0310_045:0267b23": " 惡魔知彼既生喜，  與諸眷屬同愁怖，",
    "T11n0310_045:0267b24": " 便興種種驚畏相，  於彼人所生留難。",
    "T11n0310_045:0267b25": " 或當變作苾芻形，  詐現相親竊言議，",
    "T11n0310_045:0267b26": " 謂此非正菩提道，  何故在此而奔趣？",
    "T11n0310_045:0267b27": " 有諸眾生於是經，  將發堅固住正勤，",
    "T11n0310_045:0267b28": " 又被誘附而輕弄，  用斯廢捨不修學。",
    "T11n0310_045:0267b29": " 既被魔羅所惑亂，  隨魔意轉而拘執，",
    "T11n0310_045:0267c01": " 乃告此經非正法，  便於寂滅永棄捨。",
    "T11n0310_045:0267c02": " 彼又棄捨大導師，  復不勤求無上法，",
    "T11n0310_045:0267c03": " 又復發生我愛已，  速疾趣彼地獄中。",
    "T11n0310_045:0267c04": " 爾時當有少眾生，  樂欲勤求此空法，",
    "T11n0310_045:0267c05": " 不得和合同修習，  乃各流散他方土。",
    "T11n0310_045:0267c06": " 如是無上最勝法，  諸當聞者皆輕毀，",
    "T11n0310_045:0267c07": " 持法者怖遠逃避，  是相當興未來世。",
    "T11n0310_045:0267c08": " 此國全無持法者，  遠方雖有未為多，",
    "T11n0310_045:0267c09": " 縱有受持此經者，  悉皆捐捨無諮問。",
    "T11n0310_045:0267c10": " 世間依怙聖教中，  如是甚深無上法，",
    "T11n0310_045:0267c11": " 無量障礙在未來，  了然猶如現在住。",
    "T11n0310_045:0267c12": " 時有持法賢善者，  不顧身命住空閑，",
    "T11n0310_045:0267c13": " 修習演宣如是法，  速疾往昇於善趣。"
}