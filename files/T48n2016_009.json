{
    "T48n2016_009:0460b07": "宗鏡錄卷第九",
    "T48n2016_009:0460b09": "慧日永明寺主智覺禪師延壽集",
    "T48n2016_009:0460b10": "夫修行契悟。法乃塵沙。云何獨立一心為宗。",
    "T48n2016_009:0460b11": "而稱絕妙。答。若不了心宗。皆成迷倒。觸途",
    "T48n2016_009:0460b12": "成壅。證入無門。如俗諦中。亦有祕密之法。若",
    "T48n2016_009:0460b13": "不得要訣。學亦無成。或得其門。所作皆辦。今",
    "T48n2016_009:0460b14": "教乘稱祕密之法。禪宗標不傳之文。則向何",
    "T48n2016_009:0460b15": "路而進修。從何門而趣入。若不得唯心之訣。",
    "T48n2016_009:0460b16": "正信無由得成。纔得斯宗。千門自闢。道不待",
    "T48n2016_009:0460b17": "求而頓現。行弗假修而自圓。如地遇陽春。萌",
    "T48n2016_009:0460b18": "芽沸發。故云。若無觀慧。事亦不成。又此心能",
    "T48n2016_009:0460b19": "成一切。能壞一切。成則頓成天真之佛。所以",
    "T48n2016_009:0460b20": "真覺大師歌云。是以禪門了却心。頓入無生",
    "T48n2016_009:0460b21": "慈忍力。以此無生一門。一成一切成。乃至三",
    "T48n2016_009:0460b22": "身四智。八解六通。無漏無為。普賢萬行。悉於",
    "T48n2016_009:0460b23": "無生。一時圓滿。故云。初聞阿字門。即解一切",
    "T48n2016_009:0460b24": "義。所謂一切法不生。壞則漸壞有為無為功",
    "T48n2016_009:0460b25": "德之門。所以歌云。損法財。滅功德。莫不由乎",
    "T48n2016_009:0460b26": "心意識。故知。此心。無幽。不燭。有法皆知。察密",
    "T48n2016_009:0460b27": "防微。窮今洞古。故謂之靈臺。故司馬彪云。心",
    "T48n2016_009:0460b28": "為神靈之臺。莊子云。萬惡不可內於靈臺。淨",
    "T48n2016_009:0460b29": "名疏問云。玄義處處多明觀心。已恐不可。入",
    "T48n2016_009:0460c01": "文復爾。將不壞亂經教耶。答。說經本為入道。",
    "T48n2016_009:0460c02": "若懷道。之賢。觸處觀行。豈有尋求涅槃聖典。",
    "T48n2016_009:0460c03": "而不觀行者乎。但巧說得宜。非止不損文義。",
    "T48n2016_009:0460c04": "兼得觀慧分明。分別法門。非觀何逮。豈有壞",
    "T48n2016_009:0460c05": "亂之咎乎。夫有所說。意在言前。祖佛本意。皆",
    "T48n2016_009:0460c06": "為明心達道。假以文義。直指心原。豈可執詮",
    "T48n2016_009:0460c07": "迷旨。背心求道耶。所以正法念處經偈云。天",
    "T48n2016_009:0460c08": "龍阿脩羅。地獄鬼羅剎。心常為導主。如王行",
    "T48n2016_009:0460c09": "三界。心將詣天上。復行於人中。心將至惡道。",
    "T48n2016_009:0460c10": "心輪轉世間。寶雨經云。云何菩薩得奢摩他",
    "T48n2016_009:0460c11": "毘鉢舍那善巧。謂此菩薩心善巧。已。觀察諸",
    "T48n2016_009:0460c12": "法如幻如夢。思惟諸法。此是善法。此非善法。",
    "T48n2016_009:0460c13": "此出離法。此不出離法。謂諸菩薩觀一切法。",
    "T48n2016_009:0460c14": "皆依於心。心為自性。心為上首。能攝受心。善",
    "T48n2016_009:0460c15": "調伏心。善了知心。故能攝此一切諸法。既善",
    "T48n2016_009:0460c16": "調伏。又善了知。由此因緣。便能修習奢摩他",
    "T48n2016_009:0460c17": "法。如是繫心。如是止心。及安住心。勤修如是",
    "T48n2016_009:0460c18": "奢摩他故。便能安住心一境性。弘道廣顯定",
    "T48n2016_009:0460c19": "意經云。彼德本者。了識心本。以此心行。慈及",
    "T48n2016_009:0460c20": "眾生。識了知彼。空無我人。其心德本。助勸於",
    "T48n2016_009:0460c21": "道。故知心為德本。即是總相。心佛眾生。三之",
    "T48n2016_009:0460c22": "別相。心是總相者。法界染淨。萬類萬法。不出",
    "T48n2016_009:0460c23": "一心。是心即攝一切世間出世間法。故名總",
    "T48n2016_009:0460c24": "相。餘染淨二緣。各屬二類。然總相說。十法界",
    "T48n2016_009:0460c25": "中。六道為染。四聖為淨。則十法界中染淨二",
    "T48n2016_009:0460c26": "緣。凡聖兩道。俱不出一心矣。故經云。心能導",
    "T48n2016_009:0460c27": "世間。即自在義。心能遍攝受。即隨行義。如是",
    "T48n2016_009:0460c28": "一心法。皆自在隨行。金剛三昧論云。出世之",
    "T48n2016_009:0460c29": "因者。入實相觀。出世之果者。一味解脫。故知",
    "T48n2016_009:0461a01": "初則信心而入道。後則證心而得果。始終不",
    "T48n2016_009:0461a02": "出宗鏡矣。又楞伽經偈云。唯心無所有。諸",
    "T48n2016_009:0461a03": "行及佛地。去來現在佛。三世說如是。賢劫定",
    "T48n2016_009:0461a04": "意經云。等視一切諸法。根原。皆如是。諦本無",
    "T48n2016_009:0461a05": "所有。是曰一心。華嚴經夜摩天宮偈讚品云。",
    "T48n2016_009:0461a06": "譬如工畫師。分布諸彩色。虛妄取異色。大種",
    "T48n2016_009:0461a07": "無差別。大種中無色。色中無大種。亦不離大",
    "T48n2016_009:0461a08": "種。而有色可得。心中無彩畫。彩畫中無心。然",
    "T48n2016_009:0461a09": "不離於心。有彩畫可得。彼心恒不住。無量難",
    "T48n2016_009:0461a10": "思議。示現一切色。各各不相知。譬如工畫師。",
    "T48n2016_009:0461a11": "不能知自心。而由心故畫。諸法性如是。心如",
    "T48n2016_009:0461a12": "工畫師。能畫諸世間。五蘊悉從生。無法而不",
    "T48n2016_009:0461a13": "造。如心佛亦爾。如佛眾生然。應知佛與心。體",
    "T48n2016_009:0461a14": "性皆無盡。若人知心行。普造諸世間。是人則",
    "T48n2016_009:0461a15": "見佛。了佛真實性。心不住於身。身亦不住心。",
    "T48n2016_009:0461a16": "而能作佛事。自在未曾有。若人欲了知。三世",
    "T48n2016_009:0461a17": "一切佛。應觀法界性。一切唯心造。疏釋云。此",
    "T48n2016_009:0461a18": "頌顯於具分唯識。此不相知義。謂非唯所畫",
    "T48n2016_009:0461a19": "之法。自不相知。喻所變之境。無有體性。能畫",
    "T48n2016_009:0461a20": "之心。念念生滅。自不相知。故亦不能知於所",
    "T48n2016_009:0461a21": "畫。雙喻心境皆無自性。各不相知。故言不能",
    "T48n2016_009:0461a22": "知自心。而由心故畫。又雖不知畫心。而由心",
    "T48n2016_009:0461a23": "能畫。喻眾生雖迷心現量。而心變於境。又由",
    "T48n2016_009:0461a24": "不能知所畫。但畫於自心。故能成所畫。喻眾",
    "T48n2016_009:0461a25": "生由迷境唯心。方能現妄境。又喻正由無性。",
    "T48n2016_009:0461a26": "方成萬境。故云諸法性如是。應觀法界性者。",
    "T48n2016_009:0461a27": "即真如理觀。一切唯心造者。即唯識事觀。以",
    "T48n2016_009:0461a28": "理觀唯識之性。諸佛證此為成佛之體。以事",
    "T48n2016_009:0461a29": "觀唯識之相。眾生達此為出離之門。如華嚴",
    "T48n2016_009:0461b01": "演義云。良以一文之妙。攝義無遺。一偈之功。",
    "T48n2016_009:0461b02": "能破地獄。故普賢菩薩告善財言。我此法海",
    "T48n2016_009:0461b03": "中。無有一文。無有一句。非是捨施轉輪王位",
    "T48n2016_009:0461b04": "而求得者。非是捨施一切所有而求得者。釋",
    "T48n2016_009:0461b05": "曰。以一是一切之一故。稱性之一故。纂靈記",
    "T48n2016_009:0461b06": "云。有京兆人。性王。失其名。本無戒行。曾不",
    "T48n2016_009:0461b07": "修善。因患致死。被二人引至地獄。地獄門前",
    "T48n2016_009:0461b08": "見一僧。云是地藏菩薩。乃教誦偈云。若人欲",
    "T48n2016_009:0461b09": "了知。三世一切佛。應觀法界性。一切唯心造。",
    "T48n2016_009:0461b10": "菩薩授經已。謂之曰。誦得此偈。能破地獄苦。",
    "T48n2016_009:0461b11": "其人誦已。遂入見王。王問。此人。有何功德。答",
    "T48n2016_009:0461b12": "云。唯受持一四句偈。具如上說。王遂放免。當",
    "T48n2016_009:0461b13": "誦此偈時。聲所至處。受苦之人。皆得解脫。後",
    "T48n2016_009:0461b14": "三日方穌。憶持此偈。向諸道俗說之。參驗偈",
    "T48n2016_009:0461b15": "文。方知是華嚴經夜摩天宮。無量菩薩雲集",
    "T48n2016_009:0461b16": "所說。即覺林菩薩偈。意明地獄心造。了心造",
    "T48n2016_009:0461b17": "佛地獄自空耳。故知若觀此心。言下離苦。不",
    "T48n2016_009:0461b18": "唯破地獄界。乃至十法界一時。破。以入真空",
    "T48n2016_009:0461b19": "一際法故。則平等真法界。無佛無眾生。此非",
    "T48n2016_009:0461b20": "妙術神通。假於他勢。以法如是故。可驗自心。",
    "T48n2016_009:0461b21": "不可思議神妙之力。高而無上。淵而不深。延",
    "T48n2016_009:0461b22": "而不長。促而非短。廣而無相。顯而無蹤。有",
    "T48n2016_009:0461b23": "而不常。無而不滅。照體獨立。稱性普周。妙萬",
    "T48n2016_009:0461b24": "物。故稱之為神。孕一切。故名之為母。統御該",
    "T48n2016_009:0461b25": "攝。通變無窮。任照忘疲。若明鏡之寫像。應緣",
    "T48n2016_009:0461b26": "無作。猶虛谷之傳聲。居方而方相分明。處圓",
    "T48n2016_009:0461b27": "而圓文顯現。在悟而悟成諸佛。墮迷而迷作",
    "T48n2016_009:0461b28": "眾生。跡任千途。本地不動。台教云。心如幻化。",
    "T48n2016_009:0461b29": "但有名字。名之為心。適言其有。不見色質。適",
    "T48n2016_009:0461c01": "言其無。復起慮想。不可以有無思度故。名心",
    "T48n2016_009:0461c02": "為妙。非是待麁成妙。以絕待為妙。故傅大士",
    "T48n2016_009:0461c03": "稱為妙神。亦云妙識。妙神即是法身。佛。若",
    "T48n2016_009:0461c04": "無妙神。誰受寂滅樂。寶藏論云。其為也形。其",
    "T48n2016_009:0461c05": "寂也冥。本淨非瑩。法爾天成。光超日月。德越",
    "T48n2016_009:0461c06": "太清。萬物無作。一切無名。轉變天地。自在縱",
    "T48n2016_009:0461c07": "橫。恒沙而用。混沌而成。誰聞不喜。誰聞不",
    "T48n2016_009:0461c08": "驚。如何以無價之寶。隱於陰入之坑。是以體",
    "T48n2016_009:0461c09": "之即妙即神。顯無價之寶。迷之成麁成昧。墮",
    "T48n2016_009:0461c10": "陰入之坑。遍覽圓詮。釋之莫盡。仰唯諸聖。讚",
    "T48n2016_009:0461c11": "之靡窮。可謂入道玄關。成佛妙訣。乃至凡聖",
    "T48n2016_009:0461c12": "因果。行位進修。不離此心而得成辦。契同心",
    "T48n2016_009:0461c13": "性。何德不收。以一切法。隨所依住。皆於一心。",
    "T48n2016_009:0461c14": "頓圓滿故。如斯之事。豈非絕待之妙耶。如法",
    "T48n2016_009:0461c15": "華玄義云。絕待明妙者。為四。一隨情三段法",
    "T48n2016_009:0461c16": "起。若入真諦。待對即絕。故身子云。吾聞解脫",
    "T48n2016_009:0461c17": "之中。無有言說。此三藏經中。絕待意也。二若",
    "T48n2016_009:0461c18": "隨理三假。一切世間皆如幻化。即事而真。無",
    "T48n2016_009:0461c19": "有一事而非真者。更待何物為不真耶。望彼",
    "T48n2016_009:0461c20": "三藏。絕還不絕。即事而真。乃是絕待。此通教",
    "T48n2016_009:0461c21": "絕待也。三別教。若起。望即真之絕。還是世諦。",
    "T48n2016_009:0461c22": "何者。非大涅槃。猶是生死世諦。絕還有待。若",
    "T48n2016_009:0461c23": "入別教中道。待則絕矣。四圓教。若起。說無分",
    "T48n2016_009:0461c24": "別法。即邊而中。無非佛法。亡泯清淨。豈更佛",
    "T48n2016_009:0461c25": "法待於佛法。如來法界。故出法界外。無復有",
    "T48n2016_009:0461c26": "法可相形比。待誰為麁。形誰得妙。無所可待。",
    "T48n2016_009:0461c27": "亦無所絕。不知何名。強言為絕。大涅槃經云。",
    "T48n2016_009:0461c28": "大名不可稱量。不可思議。故為大。譬如虛空。",
    "T48n2016_009:0461c29": "不因小空名為大也。涅槃亦爾。不因小相名",
    "T48n2016_009:0462a01": "大涅槃。妙亦如是。妙名不可思議。不因於麁",
    "T48n2016_009:0462a02": "而名為妙。若謂定有法界。廣大獨絕者。此則",
    "T48n2016_009:0462a03": "大有所有。何謂為絕。今法界清淨。非見聞覺",
    "T48n2016_009:0462a04": "知。不可說示。經云。止止不須說。我法妙難思。",
    "T48n2016_009:0462a05": "止止不須說。即是絕言。我法妙難思。即是絕",
    "T48n2016_009:0462a06": "思。又云。是法不可示。言辭相寂滅。亦是絕歎",
    "T48n2016_009:0462a07": "之文。不可以待示。不可以絕示。滅待滅絕。故",
    "T48n2016_009:0462a08": "言寂滅。又云。一切諸法。常寂滅相。終歸於",
    "T48n2016_009:0462a09": "空。此空亦空。則無復待絕。中論云。若法為待",
    "T48n2016_009:0462a10": "成。是法還成待。今則無因待。亦無所成。法華",
    "T48n2016_009:0462a11": "首經云。既得無生忍。此不生無生。生即無生。",
    "T48n2016_009:0462a12": "是名絕待。降此已外。若更作者。絕何物。顯何",
    "T48n2016_009:0462a13": "理。流浪無窮。則墮戲論。乃是迷情分別。絕待",
    "T48n2016_009:0462a14": "不絕。非絕非待。待於亦待亦絕。言語相逐。永",
    "T48n2016_009:0462a15": "無絕矣。何者。言語從覺觀生。心慮不息。語何",
    "T48n2016_009:0462a16": "由絕。如癡犬逐塊。徒自疲勞。塊終不絕。若能",
    "T48n2016_009:0462a17": "妙悟寰中。息覺觀風。心水澄清。言思皆絕。如",
    "T48n2016_009:0462a18": "黠師子放塊逐人。塊本既除。塊則絕矣。妙悟",
    "T48n2016_009:0462a19": "之時。洞知法界外無法而論絕者。約有門明",
    "T48n2016_009:0462a20": "絕也。是絕亦絕。約空門明絕也。如駃馬見鞭",
    "T48n2016_009:0462a21": "影。無不得入。是名絕待妙也。用是兩妙。妙上",
    "T48n2016_009:0462a22": "三法。眾生之法。亦具二妙。稱之為妙。佛法心",
    "T48n2016_009:0462a23": "法。亦具二妙。稱之為妙。問。何意以絕釋妙。答。",
    "T48n2016_009:0462a24": "只喚妙為絕。絕是妙之異名。如世人稱絕能",
    "T48n2016_009:0462a25": "耳。又妙是能絕。麁是所絕。此妙有絕麁之功。",
    "T48n2016_009:0462a26": "故舉絕以名妙。此絕非是斷絕。以無盡為絕。",
    "T48n2016_009:0462a27": "如還原觀云。一塵出生無盡遍。一塵之內。即",
    "T48n2016_009:0462a28": "理即事。即人即法。即依即正。即染即淨。即因",
    "T48n2016_009:0462a29": "即果。即同即異。即彼即此。即一即多。即廣即",
    "T48n2016_009:0462b01": "狹。即情即非情。即三身即十身。何以故。理事",
    "T48n2016_009:0462b02": "無礙。法如是故。十身互作。自在用。故唯普眼",
    "T48n2016_009:0462b03": "之境界也。如上事相之中。一一互相容相攝。",
    "T48n2016_009:0462b04": "各具重重無盡之境界也。經頌云。一切法門",
    "T48n2016_009:0462b05": "無盡海。同會一法道場中。如是次第展轉成。",
    "T48n2016_009:0462b06": "此無礙人方得悟。問。據其所說。則一塵之上。",
    "T48n2016_009:0462b07": "理無不顯。事無不融。文無不釋。義無不通。今",
    "T48n2016_009:0462b08": "時修學之徒。云何曉悟。達於塵處。頓決群疑。",
    "T48n2016_009:0462b09": "且於一塵之上。何者是染。云何名淨。何者名",
    "T48n2016_009:0462b10": "真。若為稱俗。何者名生死。何者是涅槃。云何",
    "T48n2016_009:0462b11": "名煩惱。云何是菩提。何者名小乘法。云何名",
    "T48n2016_009:0462b12": "大乘法。請垂開決。聞所未聞。答。大智圓明。覩",
    "T48n2016_009:0462b13": "纖毫而觀性海。真原朗現。一塵之處以眺全",
    "T48n2016_009:0462b14": "身。萬法顯必同時。一際理無前後。何以故。",
    "T48n2016_009:0462b15": "由此一塵虛相。能翳於真。即是染也。由塵相",
    "T48n2016_009:0462b16": "空無所有。即淨也。由於塵性本體同如。即是",
    "T48n2016_009:0462b17": "真也。由此塵相緣生幻有。即俗也。由於塵相",
    "T48n2016_009:0462b18": "念念遷變。即是生死也。由觀塵生滅相盡。空",
    "T48n2016_009:0462b19": "無有實。即涅槃也。由塵相大小。皆是妄心分",
    "T48n2016_009:0462b20": "別。即煩惱也。由塵體本空。緣慮自盡。即菩提",
    "T48n2016_009:0462b21": "也。由塵相體無遍計。即小乘法也。由塵性無",
    "T48n2016_009:0462b22": "生無滅。依他似有。即大乘法也。如是略說。若",
    "T48n2016_009:0462b23": "具言之。假使一切眾生懷疑。各異。一時同問",
    "T48n2016_009:0462b24": "如來。如來唯以一箇塵字而為解釋。宜深思",
    "T48n2016_009:0462b25": "之。經頌云。一切法門無盡海。一言演說盡無",
    "T48n2016_009:0462b26": "餘。依此義理故。名一塵出生無盡遍也。所言",
    "T48n2016_009:0462b27": "即者。現今平等。故此一心法門。如鏡頓現。不",
    "T48n2016_009:0462b28": "待次第。如印頓成。更無前後。一見一切見。一",
    "T48n2016_009:0462b29": "聞一切聞。不俟推尋。若待了達而成。皆為權",
    "T48n2016_009:0462c01": "漸。若能觀於心性之一。則是一道甚深。即正",
    "T48n2016_009:0462c02": "道之一。是唯一之一。千佛同轍。今古不易之",
    "T48n2016_009:0462c03": "一道也。亦云一路涅槃門。亦云一道出生死。",
    "T48n2016_009:0462c04": "又名大佛頂首楞嚴王具足萬行。十方如來一",
    "T48n2016_009:0462c05": "門超出。妙莊嚴路。猶如百華共成一蜜。故知",
    "T48n2016_009:0462c06": "萬法同會斯宗。若諦了之。一切在我。昇沈去",
    "T48n2016_009:0462c07": "住。任意隨緣。示聖現凡。出生入死。變化難測。",
    "T48n2016_009:0462c08": "運無作之神通。隱顯同時。闡如幻之三昧。是",
    "T48n2016_009:0462c09": "非冥合。逆順同歸。語默卷舒。常順一真之道。",
    "T48n2016_009:0462c10": "治生產業。不違實相之門。運用施為。念念而",
    "T48n2016_009:0462c11": "未離法界。行住坐臥。步步而常在其中。若不",
    "T48n2016_009:0462c12": "信之人。對面千里。如寒山子詩云。可貴天然",
    "T48n2016_009:0462c13": "物。獨一無伴侶。促之在方寸。延之一切處。汝",
    "T48n2016_009:0462c14": "若不信受。相逢不相遇。如明達之者。寓目關",
    "T48n2016_009:0462c15": "懷。悉能先覺。若未遇之子。可以事知。舉動施",
    "T48n2016_009:0462c16": "為。未甞間斷。如蔡順。字君仲。以孝聞。順少",
    "T48n2016_009:0462c17": "孤。養母。常出求薪。有客卒至。母望順不還。乃",
    "T48n2016_009:0462c18": "嚙其指。順即心動。棄薪馳歸。跪問其故。母",
    "T48n2016_009:0462c19": "曰。有急客來。吾嚙指以悟汝耳。又唐裴敬彝。",
    "T48n2016_009:0462c20": "父為陳王典所殺。敬彝時在城。忽自覺。流涕",
    "T48n2016_009:0462c21": "不食。謂人曰。我大人凡有痛處。吾即不安。今",
    "T48n2016_009:0462c22": "日心痛。手足皆廢。事在不測。遂歸覲。父果已",
    "T48n2016_009:0462c23": "死。又唐張志安。居鄉閭稱孝。差為里尹。在縣",
    "T48n2016_009:0462c24": "忽稱母疾急。縣令問。志安曰。母有疾志安亦",
    "T48n2016_009:0462c25": "病。志安適患心痛。是以知母有疾。令拘之。差",
    "T48n2016_009:0462c26": "人覆之。果如所說。尋奏高表門閭。拜為散騎",
    "T48n2016_009:0462c27": "常侍。",
    "T48n2016_009:0462c28": "問。此宗所悟。還有師不。答。此是自覺聖智。",
    "T48n2016_009:0462c29": "無師智。自然智。之所證處。不從他悟。自證之",
    "T48n2016_009:0463a01": "時。法從心現。不從外來。故無師。契而能自得",
    "T48n2016_009:0463a02": "阿耨菩提。楞伽經云。大慧白佛言。世尊。若",
    "T48n2016_009:0463a03": "善自覺聖智相。及一乘。我及餘菩薩。若善自",
    "T48n2016_009:0463a04": "覺聖智相。及一乘。不由於他。通達佛法。又經",
    "T48n2016_009:0463a05": "云。舍利弗復問。何故諸賢。復發此言。從今日",
    "T48n2016_009:0463a06": "始。不以佛為聖師。諸比丘報曰。從今日始。自",
    "T48n2016_009:0463a07": "在其地。不在他鄉。自歸於己。不歸他人。以為",
    "T48n2016_009:0463a08": "師主。不用他師。是以故往。不以佛為聖師。乃",
    "T48n2016_009:0463a09": "至於是世尊。讚諸比丘。善哉善哉。其於諸法。",
    "T48n2016_009:0463a10": "無所得者。乃為真得。此乃但可自知。方見真",
    "T48n2016_009:0463a11": "實。所以千聖拱手。作計校不成。如經頌云。言",
    "T48n2016_009:0463a12": "語說諸法。不能顯真實。平等乃能見。如法佛",
    "T48n2016_009:0463a13": "亦爾。所以永嘉歌云。不離當處常湛然。覓即",
    "T48n2016_009:0463a14": "知君不可見。又先德偈云。不煩問師匠。心王",
    "T48n2016_009:0463a15": "應自知。斯乃真照無照。真知無知。何者。若有",
    "T48n2016_009:0463a16": "照。則有對處。故云。隨照失宗。若有知。則被知",
    "T48n2016_009:0463a17": "礙。故云。法離見聞覺知。如信心銘云。縱橫無",
    "T48n2016_009:0463a18": "照。最為微妙。知法無知。無知知要。達此要",
    "T48n2016_009:0463a19": "者。即無一法可同。無一法可異。無一法可是。",
    "T48n2016_009:0463a20": "無一法可非。則何用外求知解。古德歌云。古",
    "T48n2016_009:0463a21": "人重義不重金。曲高和寡無知音。今時學士",
    "T48n2016_009:0463a22": "還如此。語默動用跡難尋。所嗟世上岐途者。",
    "T48n2016_009:0463a23": "終日崎嶇枉用心。平坦栴檀不肯取。要須登",
    "T48n2016_009:0463a24": "陟訪椿林。窮子捨父遠逃逝。却於本舍絕知",
    "T48n2016_009:0463a25": "音。貧女宅中無價寶。却將小秤買他金。故大",
    "T48n2016_009:0463a26": "涅槃經云。如平坦路。一切眾生。悉於中行。無",
    "T48n2016_009:0463a27": "障礙者。中路有樹。其陰清涼。行人在下。憩駕",
    "T48n2016_009:0463a28": "止息。然其樹陰。常住不異。亦不消壞。無持去",
    "T48n2016_009:0463a29": "者。路喻聖道。陰喻佛性。是以若達此宗。歸於",
    "T48n2016_009:0463b01": "自地。室中寶藏。豈是外來。衣內明珠。非從他",
    "T48n2016_009:0463b02": "獲。若能開發祕藏。得現前受用之榮。貨易神",
    "T48n2016_009:0463b03": "珠。息積劫貧窮之苦。非數他寶。豈徇彼求。則",
    "T48n2016_009:0463b04": "潤己之智藏何窮。利他之法財無盡。",
    "T48n2016_009:0463b05": "問。若言無師自證者。即墮自然之計。執從他",
    "T48n2016_009:0463b06": "解者。仍涉因緣之門。且大道之性。非是自然。",
    "T48n2016_009:0463b07": "亦非因緣。云何開示而乖道體。",
    "T48n2016_009:0463b08": "答。為破他求故說須自證。為執自解。故從他",
    "T48n2016_009:0463b09": "印可。若當親省之時。迷悟悉空。自他俱絕。非",
    "T48n2016_009:0463b10": "限量之所及。豈言論之能詮。所以牛頭初祖",
    "T48n2016_009:0463b11": "云。夫道者。若一人得之。道即不遍。若眾人得",
    "T48n2016_009:0463b12": "之。道即有窮。若各各有之。道即有數。若總共",
    "T48n2016_009:0463b13": "有之。方便即空。若修行得之。造作非真。若本",
    "T48n2016_009:0463b14": "自有之。萬行虛設。何以故。離一切限量分別",
    "T48n2016_009:0463b15": "故。明知說自說他。言得言失者。若約聖教。則",
    "T48n2016_009:0463b16": "是隨世語言。破執方便。若依意解。盡是限量",
    "T48n2016_009:0463b17": "分別。不出情塵。但不執教以徇情。則方見性",
    "T48n2016_009:0463b18": "而達道。問。初心學人。悟入此宗。信解圓通。",
    "T48n2016_009:0463b19": "有何勝力。答。若正解圓明。決定信入。有超",
    "T48n2016_009:0463b20": "劫之功。獲頓成之力。雖在生死。常入涅槃。恒",
    "T48n2016_009:0463b21": "處塵勞。長居淨剎。現具肉眼。而開慧眼之光",
    "T48n2016_009:0463b22": "明。匪易凡心。便同佛心之知見。如太子具王",
    "T48n2016_009:0463b23": "儀之相。迦陵超眾鳥之音。將師子筋為琴絃。",
    "T48n2016_009:0463b24": "餘音斷絕。以善見藥而治病。眾患潛消。若那",
    "T48n2016_009:0463b25": "羅箭之功。勢穿鐵鼓。似金剛鎚之力。擬碎金",
    "T48n2016_009:0463b26": "山。則煩惱塵勞。不待斷而自滅。菩提妙果。弗",
    "T48n2016_009:0463b27": "假修而自圓。乃至等冤親。和諍論。齊凡聖。泯",
    "T48n2016_009:0463b28": "自他。一去來。印同異。融延促。混中邊。世出",
    "T48n2016_009:0463b29": "世間不可稱。不可量。不可說不可說之力。莫",
    "T48n2016_009:0463c01": "能過者。亦名佛力。亦名般若力。亦名大乘力。",
    "T48n2016_009:0463c02": "亦名法力。亦名無住力。所以先德釋云。無住",
    "T48n2016_009:0463c03": "力持者。則大劫不離一念。又云。色平等是佛",
    "T48n2016_009:0463c04": "力。色既平等。則唯心義成。故知觀心之門。理",
    "T48n2016_009:0463c05": "無過者。最尊最貴。絕妙絕倫。有剎那成佛之",
    "T48n2016_009:0463c06": "功。頓截苦輪之力。大涅槃經云。譬如藥樹。名",
    "T48n2016_009:0463c07": "曰樹王。於諸藥中。最為殊勝。能滅諸病。樹不",
    "T48n2016_009:0463c08": "作念。若取枝葉及皮身等。雖不作念。能愈諸",
    "T48n2016_009:0463c09": "病。涅槃亦爾。是以若於宗鏡。有圓信圓修。乃",
    "T48n2016_009:0463c10": "至見聞隨喜。一念發心者。無不除八萬塵勞。",
    "T48n2016_009:0463c11": "三障二死之病。大品經云。如摩尼珠。所在住",
    "T48n2016_009:0463c12": "處。一切非人。不得其便。以珠著身。闇中得明。",
    "T48n2016_009:0463c13": "熱時得涼。寒時得溫。若在水中。隨物現色。即",
    "T48n2016_009:0463c14": "況識此自心如意靈珠。圓信堅固。一切時處。",
    "T48n2016_009:0463c15": "不為無明塵勞非人之所侵害。則處繁不亂。",
    "T48n2016_009:0463c16": "履險恒安。高而不危。滿而不溢。台教引佛藏",
    "T48n2016_009:0463c17": "經云。無名相中。假名相說。皆是如來不思議",
    "T48n2016_009:0463c18": "力。譬如有人。嚼須彌山。飛行虛空。石筏渡海。",
    "T48n2016_009:0463c19": "負四天下及須彌山。蚊脚為梯。登至梵宮。劫",
    "T48n2016_009:0463c20": "盡燒時。一唾劫火即滅。一吹世界即成。以藕",
    "T48n2016_009:0463c21": "絲懸須彌山。手接四天下。雨。如來所說。一切",
    "T48n2016_009:0463c22": "諸法。無相無為。無生無滅。令人信解。甚為難",
    "T48n2016_009:0463c23": "有。甚為希有。若少有所得。與佛法僧諍。入於",
    "T48n2016_009:0463c24": "邪道。不聽出家受戒。飲一盃水。當知經明無",
    "T48n2016_009:0463c25": "生外用。以顯妙理因果無生。是則不了一體",
    "T48n2016_009:0463c26": "三寶常住。不聽出家。言不聽者。若不解此。戒",
    "T48n2016_009:0463c27": "不具足。若約觀心者。一剎那起。名一眾生。即",
    "T48n2016_009:0463c28": "起即滅。名為一期。念念之中。恒起三毒。即當",
    "T48n2016_009:0463c29": "劫盡三災。三毒貪為首。三災火為端。以不思",
    "T48n2016_009:0464a01": "議止觀。觀此三毒。一念貪心。無有起處。即是",
    "T48n2016_009:0464a02": "一唾劫火而滅。了念成智。即是一吹世界而",
    "T48n2016_009:0464a03": "成。乃至一切不思議希有之事。但達一念無",
    "T48n2016_009:0464a04": "明心。成諸佛智。無有不洞曉之者。若不解此。",
    "T48n2016_009:0464a05": "非唯不聽出家。一切萬善。皆不成就。以不知",
    "T48n2016_009:0464a06": "佛法根本故。大智度論云。復次有人。謂地為",
    "T48n2016_009:0464a07": "堅牢。心無形質。皆是虛妄。以是故。佛說心力",
    "T48n2016_009:0464a08": "為大。行般若波羅蜜故。散此大地以為微塵。",
    "T48n2016_009:0464a09": "以地有色香味觸重故。自無所作。水少香故。",
    "T48n2016_009:0464a10": "動作勝地。火少香味。勢勝於水。風少色香味。",
    "T48n2016_009:0464a11": "故動作勝火。心無四事。故所為力大。又以心",
    "T48n2016_009:0464a12": "多煩惱結使繫縛。故令心力微少。有漏善心。",
    "T48n2016_009:0464a13": "雖無煩惱。以心取諸法相故。其力亦少。二乘",
    "T48n2016_009:0464a14": "無漏心。雖不取相。以智慧有量。及出無漏道",
    "T48n2016_009:0464a15": "時。六情隨俗分別。取諸法相故。不盡心力。諸",
    "T48n2016_009:0464a16": "佛及大菩薩。智慧無量無邊。常處禪定。於世",
    "T48n2016_009:0464a17": "間涅槃。無所分別。諸法實相。其實不異。但智",
    "T48n2016_009:0464a18": "有優劣。行般若波羅蜜者。畢竟清淨。無所罣",
    "T48n2016_009:0464a19": "礙。一念中。能散十方一切如恒河沙等。三千",
    "T48n2016_009:0464a20": "大千國土。大地諸山微塵。故知真心。有此大",
    "T48n2016_009:0464a21": "力。眾生妄隔而不覺知。金光明經疏云。如日",
    "T48n2016_009:0464a22": "光能照天下。不能照道理。心智之光明。能發",
    "T48n2016_009:0464a23": "智照理。故心是光。若心癡闇。體則憔悴。心有",
    "T48n2016_009:0464a24": "智光。膚色充澤。故云。般若大故色大。般若淨",
    "T48n2016_009:0464a25": "故色淨。即是明也。天下萬物。唯人為貴。七尺",
    "T48n2016_009:0464a26": "形骸。不如靈智為貴。所以觀之心貴。心即是",
    "T48n2016_009:0464a27": "金。又知依知正名光。知一切法無一切法為",
    "T48n2016_009:0464a28": "明。是以若於宗鏡纔有信入。便生圓解。能發",
    "T48n2016_009:0464a29": "真正菩提心。更無過上。是無等等心。是最勝",
    "T48n2016_009:0464b01": "心。是最實心。止觀云。發此心者。能翻一一塵",
    "T48n2016_009:0464b02": "勞門。即是八萬四千諸三昧門。無明轉。即變",
    "T48n2016_009:0464b03": "為明。如融氷成水。更非遠物。不餘處來。但一",
    "T48n2016_009:0464b04": "念心。普皆具足。如如意珠。非有寶。非無寶。若",
    "T48n2016_009:0464b05": "謂無者。即妄語。若謂有者。即邪見。不可以心",
    "T48n2016_009:0464b06": "知。不可以言辯。眾生於此不思議不縛法中。",
    "T48n2016_009:0464b07": "而思想作縛。於無脫法中。而求於脫。是故起",
    "T48n2016_009:0464b08": "大慈悲。興四弘誓。拔兩苦。與兩樂。故名非縛",
    "T48n2016_009:0464b09": "非脫。真正菩提心。此發一菩提心。即一切菩",
    "T48n2016_009:0464b10": "提心。譬如良醫。有一祕方。總攝諸方。阿伽陀",
    "T48n2016_009:0464b11": "藥。功兼諸藥。如食乳糜。更無所須。一切具足。",
    "T48n2016_009:0464b12": "如如意珠。乃至此一心。是大中大。上中上。圓",
    "T48n2016_009:0464b13": "中圓。滿中滿。實中實。真中真。了義中了義。",
    "T48n2016_009:0464b14": "玄中玄。妙中妙。不可思議中不可思議。若能",
    "T48n2016_009:0464b15": "如此。簡非顯是。體權識實。而發心者。是一切",
    "T48n2016_009:0464b16": "諸佛種。譬如金剛。從金性生。佛菩提心。從大",
    "T48n2016_009:0464b17": "悲起。是諸行先。如服阿娑羅藥。先用清水。諸",
    "T48n2016_009:0464b18": "行中最。如諸根中。命根為最。佛正法正行中。",
    "T48n2016_009:0464b19": "此心為最。如太子生。具王儀相。大臣恭敬。有",
    "T48n2016_009:0464b20": "大聲名。如迦陵頻伽鳥[穀禾+卵]中鳴聲。已勝諸鳥。",
    "T48n2016_009:0464b21": "此菩提心。有大勢力。如師子筋絃。如師子乳。",
    "T48n2016_009:0464b22": "如金剛鎚。如那羅延箭。具足眾寶。能除貧苦。",
    "T48n2016_009:0464b23": "如如意珠。雖小懈怠。小失威儀。猶勝二乘功",
    "T48n2016_009:0464b24": "德。舉要言之。此心即具一切菩薩功德。能成",
    "T48n2016_009:0464b25": "三世無上正覺。若解此心。任運達於止觀。無",
    "T48n2016_009:0464b26": "發無礙即是觀。其性寂滅即是止。止觀即菩",
    "T48n2016_009:0464b27": "提。菩提即止觀。如上廣讚。發此圓信菩提心",
    "T48n2016_009:0464b28": "人。實為難有。若凡夫外道。迷於此心。而為分",
    "T48n2016_009:0464b29": "段生死。藏通二乘。背於此心。而作有餘涅槃。",
    "T48n2016_009:0464c01": "乃至通教菩薩。始發大乘之人。體於此心。只",
    "T48n2016_009:0464c02": "成自性之空。別教菩薩。至大乘之終。悟於此",
    "T48n2016_009:0464c03": "心。雖見不空為十法界之所依。然即今未具。",
    "T48n2016_009:0464c04": "猶假別修次第生起。俱不能識知。自心。一念",
    "T48n2016_009:0464c05": "頓圓平等正性。凡聖共有。一際。無差。以不識",
    "T48n2016_009:0464c06": "故。皆不能發此無上無等。最勝廣大不可思",
    "T48n2016_009:0464c07": "議菩提之心。所有悲願智行。俱不具足。若一",
    "T48n2016_009:0464c08": "發此心。功德無際。念念圓滿十波羅蜜。故淨",
    "T48n2016_009:0464c09": "名經云。維摩詰言。然汝等。便發阿耨多羅三",
    "T48n2016_009:0464c10": "藐三菩提心。是即出家。是即具足。今宗鏡。正",
    "T48n2016_009:0464c11": "為開示此心。一一搜窮。重重引證。普為一切",
    "T48n2016_009:0464c12": "法界含生。凡有心者。願皆信受。纔得信入。法",
    "T48n2016_009:0464c13": "爾自然發此無上菩提之心。便坐道場。行同",
    "T48n2016_009:0464c14": "體大悲。起無緣慈化。是以十方諸佛。讚了此",
    "T48n2016_009:0464c15": "心。能發菩提者。功德無盡。如華嚴經云。菩提",
    "T48n2016_009:0464c16": "心者。猶如種子。能生一切諸佛法故。菩提心",
    "T48n2016_009:0464c17": "者。猶如良田。能長眾生白淨法故。菩提心者。",
    "T48n2016_009:0464c18": "猶如大地。能持一切諸世間故。菩提心者。猶",
    "T48n2016_009:0464c19": "如淨水。能洗一切煩惱垢故。菩提心者。猶如",
    "T48n2016_009:0464c20": "大風。普於世間無所礙故。菩提心者。猶如盛",
    "T48n2016_009:0464c21": "火。能燒一切諸見薪故。菩提心者。猶如淨日。",
    "T48n2016_009:0464c22": "普照一切諸世間故。菩提心者。猶如盛月。諸",
    "T48n2016_009:0464c23": "白淨法悉圓滿故。菩提心者。猶如明燈。能放",
    "T48n2016_009:0464c24": "種種法光明故。菩提心者。猶如淨目。普見一",
    "T48n2016_009:0464c25": "切安危處故。菩提心者。猶如大道。普令得入",
    "T48n2016_009:0464c26": "大智城故。菩提心者。猶如正濟。令其得離諸",
    "T48n2016_009:0464c27": "邪法故。菩提心者。猶如大車。普能運載諸菩",
    "T48n2016_009:0464c28": "薩故。菩提心者。猶如門戶。開示一切菩薩行",
    "T48n2016_009:0464c29": "故。菩提心者。猶如宮殿。安住修習三昧法故。",
    "T48n2016_009:0465a01": "菩提心者。猶如園苑。於中遊戲受法樂故。菩",
    "T48n2016_009:0465a02": "提心者。猶如舍宅。安隱一切諸眾生故。菩提",
    "T48n2016_009:0465a03": "心者。則為所歸。利益一切諸世間故。菩提心",
    "T48n2016_009:0465a04": "者。則為所依。諸菩薩行所依處故。菩提心者。",
    "T48n2016_009:0465a05": "猶如慈父。訓導一切諸菩薩故。菩提心者。猶",
    "T48n2016_009:0465a06": "如慈母。生長一切諸菩薩故。菩提心者。猶如",
    "T48n2016_009:0465a07": "乳母。養育一切諸菩薩故。菩提心者。猶如善",
    "T48n2016_009:0465a08": "友。成益一切諸菩薩故。菩提心者。猶如君主。",
    "T48n2016_009:0465a09": "勝出一切二乘人故。菩提心者。猶如帝王。一",
    "T48n2016_009:0465a10": "切願中得自在故。菩提心者。猶如大海。一切",
    "T48n2016_009:0465a11": "功德悉入中故。菩提心者。如須彌山。於諸眾",
    "T48n2016_009:0465a12": "生心平等故。菩提心者。如鐵圍山。攝持一切",
    "T48n2016_009:0465a13": "諸世間故。菩提心者。猶如雪山。長養一切智",
    "T48n2016_009:0465a14": "慧藥故。菩提心者。猶如香山。出生一切功德",
    "T48n2016_009:0465a15": "香故。菩提心者。猶如虛空。諸妙功德廣無邊",
    "T48n2016_009:0465a16": "故。菩提心者。猶如蓮華。不染一切世間法故。",
    "T48n2016_009:0465a17": "菩提心者。猶如調慧象。其心善順。不獷戾故。",
    "T48n2016_009:0465a18": "菩提心者。猶如良善馬。遠離一切諸惡性故。",
    "T48n2016_009:0465a19": "菩提心者。如調御師。守護大乘一切法故。菩",
    "T48n2016_009:0465a20": "提心者。猶如良藥。能治一切煩惱病故。菩提",
    "T48n2016_009:0465a21": "心者。猶如坑阱。陷沒一切諸惡法故。菩提心",
    "T48n2016_009:0465a22": "者。猶如金剛。悉能穿徹一切法故。菩提心者。",
    "T48n2016_009:0465a23": "猶如香篋。能貯一切功德香故。菩提心者。猶",
    "T48n2016_009:0465a24": "如妙華。一切世間所樂見故。菩提心者。如白",
    "T48n2016_009:0465a25": "栴檀。除眾生欲熱使清涼故。菩提心者。如黑",
    "T48n2016_009:0465a26": "沈香。能熏法界悉周遍故。菩提心者。如善見",
    "T48n2016_009:0465a27": "藥王。能破一切煩惱病故。菩提心者。如毘笈",
    "T48n2016_009:0465a28": "摩藥。能拔一切諸惑箭故。菩提心者。猶如帝",
    "T48n2016_009:0465a29": "釋。一切主中最為尊故。菩提心者。如毘沙門。",
    "T48n2016_009:0465b01": "能斷一切貧窮苦故。菩提心者。如功德天。一",
    "T48n2016_009:0465b02": "切功德所莊嚴故。菩提心者。如莊嚴具。莊嚴",
    "T48n2016_009:0465b03": "一切諸菩薩故。菩提心者。如劫燒火。能燒一",
    "T48n2016_009:0465b04": "切諸有為故。菩提心者。如無生根藥。長養一",
    "T48n2016_009:0465b05": "切諸佛法故。菩提心者。猶如龍珠。能消一切",
    "T48n2016_009:0465b06": "煩惱毒故。菩提心者。如水精珠。能清一切煩",
    "T48n2016_009:0465b07": "惱濁故。菩提心者。如如意珠。周給一切諸貧",
    "T48n2016_009:0465b08": "乏故。菩提心者。如功德瓶。滿足一切眾生心",
    "T48n2016_009:0465b09": "故。菩提心者。如如意樹。能雨一切莊嚴具故。",
    "T48n2016_009:0465b10": "菩提心者。如鵝羽衣。不受一切生死垢故。菩",
    "T48n2016_009:0465b11": "提心者。如白[疊*毛]線。從本已來性清淨故。菩提",
    "T48n2016_009:0465b12": "心者。如快利犁。能治一切眾生田故。菩提心",
    "T48n2016_009:0465b13": "者。如那羅延。能摧一切我見敵故。菩提心者。",
    "T48n2016_009:0465b14": "猶如快箭。能破一切諸苦的故。菩提心者。猶",
    "T48n2016_009:0465b15": "如利矛。能穿一切煩惱甲故。菩提心者。猶如",
    "T48n2016_009:0465b16": "堅甲。能護一切如理心故。菩提心者。猶如利",
    "T48n2016_009:0465b17": "刀。能斬一切煩惱首故。菩提心者。猶如利劍。",
    "T48n2016_009:0465b18": "能斷一切憍慢鎧故。菩提心者。如勇將幢。能",
    "T48n2016_009:0465b19": "伏一切諸魔軍故。菩提心者。猶如利鋸。能截",
    "T48n2016_009:0465b20": "一切無明樹故。菩提心者。猶如利斧。能伐一",
    "T48n2016_009:0465b21": "切諸苦樹故。菩提心者。猶如兵仗。能防一切",
    "T48n2016_009:0465b22": "諸苦難故。菩提心者。猶如善手。防護一切諸",
    "T48n2016_009:0465b23": "度身故。菩提心者。猶如好足。安立一切諸功",
    "T48n2016_009:0465b24": "德故。菩提心者。猶如眼藥。滅除一切無明瞖",
    "T48n2016_009:0465b25": "故。菩提心者。猶如鉗鑷。能拔一切身見刺",
    "T48n2016_009:0465b26": "故。菩提心者。猶如臥具。息除生死諸勞苦故。",
    "T48n2016_009:0465b27": "菩提心者。如善知識。能解一切生死縛故。菩",
    "T48n2016_009:0465b28": "提心者。如好珍財。能除一切貧窮事故。菩提",
    "T48n2016_009:0465b29": "心者。如大導師。善知菩薩出要道故。菩提心",
    "T48n2016_009:0465c01": "者。猶如伏藏。出功德財無匱乏故。菩提心者。",
    "T48n2016_009:0465c02": "猶如涌泉。生智慧水無窮盡故。菩提心者。猶",
    "T48n2016_009:0465c03": "如明鏡。普現一切法門像故。菩提心者。猶如",
    "T48n2016_009:0465c04": "蓮華。不染一切諸罪垢故。菩提心者。猶如大",
    "T48n2016_009:0465c05": "河。流引一切度攝法故。菩提心者。如大龍王。",
    "T48n2016_009:0465c06": "能雨一切妙法雨故。菩提心者。猶如命根。任",
    "T48n2016_009:0465c07": "持菩薩大悲身故。菩提心者。猶如甘露。能令",
    "T48n2016_009:0465c08": "安住不死界故。菩提心者。猶如大網。普攝一",
    "T48n2016_009:0465c09": "切諸眾生故。菩提心者。猶如罥索。攝取一切",
    "T48n2016_009:0465c10": "所應化故。菩提心者。猶如鉤餌。出有淵中所",
    "T48n2016_009:0465c11": "居者故。菩提心者。如阿伽陀藥。能令無病永",
    "T48n2016_009:0465c12": "安隱故。菩提心者。如除毒藥。悉能消歇含",
    "T48n2016_009:0465c13": "愛毒故。菩提心者。如善持呪。能除一切顛倒",
    "T48n2016_009:0465c14": "毒故。菩提心者。猶如疾風。能卷一切諸障霧",
    "T48n2016_009:0465c15": "故。菩提心者。如大寶洲。出生一切覺分寶故。",
    "T48n2016_009:0465c16": "菩提心者。如好種性。出生一切白淨法故。菩",
    "T48n2016_009:0465c17": "提心者。猶如住宅。諸功德法所依處故。菩提",
    "T48n2016_009:0465c18": "心者。猶如市肆。菩薩商人貿易處故。菩提心",
    "T48n2016_009:0465c19": "者。如鍊金藥。能治一切煩惱垢故。菩提心者。",
    "T48n2016_009:0465c20": "猶如好蜜。圓滿一切功德味故。菩提心者。猶",
    "T48n2016_009:0465c21": "如正道。令諸菩薩入智城故。菩提心者。猶如",
    "T48n2016_009:0465c22": "好器。能持一切白淨物故。菩提心者。猶如時",
    "T48n2016_009:0465c23": "雨。能滅一切煩惱塵故。菩提心者。則為住處。",
    "T48n2016_009:0465c24": "一切菩薩所住處故。菩提心者。則為授行。不",
    "T48n2016_009:0465c25": "取聲聞解脫果故。菩提心者。如淨瑠璃。自性",
    "T48n2016_009:0465c26": "明潔無諸垢故。菩提心者。如帝青寶。出過世",
    "T48n2016_009:0465c27": "間三乘智故。菩提心者。如更漏鼓。覺諸眾生。",
    "T48n2016_009:0465c28": "煩惱睡故。菩提心者。如清淨水。性本澄潔無",
    "T48n2016_009:0465c29": "垢濁故。菩提心者。如閻浮金。映奪一切有",
    "T48n2016_009:0466a01": "為善故。菩提心者。如大山王。超出一切諸世",
    "T48n2016_009:0466a02": "間故。菩提心者。則為所歸。不拒一切諸來者",
    "T48n2016_009:0466a03": "故。菩提心者。則為義利。能除一切衰惱事故。",
    "T48n2016_009:0466a04": "菩提心者。則為妙寶。能令一切心歡喜故。菩",
    "T48n2016_009:0466a05": "提心者。如大施會。充滿一切眾生心故。菩提",
    "T48n2016_009:0466a06": "心者。則為尊勝。諸眾生心無與等故。菩提心",
    "T48n2016_009:0466a07": "者。猶如伏藏。能攝一切諸佛法故。菩提心者。",
    "T48n2016_009:0466a08": "如因陀羅網。能伏煩惱阿脩羅故。菩提心者。",
    "T48n2016_009:0466a09": "如婆樓那風。能動一切所應化故。菩提心者。",
    "T48n2016_009:0466a10": "如因陀羅火。能燒一切諸惑習故。菩提心者。",
    "T48n2016_009:0466a11": "如佛支提。一切世間應供養故。善男子。菩提",
    "T48n2016_009:0466a12": "心者。成就如是無量功德。舉要言之。應知悉",
    "T48n2016_009:0466a13": "與一切佛法諸功德等。何以故。因菩提心。出",
    "T48n2016_009:0466a14": "生一切諸菩薩行。三世如來。從菩提心而出",
    "T48n2016_009:0466a15": "生故。是故善男子。若有發阿耨多羅三藐三",
    "T48n2016_009:0466a16": "菩提心者。則已出生無量功德。普能攝取一",
    "T48n2016_009:0466a17": "切智道。乃至善男子。如有寶珠。名自在王。日",
    "T48n2016_009:0466a18": "月光明所照之處。一切財寶衣服等物。所有",
    "T48n2016_009:0466a19": "價直悉不能及。菩薩摩訶薩。發菩提心。自在",
    "T48n2016_009:0466a20": "王寶。亦復如是。一切智光所照之處。三世所",
    "T48n2016_009:0466a21": "有天人二乘。漏無漏善一切功德。皆不能及。",
    "T48n2016_009:0466a22": "善男子。海中有寶。名曰海藏。普現海中莊嚴",
    "T48n2016_009:0466a23": "事。菩薩摩訶薩。菩提心寶。亦復如是。普能顯",
    "T48n2016_009:0466a24": "現一切智海諸莊嚴事。善男子。譬如天上閻",
    "T48n2016_009:0466a25": "浮檀金。唯除心王大摩尼寶。餘無及者。菩薩",
    "T48n2016_009:0466a26": "摩訶薩。發菩提心閻浮檀金。亦復如是。除一",
    "T48n2016_009:0466a27": "切智心王大寶。餘無及者。乃至善男子。菩提",
    "T48n2016_009:0466a28": "心者。成就如是無量無邊。乃至不可說不可",
    "T48n2016_009:0466a29": "說殊勝功德。若有眾生。發阿耨多羅三藐三",
    "T48n2016_009:0466b01": "菩提心。則獲如是勝功德法。如上略錄。華嚴",
    "T48n2016_009:0466b02": "大教一百二十門。讚發此心功德。廣大無邊。",
    "T48n2016_009:0466b03": "然經中。雖引諸希奇珍寶譬況。皆是世間有",
    "T48n2016_009:0466b04": "限之物。以麁比妙。將淺況深。寧齊出世無盡",
    "T48n2016_009:0466b05": "之珍。豈等佛法難思之旨。故知世出世間。天",
    "T48n2016_009:0466b06": "下之貴。無過心寶。如師子奮迅。威猛最雄。象",
    "T48n2016_009:0466b07": "王蹴蹋。勢力無等。所以大樹緊那羅王所問",
    "T48n2016_009:0466b08": "經云。爾時大樹緊那羅王白言。世尊。我聞菩",
    "T48n2016_009:0466b09": "薩所有三昧。名曰寶住。若有菩薩得是三昧。",
    "T48n2016_009:0466b10": "一切法寶。諸功德法。自然而得。佛告緊那羅",
    "T48n2016_009:0466b11": "王言。若有菩薩。欲令佛寶種性不斷。法寶種",
    "T48n2016_009:0466b12": "性僧寶種性不絕者。修集生起八十種寶。所",
    "T48n2016_009:0466b13": "謂不忘一切智寶之心。乃至觀空無相無願",
    "T48n2016_009:0466b14": "解脫門寶心。入甘露門故。觀一切法無生。寶",
    "T48n2016_009:0466b15": "心。得無生法忍故。見一切法如幻如夢如焰",
    "T48n2016_009:0466b16": "如影如響如水月。寶心。不住諸見故。觀因緣",
    "T48n2016_009:0466b17": "法。寶心離斷常見故。離諸邊見垢穢。寶心。離",
    "T48n2016_009:0466b18": "於二故。入無二法門。寶心。覺一道故。離一",
    "T48n2016_009:0466b19": "切行。寶心。至正位故。正觀法位。寶心。一切",
    "T48n2016_009:0466b20": "法平等故。集助一切菩提法。寶心。覺了一切",
    "T48n2016_009:0466b21": "佛法故。乃至喻如大海。為眾法主。集一切寶。",
    "T48n2016_009:0466b22": "一切眾寶。皆悉來歸。於是海中出生諸寶。如",
    "T48n2016_009:0466b23": "是緊那羅王。菩薩。得是寶住三昧。為諸一切",
    "T48n2016_009:0466b24": "眾生之主。集一切寶。一切法寶。皆悉歸趣。是",
    "T48n2016_009:0466b25": "以祖師云。一切寶中。心寶為上。故知一切法",
    "T48n2016_009:0466b26": "寶。皆歸宗鏡中。無有法財珍寶。而不積聚。如",
    "T48n2016_009:0466b27": "入法界體性經云。文殊師利。復白佛言。以何",
    "T48n2016_009:0466b28": "因緣。名以三昧為寶積耶。佛告文殊師利。譬",
    "T48n2016_009:0466b29": "如大摩尼寶。善磨瑩已。安置淨處。隨彼地方。出",
    "T48n2016_009:0466c01": "諸珍寶不可窮盡。如是文殊師利。我住此三",
    "T48n2016_009:0466c02": "昧。觀於東方。見無量阿僧祇世界。現在諸佛",
    "T48n2016_009:0466c03": "如來。阿羅訶。三藐三佛陀。如是南西北方四",
    "T48n2016_009:0466c04": "維上下。如是。十方無量阿僧祇世界。我皆現",
    "T48n2016_009:0466c05": "見是諸如來。住此三昧。為眾說法。文殊師利。",
    "T48n2016_009:0466c06": "我住此三昧。不見一法。然非法界。釋曰。寶積",
    "T48n2016_009:0466c07": "三昧者。即一切眾生心。是。無量功德聚。猶如",
    "T48n2016_009:0466c08": "世間寶積。若能住此一心寶積三昧。有何功德",
    "T48n2016_009:0466c09": "寶而不知。故能見十方佛寶。普照無餘。所以",
    "T48n2016_009:0466c10": "云不見一法。然非法界。是以萬類之中。唯心",
    "T48n2016_009:0466c11": "為貴。如金翅鳥。命終之後。骨肉散盡。唯有心",
    "T48n2016_009:0466c12": "在。難陀龍王。取此鳥心。以為明珠。轉輪王得。",
    "T48n2016_009:0466c13": "以為如意珠。然一切眾生心。亦復如是。幻身",
    "T48n2016_009:0466c14": "雖滅。真心不壞。如經云。如劫燒火。不燒虛空。",
    "T48n2016_009:0466c15": "又祖師云。百骸雖潰散。一物鎮長靈。若能了",
    "T48n2016_009:0466c16": "此常住真心。即同獲於如意珠寶。若得之者。",
    "T48n2016_009:0466c17": "廣濟於法界。用之者。普潤於十方。以此諸大",
    "T48n2016_009:0466c18": "乘經中。十方諸佛。同共讚揚此菩提心。況如",
    "T48n2016_009:0466c19": "無際虛空。未言少分。若下位淺智。焉敢言之。",
    "T48n2016_009:0466c20": "故先德釋涅槃教義云。種種名目。只是一心",
    "T48n2016_009:0466c21": "法。此法即是佛師。諸菩薩母。諸佛菩薩。辯不",
    "T48n2016_009:0466c22": "能宣。凡夫千舌。豈解揄揚。二乘百盲。焉能舞",
    "T48n2016_009:0466c23": "手者哉。此論開發信入。功德無邊。若但見聞。",
    "T48n2016_009:0466c24": "設不信樂。尚種善根。無空過者。如華嚴經云。",
    "T48n2016_009:0466c25": "佛子。譬如丈夫。食少金剛。終竟不消。要穿其",
    "T48n2016_009:0466c26": "身。出在於外。何以故。金剛不與肉身雜穢而",
    "T48n2016_009:0466c27": "同止故。於如來所。種少善根。亦復如是。要穿",
    "T48n2016_009:0466c28": "一切有為諸行煩惱身。過到於無為究竟智",
    "T48n2016_009:0466c29": "處。何以故。此少善根。不與有為諸行煩惱而",
    "T48n2016_009:0467a01": "共住故。佛子。假使乾草。積同須彌。投火於中。",
    "T48n2016_009:0467a02": "如芥子許。必皆燒盡。何以故。火能燒故。於如",
    "T48n2016_009:0467a03": "來所。種少善根。亦復如是。必能燒盡一切煩",
    "T48n2016_009:0467a04": "惱。究竟得於無餘涅槃。何以故。此少善根。性",
    "T48n2016_009:0467a05": "究竟故。佛子。譬如雪山有藥王樹。名曰善見。",
    "T48n2016_009:0467a06": "若有見者。眼得清淨。若有聞者。耳得清淨。若",
    "T48n2016_009:0467a07": "有嗅者。鼻得清淨。若有甞者。舌得清淨。若有",
    "T48n2016_009:0467a08": "觸者。身得清淨。若有眾生。取彼地土。亦能為",
    "T48n2016_009:0467a09": "作除病利益。佛子。如來應正等覺無上藥王。",
    "T48n2016_009:0467a10": "亦復如是。能作一切。饒益眾生。若有得見如",
    "T48n2016_009:0467a11": "來色身。眼得清淨。若有得聞如來名號。耳得",
    "T48n2016_009:0467a12": "清淨。若有得嗅如來戒香。鼻得清淨。若有得",
    "T48n2016_009:0467a13": "甞如來法味。舌得清淨。具廣長舌。解語言法。",
    "T48n2016_009:0467a14": "若有得觸如來光者。身得清淨。究竟獲得無",
    "T48n2016_009:0467a15": "上法身。若於如來生憶念者。則得念佛三昧",
    "T48n2016_009:0467a16": "清淨。若有眾生。供養如來所經土地。及塔廟",
    "T48n2016_009:0467a17": "者。亦具善根。滅除一切諸煩惱患。得賢聖樂。",
    "T48n2016_009:0467a18": "佛子。我今告汝。設有眾生。見聞於佛。業障纏",
    "T48n2016_009:0467a19": "覆。不生信樂。亦種善根。無空過者。乃至究竟",
    "T48n2016_009:0467a20": "入於涅槃。佛子。菩薩摩訶薩應如是知。於如",
    "T48n2016_009:0467a21": "來所。見聞親近。所種善根。悉離一切諸不善",
    "T48n2016_009:0467a22": "法。具足善法。故知若見若聞。若信不信。皆得",
    "T48n2016_009:0467a23": "究竟無上善根。以見圓覺之佛。普門之法故。",
    "T48n2016_009:0467a24": "以覺圓故。無有缺減。以法普故。自然具足。豈",
    "T48n2016_009:0467a25": "非究竟耶。所以華嚴初發心功德品頌云。菩",
    "T48n2016_009:0467a26": "薩發心功德量。億劫稱揚不可盡。以出一切",
    "T48n2016_009:0467a27": "諸如來。獨覺聲聞安樂故。十方國土諸眾生。",
    "T48n2016_009:0467a28": "皆悉施安無量劫。勸持五戒及十善。四禪四",
    "T48n2016_009:0467a29": "等諸定處。復於多劫施安樂。令斷諸惑成羅",
    "T48n2016_009:0467b01": "漢。彼諸福聚雖無量。不與發心功德比。又教",
    "T48n2016_009:0467b02": "億眾成緣覺。獲無諍行微妙道。以彼而校菩",
    "T48n2016_009:0467b03": "提心。算數譬喻無能及。一念能過塵數剎。如",
    "T48n2016_009:0467b04": "是經於無量劫。此諸剎數尚可量。發心功德",
    "T48n2016_009:0467b05": "不可知。又頌云。所說種種眾譬喻。無有能",
    "T48n2016_009:0467b06": "及菩提心。以諸三世人中尊。皆從發心而得",
    "T48n2016_009:0467b07": "生。華嚴指歸云。明經有十種益。一見聞益。謂",
    "T48n2016_009:0467b08": "此見聞如來。及此遺法。所種善根。成金剛種",
    "T48n2016_009:0467b09": "不可破壞。要心成佛。如性起品云。佛子。乃至",
    "T48n2016_009:0467b10": "不信邪見眾生。見聞佛者。彼諸眾生。於見聞",
    "T48n2016_009:0467b11": "中得種善根。果報不虛。乃至究竟涅槃等。二",
    "T48n2016_009:0467b12": "發心益。謂信位既滿。稱彼佛懷發此大心。此",
    "T48n2016_009:0467b13": "心即是普賢法攝。是故融通。即遍無盡時處",
    "T48n2016_009:0467b14": "等法界。既入彼攝彼。即全諸位。悉皆成滿。故",
    "T48n2016_009:0467b15": "經云。初發心即是佛故。悉與三世諸如來等。",
    "T48n2016_009:0467b16": "三起行益。謂若起一普賢行時。即遍一切行。",
    "T48n2016_009:0467b17": "一切位。一切德。一切法。一切處。一切時。一",
    "T48n2016_009:0467b18": "切因。一切果。窮盡法界。具足一切。如帝網",
    "T48n2016_009:0467b19": "等。故經云。菩薩摩訶薩得聞此法。以少方便。",
    "T48n2016_009:0467b20": "疾得菩提。四攝位益。謂信等五位。一一位中",
    "T48n2016_009:0467b21": "攝一切位。然有二門。一全位相是門。即一切",
    "T48n2016_009:0467b22": "位是一位故。十信滿處。即便成佛。二諸位相",
    "T48n2016_009:0467b23": "資門。則一位中具一切位。如十信中有十住。",
    "T48n2016_009:0467b24": "乃至十地。故經云。住於一地普攝一切諸地",
    "T48n2016_009:0467b25": "功德。如十玄門。五速證益。依此普門。一證一",
    "T48n2016_009:0467b26": "切證。如經明地獄眾生。蒙光滅苦。纔從地獄",
    "T48n2016_009:0467b27": "門出。昇兜率天。聞此普法。即得十地者。明是",
    "T48n2016_009:0467b28": "此法之深益。六滅障益。依此普法。亦一斷一",
    "T48n2016_009:0467b29": "切斷。如前兜率天子。非直自身頓得十地。亦",
    "T48n2016_009:0467b30": "乃毛孔香熏。全示眾生。頓滅無量煩惱。並是",
    "T48n2016_009:0467c01": "普法之勝力。七轉利益。普行亦成。即能頓益",
    "T48n2016_009:0467c02": "無邊眾生。悉亦同得此十地法。如前兜率天",
    "T48n2016_009:0467c03": "子。得十地已。毛孔中出蓋雲供養佛。經云。若",
    "T48n2016_009:0467c04": "有眾生見此蓋雲者。彼諸眾生。種一恒河沙",
    "T48n2016_009:0467c05": "轉輪王所植善根等。八造修益。如善財依此",
    "T48n2016_009:0467c06": "普法。一得一切得。以前生曾見聞普法。成金",
    "T48n2016_009:0467c07": "剛種。遂令今生頓成解行。九頓得益。如經明",
    "T48n2016_009:0467c08": "六千比丘。頓見如來。得十眼境界。祇洹林中。",
    "T48n2016_009:0467c09": "不可說塵數菩薩。頓得無盡自在法海等。十",
    "T48n2016_009:0467c10": "稱性益。謂依此普法。一切眾生。無不皆悉稱",
    "T48n2016_009:0467c11": "其本性。在佛果海中。即是舊來益。如經明於",
    "T48n2016_009:0467c12": "佛身中。見一切眾生已成佛竟。已涅槃竟。是",
    "T48n2016_009:0467c13": "以此宗鏡錄中。並是稱性而談。約本而說。因",
    "T48n2016_009:0467c14": "果皆實。理事俱真。以是圓滿之宗。普門之法。",
    "T48n2016_009:0467c15": "見普法故。名為普眼。普法者。一具一切。一一",
    "T48n2016_009:0467c16": "稱性。同時具足。眼外無法。乃稱普眼。亦名普",
    "T48n2016_009:0467c17": "眼經。遂令見聞之人。皆同性得。以此性無盡。",
    "T48n2016_009:0467c18": "則所益何窮。故能總括無邊。該通一切。攝前",
    "T48n2016_009:0467c19": "則攝後。如舉初步。即到千里之程途。得一則",
    "T48n2016_009:0467c20": "得餘。猶觀天月。即了一切之水月。故知有教",
    "T48n2016_009:0467c21": "的有其位。有法必有其人。如地獄眾生。見聞",
    "T48n2016_009:0467c22": "為種。處八難內超十地階。善財童子。行解在",
    "T48n2016_009:0467c23": "躬。於一生中。圓多劫果。文理有據。果報非虛。",
    "T48n2016_009:0467c24": "可示後賢。同繼斯種。所以如來藏經中。校量",
    "T48n2016_009:0467c25": "功德。受持此經。供養過去恒河沙現在諸佛。",
    "T48n2016_009:0467c26": "造恒河沙七寶臺。高十由旬。日日如是。乃至",
    "T48n2016_009:0467c27": "五十恒河沙七寶臺。供養恒河沙如來。不如",
    "T48n2016_009:0467c28": "有人喜樂菩提。受持此經。乃至算數譬喻所",
    "T48n2016_009:0467c29": "不能及。釋曰。七寶是限量之財。供養乃有為",
    "T48n2016_009:0467c30": "之福。若持此經者。則一乘常住之寶。真如無",
    "T48n2016_009:0468a01": "盡之福。如法界比微塵。豈可校量乎。問。此",
    "T48n2016_009:0468a02": "發菩提心。當有幾種。依何等菩提發心。便獲",
    "T48n2016_009:0468a03": "如是功德。答。若約橫論。隨根所證。有四種",
    "T48n2016_009:0468a04": "菩提。若約竪論。依初中後。有三種菩提。又發",
    "T48n2016_009:0468a05": "有二種。一是起發。二是開發。起發即一乘十",
    "T48n2016_009:0468a06": "信之首。開發即一乘十住之初。今所讚者。是",
    "T48n2016_009:0468a07": "四種之中。依上上根。佛之菩提。若宗鏡所讚。",
    "T48n2016_009:0468a08": "多取圓信起發之發。若引華嚴。或是初住開",
    "T48n2016_009:0468a09": "發之發。又今論發者。不依人依法。頓悟自心。",
    "T48n2016_009:0468a10": "萬行圓足。故稱曰發。如華嚴論云。發心有二。",
    "T48n2016_009:0468a11": "一有久從生死苦。厭苦發心。有得三乘。一乘",
    "T48n2016_009:0468a12": "之果。名自覺聖智。亦名佛智。自然智。無師智。",
    "T48n2016_009:0468a13": "二依先覺者。勸令知苦本。方能發心。夫發心",
    "T48n2016_009:0468a14": "者。又有此二種。若言要依先佛發心者。即有",
    "T48n2016_009:0468a15": "常過。即同外道常見。即先覺者。以誰為師。轉",
    "T48n2016_009:0468a16": "轉相承。不離常見。若有古時常佛為展轉之",
    "T48n2016_009:0468a17": "師。即古佛自體自真。不隨妄者。即不可踐其",
    "T48n2016_009:0468a18": "古跡。為真自常真。不可以真隨生死故。即生",
    "T48n2016_009:0468a19": "死是常生死。佛自是常佛故。若也眾生定有",
    "T48n2016_009:0468a20": "生死者。生死自常生死。不可得成真故。此是",
    "T48n2016_009:0468a21": "斷見。此二種俱非。不離斷常也。為一切眾生",
    "T48n2016_009:0468a22": "生死無性。本無生死。橫計生死。本非生死。一",
    "T48n2016_009:0468a23": "切諸佛本無自性故。實無菩提。亦無涅槃。而",
    "T48n2016_009:0468a24": "眾生妄謂諸佛。有菩提涅槃。若有眾生能如",
    "T48n2016_009:0468a25": "是知者。名為發心。名為諸佛。名為見道。而能",
    "T48n2016_009:0468a26": "開悟一切眾生。是達無明者。無明本無。諸佛",
    "T48n2016_009:0468a27": "亦無。名為覺者。但以無依無住。無體無性妙",
    "T48n2016_009:0468a28": "智。能隨響應。對現色身。能以此理教化眾生。",
    "T48n2016_009:0468a29": "名為大悲。故不可有得有證。有忻有厭。有取",
    "T48n2016_009:0468b01": "有捨。有古有今。有真有假。發菩提心也。如是",
    "T48n2016_009:0468b02": "發菩提心。不為長夜無明之所覆故。又云。善",
    "T48n2016_009:0468b03": "財白德雲比丘言。我已發無上菩提心者。已",
    "T48n2016_009:0468b04": "於文殊師利所。發菩提心。為知菩提無證修。",
    "T48n2016_009:0468b05": "無所求故。但求菩薩。方便三昧加行。其菩提",
    "T48n2016_009:0468b06": "心。自然明白無垢。猶如空中有雲。雲亡其虛",
    "T48n2016_009:0468b07": "空自空。不復云求虛空也。以明但修菩薩三",
    "T48n2016_009:0468b08": "昧觀照。以治執障。然菩提心。無有修作留除",
    "T48n2016_009:0468b09": "之體。在凡不減。在聖不增。是故今以妙峯山。",
    "T48n2016_009:0468b10": "像以止觀二門。七菩提之助顯。方便。菩提。心",
    "T48n2016_009:0468b11": "自明白。及至菩提明白。即菩薩行諸三昧。自",
    "T48n2016_009:0468b12": "是菩提。不復別有菩提。而自明白。以明菩薩",
    "T48n2016_009:0468b13": "處於世間修諸萬行。世間萬行。乃至菩提。涅",
    "T48n2016_009:0468b14": "槃。性自離故。以將此法。教化迷流。不了此者。",
    "T48n2016_009:0468b15": "而令悟達性空無垢之智。以淨諸業。令苦不",
    "T48n2016_009:0468b16": "生。名為大悲。猶如化人教化幻士。以智觀業。",
    "T48n2016_009:0468b17": "隨時隨根。十方等利。無心意識。智幻利生。以",
    "T48n2016_009:0468b18": "此義故。但求菩薩一切諸行。以明即行是菩",
    "T48n2016_009:0468b19": "提。一切無生滅。故云我已發無上菩提心者。",
    "T48n2016_009:0468b20": "以明信心菩提。雖未有三昧加行顯發。已知無",
    "T48n2016_009:0468b21": "所修無所求故。今求菩薩行者。以明方便三",
    "T48n2016_009:0468b22": "昧相印。方明。行及菩提。如實無二。於此之中。",
    "T48n2016_009:0468b23": "不可說言。諸行無常。是生是滅。如此經云。一",
    "T48n2016_009:0468b24": "切法不生。一切法不滅。若能如是解。諸佛",
    "T48n2016_009:0468b25": "當現前。是知菩提之心。不生不滅。無得無",
    "T48n2016_009:0468b26": "依。所云求菩薩行者。是方便顯發。當顯發之",
    "T48n2016_009:0468b27": "時。則理行無二。所以般若會中。舍利弗念。須",
    "T48n2016_009:0468b28": "菩提。依何法門。善說般若。須菩提云。我以無",
    "T48n2016_009:0468b29": "依故。辯說如是。諸佛弟子。若於一切無依。",
    "T48n2016_009:0468c01": "皆法爾如是。非我能為。亦如妙善堂中天鼓",
    "T48n2016_009:0468c02": "說法。稱為無依印法門。故古偈云。識心達本",
    "T48n2016_009:0468c03": "如如佛。畢竟無依自在人。",
    "T48n2016_009:0468c04": "宗鏡錄卷第九"
}