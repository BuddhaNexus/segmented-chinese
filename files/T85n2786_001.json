{
    "T85n2786_001:0562c03": "天請問經疏一卷",
    "T85n2786_001:0562c05": "(前闕)",
    "T85n2786_001:0562c06": "經曰。世尊告曰。少欲最安樂。知足大富貴。",
    "T85n2786_001:0562c07": "持戒恒端嚴。破戒常醜陋　述曰此答也。即",
    "T85n2786_001:0562c08": "次第答前少欲最安樂者。答第一問。儉約為",
    "T85n2786_001:0562c09": "少。耽嗜名欲。世間耽嗜唯少唯廣□□愚情",
    "T85n2786_001:0562c10": "速即破壞。尋生追戀。苦惱切心。佛法反俗貴",
    "T85n2786_001:0562c11": "尚無為。少欲少求最為安樂。又經云。少欲",
    "T85n2786_001:0562c12": "之人則無諂曲。以求人意。直爾少欲尚應修",
    "T85n2786_001:0562c13": "習。何況能生諸功德。有少欲者則有涅槃。涅",
    "T85n2786_001:0562c14": "槃之樂樂中之最。如此最樂因少欲得。因含",
    "T85n2786_001:0562c15": "果說。故言少欲最安樂也。知足大富貴者答",
    "T85n2786_001:0562c16": "第二問。世間凡愚雖得富貴　貪求轉甚常",
    "T85n2786_001:0562c17": "懷不足。知足之人無為無事。無可減奪。常自",
    "T85n2786_001:0562c18": "有餘。故大富貴。經云。知足之人。雖臥地上",
    "T85n2786_001:0562c19": "猶為安樂。不知足者雖處天堂。亦不稱意。如",
    "T85n2786_001:0562c20": "頂生王等即是其事。又云。不知足者雖富而",
    "T85n2786_001:0562c21": "貧。知足之人雖貧而富。故言知足大富貴也。",
    "T85n2786_001:0562c22": "持戒恒端嚴者答第三問。持戒之人尸羅清",
    "T85n2786_001:0562c23": "淨。近得人天可喜妙相。遠得三乘端嚴法身。",
    "T85n2786_001:0562c24": "故言持戒恒端嚴也。如優陀羨王有相夫人",
    "T85n2786_001:0562c25": "持一日戒。其夜命終即生天上得端正身。依",
    "T85n2786_001:0562c26": "王先契。還下報王。嫌王身臭　却歸天上。即",
    "T85n2786_001:0562c27": "是其事。破戒常醜陋者答第四問。破戒之人",
    "T85n2786_001:0562c28": "罪業增長。墮三惡道。受避陋身。若生人中。諸",
    "T85n2786_001:0562c29": "根不具。邊地下賤形儀鄙拙人不喜見。經",
    "T85n2786_001:0563a01": "百千生。故言破戒常醜陋也。",
    "T85n2786_001:0563a02": "經曰。天復請曰。誰為善眷屬。誰為惡心怨。云",
    "T85n2786_001:0563a03": "何極重苦。云何第一樂　述曰。此下第五",
    "T85n2786_001:0563a04": "請答。此即請也。亦有四問。一問善眷屬。二",
    "T85n2786_001:0563a05": "問惡心怨。三問極重苦。四問第一樂。誰為",
    "T85n2786_001:0563a06": "善眷屬者此第一問。眷謂家眷。屬謂親屬。",
    "T85n2786_001:0563a07": "世間眷屬或父不慈。或子不孝。或兄不順。或",
    "T85n2786_001:0563a08": "弟不恭。或內外親不仁不義。情相乖阻狀若",
    "T85n2786_001:0563a09": "怨家。雖名眷屬。而非是善。若父慈子孝兄",
    "T85n2786_001:0563a10": "順弟恭內外諸親仁義相向情無乖阻。水乳",
    "T85n2786_001:0563a11": "和同。如此眷屬名之為善。未知法中誰得",
    "T85n2786_001:0563a12": "名為純善眷屬。云何惡心怨者此第二問。妬",
    "T85n2786_001:0563a13": "賢嫉勝名為惡心。欲相加害名為怨也。未知",
    "T85n2786_001:0563a14": "法中誰是行者惡心怨也。云何極重苦者此",
    "T85n2786_001:0563a15": "第三問。世間殺縛枷鎖囚禁怨會愛離病死",
    "T85n2786_001:0563a16": "所逼名之為苦。未知法中更有苦惱重過此",
    "T85n2786_001:0563a17": "以不。云何第一樂者此第四問。世間富貴乘",
    "T85n2786_001:0563a18": "肥衣輕。目觀美豔耳聽絲竹。田遊殺獵婬酒",
    "T85n2786_001:0563a19": "是耽。放縱歡娛名之為樂。未知法中更有快",
    "T85n2786_001:0563a20": "樂過此以不。",
    "T85n2786_001:0563a21": "經曰。世尊告曰。福為善眷屬。罪為惡心怨。",
    "T85n2786_001:0563a22": "地獄極重苦。無生第一樂　述曰。此答也。",
    "T85n2786_001:0563a23": "次第答前四問。福為善眷屬者答第一問。福",
    "T85n2786_001:0563a24": "謂施戒修三德。施有三種。一財施。由無貪",
    "T85n2786_001:0563a25": "善根成。二無畏施。由無瞋善根成。三法施。",
    "T85n2786_001:0563a26": "由無癡善根成。戒有三種。一攝他戒。謂身",
    "T85n2786_001:0563a27": "三。由無貪善根成。二不嬈他戒。謂口四。由",
    "T85n2786_001:0563a28": "無瞋善根成。三饒益戒。謂受持此二福相續",
    "T85n2786_001:0563a29": "生。由無癡善根成。修有三種。一四靜慮。由",
    "T85n2786_001:0563b01": "無貪善根成。二四無量。由無瞋善根成。三",
    "T85n2786_001:0563b02": "四無色。由無癡善根成。又六度中前五亦是",
    "T85n2786_001:0563b03": "福也。如此福德皆以十善業道為性。若施戒",
    "T85n2786_001:0563b04": "二福。生生之處內感欲界人天勝身。外招十",
    "T85n2786_001:0563b05": "善清淨眷屬。所謂命不中夭。大富梵行。所言",
    "T85n2786_001:0563b06": "誠諦。常以軟語。眷屬不離。善和諍訟。言必饒",
    "T85n2786_001:0563b07": "益。不嫉不恚。正見之人以為眷屬。若修定",
    "T85n2786_001:0563b08": "福。感得色無色界殊勝之身。此之三福乃至",
    "T85n2786_001:0563b09": "遠得三乘聖果也。答意云。世善眷屬暫會永",
    "T85n2786_001:0563b10": "離。難聚易散。不保終久。未知法中三福善業",
    "T85n2786_001:0563b11": "真實牢固。常資行人多有利益。諸眷屬中此",
    "T85n2786_001:0563b12": "為最善也。罪為惡心怨者答第二問。破滅三",
    "T85n2786_001:0563b13": "寶五逆十惡並名為罪。由此罪故。能令眾生",
    "T85n2786_001:0563b14": "輪墜三塗。長劫受苦。此答意云世間惡心但",
    "T85n2786_001:0563b15": "害一身。尚名為怨。法中罪業。能害多身。豈非",
    "T85n2786_001:0563b16": "大怨。故言罪為惡心怨也。地獄極重苦者此",
    "T85n2786_001:0563b17": "答第三問。梵音云那落迦。舊云泥犁訛也。唐",
    "T85n2786_001:0563b18": "云不可樂處。然以不可樂處即是地獄。多在",
    "T85n2786_001:0563b19": "地下故云地獄也。地獄有三熱二寒三邊。熱",
    "T85n2786_001:0563b20": "地獄有八。一等活。二黑繩。三眾合。四叫",
    "T85n2786_001:0563b21": "喚。五大叫喚。六燒熱。七大熱燒。八無間。此",
    "T85n2786_001:0563b22": "八在贍部洲下。重累而住。前二有主治。次",
    "T85n2786_001:0563b23": "三少主治。後三無主治。然此八為本。一一",
    "T85n2786_001:0563b24": "各有十六園。一面有四。四面合十六。通本",
    "T85n2786_001:0563b25": "為十七。八個十七合有一百三十六所。罪人",
    "T85n2786_001:0563b26": "於中受熱惱苦。寒地獄亦八。一頞浮陀。由",
    "T85n2786_001:0563b27": "寒苦所逼肉生細胞。二尼賴浮陀。由寒風",
    "T85n2786_001:0563b28": "所吹通身成胞。三阿吒。由脣不得動唯舌得",
    "T85n2786_001:0563b29": "動。故作此聲。四阿波波。由舌不得動唯脣得",
    "T85n2786_001:0563c01": "動。故作此聲。五嘔喉喉。由脣舌皆不得動振",
    "T85n2786_001:0563c02": "氣故作此聲。六欝波羅。此是青蓮華。此花葉",
    "T85n2786_001:0563c03": "細。由肉色細坼似此花開。七波頭摩。此是赤",
    "T85n2786_001:0563c04": "蓮華。由肉色大坼似此花開。八芬陀利。此是",
    "T85n2786_001:0563c05": "白蓮華。由彼骨坼似此花開。前二從身相受",
    "T85n2786_001:0563c06": "名。次三從聲相受名。後三從瘡相受名。又前",
    "T85n2786_001:0563c07": "二了叫。次三不了叫。後三不叫。此八在四洲",
    "T85n2786_001:0563c08": "間。著鐵圍山底。仰向居心。罪人於中受寒凍",
    "T85n2786_001:0563c09": "苦。邊地獄有三。一山間。二水間。三曠野。受",
    "T85n2786_001:0563c10": "別業報。寒熱雜受。此答意云。雖有人間殺縛",
    "T85n2786_001:0563c11": "枷鎖怨會愛離病死等苦及以畜生餓鬼之",
    "T85n2786_001:0563c12": "苦。比於地獄百分不及其一。乃至千萬那由",
    "T85n2786_001:0563c13": "他分亦不及其一。故言地獄極重苦也。無生",
    "T85n2786_001:0563c14": "第一樂者答第四問。涅槃之體名曰無生。以",
    "T85n2786_001:0563c15": "無生故。畢竟不滅。聖人證此。寂然涅槃。常",
    "T85n2786_001:0563c16": "住安穩。故是極樂。此答意云。世間樂樂極則",
    "T85n2786_001:0563c17": "苦。豈若涅槃無苦常樂。故經云。高者必墮。",
    "T85n2786_001:0563c18": "常者必盡。合者必離。樂者必苦。此偈明生",
    "T85n2786_001:0563c19": "死妄樂樂極必苦。又云。諸行無常有生滅法。",
    "T85n2786_001:0563c20": "生滅滅已。寂滅為樂。此偈明涅槃無苦。畢",
    "T85n2786_001:0563c21": "竟常樂。故言無生第一樂也。",
    "T85n2786_001:0563c22": "經曰。天復請曰。何者愛非宜。何者宜非愛。何",
    "T85n2786_001:0563c23": "者極熱病。誰是大良醫　述曰。此下第六請",
    "T85n2786_001:0563c24": "答也。此即先請。亦有四問。一問愛非宜。二問",
    "T85n2786_001:0563c25": "宜非愛。三問極熱病。四問大良醫。何者愛非",
    "T85n2786_001:0563c26": "宜何者宜非愛者此第一第二問。且如甘飯",
    "T85n2786_001:0563c27": "雜毒雖是所愛。而損身害命。不宜食之。又",
    "T85n2786_001:0563c28": "如良藥苦口即非所愛。而利於病。所宜服之。",
    "T85n2786_001:0563c29": "又如諂辭順情雖是所愛。而損於行。不宜聽",
    "T85n2786_001:0564a01": "之。忠言逆耳雖非所愛。而利於行。所宜聽",
    "T85n2786_001:0564a02": "之。未知法中何者是情所愛。而於身不宜。何",
    "T85n2786_001:0564a03": "者於身有宜。而非情所愛也。何者極熱病者",
    "T85n2786_001:0564a04": "此第三問也。迦摩羅病世稱熱病。遇此病者",
    "T85n2786_001:0564a05": "必定當死。世醫拱手。未知法中頗更有病極",
    "T85n2786_001:0564a06": "過於此熱病以不。誰是大良醫者此第四問。",
    "T85n2786_001:0564a07": "良者善也。醫者意也。善識病源。沙閑藥性。療",
    "T85n2786_001:0564a08": "者必差。稱曰良醫。良醫有四義。一知病。二知",
    "T85n2786_001:0564a09": "病因。三知病差。四知差已不生。未知法中頗",
    "T85n2786_001:0564a10": "有良醫大過如此良醫以不。",
    "T85n2786_001:0564a11": "經曰。世尊告曰。諸欲愛非宜。解說宜非愛。貪",
    "T85n2786_001:0564a12": "為極熱病。佛是大良醫　述曰。此答也。次第",
    "T85n2786_001:0564a13": "答前四問。諸欲愛非宜者答第一問。諸欲謂",
    "T85n2786_001:0564a14": "可愛色聲香味觸五欲境也。能生欲心為所",
    "T85n2786_001:0564a15": "取故名欲也。經云。五欲誑人。如蜜塗刀舐者",
    "T85n2786_001:0564a16": "傷舌。猶如炙疥初雖少樂。後即大苦。如逆風",
    "T85n2786_001:0564a17": "執火如其不放必定燒手。如國王貪色遂失",
    "T85n2786_001:0564a18": "其位。仙人愛聲從空墜林。比丘嗅香河神責",
    "T85n2786_001:0564a19": "罵。沙彌嘗味投池作龍。藍弗染觸退失神足。",
    "T85n2786_001:0564a20": "又此五欲現受三苦。謂覓時生懃勞苦。守時",
    "T85n2786_001:0564a21": "生怖畏苦。失時生熱惱苦。又為非法追求五",
    "T85n2786_001:0564a22": "欲。復墮地獄餓鬼畜生多時受苦。後生人天",
    "T85n2786_001:0564a23": "貧窮困苦。愛別離苦。怨增會苦。如此等苦",
    "T85n2786_001:0564a24": "皆為貪著五欲因緣。故知五欲雖是凡情欲",
    "T85n2786_001:0564a25": "心所愛。而於行者極非所宜。故言諸欲愛非",
    "T85n2786_001:0564a26": "宜。解脫宜非愛者答第二問。涅槃無為體絕",
    "T85n2786_001:0564a27": "眾縛。故名解脫。證解脫者永離生死。常住湛",
    "T85n2786_001:0564a28": "然。如其解脫資潤行者極是所宜。而凡夫愚",
    "T85n2786_001:0564a29": "情之所不愛。故言解脫宜非愛。故經云。凡夫",
    "T85n2786_001:0564b01": "寧樂癩野干身。不樂涅槃。野干猶有眼耳心。",
    "T85n2786_001:0564b02": "涅槃無故。貪為極熱病者答第三問。貪是貪",
    "T85n2786_001:0564b03": "使。體通三界。遍障五問。六識俱行。六塵齊",
    "T85n2786_001:0564b04": "染。生死脚足苦惱根源。世間熱病豈能比此。",
    "T85n2786_001:0564b05": "如智度論說。欲火熾發燒於天祀。豈非貪愛",
    "T85n2786_001:0564b06": "是極熱病耶。現在尚自火燒。來生寧免湯鑊。",
    "T85n2786_001:0564b07": "故言貪為極熱病也。佛是大良醫者答第四",
    "T85n2786_001:0564b08": "問。如來五眼。內明六通外朗。竪觀三際。橫覩",
    "T85n2786_001:0564b09": "十方。至於身心病源對除藥法悉皆洞照無",
    "T85n2786_001:0564b10": "非目前。故設教逗機皆稱根性。隨病授藥無",
    "T85n2786_001:0564b11": "不獲益。是故佛是極大良醫。阿含經說。佛有",
    "T85n2786_001:0564b12": "四智。一知苦。二知苦因。三知苦滅。四知苦",
    "T85n2786_001:0564b13": "滅道。故曰良醫。又經云。世醫所療治。雖差",
    "T85n2786_001:0564b14": "還復生。如來所治者必竟不復發。故言佛是",
    "T85n2786_001:0564b15": "大良醫也。",
    "T85n2786_001:0564b16": "經曰。天復請曰。誰能覆世間。世間誰所魅。誰",
    "T85n2786_001:0564b17": "令捨親友。誰復障生天　述曰。此下第七請",
    "T85n2786_001:0564b18": "答。此即先請。亦有四問。一問覆世。二問魅",
    "T85n2786_001:0564b19": "世。三問捨友。四問障天。誰能覆世間者此第",
    "T85n2786_001:0564b20": "一問。覆謂障蔽。世間眼目為暗盲覆蔽。不見",
    "T85n2786_001:0564b21": "色像。未知法中更有何物覆蔽世間。不識道",
    "T85n2786_001:0564b22": "理。世間誰所魅者此第二問。如世間鬼魅魅",
    "T85n2786_001:0564b23": "人令癡。或悲或喜。未知法中更有何物能魅",
    "T85n2786_001:0564b24": "世間。令其迷亂。誰令捨親友者此第三問。朋",
    "T85n2786_001:0564b25": "流交密即為親友。若因財密。財盡則疎。若因",
    "T85n2786_001:0564b26": "勢親。勢歇便阻。如張陳凶終蕭朱隙末是也。",
    "T85n2786_001:0564b27": "未知法中誰令眾生捨於親友。誰復障生天",
    "T85n2786_001:0564b28": "者此第四問。天之勝報人皆受樂。由誰為障",
    "T85n2786_001:0564b29": "不得上生。",
    "T85n2786_001:0564c01": "經曰。世尊告曰無智覆世間。世間癡所魅。慳",
    "T85n2786_001:0564c02": "貪捨親友。染著障生天　述曰。此答也。次第",
    "T85n2786_001:0564c03": "答前四問。無智覆世間者答第一問。無苦集",
    "T85n2786_001:0564c04": "滅道四諦智。或無真俗二諦智。名為無智。無",
    "T85n2786_001:0564c05": "智即無明使也。由無智故。不知生死苦果集",
    "T85n2786_001:0564c06": "因。不知解脫道因滅果。不知真諦一相無為。",
    "T85n2786_001:0564c07": "不知俗諦三世因果。此答意云。世間盲暗但",
    "T85n2786_001:0564c08": "覆肉眼。無智能覆世間慧眼。故言無智覆世",
    "T85n2786_001:0564c09": "間也。世間癡所魅者答第二問。癡即無明別",
    "T85n2786_001:0564c10": "名也。由癡魅故。於無常見常。於無我見我。於",
    "T85n2786_001:0564c11": "不淨見淨。於苦見樂。所有行解並皆顛倒。如",
    "T85n2786_001:0564c12": "此顛倒並由愚癡。故言世間癡所魅也。慳貪",
    "T85n2786_001:0564c13": "捨親友者答第三問。慳是悋於己物。貪是欲",
    "T85n2786_001:0564c14": "於他財。如律中說。有一比丘池邊習定。池龍",
    "T85n2786_001:0564c15": "敬德以身繞之。比丘心惡欲令其去。方便說",
    "T85n2786_001:0564c16": "偈從索珠云。光耀摩尼寶。瓔珞莊嚴身。若",
    "T85n2786_001:0564c17": "能施我者。是名為善親。池龍慳惜說此偈答。",
    "T85n2786_001:0564c18": "我愛摩尼寶。遇汝比丘身。我終不施汝。任汝",
    "T85n2786_001:0564c19": "不相親。佛因此事復說偈云。多貪人所惡。數",
    "T85n2786_001:0564c20": "乞朋友乖。比丘乞龍珠。一去不復迴。故知慳",
    "T85n2786_001:0564c21": "貪能捨親友也。又由貪故唯欲他財。由於慳",
    "T85n2786_001:0564c22": "故不行惠施。所生之處貧窮乏少。無父無母。",
    "T85n2786_001:0564c23": "無妻無子。無善知識。無親友人。故言慳貪捨",
    "T85n2786_001:0564c24": "親友也。成實論有五慳。一施慳。二家慳。三處",
    "T85n2786_001:0564c25": "慳。四讚慳。五法慳。此之五慳並捨親友也。",
    "T85n2786_001:0564c26": "染著障生天者答第四問。天謂二十八天。皆",
    "T85n2786_001:0564c27": "須厭下而得上生。若染著下地。不得生上。若",
    "T85n2786_001:0564c28": "染著人中五欲。縱情放逸不肯厭離。不得上",
    "T85n2786_001:0564c29": "生六欲天中。如經廣說。佛弟難陀厭孫陀羅",
    "T85n2786_001:0565a01": "欣天上女。方始持戒願生天。如若染著六天",
    "T85n2786_001:0565a02": "五欲。不得上生色界天中。若染著色天果報。",
    "T85n2786_001:0565a03": "不得上生無色天中。故言染著障生天也。又",
    "T85n2786_001:0565a04": "三乘聖人名為淨天。若染著三界二十八天",
    "T85n2786_001:0565a05": "有漏果報。不得入彼三乘聖道。亦名染著障",
    "T85n2786_001:0565a06": "生天也。",
    "T85n2786_001:0565a07": "經曰。天復請曰。誰非火所燒。風亦不能碎。誰",
    "T85n2786_001:0565a08": "非水所爛。能浮持世間。誰能與王賊。勇猛相",
    "T85n2786_001:0565a09": "抗敵。不為人非人。之所來侵奪　述曰。此下",
    "T85n2786_001:0565a10": "第八請答也。此即先請。問有兩意。一問誰無",
    "T85n2786_001:0565a11": "七難。二問誰有一能。七難者。一火難。二風",
    "T85n2786_001:0565a12": "難。三水難。四王難。五賊難。六人難。七鬼",
    "T85n2786_001:0565a13": "難。火以燒燋為難風以飄碎為難。水以溺爛",
    "T85n2786_001:0565a14": "為難。王以威力為難。賊以劫殺為難。人以侵",
    "T85n2786_001:0565a15": "害為難。鬼以精魅為難。世間之人多不免此",
    "T85n2786_001:0565a16": "七種災難。未知法中誰能免此七種災難也。",
    "T85n2786_001:0565a17": "經文可解。一能者能浮持世間也。世間有二。",
    "T85n2786_001:0565a18": "一器世間。即依報。二眾生世間。即正報。如世",
    "T85n2786_001:0565a19": "水輪能浮持地輪及眾生類。未知法中誰能",
    "T85n2786_001:0565a20": "浮持此二世間。此由水有二用。一能爛物。二",
    "T85n2786_001:0565a21": "能持地故。問水爛之次即問浮持也。",
    "T85n2786_001:0565a22": "經曰。世尊告曰。福非火所燒。風亦不能碎。",
    "T85n2786_001:0565a23": "福非水所爛。能浮持世間。福能與王賊。勇猛",
    "T85n2786_001:0565a24": "相抗敵。不為人非人。之所來侵奪　述曰。此",
    "T85n2786_001:0565a25": "答也。答前二問。福謂施戒修三種福也。如前",
    "T85n2786_001:0565a26": "善眷屬中釋。答無七難意云。凡遭七種災難。",
    "T85n2786_001:0565a27": "為造十惡罪因。既修三種福德。寧罹七種災",
    "T85n2786_001:0565a28": "難。問。賊行非理容可拒之。人法屬王。何得抗",
    "T85n2786_001:0565a29": "敵。答。如殷紂暴虐周武拒之。雖是王人。有",
    "T85n2786_001:0565b01": "相抗敵。又王是總語。兼稱臣屬。銜王命者並",
    "T85n2786_001:0565b02": "亦名王。如此王臣暴行酷虐。非理同賊。亦得",
    "T85n2786_001:0565b03": "抗之。且如經說。有王責臣令簿錄家財。其臣",
    "T85n2786_001:0565b04": "遂錄已修福物。王瞋責言。已修福物今並見",
    "T85n2786_001:0565b05": "無。何不錄汝家中現物。臣答王言。已修福物",
    "T85n2786_001:0565b06": "是臣之物。家中現物元屬五家。非臣獨有。所",
    "T85n2786_001:0565b07": "以不錄。王心開悟。遂亦修福。故知其福非他",
    "T85n2786_001:0565b08": "能奪。答有一能意云。由三福故。感得人天",
    "T85n2786_001:0565b09": "殊勝正報。兼感器界屋宇資緣種種依果。故",
    "T85n2786_001:0565b10": "言福能浮持世間。問。孔老等云。從道以生一。",
    "T85n2786_001:0565b11": "從一以生二。從二以生三。從三生萬物。道謂",
    "T85n2786_001:0565b12": "虛通。一謂元氣。二謂陰陽。三謂天地人。萬",
    "T85n2786_001:0565b13": "物謂離畜草木等。又云。人頭圓像天。足方像",
    "T85n2786_001:0565b14": "地。感天地精靈以成於人。據此而言。即是",
    "T85n2786_001:0565b15": "外器世界能持眾生世間。豈是眾生內福能",
    "T85n2786_001:0565b16": "持水外器世界。答。孔老所說則天地生人釋",
    "T85n2786_001:0565b17": "宗所明則人生天地。謂由眾生共相業力外",
    "T85n2786_001:0565b18": "感器界天地依報。若成若壞如餘處廣說。故",
    "T85n2786_001:0565b19": "經云。三界所作皆是一心。又論云。外由內得",
    "T85n2786_001:0565b20": "成。此則孔老但觀外相先後。即謂天地生人。",
    "T85n2786_001:0565b21": "如來洞知內體因果。故說人生天地。三教深",
    "T85n2786_001:0565b22": "淺觀此可知。",
    "T85n2786_001:0565b23": "經曰。天復請曰。我今猶有疑。佛應為除斷。",
    "T85n2786_001:0565b24": "今世往後世。誰極自欺誑　述曰。此下第九",
    "T85n2786_001:0565b25": "請答也。此則先請。上半敘問。下半正問。敘問",
    "T85n2786_001:0565b26": "意云。上蒙廣答。已析諸滯。下情多惑尚有餘",
    "T85n2786_001:0565b27": "疑。願佛慈悲為我除斷。正問中云。今世謂現",
    "T85n2786_001:0565b28": "在。後世謂未來。謂從今生身往後身也。問。有",
    "T85n2786_001:0565b29": "為無常不來不去。又無主宰。說誰往耶。答。",
    "T85n2786_001:0565b30": "前滅後生不常不斷。因招果續假說往來。譬",
    "T85n2786_001:0565c01": "如將燈從此至彼。雖念念滅。假說往來也問。",
    "T85n2786_001:0565c02": "三世輪環果因員備。何故偏請現未。不問過",
    "T85n2786_001:0565c03": "耶。答。前事已經。無勞更問。後身未受。故須",
    "T85n2786_001:0565c04": "請之。如諸天禮白骨餓鬼鞭死屍即是。已經",
    "T85n2786_001:0565c05": "之事多分自知。故不問也。此問意云。世間欺",
    "T85n2786_001:0565c06": "誑但欲侵損他人。未知法中更有從今向後",
    "T85n2786_001:0565c07": "而自侵損極欺誑耶。",
    "T85n2786_001:0565c08": "經曰。世尊告曰。若多有珍財。而不能修福。今",
    "T85n2786_001:0565c09": "世往後世。彼極自欺誑　述曰。此答也。珍謂",
    "T85n2786_001:0565c10": "金銀八珍。財謂錢絹等物。世人愚惑。自謂常",
    "T85n2786_001:0565c11": "存。不識果因。多積財寶。於悲田所無惠施",
    "T85n2786_001:0565c12": "心。於敬田中無供養意。忽然命盡無一福資。",
    "T85n2786_001:0565c13": "輪墜三塗。長時受苦。錢財珍寶他人用之。己",
    "T85n2786_001:0565c14": "無片善。豈非自負。故云若多有珍財而不能",
    "T85n2786_001:0565c15": "修福。今世往後世彼極自欺誑。又如經云惜",
    "T85n2786_001:0565c16": "財不布施。藏積畏人知。捨身空手去。餓鬼中",
    "T85n2786_001:0565c17": "受飢。又如經云。親眷皆分離。唯業不相捨。",
    "T85n2786_001:0565c18": "善惡未來世一切時隨逐。此中應引畜三妻",
    "T85n2786_001:0565c19": "人為喻又應引有三子人為喻。又經云。寧自",
    "T85n2786_001:0565c20": "割身肉而噉食之。不肯持錢財布施求後世",
    "T85n2786_001:0565c21": "之福。此人當墮地獄畜生餓鬼等苦。",
    "T85n2786_001:0565c22": "經曰。爾時彼天聞佛世尊說是經已　述曰。",
    "T85n2786_001:0565c23": "此下第三依教奉行分即是流通有三。一聞",
    "T85n2786_001:0565c24": "法。二申敬。三隱還。此即聞法也。",
    "T85n2786_001:0565c25": "經曰。歡喜踴躍。歎未曾有。頂禮佛足　述曰。",
    "T85n2786_001:0565c26": "此申敬也。既聞好法。不覺欣然為申敬德。故",
    "T85n2786_001:0565c27": "復歎禮。",
    "T85n2786_001:0565c28": "經曰。即於佛前欻然不現　述曰。此隱還也。",
    "T85n2786_001:0565c29": "來為諮疑。已蒙析滯所懷既遂。故隱還宮也。",
    "T85n2786_001:0565c30": "天請問經疏一卷"
}