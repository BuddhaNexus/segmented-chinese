{
    "X67n1299_008:0047a08": "禪林類聚卷第八",
    "X67n1299_008:0047a10": "經教 看經 講經 論義",
    "X67n1299_008:0047a11": " 祖偈",
    "X67n1299_008:0047a12": "經教",
    "X67n1299_008:0047a13": "[0047a13] 世尊滅後。諸聖弟子於畢&#x9262;巖中結集法藏。阿難既",
    "X67n1299_008:0047a14": "陞座。形儀與佛無殊。大眾遂生三疑。一疑阿難成佛。",
    "X67n1299_008:0047a15": "二疑佛再現身。三疑他方佛化。阿難唱云。如是我聞。",
    "X67n1299_008:0047a16": "眾疑皆息。",
    "X67n1299_008:0047a17": "[0047a17] 五祖演云。當時若有箇漢出眾云。大眾依而行之。",
    "X67n1299_008:0047a18": "各自散去。免見滿藏琅函攪人腸肚。然雖如是。猶",
    "X67n1299_008:0047a19": "未勦絕在。何也。阿難道如是我聞。白雲也道如是",
    "X67n1299_008:0047a20": "我聞。若道當時是。重古輕今。若道即今是。重今輕",
    "X67n1299_008:0047a21": "古。要會麼。優曇花不開。跡絕無香氣。",
    "X67n1299_008:0047a22": "[0047a22] 經首題[米-木+八]字。",
    "X67n1299_008:0047a23": "[0047a23] 地藏琛。僧問。以字不成。八字不是。未審是甚麼字。",
    "X67n1299_008:0047a24": "琛云看取下註&#x811A;。 披雲寂因僧問。寂以頌答云。",
    "X67n1299_008:0047b01": "以字不成八不是。森羅萬象此中明。直饒巧說千",
    "X67n1299_008:0047b02": "般妙。不是謳歌不是經。",
    "X67n1299_008:0047b03": "[0047b03] 羅漢南頌云。以字不成八字非。滿琅函載絕毫氂。",
    "X67n1299_008:0047b04": "看經到此須開眼。玉軸分明兩畔題。 雲居祐云。",
    "X67n1299_008:0047b05": "我佛金言義海深。開遮唯要悟真心。首標妙在當",
    "X67n1299_008:0047b06": "頭劄。密使泥牛曉夜吟。 地藏恩云。拈起題。摸不",
    "X67n1299_008:0047b07": "著。&#x5374;看下頭註&#x811A;。了知字義炳然。大藏潛通廣略。",
    "X67n1299_008:0047b08": " 徑山杲云。以字不成八字非。爍迦羅眼不能窺。",
    "X67n1299_008:0047b09": "一毛頭上重拈出。忿怒那吒失&#x5374;威。 覺範洪云。",
    "X67n1299_008:0047b10": "以字不成。八字不是。法身睡著無遮閉。衲僧對面",
    "X67n1299_008:0047b11": "不知名。百萬人前呼不起。",
    "X67n1299_008:0047b12": "[0047b12] 楞嚴經云。佛告阿難云。吾不見時。何不見吾不見之",
    "X67n1299_008:0047b13": "處。若見不見。自然非彼不見之相。若不見吾不見之",
    "X67n1299_008:0047b14": "地。自然非物。云何非汝。",
    "X67n1299_008:0047b15": "[0047b15] 雪竇顯頌云。全象全牛意不殊。從來作者共名模。",
    "X67n1299_008:0047b16": "如今要見瞿曇老。剎剎塵塵在半途。 佛心才云。",
    "X67n1299_008:0047b17": "雲&#x53CE;空闊天如水。月載姮娥四海流。慚愧牛郎癡",
    "X67n1299_008:0047b18": "愛叟。一心猶在鵲橋頭。 佛鑑懃云。說離百非存",
    "X67n1299_008:0047b19": "軌則。言無一法尚筌&#x7F64;。毗耶默默曾緘口。摩竭寥",
    "X67n1299_008:0047b20": "寥鎮掩扉。 白雲端云。堂前露柱久懷胎。長下孩",
    "X67n1299_008:0047b21": "兒頗俊哉。未解語言先作賦。一操直取狀元來。",
    "X67n1299_008:0047b22": " 湛堂準云。老胡徹底老婆心。為阿難陀意轉深。韓",
    "X67n1299_008:0047b23": "幹馬嘶芳草渡。載嵩牛臥綠楊陰。",
    "X67n1299_008:0047b24": "[0047b24] 楞嚴經。佛謂阿難曰。若能轉物。即同如來。",
    "X67n1299_008:0047c01": "[0047c01] 白雲端頌云。若能轉物即如來。春暖山花處處開。",
    "X67n1299_008:0047c02": "自有一雙窮相手。不曾容易舞三臺。 真如&#x5586;云。",
    "X67n1299_008:0047c03": "若能轉物即如來。處處門開見善財。花柳巷中呈",
    "X67n1299_008:0047c04": "舞戲。九衢承醉臥樓臺。 佛心才云。毛吞巨海。芥",
    "X67n1299_008:0047c05": "納須彌。乾坤大地直下同歸。一氣不言含有象。萬",
    "X67n1299_008:0047c06": "靈何處謝無私。 徑山杲云。若能轉物。即同如來。",
    "X67n1299_008:0047c07": "咄哉瞿曇。誑謼癡獃。",
    "X67n1299_008:0047c08": "[0047c08] 楞嚴經。佛謂阿難云。見見之時。見非是見。見猶離見。",
    "X67n1299_008:0047c09": "見不能及。",
    "X67n1299_008:0047c10": "[0047c10] 鼓山珪頌云。拄杖頭邊無孔竅。大千沙界猶嫌少。",
    "X67n1299_008:0047c11": "毗婆尸佛早留心。直至而今不得妙。 海印信云。",
    "X67n1299_008:0047c12": "見不及處。江山滿目。不&#x89A9;纖毫。花紅柳綠。白雲出",
    "X67n1299_008:0047c13": "沒本無心。江海滔滔豈盈縮。 徑山杲云。春至自",
    "X67n1299_008:0047c14": "開花。秋來還落葉。黃面老瞿曇。休搖三寸舌。",
    "X67n1299_008:0047c15": "[0047c15] 楞伽經云。五法。三自性。二種無我。",
    "X67n1299_008:0047c16": "[0047c16] 鼓山珪頌云。破缾豈復作缾事。焦種不應上蘗芽。",
    "X67n1299_008:0047c17": "如彼&#x8657;空槃大子。毛輪垂髮翳開花。 徑山杲云。",
    "X67n1299_008:0047c18": "陝府鐵牛白癩。嘉州大象耳聵。兩箇病痛一般。咄",
    "X67n1299_008:0047c19": "哉漆桶不快。",
    "X67n1299_008:0047c20": "[0047c20] 楞嚴經。七處徵心。",
    "X67n1299_008:0047c21": "[0047c21] 東林顏頌云。七處徵心&#x6B35;便成。推窮尋逐案分明。",
    "X67n1299_008:0047c22": "都緣家賊難防備。撥亂乾坤見太平。",
    "X67n1299_008:0047c23": "[0047c23] 楞嚴經。八還辨見。",
    "X67n1299_008:0047c24": "[0047c24] 東林顏頌云。明暗色空不可還。不可還者絕躋攀。",
    "X67n1299_008:0048a01": "夾截&#x8657;空成畔岸。一重水隔一重山。",
    "X67n1299_008:0048a02": "[0048a02] 楞嚴經。富樓那問佛。清淨本然云何忽生山河大地。",
    "X67n1299_008:0048a03": "[0048a03] 琅瑯覺云。山僧即不然。清淨本然云何忽生山河",
    "X67n1299_008:0048a04": "大地。 薦福信云。先行不到。末後太過。 五祖演",
    "X67n1299_008:0048a05": "云。金屑雖貴。落眼成翳。 佛眼遠云。既生山河大",
    "X67n1299_008:0048a06": "地。如何得復清淨本然。既復清淨本然。云何&#x5374;見",
    "X67n1299_008:0048a07": "山河大地。大眾。如何即是。良久云。水自竹邊流去",
    "X67n1299_008:0048a08": "冷。風從花裏過來香。好大奇歸堂。",
    "X67n1299_008:0048a09": "[0048a09] 白雲端頌云。混混玲瓏無背面。拈起有時成兩片。",
    "X67n1299_008:0048a10": "且從依舊&#x5374;相當。免被傍人來&#x89B7;見。 佛鑑懃云。",
    "X67n1299_008:0048a11": "因風吹火徒為妙。借手行拳未足多。清淨本然隨",
    "X67n1299_008:0048a12": "口道。忽生大地與山河。 大洪遂云。當明不犯體",
    "X67n1299_008:0048a13": "全彰。進步剛然要論量。妍醜只因逢古鏡。回頭滿",
    "X67n1299_008:0048a14": "面負慚惶。 天童覺云。見有不有。翻手覆手。琅&#x7458;",
    "X67n1299_008:0048a15": "山裏人。不落瞿曇後。 東林顏云。清淨本然&#x5FA7;法",
    "X67n1299_008:0048a16": "界。山河大地即皆現。性覺必明認影明。眼耳便隨",
    "X67n1299_008:0048a17": "聲色轉。",
    "X67n1299_008:0048a18": "[0048a18] 圓覺經。佛謂清淨慧菩薩曰。居一切時不起妄念。於",
    "X67n1299_008:0048a19": "諸妄心亦不息滅。住妄想境不加了知。於無了知不",
    "X67n1299_008:0048a20": "辨真實。",
    "X67n1299_008:0048a21": "[0048a21] 黃龍心頌云。黃花漠漠。翠竹&#x73CA;&#x73CA;。嶺南地暖。塞北",
    "X67n1299_008:0048a22": "地寒。遊人去後無消息。留得溪山到老看。 鼓山",
    "X67n1299_008:0048a23": "珪云。舉手攀南斗。翻身倚北辰。出頭天外看。誰是",
    "X67n1299_008:0048a24": "我般人。 天童覺云。巍巍堂堂。磊磊落落。&#x9599;處刺",
    "X67n1299_008:0048b01": "頭。穩處下&#x811A;。&#x811A;下線斷我自由。鼻端泥盡君休斷。",
    "X67n1299_008:0048b02": "莫動著。千年故紙中合藥。 徑山杲云。荷葉團團",
    "X67n1299_008:0048b03": "團似鏡。菱角尖尖尖似錐。風吹柳絮毛毬走。雨打",
    "X67n1299_008:0048b04": "梨花蛺蝶飛。 正堂辯云。張果老踏破葫蘆。呂洞",
    "X67n1299_008:0048b05": "賓失&#x5374;寶&#x5292;。兩箇撒手相逢。囊篋更無一線。何僊",
    "X67n1299_008:0048b06": "姑鐵笛橫吹。解道長江淨如練。",
    "X67n1299_008:0048b07": "[0048b07] 維摩經云。其施汝者不名福田。供養汝者墮三惡道。",
    "X67n1299_008:0048b08": "[0048b08] 松源岳云。還見維摩心肝五臟麼。移花兼蝶至。買",
    "X67n1299_008:0048b09": "石得雲饒。",
    "X67n1299_008:0048b10": "[0048b10] 保寧勇頌云。無邊無際休斟酌。潮去潮來本自平。",
    "X67n1299_008:0048b11": "清濁淺深并苦淡。一般滋味&#x9008;分明。 徑山杲云。",
    "X67n1299_008:0048b12": "獨坐許誰知。青山對落暉。花須連夜發。不待曉風",
    "X67n1299_008:0048b13": "吹。 鼓山珪云。入林不動草。入水不動波。鑊湯無",
    "X67n1299_008:0048b14": "冷處。合眼跳黃河。",
    "X67n1299_008:0048b15": "[0048b15] 維摩經云。不斷煩惱而得涅槃。",
    "X67n1299_008:0048b16": "[0048b16] 白雲端頌云。朝生暮死千萬&#x5FA7;。一日幾回相見面。",
    "X67n1299_008:0048b17": "展陣開旗放出來。一指動時客戲見。",
    "X67n1299_008:0048b18": "[0048b18] 維摩經云。觀身實相。觀佛亦然。",
    "X67n1299_008:0048b19": "[0048b19] 或庵體頌云。眼空四海恣縱橫。鼻孔遼天信&#x811A;行。",
    "X67n1299_008:0048b20": "拏得電光為火把。&#x5374;來日午打三更。",
    "X67n1299_008:0048b21": "[0048b21] 法華經云。大通智勝佛。十劫坐道場。佛法不現前。不",
    "X67n1299_008:0048b22": "得成佛道。",
    "X67n1299_008:0048b23": "[0048b23] 白雲端云。直饒得現前。也未得成佛道。何謂如此。",
    "X67n1299_008:0048b24": "欲得不招無間業。莫謗如來正法輪。 應庵華云。",
    "X67n1299_008:0048c01": "衲僧門下&#x5374;較些子。且和泥合水一句作麼生道。",
    "X67n1299_008:0048c02": "一朝權在手。看取令行時。",
    "X67n1299_008:0048c03": "[0048c03] 保寧勇頌云。三際斷時凡聖盡。十身圓處剎塵周。",
    "X67n1299_008:0048c04": "無私應物隨高下。未過僧祇大劫修。 鼓山珪云。",
    "X67n1299_008:0048c05": "種穀不生豆苗。蒸砂豈能成飯。大通智勝如來。一",
    "X67n1299_008:0048c06": "箇擔板底漢。 徑山杲云。宴坐道場經十劫。一一",
    "X67n1299_008:0048c07": "從頭俱漏泄。世間多少守株人。掉棒擬打天邊月。",
    "X67n1299_008:0048c08": "[0048c08] 金剛經云。一切賢聖皆以無為法而有差別。",
    "X67n1299_008:0048c09": "[0048c09] 應庵華云。應庵也著一隻眼。東弗于逮。西瞿耶尼。",
    "X67n1299_008:0048c10": "南贍部洲。北鬱單越。到處去來。不如在此。",
    "X67n1299_008:0048c11": "[0048c11] 保寧勇頌云。仁者見之謂之仁。智者見之謂之智。",
    "X67n1299_008:0048c12": "寒時向火熱乘&#x51C9;。健即經行困打睡。困打睡。仰面",
    "X67n1299_008:0048c13": "看天。開口取氣。 覺海元云。一金成萬器。皆用匠",
    "X67n1299_008:0048c14": "者智。何必毗耶城。人人說不二。",
    "X67n1299_008:0048c15": "[0048c15] 金剛經云。若為人輕賤。是人先世罪業應墮惡道。以",
    "X67n1299_008:0048c16": "今世人輕賤故。先世罪業即為消滅。",
    "X67n1299_008:0048c17": "[0048c17] 雲居膺云。動即應墮惡道。靜即為人輕賤。 崇壽",
    "X67n1299_008:0048c18": "稠云。心外有法。應墮惡道。守住自己。為人輕賤。",
    "X67n1299_008:0048c19": " 雪竇顯頌云。明珠在掌。有功者賞。胡漢不來。全無",
    "X67n1299_008:0048c20": "伎倆。伎倆既無。波旬失途。瞿曇瞿曇。識我也無。復",
    "X67n1299_008:0048c21": "云。勘破了也。 白雲端云。水不洗水誰不知。旋嵐",
    "X67n1299_008:0048c22": "常靜太驅馳。千年曆日如能筭。免被巡官掌上推。",
    "X67n1299_008:0048c23": " 無盡居士云。四序炎&#x51C9;去復還。聖凡只在剎那",
    "X67n1299_008:0048c24": "間。前人罪業今人賤。倒&#x5374;前人罪業山。 天童覺",
    "X67n1299_008:0049a01": "云。綴綴功過。膠膠因果。鏡外狂奔演若多。杖頭擊",
    "X67n1299_008:0049a02": "著破&#x7AC8;墮。&#x7AC8;墮破。來相賀。&#x5374;道從前孤負我。",
    "X67n1299_008:0049a03": "[0049a03] 金剛經云。收衣&#x9262;。洗足已。敷座而坐。",
    "X67n1299_008:0049a04": "[0049a04] 水庵一頌云。食訖跏趺坐石&#x7240;。斗間&#x5292;氣燭天光。",
    "X67n1299_008:0049a05": "幾多業識茫茫者。衲被蒙頭在醉鄉。",
    "X67n1299_008:0049a06": "[0049a06] 金剛經云。於是中無實無&#x8657;。",
    "X67n1299_008:0049a07": "[0049a07] 佛慧泉頌云。菩提無實亦無&#x8657;。幾箇男兒是丈夫。",
    "X67n1299_008:0049a08": "丹穴不歸金鸑鷟。碧潭空浸玉蟾蜍。",
    "X67n1299_008:0049a09": "[0049a09] 金剛經云。過去心不可得。現在心不可得。未來心不",
    "X67n1299_008:0049a10": "可得。",
    "X67n1299_008:0049a11": "[0049a11] 或庵體頌云。三清道士無僊骨。八教闍黎毀梵書。",
    "X67n1299_008:0049a12": "黑漆崑崙舞華鼓。天親無著暗嗟吁。",
    "X67n1299_008:0049a13": "[0049a13] 文殊所說般若經云。清淨行者不入涅槃。破戒比丘",
    "X67n1299_008:0049a14": "不入地獄。",
    "X67n1299_008:0049a15": "[0049a15] 祖印明頌云。養就家欄水牯牛。自歸自去有來由。",
    "X67n1299_008:0049a16": "而今穩臥深雲裏。秦不管兮漢不收。 保寧勇云。",
    "X67n1299_008:0049a17": "平生&#x8E08;逸無拘檢。酒肆茶坊信意遊。漢地不收秦",
    "X67n1299_008:0049a18": "不管。又騎驢子過揚州。 徑山杲云。壁上安燈盞。",
    "X67n1299_008:0049a19": "堂前置酒臺。悶來打三盞。何處得愁來。 鼓山珪",
    "X67n1299_008:0049a20": "云。鵠白烏本玄。松直棘自曲。清淨比丘僧。&#x5374;須入",
    "X67n1299_008:0049a21": "地獄。",
    "X67n1299_008:0049a22": "[0049a22] 華嚴經云。我今普見一切眾生。具有如來智惠德相。",
    "X67n1299_008:0049a23": "但以妄想執著而不證得。",
    "X67n1299_008:0049a24": "[0049a24] 天童覺頌云。天&#x76D6;地載。成團成塊。周法界而無邊。",
    "X67n1299_008:0049b01": "&#x6278;&#x96A3;&#x8657;而無內。及盡玄微。誰分向背。佛祖來償口",
    "X67n1299_008:0049b02": "業債。問取南泉王老師。人人只喫一莖菜。",
    "X67n1299_008:0049b03": "[0049b03] &#x6822;巖禪師。僧問如何是教。師云貝葉收不盡。",
    "X67n1299_008:0049b04": "[0049b04] 丹霞淳頌云。四十九年成露布。五千餘軸盡言詮。",
    "X67n1299_008:0049b05": "妙明一句威音外。折角泥牛雪裏眠。",
    "X67n1299_008:0049b06": "[0049b06] 洛浦安禪師。僧問如何是一大藏教收不得者。師云。",
    "X67n1299_008:0049b07": "雨滋三草秀。片玉本來輝。",
    "X67n1299_008:0049b08": "[0049b08] 投子青頌云。畢&#x9262;巖花曉帶春。香風時結鷲&#x5CEF;層。",
    "X67n1299_008:0049b09": "須知玉像鉼中塔。別有輝天照地燈。",
    "X67n1299_008:0049b10": "[0049b10] 同安丕禪師。僧問。依經解義三世佛冤。離經一字即",
    "X67n1299_008:0049b11": "同魔說。此理如何。師云。孤&#x5CEF;&#x9008;秀不掛煙蘿。片月橫",
    "X67n1299_008:0049b12": "空白雲自異。",
    "X67n1299_008:0049b13": "[0049b13] 丹霞淳頌云。雲自高飛水自流。海天空闊漾孤舟。",
    "X67n1299_008:0049b14": "夜深不向蘆灣宿。迥出中間與兩頭。",
    "X67n1299_008:0049b15": "[0049b15] 首山念禪師。僧問。一切諸佛皆從此經出。如何是此",
    "X67n1299_008:0049b16": "經。師云低聲低聲。云如何受持。師云不污染。",
    "X67n1299_008:0049b17": "[0049b17] 投子青頌云。水出崑崙山起雲。釣人漁父昧來因。",
    "X67n1299_008:0049b18": "只知洪浪巖巒闊。不肯拋絲棄斧聲。",
    "X67n1299_008:0049b19": "[0049b19] 洞山&#x8066;禪師云。一大藏教是箇之字。",
    "X67n1299_008:0049b20": "[0049b20] 白雲端頌云。點畫分明無道理。老胡幾度提不起。",
    "X67n1299_008:0049b21": "不如分付王將軍。無限風流歸手裡。",
    "X67n1299_008:0049b22": "[0049b22] 洞山詮禪師。僧問。經云清淨行者不入涅槃。破戒比",
    "X67n1299_008:0049b23": "丘不入地獄時如何。師云。度盡無遺影。還他越涅槃。",
    "X67n1299_008:0049b24": "[0049b24] 丹霞淳頌云。相好巍巍大丈夫。一生無智恰如愚。",
    "X67n1299_008:0049c01": "從來佛祖猶難望。地獄天堂豈可拘。",
    "X67n1299_008:0049c02": "[0049c02] 法眼益禪師。僧問。承教有言。從無住本立一切法。如",
    "X67n1299_008:0049c03": "何是無住本。師云。形興未質。名起未名。",
    "X67n1299_008:0049c04": "[0049c04] 天童覺頌云。沒蹤跡。斷消息。白雲無根。清風何色。",
    "X67n1299_008:0049c05": "散乾蓋而非心。持坤輿而有力。洞千古之淵源。造",
    "X67n1299_008:0049c06": "萬像之模則。剎塵道會也。處處普賢。樓閣門開也。",
    "X67n1299_008:0049c07": "頭頭彌勒。",
    "X67n1299_008:0049c08": "看經",
    "X67n1299_008:0049c09": "[0049c09] 藥山儼禪師看經次。僧問。和尚尋常不許人看經。為",
    "X67n1299_008:0049c10": "甚麼&#x5374;自看。師云我只圖遮眼。云某甲學和尚得不。",
    "X67n1299_008:0049c11": "師云。汝若看。牛皮也須穿。",
    "X67n1299_008:0049c12": "[0049c12] 長慶云。眼有何過。 玄覺云。且道長慶會藥山意",
    "X67n1299_008:0049c13": "不會藥山意。",
    "X67n1299_008:0049c14": "[0049c14] 汾陽昭頌云。徹底更何疑虧。穿會者稀。叮嚀猶付",
    "X67n1299_008:0049c15": "囑。句句是玄機 保寧勇云。遮眼誰同藥嶠看。牛",
    "X67n1299_008:0049c16": "皮穿透骨毛寒。五湖四海知多少。字密行&#x8E08;總一",
    "X67n1299_008:0049c17": "般。 枯木成云。門前雖有千山月。室內都無一點",
    "X67n1299_008:0049c18": "塵。貝葉若圖遮得眼。須知淨地亦迷人。",
    "X67n1299_008:0049c19": "[0049c19] 臨濟玄禪師同王常侍入僧堂。王問這一堂僧還看",
    "X67n1299_008:0049c20": "經也無。師云不看經。云還習禪也無。師云不習禪。云。",
    "X67n1299_008:0049c21": "經又不看。禪又不習。究竟作甚麼。師云總教成佛作",
    "X67n1299_008:0049c22": "祖去。王云。金屑雖貴落眼成翳。又作麼生。師云我將",
    "X67n1299_008:0049c23": "謂你是箇俗漢。",
    "X67n1299_008:0049c24": "[0049c24] 投子別云。官人何得貴耳賤目。 鏡清代云。比來",
    "X67n1299_008:0050a01": "拋&#x750E;引玉。 溈山&#x5586;云。王常侍可謂儒門君子。禪",
    "X67n1299_008:0050a02": "門良匠。若非知鑑分明。爭得是非&#x9834;脫。 白雲端",
    "X67n1299_008:0050a03": "云。大眾。臨濟端的具一隻眼。若是圓通即不然。金",
    "X67n1299_008:0050a04": "屑雖貴落眼成翳又作麼生。我將謂你是箇俗漢。",
    "X67n1299_008:0050a05": "大眾試斷看。 應庵華云。風行草偃。葉落知秋。臨",
    "X67n1299_008:0050a06": "濟雖本分鉗鎚。常侍乃頂門具眼。祇如今日判府",
    "X67n1299_008:0050a07": "入山與老僧相見。雖無僧堂可至。亦無佛法商量。",
    "X67n1299_008:0050a08": "祇這便是出他一頭地處。且道以何為驗。以此為",
    "X67n1299_008:0050a09": "驗。",
    "X67n1299_008:0050a10": "[0050a10] 徑山杲頌云。世出世間希有事。顯發須憑過量人。",
    "X67n1299_008:0050a11": "只將補袞調羹手。撥轉如來正法輪。",
    "X67n1299_008:0050a12": "[0050a12] 古靈贊禪師歸。受業本師問。汝學何業。師云一如未",
    "X67n1299_008:0050a13": "去時。後因本師看經次。有蠅子撞&#x7255;。師云。世界如許",
    "X67n1299_008:0050a14": "廣大。須要頭鑽故紙作甚麼。本師異而問之。師云。某",
    "X67n1299_008:0050a15": "甲今有頌云。空門不肯出。投&#x7255;也太奇。百年鑽故紙。",
    "X67n1299_008:0050a16": "何日出頭時。",
    "X67n1299_008:0050a17": "[0050a17] 白雲端頌云。為愛尋光紙上鑽。不能透處幾多難。",
    "X67n1299_008:0050a18": "驀然撞著來時路。始覺從前被眼瞞。",
    "X67n1299_008:0050a19": "[0050a19] 睦州蹤禪師。僧問一氣還轉得一大藏教也無。師云",
    "X67n1299_008:0050a20": "有甚&#x9946;羅[飢-几+追]子快下將來。",
    "X67n1299_008:0050a21": "[0050a21] 鼓山珪頌云。睦州只愛錐頭利。這僧不見鑿頭方。",
    "X67n1299_008:0050a22": "直饒轉得百千藏。這般供養也尋常。 徑山杲云。",
    "X67n1299_008:0050a23": "一氣轉一大藏教。頓漸偏圓權與實。無邊妙義炳",
    "X67n1299_008:0050a24": "然彰。元來一字他不識。",
    "X67n1299_008:0050b01": "[0050b01] 雲居膺禪師問僧念甚麼經。云維摩經。師云。我不問",
    "X67n1299_008:0050b02": "維摩經。念底是甚麼。僧於此有省。",
    "X67n1299_008:0050b03": "[0050b03] 佛慧泉頌云。不問維摩念甚麼。新羅鷂子穿雲過。",
    "X67n1299_008:0050b04": "杖頭擊著沒威靈。惆悵嵩山破&#x7AC8;墮。 無為子云。",
    "X67n1299_008:0050b05": "念底&#x5374;是維摩經。一回舉著一回精。鸚鵡故鄉歸",
    "X67n1299_008:0050b06": "不得。大都言語太分明。 天章善云。問經不問念",
    "X67n1299_008:0050b07": "維摩。念底分明見也麼。欲入塵沙法門海。一言演",
    "X67n1299_008:0050b08": "出不須多。 道場如云。順風將欲到揚州。風轉船",
    "X67n1299_008:0050b09": "頭水逆流。把拖全憑三老力。瞥然到岸不須憂。",
    "X67n1299_008:0050b10": " 南堂靜云。須彌山高不見巔。大海水深不見底。簸",
    "X67n1299_008:0050b11": "土揚塵無處尋。回頭撞著自家底。",
    "X67n1299_008:0050b12": "講經",
    "X67n1299_008:0050b13": "[0050b13] 南泉願禪師問座主。講得甚麼經。云彌勒下生經。師",
    "X67n1299_008:0050b14": "云彌勒甚麼時下生。云現在天宮未來。師云。天上無",
    "X67n1299_008:0050b15": "彌勒。地下無彌勒。",
    "X67n1299_008:0050b16": "[0050b16] 洞山舉問雲居膺。膺云。天上無彌勒。地下無彌勒。",
    "X67n1299_008:0050b17": "未審誰與安名。洞山被問直得禪&#x7240;振動。乃云。吾",
    "X67n1299_008:0050b18": "在雲巖曾問老人。直得火爐振動。今日被子問。直",
    "X67n1299_008:0050b19": "得通身汗流。 大陽延云。如今老僧舉起也。有解",
    "X67n1299_008:0050b20": "問者致將一問來。乃云地動也。 徑山杲云。禪&#x7240;",
    "X67n1299_008:0050b21": "振動火爐地動即不無。三大老要見南泉。直待彌",
    "X67n1299_008:0050b22": "勒下生始得。忽有箇衲僧出來道。天上無彌勒地",
    "X67n1299_008:0050b23": "下無彌勒。&#x5374;教作麼生祗對他。但向他道。老僧罪",
    "X67n1299_008:0050b24": "過。",
    "X67n1299_008:0050c01": "[0050c01] 佛眼遠頌云。禪床驚震被茶糊。惹得兒孫不丈夫。",
    "X67n1299_008:0050c02": "拄杖劈頭連打出。也教知道赤鬚胡。",
    "X67n1299_008:0050c03": "[0050c03] 西山亮座主謁馬祖。祖問講甚麼經。師云心經。祖云",
    "X67n1299_008:0050c04": "將甚麼講。師云將心講。云。心如工伎兒。意如和伎者。",
    "X67n1299_008:0050c05": "六識為伴侶。爭解講得經。師云。心既講不得。莫是&#x8657;",
    "X67n1299_008:0050c06": "空講得麼。云&#x5374;是&#x8657;空講得。師拂袖而去。祖召云座",
    "X67n1299_008:0050c07": "主。師回首。祖云是甚麼。師豁然大悟乃禮拜。祖云。這",
    "X67n1299_008:0050c08": "鈍根阿師。你禮拜作甚麼。師直得通身汗流。遂歸謂",
    "X67n1299_008:0050c09": "眾云。我一生所講經。將謂無人及得。今日被馬師一",
    "X67n1299_008:0050c10": "問。平生工夫&#x6C37;釋而已。遂罷講。直入西山杳無消息。",
    "X67n1299_008:0050c11": "[0050c11] 開先瑛云。教中道。父母所生眼。悉見三千界。只如",
    "X67n1299_008:0050c12": "亮座主。只今在甚麼處。為復餐服百草隱在神山。",
    "X67n1299_008:0050c13": "為復定力自持深居巖谷。為復神通變化俗眼難",
    "X67n1299_008:0050c14": "窺。為復脫離色身證涅槃樂。如今有人見得麼。若",
    "X67n1299_008:0050c15": "也見得。不妨一員明眼衲僧。倘或未然。且莫撞著",
    "X67n1299_008:0050c16": "露柱。",
    "X67n1299_008:0050c17": "[0050c17] 正堂辯頌云。弓弦難結鴛鴦細。御道那[栽-木+土]栗棘蓬。",
    "X67n1299_008:0050c18": "堪笑香嚴饒舌老。今年猶勝去年窮。 東山空云。",
    "X67n1299_008:0050c19": "馬師瞎&#x5374;亮師眼。一入西山更不返。我有三十二",
    "X67n1299_008:0050c20": "藤條。寄與山中這檐板。",
    "X67n1299_008:0050c21": "[0050c21] 太原孚上座初為座主。在揚州光孝講涅槃經。有一",
    "X67n1299_008:0050c22": "禪者阻雪在寺。因往隨喜。講至三因佛性三德法身。",
    "X67n1299_008:0050c23": "廣談法身妙理。禪者失笑。師講罷請禪者喫茶。問云。",
    "X67n1299_008:0050c24": "某甲素志狹劣。依文解義。適蒙見笑。有不到處。伏望",
    "X67n1299_008:0051a01": "見教。禪者云。實笑座主不識法身。師云。如此解說。何",
    "X67n1299_008:0051a02": "處不是。云請座主更說一&#x5FA7;。師云。法身之理猶若太",
    "X67n1299_008:0051a03": "&#x8657;。&#x7AEA;窮三際橫&#x4E98;十方。彌綸八極包括二儀。隨緣赴",
    "X67n1299_008:0051a04": "感靡不周&#x5FA7;。禪者云。不道座主說得不是。只是說得",
    "X67n1299_008:0051a05": "法身量邊事實。未識法身在。師云。既然如是。禪者當",
    "X67n1299_008:0051a06": "為我說。云座主還信不。師云焉敢不信。云。若如是。座",
    "X67n1299_008:0051a07": "主暫輟講旬日。於室內端坐靜慮。取心攝念。善惡諸",
    "X67n1299_008:0051a08": "緣一時放&#x5374;。師一依所教。從初夜至五更。聞鼓角聲",
    "X67n1299_008:0051a09": "豁然契悟。走扣禪者門。禪者問云誰。師云某甲。禪者",
    "X67n1299_008:0051a10": "咄云。教你傳持大教。代佛宣揚。夜來為甚麼醉酒臥",
    "X67n1299_008:0051a11": "街。師云。禪德。自來講經。將生身父母鼻孔杻&#x63D1;。從今",
    "X67n1299_008:0051a12": "向去。更不敢如是。禪者云。且去。明日來相見。師即罷",
    "X67n1299_008:0051a13": "講&#x5FA7;謁諸方。",
    "X67n1299_008:0051a14": "[0051a14] 古德頌云。一曲單于風引長。孚公聞處出宮商。至",
    "X67n1299_008:0051a15": "今夜裏維揚客。空聽梅花聲斷腸。",
    "X67n1299_008:0051a16": "論義",
    "X67n1299_008:0051a17": "[0051a17] 世尊因長爪梵志索論義。預約云。我義若墮。我自斬",
    "X67n1299_008:0051a18": "首。世尊云汝義以何為宗。志云我以一切不受為宗。",
    "X67n1299_008:0051a19": "世尊云是見受不。志拂袖而去。行至中路乃省。謂弟",
    "X67n1299_008:0051a20": "子云我當回去斬首謝佛。弟子云。人天眾前幸當得",
    "X67n1299_008:0051a21": "勝。何以斬首。志云。我寧於有志人前斬首。不於無志",
    "X67n1299_008:0051a22": "人前得勝。乃嘆云。我義兩處負墮。是見若受。負門處",
    "X67n1299_008:0051a23": "麤。是見不受。負門處細。一切人天二乘皆不知我義",
    "X67n1299_008:0051a24": "墮處。唯有世尊諸大菩薩知我義墮。回至世尊前云。",
    "X67n1299_008:0051b01": "我義兩處負墮故當斬首謝世尊。佛云我佛法中無",
    "X67n1299_008:0051b02": "如是事。汝當回心向道出家。於是五百徒眾一時投",
    "X67n1299_008:0051b03": "佛出家。證阿羅漢。(一本小異)",
    "X67n1299_008:0051b04": "[0051b04] 七祖婆須密尊者因佛陀難提索以論義。祖云。仁者。",
    "X67n1299_008:0051b05": "論即不義。義即不論。若擬論義。終非義論。佛陀難提",
    "X67n1299_008:0051b06": "知師義勝。心即欽伏。",
    "X67n1299_008:0051b07": "[0051b07] 十一祖那夜奢尊者因馬鳴問。我欲識佛。何者即是。",
    "X67n1299_008:0051b08": "祖云。汝欲識佛。不識者是。云。佛既不識。焉知是乎。祖",
    "X67n1299_008:0051b09": "云。既不識佛。焉知不是。云此是鋸義。祖云彼是木義。",
    "X67n1299_008:0051b10": "復問。鋸義者何。鳴云與師平出。鳴問木義者何。祖云",
    "X67n1299_008:0051b11": "汝被我解。馬鳴於是信伏。",
    "X67n1299_008:0051b12": "[0051b12] 十二祖馬鳴大士昔&#x751E;事外道。每持一了槍上懸一",
    "X67n1299_008:0051b13": "&#x5292;巡五天竺國。索人論義。自云。我義若墮。當斬首為",
    "X67n1299_008:0051b14": "謝。聞&#x8107;尊者有大聲譽。特請論義。&#x8107;云。爾義以何為",
    "X67n1299_008:0051b15": "宗。祖云。但有言說。我悉能破。&#x8107;於是默然而坐。祖忿",
    "X67n1299_008:0051b16": "色而去。詬罵云。我聞爾具大智惠。及與論義一詞不",
    "X67n1299_008:0051b17": "措。行至中路乃謂弟子云。我義已墮。我言但有言說",
    "X67n1299_008:0051b18": "皆悉能破。彼既無言我當自破。將回斬首而謝。爾時",
    "X67n1299_008:0051b19": "&#x8107;尊者化令回心。并諸徒眾乃一時出家。",
    "X67n1299_008:0051b20": "祖偈",
    "X67n1299_008:0051b21": "[0051b21] 六祖大師家貧賣新養母。因往五祖求法。祖問汝自",
    "X67n1299_008:0051b22": "何來。師云嶺南來。祖云欲須何事。師云唯求作佛。祖",
    "X67n1299_008:0051b23": "云。嶺南人無佛性。若為得佛。師云。人有南北。佛性豈",
    "X67n1299_008:0051b24": "然。祖知異器乃訶云著糟廠去。師遂入碓坊。腰石舂",
    "X67n1299_008:0051c01": "米。因五祖示眾索偈欲付衣法。堂中上座神秀大師",
    "X67n1299_008:0051c02": "呈偈云。身是菩提樹。心如明鏡臺。時時勤拂拭。莫遣",
    "X67n1299_008:0051c03": "惹塵埃。師聞乃和之云。菩提本無樹。明鏡亦非臺。本",
    "X67n1299_008:0051c04": "來無一物。何處惹塵埃。祖默而識之。夜呼師入室。密",
    "X67n1299_008:0051c05": "示心宗法眼。傳付衣&#x9262;令。渡江過大庾嶺南。歸曹溪",
    "X67n1299_008:0051c06": "開東山法門。",
    "X67n1299_008:0051c07": "[0051c07] 黃龍新頌云。六祖當年不丈夫。倩人書壁自塗糊。",
    "X67n1299_008:0051c08": "明明有偈言無物。&#x5374;受他家一&#x9262;盂。 佛惠泉云。",
    "X67n1299_008:0051c09": "今古曹溪一派寒。師來因為起波瀾。攜囊庾嶺人",
    "X67n1299_008:0051c10": "空逐。負石黃梅眾識難。 佛國白云。七百高僧夢",
    "X67n1299_008:0051c11": "裏時。三更月下獨南歸。賣柴舂米儂家事。底事親",
    "X67n1299_008:0051c12": "傳六代衣。 祖印明云。一偈投機一眾降。銜花百",
    "X67n1299_008:0051c13": "鳥去雙雙。家山記得來時路。半夜傳衣過九江。",
    "X67n1299_008:0051c14": " 草堂清云。七百僧中選一人。本來無物便相親。夜",
    "X67n1299_008:0051c15": "傳衣&#x9262;曹溪去。鐵樹花開二月春。",
    "X67n1299_008:0051c16": "[0051c16] 雙林傅大士偈云。夜夜抱佛眠。朝朝還共起。起坐鎮",
    "X67n1299_008:0051c17": "相隨。語默同居止。纖毫不相離。如身影相似。欲識佛",
    "X67n1299_008:0051c18": "去處(雪竇云。三生六十劫)。祇這語聲是。",
    "X67n1299_008:0051c19": "[0051c19] 玄沙云。大小傅大士祇認得箇昭昭靈靈。 玄覺",
    "X67n1299_008:0051c20": "徵云。且道他認不認。若認。他又是補處彌勒。不可",
    "X67n1299_008:0051c21": "認也。若不認。玄沙又與麼道。不可徒然。 雪竇顯",
    "X67n1299_008:0051c22": "云。天下衲僧跳不出。直饒口掛壁上漢。別有一竅。",
    "X67n1299_008:0051c23": "勘過了打。又云。玄沙也是打草蛇驚。 翠巖芝云。",
    "X67n1299_008:0051c24": "認與不認。來年更有新條在。撓亂春風卒未休。",
    "X67n1299_008:0052a01": "天衣懷云。誰有單于調。換取假銀城。良久云。曾被",
    "X67n1299_008:0052a02": "霜雪苦。楊花落也驚。",
    "X67n1299_008:0052a03": "[0052a03] 保寧勇頌云。要眠時即眠。要起時即起。水洗面皮",
    "X67n1299_008:0052a04": "光。啜茶濕&#x5374;觜。大海紅塵生。平地波濤起。呵呵阿",
    "X67n1299_008:0052a05": "呵呵。囉哩哩囉哩。",
    "X67n1299_008:0052a06": "[0052a06] 傅大士偈云。有物先天地。無形本寂寥。能為萬象主。",
    "X67n1299_008:0052a07": "不逐四時凋。(或作肇法師云)",
    "X67n1299_008:0052a08": "[0052a08] 雲&#x5CEF;悅云。且道是甚麼物。又云。水長船高。 道吾",
    "X67n1299_008:0052a09": "真云。且道是甚麼物。還識得麼。若識得。乾坤大地",
    "X67n1299_008:0052a10": "森羅洞明。若也不識。被物拶著。轉身不得。 琅&#x7458;",
    "X67n1299_008:0052a11": "覺云。好箇頌。&#x5374;成兩橛。若人點檢得出。許你具一",
    "X67n1299_008:0052a12": "隻眼。 保寧勇拈拄杖云。且莫喚這箇作拄杖子",
    "X67n1299_008:0052a13": "好。 五祖演云。古人恁麼道。可謂錦上鋪花。不妨",
    "X67n1299_008:0052a14": "奇特。諸人且作麼生會。白蓮今日曲順後機。不惜",
    "X67n1299_008:0052a15": "眉毛亦為頌出。有中有。無中無。細中細。麤中麤。",
    "X67n1299_008:0052a16": "[0052a16] 龐居士偈云。十方同聚會。箇箇學無為。此是選佛場。",
    "X67n1299_008:0052a17": "心空及第歸。",
    "X67n1299_008:0052a18": "[0052a18] 白雲端云。每日動用施為說黃道白。若喚作心即",
    "X67n1299_008:0052a19": "無及第之時。若不喚作心亦無及第之時。且道作",
    "X67n1299_008:0052a20": "麼生得心空及第去。良久云。向道是龍剛不信。果",
    "X67n1299_008:0052a21": "然奪得錦標歸。 大溈&#x5586;云。慧光門下直援超升",
    "X67n1299_008:0052a22": "不歷科目。諸人既到這裏。風雲布地牙爪已成。但",
    "X67n1299_008:0052a23": "欠雷聲燒尾。如今為你諸人震忽雷去也。以拄杖",
    "X67n1299_008:0052a24": "擊禪&#x7240;下座。 草堂清云。如今莫有心空及第者",
    "X67n1299_008:0052b01": "麼。直饒心空及第。到寶&#x5CEF;門下猶是半途。且道到",
    "X67n1299_008:0052b02": "頭一句作麼生。良久云。但有路可上。更高人也行。",
    "X67n1299_008:0052b03": "[0052b03] 佛慧泉頌云。&#x5E5E;頭塵土靴襴破。選佛場中無兩箇。",
    "X67n1299_008:0052b04": "若道心空及第歸。頂上一槌難放過。",
    "X67n1299_008:0052b05": "[0052b05] 洞山价禪師悟無情說法偈云。也大奇。也大奇。無情",
    "X67n1299_008:0052b06": "說法不思議。若將耳聽終難曉。眼裏聞時方始知。",
    "X67n1299_008:0052b07": "[0052b07] 南堂靜頌云。好好。萬象森羅俱是寶。頭頭物物現",
    "X67n1299_008:0052b08": "家珍。不識之人即荒草。",
    "X67n1299_008:0052b09": "[0052b09] 仰山寂禪師問香嚴。聞師弟近日有甚悟道頌。試舉",
    "X67n1299_008:0052b10": "看。嚴舉了(其頌見悟道門)。師云此是閑時搆置。嚴又與一偈",
    "X67n1299_008:0052b11": "云。去年貧。未是貧。今年貧。始是貧。去年無卓錐之地。",
    "X67n1299_008:0052b12": "今年錐也無。師云。汝只得如來禪。未得祖師禪。香嚴",
    "X67n1299_008:0052b13": "後又呈一偈云。吾有一機。瞬目示伊。若也不會。別喚",
    "X67n1299_008:0052b14": "沙彌。師云且喜師弟會得祖師禪。",
    "X67n1299_008:0052b15": "[0052b15] 玄覺徵云。且道如來禪與祖師禪分不分。 長慶",
    "X67n1299_008:0052b16": "稜云。一時坐&#x5374;。 雲居錫徵云。眾中商量如來禪",
    "X67n1299_008:0052b17": "淺祖師禪深。只如香嚴當時何不問如何是祖師",
    "X67n1299_008:0052b18": "禪。若置此一問。何處有也。 琅&#x7458;覺云。武帝求僊",
    "X67n1299_008:0052b19": "不得僊。王喬端坐&#x5374;昇天。 大溈&#x5586;云。香嚴可謂",
    "X67n1299_008:0052b20": "上無片瓦。下無卓錐。露&#x8EB6;&#x8EB6;。赤灑灑。沒可把。若不",
    "X67n1299_008:0052b21": "是仰山。幾乎放過這漢。何故。不得雪霜力。焉知松",
    "X67n1299_008:0052b22": "柏操。",
    "X67n1299_008:0052b23": "[0052b23] 南堂靜頌云。聲不是聲方見道。色非色處即直空。",
    "X67n1299_008:0052b24": "精金百煉方成器。利&#x5292;重磨始見功。 枯木元云。",
    "X67n1299_008:0052c01": "無地無錐未是貧。知無尚有守無身。儂家近日貧",
    "X67n1299_008:0052c02": "來甚。不見當初貧底人。"
}