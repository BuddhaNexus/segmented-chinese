{
    "X64n1260_013:0098c10": "列祖提綱錄卷第十三",
    "X64n1260_013:0098c12": "武林十八澗理安禪寺住持婁東行悅集",
    "X64n1260_013:0098c13": "歲夜提綱",
    "X64n1260_013:0098c14": "北禪賢禪師歲夜小參。年窮歲盡。無可與諸人分歲。",
    "X64n1260_013:0098c15": "老僧烹一頭露地白牛。炊黍米飯。煑野菜羮。燒榾柮",
    "X64n1260_013:0098c16": "火。大家喫了唱村田樂。何故。免見倚他門戶傍他牆。",
    "X64n1260_013:0098c17": "剛被時人喚作郎。便下座。",
    "X64n1260_013:0098c18": "真淨文禪師除夜小參。一年將盡夜。萬里未歸人。今",
    "X64n1260_013:0098c19": "夜一眾盡是他鄉之子。因何不歸。阿呵呵。直饒便歸",
    "X64n1260_013:0098c20": "得。歸得亦無家。正是諸人歸處。歸得麼。君不聞龐居",
    "X64n1260_013:0098c21": "士云。十方同聚會。箇箇學無為。此是選佛場。心空及",
    "X64n1260_013:0098c22": "第歸。以拂子敲禪床便起。",
    "X64n1260_013:0098c23": "雲峰悅禪師小參。舉百丈歲夜示眾曰。你者一隊後",
    "X64n1260_013:0098c24": "生。經律論固是不知也。入眾參禪禪又不會。臘月三",
    "X64n1260_013:0099a01": "十日且作麼生折合去。師曰。灼然。諸禪德。去聖時遙",
    "X64n1260_013:0099a02": "人心澹泊。看却今之叢林更是不得。所在之處或聚",
    "X64n1260_013:0099a03": "徒三百五百浩浩地。祇以飯食豐濃寮舍穩便為旺",
    "X64n1260_013:0099a04": "化。中間孜孜為道者無一人。設有十箇五箇走上走",
    "X64n1260_013:0099a05": "下半青半黃。會即總道我會。各各自謂握靈虵之寶。",
    "X64n1260_013:0099a06": "孰肻知非。洎乎挨拶鞭逼將來。直是萬中無一。苦哉",
    "X64n1260_013:0099a07": "苦哉。所謂般若叢林歲歲凋。無明荒草年年長。就中",
    "X64n1260_013:0099a08": "今時後生纔入眾來。便自端然拱手受他別人供養。",
    "X64n1260_013:0099a09": "到處菜不擇一莖。柴不搬一束。十指不沾水。百事不",
    "X64n1260_013:0099a10": "干懷。雖則一朝快意。爭柰三塗累身。豈不見教中道。",
    "X64n1260_013:0099a11": "寧以熱鐵纏身。不受信心人衣。寧以洋銅灌口。不受",
    "X64n1260_013:0099a12": "信心人食。上座若也是去。直饒變大地作黃金。攪長",
    "X64n1260_013:0099a13": "河為酥酪。供養上座未為分外。若也未是。至於滴水",
    "X64n1260_013:0099a14": "寸絲。便須披毛戴角牽犂拽耙償他始得。不見祖師",
    "X64n1260_013:0099a15": "道。入道不通理。復身還信施。此是決定底事。終不虗",
    "X64n1260_013:0099a16": "也。諸上座。光陰可惜。時不待人。莫待一朝眼光落地。",
    "X64n1260_013:0099a17": "菑田無一簣之功。鐵圍陷百刑之痛。莫言不道。珍重。",
    "X64n1260_013:0099a18": "大慧杲禪師除夜小參。今夜喚明朝作來年。明朝喚",
    "X64n1260_013:0099a19": "今夜作去歲。既稱來年。今夜合來。既號去歲。明朝合",
    "X64n1260_013:0099a20": "去。來年今夜不見來。去歲明朝定不去。既不來又不",
    "X64n1260_013:0099a21": "去。業識茫茫無本據。大圓鏡裏絕纖塵。箇中豈著閒",
    "X64n1260_013:0099a22": "家具。是則是。別又別。爍迦晃破秋天月。龐公不昧本",
    "X64n1260_013:0099a23": "來身。大似飛龍成跛鼈。你諸人瞥不瞥。靈利漢須看",
    "X64n1260_013:0099a24": "時節。五九盡處又逢春。衲僧腦後三斤鐵。喝一喝。",
    "X64n1260_013:0099b01": "密庵傑禪師歲夜小參。年窮歲盡時。或笑或顰眉。飽",
    "X64n1260_013:0099b02": "者終日飽。饑者終日饑。惟有衲僧家。不耕而食不蠶",
    "X64n1260_013:0099b03": "而衣。孜孜矻矻如愚如癡。忽聽忠言逆耳。便見心動",
    "X64n1260_013:0099b04": "神疲。禪和子。禪和子。不須疑。或去或住。總是父母未",
    "X64n1260_013:0099b05": "生時。山僧恁麼告報。未免鳳林叱之。復舉頌云。一年",
    "X64n1260_013:0099b06": "三百六十日。今宵正是結交頭。移身換步無多子。六",
    "X64n1260_013:0099b07": "合清風來未休。",
    "X64n1260_013:0099b08": "雪巖欽禪師歲夜小參。年來年去。去來不動乾坤。歲",
    "X64n1260_013:0099b09": "舊歲新。新舊一般時節。蒼弁山風骨自露。太湖水徹",
    "X64n1260_013:0099b10": "底無波。冷冷落落哆哆和和。門外雪消春水滑。庭前",
    "X64n1260_013:0099b11": "玉立桂婆娑。復舉北禪賢和尚烹露地白牛分歲公",
    "X64n1260_013:0099b12": "案。師拈云。活剝耕牛。北禪是則好手。其柰牆壍不牢。",
    "X64n1260_013:0099b13": "被箇販私鹽漢子和贓捉敗。天寧則不然。今夜無可",
    "X64n1260_013:0099b14": "管顧諸人。不免烹箇獨角泥牛。炊無米飯。唱無聲曲。",
    "X64n1260_013:0099b15": "與諸人分歲。忽有箇漢出來道。有公人索和尚筋角。",
    "X64n1260_013:0099b16": "便與和聲一棒。何故。有功者賞。",
    "X64n1260_013:0099b17": "歲夜小參。一言道盡萬法平沉。一句全提千差合轍。",
    "X64n1260_013:0099b18": "即心即佛非佛非心。麻三斤乾屎橛。我且與麼。是汝",
    "X64n1260_013:0099b19": "諸人畢竟作麼生領解。若能向未開口以前退步就",
    "X64n1260_013:0099b20": "己一踏踏著。元來臘月三十日。便是歲除夜。更無奇",
    "X64n1260_013:0099b21": "特玄妙者也之乎。乾坤一統清如鏡。那箇男兒不丈",
    "X64n1260_013:0099b22": "夫。",
    "X64n1260_013:0099b23": "除夜小參。歲舊年新夜暗晝明。未甞移易。日遷月化",
    "X64n1260_013:0099b24": "山青水綠。依舊尋常。小盡二十九大盡三十日。也是",
    "X64n1260_013:0099c01": "鎮州蘿蔔漢地生薑。休咬嚼。沒商量。梅花紙帳一爐",
    "X64n1260_013:0099c02": "香。衲帔蒙頭春晝長。復舉僧問古德年窮歲盡事如",
    "X64n1260_013:0099c03": "何。德云東村王老夜燒錢。師頌云。春風陌上郎。得錢",
    "X64n1260_013:0099c04": "隨手使。貨物忽相當。撞得恰好子。",
    "X64n1260_013:0099c05": "高峰妙禪師除夜小參。一年三百六十日。看看逗到",
    "X64n1260_013:0099c06": "今宵畢。十箇有五雙參禪禪又不知。學道道亦不識。",
    "X64n1260_013:0099c07": "只者不知不識四字。正是三世諸佛骨髓。一大藏教",
    "X64n1260_013:0099c08": "根源。伶俐漢纔聞舉著。如龍得水似虎靠山。天上人",
    "X64n1260_013:0099c09": "間縱橫無碍。然雖如是。點檢將來。猶是者邊底消息。",
    "X64n1260_013:0099c10": "若謂那邊更那邊一著子。直饒西天四七唐土二三",
    "X64n1260_013:0099c11": "以至天下老古錘。敢保未徹在。山僧與麼告報。忽有",
    "X64n1260_013:0099c12": "箇漢子心憤憤口悱悱出來道。高峰高峰你有什麼",
    "X64n1260_013:0099c13": "長處開得者般大口。只向他道。來年更有新條在。惱",
    "X64n1260_013:0099c14": "亂春風卒未休。",
    "X64n1260_013:0099c15": "中峰本禪師除夜示眾。四時與八節。循環十二月。今",
    "X64n1260_013:0099c16": "夜盡破除。禪流瞥不瞥。若瞥。則陳年曆日不用檢尋。",
    "X64n1260_013:0099c17": "不瞥。則明日新條也須甄別。東村王老化紙錢。後巷",
    "X64n1260_013:0099c18": "竹聲俱爆裂。窮神無地可送。福運有天難接。巖前枯",
    "X64n1260_013:0099c19": "木糝銀花。庭際嫩條抽玉葉。將謂陽春已發生。子細",
    "X64n1260_013:0099c20": "看來。盡是殘冬雪。諸禪流。還知今夜舊歲去不去。明",
    "X64n1260_013:0099c21": "日新年來不來底消息麼。如其未委。往往以百年壽",
    "X64n1260_013:0099c22": "終喚作臘月三十夜。地黑天昏胡鑽亂撞。正此時也",
    "X64n1260_013:0099c23": "蒲團上生鐵脊骨尋常竪立不牢。口唇邊無義味話",
    "X64n1260_013:0099c24": "平昔提掇不起。況是年窮月盡日了時空。再欲如之",
    "X64n1260_013:0100a01": "若何。決定噬臍無及矣。殊不知別有箇轉身路子直",
    "X64n1260_013:0100a02": "是奇特。你但守取箇所參話不得放捨。須信來朝更",
    "X64n1260_013:0100a03": "有新條在。惱亂春風卒未休。或謂傳燈錄一千七百",
    "X64n1260_013:0100a04": "單一人。皆是言外知歸迎刃而解。初不聞有做工夫",
    "X64n1260_013:0100a05": "看話頭之說在。此自年朝至歲暮。其忉忉不絕口惟",
    "X64n1260_013:0100a06": "是說看話頭做工夫。不但遠背先宗。無乃以實法綴",
    "X64n1260_013:0100a07": "繫於人乎。你說得也是。一則老僧不具此驅耕奪食",
    "X64n1260_013:0100a08": "換斗移星之辣手。其柰諸方不觀人之根性速於求",
    "X64n1260_013:0100a09": "人。多是鑽腋插羽急欲其高飛遠舉。柰何畫虎不成",
    "X64n1260_013:0100a10": "反類狗也。此事大難。其人謂看話頭做工夫固是不",
    "X64n1260_013:0100a11": "契直指單傳之旨。然亦不曾賺人落草。最是立脚穩",
    "X64n1260_013:0100a12": "當悟處親切。縱使此心不悟。但信心不退不轉。一生",
    "X64n1260_013:0100a13": "兩生更無不獲開悟者。如傳燈錄中許多言外知歸",
    "X64n1260_013:0100a14": "之士。焉知其不自夙生脚踏實地做來。古者謂未見",
    "X64n1260_013:0100a15": "有天生彌勒者是也。幻人見解止於此耳。若要一超",
    "X64n1260_013:0100a16": "直入不為實法所綴。明朝三百六十日又從頭起儘",
    "X64n1260_013:0100a17": "有光陰。今夜權且收起葛藤。珍重。",
    "X64n1260_013:0100a18": "藏叟珍禪師除夜小參。舉僧問古德年窮歲盡時如",
    "X64n1260_013:0100a19": "何。德云依舊孟春猶寒。師曰。古德恁麼答話。只怕諸",
    "X64n1260_013:0100a20": "人忘却。今日忽有人問年窮歲盡時如何。拈棒便打。",
    "X64n1260_013:0100a21": "待他道因甚麼打某甲。即向他道曰。更要我道孟春",
    "X64n1260_013:0100a22": "猶寒那。",
    "X64n1260_013:0100a23": "石門剛禪師歲夜謝道德首座順侍者看病小參。歲",
    "X64n1260_013:0100a24": "事除。年華畢。尊莫尊乎道。貴莫貴乎德。覺即般若因。",
    "X64n1260_013:0100b01": "順即菩提佛。當知種荳不生麻。因果自然明歷歷。然",
    "X64n1260_013:0100b02": "雖如是。且道如何見得。八福田中。看病第一。",
    "X64n1260_013:0100b03": "石屋珙禪師除夜小參。年亦窮。月亦窮。三十六旬窮",
    "X64n1260_013:0100b04": "伎倆。破除全在五更鐘。窮則變。變則通。尋常一樣窻",
    "X64n1260_013:0100b05": "前月。纔有梅花便不同。三條椽下禪和子。囊亦空。鉢",
    "X64n1260_013:0100b06": "亦空。拾得斷麻穿破衲。不知身在寂寥中。惟有福源",
    "X64n1260_013:0100b07": "拄杖子。不屬陰陽造化功。了無春夏秋冬。自古自今",
    "X64n1260_013:0100b08": "撐天拄地。同行同坐嘯月吟風。又誰管你江湖滾滾",
    "X64n1260_013:0100b09": "日月匇匇。等閒靠在禪床角。一片雲中挂黑龍。",
    "X64n1260_013:0100b10": "楚石琦禪師除夜小參。善哉三下板。知識盡來參。既",
    "X64n1260_013:0100b11": "善知時節。吾今不再三。諸仁者。一舉更不再舉。今已",
    "X64n1260_013:0100b12": "再舉。一聞更不再聞。今已再聞。頭頭上明。物物上了。",
    "X64n1260_013:0100b13": "如理如事。亘古亘今。不是涅槃心。亦非正法眼。恁麼",
    "X64n1260_013:0100b14": "恁麼。三世諸佛只言自知。不恁麼不恁麼。六代祖師",
    "X64n1260_013:0100b15": "無啟口處。設使言前薦得。猶為滯殻迷封。假饒句下",
    "X64n1260_013:0100b16": "精通。未免觸途狂見。今夜向紅爐上拾一點雪。枯木",
    "X64n1260_013:0100b17": "上糝些子花。與你諸人赴箇時節。殘燈隨臘盡。爆竹",
    "X64n1260_013:0100b18": "送春來。復舉盤山云向上一路千聖不傳。慈明云向",
    "X64n1260_013:0100b19": "上一路千聖不然。妙喜云向上一路熱盌鳴聲。師云。",
    "X64n1260_013:0100b20": "三大老盡力道。只發明得向下一路。若是向上一路。",
    "X64n1260_013:0100b21": "驢年夢見麼。",
    "X64n1260_013:0100b22": "除夜小參。作一句商量。獅子吼野犴鳴。不作一句商",
    "X64n1260_013:0100b23": "量。野犴鳴獅子吼。一時坐斷未許作家。千里持來堪",
    "X64n1260_013:0100b24": "作何用。盡乾坤大地無不說老婆禪。爭知永祚若裏",
    "X64n1260_013:0100c01": "不打者皷笛。雲門大師云諸方老和尚道須知聲色",
    "X64n1260_013:0100c02": "外一段事。者箇說話誑謼人家男女。三間法堂裏獨",
    "X64n1260_013:0100c03": "自妄想。未曾夢見我本師意旨在。作麼生消他信施。",
    "X64n1260_013:0100c04": "臘月三十日又須償他始得。當時早有與麼說話。如",
    "X64n1260_013:0100c05": "今是什麼時節。師召大眾。眾纔舉頭。師便喝。復舉藥",
    "X64n1260_013:0100c06": "山一日謂雲巖云。與我喚沙彌來。巖云和尚喚他作",
    "X64n1260_013:0100c07": "什麼。山云我有箇折脚鐺子要伊提上挈下。巖云與",
    "X64n1260_013:0100c08": "麼則與和尚出隻手去也。師云。見與師齊減師半德。",
    "X64n1260_013:0100c09": "見過於師方堪傳授。雲巖當時也欠一著。待他道我",
    "X64n1260_013:0100c10": "有箇折脚鐺子要伊提上挈下。抽身便出。雪後始知",
    "X64n1260_013:0100c11": "松栢操。事難方見丈夫心。",
    "X64n1260_013:0100c12": "除夜小參。未達境惟心。起種種分別。達境惟心已。分",
    "X64n1260_013:0100c13": "別即不生。不生法中具足世間出世間法。一立一切",
    "X64n1260_013:0100c14": "立。一破一切破。一放一切放。一收一切收。覿體全該",
    "X64n1260_013:0100c15": "當陽廓示。方便喚作常住法身。流出無邊諸三昧海。",
    "X64n1260_013:0100c16": "文殊普賢大人境界。德山臨濟向上提持。此方他方",
    "X64n1260_013:0100c17": "齊成佛道。有說無說俱轉法輪。極三際為一時。統十",
    "X64n1260_013:0100c18": "方為一剎。二十四氣七十二候三百六十五日只在",
    "X64n1260_013:0100c19": "剎那。悟之則當念圓明。述之則永沉生死。復舉保寧",
    "X64n1260_013:0100c20": "勇和尚示眾云。世尊不說說。迦葉不聞聞。卓拄杖云。",
    "X64n1260_013:0100c21": "水流黃葉來何處。牛帶寒鴉過遠村。師云。青州梨。鄭",
    "X64n1260_013:0100c22": "州棗。大抵無過出處好。",
    "X64n1260_013:0100c23": "愚庵及禪師除夜小參。僧問。芻狗吠時天地合。木鷄",
    "X64n1260_013:0100c24": "啼後祖燈輝。一年光景今宵盡。萬里更無人未歸。見",
    "X64n1260_013:0101a01": "前一眾盡是他鄉之客。即今歲盡年窮。如何得便歸",
    "X64n1260_013:0101a02": "家去。師云闍黎家在什麼處。進云。僧問藥山學人擬",
    "X64n1260_013:0101a03": "欲歸鄉時如何。山云汝父母徧身紅爛臥在荊棘林",
    "X64n1260_013:0101a04": "中。汝歸何所。意旨如何。師云愁人莫向愁人說。進云。",
    "X64n1260_013:0101a05": "僧云恁麼不歸去也。山云切須歸去。汝若歸去。我示",
    "X64n1260_013:0101a06": "汝箇休糧方。僧便請。山云。二時上堂不得咬破一粒",
    "X64n1260_013:0101a07": "米。又且如何。師云藥山老漢得恁老婆心切。進云且",
    "X64n1260_013:0101a08": "那裏是他老婆心切處。師云闍黎要問長老口啞那。",
    "X64n1260_013:0101a09": "僧便退。師云。芻狗吠時天地合。木鷄啼後祖燈輝。一",
    "X64n1260_013:0101a10": "年光景今宵盡。萬里更無人未歸。好大眾。古人與麼",
    "X64n1260_013:0101a11": "道。只要你直下識取自家城廓。免見倚他門戶傍他",
    "X64n1260_013:0101a12": "牆。剛被時人喚作郎。久參先德不隔絲毫。後學初機",
    "X64n1260_013:0101a13": "宜加審細。豈不見僧問藥山。學人擬欲歸鄉時如何。",
    "X64n1260_013:0101a14": "山云汝父母徧身紅爛臥在荊棘林中。汝歸何所。僧",
    "X64n1260_013:0101a15": "云恁麼則不歸去也。山云。却須歸去。汝若歸鄉。我示",
    "X64n1260_013:0101a16": "汝箇休糧方。僧便請。山云。二時上堂不得咬破一粒",
    "X64n1260_013:0101a17": "米。若喚作箇休糧方正是還鄉曲。謂是還鄉曲又道",
    "X64n1260_013:0101a18": "休糧方。老藥山赤心片片憫物垂慈。其柰十箇有五",
    "X64n1260_013:0101a19": "雙蹉過。至竟不盡知歸。逗到彌勒下生轉見流離孤",
    "X64n1260_013:0101a20": "苦。長沙和尚道。我若舉揚宗教。法堂上草深一丈。事",
    "X64n1260_013:0101a21": "不獲已向諸人道。盡十方世界是沙門一隻眼。雪峯",
    "X64n1260_013:0101a22": "又道。盡大地撮來如粟米大。到者裏不敢望汝別懸",
    "X64n1260_013:0101a23": "慧日獨振玄風。但向古人鶻臭布衫上知些子氣息。",
    "X64n1260_013:0101a24": "一年三百六十日。一日朝昏十二時。東廊上西廊下。",
    "X64n1260_013:0101b01": "穿僧堂入佛殿。總是到家時節。轉山河國土歸自己。",
    "X64n1260_013:0101b02": "轉自己歸山河國土。如壯士展臂不假他力。天上人",
    "X64n1260_013:0101b03": "間縱橫自在。苟或未然。烏飛兔走。臘盡春回。明朝慶",
    "X64n1260_013:0101b04": "賀新陽。各各又添一歲。莫將有事為無事。爭是爭非",
    "X64n1260_013:0101b05": "空白頭。",
    "X64n1260_013:0101b06": "除夜小參。時節易過。大年夜瞥爾到來。心地未明。諸",
    "X64n1260_013:0101b07": "仁者。急著精彩。萬法是心光。諸緣惟性曉。本無迷悟",
    "X64n1260_013:0101b08": "人。只要今日了。蘇武牧羊海畔。長曰欣然。李陵望漢",
    "X64n1260_013:0101b09": "臺邊。終朝笑發。東村王老夜燒錢。忙者自忙閒者閒。",
    "X64n1260_013:0101b10": "東方甲乙木。一則三三則一。趙州東壁挂葫蘆。觀音",
    "X64n1260_013:0101b11": "院裏有彌勒。復舉浮山和尚除夜示眾云。老矣。聊隨",
    "X64n1260_013:0101b12": "粥飯緣。浮山無法與人傳。夜深各自歸堂去。放下情",
    "X64n1260_013:0101b13": "懷且過年。浮山老人與麼提唱。美則美矣。要且無為",
    "X64n1260_013:0101b14": "人處。徑塢輙賡一偈切希聽取。海眾同居結淨緣。少",
    "X64n1260_013:0101b15": "林消息本無傳。寒來暑往誰相委。荏苒浮生又一年。",
    "X64n1260_013:0101b16": "古林茂禪師除夜小參。黑蟻旋磨千里錯。巴蛇吞象",
    "X64n1260_013:0101b17": "三年覺。海壇馬子大如驢。潘閬倒騎攧折角。便與麼",
    "X64n1260_013:0101b18": "去。知時識節。歲盡年窮北禪烹露地白牛。山僧也隨",
    "X64n1260_013:0101b19": "例顛倒。直得神和道合賓主混融。明朝慶賀新年。各",
    "X64n1260_013:0101b20": "各起居輕利。然雖如是。只如多處添少處減。趙州東",
    "X64n1260_013:0101b21": "壁挂葫蘆。金剛手中八稜棒。且道明甚麼邊事。擊拂",
    "X64n1260_013:0101b22": "子云。不是李將軍。誰識南山虎。",
    "X64n1260_013:0101b23": "除夜小參。天高地厚。歲盡年窮。水遠山長。奔南走北。",
    "X64n1260_013:0101b24": "途路之樂不如在家。背負肩擔有何利益。直得乾坤",
    "X64n1260_013:0101c01": "坐斷一念萬年。未能轉向那邊。正是陰界裏活計。到",
    "X64n1260_013:0101c02": "者裏懸崖撒手自肻承當。大用現前總不干山僧事。",
    "X64n1260_013:0101c03": "賓頭盧尊者應供走遍四天下。與你衲僧分上有甚",
    "X64n1260_013:0101c04": "交涉。晝升兜率夜降閻浮。釋迦老子鼻孔因甚麼在",
    "X64n1260_013:0101c05": "者裏。卓拄杖云。文殊普賢也不得草草。喝一喝。",
    "X64n1260_013:0101c06": "除夜小參。一年三百六十日為汝諸人徹困了也。今",
    "X64n1260_013:0101c07": "夜年窮歲盡。更須不惜口業。時節遷流人事消長。物",
    "X64n1260_013:0101c08": "我混同古今不易。天左旋地右轉。日東上月西落。家",
    "X64n1260_013:0101c09": "家門前火把子。人人手裏明月珠。拈却門前案山子。",
    "X64n1260_013:0101c10": "不妨潘閬倒騎驢。復舉僧問古德云歲盡年窮時如",
    "X64n1260_013:0101c11": "何。德云東村王老夜燒錢。師頌云。東村王老夜燒錢。",
    "X64n1260_013:0101c12": "出草菸菟角指天。好是李將軍去後。無人射得石頭",
    "X64n1260_013:0101c13": "穿。",
    "X64n1260_013:0101c14": "除夜小參。諸佛不出世。祖師不西來。佛法遍天下。談",
    "X64n1260_013:0101c15": "玄口不開。希有希有。奇哉奇哉。但得佛法遍一切處。",
    "X64n1260_013:0101c16": "談玄口開不開總沒交涉。山僧一年三百六十日不",
    "X64n1260_013:0101c17": "說諸佛出世不出世。祖師西來不西來。談玄之口開",
    "X64n1260_013:0101c18": "不開。佛法一切遍不遍。即今年窮歲盡。從教笑殺旁",
    "X64n1260_013:0101c19": "觀。直是無可與諸人說底。諸人亦無聞底。無說無聞",
    "X64n1260_013:0101c20": "周遍法界。笑與不笑悉皆平等。當明中有暗。勿以暗",
    "X64n1260_013:0101c21": "相覩。當暗中有明。勿以明相遇。驀拈拄杖云。山河大",
    "X64n1260_013:0101c22": "地明暗色空總在山僧拄杖頭上。若識得去。拄杖亦",
    "X64n1260_013:0101c23": "不可得。若也不識。却還山僧自受用去也。卓拄杖云。",
    "X64n1260_013:0101c24": "家家門前火把子。",
    "X64n1260_013:0102a01": "除夜小參。達磨遺下一隻履。老盧把住諸祖衣。家家",
    "X64n1260_013:0102a02": "門前赫日月。太平不用將軍威。逢佛殺佛。逢祖殺祖。",
    "X64n1260_013:0102a03": "逢羅漢殺羅漢。真淨老人自謂臨濟正傳黃龍的子。",
    "X64n1260_013:0102a04": "七出八沒得大自由。簡點將來。正是無地頭漢。金佛",
    "X64n1260_013:0102a05": "不度爐。木佛不度火。泥佛不度水。真佛屋裏坐。老趙",
    "X64n1260_013:0102a06": "州慈悲太殺曲設多方。也是按牛頭喫草。二大老相",
    "X64n1260_013:0102a07": "去數百餘年。至提持綱要示小機關。直是不隔一絲",
    "X64n1260_013:0102a08": "毫許。山僧一年三百六十日未甞不拈出箇一著子。",
    "X64n1260_013:0102a09": "自是諸人根浮力淺。不能踏步向前。如就地彈雀相",
    "X64n1260_013:0102a10": "似。雖然。也不得容易了却。卓拄杖喝一喝。",
    "X64n1260_013:0102a11": "除夜莊上歸小參。把斷重關。在途中不離家舍。放開",
    "X64n1260_013:0102a12": "線路。在家舍不離途中。從茲劫劫波波。只守舊時行",
    "X64n1260_013:0102a13": "履。上無攀仰下絕己躬。明眼人前一場笑具。去年底",
    "X64n1260_013:0102a14": "今年底明年底後年底外後年底。老東山將無作有",
    "X64n1260_013:0102a15": "賣弄風流。直饒劈腹剜心何異守株待兔。保寧者裏",
    "X64n1260_013:0102a16": "拆東籬補西壁。赤心片片只為諸人天寒歲晚莊上",
    "X64n1260_013:0102a17": "歸來。古佛家風何曾欠少。旃檀林葉葉清風。滄海珠",
    "X64n1260_013:0102a18": "人人光彩。便好刮龜毛於鐵牛背上。截兔角於石女",
    "X64n1260_013:0102a19": "腰邊。從教骨露皮穿。且要與諸人分歲。雖然。且道與",
    "X64n1260_013:0102a20": "北禪相去多少。擊拂子。",
    "X64n1260_013:0102a21": "除夜小參。却物為上。逐物為下。敲骨打髓。指鹿為馬。",
    "X64n1260_013:0102a22": "若作佛法商量。入地獄如箭射。豈不見臨濟在黃檗",
    "X64n1260_013:0102a23": "三度問佛法的的大意三度被打。興化於大覺棒頭",
    "X64n1260_013:0102a24": "深明黃檗意旨。且道是什麼語話。白雲從年頭數到",
    "X64n1260_013:0102b01": "年尾。從上若佛若祖無一箇不是依草附木。若盡令",
    "X64n1260_013:0102b02": "而行。盡大地直須荒却。所以道隨汝顛倒所欲。即今",
    "X64n1260_013:0102b03": "是臘月三十日。明朝依舊慶賀新年。山門頭佛殿裏",
    "X64n1260_013:0102b04": "禮拜燒香。伏惟安置。",
    "X64n1260_013:0102b05": "除夜小參。拈起一句便是陳年葛藤。諸人聞得也多",
    "X64n1260_013:0102b06": "見亦不少。可謂如人飲水冷暖自知。雖不可以告人。",
    "X64n1260_013:0102b07": "終難謾於自己。者條活路千聖共行。古往今來摧邪",
    "X64n1260_013:0102b08": "顯正無不從此真實性中流出。豈不見雲居舜老夫",
    "X64n1260_013:0102b09": "愛罵天衣懷和尚。秀圓通為之不平。一日舜老夫上",
    "X64n1260_013:0102b10": "堂。秀出問云豈不見圓覺經中道。舜老夫云。大眾久",
    "X64n1260_013:0102b11": "立便下座歸方丈。秀圓通云。者老漢通身是眼。罵得",
    "X64n1260_013:0102b12": "懷和尚也。所謂隔山見烟便知是火。至臨機應變處。",
    "X64n1260_013:0102b13": "如俊鷹快鷂搏擊自由。諸人若善參詳。管取頭正尾",
    "X64n1260_013:0102b14": "正。勿謂今日不知又有來日。今年不會更有來年。不",
    "X64n1260_013:0102b15": "覺不知一歲又添一歲。拈拄杖云。拄杖子也添一歲。",
    "X64n1260_013:0102b16": "卓拄杖云。鰕跳不出斗。",
    "X64n1260_013:0102b17": "除夕小參。年窮歲盡。水肅霜寒。門前爆竹聲喧。堂上",
    "X64n1260_013:0102b18": "燈光晃耀。是四序遷流之日。當三陽未肇之時。諸人",
    "X64n1260_013:0102b19": "簇簇上來。山僧口喃喃地。露柱燈籠鬬爭光彩。迦葉",
    "X64n1260_013:0102b20": "維衛共展神通。諸佛無上妙門。普請大家證入。日不",
    "X64n1260_013:0102b21": "待火而熱。須彌山上白浪滔天。月不待風而涼。畢鉢",
    "X64n1260_013:0102b22": "巖前清風滿座。未有世界早有此性。擺手入長安。世",
    "X64n1260_013:0102b23": "界壞時此性不懷。一舉四十九。如斯舉唱足可流通。",
    "X64n1260_013:0102b24": "其或根思尚遲。便見和泥合水。拍禪床云。人窮不到",
    "X64n1260_013:0102c01": "金剛際。未免區區役路途。",
    "X64n1260_013:0102c02": "恕中慍禪師除夜小參。拈拄杖云。先佛性命。後佛紀",
    "X64n1260_013:0102c03": "綱。總在者裏。是汝諸人從年頭至年尾。觸目遇緣隨",
    "X64n1260_013:0102c04": "處明了。何曾昧却。開山彥和尚云。主人翁。惺惺著。好",
    "X64n1260_013:0102c05": "不丈夫。更有德山臨濟棒喝交馳。雖則雷奔電激。爭",
    "X64n1260_013:0102c06": "柰蟄戶未開。畫拄杖。乙巳歲君所司時令所屬善惡",
    "X64n1260_013:0102c07": "一畫畫斷。直得木人發笑。石女謳謌。微塵數佛一時",
    "X64n1260_013:0102c08": "現前。無邊剎土不離掌握。各請歸寮穩臥。明朝起來",
    "X64n1260_013:0102c09": "慶賀新年。見僧賀僧見俗賀俗。見狸奴白牯賀狸奴",
    "X64n1260_013:0102c10": "白牯。還知有不受賀者麼。卓拄杖。三級浪高魚化龍。",
    "X64n1260_013:0102c11": "癡人猶戽夜塘水。復說偈云。一年三百六十日。日日",
    "X64n1260_013:0102c12": "塵勞事不同。今夜勸君都放下。管教明取少林宗。",
    "X64n1260_013:0102c13": "除夜小參。靈山會上。少室巖前。的的相傳。將錯就錯。",
    "X64n1260_013:0102c14": "德山小參不答話。鈎頭有餌。趙州小參要答話。秤尾",
    "X64n1260_013:0102c15": "無星。七十三。八十四。築著磕著礙塞殺人。看看今夜",
    "X64n1260_013:0102c16": "是年窮。箇箇明朝添一歲。靈不在己。聖不慕他。檢點",
    "X64n1260_013:0102c17": "將來。不是不是。",
    "X64n1260_013:0102c18": "月江印禪師除夕小參。絕學無為閒道人。只管三十",
    "X64n1260_013:0102c19": "六旬為一歲。不懼生死老和尚。任他臘月三十日到",
    "X64n1260_013:0102c20": "來。如鐘在虡待扣則鳴。似鏡臨臺物來斯照。老僧行",
    "X64n1260_013:0102c21": "年在坎。窮鬼揶揄。囊無繫蟻之絲。厨絕聚蠅之糝。塵",
    "X64n1260_013:0102c22": "說剎說熾然說。無法可說。內空外空畢竟空。一切皆",
    "X64n1260_013:0102c23": "空。凍鎻寒林燒盡丹霞木佛。春回暖律喚醒陝府鐵",
    "X64n1260_013:0102c24": "牛。萬人叢裏打謳儺。百戲棚頭抽傀儡。畢竟成箇什",
    "X64n1260_013:0103a01": "麼邊事。擊拂子。相逢不遇調羮手。孤負梅花又一年。",
    "X64n1260_013:0103a02": "南石琇禪師除夜小參。不是心不是佛不是物。千聖",
    "X64n1260_013:0103a03": "仰之莫及。萬靈窺覷無門。威音王已前風凜凜峭巍",
    "X64n1260_013:0103a04": "巍。威音王已後淨躶躶赤灑灑。臨濟喝下知歸。了無",
    "X64n1260_013:0103a05": "交涉。德山棒頭取證。且過一邊。直饒總不恁麼。終非",
    "X64n1260_013:0103a06": "本色衲僧。所以道。我若真正舉揚。法堂前草深一丈。",
    "X64n1260_013:0103a07": "事不獲已。向道諸人盡大地是箇解脫門。盡大地是",
    "X64n1260_013:0103a08": "箇光明藏。盡大地是箇金剛眼。若作恁麼會。蘇盧悉",
    "X64n1260_013:0103a09": "唎。不作恁麼會。悉唎蘇盧。恁麼不恁麼總拈却。悉唎",
    "X64n1260_013:0103a10": "蘇盧蘇盧悉唎。截斷三路葛藤。放下舊年曆日。管取",
    "X64n1260_013:0103a11": "百城草偃四海浪平。還委悉麼。如王寶劍繇王意。揮",
    "X64n1260_013:0103a12": "斥縱橫得自由。",
    "X64n1260_013:0103a13": "除夜小參。龍猛滿盛鉢水。迦提擲下綉針。德山隔江",
    "X64n1260_013:0103a14": "招手。高亭橫趨而去。朝鳴鐘。暮擊皷。風動塵起。鵲噪",
    "X64n1260_013:0103a15": "鴉鳴。無一處不是者箇時節。今當臘月三十夜。敢問",
    "X64n1260_013:0103a16": "諸人還曾會麼。有際天之雲濤。方可容吞舟之魚。有",
    "X64n1260_013:0103a17": "九萬里風。乃可負垂天之翼。復舉僧問古德年窮歲",
    "X64n1260_013:0103a18": "盡時如何。古德云家家門底野狐兒。家家門底野狐",
    "X64n1260_013:0103a19": "兒。滯句承言盡墮疑。庾嶺老梅春獨早。花開不待曉",
    "X64n1260_013:0103a20": "風吹。",
    "X64n1260_013:0103a21": "用彰俊禪師除夜小參。爆竹聲前薦得。餓狗喫牽黎。",
    "X64n1260_013:0103a22": "椒盤頌裏悟來。黑牛眠死水。二俱不涉別有生機。拈",
    "X64n1260_013:0103a23": "却炙脂帽子。脫却鶻臭布衫。脚跟下硬糾糾。頂門上",
    "X64n1260_013:0103a24": "明皎皎。總教作箇灑灑落落底沒量大解脫人。陰陽",
    "X64n1260_013:0103b01": "不能變其質。寒暑不能移其志。日日是好日。時時是",
    "X64n1260_013:0103b02": "好時。又分什麼新年頭舊年尾。雖然。只如僧問古德",
    "X64n1260_013:0103b03": "年窮歲盡時如何。德云東村王老夜燒錢。可謂言中",
    "X64n1260_013:0103b04": "有嚮句裏呈機。驀拈拄杖畫一畫。一九二九。相逢不",
    "X64n1260_013:0103b05": "出手。三九二十七。籬頭吹篳觱。四九三十六。夜眠如",
    "X64n1260_013:0103b06": "露宿。住住。若不喝住。幾乎數過正月初一。",
    "X64n1260_013:0103b07": "除夜小參。一年將盡夜。萬里未歸人。咄。寐語作麼。即",
    "X64n1260_013:0103b08": "今簇簇上來。兀兀立地。面面相看。眼眼相對。阿那箇",
    "X64n1260_013:0103b09": "是未歸人。樓上已吹新歲角。聽不出聲底分明聽取。",
    "X64n1260_013:0103b10": "窻前猶點舊年燈。見不超色底端的見來。是箇皮下",
    "X64n1260_013:0103b11": "有血。誰家竈裏無煙。說什麼到與未到歸與未歸。雖",
    "X64n1260_013:0103b12": "然。否極泰來結交頭一句子也要諸人知委。拈拄杖",
    "X64n1260_013:0103b13": "卓一下。梅蕚香傳春谷暖。松風聲度夜堂寒。",
    "X64n1260_013:0103b14": "無文燦禪師除夜小參。威音王已前有本曆日。無七",
    "X64n1260_013:0103b15": "十二候。無二十四氣。以天荒地老為一歲。以松枯石",
    "X64n1260_013:0103b16": "爛為一日。山僧遊乾闥婆城。遇舜若多神親手授受",
    "X64n1260_013:0103b17": "叮嚀付囑。後二千年當於薦福山中次第流布。住院",
    "X64n1260_013:0103b18": "以來正月初一日輥到臘月三十日。更無工夫說著。",
    "X64n1260_013:0103b19": "今夜幸遇歲除。拈起普示大眾去也。展兩手云。寒來",
    "X64n1260_013:0103b20": "暑往。日遷月移。盡在者裏。可中忽一箇出來道。陳年",
    "X64n1260_013:0103b21": "曆日不勞拈出。不特顯叢林有人。亦表自己參學眼",
    "X64n1260_013:0103b22": "目。雖然如是。我更問你。從來臘月三十日為歲除夜。",
    "X64n1260_013:0103b23": "今年因什麼却欠一日。",
    "X64n1260_013:0103b24": "了庵欲禪師除夜小參。年窮歲盡。黃梅石女子母團",
    "X64n1260_013:0103c01": "圞。日往月來。少室鐵牛甞甘水草。嶺南獦獠唱巴歌。",
    "X64n1260_013:0103c02": "聲聲總是無生調。好大眾。九衢人靜。大野風清。燈籠",
    "X64n1260_013:0103c03": "與露柱爭光。耐重對金剛[跳兆+孛]跳。也無玄也無妙。快活",
    "X64n1260_013:0103c04": "須明者一竅。擊拂子云。昨日街頭賣杏花。一年春事",
    "X64n1260_013:0103c05": "都來了。喝一喝。",
    "X64n1260_013:0103c06": "除夜小參。德山小參不答話。人貧智短。趙州小參要",
    "X64n1260_013:0103c07": "答話。馬瘦毛長。靈巖今夜小參有問即答無問即休。",
    "X64n1260_013:0103c08": "終不將珍珠作豌豆糶却。豈不見南泉和尚云。王老",
    "X64n1260_013:0103c09": "師自小牧一頭水牯牛。擬向溪東牧。不免食他國王",
    "X64n1260_013:0103c10": "水草。擬向溪西牧。也不免食他國王水草。不如隨分",
    "X64n1260_013:0103c11": "納些些。總不見得。雖然如是。未免笑破衲僧鼻孔。且",
    "X64n1260_013:0103c12": "道衲僧有甚長處。還委悉麼。一年三百六十日。一日",
    "X64n1260_013:0103c13": "還他十二時。禪客相逢只彈指。此心能有幾人知。復",
    "X64n1260_013:0103c14": "舉道吾和尚云。鋒刀上[跳兆+孛]跳。微塵裏走馬。勞勞去復",
    "X64n1260_013:0103c15": "來。箇是知音者。師云。真點胸名不虗得。檢點將來。也",
    "X64n1260_013:0103c16": "只是三步四步。未見七跳八跳在。靈巖今夜分歲無",
    "X64n1260_013:0103c17": "可與諸人。暖熱隨分。也說四句。燈籠拜露柱。露柱拜",
    "X64n1260_013:0103c18": "燈籠。明朝添一歲。含笑舞春風。",
    "X64n1260_013:0103c19": "笑隱訢禪師除夜小參。山林城市喧寂何分。世出世",
    "X64n1260_013:0103c20": "間聖凡不二。所以道法隨法行。法幢隨處建立。茲山",
    "X64n1260_013:0103c21": "官寺先帝潛宮。雖衲子於此安禪。而官貴往來雜遝。",
    "X64n1260_013:0103c22": "前日講習賀正朝儀。規行矩步無非佩玉腰金。武略",
    "X64n1260_013:0103c23": "文韜總是麒麟獬豸。又見攢花簇錦發揚出格風光。",
    "X64n1260_013:0103c24": "鬼面神頭展演當行旂鼓。直得張公喫酒李公醉。鍾",
    "X64n1260_013:0104a01": "馗解舞十八拍。金鷄唱曉石女遊春。即事全真。開舜",
    "X64n1260_013:0104a02": "若身中活眼。借功明位。現毗盧頂後神光。一一葢色",
    "X64n1260_013:0104a03": "騎聲。一一超今邁古。正與麼時。如何是不涉見聞一",
    "X64n1260_013:0104a04": "句。無目仙人能揣骨。閙市相逢把手驚。",
    "X64n1260_013:0104a05": "為亡者對靈提綱",
    "X64n1260_013:0104a06": "中峰本禪師為瞿運使霆發卒哭。藥師道場對靈小",
    "X64n1260_013:0104a07": "參。大道只在目前。要且目前難覩。欲識大道真體。不",
    "X64n1260_013:0104a08": "離聲色言語。只如都運相公昨自皇慶元年十二月",
    "X64n1260_013:0104a09": "二十六日捐舘。至今年四月初七日。其一百日內皷",
    "X64n1260_013:0104a10": "螺互應金石交宣。豈非聲耶。華菓姿陳香燈羅列。豈",
    "X64n1260_013:0104a11": "非色耶。遍演金經廣宣玉偈。豈非言語耶。且聲色言",
    "X64n1260_013:0104a12": "語覿體全彰。却喚甚麼作大道。若以聲為大道。聲自",
    "X64n1260_013:0104a13": "是聲。若以色為大道。色自是色。若以言語為大道。言",
    "X64n1260_013:0104a14": "語自是言語。與麼分析將來。古人話似作兩橛。者裏",
    "X64n1260_013:0104a15": "檢點得出。便見我都運相公與藥師如來握手共遊",
    "X64n1260_013:0104a16": "於一十二重清淨願海。以眾寶光明而作佛事。俾盡",
    "X64n1260_013:0104a17": "大地眾生不越一念俱成正覺。到者裏既無聲色可",
    "X64n1260_013:0104a18": "求。亦何言語可取。總只是箇大光明藏。如其不委。更",
    "X64n1260_013:0104a19": "為下箇註脚。良久云。天共白雲曉。水和明月流。復舉",
    "X64n1260_013:0104a20": "石頭和尚問龐居士云。子學道以來日用事作麼生。",
    "X64n1260_013:0104a21": "居士呈偈曰。日用事無別。惟吾自偶諧。頭頭非取舍。",
    "X64n1260_013:0104a22": "處處沒張乖。朱紫誰為號。丘山絕點埃。神通并妙用。",
    "X64n1260_013:0104a23": "運水與搬柴。且如何是日用事。茲向第二門頭曲為",
    "X64n1260_013:0104a24": "註脚去也。眼見色是日用事。耳聞聲是日用事。鼻嗅",
    "X64n1260_013:0104b01": "香是日用事。舌噉味是日用事。以至身覺觸意雜思",
    "X64n1260_013:0104b02": "是日用事。乃至八萬四千諸塵勞應用等皆是日用",
    "X64n1260_013:0104b03": "事。因甚麼說箇無別底道理。雖則體用互陳萬塵交",
    "X64n1260_013:0104b04": "接。一一皆是自心成就。自心出生。所以教中謂。元依",
    "X64n1260_013:0104b05": "一精明。分成六和合。又云。三界無別法。惟是一心作。",
    "X64n1260_013:0104b06": "以其見自心。故雖一剎那頃泛應群緣。會入一心曾",
    "X64n1260_013:0104b07": "無異致。所以云無別也。今之學道者往往向義路上。",
    "X64n1260_013:0104b08": "以聰明之資一一領會。自謂佛法無多子。殊不知說",
    "X64n1260_013:0104b09": "箇自心早落情見。於是龐居士謂惟吾自偶諧。言偶",
    "X64n1260_013:0104b10": "諧二字。直是註解不破穿鑿不入。苟非具金剛正眼。",
    "X64n1260_013:0104b11": "向聲色未彰已前一鑑鑑破。物我未形之際一拶拶",
    "X64n1260_013:0104b12": "開。自然頭頭上明。物物上顯。是謂偶諧者也。其或未",
    "X64n1260_013:0104b13": "到者箇時節。和箇偶諧俱成剩語。所以云。參須實參。",
    "X64n1260_013:0104b14": "悟須實悟。既到實參實悟之地。則繁興大用舉必全",
    "X64n1260_013:0104b15": "真。擬眨眼來劍去久矣。者箇是老龐公棄家財於湘",
    "X64n1260_013:0104b16": "水。跨諸祖門庭。掠得些子汗臭氣。便解為是發揮。惟",
    "X64n1260_013:0104b17": "我都運相公。即再世之龐居士也。雖不效其棄家珍",
    "X64n1260_013:0104b18": "於水底。却能轉為布施利益種種救援攝護方便等",
    "X64n1260_013:0104b19": "事。而亦不妨其孜孜在道之心。以至啟手足之際。屏",
    "X64n1260_013:0104b20": "去血味及與玩好諸欲因緣。惟單單舉箇所參話頭",
    "X64n1260_013:0104b21": "泊然而逝。豈非多生薰習般若培植菩提而有如是",
    "X64n1260_013:0104b22": "操略耶。既捐舘已。一百日內晝夜六時備陳佛事。由",
    "X64n1260_013:0104b23": "是知相公雖天道人道皆不能以境緣攝取。何則。道",
    "X64n1260_013:0104b24": "念炳然豈肯為功名富貴諸殊勝事業之籠絡。其不",
    "X64n1260_013:0104c01": "至佛地決知其終不已也。因記得都運相公昔於至",
    "X64n1260_013:0104c02": "元辛卯二月十九登天目叩先師。先師握竹篦問曰。",
    "X64n1260_013:0104c03": "相公為遊山來。為佛法來。公答云為佛法來。先師擲",
    "X64n1260_013:0104c04": "下竹篦曰會麼。公云不會。師曰不入虎穴爭得虎子。",
    "X64n1260_013:0104c05": "本上座今日因齋慶讚。重為舉揚。為遊山來為佛法",
    "X64n1260_013:0104c06": "來。舌頭拖地。為佛法來。將謂忘却。擲下竹篦云會麼。",
    "X64n1260_013:0104c07": "少賣弄。不會。明如杲日迅若怒雷。不入虎穴爭得虎",
    "X64n1260_013:0104c08": "子。醉後又添盃。更有四句偈重為註脚。為求佛法為",
    "X64n1260_013:0104c09": "遊山口。縫纔開落二三。一十二重悲願海。藥師燈現",
    "X64n1260_013:0104c10": "古優曇。",
    "X64n1260_013:0104c11": "為趙承旨孟頫對靈小參。大道在目前。山是山水是",
    "X64n1260_013:0104c12": "水。玄機超物表。聖非聖凡非凡。一念洞然。萬緣廓爾。",
    "X64n1260_013:0104c13": "水精宮秋容淡淡。森羅萬象吞吐明月珠。松雪齋灝",
    "X64n1260_013:0104c14": "氣沉沉。屏几六牕交徹寶絲網。無一物不彰至體。無",
    "X64n1260_013:0104c15": "一事不演真乘。莊周雖蝶悟枕邊。敢保其當機罔措。",
    "X64n1260_013:0104c16": "子韶固蛙聞月下。未許其覿面施呈。者一著子。名不",
    "X64n1260_013:0104c17": "得狀不得。即其知處已陷情圍。事亦然理亦然。與麼",
    "X64n1260_013:0104c18": "會時早沉識海。所以道神光獨耀萬古徽猷。入此門",
    "X64n1260_013:0104c19": "來莫存知解。且不存知解底句如何指陳。玉宇秋高",
    "X64n1260_013:0104c20": "無界限。金園春事政敷腴。恭惟翰林學士承旨松雪",
    "X64n1260_013:0104c21": "居士趙公。受知於九重聖主。名聞於萬里黎元。官一",
    "X64n1260_013:0104c22": "品未足謂公之榮。爵萬鍾未足謂公之貴。葢其道超",
    "X64n1260_013:0104c23": "物表。性徹玄初。空諸見於眼根。了群情於意地者也。",
    "X64n1260_013:0104c24": "某記大德甲辰歲首。蒙公賢夫婦相延於武林官舍。",
    "X64n1260_013:0105a01": "丁未秋訪公於霅城之新第。至大戊申復會于西湖。",
    "X64n1260_013:0105a02": "明年己酉再會於松雪齋。凡一會聚與夫尺書往復。",
    "X64n1260_013:0105a03": "未甞不以本來具足之道未悟未明為急務。每論到",
    "X64n1260_013:0105a04": "至真切處。悲泣垂涕不能自已。此葢出自真情。遠從",
    "X64n1260_013:0105a05": "多劫熏鍊純熟必期徹證。不肯與泛泛者恃其辯聰",
    "X64n1260_013:0105a06": "漁獵聞見便以為得也。自佛法流布東土。士大夫咨",
    "X64n1260_013:0105a07": "參扣問敲唱激揚莫盛於唐宋。而尤盛於皇元。往往",
    "X64n1260_013:0105a08": "滯於情解昧於識度。求其真參實究者不曰無之。窮",
    "X64n1260_013:0105a09": "其所因。最初被箇本來具足不假外求之說一印印",
    "X64n1260_013:0105a10": "定。次以聰明之資直下領過。自以為易不復究明。不",
    "X64n1260_013:0105a11": "覺置之無事甲裏。殊不知本來具足之說如麵在麥",
    "X64n1260_013:0105a12": "中飯居穀內。或不加舂炊礱磨之勞。徒知具足之虗",
    "X64n1260_013:0105a13": "談終莫能得止饑之實效。猶儒家論仁義亦豈心外",
    "X64n1260_013:0105a14": "之物。故孟子謂我固有之矣非從外得也。然不有真",
    "X64n1260_013:0105a15": "履實踐之功。顛沛造次孳孳不忘。則亦徒有仁義之",
    "X64n1260_013:0105a16": "本心耳。故吾佛祖謂本來具足。猶古鏡之有光。柰何",
    "X64n1260_013:0105a17": "失於護念。其愛憎塵習不覺蒙蔽。況是積生累劫未",
    "X64n1260_013:0105a18": "經磨治。徒稱具足之有光。終於鑑照之無補。一箇所",
    "X64n1260_013:0105a19": "參話即是磨鏡之良具。正當磨時。只知朝也磨暮也",
    "X64n1260_013:0105a20": "磨。不必問鏡上之塵何日破除。鏡內之光何時發現。",
    "X64n1260_013:0105a21": "苟存此等待之心則愈障矣。學佛之要惟憑一念但",
    "X64n1260_013:0105a22": "信得及處。譬之磨鏡未有磨極而塵不消。塵消而光",
    "X64n1260_013:0105a23": "不現者。故我相公與魏國夫人雖身抱冠世之奇才",
    "X64n1260_013:0105a24": "而不為其所惑。雖身嬰畢世之塵累而不為其所障。",
    "X64n1260_013:0105b01": "每於真參正念孜孜然兀兀然。猶林下老衲寂爾忘",
    "X64n1260_013:0105b02": "緣未甞少棄。當知此箇正念不由教導不依勸請不",
    "X64n1260_013:0105b03": "因造作不屬方便。乃是無量劫中於諸佛所深種菩",
    "X64n1260_013:0105b04": "提種子。雖百千塵勞百千生死同時現前終莫能昧",
    "X64n1260_013:0105b05": "也。此念既堅則其成佛作祖超生越死如壯士屈臂",
    "X64n1260_013:0105b06": "豈假他力。人徒見公英聲茂實振耀古今。而不知公",
    "X64n1260_013:0105b07": "六十九年凡施為舉措莫不以積劫之事繫于真情。",
    "X64n1260_013:0105b08": "自餘皆借路經過遊戲設施爾。既啟手足。後人皆謂",
    "X64n1260_013:0105b09": "公之亡。我獨見公精操正念獨抱天真於大寂滅大",
    "X64n1260_013:0105b10": "解脫法中。與佛祖聖賢混合。於一切智智清淨之表。",
    "X64n1260_013:0105b11": "曾何古今彼此而有間隔。此皆公深信本來具足不",
    "X64n1260_013:0105b12": "假外求之道。其靈驗若此。記得華嚴經偈有謂。若人",
    "X64n1260_013:0105b13": "欲識佛境界。當淨其意如虗空。遠離妄想及諸取。令",
    "X64n1260_013:0105b14": "心所向皆無礙。謂佛境界者即是本來具足不假外",
    "X64n1260_013:0105b15": "求之道是也。原夫意根欲淨妄想欲離。却不成本來",
    "X64n1260_013:0105b16": "具足矣。但是所參之正念操之既精守之既密。則其",
    "X64n1260_013:0105b17": "意根不待淨而自淨。妄想不待離而自離。至一切處",
    "X64n1260_013:0105b18": "不為一切法之所留礙。其佛境界與松雪齋不即不",
    "X64n1260_013:0105b19": "離無異無別。古所謂千山勢倒嶽邊止。萬派聲歸海",
    "X64n1260_013:0105b20": "上消者是也。又圓覺淨諸業障章中極言四相。其四",
    "X64n1260_013:0105b21": "相之因首惟執我相。我相既忘。如樹根斷則枝葉不",
    "X64n1260_013:0105b22": "除而自凋矣。故經云。彼修道者不除我相。是故不能",
    "X64n1260_013:0105b23": "入清淨覺。還知我相麼。佛境界是我相。淨意根是我",
    "X64n1260_013:0105b24": "相。乃至坐寶蓮華成等正覺入微塵裏轉大法輪是",
    "X64n1260_013:0105c01": "我相。自有宗乘以來。分科列段指性說心。敲繩床搖",
    "X64n1260_013:0105c02": "麈拂。縱橫放肆演唱激揚。以至玉轉珠回神出鬼沒。",
    "X64n1260_013:0105c03": "總不出者箇我相。苟能除此我相。之外安有所參之",
    "X64n1260_013:0105c04": "話所守之念。所存之因所至之果。直下如大火聚大",
    "X64n1260_013:0105c05": "風輪。雖佛祖到來亦須退縮有分。到者裏無位真人",
    "X64n1260_013:0105c06": "倒跨洞庭山。遊戲三萬六千頃太湖。直上兜率天與",
    "X64n1260_013:0105c07": "彌勒大士指白雪為青松。荷葉團團團似鏡。配青松",
    "X64n1260_013:0105c08": "為白雪。菱角尖尖尖似錐。混融物我以無痕。超越死",
    "X64n1260_013:0105c09": "生而無作。此說且置。茲蒙大孝仲穆舍人以書入山。",
    "X64n1260_013:0105c10": "謂先君問道二十年。不料嬰此大變。擬卒哭日內安",
    "X64n1260_013:0105c11": "厝東衡。臨壙一語乞為舉似。某以老病退臥巖穴。惟",
    "X64n1260_013:0105c12": "我相公於湛寂光中自能照了。今事不獲已。勉為對",
    "X64n1260_013:0105c13": "眾引些葛藤以慰孝誠。記得唐陸亘大夫問南泉。弟",
    "X64n1260_013:0105c14": "子家中有片石。也曾坐也曾臥。還鐫作佛得麼。泉云",
    "X64n1260_013:0105c15": "得。亘云莫不得麼。泉云不得不得。大眾。陸亘大夫問",
    "X64n1260_013:0105c16": "處放去何奢。南泉和尚答時收來太儉。須知問在答",
    "X64n1260_013:0105c17": "處答在問處。狹路相逢了無回互。雖然如是。只如今",
    "X64n1260_013:0105c18": "日相公家中有一片石。也不曾坐也不曾臥。亦不要",
    "X64n1260_013:0105c19": "鐫作佛。只要移置東衡原上葢覆相公棺槨。得與不",
    "X64n1260_013:0105c20": "得二俱屏除。且道與陸亘大夫所見相去幾何。良久",
    "X64n1260_013:0105c21": "云。幻住忍俊不禁。向無音韻中聊伸一偈。南泉陸亘",
    "X64n1260_013:0105c22": "舌無筋。圓覺華嚴語未真。何似東衡原上月。照空群",
    "X64n1260_013:0105c23": "象最相親。",
    "X64n1260_013:0105c24": "玉芝聚禪師陸母沈太安人小祥五臺昆季請對靈",
    "X64n1260_013:0106a01": "小參。智度菩薩母。善心誠實男。二俱不生滅。一體鏡",
    "X64n1260_013:0106a02": "中圓。我聞太安人常誦普門品。性淨入圓通。光明照",
    "X64n1260_013:0106a03": "無盡。舉拂子云。還見麼。觀音大士乘此光明向山僧",
    "X64n1260_013:0106a04": "拂子頭上轉大法輪。直得無邊世界六種震動。八萬",
    "X64n1260_013:0106a05": "四千毋陀羅臂及諸清淨寶目一時普現。交光映徹",
    "X64n1260_013:0106a06": "如寶絲網。且道太安人六根既離六塵不偶。如是神",
    "X64n1260_013:0106a07": "變又向甚麼處得來。擲拂子云。無口時時說。無耳聞",
    "X64n1260_013:0106a08": "無歇。夜半金烏飛不徹。金剛腦門喫蒺藜。海底泥牛",
    "X64n1260_013:0106a09": "眼流血。",
    "X64n1260_013:0106a11": "列祖提綱錄卷第十三"
}