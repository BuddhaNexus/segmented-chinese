{
    "T16n0713_001:0826b04": "貝多樹下思惟十二因緣經(亦名聞城",
    "T16n0713_001:0826b05": "十二因緣經)",
    "T16n0713_001:0826b07": "吳月氏優婆塞支謙譯",
    "T16n0713_001:0826b08": "聞如是：一時佛在舍衛國，止祇樹給孤獨園。",
    "T16n0713_001:0826b09": "是時佛告：「比丘！」比丘便應：「唯然。」比丘從佛聽。",
    "T16n0713_001:0826b10": "佛便說言：「諸比丘！我本未得佛道為菩薩",
    "T16n0713_001:0826b11": "時，為念是：『咄！是世間極劇，為生、老、死，為往",
    "T16n0713_001:0826b12": "受但苦。當何時從老、死得要也？』「諸比丘！便自",
    "T16n0713_001:0826b13": "思惟，得是意：『何以故有老死？亦何因緣復老",
    "T16n0713_001:0826b14": "死？』比丘！便念本，得應意：『生故為有老死，亦",
    "T16n0713_001:0826b15": "生因緣復老死。』「比丘！便思惟念：『何以故為生？",
    "T16n0713_001:0826b16": "亦何因緣復生？』比丘！便自思惟案本念，便得",
    "T16n0713_001:0826b17": "是應意：『為有故生，亦因緣有復生。』「比丘！便",
    "T16n0713_001:0826b18": "思惟，生是意：『何以故為有有？亦何因緣復有？』",
    "T16n0713_001:0826b19": "比丘！便思惟案本念，便生應是意：『為受故有",
    "T16n0713_001:0826b20": "有，亦受因緣復有。』「比丘！便思惟：『是何以故受",
    "T16n0713_001:0826b21": "有？亦何因緣復受？』比丘！便案本念，得是應意：",
    "T16n0713_001:0826b22": "『為愛故受，亦愛因緣復受。』「比丘！便思惟念：『何",
    "T16n0713_001:0826b23": "以故為愛有？亦何因緣復愛？』比丘！便思惟案",
    "T16n0713_001:0826b24": "本念，得要：『痛樂故愛，亦痛樂因緣復愛。』「比",
    "T16n0713_001:0826b25": "丘！便思惟念：『何以痛樂有？亦何因緣痛樂復",
    "T16n0713_001:0826b26": "有？』比丘！便思惟案本念，得是應意：『更故痛",
    "T16n0713_001:0826b27": "樂有，亦更因緣痛樂復痛樂。』「比丘！便思惟念：",
    "T16n0713_001:0826b28": "『何以故有更？亦何因緣復更？』比丘！便思惟案",
    "T16n0713_001:0826b29": "本念，便生應意：『六入故有更，亦六入因緣",
    "T16n0713_001:0826c01": "復更。』「比丘！便思惟念：『何以故有六入？亦何",
    "T16n0713_001:0826c02": "因緣復有六入？』比丘！便思惟案本念，得是應",
    "T16n0713_001:0826c03": "意：『名像故有六入，亦名像因緣復有六入。』「比",
    "T16n0713_001:0826c04": "丘！便思惟念：『何以故名像有？亦何因緣復有",
    "T16n0713_001:0826c05": "名像？』比丘！便思惟案本念，得是應意：『識故",
    "T16n0713_001:0826c06": "為名像有，亦識因緣復有名像。』「比丘！便思惟",
    "T16n0713_001:0826c07": "念：『何以故有識？亦何因緣復有識？』比丘！便",
    "T16n0713_001:0826c08": "思惟案本念，有是應意：『名像故為有識，亦",
    "T16n0713_001:0826c09": "名像因緣復識。』「比丘！便思惟，生是意：『是何",
    "T16n0713_001:0826c10": "等咄是識，還不復前在？名像因緣識，亦識",
    "T16n0713_001:0826c11": "因緣名像；名像因緣六入，六入因緣更；更",
    "T16n0713_001:0826c12": "因緣痛，痛因緣愛；愛因緣受，受因緣有；有",
    "T16n0713_001:0826c13": "因緣生，生因緣老死。憂、哭、苦、不可意愁，從是",
    "T16n0713_001:0826c14": "致有。如是但為從五陰，一切苦從習生。』「比",
    "T16n0713_001:0826c15": "丘！便自思惟念：『何以故無有老死？亦何故",
    "T16n0713_001:0826c16": "老死滅盡？』比丘！便案本念思惟，得是應可意：",
    "T16n0713_001:0826c17": "『無有生亦不老死已，生盡，老死亦盡。』「比丘！便",
    "T16n0713_001:0826c18": "自思惟念：『何以故不復生？亦何因緣復生",
    "T16n0713_001:0826c19": "盡？』比丘！便思惟案本念，生是應意：『有無是",
    "T16n0713_001:0826c20": "有者，便不復生；有盡，復生盡。』「比丘！便思惟念：",
    "T16n0713_001:0826c21": "『何等無有為有無有？何等盡為復有盡？』諸比",
    "T16n0713_001:0826c22": "丘！便思惟案本念，自生應意：『受無有，便有無",
    "T16n0713_001:0826c23": "有；受已盡，便有盡。』「諸比丘！便思惟念：『何等無",
    "T16n0713_001:0826c24": "有令受無有？亦何等盡令受盡？』諸比丘！便思",
    "T16n0713_001:0826c25": "惟案本念，得應意：『無有愛，亦無有受；愛已盡，",
    "T16n0713_001:0826c26": "便受盡。』「諸比丘！便思惟念：『何無有為愛無",
    "T16n0713_001:0826c27": "有？何盡復是愛盡？』諸比丘！便思惟案本念，",
    "T16n0713_001:0826c28": "意生如應：『痛痒無有，便愛無有；痛痒盡，則愛",
    "T16n0713_001:0826c29": "盡。』「諸比丘！便思惟念：『何等無有則痛痒無有？",
    "T16n0713_001:0827a01": "何等盡是痛痒盡？』便自思惟案本念，得是",
    "T16n0713_001:0827a02": "應：『更樂無有，則痛痒無有；更樂盡，復痛痒",
    "T16n0713_001:0827a03": "盡。』「便復思惟念：『何等無有更樂無有？何等",
    "T16n0713_001:0827a04": "盡是更樂盡？』便復思惟念本，得應意：『六入",
    "T16n0713_001:0827a05": "無有，即更樂無有；六入盡，更樂盡。』「便復思",
    "T16n0713_001:0827a06": "惟念：『何等無有六入無有？何等盡則六入盡？』",
    "T16n0713_001:0827a07": "便復思惟案本念，有是應意：『名像無有，則六",
    "T16n0713_001:0827a08": "入無有；名像盡，復六入盡。』「便復思惟念：『何",
    "T16n0713_001:0827a09": "等無有為名像無有？何等盡復名像盡？』便復",
    "T16n0713_001:0827a10": "思惟案本念，有是意應：『無有識，亦無有名",
    "T16n0713_001:0827a11": "像；識盡，復名像盡。』「便復思惟念：『是何等無",
    "T16n0713_001:0827a12": "有則識無有？何等盡復識盡？』便復思惟案本",
    "T16n0713_001:0827a13": "念，得是應意：『無有殃種，識亦無有；殃種已",
    "T16n0713_001:0827a14": "盡，則識盡。』「便復思惟念：『何等無有為殃種無",
    "T16n0713_001:0827a15": "有？何等盡為殃種盡？』便復思惟念本，得應",
    "T16n0713_001:0827a16": "意：『無有癡，亦無有殃種；癡已盡，則殃種盡；殃",
    "T16n0713_001:0827a17": "種已盡，識盡；識盡，名像盡；名像盡，六入盡；六",
    "T16n0713_001:0827a18": "入盡，更盡；更盡，痛痒盡；痛痒盡，愛盡；愛盡，",
    "T16n0713_001:0827a19": "成就盡；成就盡，有盡；有盡，生盡；生盡，老死",
    "T16n0713_001:0827a20": "盡，憂、愁、苦、不可意劇便盡。如是最無有量苦",
    "T16n0713_001:0827a21": "陰便盡。』」",
    "T16n0713_001:0827a22": "佛告諸比丘：「彼時念是，以自得故道所。佛",
    "T16n0713_001:0827a23": "從是往，得便隨；已隨，便知老死，亦知老死習，",
    "T16n0713_001:0827a24": "亦知老死滅，亦知老死行令度。生亦爾，有",
    "T16n0713_001:0827a25": "亦爾，受亦爾，愛亦爾，痛痒亦爾，更亦爾，六",
    "T16n0713_001:0827a26": "入亦爾，名像亦爾，識亦爾，殃種亦爾。便知",
    "T16n0713_001:0827a27": "癡，亦知癡習本，亦知何癡盡，亦知受行令",
    "T16n0713_001:0827a28": "癡盡。譬，比丘！若人在空澤間、閑處行，便見",
    "T16n0713_001:0827a29": "故道、故有行者迹，人便隨迹；已隨迹，便見",
    "T16n0713_001:0827b01": "故城、好足園、好足饒樹、好足池、好足河、好山",
    "T16n0713_001:0827b02": "塹、亦好處熾饒園樂，便念是：『若我今往，當白",
    "T16n0713_001:0827b03": "王：「我為行在空澤間、閑處，便見故道、故人行",
    "T16n0713_001:0827b04": "處，便隨已，隨見故城、好足園、好足饒樹、好足",
    "T16n0713_001:0827b05": "池、好河、好山塹，亦好處熾饒園樂，可王居。」』",
    "T16n0713_001:0827b06": "王便取居。却後稍嚴，稍增熾，多人饒。」佛告諸",
    "T16n0713_001:0827b07": "比丘：「我亦如是，得故道所。佛本從是行者，我",
    "T16n0713_001:0827b08": "便隨；已隨，便知老死從所，亦知老死從聚，",
    "T16n0713_001:0827b09": "亦知老死何盡，亦知老死何行得度世；知生",
    "T16n0713_001:0827b10": "亦爾，知有亦爾，知受亦爾，知愛亦爾，知痛",
    "T16n0713_001:0827b11": "痒亦爾，知更亦爾，知六入亦爾，知名像亦",
    "T16n0713_001:0827b12": "爾，知識亦爾，知作行亦爾；知癡，亦知癡從生，",
    "T16n0713_001:0827b13": "亦知從何癡滅，亦知何行除癡度世。」",
    "T16n0713_001:0827b14": "佛便告比丘、比丘尼、優婆塞、優婆夷：「若比丘",
    "T16n0713_001:0827b15": "為比丘如有應受行，便得道，不失道，能巧道。",
    "T16n0713_001:0827b16": "比丘尼亦爾，優婆塞亦爾，優婆夷亦爾。若",
    "T16n0713_001:0827b17": "諦受正行，便隨道，得道。能如應法行，如是",
    "T16n0713_001:0827b18": "無為行者，增多方至。」天亦人已見佛說如是",
    "T16n0713_001:0827b19": "宜，比丘取著意，佛行者受。",
    "T16n0713_001:0827b20": "貝多樹下思惟十二因緣經"
}