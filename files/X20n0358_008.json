{
    "X20n0358_008:0282c08": "金光明經文句文句記會本卷第八",
    "X20n0358_008:0282c10": "北涼三藏法師　曇無讖　譯經",
    "X20n0358_008:0282c11": "天台智者大師說文句門人灌頂錄",
    "X20n0358_008:0282c12": "四明沙門　知禮　述文句記",
    "X20n0358_008:0282c13": "雙徑沙門明得會句并記入於經文",
    "X20n0358_008:0282c14": "【記】二流水品二初品題。",
    "X20n0358_008:0282c15": "　　金光明經流水長者子品第十六",
    "X20n0358_008:0282c16": "【記】句文分二初兼除病釋名二初釋流水二初引",
    "X20n0358_008:0282c17": "文標二名。",
    "X20n0358_008:0282c18": "【文句】文云一能流水二能與水。",
    "X20n0358_008:0282c19": "【記】二接經釋二義二初釋二義二初別釋二義二",
    "X20n0358_008:0282c20": "初釋與水二釋流水初則大慈與樂次則大悲拔",
    "X20n0358_008:0282c21": "苦初又二初列二水。",
    "X20n0358_008:0282c22": "【文句】與水者與安樂水也一世安樂二出世安樂。",
    "X20n0358_008:0282c23": "【記】二釋二水。",
    "X20n0358_008:0282c24": "【文句】世安樂者如象負水濟彼枯魚是也出世安樂",
    "X20n0358_008:0283a01": "者如發誓言於未來世當施法食與菩提記是也。",
    "X20n0358_008:0283a02": "【記】今此一類世樂且在果報之益出世唯明一實",
    "X20n0358_008:0283a03": "之益若論此時結淨國緣合徧人天及以四教。",
    "X20n0358_008:0283a04": "二釋流水二初列二水。",
    "X20n0358_008:0283a05": "【文句】流水者流除苦惱水也一果報苦惱二業因苦",
    "X20n0358_008:0283a06": "惱。",
    "X20n0358_008:0283a07": "【記】流除者流去其水即是除義。二釋二水。",
    "X20n0358_008:0283a08": "【文句】流除果報苦惱如治諸病人救彼渴魚是也流",
    "X20n0358_008:0283a09": "除業因苦惱者授三歸說十二因緣讚佛十號是",
    "X20n0358_008:0283a10": "也。",
    "X20n0358_008:0283a11": "【記】言業因者於果報外九益皆能除於業因今十",
    "X20n0358_008:0283a12": "號等乃以能除顯於所除十二因緣經稱甚深驗",
    "X20n0358_008:0283a13": "三歸十號皆是圓說讖本雖無三歸之文最勝經",
    "X20n0358_008:0283a14": "有真諦所譯必亦有之授法之儀闕之不可。二",
    "X20n0358_008:0283a15": "雙成二義。",
    "X20n0358_008:0283a16": "【文句】請父求方欲成流水之義從王借象欲成與水",
    "X20n0358_008:0283a17": "之義。",
    "X20n0358_008:0283a18": "【記】二單示題二初問。",
    "X20n0358_008:0283a19": "【文句】既有二能那單以流水題品。",
    "X20n0358_008:0283a20": "【記】二答。",
    "X20n0358_008:0283a21": "【文句】文中既彰與水之義題品須安流水之名不煩",
    "X20n0358_008:0283a22": "於文二義雙顯出經者之巧為若此也。",
    "X20n0358_008:0283a23": "【記】經文與題二名互題巧不過此也。二釋長者",
    "X20n0358_008:0283a24": "子。",
    "X20n0358_008:0283b01": "【文句】長者者如法華疏中十種長者義也子者持水",
    "X20n0358_008:0283b02": "之子故言子也。",
    "X20n0358_008:0283b03": "【記】法華疏中具十種德名長者一姓貴二位高三",
    "X20n0358_008:0283b04": "大富四威猛五智深六年耆七行淨八禮備九上",
    "X20n0358_008:0283b05": "歎十下歸子者下亦如王子公子也故經云持水",
    "X20n0358_008:0283b06": "大長者家中後生一子名曰流水。二取授記出",
    "X20n0358_008:0283b07": "意。",
    "X20n0358_008:0283b08": "【文句】此文是斷疑中第三結緣之近由。",
    "X20n0358_008:0283b09": "【記】二經文三初明第三結緣近由二初分文。",
    "X20n0358_008:0283b10": "【文句】近由又二一弄引二正近由弄引又二一行恩",
    "X20n0358_008:0283b11": "布德二國人稱美並如文近由又三一明眷屬二",
    "X20n0358_008:0283b12": "見魚之緣三正救魚如文。",
    "X20n0358_008:0283b13": "【記】二釋義二初弄引二初行恩布德。",
    "X20n0358_008:0283b14": "佛告樹神爾時流水長者子於天自在光王國內治",
    "X20n0358_008:0283b15": "一切眾生無量苦患已令其身體平復如本受諸快",
    "X20n0358_008:0283b16": "樂以病除故多設福業脩行布施。",
    "X20n0358_008:0283b17": "【記】二國人稱美。",
    "X20n0358_008:0283b18": "尊重恭敬是長者子作如是言善哉長者能大增長",
    "X20n0358_008:0283b19": "福德之事能益眾生無量壽命汝今真是大醫之王",
    "X20n0358_008:0283b20": "善治眾生無量重病必是菩薩善解方藥。",
    "X20n0358_008:0283b21": "【記】二正近由三初明眷屬。",
    "X20n0358_008:0283b22": "善女天時長者子有妻名曰水空龍藏而生二子一",
    "X20n0358_008:0283b23": "名水空二名水藏。",
    "X20n0358_008:0283b24": "【記】二見魚之緣即禽獸馳奔也。",
    "X20n0358_008:0283c01": "時長者子將是二子次第遊行城邑聚落最後到一",
    "X20n0358_008:0283c02": "大空澤中見諸虎狼狐犬鳥獸多食肉血悉皆一向",
    "X20n0358_008:0283c03": "馳奔而去時長者子作是念言是諸禽獸何因緣故",
    "X20n0358_008:0283c04": "一向馳走我當隨後逐而觀之。",
    "X20n0358_008:0283c05": "【記】三正救魚私開為二初明因緣二初因流水興",
    "X20n0358_008:0283c06": "悲。",
    "X20n0358_008:0283c07": "時長者子遂便隨逐見有一池其水枯涸於其池中",
    "X20n0358_008:0283c08": "多有諸魚時長者子見是魚已生大悲心。",
    "X20n0358_008:0283c09": "【記】二緣樹神示數。",
    "X20n0358_008:0283c10": "時有樹神示現半身作如是言善哉善哉大善男子",
    "X20n0358_008:0283c11": "此魚可愍汝可與水是故號汝名為流水復有二緣",
    "X20n0358_008:0283c12": "名為流水一能流水二能與水汝今應當隨名定實",
    "X20n0358_008:0283c13": "時長者子問樹神言此魚頭數為有幾所樹神答言",
    "X20n0358_008:0283c14": "其數具足足滿十千善女天爾時流水聞是數已倍",
    "X20n0358_008:0283c15": "復增益生大悲心。",
    "X20n0358_008:0283c16": "【記】二與水食二初與水四初取樹技覆日。",
    "X20n0358_008:0283c17": "善女天時此空池為日所曝唯少水在是十千魚將",
    "X20n0358_008:0283c18": "入死門四向宛轉見是長者心生恃賴隨是長者所",
    "X20n0358_008:0283c19": "至方面隨逐瞻視目未曾捨是時長者馳趣四方推",
    "X20n0358_008:0283c20": "求索水了不能得便四顧望見有大樹尋取枝葉還",
    "X20n0358_008:0283c21": "到池上與作陰涼。",
    "X20n0358_008:0283c22": "【記】恃依也。二知水源決絕。",
    "X20n0358_008:0283c23": "作陰涼已復更推求是池中水本從何來即出四向",
    "X20n0358_008:0283c24": "周徧求覔莫知水處復更疾走遠至餘處見一大河",
    "X20n0358_008:0284a01": "名曰水生爾時復有諸餘惡人為捕此魚故於上流",
    "X20n0358_008:0284a02": "懸險之處決棄其水不令下過然其決處懸險難補",
    "X20n0358_008:0284a03": "計當脩治經九十日百千人功猶不能成況我一身。",
    "X20n0358_008:0284a04": "【記】捕捉也決棄其水決音穴廣雅云穿也說文云",
    "X20n0358_008:0284a05": "下流也周易藩決不羸亦音穴也。三就大王借",
    "X20n0358_008:0284a06": "象。",
    "X20n0358_008:0284a07": "時長者子速疾還反至大王所頭面禮拜却住一面",
    "X20n0358_008:0284a08": "合掌向王說其因緣作如是言我為大王國土人民",
    "X20n0358_008:0284a09": "治種種病漸漸遊行至彼空澤見有一池其水枯涸",
    "X20n0358_008:0284a10": "有十千魚為日所曝今日困厄將死不久惟願大王",
    "X20n0358_008:0284a11": "借二十大象令得負水濟彼魚命如我與諸病人壽",
    "X20n0358_008:0284a12": "命爾時大王即勅大臣速疾供給爾時大臣奉王告",
    "X20n0358_008:0284a13": "勅語是長者善哉大士汝今自可至象廐中隨意選",
    "X20n0358_008:0284a14": "取利益眾生令得快樂。",
    "X20n0358_008:0284a15": "【記】廐馬舍也釋名云廐聚也馬之所聚也。四明",
    "X20n0358_008:0284a16": "負水濟魚。",
    "X20n0358_008:0284a17": "是時流水及其二子將二十大象從治城人借索皮",
    "X20n0358_008:0284a18": "囊疾至彼河上流決處盛水象負馳疾奔還至空澤",
    "X20n0358_008:0284a19": "池從象背上下其囊水瀉置池中水遂彌滿還復如",
    "X20n0358_008:0284a20": "本。",
    "X20n0358_008:0284a21": "【記】二施食二初察魚饑惱。",
    "X20n0358_008:0284a22": "時長者子於池四邊彷徉而行是魚爾時亦復隨逐",
    "X20n0358_008:0284a23": "巡岸而行時長者子復作是念是魚何緣隨我而行",
    "X20n0358_008:0284a24": "是魚必為饑火所惱復欲從我求索飲食我今當與。",
    "X20n0358_008:0284b01": "【記】彷徉上扶方反下以章反廣雅徒倚也又徘徊",
    "X20n0358_008:0284b02": "也。二取食施與。",
    "X20n0358_008:0284b03": "善女天爾時流水長者子告其子言汝取一象最大",
    "X20n0358_008:0284b04": "力者速至家中啟父長者家中所有可食之物乃至",
    "X20n0358_008:0284b05": "父母飲噉之分及以妻子奴婢之分一切聚集悉載",
    "X20n0358_008:0284b06": "象上急速來還爾時二子如父教勅乘最大象往至",
    "X20n0358_008:0284b07": "家中白其祖父說如上事爾時二子收取家中可食",
    "X20n0358_008:0284b08": "之物載象背上疾還父所至空澤池時長者子見其",
    "X20n0358_008:0284b09": "子還心生歡喜踊躍無量從子邊取飲食之物散著",
    "X20n0358_008:0284b10": "池中與魚食已即自思惟我今已能與此魚食令其",
    "X20n0358_008:0284b11": "飽滿。",
    "X20n0358_008:0284b12": "【記】二明第四結緣二初分文。",
    "X20n0358_008:0284b13": "【文句】從未來之世當施法食下是第四正結緣又為",
    "X20n0358_008:0284b14": "四一發誓願二思惟說法三正說法四魚改報生",
    "X20n0358_008:0284b15": "天酬恩供養就魚報恩文為四一魚改報生天二",
    "X20n0358_008:0284b16": "天酬恩而下地三王見光問瑞四長者徵教而定",
    "X20n0358_008:0284b17": "答如文。",
    "X20n0358_008:0284b18": "【記】二釋義四初發誓願。",
    "X20n0358_008:0284b19": "未來之世當施法食。",
    "X20n0358_008:0284b20": "【記】二思惟說法。",
    "X20n0358_008:0284b21": "復更思惟曾聞過去空閑之處有一比丘讀誦大乘",
    "X20n0358_008:0284b22": "方等經典其經中說若有眾生臨命終時得聞寶勝",
    "X20n0358_008:0284b23": "如來名號即生天上我今當為是十千魚解說甚深",
    "X20n0358_008:0284b24": "十二因緣亦當稱說寶勝佛名時閻浮提中有二種",
    "X20n0358_008:0284c01": "人一者深信大乘方等二者毀呰不生信樂時長者",
    "X20n0358_008:0284c02": "子作是思惟我今當入池水之中為是諸魚說深玅",
    "X20n0358_008:0284c03": "法思惟是已即便入水。",
    "X20n0358_008:0284c04": "【記】三正說法。",
    "X20n0358_008:0284c05": "作如是言南無過去寶勝如來應供正徧知明行足",
    "X20n0358_008:0284c06": "善逝世間解無上士調御丈夫天人師佛世尊寶勝",
    "X20n0358_008:0284c07": "如來本往昔時行菩薩道作是誓願若有眾生於十",
    "X20n0358_008:0284c08": "方界臨命終時聞我名者當令是輩即命終已尋得",
    "X20n0358_008:0284c09": "上生三十三天爾時流水復為是魚解說如是甚深",
    "X20n0358_008:0284c10": "妙法所謂無明緣行行緣識識緣名色名色緣六入",
    "X20n0358_008:0284c11": "六入緣觸觸緣受受緣愛愛緣取取緣有有緣生生",
    "X20n0358_008:0284c12": "緣老死憂悲苦惱。",
    "X20n0358_008:0284c13": "【記】先稱十號次說因緣十號在悟在果因緣在迷",
    "X20n0358_008:0284c14": "在因迷悟因果其名雖殊而體不異以十號果是",
    "X20n0358_008:0284c15": "究盡三德十二因緣是本來三德三德不改因果",
    "X20n0358_008:0284c16": "寧殊故普賢觀云大乘因者諸法實相大乘果者",
    "X20n0358_008:0284c17": "亦諸法實相諸法是脩二實相是一性此三圓融",
    "X20n0358_008:0284c18": "不縱不橫全體為因全體為果眾生雖迷十號無",
    "X20n0358_008:0284c19": "減諸佛悟極十二不虧以世間相皆常住故今先",
    "X20n0358_008:0284c20": "唱果果理已顯令其解生初稱寶勝者乃是別名",
    "X20n0358_008:0284c21": "名於一佛如來等十乃是通名三世十方佛佛皆",
    "X20n0358_008:0284c22": "具若以通從別合得名為寶勝如來寶勝佛寶勝",
    "X20n0358_008:0284c23": "世尊此三既然例此合云寶勝應供寶勝正徧知",
    "X20n0358_008:0284c24": "乃至寶勝天人師也此十通號大經大論出其名",
    "X20n0358_008:0285a01": "天台慈恩出其義相狀已顯今傍諸釋更約三三",
    "X20n0358_008:0285a02": "及一總結以銷十號令知一一無非秘藏此義若",
    "X20n0358_008:0285a03": "明則不辱於果人名字初三既以如來為首即法",
    "X20n0358_008:0285a04": "身中三也如來是真如屬法身應供利生是解脫",
    "X20n0358_008:0285a05": "正徧知具二智是般若以其法身必具二德故也",
    "X20n0358_008:0285a06": "次三既以明行足為首即解脫中三也三明之行",
    "X20n0358_008:0285a07": "是解脫善逝能趣極是般若解三世間一一常住",
    "X20n0358_008:0285a08": "是法身以其解脫必具二德故也後三既以無上",
    "X20n0358_008:0285a09": "士調御丈夫為首即般若中三也見性名丈夫故",
    "X20n0358_008:0285a10": "當般若天人師軌訓眾機是解脫佛是復本大覺",
    "X20n0358_008:0285a11": "是法身以其般若必具二德故也此九即三此三",
    "X20n0358_008:0285a12": "即一一無一相三九宛然三千世間九世剎那一",
    "X20n0358_008:0285a13": "多延促究竟自在故言世尊十二因緣束為三道",
    "X20n0358_008:0285a14": "無明愛取三支屬煩惱道行有二支屬業道識名",
    "X20n0358_008:0285a15": "色六入觸受及生老死屬苦道此雖昏迷繫縛輪",
    "X20n0358_008:0285a16": "轉而全體即是三因佛性皆不可思議隨人觀察",
    "X20n0358_008:0285a17": "顯發不同故大經說下中上智觀此乃得三乘菩",
    "X20n0358_008:0285a18": "提若上上智觀得佛菩提以前三教智有思議故",
    "X20n0358_008:0285a19": "觀十二止得三乘唯有圓教不思議智體無明等",
    "X20n0358_008:0285a20": "即是性染非佛天人脩羅所造一一常住當處圓",
    "X20n0358_008:0285a21": "融方曰因中具於果性又玄文中三道三識雖本",
    "X20n0358_008:0285a22": "有位與果後三德無二無別得此意已方可分別",
    "X20n0358_008:0285a23": "十二別名無明謂不了六受即空假中行謂依不",
    "X20n0358_008:0285a24": "了心動作業行識謂業牽中陰識託母胎名色謂",
    "X20n0358_008:0285b01": "二滴為色心但有名六入謂名色增長成六入根",
    "X20n0358_008:0285b02": "觸謂六根對外為塵所觸受謂觸生三受苦樂平",
    "X20n0358_008:0285b03": "平愛謂迷三受故於樂染著取謂愛染纏綿四方",
    "X20n0358_008:0285b04": "求索有謂由取造業須有來報生謂有業既熟未",
    "X20n0358_008:0285b05": "來陰興老死等謂生須變滅悲惱縈纏此十二支",
    "X20n0358_008:0285b06": "或約三世或約二世或約一念雖三不同皆以十",
    "X20n0358_008:0285b07": "二而對三道即事而理一一究竟清淨自在不縱",
    "X20n0358_008:0285b08": "不橫而高而廣如是觀者得佛菩提略三歸者義",
    "X20n0358_008:0285b09": "已具也蓋三寶三德體本不異既稱南無寶勝十",
    "X20n0358_008:0285b10": "號豈非歸命果上三德復說甚深十二因緣乃是",
    "X20n0358_008:0285b11": "心依因中三德迷悟極際三德無差一體義備三",
    "X20n0358_008:0285b12": "皆具足常樂我淨真是歸依三寶義究竟成當知",
    "X20n0358_008:0285b13": "讖師意趣深妙。四魚生天報恩四初魚改報生",
    "X20n0358_008:0285b14": "天。",
    "X20n0358_008:0285b15": "善女天爾時流水長者子及其二子說是法已即共",
    "X20n0358_008:0285b16": "還家是長者子復於後時賓客聚會醉酒而臥爾時",
    "X20n0358_008:0285b17": "其地卒大震動時十千魚同日命終既命終已生忉",
    "X20n0358_008:0285b18": "利天。",
    "X20n0358_008:0285b19": "【記】凡初生天以自業力有三種念一自知從其處",
    "X20n0358_008:0285b20": "死二自知今此處生三自知先作何業得來生天",
    "X20n0358_008:0285b21": "既知曩事故下酬恩。二天酬恩下地。",
    "X20n0358_008:0285b22": "既生天已作是思惟我等以何善業因緣得生於此",
    "X20n0358_008:0285b23": "忉利天中復相謂言我等先於閻浮提內墮畜生中",
    "X20n0358_008:0285b24": "受於魚身流水長者子與我等水及以飲食復為我",
    "X20n0358_008:0285c01": "等解說甚深十二因緣并稱寶勝如來名號以是因",
    "X20n0358_008:0285c02": "緣令我等輩得生此天是故我等今當往至長者子",
    "X20n0358_008:0285c03": "所報恩供養爾時十千天子從忉利天下閻浮提至",
    "X20n0358_008:0285c04": "流水長者子大醫王家時長者子在樓屋上露臥眠",
    "X20n0358_008:0285c05": "睡是十千天子以十千真珠天妙瓔珞置其頭邊復",
    "X20n0358_008:0285c06": "以十千置其足邊復以十千置右脅邊復以十千置",
    "X20n0358_008:0285c07": "左脅邊雨曼陀羅華摩訶曼陀羅華積至于膝作種",
    "X20n0358_008:0285c08": "種天樂出妙音聲閻浮提中有睡眠者皆悉覺寤流",
    "X20n0358_008:0285c09": "水長者子亦從睡寤是十千天子於上空中飛騰遊",
    "X20n0358_008:0285c10": "行於天自在光王國內處處皆雨天玅蓮華是諸天",
    "X20n0358_008:0285c11": "子復至本處空澤池所復雨天華便從此沒還忉利",
    "X20n0358_008:0285c12": "宮隨意自在受天五欲。",
    "X20n0358_008:0285c13": "【記】經樓屋者重屋曰樓或作樓臺者誤也。釋此",
    "X20n0358_008:0285c14": "為二初事。",
    "X20n0358_008:0285c15": "【文句】報恩有二善一事二理事者真珠四邊報水飲",
    "X20n0358_008:0285c16": "食因緣十號等四種澤也。",
    "X20n0358_008:0285c17": "【記】因緣十號且就能詮屬言教故同於水食名為",
    "X20n0358_008:0285c18": "事也。二理。",
    "X20n0358_008:0285c19": "【文句】理者準涅槃文云施食令他得命表常令他得",
    "X20n0358_008:0285c20": "樂是故得涅槃令他得悟是故成自在我如法求",
    "X20n0358_008:0285c21": "財是故得淨用四十千報常樂我淨之恩也。",
    "X20n0358_008:0285c22": "【記】秪於四事而解四德故成理益以十千魚由戒",
    "X20n0358_008:0285c23": "緩故受鱗介身由乘急故今遇大乘真善知識故",
    "X20n0358_008:0285c24": "能於事深解妙理受食得命即表真常受水得樂",
    "X20n0358_008:0286a01": "表涅槃樂於十二棘林解自在我依十號法獲天",
    "X20n0358_008:0286a02": "報財於世淨命解性淨德此四法益因流水得故",
    "X20n0358_008:0286a03": "持四萬真珠瓔珞報恩供養食等四事既表理益",
    "X20n0358_008:0286a04": "四萬珠瓔豈但事供蓋表千界萬如是法一一皆",
    "X20n0358_008:0286a05": "具常樂我淨即四十千真味瓔珞非嚴而嚴嚴於",
    "X20n0358_008:0286a06": "法身此乃財供而成法供若不爾者豈得名為有",
    "X20n0358_008:0286a07": "妙善根得記緣耶。三王見光瑞。",
    "X20n0358_008:0286a08": "時閻浮提過是夜已天自在光王問諸大臣昨夜何",
    "X20n0358_008:0286a09": "緣示現如是淨妙瑞相有大光明大臣答言大王當",
    "X20n0358_008:0286a10": "知忉利諸天於流水長者子家雨四十千真珠瓔珞",
    "X20n0358_008:0286a11": "及不可計曼陀羅華王即告臣卿可往至彼長者家",
    "X20n0358_008:0286a12": "善言誘喻喚令使來大臣受勅即至其家宣王教令",
    "X20n0358_008:0286a13": "喚是長者是時長者尋至王所王問長者何緣示現",
    "X20n0358_008:0286a14": "如是瑞相。",
    "X20n0358_008:0286a15": "【記】四長者據教定答。",
    "X20n0358_008:0286a16": "長者子言我必定知是十千魚其命已終時大王言",
    "X20n0358_008:0286a17": "今可遣人審實是事爾時流水尋遣其子至彼池所",
    "X20n0358_008:0286a18": "看是諸魚死活定實爾時其子聞是語已向於彼池",
    "X20n0358_008:0286a19": "既至池已見其池中多有摩訶曼陀羅華積聚成[卄/積]",
    "X20n0358_008:0286a20": "其中諸魚悉皆命終見已即還向其父言彼諸魚等",
    "X20n0358_008:0286a21": "悉已命終爾時流水知是事已復至王所作如是言",
    "X20n0358_008:0286a22": "是十千魚悉皆命終王聞是已心生歡喜。",
    "X20n0358_008:0286a23": "【記】三明第五結會古今。",
    "X20n0358_008:0286a24": "爾時世尊告道場菩提樹神善女天欲知爾時流水",
    "X20n0358_008:0286b01": "長者子今我身是長子水空今羅睺羅是次子水藏",
    "X20n0358_008:0286b02": "今阿難是時十千魚者今十千天子是是故我今為",
    "X20n0358_008:0286b03": "其授阿耨多羅三藐三菩提記爾時樹神現半身者",
    "X20n0358_008:0286b04": "今汝身是。",
    "X20n0358_008:0286b05": "【文句】第五結會古今者昔佛疑魚數樹神定判十千",
    "X20n0358_008:0286b06": "今神疑行淺記深佛為說妙因緣今昔相關是故",
    "X20n0358_008:0286b07": "結會也。",
    "X20n0358_008:0286b08": "【記】經羅睺羅此云覆障以六年在胎因立斯號新",
    "X20n0358_008:0286b09": "云羅怙羅此云障月然本迹事不可審知傍文思",
    "X20n0358_008:0286b10": "之十千今昔必是所化餘皆能化此之能化據華",
    "X20n0358_008:0286b11": "嚴等諸經所說皆是劫海脩其實因熟其十千令",
    "X20n0358_008:0286b12": "今得脫若取法華久成之意皆是迹中接此等機",
    "X20n0358_008:0286b13": "令今得記此宗講者內心合知。",
    "X20n0358_008:0286b14": "【記】六捨身品二初品題。",
    "X20n0358_008:0286b15": "　　金光明經捨身品第十七",
    "X20n0358_008:0286b16": "【記】句文分二初問捨多題少。",
    "X20n0358_008:0286b17": "【文句】捨義甚多財位壽命獨以身當名邪。",
    "X20n0358_008:0286b18": "【記】二答從要立題。",
    "X20n0358_008:0286b19": "【文句】此從正要得名受者須身餘則非要施者正捨",
    "X20n0358_008:0286b20": "身餘旁捨爾故言捨身品。",
    "X20n0358_008:0286b21": "【記】受者須身虎饑所逼正須身肉壽命財位非彼",
    "X20n0358_008:0286b22": "所求夫行門無量根由宿熏四種三昧逐人所尚",
    "X20n0358_008:0286b23": "於隨自意善行六度樂行檀者於身命財無所恡",
    "X20n0358_008:0286b24": "惜自行教化隨喜讚歎皆在於施若於善師及依",
    "X20n0358_008:0286c01": "實教脩檀行者體能施心及受施境所施身等即",
    "X20n0358_008:0286c02": "空假中事行理觀合一而脩助道正脩相資而進",
    "X20n0358_008:0286c03": "既稱本習故欣然而為或因事卒行宿緣會故或",
    "X20n0358_008:0286c04": "積年要誓令觀成故或顯陳所願令物效故或密",
    "X20n0358_008:0286c05": "遂其心息他謗故悲重故密慈重故顯心若真實",
    "X20n0358_008:0286c06": "四悉俱成心若詐欺二利皆失然佛談本事令人",
    "X20n0358_008:0286c07": "効行故疏云引昔捐軀誡今師弟勿恡財法問大",
    "X20n0358_008:0286c08": "論云捨身易捨心難論欲行者捨執著心故以難",
    "X20n0358_008:0286c09": "歎欲息事施故以易斥何不依論遠離執心今人",
    "X20n0358_008:0286c10": "為何好捨身命答抑揚取捨皆遵佛教悉赴人心",
    "X20n0358_008:0286c11": "佛談正助不同人樂理事不等今品特示捨於身",
    "X20n0358_008:0286c12": "命安得以論難易為譏又復空說捨心而執己見",
    "X20n0358_008:0286c13": "膠固自體一毛不拔毀他捨命為非既乖隨喜之",
    "X20n0358_008:0286c14": "心寧逃嫉善之咎願聞佛說隨力奉行。二經文",
    "X20n0358_008:0286c15": "二初分文。",
    "X20n0358_008:0286c16": "【文句】文為四一問二答三眾得益四結成。",
    "X20n0358_008:0286c17": "【記】二釋義四初問。",
    "X20n0358_008:0286c18": "爾時道場菩提樹神復白佛言世尊我聞世尊過去",
    "X20n0358_008:0286c19": "脩行菩薩道時具受無量百千苦行捐捨身命肉血",
    "X20n0358_008:0286c20": "骨髓惟願世尊少說往昔苦行因緣為利眾住受諸",
    "X20n0358_008:0286c21": "快樂。",
    "X20n0358_008:0286c22": "【文句】問者上聞大士治病救魚實為曠濟小人小蟲",
    "X20n0358_008:0286c23": "得二世益時眾願聞亡身殞命感深契極之事行",
    "X20n0358_008:0286c24": "苦而果樂可得聞邪是故請問。",
    "X20n0358_008:0287a01": "【記】小人即國病者小蟲一萬枯魚魚關未來法食",
    "X20n0358_008:0287a02": "之誓獲成佛記例病差者定於後世為解脫機是",
    "X20n0358_008:0287a03": "故皆蒙二世之益感深契極者以不二解導難行",
    "X20n0358_008:0287a04": "行此感至深捨身命財與後際等此契唯極眾聞",
    "X20n0358_008:0287a05": "獲益正當此時是故樹神乘機發問。二答二初",
    "X20n0358_008:0287a06": "分科。",
    "X20n0358_008:0287a07": "【文句】佛答為二一敘緣起二正明捨身緣起為十一",
    "X20n0358_008:0287a08": "地塔涌二大眾生疑三佛起禮四樹神問禮五佛",
    "X20n0358_008:0287a09": "答禮六命阿難取七阿難述骨狀八命示大眾九",
    "X20n0358_008:0287a10": "奉命取示十佛勸眾禮皆如文。",
    "X20n0358_008:0287a11": "【記】二釋義二初敘緣起十十段悉如科列初地塔",
    "X20n0358_008:0287a12": "涌。",
    "X20n0358_008:0287a13": "爾時世尊即現神足神足力故令此大地六種震動",
    "X20n0358_008:0287a14": "於大講堂眾會之中有七寶塔從地涌出眾寶羅網",
    "X20n0358_008:0287a15": "彌覆其上。",
    "X20n0358_008:0287a16": "【記】二大眾生疑。",
    "X20n0358_008:0287a17": "爾時大眾見是事已生希有心。",
    "X20n0358_008:0287a18": "【記】三佛起禮。",
    "X20n0358_008:0287a19": "爾時世尊即從座起禮拜是塔恭敬圍繞還就本座。",
    "X20n0358_008:0287a20": "【記】四樹神問禮。",
    "X20n0358_008:0287a21": "爾時道場菩提樹神白佛言世尊如來世雄出現於",
    "X20n0358_008:0287a22": "世常為一切之所恭敬於諸眾生最勝最尊何因緣",
    "X20n0358_008:0287a23": "故禮拜是塔。",
    "X20n0358_008:0287a24": "【記】五佛答禮。",
    "X20n0358_008:0287b01": "佛言善女天我本脩行菩薩道時我身舍利安止是",
    "X20n0358_008:0287b02": "塔因由是身令我早成阿耨多羅三藐三菩提。",
    "X20n0358_008:0287b03": "【記】六命阿難取。",
    "X20n0358_008:0287b04": "爾時佛告尊者阿難汝可開塔取中舍利示此大眾",
    "X20n0358_008:0287b05": "是舍利者乃是無量六波羅蜜功德所熏。",
    "X20n0358_008:0287b06": "【記】七阿難述骨狀。",
    "X20n0358_008:0287b07": "爾時阿難聞佛教勅即往塔所禮拜供養開其塔戶",
    "X20n0358_008:0287b08": "見其塔中有七寶函以手開函見其舍利色妙紅白",
    "X20n0358_008:0287b09": "而白佛言世尊是中舍利其色紅白。",
    "X20n0358_008:0287b10": "【記】八命示大眾。",
    "X20n0358_008:0287b11": "佛告阿難汝可持來此是大士真身舍利。",
    "X20n0358_008:0287b12": "【記】九奉命取示。",
    "X20n0358_008:0287b13": "爾時阿難即舉寶函還至佛所持以上佛。",
    "X20n0358_008:0287b14": "【記】十佛勸眾禮。",
    "X20n0358_008:0287b15": "爾時佛告一切大眾汝等今可禮是舍利此舍利者",
    "X20n0358_008:0287b16": "是戒定慧之所熏脩甚難可得最上福田爾時大眾",
    "X20n0358_008:0287b17": "聞是語已心懷歡喜即從座起合掌敬禮大士舍利",
    "X20n0358_008:0287b18": "爾時世尊欲為大眾斷疑網故說是舍利往昔因緣。",
    "X20n0358_008:0287b19": "【記】二正明捨身二初分文。",
    "X20n0358_008:0287b20": "【文句】從過去有王下是正捨身文為二一長行二偈",
    "X20n0358_008:0287b21": "頌長行為四一明本眷屬二捨身方便三正捨身",
    "X20n0358_008:0287b22": "四捨後悲戀。",
    "X20n0358_008:0287b23": "【記】二釋義二初長行四初明本眷屬二初分科。",
    "X20n0358_008:0287b24": "【文句】就本眷屬為五一明本眷屬二游行三各述相",
    "X20n0358_008:0287c01": "四見產虎五各陳觀見。",
    "X20n0358_008:0287c02": "【記】二釋義五段如分科列初明本眷屬。",
    "X20n0358_008:0287c03": "阿難過去之世有王名曰摩訶羅陀脩行善法善治",
    "X20n0358_008:0287c04": "國土無有怨敵時有三子端正微妙形色殊特威德",
    "X20n0358_008:0287c05": "第一第一太子名曰摩訶波那羅次子名曰摩訶提",
    "X20n0358_008:0287c06": "婆小子名曰摩訶薩埵。",
    "X20n0358_008:0287c07": "【文句】摩訶羅陀此翻大無罪文殊問經云羅陀翻為",
    "X20n0358_008:0287c08": "中摩訶波那羅或云此翻大度未詳摩訶提婆此",
    "X20n0358_008:0287c09": "言大天摩訶薩埵此翻大心。",
    "X20n0358_008:0287c10": "【記】二明遊行。",
    "X20n0358_008:0287c11": "是三王子於諸園林遊戲觀看次第漸到一大竹林",
    "X20n0358_008:0287c12": "憩駕止息。",
    "X20n0358_008:0287c13": "【記】三各述相。",
    "X20n0358_008:0287c14": "第一王子作如是言我於今日心甚怖懅於是林中",
    "X20n0358_008:0287c15": "將無衰損第二王子復作是言我於今日不自惜身",
    "X20n0358_008:0287c16": "但離所愛心憂愁耳第三王子復作是言我於今日",
    "X20n0358_008:0287c17": "獨無怖懅亦無愁惱山中空寂神仙所讚是處閑靜",
    "X20n0358_008:0287c18": "能令行人安隱受樂。",
    "X20n0358_008:0287c19": "【記】四見產虎。",
    "X20n0358_008:0287c20": "時諸王子說是語已轉復前行見有一虎適產七日",
    "X20n0358_008:0287c21": "而有七子圍繞周帀饑餓窮悴身體羸瘦命將欲絕。",
    "X20n0358_008:0287c22": "【記】五各陳觀見。",
    "X20n0358_008:0287c23": "第一王子見是虎已作如是言怪哉此虎產來七日",
    "X20n0358_008:0287c24": "七子圍繞不得求食若為饑逼必還噉子第三王子",
    "X20n0358_008:0288a01": "言此虎經常所食何物第一王子言此虎唯食新熱",
    "X20n0358_008:0288a02": "肉血第三王子言君等誰能與此虎食第二王子言",
    "X20n0358_008:0288a03": "此虎饑餓身體羸瘦窮困頓乏餘命無幾不容餘處",
    "X20n0358_008:0288a04": "為其求食設餘求者命必不濟誰能為此不惜身命",
    "X20n0358_008:0288a05": "第一王子言一切難捨不過己身第二王子言我等",
    "X20n0358_008:0288a06": "今者以貪惜故於此身命不能放捨智慧薄少故於",
    "X20n0358_008:0288a07": "是事而生驚怖若諸大士欲利益他生大悲心為眾",
    "X20n0358_008:0288a08": "生者捨此身命不足為難時諸王子心大愁憂久住",
    "X20n0358_008:0288a09": "視之目未曾捨作是觀已尋便離去。",
    "X20n0358_008:0288a10": "【記】二捨身方便二初分科。",
    "X20n0358_008:0288a11": "【文句】從作是念言我今捨身時已到矣下是捨身方",
    "X20n0358_008:0288a12": "便方便為二初述觀解二起誓願願行相扶適產",
    "X20n0358_008:0288a13": "七日者見虎子頭上有七點知已七日出山海經",
    "X20n0358_008:0288a14": "也又云七日眼間又七日不食必死虎既垂死知",
    "X20n0358_008:0288a15": "是七日或云鬼神示悟如樹神數魚。",
    "X20n0358_008:0288a16": "【記】二釋義二初述觀解二起誓願願行相扶者行",
    "X20n0358_008:0288a17": "即觀解非此觀解莫成其願非乎誓願行則有退",
    "X20n0358_008:0288a18": "疏適產七日至樹神數魚等者此文追解前第四",
    "X20n0358_008:0288a19": "見產虎文也疏可見經從作是念言下述觀解。",
    "X20n0358_008:0288a20": "爾時第三王子作是念言我今捨身時已到矣何以",
    "X20n0358_008:0288a21": "故我從昔來多棄是身都無所為亦常愛護處之屋",
    "X20n0358_008:0288a22": "宅又復供給衣服飲食臥具醫藥象馬車乘隨時將",
    "X20n0358_008:0288a23": "養令無所乏而不知恩反生怨害然復不免無常敗",
    "X20n0358_008:0288a24": "壞復次是身不堅無所利益可惡如賊猶若行廁我",
    "X20n0358_008:0288b01": "於今日當使此身作無上業於生死海中作大橋梁",
    "X20n0358_008:0288b02": "復次若捨此身則捨無量癕疽瘭疾百千怖畏是身",
    "X20n0358_008:0288b03": "唯有大小便利是身不堅如水上沫是身不淨多諸",
    "X20n0358_008:0288b04": "蟲戶是身可惡筋纏血塗皮骨髓腦共相連持如是",
    "X20n0358_008:0288b05": "觀察甚可患厭是故我今應當捨離以求寂滅無上",
    "X20n0358_008:0288b06": "涅槃永離憂患無常變異生死休息無諸塵累無量",
    "X20n0358_008:0288b07": "禪定智慧功德具足成就微妙法身百福莊嚴諸佛",
    "X20n0358_008:0288b08": "所讚證成如是無上法身與諸眾生無量法樂。",
    "X20n0358_008:0288b09": "【記】觀有二種一助觀二正觀從初至甚可患厭是",
    "X20n0358_008:0288b10": "助道觀也以三藏教假想對治戀著依正之心從",
    "X20n0358_008:0288b11": "是故我今下正觀也至無諸塵累等即空觀也無",
    "X20n0358_008:0288b12": "量禪定至諸佛所讚即假觀也從證成如是至法",
    "X20n0358_008:0288b13": "樂即中觀也說乃前後脩必一心。二述誓願。",
    "X20n0358_008:0288b14": "是時王子勇猛堪任作是大願以上大悲熏脩其心",
    "X20n0358_008:0288b15": "慮其二兄心懷怖懅或恐固遮為作留難即便語言",
    "X20n0358_008:0288b16": "兄等今者可與眷屬還其所止爾時王子摩訶薩埵",
    "X20n0358_008:0288b17": "還至虎所脫身衣裳置竹枝上作是誓言我今為利",
    "X20n0358_008:0288b18": "諸眾生故證於最勝無上道故大悲不動捨難捨故",
    "X20n0358_008:0288b19": "為求菩提智所讚故欲度三有諸眾生故滅生死怖",
    "X20n0358_008:0288b20": "眾惱熱故。",
    "X20n0358_008:0288b21": "【記】先作方便次作誓言下正起誓六句不出四弘",
    "X20n0358_008:0288b22": "初二依滅諦發成佛願三四依道諦發悲智願第",
    "X20n0358_008:0288b23": "五依苦諦發度生願第六依集諦發斷惑願此依",
    "X20n0358_008:0288b24": "界外滅諦為首驗發圓心也。三正捨身二初科。",
    "X20n0358_008:0288c01": "【文句】正捨身為二一捨身二感動天地。",
    "X20n0358_008:0288c02": "【記】二釋二初捨身。",
    "X20n0358_008:0288c03": "是時王子作是誓已即自放身臥饑虎前是時王子",
    "X20n0358_008:0288c04": "以大悲力故虎無能為王子復作如是念言虎今羸",
    "X20n0358_008:0288c05": "瘦身無勢力不能得我身血肉食即起求刀周徧求",
    "X20n0358_008:0288c06": "之了不能得即以乾竹刺頸出血於高山上投身虎",
    "X20n0358_008:0288c07": "前。",
    "X20n0358_008:0288c08": "【記】二感動天地。",
    "X20n0358_008:0288c09": "是時大地六種震動日無精光如羅睺羅阿脩羅王",
    "X20n0358_008:0288c10": "捉持障蔽又雨雜華種種玅香時虗空中有諸餘天",
    "X20n0358_008:0288c11": "見是事已心生歡喜歎未曾有讚言善哉善哉大士",
    "X20n0358_008:0288c12": "汝今真是行大悲者為眾生故能捨難捨於諸學人",
    "X20n0358_008:0288c13": "第一勇健汝已為得諸佛所讚常樂住處不久當證",
    "X20n0358_008:0288c14": "無惱無熱清淨涅槃是虎爾時見血流出汙王子身",
    "X20n0358_008:0288c15": "即便舐血噉食其肉唯留餘骨。",
    "X20n0358_008:0288c16": "【記】經六種震動者謂動起涌三種是形震吼擊三",
    "X20n0358_008:0288c17": "種是聲今於形聲略言其二故言震動。四捨身",
    "X20n0358_008:0288c18": "後悲戀二初科。",
    "X20n0358_008:0288c19": "【文句】捨身後眷屬愁苦先兩兄愁惱各說偈共向捨",
    "X20n0358_008:0288c20": "所次父母愁苦。",
    "X20n0358_008:0288c21": "【記】二釋二初兩兄愁惱。",
    "X20n0358_008:0288c22": "爾時第一王子見地大動為第二王子而說偈言。",
    "X20n0358_008:0288c23": "震動大地及以大海日無精光如有覆蔽於上虗空",
    "X20n0358_008:0288c24": "雨諸華香必是我弟捨所愛身。",
    "X20n0358_008:0289a01": "第二王子復說偈言。",
    "X20n0358_008:0289a02": "彼虎產來已經七日七子圍繞窮無飲食氣力羸損",
    "X20n0358_008:0289a03": "命不云遠小弟大悲知其窮悴懼不堪忍還食其子",
    "X20n0358_008:0289a04": "恐定捨身以救彼命。",
    "X20n0358_008:0289a05": "時二王子心大愁怖涕泣悲歎容貌憔悴復共相將",
    "X20n0358_008:0289a06": "還至虎所見弟所著被服衣裳皆悉在一竹枝之上",
    "X20n0358_008:0289a07": "骸骨髮爪布散狼藉流血處處徧汙其地見已悶絕",
    "X20n0358_008:0289a08": "不自勝持投身骨上良久乃蘇即起舉首號天而哭",
    "X20n0358_008:0289a09": "我弟幼稚才能過人特為父母之所愛念奄忽捨身",
    "X20n0358_008:0289a10": "以飼餓虎我今還宮父母設問當云何答我寧在此",
    "X20n0358_008:0289a11": "併命一處不忍見是骸骨髮爪何心捨離還見父母",
    "X20n0358_008:0289a12": "妻子眷屬朋友知識時二王子悲號懊惱漸捨而去",
    "X20n0358_008:0289a13": "時小王子所將侍從各散諸方互相謂言今者我天",
    "X20n0358_008:0289a14": "為何所在。",
    "X20n0358_008:0289a15": "【記】二父母愁苦。",
    "X20n0358_008:0289a16": "爾時王妃於睡眠中夢乳被割牙齒墮落得三鴿雛",
    "X20n0358_008:0289a17": "一為鷹食爾時王妃大地動時即便驚寤心大愁怖",
    "X20n0358_008:0289a18": "而說偈言。",
    "X20n0358_008:0289a19": "今日何故大地大水一切皆動物不安所日無精光",
    "X20n0358_008:0289a20": "如有覆蔽我心憂苦目睫瞤動如我今者所見瑞相",
    "X20n0358_008:0289a21": "必有灾異不祥苦惱。",
    "X20n0358_008:0289a22": "於是王妃說是偈已時有青衣在外已聞王子消息",
    "X20n0358_008:0289a23": "心驚惶怖尋即入內啟白王妃作如是言向者在外",
    "X20n0358_008:0289a24": "聞諸侍從推覓王子不知所在王妃聞已生大憂惱",
    "X20n0358_008:0289b01": "涕泣滿目至大王所我於向者傳聞外人失我最小",
    "X20n0358_008:0289b02": "所愛之子大王聞已而復悶絕悲哽苦惱抆淚而言",
    "X20n0358_008:0289b03": "如何今日失我心中所愛重者。",
    "X20n0358_008:0289b04": "【記】如文。二偈頌二初分文。",
    "X20n0358_008:0289b05": "【文句】偈九十三行為三初二行通明昔行次別頌長",
    "X20n0358_008:0289b06": "行三結會。",
    "X20n0358_008:0289b07": "【記】二釋義三初通明昔行。",
    "X20n0358_008:0289b08": "爾時世尊欲重宣此義而說偈言。",
    "X20n0358_008:0289b09": "我於往昔無量劫中捨所重身以求菩提若為國王",
    "X20n0358_008:0289b10": "及作王子常捨難捨以求菩提。",
    "X20n0358_008:0289b11": "【文句】初如文。",
    "X20n0358_008:0289b12": "【記】二別頌長行二初分文。",
    "X20n0358_008:0289b13": "【文句】我念宿命下別頌長行四行頌上本眷屬上有",
    "X20n0358_008:0289b14": "述相陳觀今不頌餘皆頌從時勝大士下二行頌",
    "X20n0358_008:0289b15": "上捨身方便不頌發誓從即上高山下頌上正捨",
    "X20n0358_008:0289b16": "身感動也從是時二兄下頌上捨身後眷屬愁苦",
    "X20n0358_008:0289b17": "從是時王子下頌上父母愁苦。",
    "X20n0358_008:0289b18": "【記】二釋義五初頌上本眷屬。",
    "X20n0358_008:0289b19": "往念宿命有大國王其王名曰摩訶羅陀是王有子",
    "X20n0358_008:0289b20": "能大布施其子名曰摩訶薩埵復有二兄長者名曰",
    "X20n0358_008:0289b21": "大波那羅次名大天三人同遊至一空山見新產虎",
    "X20n0358_008:0289b22": "饑窮無食。",
    "X20n0358_008:0289b23": "【記】二頌上捨身方便。",
    "X20n0358_008:0289b24": "時勝大士生大悲心我今當捨所重之身此虎或為",
    "X20n0358_008:0289c01": "饑餓所逼儻能還食自所生子。",
    "X20n0358_008:0289c02": "【記】三頌上正捨身。",
    "X20n0358_008:0289c03": "即上高山自投虎前為令虎子得全性命是時大地",
    "X20n0358_008:0289c04": "及諸大山皆悉震動驚諸蟲獸虎狼師子四散馳走",
    "X20n0358_008:0289c05": "世間皆闇無有光明。",
    "X20n0358_008:0289c06": "【記】四願上眷屬愁苦。",
    "X20n0358_008:0289c07": "是時二兄故在竹林心懷憂惱愁苦涕泣漸漸推求",
    "X20n0358_008:0289c08": "遂至虎所見虎虎子血汙其口又見骸骨髮毛爪齒",
    "X20n0358_008:0289c09": "處處迸血狼藉在地時二王子見是事已心更悶絕",
    "X20n0358_008:0289c10": "自躃於地以灰塵土自塗坌身忘失正念生狂癡心",
    "X20n0358_008:0289c11": "所將侍從覩見是事亦生悲慟失聲號哭互以冷水",
    "X20n0358_008:0289c12": "共相噴灑然後蘇息而復得起。",
    "X20n0358_008:0289c13": "【記】五頌上父母愁苦私開二初頌見相時愁憂二",
    "X20n0358_008:0289c14": "初王妃憂惱二初見相。",
    "X20n0358_008:0289c15": "是時王子當捨身時正值後宮妃后采女眷屬五百",
    "X20n0358_008:0289c16": "共相娛樂王妃是時兩乳汁出一切胑節痛如針刺",
    "X20n0358_008:0289c17": "心生愁惱似喪愛子。",
    "X20n0358_008:0289c18": "【記】二述相六初正述惡相。",
    "X20n0358_008:0289c19": "於是王妃疾至王所其聲微細悲泣而言大王今當",
    "X20n0358_008:0289c20": "諦聽諦聽憂愁盛火今來燒我我今二乳俱時汁出",
    "X20n0358_008:0289c21": "身體苦切如被針刺我見如是不祥瑞相恐更不復",
    "X20n0358_008:0289c22": "見所愛子今以身命奉上大王願速遣人求覓我子",
    "X20n0358_008:0289c23": "夢三鴿雛在我懷抱其最小者可適我心有鷹飛來",
    "X20n0358_008:0289c24": "奪我而去夢是事已即生憂惱我今愁怖恐命不濟",
    "X20n0358_008:0290a01": "願速遣人推求我子。",
    "X20n0358_008:0290a02": "【記】二述已迷悶。",
    "X20n0358_008:0290a03": "是時王妃說是語已即時悶絕而復躃地。",
    "X20n0358_008:0290a04": "【記】三王臣憂惱。",
    "X20n0358_008:0290a05": "王聞是語復生憂惱以不得見所愛子故其王大臣",
    "X20n0358_008:0290a06": "及諸眷屬悉皆聚集在王左右哀哭悲號聲動天地。",
    "X20n0358_008:0290a07": "【記】四國人驚愕。",
    "X20n0358_008:0290a08": "爾時城內所有人民聞是聲已驚愕而出各相謂言",
    "X20n0358_008:0290a09": "今是王子為活來耶為已死亡如是大士常出輭語",
    "X20n0358_008:0290a10": "為眾所愛今難可見已有諸人入林推求不久自當",
    "X20n0358_008:0290a11": "得定消息諸人爾時慞惶如是而復悲號哀動神祇",
    "X20n0358_008:0290a12": "爾時大王即從座起以水灑妃良久乃蘇還得正念",
    "X20n0358_008:0290a13": "微聲問王我子今者為死活耶。",
    "X20n0358_008:0290a14": "【記】五王妃敘德。",
    "X20n0358_008:0290a15": "爾時王妃念其子故倍復懊惱心無暫捨可惜我子",
    "X20n0358_008:0290a16": "形色端正如何一且捨我終亡云何我身不先薨沒",
    "X20n0358_008:0290a17": "而見如是諸苦惱事善子妙色猶淨蓮華誰壞汝身",
    "X20n0358_008:0290a18": "使令分離將非是我昔日怨讐挾本業緣而殺汝耶",
    "X20n0358_008:0290a19": "我子面目淨如滿月不圖一旦遇斯禍對寧使我身",
    "X20n0358_008:0290a20": "破碎如塵不令我子喪失身命。",
    "X20n0358_008:0290a21": "【記】六驗相夫子。",
    "X20n0358_008:0290a22": "我所見夢已為得報直我無情能堪是苦如我所夢",
    "X20n0358_008:0290a23": "牙齒墮落二乳一時汁自流出必定是我失所愛子",
    "X20n0358_008:0290a24": "夢三鴿雛鷹奪一去三子之中必定失一。",
    "X20n0358_008:0290b01": "【記】二大王求覓二初慰諭其妃。",
    "X20n0358_008:0290b02": "爾時大王即告其妃我今當遣大臣使者周徧東西",
    "X20n0358_008:0290b03": "推求覓子汝今且可莫大憂愁。",
    "X20n0358_008:0290b04": "【記】求覓其子。",
    "X20n0358_008:0290b05": "大王如是慰喻妃已即便嚴駕出其宮殿心生愁惱",
    "X20n0358_008:0290b06": "憂苦所切雖在大眾顏貌憔悴即出其城覓所愛子",
    "X20n0358_008:0290b07": "爾時亦有無量諸人哀號動地尋從王後是時大王",
    "X20n0358_008:0290b08": "既出城已四向顧望求覓其子煩惋心亂靡知所在",
    "X20n0358_008:0290b09": "最後遙見有一信來頭蒙塵土血汙其衣灰糞塗身",
    "X20n0358_008:0290b10": "悲號而至爾時大王摩訶羅陀見是使已倍生懊惱",
    "X20n0358_008:0290b11": "舉首號呌仰天而哭。",
    "X20n0358_008:0290b12": "【記】二頌知終後悲苦三初使者迴白二初前使慰",
    "X20n0358_008:0290b13": "王。",
    "X20n0358_008:0290b14": "先所遣臣尋復來至既至王所作如是言願王莫愁",
    "X20n0358_008:0290b15": "諸子猶在不久當至令王得見。",
    "X20n0358_008:0290b16": "【記】二後使告實。",
    "X20n0358_008:0290b17": "須臾之頃復有臣來見王愁苦顏貌憔悴身所著衣",
    "X20n0358_008:0290b18": "垢膩塵汙大王當知一子已終二子雖存衰悴無賴",
    "X20n0358_008:0290b19": "第三王子見虎新產饑窮七日恐還食子見是虎已",
    "X20n0358_008:0290b20": "生大悲心發大誓願當度眾生於未來世證成菩提",
    "X20n0358_008:0290b21": "即上高處投身虎前虎饑所逼便起噉食一切血肉",
    "X20n0358_008:0290b22": "已為都盡唯有骸骨狼籍在地。",
    "X20n0358_008:0290b23": "【記】二大王悶絕。",
    "X20n0358_008:0290b24": "是時大王聞臣語已轉復悶絕失念躃地憂愁盛火",
    "X20n0358_008:0290c01": "熾然其身諸臣眷屬亦復如是以水灑王良久乃蘇",
    "X20n0358_008:0290c02": "復起舉首號天而哭。",
    "X20n0358_008:0290c03": "【記】二王迎二子三初臣述失志。",
    "X20n0358_008:0290c04": "復有臣來而白王言向於林中見二王子愁憂苦毒",
    "X20n0358_008:0290c05": "悲號涕泣迷悶失志自投於地臣即求水灑其身上",
    "X20n0358_008:0290c06": "良久之頃乃還蘇息望見四方大火熾然扶持暫起",
    "X20n0358_008:0290c07": "尋復躃地舉首悲哀號天而哭乍復讚歎其弟功德。",
    "X20n0358_008:0290c08": "【記】二王並思惟。",
    "X20n0358_008:0290c09": "是時大王以離愛子其心迷悶氣力惙然憂惱涕泣",
    "X20n0358_008:0290c10": "並復思惟是最小子我所愛重無常大鬼奄便吞食",
    "X20n0358_008:0290c11": "其餘二子今雖存在而為憂火之所焚燒或能為是",
    "X20n0358_008:0290c12": "喪失命根我宜速往至彼林中迎載諸子急還宮殿",
    "X20n0358_008:0290c13": "其母在後憂苦逼切心肝分裂或能失命若見二子",
    "X20n0358_008:0290c14": "慰喻其心可使終保餘年壽命。",
    "X20n0358_008:0290c15": "【記】一亡二存對並思忖亡者叵尋存者宜取。三",
    "X20n0358_008:0290c16": "迎子慰母。",
    "X20n0358_008:0290c17": "爾時大王駕乘名象與諸侍從欲至彼林即於中路",
    "X20n0358_008:0290c18": "見其二子號天扣地稱弟名字時王即前抱持二子",
    "X20n0358_008:0290c19": "悲號涕泣隨路還宮速令二子覲見其母。",
    "X20n0358_008:0290c20": "【記】三結會二初科。",
    "X20n0358_008:0290c21": "【文句】從佛告樹神下第三結會結會為三一結會人",
    "X20n0358_008:0290c22": "二結會塔三結會誓願。",
    "X20n0358_008:0290c23": "【記】二釋三初結會人。",
    "X20n0358_008:0290c24": "佛告樹神汝今當知爾時王子摩訶薩埵捨身飼虎",
    "X20n0358_008:0291a01": "今我身是爾時大王摩訶羅陀於今父王輸頭檀是",
    "X20n0358_008:0291a02": "爾時王妃今摩耶是第一王子今彌勒是第二王子",
    "X20n0358_008:0291a03": "今調達是爾時虎者今瞿夷是時虎七子今五比丘",
    "X20n0358_008:0291a04": "及舍利弗目犍連是。",
    "X20n0358_008:0291a05": "【記】經輸頭檀或閱頭檀此云淨飯摩耶此云天后",
    "X20n0358_008:0291a06": "調達亦提婆達多此云天授父母從天乞子天授",
    "X20n0358_008:0291a07": "與之是佛堂弟瞿夷此云明女悉達有三夫人一",
    "X20n0358_008:0291a08": "瞿夷二耶輸三鹿野各有二萬采女五比丘者憍",
    "X20n0358_008:0291a09": "陳如頞鞞跋提十力迦葉拘利太子陳如十力迦",
    "X20n0358_008:0291a10": "葉二是母親餘三是父親舍利弗此云身子母好",
    "X20n0358_008:0291a11": "身形故母名身是彼之子故名身子目犍連此云",
    "X20n0358_008:0291a12": "胡豆姓也上古有仙居山常採菉豆而食因以命",
    "X20n0358_008:0291a13": "族尊者是彼之後也。二結會塔。",
    "X20n0358_008:0291a14": "爾時大王摩訶羅陀及其妃后悲號涕泣悉皆脫身",
    "X20n0358_008:0291a15": "御服瓔珞與諸大眾往竹林中收其舍利即於此處",
    "X20n0358_008:0291a16": "起七寶塔。",
    "X20n0358_008:0291a17": "【記】塔具云塔婆義翻方墳或云聚相謂累木石及",
    "X20n0358_008:0291a18": "寶高以為相茶毗後分云佛塔高十三層上有相",
    "X20n0358_008:0291a19": "輪支佛塔十一層羅漢四層輪王塔無復層級以",
    "X20n0358_008:0291a20": "未脫三界故十二因緣經八種塔並有露盤佛塔",
    "X20n0358_008:0291a21": "八重菩薩七重支佛六重四果五重三果四二果",
    "X20n0358_008:0291a22": "三初果二輪王一凡僧但蕉葉火珠而已雖兩經",
    "X20n0358_008:0291a23": "異說而凡僧並無層級邇世所立雖無露盤既出",
    "X20n0358_008:0291a24": "四簷猶濫初果儻循蕉葉火珠之制則免僭上聖",
    "X20n0358_008:0291b01": "識者宜効之舍利此云身骨。三結會誓願。",
    "X20n0358_008:0291b02": "是時王子摩訶薩埵臨捨命時作是誓願願我舍利",
    "X20n0358_008:0291b03": "於未來世過算數劫常為眾生而作佛事。",
    "X20n0358_008:0291b04": "【記】三大眾所益。",
    "X20n0358_008:0291b05": "說是經時無量阿僧祗諸天及人發阿耨多羅三藐",
    "X20n0358_008:0291b06": "三菩提心。",
    "X20n0358_008:0291b07": "【文句】說是經時下大眾所益也。",
    "X20n0358_008:0291b08": "【記】四結問意。",
    "X20n0358_008:0291b09": "樹神是名禮塔往昔因緣爾時佛神力故是七寶塔",
    "X20n0358_008:0291b10": "即沒不現。",
    "X20n0358_008:0291b11": "【文句】樹神是名禮塔下第四是結問意。",
    "X20n0358_008:0291b12": "【記】經怖懅其據反廣雅云畏懼也瘭必遙反疽疾",
    "X20n0358_008:0291b13": "也奄忽忽謂倐忽也雛士虞反鳥子也瞤如輪反",
    "X20n0358_008:0291b14": "目動也抆武粉反拭也躃旁益反倒也慟哀過也",
    "X20n0358_008:0291b15": "惙陟劣反疲也。",
    "X20n0358_008:0291b16": "【記】七讚佛品二初品題。",
    "X20n0358_008:0291b17": "　　金光明經讚佛品第十八",
    "X20n0358_008:0291b18": "【記】句文分二初明讚之能所二初大師約因人讚",
    "X20n0358_008:0291b19": "果釋。",
    "X20n0358_008:0291b20": "【文句】此品從能所得名能讚是三番菩薩所讚是一",
    "X20n0358_008:0291b21": "佛世尊能所合標故言讚佛品。",
    "X20n0358_008:0291b22": "【記】能讚是三番菩薩者一是經初陳列之眾二是",
    "X20n0358_008:0291b23": "信相發起之人三是樹神善女此雖眾兼道俗形",
    "X20n0358_008:0291b24": "混人天既發大心咸名菩薩所讚是一佛世尊者",
    "X20n0358_008:0291c01": "即釋迦教主一佛也斯欲異前讚品能讚是往世",
    "X20n0358_008:0291c02": "金龍一人所讚是三世極果諸佛也然準前釋題",
    "X20n0358_008:0291c03": "品目具含四悉今文略示欲明其相者應云題標",
    "X20n0358_008:0291c04": "讚佛義含能所即世界歡喜也二能讚善生必托",
    "X20n0358_008:0291c05": "緣起緣中最勝莫過讚佛故三菩薩能讚即為人",
    "X20n0358_008:0291c06": "生善也三所讚為能讚乃印成三菩薩說無虗謬",
    "X20n0358_008:0291c07": "即破惡對治也四如來讚樹神快說果地大體大",
    "X20n0358_008:0291c08": "智大用即入理第一義也題含四義文理一如今",
    "X20n0358_008:0291c09": "疏存略不無其以蓋題讚佛實通能所以所讚果",
    "X20n0358_008:0291c10": "佛反讚因人生善破惡二俱不便然或以所讚為",
    "X20n0358_008:0291c11": "能讚生他善業破他惡事斯何不可故知略也。",
    "X20n0358_008:0291c12": "二章安約因果互讚釋。",
    "X20n0358_008:0291c13": "【文句】私謂三番菩薩是能讚一佛是所讚一佛是能",
    "X20n0358_008:0291c14": "讚三番是所讚三番是當佛一佛是現佛通而為",
    "X20n0358_008:0291c15": "言皆是能讚皆是佛故言讚佛品。",
    "X20n0358_008:0291c16": "【記】言一佛是能讚者經云善哉善哉樹神善女汝",
    "X20n0358_008:0291c17": "於今日快說是言經雖獨讚樹神意兼前二故云",
    "X20n0358_008:0291c18": "三番是所讚言三番是當佛等者釋疑也恐人疑",
    "X20n0358_008:0291c19": "云既讚兼能所何以獨題讚佛故釋云佛通現未",
    "X20n0358_008:0291c20": "皆是讚佛爾。二明品之次第二初明諸品所歸",
    "X20n0358_008:0291c21": "亦是今品之來意也。",
    "X20n0358_008:0291c22": "【文句】次第者因前十七品故有今品何者序品敘大",
    "X20n0358_008:0291c23": "體如來游於無量甚深法性窮源極邊壽量品極",
    "X20n0358_008:0291c24": "果冥深合廣能起大用懺品勸菩薩若欲脩學當",
    "X20n0358_008:0292a01": "如懺品滅惡讚品生善空品導成四王至散脂誓",
    "X20n0358_008:0292a02": "願流通說請者之功德正論至善集明說者之功",
    "X20n0358_008:0292a03": "德鬼神至流水說聽者之功德捨身明行者之功",
    "X20n0358_008:0292a04": "德。",
    "X20n0358_008:0292a05": "【記】何者下釋諸品次第序品敘大體等者向疏釋",
    "X20n0358_008:0292a06": "經敘乎五章今唯敘體者蓋指極果所游所契而",
    "X20n0358_008:0292a07": "高而廣法性是佛地之所證為今經之大體也下",
    "X20n0358_008:0292a08": "壽量洎諸品功德皆不出大智大用言窮源等者",
    "X20n0358_008:0292a09": "妙覺中理之源已窮邊際之事已極故種智泯照",
    "X20n0358_008:0292a10": "萬行休息是唯一性更無異途故曰經之大體也",
    "X20n0358_008:0292a11": "壽量果地二智已圓故冥深廣之體起長短之用",
    "X20n0358_008:0292a12": "懺讚空導豈越大用諸品功德無違應體故下云",
    "X20n0358_008:0292a13": "皆金光明之力也。二示今文讚意。",
    "X20n0358_008:0292a14": "【文句】如是等利益出現世者皆是如來大體大智大",
    "X20n0358_008:0292a15": "用金光明力既善始令終初中後竟故諸菩薩等",
    "X20n0358_008:0292a16": "以讚讚佛稱揚教及教主故言讚佛品。",
    "X20n0358_008:0292a17": "【記】明由上一十七品之利益故有下六十二行之",
    "X20n0358_008:0292a18": "歎辭也善始令終者序等三分既皆獲利故三菩",
    "X20n0358_008:0292a19": "薩荷佛深恩而興讚歎故有讚佛品也令亦善也。",
    "X20n0358_008:0292a20": "二經文二初標科。",
    "X20n0358_008:0292a21": "【文句】此文為二一經家敘陳列讚眾。",
    "X20n0358_008:0292a22": "【記】二釋義二初經家敘。",
    "X20n0358_008:0292a23": "爾時無量百千萬億諸菩薩眾從此世界至金寶蓋",
    "X20n0358_008:0292a24": "山王如來國土到彼士已五體投地為佛作禮却住",
    "X20n0358_008:0292b01": "一面合掌向佛異口同音而讚歎曰。",
    "X20n0358_008:0292b02": "【文句】從此至彼金寶蓋剎施三業供養投地是身同",
    "X20n0358_008:0292b03": "聲是口口身共暢意業也。",
    "X20n0358_008:0292b04": "【記】疏文可見經云從此至金寶蓋國者欲張大其",
    "X20n0358_008:0292b05": "眾滿中菩薩皆讚釋迦教主也比見有人不曉斯",
    "X20n0358_008:0292b06": "旨謂讚彼佛經疏非闇一何昧哉或恐後學隨他",
    "X20n0358_008:0292b07": "所解謬釋經文今略引疏示之原乎讚品之來者",
    "X20n0358_008:0292b08": "蓋三番菩薩並由上聞經得利故讚佛及教豈闕",
    "X20n0358_008:0292b09": "他佛況疏云一佛是能讚若謂讚彼佛者能讚一",
    "X20n0358_008:0292b10": "佛何指釋迦定起耶經疏泠然故不繁引。二正",
    "X20n0358_008:0292b11": "說偈二初分文別釋二初分文。",
    "X20n0358_008:0292b12": "【文句】二正說偈合六十五行半文為三一二十行諸",
    "X20n0358_008:0292b13": "菩薩說二十七行信相說三二十八行半樹神說",
    "X20n0358_008:0292b14": "云云。",
    "X20n0358_008:0292b15": "【記】即智者就題分偈故合六十五行半文為三即",
    "X20n0358_008:0292b16": "以如來定起三行經文合在樹神段中故云二十",
    "X20n0358_008:0292b17": "八行半樹神說分文可見疏不委釋故注云云應",
    "X20n0358_008:0292b18": "云六十五行半文為二初六十二行半三番菩薩",
    "X20n0358_008:0292b19": "說二後三行如來定起說故下章安總釋乃云其",
    "X20n0358_008:0292b20": "文有四即斯義也具如下釋。二釋義三然此三",
    "X20n0358_008:0292b21": "番菩薩讚辭疏不分釋達者必辭意俱明恐新學",
    "X20n0358_008:0292b22": "者不曉今粗科釋初諸菩薩讚三初寄言讚三初",
    "X20n0358_008:0292b23": "讚能說教主自行功德三初讚大小相海二初讚",
    "X20n0358_008:0292b24": "相好三初讚金色光一大相。",
    "X20n0358_008:0292c01": "如來之身金色微妙其明照耀如金山王。",
    "X20n0358_008:0292c02": "【記】經云如來之身者標起也金色微妙等三句者",
    "X20n0358_008:0292c03": "讚第十四金色光微妙一大相也。二讚身清潔",
    "X20n0358_008:0292c04": "等三小相。",
    "X20n0358_008:0292c05": "身淨柔輭如金蓮華無量妙相以自莊嚴隨形之",
    "X20n0358_008:0292c06": "好光飾其體淨潔無比如紫金山圓足無垢如淨滿",
    "X20n0358_008:0292c07": "月。",
    "X20n0358_008:0292c08": "【記】經云身淨者即讚第十一身清潔一小相也柔",
    "X20n0358_008:0292c09": "輭者讚第十二身柔輭小相也圓足無垢二句讚",
    "X20n0358_008:0292c10": "第二十身滿足小相亦是讚容儀滿足。三重讚",
    "X20n0358_008:0292c11": "梵音一大相。",
    "X20n0358_008:0292c12": "其音清徹妙如梵聲師子吼聲大雷震聲六種清淨",
    "X20n0358_008:0292c13": "微妙音聲迦陵頻伽孔雀之聲。",
    "X20n0358_008:0292c14": "【記】亦是兼讚言音深遠小相海也梵聲者譬佛音",
    "X20n0358_008:0292c15": "深遠故師子吼聲者譬佛音無畏也大雷震聲者",
    "X20n0358_008:0292c16": "譬佛音破迷也云六種聲者諸文皆云八音一極",
    "X20n0358_008:0292c17": "好二柔輭三和適四尊慧五不女六不誤七深遠八",
    "X20n0358_008:0292c18": "不竭譯人增減不須和會亦可先舉妙如梵聲者",
    "X20n0358_008:0292c19": "即八音中深遠音也師子吼大雷震即舉不女音",
    "X20n0358_008:0292c20": "也以佛住首楞嚴定常有世雄之德久離雌耎之",
    "X20n0358_008:0292c21": "心故所出音聲能令一切聞者敬畏天魔外道莫",
    "X20n0358_008:0292c22": "不歸伏也上既已列二種聲下但云六種聲者即",
    "X20n0358_008:0292c23": "舉迦陵頻伽孔雀等六種聲也以迦陵頻伽翻極",
    "X20n0358_008:0292c24": "好聲也。二讚尊特。",
    "X20n0358_008:0293a01": "清淨無垢威德具足百福相好莊嚴其身光明遠照",
    "X20n0358_008:0293a02": "無有齊限。",
    "X20n0358_008:0293a03": "【記】上以大小相間而讚蓋顯身相大小咸遍辭意",
    "X20n0358_008:0293a04": "雖含尊特未彰故今復讚身相光明俱無限齊經",
    "X20n0358_008:0293a05": "云威德者巍巍堂堂之相也。二讚智斷功德。",
    "X20n0358_008:0293a06": "智慧寂滅無諸愛習。",
    "X20n0358_008:0293a07": "【記】上句讚智德下句讚斷德。三總結尊特。",
    "X20n0358_008:0293a08": "世尊成就無量功德譬如大海須彌寶山。",
    "X20n0358_008:0293a09": "【記】大論云尊特身佛者巍巍堂堂譬如須彌映臨",
    "X20n0358_008:0293a10": "大海所有大小相好亦巍巍堂堂然如來自行具",
    "X20n0358_008:0293a11": "足三身功德諸菩薩唯讚尊特者上冥下應已攝",
    "X20n0358_008:0293a12": "三身斯乃讚智之巧學者思之。二讚所說教法",
    "X20n0358_008:0293a13": "化他利益二初敘說教因由。",
    "X20n0358_008:0293a14": "為諸眾生生憐愍心於未來世能與快樂。",
    "X20n0358_008:0293a15": "【記】在文可見新經云欲利益諸眾生故常行法施",
    "X20n0358_008:0293a16": "乃至令得大果證常樂故。二讚所說教法二初",
    "X20n0358_008:0293a17": "讚經宗體。",
    "X20n0358_008:0293a18": "如來所說第一深義。",
    "X20n0358_008:0293a19": "【記】體指序品如來所游深廣無界超諸因理故稱",
    "X20n0358_008:0293a20": "第一深義舉深該廣即甚深無量也宗指壽量極",
    "X20n0358_008:0293a21": "果所得過諸菩薩亦稱第一也法報體一深義可",
    "X20n0358_008:0293a22": "知。二讚經力用三初讚上懺品滅惡。",
    "X20n0358_008:0293a23": "能令眾生寂滅安隱。",
    "X20n0358_008:0293a24": "【記】寂滅者寂諸業行之惡滅於果報之苦。二讚",
    "X20n0358_008:0293b01": "上讚品生善。",
    "X20n0358_008:0293b02": "能與眾生無量快樂。",
    "X20n0358_008:0293b03": "【記】上是如來敘昔龍尊讚佛意生今日當機之善",
    "X20n0358_008:0293b04": "故能與無量快樂。三讚空品雙導二初讚能導",
    "X20n0358_008:0293b05": "空法妙。",
    "X20n0358_008:0293b06": "能演無上甘露妙法能開無上甘露法門。",
    "X20n0358_008:0293b07": "【記】經云甘露者即長生不死之藥也文詮中道妙",
    "X20n0358_008:0293b08": "空實相真諦能過二死迷變可生四德常身故斯",
    "X20n0358_008:0293b09": "理空即名甘露仍由染體本淨空名妙法從此而",
    "X20n0358_008:0293b10": "入復名法門。二讚滅惡生善深。",
    "X20n0358_008:0293b11": "能入一切無患窟宅能令眾生悉得解脫度於三有",
    "X20n0358_008:0293b12": "無量苦海安住正道無諸憂苦。",
    "X20n0358_008:0293b13": "【記】懺得斯空二死惡患之報即謝三德涅槃之宅",
    "X20n0358_008:0293b14": "可入言解脫者有二意若就解脫惑業之縛即破",
    "X20n0358_008:0293b15": "惡也若取無染自在之淨即生善也度三有等破",
    "X20n0358_008:0293b16": "惡生善可知。三結讚人法。",
    "X20n0358_008:0293b17": "如來世尊功德智慧大慈悲力精進方便。",
    "X20n0358_008:0293b18": "【記】功德智慧結上讚能說教主尊妙人也慈悲精",
    "X20n0358_008:0293b19": "進結上讚所說教法宏深也法之宗用如是者皆",
    "X20n0358_008:0293b20": "慈悲精進所致也。二絕言讚三初絕言讚故不",
    "X20n0358_008:0293b21": "能稱計說喻。",
    "X20n0358_008:0293b22": "如是無量不可稱計我等今者不能說喻。",
    "X20n0358_008:0293b23": "【記】二絕心讚故盡思度量不能得知大海一滴少",
    "X20n0358_008:0293b24": "分也。",
    "X20n0358_008:0293c01": "諸天世人於無量劫盡思度量不能得知如來所有",
    "X20n0358_008:0293c02": "功德智慧無量大海一滴少分。",
    "X20n0358_008:0293c03": "【記】三指廣結讚。",
    "X20n0358_008:0293c04": "我今略讚如來功德百千億分不能宣一。",
    "X20n0358_008:0293c05": "【記】可見。三讚已迴向。",
    "X20n0358_008:0293c06": "若我功德得聚集者迴與眾生證無上道。",
    "X20n0358_008:0293c07": "【記】迴向有三義現文有二理含其三在文可見。",
    "X20n0358_008:0293c08": "二信相說二初經家敘。",
    "X20n0358_008:0293c09": "爾時信相菩薩即於此會從座而起偏袒右肩右膝",
    "X20n0358_008:0293c10": "著地合掌向佛而說讚言。",
    "X20n0358_008:0293c11": "【記】二正說偈二初總讚相好功德。",
    "X20n0358_008:0293c12": "世尊百福相好微妙功德千數莊嚴其身。",
    "X20n0358_008:0293c13": "【記】千數者舉大數也。二別讚大小相海五初別",
    "X20n0358_008:0293c14": "讚二種光相二初讚色具光相。",
    "X20n0358_008:0293c15": "色淨遠照視之無厭如日千光彌滿虛空光明熾盛",
    "X20n0358_008:0293c16": "無量無邊猶如無數珍寶大聚其明五色青紅赤白",
    "X20n0358_008:0293c17": "瑠璃頗棃如融真金光明赫奕通徹諸山悉能遠照",
    "X20n0358_008:0293c18": "無量佛土。",
    "X20n0358_008:0293c19": "【記】色淨遠照下即第十四金色光相光明熾盛下",
    "X20n0358_008:0293c20": "即第十五身光相然二種光相若據生身皆有齊",
    "X20n0358_008:0293c21": "限如云身光面各一丈今云如日千光乃至悉能",
    "X20n0358_008:0293c22": "遠照無量佛土故知信相昔為龍尊讚佛尊特發",
    "X20n0358_008:0293c23": "願未來得值釋迦今日讚佛豈忘其本是則大相",
    "X20n0358_008:0293c24": "小相皆寄尊特而讚也。二明光具與拔。",
    "X20n0358_008:0294a01": "能滅眾生無量苦惱又與眾生上妙快樂。",
    "X20n0358_008:0294a02": "【記】昔為龍尊讚佛身放大光滅盡三界一切諸苦",
    "X20n0358_008:0294a03": "令諸眾生悉受快樂今日讚佛還讚光明滅苦與",
    "X20n0358_008:0294a04": "樂在文可見。二總讚諸根相好。",
    "X20n0358_008:0294a05": "諸根清淨微妙第一眾生見者無有厭足。",
    "X20n0358_008:0294a06": "【記】如大相中有身端直皮膚薄細舌大覆面齒白",
    "X20n0358_008:0294a07": "齊密眼如金精睫如牛王小相中有鼻高孔好不",
    "X20n0358_008:0294a08": "現耳輪輻相埵成身清潔柔軟等諸根皆見者無",
    "X20n0358_008:0294a09": "有厭足。三又比讚一小相二初讚髮相。",
    "X20n0358_008:0294a10": "髮紺柔軟猶孔雀項如諸蜂王集在蓮華。",
    "X20n0358_008:0294a11": "【記】孔雀頂蜂王等皆比髮有紺色如八十好中有",
    "X20n0358_008:0294a12": "髮色青珠好等。二具功德。",
    "X20n0358_008:0294a13": "清淨大悲功德莊嚴無量三昧及以大慈如是功德",
    "X20n0358_008:0294a14": "悉已聚集。",
    "X20n0358_008:0294a15": "【記】清淨慈悲無量禪定久皆莊嚴故髮好柔軟。",
    "X20n0358_008:0294a16": "四復明相好功德二初明相好具功德二初明嚴",
    "X20n0358_008:0294a17": "身克果之用。",
    "X20n0358_008:0294a18": "相好妙色嚴飾其身種種功德助成菩提。",
    "X20n0358_008:0294a19": "【記】可見。二明攝生感讚之功。",
    "X20n0358_008:0294a20": "如來悉能調伏眾生令心柔軟受諸快樂種種深妙",
    "X20n0358_008:0294a21": "功德莊嚴亦為十方諸佛所讚。",
    "X20n0358_008:0294a22": "【記】若相若好隨大隨小悉能調伏令心柔軟受諸",
    "X20n0358_008:0294a23": "快樂故為諸佛所讚。二明功德具光明。",
    "X20n0358_008:0294a24": "其光遠照徧於諸方猶如日明充滿虛空功德成就",
    "X20n0358_008:0294b01": "如須彌山在在示現於諸世界。",
    "X20n0358_008:0294b02": "【記】功德高廣猶如須彌顯出大海。五又比讚齒",
    "X20n0358_008:0294b03": "毫二大相。",
    "X20n0358_008:0294b04": "齒白齊密猶如珂雪其德如日處空明顯眉間毫相",
    "X20n0358_008:0294b05": "右旋宛轉光明流出如瑠璃珠其色微妙如日處空。",
    "X20n0358_008:0294b06": "【記】三樹神說二初經家敘。",
    "X20n0358_008:0294b07": "爾時道場菩提樹神復說讚曰。",
    "X20n0358_008:0294b08": "【記】言道場菩提樹神者即如來得道之場在此樹",
    "X20n0358_008:0294b09": "下然樹本名畢鉢羅佛坐其下得菩提智果立此",
    "X20n0358_008:0294b10": "為名故今女天依此樹住亦以為名也西域記云",
    "X20n0358_008:0294b11": "昔佛在世高數百尺屢經殘伐猶高四五大莖幹",
    "X20n0358_008:0294b12": "黃白枝葉青翠冬夏不凋光鮮無變每至如來涅",
    "X20n0358_008:0294b13": "槃之日葉皆凋落頃之復故此在中印度摩竭陀",
    "X20n0358_008:0294b14": "國大城西南四百餘里脩苦行處不遠有此樹也。",
    "X20n0358_008:0294b15": "二正說偈四初總讚。",
    "X20n0358_008:0294b16": "南無清淨無上正覺。",
    "X20n0358_008:0294b17": "【記】南無者歸命之辭也清淨者佛性論有二種一",
    "X20n0358_008:0294b18": "性淨本無惑染故二相淨對治離障故今總讚如",
    "X20n0358_008:0294b19": "來中邊智滿法報應圓故謂無上正覺也。二別",
    "X20n0358_008:0294b20": "讚二初廣讚能說教主三初就所覺顯明讚佛法",
    "X20n0358_008:0294b21": "身。",
    "X20n0358_008:0294b22": "甚深妙法隨順覺了遠離一切非法非道獨拔而出",
    "X20n0358_008:0294b23": "成佛正覺。",
    "X20n0358_008:0294b24": "【記】甚深妙法者法性高廣諸法融妙圓智圓覺徧",
    "X20n0358_008:0294c01": "一切處眾邪染障本自離故如來隨順斯理覺了",
    "X20n0358_008:0294c02": "其性一切魔外涅槃非法禪戒非道猶如大樹盤",
    "X20n0358_008:0294c03": "根厚地唯佛金剛大智獨拔而出成佛正覺者所",
    "X20n0358_008:0294c04": "謂出纏大法身也然準圓佛大智覺了本性非法",
    "X20n0358_008:0294c05": "非道應離三乘七方便涅槃非法戒定非道方曰",
    "X20n0358_008:0294c06": "遠離一切法者即所生果法也道者即能生因道",
    "X20n0358_008:0294c07": "也苟未離無明相分皆曰其非也。二就能覺智",
    "X20n0358_008:0294c08": "行讚佛報身三初約法。",
    "X20n0358_008:0294c09": "知有非有本性清淨希有希有如來功德。",
    "X20n0358_008:0294c10": "【記】知有下二句讚報智也知者照也有即俗非有",
    "X20n0358_008:0294c11": "即真本性清淨即中以一切種智知照三諦則冥",
    "X20n0358_008:0294c12": "深契廣事理周極名佛無上報智也希有下二句",
    "X20n0358_008:0294c13": "讚佛助行功德重言希有者歎美之鄭重也下皆",
    "X20n0358_008:0294c14": "例然因中戒定萬行有排障敵惡之力名功助發",
    "X20n0358_008:0294c15": "大智成佛大果名德法華云久脩業所得即無上",
    "X20n0358_008:0294c16": "報故謂如來功德也。二約喻。",
    "X20n0358_008:0294c17": "希有希有如來大海希有希有如須彌山。",
    "X20n0358_008:0294c18": "【記】即喻上報身智行也大海喻智也須彌喻行也",
    "X20n0358_008:0294c19": "其智冥理窮實相底故方之大海釋論謂智度大",
    "X20n0358_008:0294c20": "海佛窮其底因中萬行積功累德喻彼須彌如華",
    "X20n0358_008:0294c21": "嚴涅槃皆云析骨書經如彼妙高。三總合。",
    "X20n0358_008:0294c22": "希有希有佛無邊行。",
    "X20n0358_008:0294c23": "【記】智行契理三法一如故曰無邊行也。三就垂",
    "X20n0358_008:0294c24": "世形益讚佛應身。",
    "X20n0358_008:0295a01": "希有希有佛出於世如優曇華時一現耳希有如來",
    "X20n0358_008:0295a02": "無量大悲。",
    "X20n0358_008:0295a03": "【記】優曇華者具足云優曇鉢羅此言瑞應亦云靈",
    "X20n0358_008:0295a04": "瑞輪王出世時感此華泥洹經云閻浮提內有尊",
    "X20n0358_008:0295a05": "樹王名優曇鉢羅有實無華優曇鉢樹有金華者",
    "X20n0358_008:0295a06": "世乃有佛故云時一現耳無量大悲者垂應本也",
    "X20n0358_008:0295a07": "以大悲故不住涅槃。二略讚所說教法。",
    "X20n0358_008:0295a08": "釋迦牟尼為人中日為欲利益諸眾生故宣說如是",
    "X20n0358_008:0295a09": "妙寶經典。",
    "X20n0358_008:0295a10": "【記】如來將欲口輪說法必須意業鑒機如日照物",
    "X20n0358_008:0295a11": "無所不徧為欲利益者準金光明之力用須明十",
    "X20n0358_008:0295a12": "種利益方盡垂世說法之意也。三請佛出定二",
    "X20n0358_008:0295a13": "初讚今所入定為請見由三初就果佛讚所游定。",
    "X20n0358_008:0295a14": "善哉如來諸根寂滅而復游入善寂大城無垢清淨",
    "X20n0358_008:0295a15": "甚深三昧入於諸佛所行之處。",
    "X20n0358_008:0295a16": "【記】諸根寂滅者以了眼等性常具無減脩諸惑死",
    "X20n0358_008:0295a17": "生悉已寂滅故常居寂定而復游入者將軫法輪",
    "X20n0358_008:0295a18": "表不妄說又三世佛說必須入定故首楞嚴經云",
    "X20n0358_008:0295a19": "雖知諸法常是定相而示眾生諸禪差別言善寂",
    "X20n0358_008:0295a20": "大城者正讚所入定也即向經初法性三昧若入",
    "X20n0358_008:0295a21": "此定即能善了諸法寂滅無非法性故防生死之",
    "X20n0358_008:0295a22": "非禦涅槃之敵即中道善寂而名大城也亦名無",
    "X20n0358_008:0295a23": "垢清淨三昧等既是佛之境思故受無垢清淨之",
    "X20n0358_008:0295a24": "名為諸佛行處也。二明三昧能空行相。",
    "X20n0358_008:0295b01": "一切聲聞身皆空寂兩足世尊行處亦空如是一切",
    "X20n0358_008:0295b02": "無量諸法推本性相亦皆空寂一切眾生性相亦空。",
    "X20n0358_008:0295b03": "【記】此經雖則結歸方等說在般若時後懺讚善惡",
    "X20n0358_008:0295b04": "皆推空導故空品謂無量餘經已廣說空故此經",
    "X20n0358_008:0295b05": "中亦譚其空為入理門也佛游三昧亦從空入聲",
    "X20n0358_008:0295b06": "聞之人雖從空入猶為身果所纏如來空智明見",
    "X20n0358_008:0295b07": "聲聞身果性相皆空諸佛境界亦空如是一切無",
    "X20n0358_008:0295b08": "量諸法者指上自他依果國土淨穢推性推相不",
    "X20n0358_008:0295b09": "見差品一切眾生依正境界推求性相皆同真淨",
    "X20n0358_008:0295b10": "無復其異然推乎性相者即空觀遣情顯理之要",
    "X20n0358_008:0295b11": "門也一家明觀諸處共論其如講學之人亦多昧",
    "X20n0358_008:0295b12": "之今家承用則依中論智論準理準義開拓觀門",
    "X20n0358_008:0295b13": "故於權教實教事觀理觀悉已明之學者須知且",
    "X20n0358_008:0295b14": "如性相二空本是一空觀法備遣情計故有兩番",
    "X20n0358_008:0295b15": "行相是知若善脩一空觀者必遣二種執性如法",
    "X20n0358_008:0295b16": "華止云知法常無性荊谿謂應無性性無相性諸",
    "X20n0358_008:0295b17": "文為辯性相寄前後說故以二諦分之乃云四句",
    "X20n0358_008:0295b18": "推性不見性是世諦破性四句推名不見名是真",
    "X20n0358_008:0295b19": "諦破相相破即相空也荊谿釋云若有性執世而",
    "X20n0358_008:0295b20": "非諦破性執已世乃名諦是以名為世諦破性性",
    "X20n0358_008:0295b21": "執破已但有名字名之為假假即是相為空相故",
    "X20n0358_008:0295b22": "觀理證真是名真諦破相空非前後二諦同時故",
    "X20n0358_008:0295b23": "知性執破已雖名世諦初軫其觀即須觀真四句",
    "X20n0358_008:0295b24": "推性雖不執性其如惑存轉計其名既不見理但",
    "X20n0358_008:0295c01": "名世諦仍觀法性真理破名字相相執破已方證",
    "X20n0358_008:0295c02": "其真故名真諦破相或初觀真諦四句推性便了",
    "X20n0358_008:0295c03": "陰界色心名字無四句相即名真諦破性破相豈",
    "X20n0358_008:0295c04": "待轉觀破相方用真諦耶若爾推性何故云不自",
    "X20n0358_008:0295c05": "他共等推相自謂不內外中間等句法既別顯理",
    "X20n0358_008:0295c06": "用觀自異何謂秪一四句空觀破二種執耶答向",
    "X20n0358_008:0295c07": "謂寄前後說對所破執相故推性則謂不自他等",
    "X20n0358_008:0295c08": "推相乃言不內外等考乎觀門豈有異途故荊谿",
    "X20n0358_008:0295c09": "云內秪是因外秪是緣等況止觀明性空觀畢乃",
    "X20n0358_008:0295c10": "引中論諸法不自生等四句為證洎明相空觀畢",
    "X20n0358_008:0295c11": "亦引斯論諸法不自生等四句以斯照之應無別",
    "X20n0358_008:0295c12": "觀又止觀但名一總空觀者即二空觀也問法華",
    "X20n0358_008:0295c13": "疏約真俗假實明生法二空荊谿釋云真諦即法",
    "X20n0358_008:0295c14": "空俗諦即生空俗假真實乃引玄文世諦破性真",
    "X20n0358_008:0295c15": "諦破假假破即相空性破即性空為證若以性相",
    "X20n0358_008:0295c16": "二空秪一空觀何引人法二空對顯二諦耶以人",
    "X20n0358_008:0295c17": "空時亦未法空故性相二空若例人法空者應二",
    "X20n0358_008:0295c18": "空須異何謂性空未顯於理相空無別觀耶答小",
    "X20n0358_008:0295c19": "乘得人空時容有未得法空如云見惑若破得須",
    "X20n0358_008:0295c20": "陀洹果名得生空此則少顯真理進破思惑方得",
    "X20n0358_008:0295c21": "法空其理究顯大乘人法境融觀道不異如大品",
    "X20n0358_008:0295c22": "云色性如我性我性如色性四陰如我用觀亦然",
    "X20n0358_008:0295c23": "縱有惑分麤細執破前後用觀必無異時而法華",
    "X20n0358_008:0295c24": "疏約人法空名二諦者為對所破寄分真俗故引",
    "X20n0358_008:0296a01": "世諦破性名性空真諦破相名相空為證其如用",
    "X20n0358_008:0296a02": "觀委明行相須於我人生境破性破相方得生空",
    "X20n0358_008:0296a03": "復於陰界入法寄俗寄真推此二空窮斯真理名",
    "X20n0358_008:0296a04": "為法空方是用觀行相委悉故止觀云於性相中",
    "X20n0358_008:0296a05": "求我人知見不可得是生空於性相中求陰界入",
    "X20n0358_008:0296a06": "不可得是法空而疏以俗諦對生空者蓋此生空",
    "X20n0358_008:0296a07": "體是法執故以俗諦顯此空相故云俗假假即虗",
    "X20n0358_008:0296a08": "妄也法執若破妄染究盡方名真諦故云真實實",
    "X20n0358_008:0296a09": "即究竟也荊谿體斯疏意復以玄文寄世諦顯性",
    "X20n0358_008:0296a10": "空等義而為證也故云真俗不二二空俱時問既",
    "X20n0358_008:0296a11": "云二諦不二二空俱時顯是一理一空又何分二",
    "X20n0358_008:0296a12": "諦及明二空耶答其實所顯理是一能觀觀亦一",
    "X20n0358_008:0296a13": "為對所破執故而分二空顯空淺深故而寄二諦",
    "X20n0358_008:0296a14": "是故性相空中性空約理理既未顯但名世諦明",
    "X20n0358_008:0296a15": "空空猶未盡但名性空仍於世法又觀真諦破此",
    "X20n0358_008:0296a16": "執名之相相若破已理顯方名真諦觀成方名相",
    "X20n0358_008:0296a17": "空故寄二諦顯二空相故知若曉性相二空對所",
    "X20n0358_008:0296a18": "破而分真俗者則寄二諦明人法二空準理亦然",
    "X20n0358_008:0296a19": "是則人空空未實故乃寄俗顯故云俗諦即生空",
    "X20n0358_008:0296a20": "也法空空既已淨而寄真顯故云真諦即法空也",
    "X20n0358_008:0296a21": "矧又雖用生法互融之觀而照真俗不二之境其",
    "X20n0358_008:0296a22": "如眾生無始多於生境計我起執不二之觀亦於",
    "X20n0358_008:0296a23": "生境先當其用故破人執時且名生空既法執在",
    "X20n0358_008:0296a24": "復觀其法本無其執離四句相方名法空故大師",
    "X20n0358_008:0296b01": "謂始覺人空終覺法空然此二諦顯二空相通圓",
    "X20n0358_008:0296b02": "之教行相亦同但通用其觀止照真理故寄俗寄",
    "X20n0358_008:0296b03": "真顯性顯相明斯二空唯在真理而圓實之教體",
    "X20n0358_008:0296b04": "生體法推性推相唯是中道法性法性無生無性",
    "X20n0358_008:0296b05": "名世諦破生破性此生此性即法法體本空名真",
    "X20n0358_008:0296b06": "諦破法破相雖寄二諦悉用中道而顯二空通無",
    "X20n0358_008:0296b07": "此觀學者思之然委明二空推所執能人執隨法",
    "X20n0358_008:0296b08": "執亡者具如前疏空品記文。三指凡愚不了請",
    "X20n0358_008:0296b09": "現。",
    "X20n0358_008:0296b10": "狂愚心故不能覺知。",
    "X20n0358_008:0296b11": "【記】上讚佛所游三昧空智徧了諸有差異悉皆泯",
    "X20n0358_008:0296b12": "亡唯真智獨存更無染異樹神分曉悲愍凡迷狂",
    "X20n0358_008:0296b13": "亂愚癡不了性相俱空故請佛出定。二騰昔常",
    "X20n0358_008:0296b14": "願見正請出定四初正敘昔願行請現。",
    "X20n0358_008:0296b15": "我常念佛樂見世尊常作誓願不離佛日我常於地",
    "X20n0358_008:0296b16": "長跪合掌其心戀慕欲見於佛我常脩行最上大悲",
    "X20n0358_008:0296b17": "哀泣雨淚欲見於佛我常渴仰欲見於佛為是事故",
    "X20n0358_008:0296b18": "憂火熾然惟願世尊賜我慈悲清冷法水以滅是火。",
    "X20n0358_008:0296b19": "【記】我常念佛者念即觀照之異名也心遊法界常",
    "X20n0358_008:0296b20": "照三身敘昔觀力未充欲求深證故助之以誓願",
    "X20n0358_008:0296b21": "跪之以合掌加乎戀慕哀泣雨淚脩行大悲等並",
    "X20n0358_008:0296b22": "助常念之觀也言最上大悲者即無緣悲也正助",
    "X20n0358_008:0296b23": "合脩故曰最上問樹神在會明見如來入定說經",
    "X20n0358_008:0296b24": "何故方今頻言欲見於佛耶答今有二意一者如",
    "X20n0358_008:0296c01": "來入定本為說經說經既畢要須出定欲出其定",
    "X20n0358_008:0296c02": "須得其請故佛出定能印三番所說皆實既一期",
    "X20n0358_008:0296c03": "事畢乃樹神致請殷勤故敘昔常願見復加願行",
    "X20n0358_008:0296c04": "欲使未來亦得見佛故云願使我身常得見佛二",
    "X20n0358_008:0296c05": "者樹神久已分見如來真身欲唱念佛之觀更求",
    "X20n0358_008:0296c06": "上證故寄請佛出定頻陳欲見苟得如來酬請現",
    "X20n0358_008:0296c07": "身即己心中真佛顯發更明故下結云唯願慈悲",
    "X20n0358_008:0296c08": "為我現身。二約定具慈悲請現三初明慈悲能",
    "X20n0358_008:0296c09": "護迷暗。",
    "X20n0358_008:0296c10": "世尊慈愍悲心無量願使我身常得見佛世尊常護",
    "X20n0358_008:0296c11": "一切人天是故我今渴仰欲見。",
    "X20n0358_008:0296c12": "【記】樹神自昧如來上位真身故請佛加願使我身",
    "X20n0358_008:0296c13": "常得見佛復愍於他迷瞽所及不見佛之真體故",
    "X20n0358_008:0296c14": "敘世尊常護一切是故渴仰欲見者即引己及他",
    "X20n0358_008:0296c15": "請佛現身。二約聖凡未發性明。",
    "X20n0358_008:0296c16": "聲聞之身猶如虗空燄幻響化如水中月眾生之性",
    "X20n0358_008:0296c17": "如夢所見。",
    "X20n0358_008:0296c18": "【記】即樹神擊請今佛出定也佛雖在定明了性淨",
    "X20n0358_008:0296c19": "猶如瑠璃表裏通徹照機起應皆不動於寂定如",
    "X20n0358_008:0296c20": "來雖久已明了其如眾生未發上定故樹神頻請",
    "X20n0358_008:0296c21": "出現發悟斯機乃舉六喻顯乎聲聞色體非性明",
    "X20n0358_008:0296c22": "體所證真理閴寂無知如空之虗無亦燈之煙焰",
    "X20n0358_008:0296c23": "術之所幻聲之谷響神通之化水中之月皆非實",
    "X20n0358_008:0296c24": "性不能即寂即現也眾生之性虗妄現在如夢所",
    "X20n0358_008:0297a01": "見都無實相。三就佛行處明見請現。",
    "X20n0358_008:0297a02": "如來行處淨如瑠璃入於無上甘露法處能與眾生",
    "X20n0358_008:0297a03": "無量快樂如來行處微妙甚深。",
    "X20n0358_008:0297a04": "【記】正明佛所入定具慈愍照故請如來出定令我",
    "X20n0358_008:0297a05": "及眾得安樂故。三愍凡聖不知請現樹神以凡",
    "X20n0358_008:0297a06": "夫小聖共迷佛所遊境界故請佛現身即令明見",
    "X20n0358_008:0297a07": "唯心佛現。",
    "X20n0358_008:0297a08": "一切眾生無能知者五通神仙及諸聲聞一切緣覺",
    "X20n0358_008:0297a09": "亦不能知。",
    "X20n0358_008:0297a10": "【記】經五通神仙者別舉人趣中有術成仙者發得",
    "X20n0358_008:0297a11": "五通雖有他心宿命而不知佛所遊定照理起應",
    "X20n0358_008:0297a12": "不離眾生心體無漏二乘雖有三明六通亦昧佛",
    "X20n0358_008:0297a13": "境唯心故曰亦不能知也。四指已信不疑請現。",
    "X20n0358_008:0297a14": "我今不疑佛所行處惟願慈悲為我現身。",
    "X20n0358_008:0297a15": "【記】樹神述已於佛行處明了無滯雖知本無隱現",
    "X20n0358_008:0297a16": "上舉他眾共迷佛境實有動靜故敦請出定云惟",
    "X20n0358_008:0297a17": "願慈悲為我現身問今佛入定說法對告起禮舍",
    "X20n0358_008:0297a18": "利既有往來時會共見樹神焉知如來在定未出",
    "X20n0358_008:0297a19": "而致請殷勤耶答樹神大權久與佛同事昔為流",
    "X20n0358_008:0297a20": "水救魚樹神現半身示數長者既已成佛樹神豈",
    "X20n0358_008:0297a21": "猶滯凡故今一動一靜皆扶佛化何不知之有矧",
    "X20n0358_008:0297a22": "凡出定入定皆有其儀佛雖起坐往來其如未示",
    "X20n0358_008:0297a23": "出定之相樹神敦請至勤方現出相其相者必須",
    "X20n0358_008:0297a24": "先示微微動搖其身次乃黈氣嚬坤徐緩而起方",
    "X20n0358_008:0297b01": "知如來示出定相故法華謂安詳而起此經云出",
    "X20n0358_008:0297b02": "微妙音故知定起皆有其相也問新經自云爾時",
    "X20n0358_008:0297b03": "薄伽梵於日晡時從三昧起觀察大眾而說頌曰",
    "X20n0358_008:0297b04": "金光明妙法最勝諸經王今之讖本何故至三番",
    "X20n0358_008:0297b05": "讚畢方云從三昧起耶苟譯者所見不同其如集",
    "X20n0358_008:0297b06": "經者梵本編文安次如何耶答梵本不同豈須和",
    "X20n0358_008:0297b07": "會其如學者無由曉經今略試評之在理或當冀",
    "X20n0358_008:0297b08": "無私隱且夫此經古師謂是偏方之教即一時赴",
    "X20n0358_008:0297b09": "機之說也故天台結歸方等部攝斯由機分大小",
    "X20n0358_008:0297b10": "應赴權實赴權小者令見佛從定起說法應實大",
    "X20n0358_008:0297b11": "者則知佛在定而告亦如華嚴中令見女子身中",
    "X20n0358_008:0297b12": "入正受男子身中起出說等當時察物既殊故集",
    "X20n0358_008:0297b13": "經者或言定起方說或云說畢定起然佛滅度後",
    "X20n0358_008:0297b14": "集經者又迹一途亦有窟內窟外所集亦云梵語",
    "X20n0358_008:0297b15": "有賖有切等致譯經者所覩梵本不同如讖師曾",
    "X20n0358_008:0297b16": "遊五天必覩梵文正本見云佛在定而說必須信",
    "X20n0358_008:0297b17": "受敬譯淨師本弘小典晚接梵文或見云佛從定",
    "X20n0358_008:0297b18": "起方說正符所宗故編譯無改至列聲聞菩薩等",
    "X20n0358_008:0297b19": "眾皆云於日晡時從定而起到佛會所古師嘗推",
    "X20n0358_008:0297b20": "譯者未為雅當信亦有之然聖師所為必非徒然",
    "X20n0358_008:0297b21": "凡流膚學莫盡考乎厥由也求過得過附贅之尤",
    "X20n0358_008:0297b22": "亦已甚矣學者體而思之問大師既依讖本釋經",
    "X20n0358_008:0297b23": "何故云入遊法性出敘經王耶答如來常在法性",
    "X20n0358_008:0297b24": "上定應機順物示入定相雖心遊寂理口出其言",
    "X20n0358_008:0297c01": "故謂出敘經王蓋寂不阻照說無妨定非謂身出",
    "X20n0358_008:0297c02": "其定也。四酬請起定二初明經家敘起定。",
    "X20n0358_008:0297c03": "爾時世尊從三昧起以微妙音而讚歎言。",
    "X20n0358_008:0297c04": "【記】爾時者即當樹神請畢之時佛示出定之相乃",
    "X20n0358_008:0297c05": "云以微妙音而讚歎言即微細妙好之音而悅豫",
    "X20n0358_008:0297c06": "四眾也。二明佛定起能讚。",
    "X20n0358_008:0297c07": "善哉善哉樹神善女汝於今日快說是言一切眾生",
    "X20n0358_008:0297c08": "若聞此法皆入甘露無生法門。",
    "X20n0358_008:0297c09": "【記】佛讚樹神意合前二以諸菩薩及妙幢能讚佛",
    "X20n0358_008:0297c10": "所說教皆是快言如來序品已來明大體大宗大",
    "X20n0358_008:0297c11": "用是金光明妙三法也故云快說是言若眾生聞",
    "X20n0358_008:0297c12": "此三法即能發解證悟明了常住故云入甘露無",
    "X20n0358_008:0297c13": "生法門耳。二章安總釋二初約義釋二初約佛",
    "X20n0358_008:0297c14": "讚義二初約定果讚因二初正明讚因義二初示",
    "X20n0358_008:0297c15": "義。",
    "X20n0358_008:0297c16": "【文句】私謂其文有四前三是能讚後一是所讚所讚",
    "X20n0358_008:0297c17": "又是能讚能讚又是所讚。",
    "X20n0358_008:0297c18": "【記】私謂下總釋也其文有四者前大師分科止為",
    "X20n0358_008:0297c19": "三段以如來定起三行之文合為樹神段中故注",
    "X20n0358_008:0297c20": "云云今章安開釋方為盡理文現可見。二引證。",
    "X20n0358_008:0297c21": "【文句】故文云佛從三昧起以微妙音而讚歎言善哉",
    "X20n0358_008:0297c22": "善哉樹神善女汝於今日快說是言豈非所讚讚",
    "X20n0358_008:0297c23": "能讚其文既明不須惑也。",
    "X20n0358_008:0297c24": "【記】二示印成讚教。",
    "X20n0358_008:0298a01": "【文句】又是印成三番菩薩讚教從序品已來快說如",
    "X20n0358_008:0298a02": "是果地大體大智大用菩薩脩因也上文有佛禮",
    "X20n0358_008:0298a03": "舍利即果身禮因身也。",
    "X20n0358_008:0298a04": "【記】三番菩薩皆先讚佛次讚說教即讚如來從序",
    "X20n0358_008:0298a05": "品已來是說一經大體大智大用菩薩脩因也何",
    "X20n0358_008:0298a06": "者序品明遊法性佛指所遊是諸經王等三番謂",
    "X20n0358_008:0298a07": "佛是說一經之大體也壽量明佛常果三番謂佛",
    "X20n0358_008:0298a08": "是說一經之大智智即宗也懺讚空品謂佛是說",
    "X20n0358_008:0298a09": "一經之大用也四王至捨身品皆是說菩薩脩因",
    "X20n0358_008:0298a10": "也三番讚教既稱佛所說故如來定起印成即讚",
    "X20n0358_008:0298a11": "樹神等快說是言也。二讚通三業。",
    "X20n0358_008:0298a12": "【文句】今文有佛讚大懺大讚能請能說能聽能行皆",
    "X20n0358_008:0298a13": "是快說也當知快說是果讚因菩薩也即果口讚",
    "X20n0358_008:0298a14": "因口其義孱然果意讚因意任運例成也云云。",
    "X20n0358_008:0298a15": "【記】章安因明今品果佛定起能讚因人快說復考",
    "X20n0358_008:0298a16": "經之上文亦有果身禮舍利之義舍利者翻骨分",
    "X20n0358_008:0298a17": "也即因身爾上懺品佛讚大懺讚品佛讚龍尊是",
    "X20n0358_008:0298a18": "大讚皆言大者一懺一讚等法性大體知罪福性",
    "X20n0358_008:0298a19": "空也四王品能請善集品能說鬼神品等能聽捨",
    "X20n0358_008:0298a20": "身品能行皆是快說者共能了金光明教能詮所",
    "X20n0358_008:0298a21": "詮是體宗用三即一切三法故皆名快說也信相",
    "X20n0358_008:0298a22": "龍尊四王等並是因人故謂因口所說孱字(士限反)",
    "X20n0358_008:0298a23": "現也身口非意不行故云任運例成也。二約出",
    "X20n0358_008:0298a24": "定義二初據起問入。",
    "X20n0358_008:0298b01": "【文句】問佛何處入定此云從三昧起。",
    "X20n0358_008:0298b02": "【記】二答始末在定二初明住法性定。",
    "X20n0358_008:0298b03": "【文句】答初將說經佛游甚深法性今說將竟故從三",
    "X20n0358_008:0298b04": "昧起此經首尾皆在法性中說其文甚明。",
    "X20n0358_008:0298b05": "【記】問諸經先須入定定起方說今經何故一向在",
    "X20n0358_008:0298b06": "定而有所說耶答若論法性上定豈有出入說默",
    "X20n0358_008:0298b07": "之異既示其定蓋順物機物機所宜適樂不同諸",
    "X20n0358_008:0298b08": "經示同往佛皆先入定履歷法緣對治散心妄有",
    "X20n0358_008:0298b09": "所說故須入定定起方說此經首尾在定而能說",
    "X20n0358_008:0298b10": "者意同向理又示金光明無量甚深自在無礙寂",
    "X20n0358_008:0298b11": "照融徧故說畢定起印成三番快領如來所說法",
    "X20n0358_008:0298b12": "也。二彰法性圓融。",
    "X20n0358_008:0298b13": "【文句】若作入法性者法性自在四佛五佛同處各處",
    "X20n0358_008:0298b14": "共見異見四來四去一住一在隨人所覩皆無障",
    "X20n0358_008:0298b15": "礙也。",
    "X20n0358_008:0298b16": "【記】言若作入法性者顯理含容不阻出入上唱法",
    "X20n0358_008:0298b17": "性無量甚深一出一入有說有默豈逾法性故云",
    "X20n0358_008:0298b18": "法性自在言四佛者即四方佛也五佛者并釋迦",
    "X20n0358_008:0298b19": "耳同處各處等者信相室與靈鷲山雖異若了唯",
    "X20n0358_008:0298b20": "心者見唯妙土則弟子眾一故五佛同處共一身",
    "X20n0358_008:0298b21": "一智也是則四無來去一無住在其執權教者弟",
    "X20n0358_008:0298b22": "子眾異謂妙幢所居共佛耆山敻隔多里故四佛",
    "X20n0358_008:0298b23": "五佛匪唯各處亦見異身異智實來實去定住定",
    "X20n0358_008:0298b24": "在雖此殊別無離法性故云隨人所覩皆無障礙",
    "X20n0358_008:0298c01": "也。二約觀釋二初明事三業境。",
    "X20n0358_008:0298c02": "【文句】觀心者諸菩薩三業讚佛三業事可解。",
    "X20n0358_008:0298c03": "【記】言觀心者標明觀釋也先明諸菩薩讚具三業",
    "X20n0358_008:0298c04": "為妙觀境然讚雖在口身須恭謹心仍尊重三業",
    "X20n0358_008:0298c05": "齊運讚義方成。二明理三觀成二初明於事觀",
    "X20n0358_008:0298c06": "理。",
    "X20n0358_008:0298c07": "【文句】三觀心者觀身不得身身空但有名字名字無",
    "X20n0358_008:0298c08": "量或捨身名檀乃至身空名智慧六度十度八萬",
    "X20n0358_008:0298c09": "塵沙法門名字即空說空不定空假非言假非空",
    "X20n0358_008:0298c10": "非有即顯中道。",
    "X20n0358_008:0298c11": "【記】言三觀心者寄身等境示空假中能觀三觀心",
    "X20n0358_008:0298c12": "也近有講人不知便謂後人妄加心字亦由向迷",
    "X20n0358_008:0298c13": "心為所觀致有踳駁斯之疎謬不可云也止如十",
    "X20n0358_008:0298c14": "六觀經本明佛觀疏云心觀為宗或不見斯意乃",
    "X20n0358_008:0298c15": "妄有穿鑿今之學者切宜思之觀身不得身者先",
    "X20n0358_008:0298c16": "明身觀推檢四大本無實性名身性空但有名字",
    "X20n0358_008:0298c17": "即身相也名字多種且舉六度十度等如身行布",
    "X20n0358_008:0298c18": "施名檀身離諸非名戒身受所辱名忍身動前行",
    "X20n0358_008:0298c19": "名進身能安靜名禪身了體空名慧身行其巧名",
    "X20n0358_008:0298c20": "方便身立盟誓名願身利及於他名力身出生死",
    "X20n0358_008:0298c21": "名智身乃至身行八萬塵沙法門行者隨受名字",
    "X20n0358_008:0298c22": "達名無名名身相空推檢性相雖空而色心諸法",
    "X20n0358_008:0298c23": "宛然故空不定空假不定假非空非假皆真實妙",
    "X20n0358_008:0298c24": "性名顯中道也觀身既然口意例解。二明事得",
    "X20n0358_008:0299a01": "理成三初明無觀俱失。",
    "X20n0358_008:0299a02": "【文句】三觀宛然事理六法皆悉具足若無觀慧事亦",
    "X20n0358_008:0299a03": "不成。",
    "X20n0358_008:0299a04": "【記】身等為境能發其觀觀成境現事理雙明猪揩",
    "X20n0358_008:0299a05": "金山方之可解。二以衣物為例。",
    "X20n0358_008:0299a06": "【文句】例如三衣六物若解其意三六俱成若不解者",
    "X20n0358_008:0299a07": "非但無六三亦不成。",
    "X20n0358_008:0299a08": "【記】三衣者僧伽棃鬱多羅僧安陀會也六物者兼",
    "X20n0358_008:0299a09": "尼師壇鉢多羅漉水囊也是知六外無三亦如四",
    "X20n0358_008:0299a10": "禪八定定外無禪蓋衣名則局物名稍通衣者遮",
    "X20n0358_008:0299a11": "覆之義也鉢多羅等且非遮覆故通名物也亦如",
    "X20n0358_008:0299a12": "無色四處受想慮亡則無支林喜樂之名故通受",
    "X20n0358_008:0299a13": "定名也色界四處雖通靜慮受想尚行則別受禪",
    "X20n0358_008:0299a14": "名故知解之則事三理六俱明昧之則三六四八",
    "X20n0358_008:0299a15": "俱暗。三得理俱成。",
    "X20n0358_008:0299a16": "【文句】觀心亦爾若得理觀六觀亦成若不得意既無",
    "X20n0358_008:0299a17": "理觀事觀亦不成無六亦無三此之謂也此大好",
    "X20n0358_008:0299a18": "甚廣云云。",
    "X20n0358_008:0299a19": "【記】境由觀顯理觀若成身口意三名妙色心故亦",
    "X20n0358_008:0299a20": "名六觀亦名事理成也無六亦無三者牒上例中",
    "X20n0358_008:0299a21": "若不解之文也可見。",
    "X20n0358_008:0299a22": "【記】維昔先稟法智大師甞講次撰記解釋經疏方",
    "X20n0358_008:0299a23": "終一十七品會乃歸寂其最後讚佛一品經旨幽",
    "X20n0358_008:0299a24": "邈疏科尚簡而鈎索深隱固亦難矣予雖不敏忝",
    "X20n0358_008:0299b01": "久親講授遂纂集舊聞繫諸卷末亦冀覽者豈貽",
    "X20n0358_008:0299b02": "續貂之譏云。",
    "X20n0358_008:0299b04": "金光明經文句文句記會本卷第八(終)"
}