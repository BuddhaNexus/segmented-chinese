{
    "X13n0284_002:0208c05": "大佛頂如來密因修證了義諸菩薩萬行首楞嚴經",
    "X13n0284_002:0208c06": "玄義卷下",
    "X13n0284_002:0208c07": "明菩薩沙彌古吳智旭 撰述",
    "X13n0284_002:0208c08": "明菩薩比丘溫陵道昉 參訂",
    "X13n0284_002:0208c09": "第二顯體[0208c09] 為十初明須顯體二釋體義三正出體",
    "X13n0284_002:0208c10": "四引證五會通異名六廣簡偽濫七明入體之門",
    "X13n0284_002:0208c11": "八&#x5FA7;為眾經體九&#x5FA7;為諸行體十&#x5FA7;為一切法體。",
    "X13n0284_002:0208c12": "初明須顯體者[0208c12] 前釋通別二名共二十字皆是",
    "X13n0284_002:0208c13": "能詮之名文義浩博今更點示名下所詮要理正",
    "X13n0284_002:0208c14": "顯一經之主質意欲令人尋名得體如因指見月",
    "X13n0284_002:0208c15": "蓋標指非欲令其玩指見月始知別無他月又釋",
    "X13n0284_002:0208c16": "名總示三德顯體別在法身明字別在般若辨用",
    "X13n0284_002:0208c17": "別在解脫教相分別總別故釋名之後須先辨體",
    "X13n0284_002:0208c18": "體雖法身必具二德雖具二德還屬法身具二德",
    "X13n0284_002:0208c19": "故非縱屬法身故非橫不縱不橫方是經體又經",
    "X13n0284_002:0208c20": "若無體則邪倒無印同於魔說故須顯體又得此",
    "X13n0284_002:0208c21": "體已方能全性起修以修合性如有&#x8657;空方可駕",
    "X13n0284_002:0208c22": "屋既成屋已仍取屋空是故須顯體也。",
    "X13n0284_002:0208c23": "二釋體義者[0208c23] 體是主質亦釋為禮亦釋為底亦釋",
    "X13n0284_002:0208c24": "為達只一主質具此三義非三體也言體禮者如",
    "X13n0284_002:0209a01": "君尊臣卑父貴子賤臣子雖多君父惟一經體亦",
    "X13n0284_002:0209a02": "爾惟是一理統攝萬法種種眾行之所歸趣無量",
    "X13n0284_002:0209a03": "功德之所莊嚴言說問答之所詮辨以貴極故稱",
    "X13n0284_002:0209a04": "為禮體經云妙湛總持不動尊又云頂禮如來藏",
    "X13n0284_002:0209a05": "無漏不思議此之謂也言體底者如恒河大海莫",
    "X13n0284_002:0209a06": "測淺深唯香象修羅乃窮其底佛法亦爾釋論云",
    "X13n0284_002:0209a07": "如度大海惟佛窮底此經云如來常說諸法所生",
    "X13n0284_002:0209a08": "唯心所現一切因果世界微塵因心成體又云我",
    "X13n0284_002:0209a09": "以妙明不滅不生合如來藏惟妙覺明圓炤法界",
    "X13n0284_002:0209a10": "又云如來發明世出世法知其本因隨所緣出此",
    "X13n0284_002:0209a11": "之謂也知此體者即知一切法之源底故名體底",
    "X13n0284_002:0209a12": "言體達者如風行空中通達無礙如天王號令萬",
    "X13n0284_002:0209a13": "國齊奉佛法亦爾知此體者即能&#x5FA7;達一切諸法",
    "X13n0284_002:0209a14": "無有留礙故名體達經云若能轉物即同如來又",
    "X13n0284_002:0209a15": "云十方如來及大菩薩於其自住三摩地中見與",
    "X13n0284_002:0209a16": "見緣并所想相如&#x8657;空華本無所有此見及緣元",
    "X13n0284_002:0209a17": "是菩提妙淨明體此之謂也禮體是法身體底是",
    "X13n0284_002:0209a18": "般若體達是解脫只一德而三德宛然總三義而",
    "X13n0284_002:0209a19": "惟是一體是謂體義。",
    "X13n0284_002:0209a20": "三正出體者[0209a20] 此經以如來藏妙真如性為體於三",
    "X13n0284_002:0209a21": "名中取大佛頂名於豎義中取大字義於橫義中",
    "X13n0284_002:0209a22": "取體大義本覺義最尊義於三德中即是取法身",
    "X13n0284_002:0209a23": "德復次於三因中取正因佛性於三了義中取理",
    "X13n0284_002:0209a24": "了義於十畢竟中取畢竟理復次於經文辨見中",
    "X13n0284_002:0209b01": "取見見非見義於陰入處界取隨緣不變義於&#x6C37;",
    "X13n0284_002:0209b02": "水喻中取濕性義於如來藏取離即離非是即非",
    "X13n0284_002:0209b03": "即義以繇離即離非是即非即義故前之俱非俱",
    "X13n0284_002:0209b04": "即二義並成問曰既取離即離非是即非即之如",
    "X13n0284_002:0209b05": "來藏為此經體何故阿難問果地七名但云空如",
    "X13n0284_002:0209b06": "來藏觀音十四無畏中亦但云空如來藏耶答曰",
    "X13n0284_002:0209b07": "只此空如來藏便是離即離非是即非即之體非",
    "X13n0284_002:0209b08": "更別有不空等二藏以為之對已如前辨今更於",
    "X13n0284_002:0209b09": "一名中點示三義空字即顯離即離非義藏字即",
    "X13n0284_002:0209b10": "顯是即非即義如來二字即顯妙明心元義又繇",
    "X13n0284_002:0209b11": "空義故則一非一切非十界三諦俱非繇藏義故",
    "X13n0284_002:0209b12": "則一即一切即十界三諦俱即繇如來義故則一",
    "X13n0284_002:0209b13": "離即離非是即非即一切離即離非是即非即十",
    "X13n0284_002:0209b14": "界三諦俱離即離非是即非即夫一非一切非體",
    "X13n0284_002:0209b15": "底義成一即一切即體達義成離即離非是即非",
    "X13n0284_002:0209b16": "即禮體義成今更就經中盛談一一皆云本如來",
    "X13n0284_002:0209b17": "藏妙真如性故以此名而顯經體當知即是中道",
    "X13n0284_002:0209b18": "理性非空非不空仍雙炤空與不空以如來藏三",
    "X13n0284_002:0209b19": "字點示眾生本具理體即是諸佛究竟果德之本",
    "X13n0284_002:0209b20": "以一妙字點示如來藏如實不空義以一真字點",
    "X13n0284_002:0209b21": "示如來藏非空非不空雙炤空不空義以一如字",
    "X13n0284_002:0209b22": "點示如來藏如實空義以一性字總上三義結成",
    "X13n0284_002:0209b23": "不變之體此理極成無容異議矣問曰既云事理",
    "X13n0284_002:0209b24": "圓融性修不二何須於諸法中別簡正體答曰譬",
    "X13n0284_002:0209c01": "如梁柱成屋所取性是屋中之空若無屋空梁柱",
    "X13n0284_002:0209c02": "何用如來藏性亦復如是非因非果所依因果如",
    "X13n0284_002:0209c03": "梁柱藏性譬屋空梁柱可多屋空惟一以譬事相",
    "X13n0284_002:0209c04": "因果雖多理性惟一又如日月星辰可多太&#x8657;惟",
    "X13n0284_002:0209c05": "一宰輔臣吏可多帝主惟一為此義故須顯正體",
    "X13n0284_002:0209c06": "雖三德祕藏不縱不橫不一不異以便於顯示必",
    "X13n0284_002:0209c07": "簡般若解脫惟以法身當名既顯法身即顯般若",
    "X13n0284_002:0209c08": "解脫以本不即不離故也三德既爾餘法例然可",
    "X13n0284_002:0209c09": "以意知不復委出。",
    "X13n0284_002:0209c10": "四引證者[0209c10] 經於陰入處界之首即總標云殊不能",
    "X13n0284_002:0209c11": "知生滅去來本如來藏常住妙明不動周圓妙真",
    "X13n0284_002:0209c12": "如性而於下文復徵起云何五陰本如來藏妙真",
    "X13n0284_002:0209c13": "如性乃至十八界文亦皆如是又七大中一一皆",
    "X13n0284_002:0209c14": "云汝元不知如來藏中性色真空性空真色等至",
    "X13n0284_002:0209c15": "後三大文中各各更加性真圓融皆如來藏本無",
    "X13n0284_002:0209c16": "生滅之語重重昭示不一而足直至答滿慈問方",
    "X13n0284_002:0209c17": "乃圓結如來藏性一體三義然後阿難領誨請修",
    "X13n0284_002:0209c18": "喻以雖獲大宅要因門入是明指此如來藏性為",
    "X13n0284_002:0209c19": "天王所賜華屋矣以藏性雖人人本具迷強不知",
    "X13n0284_002:0209c20": "知繇佛示義如佛賜譬如諸侯失國天王為之繼",
    "X13n0284_002:0209c21": "絕舉廢亦名為賜也又文殊選圓通畢結云頂禮",
    "X13n0284_002:0209c22": "如來藏無漏不思議豈非以眾生所具即具此體",
    "X13n0284_002:0209c23": "耳門所顯即顯此體諸佛所證即證此體故藉此",
    "X13n0284_002:0209c24": "同體法性之力以加被於未來也哉明文在茲可",
    "X13n0284_002:0210a01": "為誠證也。",
    "X13n0284_002:0210a02": "五會通異名[0210a02] 又為二初會本經異名次會他經異",
    "X13n0284_002:0210a03": "名。[0210a03] 初會本經異名者初卷佛告阿難一切眾生",
    "X13n0284_002:0210a04": "生死相續皆繇不知常住真心性淨明體即指此",
    "X13n0284_002:0210a05": "體次則阿難自悔責云當繇不知真際所詣真際",
    "X13n0284_002:0210a06": "亦是此體異名佛示第二根本云無始菩提涅槃",
    "X13n0284_002:0210a07": "元清淨體又云何況清淨妙淨明心性一切心而",
    "X13n0284_002:0210a08": "自無體皆指此體阿難又自責云良繇不知寂常",
    "X13n0284_002:0210a09": "心性佛又告云吾今為汝建大法幢亦令十方一",
    "X13n0284_002:0210a10": "切眾生獲妙微密性淨明心亦指此體第二卷云",
    "X13n0284_002:0210a11": "云何汝等遺失本妙圓妙明心寶明妙性又云本",
    "X13n0284_002:0210a12": "是妙明無上菩提淨圓真心又云汝等聲聞狹劣",
    "X13n0284_002:0210a13": "無識不能通達清淨實相又云其性真為妙覺明",
    "X13n0284_002:0210a14": "體第三卷云故我今時為汝開示第一義諦又云",
    "X13n0284_002:0210a15": "亦令當來修大乘者通達實相第四卷云普為此",
    "X13n0284_002:0210a16": "會宣勝義中真勝義性又云一乘寂滅場地又云",
    "X13n0284_002:0210a17": "性覺妙明本覺明妙又云觀性元真惟妙覺明又",
    "X13n0284_002:0210a18": "云故發真如妙覺明性又云寶覺真心各各圓滿",
    "X13n0284_002:0210a19": "又云勝淨明心本周法界第六卷云覺海性澄圓",
    "X13n0284_002:0210a20": "圓澄覺元妙又云是則圓真實是則通真實是則",
    "X13n0284_002:0210a21": "常真實第七卷云妙性圓明離諸名相第九卷云",
    "X13n0284_002:0210a22": "妙圓明無作本心又云本覺妙明覺圓心體第十",
    "X13n0284_002:0210a23": "卷云於涅槃天將大明悟又云精真妙明本覺圓",
    "X13n0284_002:0210a24": "淨如是等種種異名不同義或各有所取而體性",
    "X13n0284_002:0210b01": "是一義則或寂炤雙明或空有圓顯或但約雙離",
    "X13n0284_002:0210b02": "或但約雙即或兼明遮炤直指本體而&#x5C05;實為論",
    "X13n0284_002:0210b03": "惟取本有性德不取修成又雖取性德多就出障",
    "X13n0284_002:0210b04": "圓明之性以彰在纏本有之性例前所明如來藏",
    "X13n0284_002:0210b05": "心三義雖是在纏本具必於滅塵合覺之後明之",
    "X13n0284_002:0210b06": "以非滅塵合覺不顯自性本理故也然此正取自",
    "X13n0284_002:0210b07": "性本理不兼修德若兼修德便涉宗用且令三無",
    "X13n0284_002:0210b08": "差別之旨六而常即之致反成隱晦非是直指人",
    "X13n0284_002:0210b09": "心見性成佛本意故不可也惟性德明則修德自",
    "X13n0284_002:0210b10": "顯以離性無修故故顯體後方可明宗用矣。[0210b10] 次",
    "X13n0284_002:0210b11": "會他經異名者釋論云除諸法實相餘皆魔事是",
    "X13n0284_002:0210b12": "故諸大乘經同以實相為印為經正體今如來藏",
    "X13n0284_002:0210b13": "妙真如性即是實相正印但有異名更無異體又",
    "X13n0284_002:0210b14": "此實相正印華嚴名一真法界維摩名不思議解",
    "X13n0284_002:0210b15": "脫般若名一切種智法華名一乘實相涅槃名常",
    "X13n0284_002:0210b16": "住佛性又智者大師觀音玄中名為靈智合法身",
    "X13n0284_002:0210b17": "光明玄中名為法性四明尊者妙宗鈔中名為上",
    "X13n0284_002:0210b18": "品寂光如帝釋一人有千名字會須尋名得體不",
    "X13n0284_002:0210b19": "可昧體而&#x72E5;名也。",
    "X13n0284_002:0210b20": "六廣簡偽濫[0210b20] 復為四初約如來藏義簡二約妙義",
    "X13n0284_002:0210b21": "簡三約真如義簡四約性字義簡一一簡示復各",
    "X13n0284_002:0210b22": "五番一就世間法簡二就偏小法簡三就權漸法",
    "X13n0284_002:0210b23": "簡四就開示簡五就悟入簡。[0210b23] 初五番者一就世",
    "X13n0284_002:0210b24": "間法簡如來藏繫辭傳云寂然不動感而遂通天",
    "X13n0284_002:0210c01": "下之故寂然有似如義感通有似來義又云乾坤",
    "X13n0284_002:0210c02": "其易之縕耶有似藏義而止是言易非是言心又",
    "X13n0284_002:0210c03": "僅推太極為天地萬物之生因太與西竺冥諦相",
    "X13n0284_002:0210c04": "類尚未明知正因緣境況不思議如來藏耶又老",
    "X13n0284_002:0210c05": "聃云常無欲以觀其妙常有欲以觀其徼玄牝之",
    "X13n0284_002:0210c06": "門是謂天地根莊周云樞始得其寰中以應無窮",
    "X13n0284_002:0210c07": "亦復片似如來藏義而究其歸趣僅以&#x8657;無自然",
    "X13n0284_002:0210c08": "為宗太與西竺本無因論相類是亦未知正因緣",
    "X13n0284_002:0210c09": "境況不思議如來藏耶二就偏小簡者析空教門",
    "X13n0284_002:0210c10": "本無如來藏名即空教門有二分別一者利根既",
    "X13n0284_002:0210c11": "見於空亦見不空二者鈍根但見於空不見不空",
    "X13n0284_002:0210c12": "利根接入別圓茲所不論鈍根雖見真空終與析",
    "X13n0284_002:0210c13": "空同成&#x7070;斷尚未能見如來藏性如實不空之義",
    "X13n0284_002:0210c14": "況能見彼離即離非是即非即之正體耶三就權",
    "X13n0284_002:0210c15": "漸簡者根雖見不空復有二種若見不空次第斷",
    "X13n0284_002:0210c16": "結從淺至深見思塵沙惑盡空與不空二義雙明",
    "X13n0284_002:0210c17": "方乃得見非空非不空體此則證道雖同教道永",
    "X13n0284_002:0210c18": "別不達始終惟是一如來藏故名權漸不識正體",
    "X13n0284_002:0210c19": "若了達因緣生法即空即假即中陰入處界一一",
    "X13n0284_002:0210c20": "本如來藏隨拈一法三義圓彰方是此經之正體",
    "X13n0284_002:0210c21": "也四就開示簡者理性微妙不惟會之最難亦復",
    "X13n0284_002:0210c22": "說之不易故纔涉語言動成轉計自非薦言外之",
    "X13n0284_002:0210c23": "旨歸融文中之&#x8109;絡鮮有得其實義者且如此經",
    "X13n0284_002:0210c24": "最初佛告阿難即稱常住真心性淨明體懸示定",
    "X13n0284_002:0211a01": "名即稱大佛頂首楞嚴王何嘗不直指此如來藏",
    "X13n0284_002:0211a02": "性若向破計內處了達緣影非心便可狂心頓歇",
    "X13n0284_002:0211a03": "而阿難縣知末世鈍根從此薦取者少故示同未",
    "X13n0284_002:0211a04": "悟曲盡七番妄計情態直至水窮山盡咄破前塵",
    "X13n0284_002:0211a05": "&#x8657;妄相想止屬&#x5FA7;計全體非心方更直指之云諸",
    "X13n0284_002:0211a06": "法所生唯心所現一切因果世界微塵因心成體",
    "X13n0284_002:0211a07": "可謂和盤托出更無餘蘊予謂此是初番破顯也",
    "X13n0284_002:0211a08": "但妄執破處真性必彰真未明時驗妄仍在故阿",
    "X13n0284_002:0211a09": "難猶執緣影不達性真遂永隔於寂常心性必須",
    "X13n0284_002:0211a10": "借客塵以顯主空揀前塵而彰見性於生滅中偏",
    "X13n0284_002:0211a11": "指無滅性迨阿難不知顛倒所在佛又徹底道破",
    "X13n0284_002:0211a12": "云汝身汝心皆是妙明真心中所現物是第二番",
    "X13n0284_002:0211a13": "破顯也阿難復執緣心聽法者為是佛又揀去可",
    "X13n0284_002:0211a14": "還獨以不可還者為真汝心次示為物所轉則觀",
    "X13n0284_002:0211a15": "大觀小若能轉物則身心圓明夫既身心圓明則",
    "X13n0284_002:0211a16": "何物而非妙性是第三番破顯也即此所顯見精",
    "X13n0284_002:0211a17": "本指見見非見之性而阿難又妄謂現在我前故",
    "X13n0284_002:0211a18": "復以是見非見兩關齊勘令其二處無依方與文",
    "X13n0284_002:0211a19": "殊酬唱暢明十方如來自住三昧境界首云見與",
    "X13n0284_002:0211a20": "見緣并所想相如&#x8657;空華本無所有則何所不破",
    "X13n0284_002:0211a21": "次云此見及緣元是菩提妙淨明體則何所不顯",
    "X13n0284_002:0211a22": "是第四番破顯也阿難又以冥諦為疑佛乃廣破",
    "X13n0284_002:0211a23": "因緣自然結云離一切相即一切法夫離一切相",
    "X13n0284_002:0211a24": "又何所不破即一切法又何所不顯是第五番破",
    "X13n0284_002:0211b01": "顯也阿難尚執昔時因緣之教佛更并其見聞覺",
    "X13n0284_002:0211b02": "知俱從棟去獨以見不能及者為真阿難重增迷",
    "X13n0284_002:0211b03": "悶為說同別二種妄見以例明之又為除去和合",
    "X13n0284_002:0211b04": "及不和合二種餘惑然後廣歷陰入處界明其一",
    "X13n0284_002:0211b05": "一本如來藏是第六番破顯也如此六番破顯性",
    "X13n0284_002:0211b06": "體方彰性量亦顯而性具妙旨猶為引而未發故",
    "X13n0284_002:0211b07": "阿難再申疑請佛乃暢明本具七大全性即相全",
    "X13n0284_002:0211b08": "相即性隨舉一法互融互攝互&#x5FA7;互含然後阿難",
    "X13n0284_002:0211b09": "頓悟圓三諦理以為修證之本而有學雖悟無學",
    "X13n0284_002:0211b10": "尚疑以其所知障重仍復攝前而成二難直待事",
    "X13n0284_002:0211b11": "理性相並融然後圓結藏性三義而又申以怖頭",
    "X13n0284_002:0211b12": "之喻譬以衣裡之珠再破因緣自然餘執方名無",
    "X13n0284_002:0211b13": "戲論法自非妄計盡除何繇識此妙體輒云一言",
    "X13n0284_002:0211b14": "可了誠未易也五就悟入簡者法性雖復本然若",
    "X13n0284_002:0211b15": "行未會理安知實義經云此句方名無戲論法菩",
    "X13n0284_002:0211b16": "提涅槃尚在遙遠圓覺經云未證無為而辨圓覺",
    "X13n0284_002:0211b17": "彼圓覺性即同流轉譬如雲駛謂是月運舟行謂",
    "X13n0284_002:0211b18": "是岸移涅槃經云盲人逐語生迷聞粖謂&#x8F2D;聞雪",
    "X13n0284_002:0211b19": "謂冷聞貝謂硬聞鵠謂動終不能見乳之真色若",
    "X13n0284_002:0211b20": "更堅執情謂起諸淨論言已是實餘皆妄語是非",
    "X13n0284_002:0211b21": "蜂起結業滋生轉增流動云何名諦若欲見諦發",
    "X13n0284_002:0211b22": "大慚愧苦到懺悔安立壇儀專持密印除其助因",
    "X13n0284_002:0211b23": "刳其正性違其現業感通諸佛冥顯加持禪慧開",
    "X13n0284_002:0211b24": "發觀心明淨爾時猶名暗中見杌人木未明若得",
    "X13n0284_002:0211c01": "無明豁破如明鏡無塵色像自現淨水不動魚石",
    "X13n0284_002:0211c02": "分明如金錍抉眼一指二指三指分明爾時方得",
    "X13n0284_002:0211c03": "名為見體經云譬如琴瑟箜篌琵琶雖有妙音若",
    "X13n0284_002:0211c04": "無妙指終不能發琴瑟等喻十界陰入處界妙音",
    "X13n0284_002:0211c05": "喻如來藏理全體大用妙指喻圓修也又云清水",
    "X13n0284_002:0211c06": "現前名為初伏客塵煩惱去泥純水名為永斷根",
    "X13n0284_002:0211c07": "本無明又云此根初解先得人空空性圓明成法",
    "X13n0284_002:0211c08": "解脫解脫法已俱空不生是名菩薩從三摩地得",
    "X13n0284_002:0211c09": "無生忍又云初於聞中入流亡所乃至寂滅現前",
    "X13n0284_002:0211c10": "忽然超越世出世間十方圓明如此皆明隨智妙",
    "X13n0284_002:0211c11": "悟得見經體也簡如來藏竟。[0211c11] 二約妙義簡有五",
    "X13n0284_002:0211c12": "番者一就世間法簡繫辭傳云神也者妙萬物而",
    "X13n0284_002:0211c13": "為言者也又云陰陽不測之謂神此贊造化氣機",
    "X13n0284_002:0211c14": "耳老聃云玄之又玄眾妙之門此贊&#x8657;無自然耳",
    "X13n0284_002:0211c15": "凡外修欣厭定於十二門禪展轉指下為苦麤障",
    "X13n0284_002:0211c16": "指上為淨妙離故此經於大梵天則曰身心圓妙",
    "X13n0284_002:0211c17": "於少淨天則曰披音露妙乃至於善見天則曰妙",
    "X13n0284_002:0211c18": "見圓澄皆不過順其情計而已尚非出世之麤況",
    "X13n0284_002:0211c19": "是出世之妙耶二就偏小法簡如六妙門禪妙法",
    "X13n0284_002:0211c20": "聖念處經等對世間法名之為妙秪是無常無我",
    "X13n0284_002:0211c21": "寂滅三印所印耳就權漸法簡若對析空則體空",
    "X13n0284_002:0211c22": "為妙若對偏真則出假為妙若對二邊則但中為",
    "X13n0284_002:0211c23": "妙皆非今經義也今經以法法本如來藏不變隨",
    "X13n0284_002:0211c24": "緣隨緣不變一體三義不可思議故稱為妙四就",
    "X13n0284_002:0212a01": "開示簡五就悟入簡並如前說。[0212a01] 三約真如義簡",
    "X13n0284_002:0212a02": "有五番者一就世間法簡夫愚昧凡夫執其一種",
    "X13n0284_002:0212a03": "謬計或執一枝一能一巧一術等誰不各自謂我",
    "X13n0284_002:0212a04": "道真詎知見聞幻翳三界空華且以非非想定八",
    "X13n0284_002:0212a05": "萬四千大劫之後不免窮空輪轉降此而下安有",
    "X13n0284_002:0212a06": "真實治國齊家不過百年活計御風蛻化秪名播",
    "X13n0284_002:0212a07": "弄精魂既不知四諦法門不明四念處慧窮神極",
    "X13n0284_002:0212a08": "化總在三界輪迴數中出世偏真永非其分況真",
    "X13n0284_002:0212a09": "如佛性耶二就偏小法簡若析色觀空則因滅會",
    "X13n0284_002:0212a10": "真滅非真諦滅尚非真況苦集道斯乃真理全居",
    "X13n0284_002:0212a11": "事外一向不融若體色即空則解苦無苦而有真",
    "X13n0284_002:0212a12": "諦苦既即真集滅道諦亦復如是斯乃即事全真",
    "X13n0284_002:0212a13": "纔得如來藏中一切俱非少分之義既未見中道",
    "X13n0284_002:0212a14": "實體縱使標中道名亦不過是離斷離常意耳三",
    "X13n0284_002:0212a15": "就權漸法簡若謂真如是無為法凝然常住不墮",
    "X13n0284_002:0212a16": "有為法中別藉資&#x7CAE;加行緣修之力至通達位方",
    "X13n0284_002:0212a17": "斷一分重障證一分真如乃至修習位中斷十重",
    "X13n0284_002:0212a18": "障證十真如此則理居事外初心絕分非今經體",
    "X13n0284_002:0212a19": "今經以陰入處界無非本真如性正向凡夫現前",
    "X13n0284_002:0212a20": "色心諸法點示本體是故但能遠離諸和合緣及",
    "X13n0284_002:0212a21": "不和合則復滅除諸生死因圓滿菩提不生滅性",
    "X13n0284_002:0212a22": "清淨本心本覺常住所謂徹果該因統惟一真魔",
    "X13n0284_002:0212a23": "界佛界亦無二如若達魔如即是佛如不取不怖",
    "X13n0284_002:0212a24": "則彼魔事無奈汝何如此方名不可壞印也就示",
    "X13n0284_002:0212b01": "就悟並如前簡。[0212b01] 四約性字義簡夫如來藏妙真",
    "X13n0284_002:0212b02": "如性即所謂佛性也有正因佛性有緣因佛性有",
    "X13n0284_002:0212b03": "了因佛性簡此又五番者一就世間法簡世間之",
    "X13n0284_002:0212b04": "人誰不談心說性然語言雖同旨趣碩異西域性",
    "X13n0284_002:0212b05": "計&#x5EFC;有多途曰時曰方曰微塵曰冥諦曰神我曰",
    "X13n0284_002:0212b06": "大自在天乃至別計地水火風等為一切萬化之",
    "X13n0284_002:0212b07": "原稱之為性茲不暇辨此土孟子道性善大有功",
    "X13n0284_002:0212b08": "於世道而亦不指何者為性告子謂生之謂性而",
    "X13n0284_002:0212b09": "亦不指云何為生獨中庸推其原曰天命之謂性",
    "X13n0284_002:0212b10": "則與西域所計大自在天能生萬物者相類但彼",
    "X13n0284_002:0212b11": "所計大自在天高居色界之頂水火風災不到世",
    "X13n0284_002:0212b12": "界將欲壞時一切眾生法爾皆得四禪生於彼處",
    "X13n0284_002:0212b13": "然後三災方起而世界還復成時彼處眾生有福",
    "X13n0284_002:0212b14": "盡者法爾下生此間故外道有神通力能見劫初",
    "X13n0284_002:0212b15": "事者見諸眾生從此天出便計此天能生一切也",
    "X13n0284_002:0212b16": "若據此土所稱天命如商書云帝臣不蔽簡在帝",
    "X13n0284_002:0212b17": "心周詩云文王在上於昭于天等不過皆指帝釋",
    "X13n0284_002:0212b18": "天王正是居須彌頂統治人間賞善&#x7F78;惡之主其",
    "X13n0284_002:0212b19": "去大自在天遠矣然唐漢以前&#x9061;至三代皆未嘗",
    "X13n0284_002:0212b20": "不謂天地神明有靈有赫直至宋儒見佛書中以",
    "X13n0284_002:0212b21": "種種天神而為侍從恐謂渠等奉天便出佛門之",
    "X13n0284_002:0212b22": "下故竊涅槃第一義天此經大涅槃天之意強飾",
    "X13n0284_002:0212b23": "其詞曰天即理也鬼神者二氣之良能也夫使天",
    "X13n0284_002:0212b24": "即是理鬼神即良能者則冬至圜丘夏至方澤乃",
    "X13n0284_002:0212c01": "至春秋社稷山川等祀即是祭理祭良能乎且天",
    "X13n0284_002:0212c02": "既即理則人能弘道非道弘人又安能以陰陽五",
    "X13n0284_002:0212c03": "行化生萬物各成其形各賦以理而稱為猶命令",
    "X13n0284_002:0212c04": "乎唯孔子曰性相近也習相遠也似指不變者為",
    "X13n0284_002:0212c05": "性指隨緣為習孟子乃於習性之中偏指人性為",
    "X13n0284_002:0212c06": "善故與犬牛不同則是佛門五戒十善方得人身",
    "X13n0284_002:0212c07": "意耳孔子之贊易也有曰先天而天弗違似非以",
    "X13n0284_002:0212c08": "天命為性者天命謂性自是子思以下一切後儒",
    "X13n0284_002:0212c09": "通計尚未必是尼山性學真傳況佛性耶若老莊",
    "X13n0284_002:0212c10": "所云窈窈冥冥昏昏默默神鬼神帝生天生地等",
    "X13n0284_002:0212c11": "即指&#x8657;無自然之道頗與冥諦相類何嘗指出即",
    "X13n0284_002:0212c12": "心自性故知世論紛紛終與佛性義無涉也二就",
    "X13n0284_002:0212c13": "偏小法簡者佛以生滅因緣對破外道性計而愚",
    "X13n0284_002:0212c14": "法聲聞但知諸法無實我性不知諸法當體無性",
    "X13n0284_002:0212c15": "於無性義尚未了了況知無性之性即是三佛性",
    "X13n0284_002:0212c16": "耶通教體達無生知法無性而一分鈍根者仍與",
    "X13n0284_002:0212c17": "三藏同歸&#x7070;斷亦復不見三佛性也三就權漸法",
    "X13n0284_002:0212c18": "簡者若謂二種人有佛性三種人無佛性即是別",
    "X13n0284_002:0212c19": "接通意若謂一切眾生但有正因佛性無緣了佛",
    "X13n0284_002:0212c20": "性須別修緣了莊嚴正因者即別教意若謂性雖",
    "X13n0284_002:0212c21": "並具三因種子而各不相攝者還是別義或是圓",
    "X13n0284_002:0212c22": "接別義皆非今經意也今經意者只此陰入處界",
    "X13n0284_002:0212c23": "大等觀相元妄無可指陳觀性元真惟妙覺明相",
    "X13n0284_002:0212c24": "妄則全性亦妄如&#x6C37;水之外無濕性真則全相亦",
    "X13n0284_002:0213a01": "真如濕外別無&#x6C37;水故三因在性同名正因正因",
    "X13n0284_002:0213a02": "在修同名緣了故九界陰入處界七大當體即是",
    "X13n0284_002:0213a03": "佛界陰入處界七大方得名為本如來藏妙真如",
    "X13n0284_002:0213a04": "性方得名為蠢動含靈皆有佛性方是此經之正",
    "X13n0284_002:0213a05": "體也就示悟簡亦如前說廣簡偽濫已竟。",
    "X13n0284_002:0213a06": "七明入體之門者[0213a06] 如來藏性非情謂之所階故曰",
    "X13n0284_002:0213a07": "識心分別計度但有言說都無實義縱使超情離",
    "X13n0284_002:0213a08": "見妙悟泠然譬得大宅要因門入經云彼人因指",
    "X13n0284_002:0213a09": "當因看月則教是理門又云不如一日修無漏業",
    "X13n0284_002:0213a10": "則行是理門從教入者是隨信行從行入者是隨",
    "X13n0284_002:0213a11": "法行或信行轉為法行或法行轉為信行或以信",
    "X13n0284_002:0213a12": "行助法行或以法行助信行信法各有利鈍具如",
    "X13n0284_002:0213a13": "天台止觀廣明茲不具引今但略明三意一略示",
    "X13n0284_002:0213a14": "門相二以門攝二十五聖三總示入門觀法。[0213a14] 一",
    "X13n0284_002:0213a15": "示門相者夫如來藏性清淨本然實非迷悟所能",
    "X13n0284_002:0213a16": "增減但以無始&#x8657;妄力故具足根本枝末二種無",
    "X13n0284_002:0213a17": "明根本無明惟障中道枝末無明兼障空中而此",
    "X13n0284_002:0213a18": "二種無明復各有輕重不同若二俱輕者開悟則",
    "X13n0284_002:0213a19": "易故有圓教法門若根本惑輕枝末惑重者證入",
    "X13n0284_002:0213a20": "則難故有別教法門若根本惑重枝末惑輕者了",
    "X13n0284_002:0213a21": "空則易故有通教法門若二惑俱重者證空復難",
    "X13n0284_002:0213a22": "故有藏教法門就一一教赴緣而說必約四句詮",
    "X13n0284_002:0213a23": "理能通行人入真實地&#x8462;空中二理無不圓離四",
    "X13n0284_002:0213a24": "句圓通四門所謂有句無句亦有亦無句非有非",
    "X13n0284_002:0213b01": "無句苟執著之則成四謗故云般若如大火四邊",
    "X13n0284_002:0213b02": "不可取取則邪見火燒若善用之則成四門故云",
    "X13n0284_002:0213b03": "四門入清涼池約四教各有四門便有一十六門",
    "X13n0284_002:0213b04": "就一一門中各有信行法行迴轉差別成無量門",
    "X13n0284_002:0213b05": "又約所觀十八界七大境中一一皆有通境別境",
    "X13n0284_002:0213b06": "如內色外色內外色等於彼若通若別境中一一",
    "X13n0284_002:0213b07": "皆有十六門信行法行差別寧復筭數之所能盡",
    "X13n0284_002:0213b08": "然能通門雖復無量所通之理惟是空中空中只",
    "X13n0284_002:0213b09": "是一理約界內根不見全體但名為空約界外根",
    "X13n0284_002:0213b10": "見其全體即空即中當知藏通八門遠通於體別",
    "X13n0284_002:0213b11": "圓八門近通於體即彼遠近復分巧拙紆直藏教",
    "X13n0284_002:0213b12": "四門遠復紆拙通教四門遠而巧直別教四門近",
    "X13n0284_002:0213b13": "而紆拙圓教四門近復巧直前三教四門具在台",
    "X13n0284_002:0213b14": "宗茲亦不引圓教四門今當略說所謂圓融不可",
    "X13n0284_002:0213b15": "思議之門非一非四而四而一一門一切門一切",
    "X13n0284_002:0213b16": "門一門經云十方薄伽梵一路涅槃門此之謂也",
    "X13n0284_002:0213b17": "更就經中稍明其相若從徵心辨見廣歷陰入處",
    "X13n0284_002:0213b18": "界就事顯理科中悟入及從而如來藏本妙圓心",
    "X13n0284_002:0213b19": "十界俱非處悟入者名為不思議空門此空門即",
    "X13n0284_002:0213b20": "是有門即是雙亦門即是雙非門空為法界一切",
    "X13n0284_002:0213b21": "法趣空是趣不過空尚不可得云何更有趣與非",
    "X13n0284_002:0213b22": "趣若從七大性本具相科中悟入及從即如來藏",
    "X13n0284_002:0213b23": "元明心妙十界俱即處悟入者名為不可思議有",
    "X13n0284_002:0213b24": "門此有門即是空門即是雙亦門即是雙非門有",
    "X13n0284_002:0213c01": "為法界一切法趣有例如前說若從而如來藏妙",
    "X13n0284_002:0213c02": "明心元離即離非處悟入者名為不可思議非有",
    "X13n0284_002:0213c03": "非空門此非有非空門亦即是餘三門乃至非有",
    "X13n0284_002:0213c04": "非空為法界如前說若從而如來藏妙明心元是",
    "X13n0284_002:0213c05": "即非即處悟入者名為不可思議亦有亦空門此",
    "X13n0284_002:0213c06": "亦有亦空門亦即是餘三門乃至亦有亦空為法",
    "X13n0284_002:0213c07": "界如前說復次初聞常住真心性淨明體又聞有",
    "X13n0284_002:0213c08": "三摩提名大佛頂首楞嚴王爾時徵心所在覓心",
    "X13n0284_002:0213c09": "了不可得即入空門一切世界因果因心成體即",
    "X13n0284_002:0213c10": "入有門無是見者無非見者即入非有非空門見",
    "X13n0284_002:0213c11": "與見緣并所想相如&#x8657;空華本無所有此見及緣",
    "X13n0284_002:0213c12": "元是菩提妙淨明體即入亦空亦有門一一門相",
    "X13n0284_002:0213c13": "互融互攝例如前說略示門相竟。[0213c13] 二以門攝",
    "X13n0284_002:0213c14": "二十五聖者若論所觀二十五境若通若別每境",
    "X13n0284_002:0213c15": "各具一十六門且如約一內色則有析空觀四門",
    "X13n0284_002:0213c16": "體空觀四門次第三觀四門一心三觀四門約外",
    "X13n0284_002:0213c17": "色亦如是約內外色亦如是乃至識大通別亦如",
    "X13n0284_002:0213c18": "是何可具論今就二十五聖已成法門攝歸一十",
    "X13n0284_002:0213c19": "六門令修行者知此一十六門攝法無遺亦知各",
    "X13n0284_002:0213c20": "各厝足進修之地言十六門攝諸聖者若論所通",
    "X13n0284_002:0213c21": "無非如來藏性妙體若能通門雜用四教不專一",
    "X13n0284_002:0213c22": "途憍陳那於佛音聲悟明四諦&#x8FF9;同藏教有門而",
    "X13n0284_002:0213c23": "妙音密圓則密悟如來藏中性音真空性空真音",
    "X13n0284_002:0213c24": "清淨本然周&#x5FA7;法界隨眾生心應所知量或作生",
    "X13n0284_002:0214a01": "滅四諦解或作無生四諦解或作無量四諦解或",
    "X13n0284_002:0214a02": "作無作四諦解一一皆是循業發現也餘所悟理",
    "X13n0284_002:0214a03": "類此可知尼沙陀厭離不淨&#x8FF9;是藏教有門香嚴",
    "X13n0284_002:0214a04": "諦觀諸有為相因推香氣四性無生&#x8FF9;是通教空",
    "X13n0284_002:0214a05": "門藥王分別藥味初似藏教有門後是圓教非空",
    "X13n0284_002:0214a06": "非有門跋陀忽悟水因初是別教空門迦葉唯以",
    "X13n0284_002:0214a07": "空寂修於滅盡&#x8FF9;是藏教空門那律樂見炤明金",
    "X13n0284_002:0214a08": "剛三昧&#x8FF9;是通教有門周利調出入息&#x8FF9;是藏教",
    "X13n0284_002:0214a09": "有門憍梵一味清淨心地法門&#x8FF9;是通教亦有亦",
    "X13n0284_002:0214a10": "空門畢陵無痛痛覺&#x8FF9;是通教非有非空門須菩",
    "X13n0284_002:0214a11": "提曠劫知空&#x8FF9;是通教空門舍利弗心見清淨&#x8FF9;",
    "X13n0284_002:0214a12": "是通教有門普賢心聞發明是圓教有門孫陀觀",
    "X13n0284_002:0214a13": "鼻端白&#x8FF9;是通教有門滿慈法音降魔&#x5FA7;用四教",
    "X13n0284_002:0214a14": "四門波離持戒修身&#x8FF9;是藏教有門目連心光發",
    "X13n0284_002:0214a15": "宣&#x8FF9;是通教有門烏芻瑟摩觀火初是通教有門",
    "X13n0284_002:0214a16": "持地初勤苦行是藏教事度亦屬有門月光修習",
    "X13n0284_002:0214a17": "水觀是圓教有門&#x7460;璃觀&#x7FA3;動性是圓教亦有亦",
    "X13n0284_002:0214a18": "空門&#x8657;空藏觀察&#x8657;空無邊是圓教空門彌勒初",
    "X13n0284_002:0214a19": "修唯心識定是別教非有非空門大勢至都攝六",
    "X13n0284_002:0214a20": "根念佛三昧是圓教有門觀音從聞思修亦是圓",
    "X13n0284_002:0214a21": "教有門故曰歸元性無二方便有多門也。[0214a21] 三總",
    "X13n0284_002:0214a22": "示入門觀者若信行利根聞說即悟得悟方法難",
    "X13n0284_002:0214a23": "可示人經云狂心頓歇歇即菩提譬如利刀截紙",
    "X13n0284_002:0214a24": "一下千張何容分別若約法行觀門則四四十六",
    "X13n0284_002:0214b01": "各須十意今不具述且約觀音耳門圓通圓教有",
    "X13n0284_002:0214b02": "門以示其概言十意者第一觀不思議境第二真",
    "X13n0284_002:0214b03": "正發菩提心第三善巧安心止觀第四破法&#x5FA7;第",
    "X13n0284_002:0214b04": "五識通塞第六道品調適第七對治助開第八知",
    "X13n0284_002:0214b05": "位次第九能安忍第十離法愛此之十意上根唯",
    "X13n0284_002:0214b06": "用一中根用二至七下根具用十上根用一者但",
    "X13n0284_002:0214b07": "觀不思議境即能圓具十法不俟傳傳用耳非無",
    "X13n0284_002:0214b08": "下九意也中根用二至七亦復如是今此觀音法",
    "X13n0284_002:0214b09": "門通被三根方是常修學淺深同說之法仍作二",
    "X13n0284_002:0214b10": "意分別一約上根二約下根約上根者始終但觀",
    "X13n0284_002:0214b11": "不思議境而十意圓收謂此現前一念聞性即是",
    "X13n0284_002:0214b12": "不思議境具足十界五陰諸法既具十界五陰即",
    "X13n0284_002:0214b13": "是具足百界千如三千性相理具事造無不炳然",
    "X13n0284_002:0214b14": "今總云入流亡所者入十界道滅之流亡十界苦",
    "X13n0284_002:0214b15": "集之所也別云動靜二相了然不生者即是觀色",
    "X13n0284_002:0214b16": "陰不可思議圓超劫濁破佛界中九界妄色顯九",
    "X13n0284_002:0214b17": "界中佛界真善妙色也聞所聞盡者即是觀受陰",
    "X13n0284_002:0214b18": "不可思議圓超見濁破佛界中九界邪受顯九界",
    "X13n0284_002:0214b19": "中佛界正受也覺所覺空者即是觀想陰不可思",
    "X13n0284_002:0214b20": "議圓超煩惱濁破佛界中九界妄想顯九界中佛",
    "X13n0284_002:0214b21": "界妙想也空所空滅者即是觀行陰不可思議圓",
    "X13n0284_002:0214b22": "超眾生濁破佛界中九界妄行顯九界中佛界不",
    "X13n0284_002:0214b23": "思議行也忽然超越者即是觀識陰不可思議圓",
    "X13n0284_002:0214b24": "超命濁破佛界中九界妄識顯九界中佛界真識",
    "X13n0284_002:0214c01": "也於此不思議觀圓具下九意者破佛界中九界",
    "X13n0284_002:0214c02": "五陰是拔自他苦集顯九界中佛界五陰是與自",
    "X13n0284_002:0214c03": "他道滅即菩提心由圓止觀方有破顯即善巧安",
    "X13n0284_002:0214c04": "心破惑無不盡即破法&#x5FA7;知佛界即九界悉有苦",
    "X13n0284_002:0214c05": "集名塞知九界即佛界悉有道滅名通是識通塞",
    "X13n0284_002:0214c06": "聞性是圓心念處一念處一切念處法爾具足正",
    "X13n0284_002:0214c07": "勤如意根力覺道等是道品調適修時三業必皆",
    "X13n0284_002:0214c08": "精進是對治助開於五陰境雖復乘悟併銷仍是",
    "X13n0284_002:0214c09": "滅從色除次第不亂即知位次善得圓通法門非",
    "X13n0284_002:0214c10": "復內外強&#x8F2D;諸魔所能擾動即是安忍超越世出",
    "X13n0284_002:0214c11": "世間即離法愛上根如此中根從二至七各該十",
    "X13n0284_002:0214c12": "意例亦可知二約下根者第一觀不思議境即指",
    "X13n0284_002:0214c13": "現前一念聞性本圓本通本常不可思議心佛眾",
    "X13n0284_002:0214c14": "生三無差別若迷此本聞循聲流轉則十界苦集",
    "X13n0284_002:0214c15": "浩然無涯若棄於生滅守此真常則十界道滅宛",
    "X13n0284_002:0214c16": "爾無缺故知三千性相理具事造總不離此現前",
    "X13n0284_002:0214c17": "一念聞性經云彼佛教我從聞思修入三摩地聞",
    "X13n0284_002:0214c18": "即是境從此思修是觀等十意也第二真正發菩",
    "X13n0284_002:0214c19": "提心者謂既知此圓通常性十界無殊迷則苦集",
    "X13n0284_002:0214c20": "浩然悟則道滅宛爾故興同體慈悲願作無緣與",
    "X13n0284_002:0214c21": "拔經云我於彼佛發菩提心菩提心秪是悲智雙",
    "X13n0284_002:0214c22": "運上求自性佛道名智下化自性眾生名悲也問",
    "X13n0284_002:0214c23": "曰經文先發心後受教今胡次第顛倒答曰菩提",
    "X13n0284_002:0214c24": "心者非止一發自有受教前之發心發心方可受",
    "X13n0284_002:0215a01": "教自有受教後之發心即是依教重發大願豈受",
    "X13n0284_002:0215a02": "教前許有發心而觀境後反不許更發心耶特以",
    "X13n0284_002:0215a03": "先有發心之文故不更贅耳第三安心止觀者入",
    "X13n0284_002:0215a04": "流是三止止於三諦亡所是三觀破於三惑乃至",
    "X13n0284_002:0215a05": "別就五陰破惑顯諦皆是善巧止觀也第四破法",
    "X13n0284_002:0215a06": "&#x5FA7;者即以圓頓止觀破五陰諸法無有不盡也第",
    "X13n0284_002:0215a07": "五識通塞者動靜二相是塞了然不生是通盡聞",
    "X13n0284_002:0215a08": "而住是塞不住即通空覺不極是塞極圓即通生",
    "X13n0284_002:0215a09": "滅未滅是塞既滅即通寂滅現前精妙未圓是塞",
    "X13n0284_002:0215a10": "忽然超越是通也第六道品調適者復為二一約",
    "X13n0284_002:0215a11": "橫具二約豎歷橫具者圓念處觀能滅惡生善即",
    "X13n0284_002:0215a12": "四正勤能成神足即四如意能生善根即五根能",
    "X13n0284_002:0215a13": "摧五障即五力能分別道用即七覺能安隱道中",
    "X13n0284_002:0215a14": "行即八正則有觀行道品相似道品分證道品淺",
    "X13n0284_002:0215a15": "深不同二約豎歷者從聞思修是念處所入既寂",
    "X13n0284_002:0215a16": "是從正勤得如意動靜二相了然不生即五根五",
    "X13n0284_002:0215a17": "力如是漸增聞所聞盡去即七覺八正也第七對",
    "X13n0284_002:0215a18": "治助開者或正道多障亦須用下文道場持&#x546A;等",
    "X13n0284_002:0215a19": "事文雖不說理必不無且因中若不用&#x546A;助修果",
    "X13n0284_002:0215a20": "上何乃現形說&#x546A;較他菩薩獨為盛乎第八知位",
    "X13n0284_002:0215a21": "次者如漸增不住等皆由明識位次故不起增上",
    "X13n0284_002:0215a22": "慢自謂滿足以濫極聖也第九能安忍者若被強",
    "X13n0284_002:0215a23": "&#x8F2D;諸魔所動何以有進無退第十離法愛者亦即",
    "X13n0284_002:0215a24": "盡聞不住之不住字空覺極圓之極字生滅既滅",
    "X13n0284_002:0215b01": "之滅字皆於相似順道法愛無貪著也有門既爾",
    "X13n0284_002:0215b02": "餘三門悉有十意亦復如是觀聞性境既爾餘二",
    "X13n0284_002:0215b03": "十四境悉可以此圓妙十意修入亦復如是善學",
    "X13n0284_002:0215b04": "者貴在得意不俟言之多也明入體門竟。",
    "X13n0284_002:0215b05": "八明如來藏性&#x5FA7;為眾經體者[0215b05] 夫此藏性乃眾生",
    "X13n0284_002:0215b06": "本有性德諸佛出世種種說法無非欲令悟此藏",
    "X13n0284_002:0215b07": "性一切別圓諸教縱有種種異名如前所陳究竟",
    "X13n0284_002:0215b08": "終無異體但根利者即令速悟根鈍者亦令漸悟",
    "X13n0284_002:0215b09": "耳一切藏通諸教雖且約如實空義令出生死而",
    "X13n0284_002:0215b10": "空義亦實不離此體但根利者即令於空而見藏",
    "X13n0284_002:0215b11": "體根鈍者先令證於偏空而密入此體耳故不惟",
    "X13n0284_002:0215b12": "一實相印即是此體而小乘三印亦依此體而得",
    "X13n0284_002:0215b13": "成就但遠近紆直巧拙永異如甸服侯服要服荒",
    "X13n0284_002:0215b14": "服其去天子處有近遠其來朝覲路有夷險而普",
    "X13n0284_002:0215b15": "天之下莫非王土率土之濱莫非王臣故得&#x5FA7;為",
    "X13n0284_002:0215b16": "諸經體也。",
    "X13n0284_002:0215b17": "九&#x5FA7;為諸行體者[0215b17] 又三意初泛明諸行同異二別",
    "X13n0284_002:0215b18": "明依經修行三獨顯此經行法。[0215b18] 初意者夫秉教",
    "X13n0284_002:0215b19": "修行不出信法兩行兩行並通四教三藏信法以",
    "X13n0284_002:0215b20": "藏性中空義為體通教信法以藏性空義兼含不",
    "X13n0284_002:0215b21": "空為體別圓二教並以如來藏性全體為體又橫",
    "X13n0284_002:0215b22": "論諸行即是六度四攝等各就當教論體若豎論",
    "X13n0284_002:0215b23": "諸行藏通外內凡位以相似空義為體分證以去",
    "X13n0284_002:0215b24": "以如實空義為體別三十心圓五品十信皆以相",
    "X13n0284_002:0215c01": "似藏性為體別地圓住以上皆以如實藏性為體",
    "X13n0284_002:0215c02": "橫行有體故廣豎行有體故高法華經云其車高",
    "X13n0284_002:0215c03": "廣此之謂也。[0215c03] 二別明依經修行者諸經多有別",
    "X13n0284_002:0215c04": "明行法&#x5C05;日制時勤身策苦以期果證此經亦然",
    "X13n0284_002:0215c05": "今先約諸經所明不出四種所謂常行常坐半行",
    "X13n0284_002:0215c06": "半坐非行非坐也常行名佛立三昧出賢護經常",
    "X13n0284_002:0215c07": "坐名一行三昧出文殊般若經半行半坐如方等",
    "X13n0284_002:0215c08": "法華二種三昧出方等法華二經非行非坐即前",
    "X13n0284_002:0215c09": "三種三昧之所不攝悉入此中此復有二一者依",
    "X13n0284_002:0215c10": "經所制三昧如大悲心&#x546A;行法等二者隨自意三",
    "X13n0284_002:0215c11": "昧即是歷法觀察如覺意三昧等此四三昧惟約",
    "X13n0284_002:0215c12": "大乘引證而藏通教中亦明常行等方法若藏教",
    "X13n0284_002:0215c13": "四三昧但用偏空義為體通教四三昧用即空義",
    "X13n0284_002:0215c14": "為體別圓四三昧均如來藏性為體別行次第觀",
    "X13n0284_002:0215c15": "於三義圓行直下知其一體是為異也若三昧無",
    "X13n0284_002:0215c16": "體便同無益苦行縱使緣三寶境孱有滅惡生善",
    "X13n0284_002:0215c17": "功能而為益則微為因則遠然行者雖不達此行",
    "X13n0284_002:0215c18": "體而種種諸行並不出於藏性之外若無藏性何",
    "X13n0284_002:0215c19": "處得有諸行如無&#x8657;空何處得有染淨世界故此",
    "X13n0284_002:0215c20": "藏性&#x5FA7;為諸行體也。[0215c20] 三獨顯此經行法者泛明",
    "X13n0284_002:0215c21": "信法二行即是二十五圓通門離此藏性決定無",
    "X13n0284_002:0215c22": "體別明安立道場者三七不寐即是制令常行百",
    "X13n0284_002:0215c23": "日安居即是制令常坐四種清淨明誨即五緣中",
    "X13n0284_002:0215c24": "持戒清淨然香閒居即閒居淨處及息緣務選持",
    "X13n0284_002:0216a01": "戒清淨者第一沙門為師即令親近教授知識同",
    "X13n0284_002:0216a02": "會有一不清淨者道場多不成就即令親近同行",
    "X13n0284_002:0216a03": "知識著新淨衣即衣具足但略不言飲食外護理",
    "X13n0284_002:0216a04": "決不無也心滅貪婬即訶五欲及滅五&#x8462;貪為上",
    "X13n0284_002:0216a05": "首故獨說之端坐安居必調五事求最上乘發菩",
    "X13n0284_002:0216a06": "薩願即行五法如此二十五種方便各有事義及",
    "X13n0284_002:0216a07": "以觀法具如止觀廣明而壇儀供具皆表不思議",
    "X13n0284_002:0216a08": "境亦表圓具十乘若不達此如來藏體則諸行徒",
    "X13n0284_002:0216a09": "施況端坐百日尤為正修要務乃一經宗體茫然",
    "X13n0284_002:0216a10": "不辨所秉戒律未必成就徒事觀美將欲何為亦",
    "X13n0284_002:0216a11": "可歎也然藏性威力不可思議如來教法不可思",
    "X13n0284_002:0216a12": "議密&#x546A;功能不可思議庶幾見聞隨喜聊種遠因",
    "X13n0284_002:0216a13": "云耳明&#x5FA7;為諸行體竟。",
    "X13n0284_002:0216a14": "十明&#x5FA7;為一切法體者[0216a14] 既如來藏性清淨本然不",
    "X13n0284_002:0216a15": "變隨緣隨緣不變則一切世出世法何非全體如",
    "X13n0284_002:0216a16": "來藏性經云如水成&#x6C37;喻佛界即九界也又云&#x6C37;",
    "X13n0284_002:0216a17": "還成水喻九界即佛界也&#x6C37;水雖異性何殊十界",
    "X13n0284_002:0216a18": "雖分藏性奚別經云譬如&#x8657;空體非&#x7FA3;相而不拒",
    "X13n0284_002:0216a19": "彼諸相發揮今謂諸相決定不從&#x8657;空外來空無",
    "X13n0284_002:0216a20": "外故則知諸相即是&#x8657;空&#x8657;空即是諸相既&#x8657;空",
    "X13n0284_002:0216a21": "體非&#x7FA3;相則諸相亦體非&#x7FA3;相矣既&#x8657;空不拒諸",
    "X13n0284_002:0216a22": "相發揮則諸相亦不拒諸相發揮矣&#x8657;空喻藏性",
    "X13n0284_002:0216a23": "諸相喻七大等即當以法合云藏性體非七大即",
    "X13n0284_002:0216a24": "七大亦體非七大矣藏性不拒七大發揮即七大",
    "X13n0284_002:0216b01": "亦不拒七大發揮矣是故藏性即十界七大也十",
    "X13n0284_002:0216b02": "界七大即藏性也是故精研七趣詳辨五魔皆是",
    "X13n0284_002:0216b03": "如來藏性循業發現隨緣之用皆即如來藏性清",
    "X13n0284_002:0216b04": "淨本然不變之體設無如來藏性則無世出世間",
    "X13n0284_002:0216b05": "一切諸法設有微塵許法當知即是如來藏性全",
    "X13n0284_002:0216b06": "體大用經云乃至大地草木蝡動含靈本元真如",
    "X13n0284_002:0216b07": "即是如來成佛真體普賢觀云毗盧遮那&#x5FA7;一切",
    "X13n0284_002:0216b08": "處此之謂也二顯體竟。",
    "X13n0284_002:0216b09": "第三明宗[0216b09] 宗者修行之綱領顯體之要樞釋此為",
    "X13n0284_002:0216b10": "四一簡宗體二正明宗三諸教同異四結成因果。",
    "X13n0284_002:0216b11": "一簡宗體者[0216b11] 妙玄云有人言宗即是體體即是",
    "X13n0284_002:0216b12": "宗今所不用何者宗致既是因果因果即二體非",
    "X13n0284_002:0216b13": "因非果體即不二體若是二體即非體體若不二",
    "X13n0284_002:0216b14": "體即非宗宗若不二宗即非宗宗若是二宗即非",
    "X13n0284_002:0216b15": "體云何而言體即是宗宗即是體如梁柱是屋之",
    "X13n0284_002:0216b16": "綱維屋空是梁柱所取不應以梁柱是屋空屋空",
    "X13n0284_002:0216b17": "是梁柱宗體若一其過如是又宗體異者則二法",
    "X13n0284_002:0216b18": "孤調宗非顯體之宗宗則邪倒無印體非宗家之",
    "X13n0284_002:0216b19": "體則體狹不周離法性外別有因果宗體若異其",
    "X13n0284_002:0216b20": "過如是今言不異約非因非果而論因果故有宗",
    "X13n0284_002:0216b21": "體之別耳。二正明宗者[0216b21] 有云圓通妙定為宗有",
    "X13n0284_002:0216b22": "云楞嚴妙定為宗一則別指耳門通該諸聖一則",
    "X13n0284_002:0216b23": "泛指三止總成一名雖復理皆可通而實文無的",
    "X13n0284_002:0216b24": "又雖復通因徹果而因果之義未彰今所不用復",
    "X13n0284_002:0216c01": "有以佛之知見為宗者若指知見本體即是體非",
    "X13n0284_002:0216c02": "宗若取能知見用既係之以佛復無開示等文則",
    "X13n0284_002:0216c03": "與眾生何與縱令佛通六即不隔眾生將何以顯",
    "X13n0284_002:0216c04": "從因至果一期修證要途又彼雖引經中三處明",
    "X13n0284_002:0216c05": "言入佛知見然既云入佛知見則佛知見的屬於",
    "X13n0284_002:0216c06": "體入之一字方為宗致而所以入之之要何不拈",
    "X13n0284_002:0216c07": "出今亦不用今據第一決定義云應當審觀因地",
    "X13n0284_002:0216c08": "發心與果地覺為同為異若於因地以生滅心為",
    "X13n0284_002:0216c09": "本修因而求佛乘不生不滅無有是處又云依不",
    "X13n0284_002:0216c10": "生滅圓湛性成以湛旋其&#x8657;妄滅生復還元覺得",
    "X13n0284_002:0216c11": "元明覺無生滅性為因地心然後圓成果地修證",
    "X13n0284_002:0216c12": "此則明文彰灼豈有異途的的當取不生不滅因",
    "X13n0284_002:0216c13": "果為宗又經初即云一切眾生生死相續皆由不",
    "X13n0284_002:0216c14": "知常住真心性淨明體用諸妄想此想不真故有",
    "X13n0284_002:0216c15": "輪轉第二卷云若能遠離諸和合緣及不和合則",
    "X13n0284_002:0216c16": "復滅除諸生死因圓滿菩提不生滅性第四卷云",
    "X13n0284_002:0216c17": "若棄生滅守於真常常光現前乃至云何不成無",
    "X13n0284_002:0216c18": "上知覺第七卷云顛倒不生斯則如來真三摩地",
    "X13n0284_002:0216c19": "如此明文不一而足皆顯示經宗之誠證也&#x8462;因",
    "X13n0284_002:0216c20": "若生滅則不能該於果海果若生滅則不能徹於",
    "X13n0284_002:0216c21": "因源今以二決定義為初心方便令其去濁以就",
    "X13n0284_002:0216c22": "清從心以解結方為修證了義方得畢竟堅固又",
    "X13n0284_002:0216c23": "耳根圓通即是不生不滅因果謂此眾生現前聞",
    "X13n0284_002:0216c24": "性本圓本通本常名為不生滅因依此修證便成",
    "X13n0284_002:0217a01": "不生滅果若別就時機則獨有耳門稱勝若通論",
    "X13n0284_002:0217a02": "至理則二十五門並同但取別則似遺通取通則",
    "X13n0284_002:0217a03": "必該別今云不生不滅因果任運攝得圓通妙定",
    "X13n0284_002:0217a04": "矣又首楞嚴定即是一心圓妙止觀稱性之修故",
    "X13n0284_002:0217a05": "阿難首請十方如來得成菩提妙奢摩他三摩禪",
    "X13n0284_002:0217a06": "那最初方便佛即首告之曰有三摩提名大佛頂",
    "X13n0284_002:0217a07": "首楞嚴王具足萬行十方如來一門超出妙莊嚴",
    "X13n0284_002:0217a08": "路夫明首楞嚴王三昧而必先冠之以大佛頂者",
    "X13n0284_002:0217a09": "正顯全依性德而修止觀方稱三昧中王惟其性",
    "X13n0284_002:0217a10": "中無法不具故稱性所起妙修亦無法不具又萬",
    "X13n0284_002:0217a11": "行既皆性具則萬行一一皆王三昧一行一切行",
    "X13n0284_002:0217a12": "一切行一行一門一切門一切門一門故名一門",
    "X13n0284_002:0217a13": "超出妙莊嚴路也所以必須先悟大佛頂不生滅",
    "X13n0284_002:0217a14": "性以為修因則正行助行事儀理觀若顯若密一",
    "X13n0284_002:0217a15": "一皆不生滅若未悟妙體那成妙修今以不生不",
    "X13n0284_002:0217a16": "滅因果為宗又任運攝得楞嚴妙定矣。三諸教",
    "X13n0284_002:0217a17": "同異者[0217a17] 藏教依生滅四諦修析空觀成&#x7070;斷果則",
    "X13n0284_002:0217a18": "因果皆屬生滅通教依無生四諦修體空觀成偏",
    "X13n0284_002:0217a19": "真果則因果雖皆無生亦非不生不滅別教依無",
    "X13n0284_002:0217a20": "量四諦修次第三觀成報身果則因帶生滅果方",
    "X13n0284_002:0217a21": "分證不生不滅若以教道奪之涅槃為了因所了",
    "X13n0284_002:0217a22": "可云不生不滅菩提為生因所生便非不生滅性",
    "X13n0284_002:0217a23": "則果中猶是半生半不生耳圓教初心悟此不生",
    "X13n0284_002:0217a24": "不滅之理即名字不生不滅以湛旋其&#x8657;妄滅生",
    "X13n0284_002:0217b01": "復還元覺即觀行及相似不生不滅得元明覺無",
    "X13n0284_002:0217b02": "生滅性為因地心即分證不生不滅圓成果地修",
    "X13n0284_002:0217b03": "證即究竟不生不滅今經正是圓教妙宗也。四",
    "X13n0284_002:0217b04": "結成因果者[0217b04] 有局有通局者初發心住以真方便",
    "X13n0284_002:0217b05": "發此十心心精發暉十用涉入圓成一心名之為",
    "X13n0284_002:0217b06": "因重重單複十二方盡妙覺成無上道名之為果",
    "X13n0284_002:0217b07": "從二住乃至等覺中間諸位名為亦因亦因因亦",
    "X13n0284_002:0217b08": "果亦果果位位用無礙道伏一分無明名之為因",
    "X13n0284_002:0217b09": "用解脫道斷一分無明名之為果約此解脫復修",
    "X13n0284_002:0217b10": "無礙故云因因從此無礙復得解脫故言果果又",
    "X13n0284_002:0217b11": "十住為因十行為果十行為因十向為果十向加",
    "X13n0284_002:0217b12": "行為因十地為果十地為因等覺為果等覺為因",
    "X13n0284_002:0217b13": "妙覺為果妙覺惟果惟解脫不得名因名無礙初",
    "X13n0284_002:0217b14": "住惟因性無礙不得名果名解脫何以故初住見",
    "X13n0284_002:0217b15": "真以真為因住前相似非是真因故不取也通者",
    "X13n0284_002:0217b16": "正取性德以為初因經云譬如人靜居十方俱擊",
    "X13n0284_002:0217b17": "鼓十處一時聞此則圓真實隔垣聽音響遐邇俱",
    "X13n0284_002:0217b18": "可聞是則通真實聲無既無滅聲有亦非生生滅",
    "X13n0284_002:0217b19": "二圓離是則常真實皆就吾人現前聞性本自如",
    "X13n0284_002:0217b20": "此此即不生不滅真因又通者聞性既爾見性亦",
    "X13n0284_002:0217b21": "然盲人睹暗觀河不遷築牆非斷穿竇無續入室",
    "X13n0284_002:0217b22": "非縮觀日非舒又通者見聞既爾六用並同根性",
    "X13n0284_002:0217b23": "既爾塵識亦然故曰陰入處界本如來藏性無生",
    "X13n0284_002:0217b24": "滅又曰十方如來於十八界一一修行皆得圓滿",
    "X13n0284_002:0217c01": "無上菩提於其中間亦無優劣又曰彼等修行實",
    "X13n0284_002:0217c02": "無優劣又曰聖性無不通順逆皆方便也略明宗",
    "X13n0284_002:0217c03": "竟。",
    "X13n0284_002:0217c04": "第四辨用[0217c04] 用者力用也即如來之妙能此經之功",
    "X13n0284_002:0217c05": "德滅惡名力生善名用滅惡名功生善名德此皆",
    "X13n0284_002:0217c06": "偏舉具論必備復為三意一簡宗用二出舊解三",
    "X13n0284_002:0217c07": "正明用。一簡宗用者[0217c07] 妙玄云宗亦有用用亦有",
    "X13n0284_002:0217c08": "宗宗用非用用用用非宗用用宗非宗宗宗宗非",
    "X13n0284_002:0217c09": "用宗宗有用者因果是宗因果各有斷伏為用用",
    "X13n0284_002:0217c10": "有宗者慈悲為用宗斷疑生信為用用若論於宗",
    "X13n0284_002:0217c11": "且置伏斷但論因果今明於用但論斷疑生信且",
    "X13n0284_002:0217c12": "置慈悲也。二出舊解者[0217c12] 或以破疑生信為用今",
    "X13n0284_002:0217c13": "問法華斷權疑生實信斷近疑生遠信得作此名",
    "X13n0284_002:0217c14": "今經破何等疑生何等信若云破小疑生大信者",
    "X13n0284_002:0217c15": "阿難先已信大故開章即問得成菩提方便安得",
    "X13n0284_002:0217c16": "更有小疑可破若云阿難小惑未忘大理未悟則",
    "X13n0284_002:0217c17": "應名破惑生解若但生解則止成前三卷半經力",
    "X13n0284_002:0217c18": "用後經力用寧復竟無可論又或以返妄歸真為",
    "X13n0284_002:0217c19": "用或以斷妄顯真為用二意無別今謂此是宗家",
    "X13n0284_002:0217c20": "之用非是用章正意又或以破妄知見顯真知見",
    "X13n0284_002:0217c21": "為用即同破惑生解不攝全經力用若云破妄知",
    "X13n0284_002:0217c22": "見是滅惡直至等覺顯真知見是生善直至妙覺",
    "X13n0284_002:0217c23": "則仍與斷妄顯真義同還是宗用非用用也。三",
    "X13n0284_002:0217c24": "正明用者[0217c24] 此經顯密二說俱以離愛得脫為用離",
    "X13n0284_002:0218a01": "愛故言力得脫故言用離愛故言功得脫故言德",
    "X13n0284_002:0218a02": "經云敕文殊師利將&#x546A;往護惡&#x546A;消滅提獎阿難",
    "X13n0284_002:0218a03": "及摩登伽歸來佛所又云何須待我佛頂神&#x546A;摩",
    "X13n0284_002:0218a04": "登伽心婬火頓歇得阿那含愛河乾枯令汝解脫",
    "X13n0284_002:0218a05": "又云由神&#x546A;力銷其愛欲法中今名性比丘尼又",
    "X13n0284_002:0218a06": "云彼尚婬女無心修行神力冥資速證無學皆是",
    "X13n0284_002:0218a07": "密說之用又云不如一日修無漏業遠離世間憎",
    "X13n0284_002:0218a08": "愛二苦又云離苦得解脫良哉觀世音又云性比",
    "X13n0284_002:0218a09": "丘尼聞說偈已成阿羅漢又云我今度汝已出生",
    "X13n0284_002:0218a10": "死又云令識&#x8657;妄深厭自生知有涅槃不戀三界",
    "X13n0284_002:0218a11": "皆是顯說之用又云亦名救護親因度脫阿難及",
    "X13n0284_002:0218a12": "此會中性比丘尼得菩提心入偏知海又云阿難",
    "X13n0284_002:0218a13": "得蒙如來開示密印般怛囉義兼聞此經了義名",
    "X13n0284_002:0218a14": "目頓悟禪那修進聖位增上妙理心慮&#x8657;疑斷除",
    "X13n0284_002:0218a15": "三界修心六品微細煩惱即是雙彰顯密二說之",
    "X13n0284_002:0218a16": "用然所離者有三界果報之愛有偏真涅槃之愛",
    "X13n0284_002:0218a17": "有出假神通之愛有中諦似道法愛而所得者有",
    "X13n0284_002:0218a18": "圓淨涅槃之脫有方便淨涅槃之脫有性淨涅槃",
    "X13n0284_002:0218a19": "之脫今經顯密二說能令眾生圓離諸愛圓得諸",
    "X13n0284_002:0218a20": "脫即是大力用也。",
    "X13n0284_002:0218a21": "第五明教相者[0218a21] 教是聖人被下之言相是分別異",
    "X13n0284_002:0218a22": "同之致智者大師以五時八教判釋如來一代所",
    "X13n0284_002:0218a23": "說法門昭如日月今先略述綱要次乃正判此經。",
    "X13n0284_002:0218a24": "言綱要者[0218a24] 即是化儀四教化法四教以歷五時有",
    "X13n0284_002:0218b01": "通有別化儀四教者一頓二漸三祕密四不定化",
    "X13n0284_002:0218b02": "法四教者一藏二通三別四圓別五時者一華嚴",
    "X13n0284_002:0218b03": "時初成道說二阿含時起道樹說三方等時次阿",
    "X13n0284_002:0218b04": "含說四般若時又次方等而說五法華涅槃合為",
    "X13n0284_002:0218b05": "一時法華次般若說涅槃為最後說通五時者如",
    "X13n0284_002:0218b06": "華嚴入法界品非局在三七日說又無量義經云",
    "X13n0284_002:0218b07": "次說般若歷劫修行華嚴海空則華嚴通至般若",
    "X13n0284_002:0218b08": "之後明矣阿含通至後者現見四阿含經從初鹿",
    "X13n0284_002:0218b09": "苑至涅槃夜所說諸法無不備載而毗尼藏亦復",
    "X13n0284_002:0218b10": "如是此易可知方等通前後者如方等陀羅尼經",
    "X13n0284_002:0218b11": "云先於王舍城授諸聲聞記即指法華在先豈非",
    "X13n0284_002:0218b12": "通後又十二年前豈遂一向不說大法故知必應",
    "X13n0284_002:0218b13": "通前般若通前後者經云從得道夜至泥洹夜常",
    "X13n0284_002:0218b14": "說般若即誠證也涅槃通至前者釋論云從初發",
    "X13n0284_002:0218b15": "心常觀涅槃行道前來諸教豈無發心菩薩觀涅",
    "X13n0284_002:0218b16": "槃耶又涅槃經云我坐道場初成正覺爾時無量",
    "X13n0284_002:0218b17": "恒沙世界菩薩亦曾問我如是深義然其所問句",
    "X13n0284_002:0218b18": "義功德亦皆如是等無有異如是問者則能利益",
    "X13n0284_002:0218b19": "無量眾生當知涅槃通至前也法華通至前者約",
    "X13n0284_002:0218b20": "顯露邊則無約祕密邊亦有故舍利弗云我昔從",
    "X13n0284_002:0218b21": "佛聞如是法見諸菩薩授記作佛豈非指妙法為",
    "X13n0284_002:0218b22": "如是法乎知此五時通別意已以前化儀化法二",
    "X13n0284_002:0218b23": "種四教歷時分別則無錯謬初華嚴時於化儀為",
    "X13n0284_002:0218b24": "頓於化法為圓兼別次鹿苑時於化儀為漸始於",
    "X13n0284_002:0218c01": "化法為但藏次方等時於化儀為漸中於化法為",
    "X13n0284_002:0218c02": "對藏說通別圓次般若時於化儀為漸終於化法",
    "X13n0284_002:0218c03": "為帶通別正明圓教次法華時於化儀為非頓非",
    "X13n0284_002:0218c04": "漸非祕密非不定於化法惟圓涅槃於化儀同法",
    "X13n0284_002:0218c05": "華於化法仍具四教然與方等四教同而不同有",
    "X13n0284_002:0218c06": "二分別一者方等是對半教以說滿教涅槃是借",
    "X13n0284_002:0218c07": "三權以扶一實二者方等中四教藏通初後俱不",
    "X13n0284_002:0218c08": "知常住佛性別教初不知後方知惟圓教初後俱",
    "X13n0284_002:0218c09": "知涅槃中四教皆初後知是為異也復次頓有二",
    "X13n0284_002:0218c10": "義一頓教部所謂如日出先照高山則專指華嚴",
    "X13n0284_002:0218c11": "二頓教相所謂初發心時便成正覺則方等般若",
    "X13n0284_002:0218c12": "法華涅槃皆悉有之漸亦二義一漸教部所謂曲",
    "X13n0284_002:0218c13": "引二乘循循善誘則專指阿含方等般若二漸教",
    "X13n0284_002:0218c14": "相所謂歷劫修行積因&#x5C05;果則華嚴法華涅槃亦",
    "X13n0284_002:0218c15": "皆有之祕密二義一祕密部則專指一切陀羅尼",
    "X13n0284_002:0218c16": "灌頂諸部二祕密相所謂聞小法而密證大聞大",
    "X13n0284_002:0218c17": "法而密證小彼此互不相知則華嚴阿含方等般",
    "X13n0284_002:0218c18": "若皆得有之惟法華是顯露教但有密&#x546A;更無密",
    "X13n0284_002:0218c19": "相然約一分最鈍根人始終不見佛說大法亦可",
    "X13n0284_002:0218c20": "稱密而五千退席方乃正直捨方便但說無上道",
    "X13n0284_002:0218c21": "故一席中決無彼此異聞之相非祕密也不定義",
    "X13n0284_002:0218c22": "者佛以一音演說法眾生隨類各得解或聞大教",
    "X13n0284_002:0218c23": "得小益或聞小教得大益或聞頓教得漸益或聞",
    "X13n0284_002:0218c24": "漸教得頓益則前四時亦皆有之惟法華是決定",
    "X13n0284_002:0219a01": "義無不定義已上略述天台判教綱要竟。次正",
    "X13n0284_002:0219a02": "判此經[0219a02] 復為三意初且申五時八教言外之旨二",
    "X13n0284_002:0219a03": "正以此經結屬教部三略破&#x7FA3;疑以息諍論初意",
    "X13n0284_002:0219a04": "者原夫諸佛出世教必逗機機有萬殊教亦何定",
    "X13n0284_002:0219a05": "故五時必須兼論通別八教必須互相組織方收",
    "X13n0284_002:0219a06": "萬有不齊之機而智者大師語意俱圓後人承用",
    "X13n0284_002:0219a07": "不免偏執知五時之別不知五時之通知開顯之",
    "X13n0284_002:0219a08": "必待醍醐不知毒發之通前四味所以紛紛諍論",
    "X13n0284_002:0219a09": "無有了期今更略出其意以為判教綱維&#x8462;&#x7FA3;機",
    "X13n0284_002:0219a10": "雖復無量大約惟有四種一者最利始終皆見於",
    "X13n0284_002:0219a11": "大二者最鈍始終皆見於小三者利而仍鈍雖不",
    "X13n0284_002:0219a12": "終於小證然必備歷五時方於法華入實四者鈍",
    "X13n0284_002:0219a13": "而仍利雖不即見華嚴然於般若方等便得悟入",
    "X13n0284_002:0219a14": "或於阿含便能密入又復應知若未入大者但見",
    "X13n0284_002:0219a15": "於小必不見大若已入大者既見於大必兼見小",
    "X13n0284_002:0219a16": "至於十大弟子等助轉法輪之人皆是法身大士",
    "X13n0284_002:0219a17": "應物現形&#x5FA7;為四類眾生而作弄引豈可執&#x8FF9;而",
    "X13n0284_002:0219a18": "昧本哉且如央掘魔羅一事據大乘所見則是佛",
    "X13n0284_002:0219a19": "果現權據小乘所聞則是酬昔惡願又即今摩登",
    "X13n0284_002:0219a20": "伽女一事據此經佛頂放光文殊將&#x546A;則是一類",
    "X13n0284_002:0219a21": "大機所見據摩鄧伽經佛自說&#x546A;及說二人夙世",
    "X13n0284_002:0219a22": "因緣則是一類小機所見此皆一席異聞之明證",
    "X13n0284_002:0219a23": "也。[0219a23] 二正以此經結屬教部者謂此經為華嚴部",
    "X13n0284_002:0219a24": "耶華嚴說在初成道時今佛與波斯匿王同生已",
    "X13n0284_002:0219b01": "年六十二歲既非其時又華嚴惟為大根眾生說",
    "X13n0284_002:0219b02": "圓別教今經乃為阿難等訶小說大復非其味謂",
    "X13n0284_002:0219b03": "此經為阿含耶則阿含正說小乘此經正訶小乘",
    "X13n0284_002:0219b04": "尤非其類謂此經為般若耶則般若帶通別二教",
    "X13n0284_002:0219b05": "正說圓教會一切法皆摩訶衍不復訶斥聲聞緣",
    "X13n0284_002:0219b06": "覺今經惟有如來藏三義中普收十界與般若同",
    "X13n0284_002:0219b07": "而前後訶小乘處不一而足與般若異又般若有",
    "X13n0284_002:0219b08": "共與不共二種而此經惟明不共又般若專明共",
    "X13n0284_002:0219b09": "不共二種般若而此經總明一切諸法故雖與般",
    "X13n0284_002:0219b10": "若同時決不與般若同部味也謂此經為法華耶",
    "X13n0284_002:0219b11": "則法華開權顯實此經破妄顯真法華舉手低頭",
    "X13n0284_002:0219b12": "皆成佛道此經不知二本不成菩提時之與味一",
    "X13n0284_002:0219b13": "向不同謂此經同涅槃耶則既非中夜唱滅之時",
    "X13n0284_002:0219b14": "復非借三助一之旨尤難聯絡既此四部不可浪",
    "X13n0284_002:0219b15": "收不歸方等而歸何部且彈偏斥小歎大褒圓正",
    "X13n0284_002:0219b16": "是方等法門故知於通別二時中是通時方等也",
    "X13n0284_002:0219b17": "於四種機中即鈍而仍利者所見也於四種化儀",
    "X13n0284_002:0219b18": "中是頓教非頓部也是漸時非漸教也大機所見",
    "X13n0284_002:0219b19": "小機不見是祕密相也放光說&#x546A;亦是祕密部也",
    "X13n0284_002:0219b20": "別題云一名中印度那爛陀大道場經灌頂部錄",
    "X13n0284_002:0219b21": "出別行此之謂也阿難悟大登伽證小亦是不定",
    "X13n0284_002:0219b22": "義也於四種化法中正訶藏教傍訶通別二教獨",
    "X13n0284_002:0219b23": "明圓教也結屬竟。[0219b23] 三略破&#x7FA3;疑以息諍論者問",
    "X13n0284_002:0219b24": "曰此經若在法華之前何故歎聲聞德勝於法華",
    "X13n0284_002:0219c01": "答曰法華為引利而仍鈍之機方將開權顯實故",
    "X13n0284_002:0219c02": "且據&#x8FF9;淺歎此經自引鈍而仍利之機意顯圓通",
    "X13n0284_002:0219c03": "不殊故得據本深歎也問曰此經若在法華之前",
    "X13n0284_002:0219c04": "何故阿難今已發心誓入五濁至法華中反畏五",
    "X13n0284_002:0219c05": "濁發願異國持經答曰此經大眾是鈍而仍利故",
    "X13n0284_002:0219c06": "根性勇猛彼經大眾是利而仍鈍故怯習尚存導",
    "X13n0284_002:0219c07": "首雖同是阿難大眾則各是一類也且此經有學",
    "X13n0284_002:0219c08": "者悟無學仍迷故云如阿難等雖則開悟習漏未",
    "X13n0284_002:0219c09": "除我等雖盡諸漏尚紆疑悔彼經發願通於有學",
    "X13n0284_002:0219c10": "無學設許此經在法華後由聞勝法改願入五濁",
    "X13n0284_002:0219c11": "者豈法華時已成無學之人今反退而成有學耶",
    "X13n0284_002:0219c12": "尤不可也問曰此經若在法華之前何云耶輸得",
    "X13n0284_002:0219c13": "蒙授記答曰或如阿含中以羅漢為第一尊記或",
    "X13n0284_002:0219c14": "方等般若別有密記何必專指法華問曰此經若",
    "X13n0284_002:0219c15": "不同於法華何故佛告滿慈令汝會中定性聲聞",
    "X13n0284_002:0219c16": "及諸迴向上乘阿羅漢等皆獲一乘寂滅場地答",
    "X13n0284_002:0219c17": "曰雖與說法未與授記正同般若付財之意仍兼",
    "X13n0284_002:0219c18": "方等彈斥之旨的是法華先容安得反云在法華",
    "X13n0284_002:0219c19": "後又法華之後安得更有定性聲聞又此輩無學",
    "X13n0284_002:0219c20": "亦指根稍利者故不必俟至法華方獲悟耳問曰",
    "X13n0284_002:0219c21": "孫陀羅難陀自云得菩提記又云何通答曰亦是",
    "X13n0284_002:0219c22": "二酥密記也問曰持地證明法華復云何通答曰",
    "X13n0284_002:0219c23": "既云聞諸如來則或指過去或指十方豈必定指",
    "X13n0284_002:0219c24": "釋迦問曰如須菩提舍利弗等各言曠劫深因自",
    "X13n0284_002:0220a01": "非法華開顯之後何敢&#x8F19;自發本答曰既是善權",
    "X13n0284_002:0220a02": "引物別為大機何必不說問曰觀音三十二應與",
    "X13n0284_002:0220a03": "普門示現何殊答曰彼經說法單指流通圓教此",
    "X13n0284_002:0220a04": "經眾應&#x5FA7;用權實法門問曰經初波斯匿王營齋",
    "X13n0284_002:0220a05": "經後&#x7460;璃大王陷獄應非一時所說答曰說經不",
    "X13n0284_002:0220a06": "必一時判義必歸方等然此經與他部方等同而",
    "X13n0284_002:0220a07": "不同有三種殊勝不可不知一者他部但對斥三",
    "X13n0284_002:0220a08": "藏兼用通別圓理此經則兼斥藏通別理惟用圓",
    "X13n0284_002:0220a09": "理一殊勝也二者他部方等明位兼用通別圓位",
    "X13n0284_002:0220a10": "此經明位雖用四教之名實惟圓教之義如乾慧",
    "X13n0284_002:0220a11": "地借通教名四加行借藏教名信住行向地等別",
    "X13n0284_002:0220a12": "圓名同而十信初心便云即以此心中中流入乃",
    "X13n0284_002:0220a13": "至後位節節深妙故知惟圓義也三者文中雖有",
    "X13n0284_002:0220a14": "菩提涅槃尚在遙遠歷劫辛勤修證之最雖有事",
    "X13n0284_002:0220a15": "非頓除因次第盡之語而總是全性起修全修在",
    "X13n0284_002:0220a16": "性所謂圓家之漸不同歷別法門然則教相雖在",
    "X13n0284_002:0220a17": "方等而方等中圓即與醍醐同味奚必強置法華",
    "X13n0284_002:0220a18": "經後方稱最勝哉五重玄義竟。",
    "X13n0284_002:0220a20": "大佛頂如來密因修證了義諸菩薩萬行首楞嚴經"
}