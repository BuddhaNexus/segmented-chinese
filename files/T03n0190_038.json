{
    "T03n0190_038:0828c06": "佛本行集經卷第三十八",
    "T03n0190_038:0828c08": "隋天竺三藏闍那崛多譯",
    "T03n0190_038:0828c09": "那羅陀出家品",
    "T03n0190_038:0828c10": "[0828c10] 「爾時，伊羅&#x9262;龍王作如是念：『世尊已知我名",
    "T03n0190_038:0828c11": "字也。』復更重於如來世尊，增加歡喜，得清淨",
    "T03n0190_038:0828c12": "心，生愛敬心。時伊羅&#x9262;即隱本形，別更化作",
    "T03n0190_038:0828c13": "摩那婆身，近世尊前，頂禮佛足，&#x5374;住一面。住",
    "T03n0190_038:0828c14": "一面已，即更親誦彼二偈文，而重問佛：",
    "T03n0190_038:0828c15": "「『在何自在王，  染著名為染，",
    "T03n0190_038:0828c16": "  彼云何清淨？  云何得癡名？",
    "T03n0190_038:0828c17": "  癡人何故迷？  云何名智者？",
    "T03n0190_038:0828c18": "  何會別離已，  名曰盡因緣。』",
    "T03n0190_038:0828c19": "[0828c19] 「爾時，世尊復還以偈答龍王言：",
    "T03n0190_038:0828c20": "「『第六自在故，  王染名曰染，",
    "T03n0190_038:0828c21": "  無染而有染，  是故名為癡，",
    "T03n0190_038:0828c22": "  以沒大水故，  故名盡方便，",
    "T03n0190_038:0828c23": "  一切方便盡，  故名為智者。』",
    "T03n0190_038:0828c24": "[0828c24] 「爾時，伊羅&#x9262;龍王，復更以偈重白佛言：",
    "T03n0190_038:0828c25": "「『受持何戒行何行，  復更作於何業因，",
    "T03n0190_038:0828c26": "  能於人天受勝身，  熏修最上無邊利？』",
    "T03n0190_038:0828c27": "[0828c27] 「爾時，世尊即還以偈答龍王言：",
    "T03n0190_038:0828c28": "「『供養老人勿毀他，  欲見尊長須時節，",
    "T03n0190_038:0828c29": "  常愛善行及法語，  數聽正真利益談。",
    "T03n0190_038:0829a01": "  樂法深念正菩提，  智慧分別思惟義，",
    "T03n0190_038:0829a02": "  實言精苦修梵行，  於他常行布施檀。",
    "T03n0190_038:0829a03": "  質直詳審意勤劬，  笑哭語言皆避惡，",
    "T03n0190_038:0829a04": "  諂曲&#x6160;慢悉遠離，  勿共他人作怨讎。",
    "T03n0190_038:0829a05": "  善言在於正念中，  若聞若知定心意，",
    "T03n0190_038:0829a06": "  若人常有放逸行，  彼輩無聞無正思。",
    "T03n0190_038:0829a07": "  若能行於聖道因，  是名依行淨口業，",
    "T03n0190_038:0829a08": "  彼等忍辱正思念，  在於多聞廣智中。』",
    "T03n0190_038:0829a09": "[0829a09] 「爾時，世尊說此偈已，其那羅陀摩那婆仙，即",
    "T03n0190_038:0829a10": "離欲法。爾時，伊羅&#x9262;龍見佛聞法，瞻仰尊",
    "T03n0190_038:0829a11": "顏，悲喜相交，淚下如雨。爾時，世尊告伊羅&#x9262;",
    "T03n0190_038:0829a12": "大龍王言：『汝大龍王！何故忽然，瞻看我面，",
    "T03n0190_038:0829a13": "笑而復悲，如是淚下？』作是語已，伊羅&#x9262;龍即",
    "T03n0190_038:0829a14": "白佛言：『如來世尊！我念往昔，有佛出世，名曰",
    "T03n0190_038:0829a15": "迦葉多陀阿伽度、阿羅訶、三藐三佛陀，我時",
    "T03n0190_038:0829a16": "於彼佛法之中，修行梵行，為出家人。",
    "T03n0190_038:0829a17": "[0829a17] 「『世尊！我於彼時見有一草，名曰伊羅，我時以",
    "T03n0190_038:0829a18": "手斫彼草，取執捉將詣迦葉佛所，到佛所已，",
    "T03n0190_038:0829a19": "白彼佛言：「世尊！若有比丘，斫於此草，得何果",
    "T03n0190_038:0829a20": "報？」時彼世尊，即報我言：「汝比丘知！若人故心",
    "T03n0190_038:0829a21": "斫斷此草，彼人當墮牢固地獄。」",
    "T03n0190_038:0829a22": "[0829a22] 「『世尊！我於爾時，於彼迦葉多陀阿伽度、阿羅",
    "T03n0190_038:0829a23": "呵、三藐三佛陀邊聞於此語，心中不信，不生",
    "T03n0190_038:0829a24": "希有奇特之想。以我不取彼佛語故，不受於",
    "T03n0190_038:0829a25": "彼如來教誨，又自思惟：「但我斫此伊羅之草，",
    "T03n0190_038:0829a26": "有何果報？」心作是念。",
    "T03n0190_038:0829a27": "[0829a27] 「『世尊！而我當時既造於彼波夜提罪，而不信",
    "T03n0190_038:0829a28": "有波夜提報，復不能捨此之邪見，命終已後，",
    "T03n0190_038:0829a29": "遂即生於長壽龍中，是故彼時為我立名，名",
    "T03n0190_038:0829b01": "伊羅&#x9262;伊羅&#x9262;也。而我爾時，還於彼處迦葉",
    "T03n0190_038:0829b02": "佛邊，問彼佛言：「大聖世尊！我於何時，當得脫",
    "T03n0190_038:0829b03": "此惡龍之形？何時當得復於人身？」作是語已，",
    "T03n0190_038:0829b04": "默然而住。",
    "T03n0190_038:0829b05": "[0829b05] 「『爾時，彼佛迦葉如來、多陀阿伽度、阿羅訶、三藐",
    "T03n0190_038:0829b06": "三佛陀，即告我言：「汝大龍王！今應當知！過若",
    "T03n0190_038:0829b07": "干年若干百年若干千年，過若干百千萬億",
    "T03n0190_038:0829b08": "年後，當有佛出興於世，彼佛號為釋迦牟尼",
    "T03n0190_038:0829b09": "多陀阿伽度、阿羅呵、三藐三佛陀，彼釋迦佛，",
    "T03n0190_038:0829b10": "當記汝得復於人身。」",
    "T03n0190_038:0829b11": "[0829b11] 「『世尊！我於彼時作如是念：「我今以於迦葉佛",
    "T03n0190_038:0829b12": "邊所說法戒違偝不信，受此龍身，以微善",
    "T03n0190_038:0829b13": "緣，今值世尊，還不持戒。」世尊！我見如此自罪",
    "T03n0190_038:0829b14": "過故，呵責自身，泣淚啼哭，如雨滿面；見世尊",
    "T03n0190_038:0829b15": "喜，所以微笑，為是因緣。我如是念：「希有希",
    "T03n0190_038:0829b16": "有！未曾有事，如是之法，諸佛世尊，乃能如",
    "T03n0190_038:0829b17": "是，無有二言。」如彼迦葉如來世尊授於我記：",
    "T03n0190_038:0829b18": "「汝大龍王！過若干年乃至億年，於後當有如",
    "T03n0190_038:0829b19": "來出世。」如彼佛言，無有異也。世尊！我以是",
    "T03n0190_038:0829b20": "緣，今復問佛世尊，我何時得脫此龍身？更何",
    "T03n0190_038:0829b21": "時得復於人身？』",
    "T03n0190_038:0829b22": "[0829b22] 「爾時，世尊告伊羅&#x9262;大龍王言：『汝大龍王！從",
    "T03n0190_038:0829b23": "今已去，過若干年，乃至如前若干億年，於後",
    "T03n0190_038:0829b24": "當有佛出於世，名曰彌勒、多陀阿伽度、阿羅",
    "T03n0190_038:0829b25": "呵、三藐三佛陀，汝於彼時，當得人身。時彼世",
    "T03n0190_038:0829b26": "尊，度汝出家，修行梵行，得盡諸苦。』",
    "T03n0190_038:0829b27": "[0829b27] 「爾時，世尊為伊羅&#x9262;，更復說法，令其歡喜，勸",
    "T03n0190_038:0829b28": "示教言：『來汝龍王！歸依佛、歸依法、歸依僧，受",
    "T03n0190_038:0829b29": "持五戒，而汝當得長夜利益，大得安樂。』伊羅",
    "T03n0190_038:0829c01": "&#x9262;龍既從佛聞如是語已，即白佛言：『如世尊",
    "T03n0190_038:0829c02": "教，我今歸依佛法僧寶，受持五戒。』",
    "T03n0190_038:0829c03": "[0829c03] 「爾時，世尊重更教誨伊羅&#x9262;言：『汝大龍王！今",
    "T03n0190_038:0829c04": "應知時。』時伊羅&#x9262;語那羅陀摩那婆言：『來摩",
    "T03n0190_038:0829c05": "那婆！仁須幾多金銀珍寶隨意所須，從我索",
    "T03n0190_038:0829c06": "之，我當與仁。而此龍女，仁無所用。所以者何",
    "T03n0190_038:0829c07": "此之龍女口一出氣，能令世人作於灰土。』時",
    "T03n0190_038:0829c08": "那羅陀報龍王言：『汝大龍王！我亦不用金銀",
    "T03n0190_038:0829c09": "珍寶，亦復不用龍王之女。何以故？我今佛邊",
    "T03n0190_038:0829c10": "聞諸偈已，即於諸欲生厭離想。』爾時，伊羅&#x9262;",
    "T03n0190_038:0829c11": "龍王頂禮佛足，遶佛三匝，辭佛而還。",
    "T03n0190_038:0829c12": "[0829c12] 「爾時，世尊告彼八萬四千眾等，其那羅陀最",
    "T03n0190_038:0829c13": "為上首，次第為說，所謂教行布施持戒，得上",
    "T03n0190_038:0829c14": "生天，又說欲中多諸過患，令生厭離，證於",
    "T03n0190_038:0829c15": "漏盡，又教出家讚歎功德，助成解脫。而世尊",
    "T03n0190_038:0829c16": "知彼諸大眾，那羅陀等最為上首，各各皆生",
    "T03n0190_038:0829c17": "歡喜之心，生踊躍心，生柔軟心，得無礙心。",
    "T03n0190_038:0829c18": "[0829c18] 「爾時，世尊所有教法，令他歡喜真正要趣，謂",
    "T03n0190_038:0829c19": "四聖諦，苦集滅道。世尊既將此四聖諦，種種",
    "T03n0190_038:0829c20": "方便，解說顯示，教誨建立，分別宣揚，教行學",
    "T03n0190_038:0829c21": "習，如是生苦，如是苦集，如是苦滅，如是得",
    "T03n0190_038:0829c22": "道。世尊以此四種聖諦種種因緣，顯示宣說，",
    "T03n0190_038:0829c23": "乃至教行。而彼眾等，即於其坐，離諸塵垢，盡",
    "T03n0190_038:0829c24": "煩惱界，於諸法中，得淨智眼。所有集法，皆悉",
    "T03n0190_038:0829c25": "除滅，如實知見。譬如淨衣，無有垢膩，無有黑",
    "T03n0190_038:0829c26": "毛，隨欲染時，而受諸色。如是如是，彼諸大眾",
    "T03n0190_038:0829c27": "那羅陀等，於彼坐處，遠離煩惱，悉盡諸集，證",
    "T03n0190_038:0829c28": "知諸法，建立無畏，度諸疑網，不隨他語，知",
    "T03n0190_038:0829c29": "世尊教，即並歸依佛法僧寶，受持五戒。是時",
    "T03n0190_038:0830a01": "彼眾八萬四千，從坐而起，頂禮佛足，圍遶三",
    "T03n0190_038:0830a02": "匝，辭還本處。爾時童子那羅陀仙，已見諸法，",
    "T03n0190_038:0830a03": "已得諸法，已證諸法，已入諸法，度諸所疑，度",
    "T03n0190_038:0830a04": "諸所惑，無復疑網，已得無畏，不隨他語，已",
    "T03n0190_038:0830a05": "知世尊法教微密，即從坐起，頂禮佛足，而白",
    "T03n0190_038:0830a06": "佛言：『唯願世尊！與我出家及具足戒。』",
    "T03n0190_038:0830a07": "[0830a07] 「爾時，佛告彼童子言：『善來比丘！入我法中，行",
    "T03n0190_038:0830a08": "於梵行，正盡諸苦，令到其邊。』時彼長老，便成",
    "T03n0190_038:0830a09": "出家，戒行具足。是時長老那羅陀比丘，既出",
    "T03n0190_038:0830a10": "家已，具戒成就，未經幾時，獨行獨坐，捨於眾",
    "T03n0190_038:0830a11": "&#x9599;，謹慎身口，不曾放逸，精勤勇猛，無懈怠",
    "T03n0190_038:0830a12": "故。不久之間，其善男子，所為出家無上梵行，",
    "T03n0190_038:0830a13": "進於彼岸，現見諸法，自證諸通，證已自知，自",
    "T03n0190_038:0830a14": "見自覺，而口唱言：『生死已盡，梵行已立，所作",
    "T03n0190_038:0830a15": "已辦，更不受後有，如是了知。』而彼長老即",
    "T03n0190_038:0830a16": "成羅漢，心善解脫，慧善解脫。而那羅陀長老",
    "T03n0190_038:0830a17": "比丘，既得羅漢無著之果，空閑獨處，作如是",
    "T03n0190_038:0830a18": "念：『我今可詣佛世尊所，以偈問佛。』爾時，長老",
    "T03n0190_038:0830a19": "那羅陀比丘，於晨朝時，從房而出，往詣佛所，",
    "T03n0190_038:0830a20": "到佛所已，頂禮佛足，&#x5374;坐一面，坐一面已，時",
    "T03n0190_038:0830a21": "那羅陀即便以偈，問佛義言：",
    "T03n0190_038:0830a22": "「『我今方驗昔私陀，  諦了如語莫不實，",
    "T03n0190_038:0830a23": "  今復得聞世尊教，  渡到諸法彼岸邊。",
    "T03n0190_038:0830a24": "  既已捨家能出家，  復持乞食存活命，",
    "T03n0190_038:0830a25": "  行於此行得何報？  我今諮問佛世尊。』",
    "T03n0190_038:0830a26": "[0830a26] 「爾時，世尊即還以偈報彼長老那羅陀言：",
    "T03n0190_038:0830a27": "「『汝問行行果報者，  此事無常難驗知，",
    "T03n0190_038:0830a28": "  我今為汝分別宣，  宜發精進令牢固。",
    "T03n0190_038:0830a29": "  凡有行者入聚落，  讚歎毀辱平等心，",
    "T03n0190_038:0830b01": "  其有亂意處須防，  當取寂定無上果。",
    "T03n0190_038:0830b02": "  行人常觀叫喚響，  猶如猛火熾炎然，",
    "T03n0190_038:0830b03": "  見於婦人端正容，  應須捨離勿生染，",
    "T03n0190_038:0830b04": "  以不染於諸欲法，  彼此各無相染因，",
    "T03n0190_038:0830b05": "  無染即無&#x9B2A;競緣。  世間所有眾類輩，",
    "T03n0190_038:0830b06": "  我身彼身無有異，  我命彼命等共同，",
    "T03n0190_038:0830b07": "  如是審諦思惟觀，  嗔時勿殺勿相害，",
    "T03n0190_038:0830b08": "  應捨貪等我慢事。  一切凡夫染著身，",
    "T03n0190_038:0830b09": "  諸有眼者能離怨，  如食毒藥平等死。",
    "T03n0190_038:0830b10": "  若入聚落乞飯食，  莫觀諸事散亂心，",
    "T03n0190_038:0830b11": "  諸貪染處若捨捐，  以無著故當解脫。",
    "T03n0190_038:0830b12": "  夜獨坐時莫念請，  遠離聚落亦勿思，",
    "T03n0190_038:0830b13": "  但至天曉欲乞時，  正念正思入聚落，",
    "T03n0190_038:0830b14": "  到聚落中默然住，  次第歷家乞食行。",
    "T03n0190_038:0830b15": "  遊於聚落莫忽嗤，  向他語言勿麤獷，",
    "T03n0190_038:0830b16": "  手執&#x9262;盂行乞食，  雖有才辯但默然，",
    "T03n0190_038:0830b17": "  設得少食心莫嫌，  有施飯人勿毀罵，",
    "T03n0190_038:0830b18": "  所得之處最為善，  若不得處莫生瞋，",
    "T03n0190_038:0830b19": "  於二邊生平等心。  至於樹下隨意食，",
    "T03n0190_038:0830b20": "  食訖已後還林內，  住於樹下結跏趺，",
    "T03n0190_038:0830b21": "  在於鋪上如仙人，  身心及口皆歛攝，",
    "T03n0190_038:0830b22": "  恐怖皆捨勵心意，  餘事莫想唯念林。",
    "T03n0190_038:0830b23": "  在於樹下當善觀，  以舌拄&#x816D;漸出息，",
    "T03n0190_038:0830b24": "  自餘諸根悉調伏，  心意不得著諸緣，",
    "T03n0190_038:0830b25": "  境界悉遣心莫存，  穢濁之處並須捨，",
    "T03n0190_038:0830b26": "  清淨真心行梵行。  善語處所精勤求，",
    "T03n0190_038:0830b27": "  博聞多智須稟承，  其有寂靜離欲者，",
    "T03n0190_038:0830b28": "  若如是人應親近，  至於彼邊心信從，",
    "T03n0190_038:0830b29": "  信已恭敬如世尊。  勿說他家是非事，",
    "T03n0190_038:0830c01": "  莫毀他人自讚歎，  語言不得大高聲，",
    "T03n0190_038:0830c02": "  猶如猛火遠處聞。  如是思惟斷諸惑，",
    "T03n0190_038:0830c03": "  是名比丘出家法，  作不作事悉離身，",
    "T03n0190_038:0830c04": "  若能平等觸處安，  聖人行行應如是。",
    "T03n0190_038:0830c05": "  當知業如車輪轉，  對一人說聖法時，",
    "T03n0190_038:0830c06": "  一人思惟即證知，  調伏諸根獨處坐，",
    "T03n0190_038:0830c07": "  調伏諸根心成就，  於後名聞遍十方。",
    "T03n0190_038:0830c08": "  此行唯在空閑林，  或坐山間及樹下，",
    "T03n0190_038:0830c09": "  或在河岸池泉側，  如是處所坐思惟。",
    "T03n0190_038:0830c10": "  闕少智慧恒睡眠，  滿足寂定常覺悟，",
    "T03n0190_038:0830c11": "  如泉如池如大海，  寂定之者亦復然。",
    "T03n0190_038:0830c12": "  愚癡人如半瓶泔，  智慧者猶滿池水，",
    "T03n0190_038:0830c13": "  智人雖復多言語，  言語雖多不失時。",
    "T03n0190_038:0830c14": "  或有才辯語言多，  復有少言而審諦，",
    "T03n0190_038:0830c15": "  如是少言亦名智，  是則名為仙聖人，",
    "T03n0190_038:0830c16": "  是名真實中道行，  是名寂靜得解脫。』",
    "T03n0190_038:0830c17": "[0830c17] 「爾時世尊說此偈已，其那羅陀，心意開解，歡",
    "T03n0190_038:0830c18": "喜踊躍。」[0830c18] 「（又有師言：『而此長老那羅陀者，其本",
    "T03n0190_038:0830c19": "種族姓迦旃延，以本姓故，眾人稱言大迦旃",
    "T03n0190_038:0830c20": "延。』又復長老大迦旃延，佛曾記言：『汝等比丘！",
    "T03n0190_038:0830c21": "今應當知！我此聲聞大眾之中，捷利取義，聞",
    "T03n0190_038:0830c22": "有廣說，而其聰敏，悉能領悟，或少聽受，而能",
    "T03n0190_038:0830c23": "為他廣分別說，最第一者，所謂即此大迦旃",
    "T03n0190_038:0830c24": "延比丘是也。』）」",
    "T03n0190_038:0830c25": "[0830c25] 爾時，彼等諸比丘輩聞是語已，生希有心，各",
    "T03n0190_038:0830c26": "相謂言：「今此尊者大迦旃延，甚為希有！」心生",
    "T03n0190_038:0830c27": "疑惑，「更無有人能決我疑，解了一切諸經義",
    "T03n0190_038:0830c28": "者，唯佛世尊！」即往佛所，到佛所已，共白佛",
    "T03n0190_038:0830c29": "言：「善哉！世尊！今此長老大迦旃延，往昔曾種",
    "T03n0190_038:0831a01": "何等善根，而今來詣佛世尊所，即得出家，受",
    "T03n0190_038:0831a02": "具足戒，證羅漢果。世尊復記：『聲聞眾中捷疾",
    "T03n0190_038:0831a03": "利智，略說廣解，廣言能略，最第一者，所謂即",
    "T03n0190_038:0831a04": "此大迦旃延比丘是也。』我等願聞。」",
    "T03n0190_038:0831a05": "[0831a05] 爾時，佛告諸比丘言：「汝諸比丘！至心諦聽。我",
    "T03n0190_038:0831a06": "念往昔，此賢劫中，眾生壽命二萬歲時。有一",
    "T03n0190_038:0831a07": "如來，出現於世，名曰迦葉多陀阿伽度、阿羅",
    "T03n0190_038:0831a08": "呵、三藐三佛陀。爾時，彼佛迦葉如來轉法輪",
    "T03n0190_038:0831a09": "已，&#x7AEA;法幢竟，昔誓願滿，具自在利，辦大丈夫",
    "T03n0190_038:0831a10": "一切作事，開化所化，度諸眾生蓮花眾等八",
    "T03n0190_038:0831a11": "千億類，令生天上。是時彼佛入涅槃後，并及",
    "T03n0190_038:0831a12": "建立解脫法門，悉皆在此波羅[木*奈]城鹿野苑",
    "T03n0190_038:0831a13": "中諸仙居處，說法而住。",
    "T03n0190_038:0831a14": "[0831a14] 「爾時，彼處波羅[木*奈]城，有一信行善優婆塞，受",
    "T03n0190_038:0831a15": "持五戒。彼優婆塞，善解五明，分別世論，能",
    "T03n0190_038:0831a16": "解其義。彼優婆塞至鹿苑林，向諸比丘略而",
    "T03n0190_038:0831a17": "問義。如是問已，時諸比丘即為廣說。彼優婆",
    "T03n0190_038:0831a18": "塞，既聞彼等諸比丘輩為其廣說如是之義，",
    "T03n0190_038:0831a19": "心生欣羨，發如是願：『善哉希有！願我來世，更",
    "T03n0190_038:0831a20": "得勝於如此之法，亦能如是分別為他次第",
    "T03n0190_038:0831a21": "而說，如此比丘等無有異。』」",
    "T03n0190_038:0831a22": "[0831a22] 爾時，佛告諸比丘言：「汝等當知！彼時五戒優",
    "T03n0190_038:0831a23": "婆塞者，即此摩訶迦旃延是。以彼佛邊受持",
    "T03n0190_038:0831a24": "五戒為優婆塞，善解五明微細之義，復能分",
    "T03n0190_038:0831a25": "別為他解說。於彼時發如是誓願：『願我來世，",
    "T03n0190_038:0831a26": "成就是等一切諸法，能廣為他種種解說。』又",
    "T03n0190_038:0831a27": "復比丘！汝等當知！是迦旃延比丘，往昔歡喜",
    "T03n0190_038:0831a28": "心種如是善根，以是因緣，至於我邊，即得出",
    "T03n0190_038:0831a29": "家成羅漢果。我今授記，於我聲聞大眾之中，",
    "T03n0190_038:0831b01": "略義能廣，廣義能略，第一之者，所謂摩訶大",
    "T03n0190_038:0831b02": "迦旃延比丘是也。",
    "T03n0190_038:0831b03": "[0831b03] 「是時，世間即成九十二阿羅漢，第一世尊，後",
    "T03n0190_038:0831b04": "五比丘，并及長老耶輸陀身，又耶輸陀大富",
    "T03n0190_038:0831b05": "朋友諸長者等勝中復勝諸善男子，所謂無",
    "T03n0190_038:0831b06": "垢、善臂、滿足，并牛主等。又耶輸陀復有五十",
    "T03n0190_038:0831b07": "商主朋友，他方所來諸善男子。又復長老富",
    "T03n0190_038:0831b08": "樓那彌多羅尼子，及其朋友二十九人，并及",
    "T03n0190_038:0831b09": "長老迦旃延等。",
    "T03n0190_038:0831b10": "佛本行集經娑毘耶出家品第四十二上",
    "T03n0190_038:0831b11": "[0831b11] 「爾時，北天有一城，名特叉尸羅(隋言削石)。時彼城",
    "T03n0190_038:0831b12": "內有於一家，彼家婦女忽爾雙產男女二人。",
    "T03n0190_038:0831b13": "時其父母，即召明師，令為相之。是時相師，即",
    "T03n0190_038:0831b14": "為占之，云女薄相，無有吉利。彼女父母，聞此",
    "T03n0190_038:0831b15": "言已，作如是念：『此女今既無有好相，則不吉",
    "T03n0190_038:0831b16": "祥，若至長成，當是誰取用其作婦？』父母如是",
    "T03n0190_038:0831b17": "共平章已，即將彼女乞一學問外道之婦，其",
    "T03n0190_038:0831b18": "外道名波梨婆闍(隋言行行)，作如是言：『我今乞汝",
    "T03n0190_038:0831b19": "此女，養育教示道法令其增長，若有所須調",
    "T03n0190_038:0831b20": "度供擬，我當悉與。』",
    "T03n0190_038:0831b21": "[0831b21] 「爾時，外道波梨婆闍即便攝受彼女養育，如",
    "T03n0190_038:0831b22": "是看視，其女漸漸隨時長大，及至笄年，女意",
    "T03n0190_038:0831b23": "智成。時彼外道波梨婆闍，婦見女大，即教",
    "T03n0190_038:0831b24": "彼女種種&#x546A;術種種技能，悉皆成就，意智明",
    "T03n0190_038:0831b25": "解種種諸論，至齒成就。端正少雙，多人喜見，",
    "T03n0190_038:0831b26": "身體柔軟，面目勝他，骨節成熟，身體正等，無",
    "T03n0190_038:0831b27": "所缺減。",
    "T03n0190_038:0831b28": "[0831b28] 「爾時，彼女身體上著一奢絺衣在於腰下，一",
    "T03n0190_038:0831b29": "奢絺衣披置肩上，手中執持三奇立拒擬澡",
    "T03n0190_038:0831c01": "洗時，安瓶之所，遊歷處處村城聚落國邑王",
    "T03n0190_038:0831c02": "門。覓諸外道，欲共論議，欲折伏故，而漸漸行。",
    "T03n0190_038:0831c03": "值一波梨婆闍道人，名曰最妙自在勝他，處",
    "T03n0190_038:0831c04": "處遊歷，從南天竺來往北天。時彼道人，亦復",
    "T03n0190_038:0831c05": "可喜，端正少雙，年又盛壯，為人樂見。面目還",
    "T03n0190_038:0831c06": "爾勝於他人，身體整頓，支節可喜，於諸論師，",
    "T03n0190_038:0831c07": "最得名聞。時彼道人，見此波梨婆闍之女",
    "T03n0190_038:0831c08": "如是可&#x6199;端正容色為他樂&#x89A9;，見已於彼波",
    "T03n0190_038:0831c09": "梨婆闍女人之邊，生愛著心。時彼波梨婆",
    "T03n0190_038:0831c10": "闍之女，亦復於彼波梨婆闍道人之邊，亦",
    "T03n0190_038:0831c11": "生染心，更相貪戀，私感無已。",
    "T03n0190_038:0831c12": "[0831c12] 「爾時，彼客波梨婆闍道人，即語於彼波梨",
    "T03n0190_038:0831c13": "婆闍女如是言：『善女仁者！我意今者甚願樂",
    "T03n0190_038:0831c14": "汝共行世事。』是時彼女亦復報言：『我今心",
    "T03n0190_038:0831c15": "中，亦貪樂仁欲得一處。』時彼波梨婆闍道",
    "T03n0190_038:0831c16": "人報彼女言：『我等二人俱是出家修道之者，",
    "T03n0190_038:0831c17": "若在如是法行之中作世事者，而諸人等若",
    "T03n0190_038:0831c18": "見我輩作如是事，即便訶責毀辱我等。我等",
    "T03n0190_038:0831c19": "今可於諸人前共相論議立要誓言，若不如",
    "T03n0190_038:0831c20": "者，即教承事。』",
    "T03n0190_038:0831c21": "[0831c21] 「爾時，彼女即如是言：『若我得勝，汝脫不如，此",
    "T03n0190_038:0831c22": "事不善，便成非理，豈有丈夫事女人乎？若女",
    "T03n0190_038:0831c23": "不如，伏事丈夫，此事乃善，此是順理。』時彼波",
    "T03n0190_038:0831c24": "梨婆闍道人即報女言：『善哉德女！汝此語",
    "T03n0190_038:0831c25": "義，甚為當理，如汝所說。』",
    "T03n0190_038:0831c26": "[0831c26] 「爾時，波梨婆闍道人，即於眾中，打論議鼓",
    "T03n0190_038:0831c27": "而告之言：『此處頗有人能共我問答已不？",
    "T03n0190_038:0831c28": "若或波梨婆闍道人，若或波梨婆闍女人，",
    "T03n0190_038:0831c29": "誰能共我問答語言？能者為善。』如是至三。時",
    "T03n0190_038:0832a01": "彼波梨婆闍女人，在眾中聞如是語已，即便",
    "T03n0190_038:0832a02": "唱言：『我今甚能共汝論議往來問答。』",
    "T03n0190_038:0832a03": "[0832a03] 「爾時，彼女容儀庠序，在大眾內發問其義，",
    "T03n0190_038:0832a04": "時彼波梨婆闍道人，為解得通；而彼波梨",
    "T03n0190_038:0832a05": "婆闍道人，反問彼女，女解亦通。如是再過，各",
    "T03n0190_038:0832a06": "各相問，各各相通。至第三過，而彼波梨婆",
    "T03n0190_038:0832a07": "闍道人，問彼女義，其女有力，能為解通。但護",
    "T03n0190_038:0832a08": "於彼波梨婆闍，心相愛故，現同不通，默然",
    "T03n0190_038:0832a09": "不答。時彼波梨婆闍道人，即於眾中，降伏",
    "T03n0190_038:0832a10": "彼女。",
    "T03n0190_038:0832a11": "[0832a11] 「爾時，彼女既被波梨婆闍道人所降伏已，即",
    "T03n0190_038:0832a12": "便對眾，從彼波梨婆闍道人身手之邊，取其",
    "T03n0190_038:0832a13": "革屣及三叉拒，執持而行。彼等二人，既現相",
    "T03n0190_038:0832a14": "已，如是穢亂各不相避，共一處行。以彼道人",
    "T03n0190_038:0832a15": "二和合故，其女即便有於娠體。女既有娠，違",
    "T03n0190_038:0832a16": "本行故，失於容色，不復端正。而彼波梨婆",
    "T03n0190_038:0832a17": "闍道人，見彼女身失本顏色即生厭賤，而告",
    "T03n0190_038:0832a18": "彼言：『我不復能共汝一處居住停止。』",
    "T03n0190_038:0832a19": "[0832a19] 「時彼女人報彼波梨婆闍道人作如是言：",
    "T03n0190_038:0832a20": "『我等二人，既並修道，兩俱失意，今於汝邊，已",
    "T03n0190_038:0832a21": "有此胎，汝今見我無有花色，忽棄捨我，我當",
    "T03n0190_038:0832a22": "立死，若其未死，必受大苦。』",
    "T03n0190_038:0832a23": "[0832a23] 「時彼波梨婆闍道人，離心既決，與彼女人一",
    "T03n0190_038:0832a24": "金指環用以為記，復告女言：『汝若生女，用此",
    "T03n0190_038:0832a25": "指環，貨易取財，持以養育。若生男者，汝當與",
    "T03n0190_038:0832a26": "此指環為記，令尋覓我。』付指環已，捨彼女去，",
    "T03n0190_038:0832a27": "偝面還向南天竺行。",
    "T03n0190_038:0832a28": "[0832a28] 「爾時，波梨婆闍女人，懷抱娠體，遊歷處處，",
    "T03n0190_038:0832a29": "經涉而行，漸漸至於摩頭聚落。時彼聚落，有",
    "T03n0190_038:0832b01": "邊地州，名曰白雲，在於彼處，寄一縣內，產一",
    "T03n0190_038:0832b02": "男兒。兒既生已，時彼縣內所有居住，男子婦",
    "T03n0190_038:0832b03": "人，皆生憐愛慈愍之心，或與彼酥，或與彼",
    "T03n0190_038:0832b04": "油，自餘所須，皆亦布施。而彼波梨婆闍女",
    "T03n0190_038:0832b05": "人，如是思惟：『我今此子，在縣內生，今可立名",
    "T03n0190_038:0832b06": "還依地詺，是故此子，名娑毘耶(隋言縣官)。』",
    "T03n0190_038:0832b07": "[0832b07] 「時彼女人波梨婆闍，如法養育子娑毘耶，令",
    "T03n0190_038:0832b08": "其增長，與於乳餔。而娑毘耶童子，長大意智",
    "T03n0190_038:0832b09": "漸漸向欲長成，而彼波梨婆闍女人，即教其",
    "T03n0190_038:0832b10": "子，書畫算數，印記&#x546A;術，自餘諸論，悉教使",
    "T03n0190_038:0832b11": "成。而彼童子，捷利聰明所學之事，皆得成就，",
    "T03n0190_038:0832b12": "無不知者。",
    "T03n0190_038:0832b13": "[0832b13] 「時，娑毘耶曾於一日問其母言：『阿孃阿孃！我",
    "T03n0190_038:0832b14": "父是誰？今在何處？』是時彼母報其子言：『子娑",
    "T03n0190_038:0832b15": "毘耶！汝父今在南天竺國，汝今宜應至彼",
    "T03n0190_038:0832b16": "尋求推覓汝父。』是時彼母，即與其子夫先所",
    "T03n0190_038:0832b17": "留指環為記，出而付之，而告之言：『汝將此記，",
    "T03n0190_038:0832b18": "尋求汝父。』而娑毘耶即報母言：『一如母教，我",
    "T03n0190_038:0832b19": "當依行。』",
    "T03n0190_038:0832b20": "[0832b20] 「時，娑毘耶受取記已，漸漸發向於南天竺，從",
    "T03n0190_038:0832b21": "村至村，從一聚落至一聚落，從城至城，漸漸",
    "T03n0190_038:0832b22": "而向南天竺地。所至之處，見論議人，皆悉降",
    "T03n0190_038:0832b23": "伏。漸到父所，既不識父，亦不借問，至已即打",
    "T03n0190_038:0832b24": "論議之鼓，作如是言：『此處頗有或復波梨",
    "T03n0190_038:0832b25": "婆闍道人，或復波梨婆闍之女，有能共我問",
    "T03n0190_038:0832b26": "答論議如是者不？』",
    "T03n0190_038:0832b27": "[0832b27] 「時娑毘耶童子之父，既&#x89A9;童子亦見，即便心",
    "T03n0190_038:0832b28": "裏自然生愛子想，而彼波梨婆闍道人問童",
    "T03n0190_038:0832b29": "子言：『汝善童子！汝今是誰？從何來也？』是時童",
    "T03n0190_038:0832c01": "子，即向波梨婆闍道人，委曲而說其來因",
    "T03n0190_038:0832c02": "緣，出於指環而以示現。時彼波梨婆闍道",
    "T03n0190_038:0832c03": "人見指環已，語童子言：『汝是我子。』",
    "T03n0190_038:0832c04": "[0832c04] 「時，彼波梨婆闍道人既得子已，即更增進教",
    "T03n0190_038:0832c05": "示種種&#x546A;術技能，而彼波梨婆闍道人，於",
    "T03n0190_038:0832c06": "先舊時，已曾修得於諸禪定，如是次第即教",
    "T03n0190_038:0832c07": "其子禪定之法。時彼波梨婆闍道人，其後",
    "T03n0190_038:0832c08": "不久遂便命終。",
    "T03n0190_038:0832c09": "[0832c09] 「時，娑毘耶父命終後，漸漸行至向海岸邊，既",
    "T03n0190_038:0832c10": "至彼處，即便造作草庵，而住彼處，寂靜思惟",
    "T03n0190_038:0832c11": "而坐，不久成就獲得四禪，兼證五通。既證獲",
    "T03n0190_038:0832c12": "已，心如是念：『世間所有諸阿羅漢，或復自稱，",
    "T03n0190_038:0832c13": "我得羅漢阿羅漢道，我於彼邊，亦名羅漢，一",
    "T03n0190_038:0832c14": "種無異。』",
    "T03n0190_038:0832c15": "[0832c15] 「時，娑毘耶童子之母，其命先終，即得上生三",
    "T03n0190_038:0832c16": "十三天。是時世尊既已證得阿耨多羅三藐",
    "T03n0190_038:0832c17": "三菩提，在鹿野苑，轉於無上法輪之後，時彼",
    "T03n0190_038:0832c18": "地居諸天，各各迭相唱告，其聲轉轉相承，上",
    "T03n0190_038:0832c19": "至三十三天。爾時，忉利童子母天聞此聲已，",
    "T03n0190_038:0832c20": "內心思惟：『我子今日住在何處？』彼正念觀，即",
    "T03n0190_038:0832c21": "見其子在海岸住。",
    "T03n0190_038:0832c22": "[0832c22] 「爾時，彼天身色過他，正當夜半，放天光明，照",
    "T03n0190_038:0832c23": "子住處，至娑毘耶波梨婆闍行行邊，告娑毘",
    "T03n0190_038:0832c24": "耶言：『汝娑毘耶！非是羅漢，亦復未入阿羅漢",
    "T03n0190_038:0832c25": "道，及羅漢法。汝於羅漢求道之法，未有次第。』",
    "T03n0190_038:0832c26": "而娑毘耶問彼天言：『天是阿誰？天今復是羅",
    "T03n0190_038:0832c27": "漢以不？有入羅漢道法以不？頗復有知羅漢",
    "T03n0190_038:0832c28": "法教，能令學習得羅漢不？』",
    "T03n0190_038:0832c29": "[0832c29] 「爾時，彼天即便報於娑毘耶言：『汝娑毘耶！今",
    "T03n0190_038:0833a01": "有世尊、多陀阿伽度、阿羅呵、三藐三佛陀，現",
    "T03n0190_038:0833a02": "在於彼波羅[木*奈]國鹿野苑中仙人居處，而彼",
    "T03n0190_038:0833a03": "世尊自是羅漢，入羅漢道自解知已，復能教",
    "T03n0190_038:0833a04": "他得羅漢法。』時娑毘耶復問天言：『仁者大天！",
    "T03n0190_038:0833a05": "我今無智，作何方便，乃能得知彼是多陀阿",
    "T03n0190_038:0833a06": "伽度、阿羅呵、三藐三佛陀？』",
    "T03n0190_038:0833a07": "[0833a07] 「爾時，彼天教娑毘耶作如是言：『波梨婆闍！汝",
    "T03n0190_038:0833a08": "問義法，應須如是：汝受如是比丘名也，云何",
    "T03n0190_038:0833a09": "調伏？云何善行？云何名佛？云何比丘？云何沙",
    "T03n0190_038:0833a10": "門及婆羅門？云何清淨？云何是智及知福",
    "T03n0190_038:0833a11": "田？云何名巧善解方便？云何名仙？云何名聞？",
    "T03n0190_038:0833a12": "云何隨順？云何精進？云何名龍？云何名受？云",
    "T03n0190_038:0833a13": "何名聖？云何行行？云何求道？汝娑毘耶！若見",
    "T03n0190_038:0833a14": "有人汝問是義，彼人一一為汝解說，令汝歡",
    "T03n0190_038:0833a15": "喜，汝於彼邊行於梵行。』",
    "T03n0190_038:0833a16": "[0833a16] 「時，娑毘耶波梨婆闍，從彼天聞如是文句，心",
    "T03n0190_038:0833a17": "憶持已，即遊歷行一切國城村邑聚落，處處",
    "T03n0190_038:0833a18": "打鼓，求欲論議。復口唱言：『若有沙門及婆",
    "T03n0190_038:0833a19": "羅門，能解如是我問義不？』是時至處，無有一",
    "T03n0190_038:0833a20": "人能解如是議論之者。時娑毘耶所行之處，",
    "T03n0190_038:0833a21": "或舊有人，坐思惟法，或論議者，聞娑毘耶",
    "T03n0190_038:0833a22": "來到其邊，各各散走，終無人敢共彼論議言",
    "T03n0190_038:0833a23": "語談說。",
    "T03n0190_038:0833a24": "[0833a24] 「時，娑毘耶波梨婆闍次第而行，漸漸至彼波",
    "T03n0190_038:0833a25": "羅[木*奈]城。爾時，彼城有六大師，各各唱言：『我",
    "T03n0190_038:0833a26": "於世間，最為第一。』謂富蘭那，并三迦葉尼、乾",
    "T03n0190_038:0833a27": "子等。時娑毘耶即便往詣彼富蘭那迦葉等",
    "T03n0190_038:0833a28": "邊，到已即共彼富蘭那面相慰喻言語問",
    "T03n0190_038:0833a29": "訊，言說訖已&#x5374;住一面。"
}