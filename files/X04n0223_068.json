{
    "X04n0223_068:0460b12": "大方廣佛新華嚴經合論卷第六十八",
    "X04n0223_068:0460b13": "唐于闐國三藏沙門實叉難陀譯經",
    "X04n0223_068:0460b14": "唐太原方山長者李通玄造論",
    "X04n0223_068:0460b15": "唐福州開元寺沙門志寧釐經合論",
    "X04n0223_068:0460b16": "十定品第二十七之二",
    "X04n0223_068:0460b17": "[0460b17] 【經】爾時普賢菩薩即以解脫神通之力如其所應為",
    "X04n0223_068:0460b18": "現色身令彼一切諸菩薩眾皆見普賢親近如來於",
    "X04n0223_068:0460b19": "此一切菩薩眾中坐蓮華座亦見於餘一切世界一",
    "X04n0223_068:0460b20": "切佛所從彼次第相續而來亦見在彼一切佛所演",
    "X04n0223_068:0460b21": "說一切諸菩薩行開示一切智智之道闡明一切菩",
    "X04n0223_068:0460b22": "薩神通分別一切菩薩威德示現一切三世諸佛是",
    "X04n0223_068:0460b23": "時普眼菩薩及一切菩薩眾見此神變其心踊躍生",
    "X04n0223_068:0460b24": "大歡喜莫不頂禮普賢菩薩心生尊重如見十方一",
    "X04n0223_068:0460c01": "切諸佛是時以佛大威神力及諸菩薩信解之力普",
    "X04n0223_068:0460c02": "賢菩薩本願力故自然而雨十千種雲所謂種種華",
    "X04n0223_068:0460c03": "雲種種鬘雲種種香雲種種末香雲種種蓋雲種種",
    "X04n0223_068:0460c04": "衣雲種種嚴具雲種種珍寶雲種種燒香雲種種繒",
    "X04n0223_068:0460c05": "綵雲不可說世界六種震動奏天音樂其聲遠聞不",
    "X04n0223_068:0460c06": "可說世界放大光明其光普照不可說世界令三惡",
    "X04n0223_068:0460c07": "趣悉得除滅嚴淨不可說世界令不可說菩薩入普",
    "X04n0223_068:0460c08": "賢行不可說菩薩成普賢行不可說菩薩於普賢行",
    "X04n0223_068:0460c09": "願悉得圓滿成阿耨多羅三藐三菩提。",
    "X04n0223_068:0460c10": "[0460c10] 【論】第七爾時已下至三藐三菩提有十九行半經",
    "X04n0223_068:0460c11": "是普賢菩薩為眾現身分何故得見普賢菩薩為",
    "X04n0223_068:0460c12": "存想念是以見之以迴體從用故是普賢身也以",
    "X04n0223_068:0460c13": "明想念皆為佛用故普見一切眾生亦佛用也釋",
    "X04n0223_068:0460c14": "義中分為三段一爾時普賢菩薩已下至示現一",
    "X04n0223_068:0460c15": "切三世諸佛有七行經明普賢菩薩如應現身分",
    "X04n0223_068:0460c16": "二是時普眼已下至一切諸佛有兩行半經明菩",
    "X04n0223_068:0460c17": "薩大眾得見普賢菩薩歡喜如見十方一切諸佛",
    "X04n0223_068:0460c18": "分三是時已下至三藐三菩提有十行經明諸菩",
    "X04n0223_068:0460c19": "薩信解力普賢菩薩本願興雲供養光明普照息",
    "X04n0223_068:0460c20": "三惡趣令諸菩薩入普賢行分如普賢菩薩如應",
    "X04n0223_068:0460c21": "現身即見故將心出入三昧求即不得見明無出",
    "X04n0223_068:0460c22": "入智不可作出入三昧求故自非位合道同智自",
    "X04n0223_068:0460c23": "會矣想念而見且是如應現身故然後方會其本",
    "X04n0223_068:0460c24": "身也餘義如文自具意明無依住智是普賢之大",
    "X04n0223_068:0461a01": "體如應現身是普賢之大用。",
    "X04n0223_068:0461a02": "[0461a02] 【經】爾時普眼菩薩白佛言世尊普賢菩薩是住大威",
    "X04n0223_068:0461a03": "德者住無等者住無過者住不退者住平等者住不",
    "X04n0223_068:0461a04": "壞者住一切差別法者住一切無差別法者住一切",
    "X04n0223_068:0461a05": "眾生善巧心所住者住一切法自在解脫三昧者佛",
    "X04n0223_068:0461a06": "言如是如是普眼如汝所說普賢菩薩有阿僧祇清",
    "X04n0223_068:0461a07": "淨功德所謂無等莊嚴功德無量寶功德不思議海",
    "X04n0223_068:0461a08": "功德無量相功德無邊雲功德無邊際不可稱讚功",
    "X04n0223_068:0461a09": "德無盡法功德不可說功德一切佛功德稱揚讚歎",
    "X04n0223_068:0461a10": "不可盡功德。",
    "X04n0223_068:0461a11": "[0461a11] 【論】第八爾時普眼菩薩已下至歎不可盡功德九",
    "X04n0223_068:0461a12": "行半經明普眼菩薩以十種住法歎普賢菩薩十",
    "X04n0223_068:0461a13": "種廣大所住之法分釋義明普眼歎普賢十種廣",
    "X04n0223_068:0461a14": "大住如來歎普賢十廣大功德其義如文稱歎。",
    "X04n0223_068:0461a15": "[0461a15] 【經】爾時如來告普賢菩薩言普賢汝應為普眼及此",
    "X04n0223_068:0461a16": "會中諸菩薩眾說十大三昧令得善入成滿普賢所",
    "X04n0223_068:0461a17": "有行願諸菩薩摩訶薩說此十大三昧故令過去菩",
    "X04n0223_068:0461a18": "薩已得出離現在菩薩今得出離未來菩薩當得出",
    "X04n0223_068:0461a19": "離何等為十一者普光大三昧二者妙光大三昧三",
    "X04n0223_068:0461a20": "者次第&#x5FA7;往諸佛國土大三昧四者清淨深心行大",
    "X04n0223_068:0461a21": "三昧五者知過去莊嚴藏大三昧六者智光明藏大",
    "X04n0223_068:0461a22": "三昧七者了知一切世界佛莊嚴大三昧八者眾生",
    "X04n0223_068:0461a23": "差別身大三昧九者法界自在大三昧十者無礙輪",
    "X04n0223_068:0461a24": "大三昧此十大三昧諸大菩薩乃能善入去來現在",
    "X04n0223_068:0461b01": "一切諸佛已說當說現說若諸菩薩愛樂尊重修習",
    "X04n0223_068:0461b02": "不懈則得成就如是之人則名為佛則名如來亦則",
    "X04n0223_068:0461b03": "名為得十力人亦名導師亦名大導師亦名一切智",
    "X04n0223_068:0461b04": "亦名一切見亦名住無礙亦名達諸境亦名一切法",
    "X04n0223_068:0461b05": "自在此菩薩普入一切世界而於世界無所著普入",
    "X04n0223_068:0461b06": "一切眾生界而於眾生無所取普入一切身而於身",
    "X04n0223_068:0461b07": "無所礙普入一切法界而知法界無有邊親近三世",
    "X04n0223_068:0461b08": "一切佛明見一切諸佛法巧說一切文字了達一切",
    "X04n0223_068:0461b09": "假名成就一切菩薩清淨道安住一切菩薩差別行",
    "X04n0223_068:0461b10": "於一念中普得一切三世智普知一切三世法普說",
    "X04n0223_068:0461b11": "一切諸佛教普轉一切不退輪於去來現在一一世",
    "X04n0223_068:0461b12": "普證一切菩提道於此一一菩提中普了一切佛所",
    "X04n0223_068:0461b13": "說此是諸菩薩法相門是諸菩薩智覺門是一切種",
    "X04n0223_068:0461b14": "智無勝幢門是普賢菩薩諸行願門是猛利神通誓",
    "X04n0223_068:0461b15": "願門是一切總持辯才門是三世諸法差別門是一",
    "X04n0223_068:0461b16": "切諸佛示現門是以薩婆若安立一切眾生門是以",
    "X04n0223_068:0461b17": "佛神力嚴淨一切世界門若菩薩入此三昧得法界",
    "X04n0223_068:0461b18": "力無有窮盡得&#x8657;空行無有障礙得法王位無量自",
    "X04n0223_068:0461b19": "在譬如世間灌頂受職得無邊智一切通達得廣大",
    "X04n0223_068:0461b20": "力十種圓滿成無諍心入寂滅際大悲無畏猶如師",
    "X04n0223_068:0461b21": "子為智慧丈夫然正法明燈一切功德歎不可盡聲",
    "X04n0223_068:0461b22": "聞獨覺莫能思議得法界智住無動際而能隨俗種",
    "X04n0223_068:0461b23": "種開演住於無相善入法相得自性清淨藏生如來",
    "X04n0223_068:0461b24": "清淨家善開種種差別法門而以智慧了無所有善",
    "X04n0223_068:0461c01": "知於時常行法施開悟一切名為智者普攝眾生悉",
    "X04n0223_068:0461c02": "令清淨以方便智示成佛道而常修行菩薩之行無",
    "X04n0223_068:0461c03": "有斷盡入一切智方便境界示現種種廣大神通是",
    "X04n0223_068:0461c04": "故普賢汝今應當分別廣說一切菩薩十大三昧今",
    "X04n0223_068:0461c05": "此眾會咸皆願聞。",
    "X04n0223_068:0461c06": "[0461c06] 【論】第九爾時如來告普賢菩薩已下至咸皆樂聞",
    "X04n0223_068:0461c07": "有四十五行經明令普賢菩薩演說十種三昧分",
    "X04n0223_068:0461c08": "釋義中分為八段一爾時如來已下至當得出離",
    "X04n0223_068:0461c09": "有四行半經明佛令普賢說十大三昧分二何者",
    "X04n0223_068:0461c10": "為十已下至無礙輪大三昧有六行經明如來先",
    "X04n0223_068:0461c11": "自說十三昧名分三此十大三昧已下至當說現",
    "X04n0223_068:0461c12": "說有一行半經明此三昧十方三世諸佛共所同",
    "X04n0223_068:0461c13": "說分其三昧名如來自說者意明如來是三昧之",
    "X04n0223_068:0461c14": "體令普賢說三昧之功用者明普賢是三昧之用",
    "X04n0223_068:0461c15": "以明佛果位中體用圓滿故此約體名佛用是普",
    "X04n0223_068:0461c16": "賢此位會體用自在故四若諸菩薩已下至亦名",
    "X04n0223_068:0461c17": "一切法自在有四行半經明佛歎若聞此三昧愛",
    "X04n0223_068:0461c18": "樂修行名得佛自在分五此菩薩已下至普了一",
    "X04n0223_068:0461c19": "切佛所說有九行半經明修學此十三昧者得於",
    "X04n0223_068:0461c20": "一切法無所著自在善巧轉佛法輪分六此是諸",
    "X04n0223_068:0461c21": "菩薩法相門已下至嚴淨一切世界門有五行半",
    "X04n0223_068:0461c22": "經明佛歎修此十三昧能入十種法門分七若菩",
    "X04n0223_068:0461c23": "薩入此三昧已下至示現種種廣大神通有十二",
    "X04n0223_068:0461c24": "行半經明佛歎若入此三昧得獲大方便利用示",
    "X04n0223_068:0462a01": "現成佛不捨修菩薩行分八是故已下至咸皆願",
    "X04n0223_068:0462a02": "聞有一行半經明如來勸令普賢說此十三昧德",
    "X04n0223_068:0462a03": "用自在分其中文義如經自明如此十定品已後",
    "X04n0223_068:0462a04": "十一品經意以十地中所得出世大悲智成處世",
    "X04n0223_068:0462a05": "大悲智令差別智圓滿自在方成普賢行具足以",
    "X04n0223_068:0462a06": "出世悲智是佛果處世差別智悲是普賢行是菩",
    "X04n0223_068:0462a07": "薩道至出現品二行方終。",
    "X04n0223_068:0462a08": "[0462a08] 第十爾時已下有十段經正說十種三昧作用之",
    "X04n0223_068:0462a09": "功分其文列後。",
    "X04n0223_068:0462a10": "[0462a10] 【經】爾時普賢菩薩承如來旨觀普眼等諸菩薩眾而",
    "X04n0223_068:0462a11": "告之言佛子云何為菩薩摩訶薩普光明三昧佛子",
    "X04n0223_068:0462a12": "此菩薩摩訶薩有十種無盡法何者為十所謂諸佛",
    "X04n0223_068:0462a13": "出現智無盡眾生變化智無盡世界如影智無盡深",
    "X04n0223_068:0462a14": "入法界智無盡善攝菩薩智無盡菩薩不退智無盡",
    "X04n0223_068:0462a15": "善觀一切法義智無盡善持心力智無盡住廣大菩",
    "X04n0223_068:0462a16": "提心智無盡住一切佛法一切智願力智無盡佛子",
    "X04n0223_068:0462a17": "是名菩薩摩訶薩十種無盡法佛子此菩薩摩訶薩",
    "X04n0223_068:0462a18": "發十種無邊心何等為十所謂發度脫一切眾生無",
    "X04n0223_068:0462a19": "邊心發承事一切諸佛無邊心發供養一切諸佛無",
    "X04n0223_068:0462a20": "邊心發普見一切諸佛無邊心發受持一切佛法不",
    "X04n0223_068:0462a21": "忘失無邊心發示現一切佛無量神變無邊心發為",
    "X04n0223_068:0462a22": "得佛力故不捨一切菩提行無邊心發普入一切智",
    "X04n0223_068:0462a23": "微細境界說一切佛法無邊心發普入佛不思議廣",
    "X04n0223_068:0462a24": "大境界無邊心發於佛辯才起深志樂領受諸佛法",
    "X04n0223_068:0462b01": "無邊心發示現種種自在身入一切如來道場眾會",
    "X04n0223_068:0462b02": "無邊心是為十佛子此菩薩摩訶薩有十種入三昧",
    "X04n0223_068:0462b03": "差別智何者為十所謂東方入定西方起西方入定",
    "X04n0223_068:0462b04": "東方起南方入定北方起北方入定南方起東北方",
    "X04n0223_068:0462b05": "入定西南方起西南方入定東北方起西北方入定",
    "X04n0223_068:0462b06": "東南方起東南方入定西北方起下方入定上方起",
    "X04n0223_068:0462b07": "上方入定下方起是為十佛子此菩薩摩訶薩有十",
    "X04n0223_068:0462b08": "種入大三昧善巧智何者為十佛子菩薩摩訶薩以",
    "X04n0223_068:0462b09": "三千大千世界為一蓮華現身&#x5FA7;此蓮華之上結跏",
    "X04n0223_068:0462b10": "趺坐身中復現三千大千世界其中有百億四天下",
    "X04n0223_068:0462b11": "一一四天下現百億身一一身入百億百億三千大",
    "X04n0223_068:0462b12": "千世界於彼世界一一四天下現百億百億菩薩修",
    "X04n0223_068:0462b13": "行一一菩薩修行生百億百億決定解一一決定解",
    "X04n0223_068:0462b14": "令百億百億根性圓滿一一根性成百億百億菩薩",
    "X04n0223_068:0462b15": "法不退業然所現身非一非多入定出定無所錯亂",
    "X04n0223_068:0462b16": "佛子如羅&#x777A;羅阿脩羅王本身長七百由旬化形長",
    "X04n0223_068:0462b17": "十六萬八千由旬於大海中出其半身與須彌山而",
    "X04n0223_068:0462b18": "正齊等佛子彼阿脩羅王雖化其身長十六萬八千",
    "X04n0223_068:0462b19": "由旬然亦不壞本身之相諸蘊界處悉皆如本心不",
    "X04n0223_068:0462b20": "錯亂不於變化身而作他想於其本身生非己想本",
    "X04n0223_068:0462b21": "受生身恒受諸樂化身常現種種自在神通威力佛",
    "X04n0223_068:0462b22": "子阿脩羅王有貪恚癡具足憍慢尚能如是變現其",
    "X04n0223_068:0462b23": "身何況菩薩摩訶薩能深了達心法如幻一切世間",
    "X04n0223_068:0462b24": "皆悉如夢一切諸佛出興於世皆如影像一切世界",
    "X04n0223_068:0462c01": "猶如變化言語音聲悉皆如響見如實法以如實法",
    "X04n0223_068:0462c02": "而為其身知一切法本性清淨了知身心無有實體",
    "X04n0223_068:0462c03": "其身普住無量境界以佛智慧廣大光明淨修一切",
    "X04n0223_068:0462c04": "菩提之行佛子菩薩摩訶薩住此三昧超過世間遠",
    "X04n0223_068:0462c05": "離世間無能惑亂無能映奪佛子譬如比丘觀察內",
    "X04n0223_068:0462c06": "身住不淨觀審見其身皆是不淨菩薩摩訶薩亦復",
    "X04n0223_068:0462c07": "如是住此三昧觀察法身見諸世間普入其身於中",
    "X04n0223_068:0462c08": "明見一切世間及世間法於諸世間及世間法皆無",
    "X04n0223_068:0462c09": "所著佛子是名菩薩摩訶薩第一普光明大三昧善",
    "X04n0223_068:0462c10": "巧智。",
    "X04n0223_068:0462c11": "[0462c11] 【論】初普光明三昧中約分四門一釋三昧名二明",
    "X04n0223_068:0462c12": "三昧之體用三舉三昧之境界四隨文釋義一釋",
    "X04n0223_068:0462c13": "三昧名者何故名為普光明三昧三者正也昧者",
    "X04n0223_068:0462c14": "定也識心不現名之為昧正智&#x5FA7;周名之為普照",
    "X04n0223_068:0462c15": "迷破惑名之為光法無不達名之為明二明三昧",
    "X04n0223_068:0462c16": "之體用者此三昧明以法身根本智為體十種無",
    "X04n0223_068:0462c17": "盡智為用以此義故佛自說三昧之名普賢說三",
    "X04n0223_068:0462c18": "昧之用三明舉三昧之境界者於此初三昧中略",
    "X04n0223_068:0462c19": "舉境界以三千大千世界為一蓮華現身&#x5FA7;此蓮",
    "X04n0223_068:0462c20": "華之上結跏趺坐於其身中復現三千大千世界",
    "X04n0223_068:0462c21": "其中有百億四天下一一四天下現百億身一一",
    "X04n0223_068:0462c22": "身入百億百億三千大千世界於彼世界一一四",
    "X04n0223_068:0462c23": "天下現百億百億菩薩修行一一菩薩修行生百",
    "X04n0223_068:0462c24": "億百億決定解令百億百億根性圓滿一一根性",
    "X04n0223_068:0463a01": "成百億百億菩薩法不退業然所現身非一非多",
    "X04n0223_068:0463a02": "入定出定無所錯亂如是後後倍倍增廣具如經",
    "X04n0223_068:0463a03": "說此是初三昧之境界意明身土重重重重相入",
    "X04n0223_068:0463a04": "&#x5FA7;周廣大無盡限故四隨文釋義者於此段略舉",
    "X04n0223_068:0463a05": "十義一普賢菩薩承如來旨說此三昧不自己功",
    "X04n0223_068:0463a06": "旨者意也二重舉三昧名三舉菩薩十種無盡智",
    "X04n0223_068:0463a07": "四明如是菩薩能發十種無邊心五明是菩薩有",
    "X04n0223_068:0463a08": "十種入三昧六明十種入三昧善巧智七舉羅&#x777A;",
    "X04n0223_068:0463a09": "羅阿脩羅王不壞本身現變化身喻八明菩薩深",
    "X04n0223_068:0463a10": "達心法如幻法門九明比丘觀察內身不淨不壞",
    "X04n0223_068:0463a11": "本身如故喻十明菩薩住此三昧觀察法身見諸",
    "X04n0223_068:0463a12": "世間及世間法普入其身如上修學普光明三昧",
    "X04n0223_068:0463a13": "以觀法身根本智為體以十無盡智為用以發十",
    "X04n0223_068:0463a14": "無邊心為所行之行以十種入三昧差別智為三",
    "X04n0223_068:0463a15": "昧同別自在之力以十種入三昧善巧智令三昧",
    "X04n0223_068:0463a16": "身一多佛剎眾生剎現在身內不廢自身常復如",
    "X04n0223_068:0463a17": "故復於身內現無量身度眾生及供養諸佛如下",
    "X04n0223_068:0463a18": "文云住此三昧觀察法身見諸世間普入其身於",
    "X04n0223_068:0463a19": "中明見一切世間及世間法於諸世間及世間法",
    "X04n0223_068:0463a20": "皆無所著為以法身性自無內外大小中邊量故",
    "X04n0223_068:0463a21": "法如是見故法如是無著故為從法身無相理所",
    "X04n0223_068:0463a22": "現世間及世間法皆如影幻體故為世間及世間",
    "X04n0223_068:0463a23": "法皆法身一味無二相故所有報境皆如影像重",
    "X04n0223_068:0463a24": "重不礙故如羅&#x777A;羅阿脩羅王者明能攝日光令",
    "X04n0223_068:0463b01": "世生惱以羅云攝&#x777A;云惱也阿脩羅云無天無天",
    "X04n0223_068:0463b02": "妙戲故於中化事如經自明。",
    "X04n0223_068:0463b03": "[0463b03] 【經】佛子云何為菩薩摩訶薩妙光明三昧佛子此菩",
    "X04n0223_068:0463b04": "薩摩訶薩能入三千大千世界微塵數三千大千世",
    "X04n0223_068:0463b05": "界於一一世界現三千大千世界微塵數身一一身",
    "X04n0223_068:0463b06": "放三千大千世界微塵數光一一光現三千大千世",
    "X04n0223_068:0463b07": "界微塵數色一一色照三千大千世界微塵數世界",
    "X04n0223_068:0463b08": "一一世界中調伏三千大千世界微塵數眾生是諸",
    "X04n0223_068:0463b09": "世界種種不同菩薩悉知所謂世界雜染世界清淨",
    "X04n0223_068:0463b10": "世界所因世界建立世界同住世界光色世界來往",
    "X04n0223_068:0463b11": "如是一切菩薩悉知菩薩悉入是諸世界亦悉來入",
    "X04n0223_068:0463b12": "菩薩之身然諸世界無有雜亂種種諸法亦不壞滅",
    "X04n0223_068:0463b13": "佛子譬如日出遶須彌山照七寶山其七寶山及寶",
    "X04n0223_068:0463b14": "山間皆有光影分明顯現其寶山上所有日影莫不",
    "X04n0223_068:0463b15": "顯現山間影中其七山間所有日影亦悉顯現山上",
    "X04n0223_068:0463b16": "影中如是展轉更相影現或說日影出七寶山或說",
    "X04n0223_068:0463b17": "日影出七山間或說日影入七寶山或說日影入七",
    "X04n0223_068:0463b18": "山間但此日影更相照現無有邊際體性非有亦復",
    "X04n0223_068:0463b19": "非無不住於山不離於山不住於水亦不離水佛子",
    "X04n0223_068:0463b20": "菩薩摩訶薩亦復如是住此妙光廣大三昧不壞世",
    "X04n0223_068:0463b21": "界安立之相不滅世間諸法自性不住世界內不住",
    "X04n0223_068:0463b22": "世界外於諸世界無所分別亦不壞於世界之相觀",
    "X04n0223_068:0463b23": "一切法一相無相亦不壞於諸法自性住真如性恒",
    "X04n0223_068:0463b24": "不捨離佛子譬如幻師善知幻術住四衢道作諸幻",
    "X04n0223_068:0463c01": "事於一日中一須臾頃或現一日或現一夜或復現",
    "X04n0223_068:0463c02": "作七日七夜半月一月一年百年隨其所欲皆能示",
    "X04n0223_068:0463c03": "現城邑聚落泉流河海日月雲雨宮殿屋宅如是一",
    "X04n0223_068:0463c04": "切靡不具足不以示現經年歲故壞其根本一日一",
    "X04n0223_068:0463c05": "時不以本時極短促故壞其所現日月年歲幻相明",
    "X04n0223_068:0463c06": "現本日不滅菩薩摩訶薩亦復如是入此妙光廣大",
    "X04n0223_068:0463c07": "三昧現阿僧祇世界入一世界其阿僧祇世界一一",
    "X04n0223_068:0463c08": "皆有地水火風大海諸山城邑聚落園林屋宅天宮",
    "X04n0223_068:0463c09": "龍宮夜叉宮乾闥婆宮阿脩羅宮迦樓羅宮緊那羅",
    "X04n0223_068:0463c10": "宮摩&#x777A;羅伽宮種種莊嚴皆悉具足欲界色界無色",
    "X04n0223_068:0463c11": "界小千世界大千世界業行果報死此生彼一切世",
    "X04n0223_068:0463c12": "間所有時節須臾晝夜半月一月一歲百歲成劫壞",
    "X04n0223_068:0463c13": "劫雜染國土清淨國土廣大國土狹小國土於中諸",
    "X04n0223_068:0463c14": "佛出興于世佛剎清淨菩薩眾會周&#x5E00;圍遶神通自",
    "X04n0223_068:0463c15": "在教化眾生其諸國土所在方處無量人眾悉皆充",
    "X04n0223_068:0463c16": "滿殊形異趣種種眾生無量無邊不可思議去來現",
    "X04n0223_068:0463c17": "在清淨業力出生無量上妙珍寶如是等事咸悉示",
    "X04n0223_068:0463c18": "現入一世界菩薩於此普皆明見普入普觀普思普",
    "X04n0223_068:0463c19": "了以無盡智皆如實知不以彼世界多故壞此一世",
    "X04n0223_068:0463c20": "界不以此世界一故壞彼多世界何以故菩薩知一",
    "X04n0223_068:0463c21": "切法皆無我故是名入無命法無作法者菩薩於一",
    "X04n0223_068:0463c22": "切世間勤修行無諍法故是名住無我法者菩薩如",
    "X04n0223_068:0463c23": "實見一切身皆從緣起故是名住無眾生法者菩薩",
    "X04n0223_068:0463c24": "知一切生滅法皆從因生故是名住無補特伽羅法",
    "X04n0223_068:0464a01": "者菩薩知諸法本性平等故是名住無意生無摩納",
    "X04n0223_068:0464a02": "婆法者菩薩知一切法本性寂靜故是名住寂靜法",
    "X04n0223_068:0464a03": "者菩薩知一切法一相故是名住無分別法者菩薩",
    "X04n0223_068:0464a04": "知法界無有種種差別法故是名住不思議法者菩",
    "X04n0223_068:0464a05": "薩勤修一切方便善調伏眾生故是名住大悲法者",
    "X04n0223_068:0464a06": "佛子菩薩如是能以阿僧祇世界入一世界知無數",
    "X04n0223_068:0464a07": "眾生種種差別見無數菩薩各各發趣觀無數諸佛",
    "X04n0223_068:0464a08": "處處出興彼諸如來所演說法其諸菩薩悉能領受",
    "X04n0223_068:0464a09": "亦見自身於中修行然不捨此處而見在彼亦不捨",
    "X04n0223_068:0464a10": "彼處而見在此彼身此身無有差別入法界故常勤",
    "X04n0223_068:0464a11": "觀察無有休息不捨智慧無退轉故如有幻師隨於",
    "X04n0223_068:0464a12": "一處作諸幻術不以幻地故壞於本地不以幻日故",
    "X04n0223_068:0464a13": "壞於本日菩薩摩訶薩亦復如是於無國土現有國",
    "X04n0223_068:0464a14": "土於有國土現無國土於有眾生現無眾生於無眾",
    "X04n0223_068:0464a15": "生現有眾生無色現色色現無色初不亂後後不亂",
    "X04n0223_068:0464a16": "初菩薩了知一切世法悉亦如是同於幻化知法幻",
    "X04n0223_068:0464a17": "故知智幻知智幻故知業幻知智幻業幻已起於幻",
    "X04n0223_068:0464a18": "智觀一切業如世幻者不於處外而現其幻亦不於",
    "X04n0223_068:0464a19": "幻外而有其處菩薩摩訶薩亦復如是不於&#x8657;空外",
    "X04n0223_068:0464a20": "入世間亦不於世間外入&#x8657;空何以故&#x8657;空世間無",
    "X04n0223_068:0464a21": "差別故住於世間亦住&#x8657;空菩薩摩訶薩於&#x8657;空中",
    "X04n0223_068:0464a22": "能見能修一切世間種種差別妙莊嚴業於一念頃",
    "X04n0223_068:0464a23": "悉能了知無數世界若成若壞亦知諸劫相續次第",
    "X04n0223_068:0464a24": "能於一念現無數劫亦不令其一念廣大菩薩摩訶",
    "X04n0223_068:0464b01": "薩得不思議解脫幻智到於彼岸住於幻際入世幻",
    "X04n0223_068:0464b02": "數思惟諸法悉皆如幻不違幻世盡於幻智了知三",
    "X04n0223_068:0464b03": "世與幻無別決定通達心無邊際如諸如來住如幻",
    "X04n0223_068:0464b04": "智其心平等菩薩摩訶薩亦復如是知諸世間皆悉",
    "X04n0223_068:0464b05": "如幻於一切處皆無所著無有我所如彼幻師作諸",
    "X04n0223_068:0464b06": "幻事雖不與彼幻事同住而於幻事亦無迷惑菩薩",
    "X04n0223_068:0464b07": "摩訶薩亦復如是知一切法到於彼岸心不計我能",
    "X04n0223_068:0464b08": "入於法亦不於法而有錯亂是為菩薩摩訶薩第二",
    "X04n0223_068:0464b09": "妙光明大三昧善巧智。",
    "X04n0223_068:0464b10": "[0464b10] 【論】第二妙光明三昧者於此段中四義如前一釋",
    "X04n0223_068:0464b11": "三昧名二明三昧體用如下自明三明三昧之境",
    "X04n0223_068:0464b12": "界四隨文釋義一釋三昧名者為明法身理智體",
    "X04n0223_068:0464b13": "淨能現妙光以立其名二釋三昧之體用者明此",
    "X04n0223_068:0464b14": "三昧還以根本智為體幻智為用三明三昧之境",
    "X04n0223_068:0464b15": "界者以入三千大千世界微塵數三千大千世界",
    "X04n0223_068:0464b16": "於一一世界中復現三千大千世界微塵數身乃",
    "X04n0223_068:0464b17": "至一一身放三千大千世界微塵數光具如經說",
    "X04n0223_068:0464b18": "乃至菩薩身中能現一切聖凡國土更相照現重",
    "X04n0223_068:0464b19": "重相入等是此三昧之境界具如經說四隨文釋",
    "X04n0223_068:0464b20": "義者復分為二一長科經意二隨文解釋一長科",
    "X04n0223_068:0464b21": "經意者於此段中長科為十段一佛子已下一行",
    "X04n0223_068:0464b22": "經是普賢菩薩告眾重舉三昧之名分二佛子此",
    "X04n0223_068:0464b23": "菩薩已下至種種諸法亦不壞滅有十一行經明",
    "X04n0223_068:0464b24": "入三昧境界廣狹身土照現互相涉入光影重重",
    "X04n0223_068:0464c01": "不雜亂分三佛子譬如日出已下至亦不離水有",
    "X04n0223_068:0464c02": "八行經明以日光照現七寶山及大海水及山間",
    "X04n0223_068:0464c03": "以此日光影更相照現影像重重無盡光影喻分",
    "X04n0223_068:0464c04": "四佛子菩薩摩訶薩已下至恒不捨離有五行經",
    "X04n0223_068:0464c05": "明如是菩薩住妙光廣大三昧不壞世間相不壞",
    "X04n0223_068:0464c06": "真性二俱不住二俱不壞分五佛子譬如幻師已",
    "X04n0223_068:0464c07": "下至本日不滅有七行經明以幻師幻作日月年",
    "X04n0223_068:0464c08": "歲長短不同不壞本日喻分六菩薩摩訶薩已下",
    "X04n0223_068:0464c09": "至不壞彼多世界有十七行經明菩薩入此妙光",
    "X04n0223_068:0464c10": "大三昧能一多世界更互相入各不妨礙分七何",
    "X04n0223_068:0464c11": "以故已下至是名住大悲法者有十一行經明菩",
    "X04n0223_068:0464c12": "薩住無我法於諸法自他境界身之及心無所妨",
    "X04n0223_068:0464c13": "礙分八佛子已下至無退轉故有六行半經明此",
    "X04n0223_068:0464c14": "菩薩以不可數世界入一世界善知無數眾生差",
    "X04n0223_068:0464c15": "別菩薩趣入差別佛處處出興皆現自身於彼一",
    "X04n0223_068:0464c16": "一佛所修行諸行而身彼此無去來能同異自在",
    "X04n0223_068:0464c17": "分九如有幻師已下至後不亂初有五行半經明",
    "X04n0223_068:0464c18": "以幻師喻菩薩實智所生如幻喻分十菩薩了知",
    "X04n0223_068:0464c19": "一切智幻故已下至下有二十行半經明入此妙",
    "X04n0223_068:0464c20": "光明大三昧得智幻門自在分四隨文釋義者此",
    "X04n0223_068:0464c21": "一段以根本無作智性自&#x5FA7;周以如影智顯現諸",
    "X04n0223_068:0464c22": "境自他相入一多自在由根本智故多入一中猶",
    "X04n0223_068:0464c23": "如影智一現多境各身色相狀差別故如世界所",
    "X04n0223_068:0464c24": "因者今生修是來世因世界建立者明各各世界",
    "X04n0223_068:0465a01": "建立法則故世界同住者一世界中有多類眾生",
    "X04n0223_068:0465a02": "同住光色世界者或有眾生於佛光中住故如此",
    "X04n0223_068:0465a03": "日月星是帝王及人中眾生共業所化精光昇上",
    "X04n0223_068:0465a04": "復有天住居其中故往來者於&#x8657;空中持轉往來",
    "X04n0223_068:0465a05": "此菩薩悉知如八部神名如初會中已釋補特伽",
    "X04n0223_068:0465a06": "羅法者數取趣明數取惡法趣於苦果摩納婆法",
    "X04n0223_068:0465a07": "教儒童法餘如經自具。",
    "X04n0223_068:0465a08": "[0465a08] 【經】佛子云何為菩薩摩訶薩次第&#x5FA7;往諸佛國土神",
    "X04n0223_068:0465a09": "通三昧佛子此菩薩摩訶薩過於東方無數世界復",
    "X04n0223_068:0465a10": "過爾所世界微塵數世界於彼諸世界中入此三昧",
    "X04n0223_068:0465a11": "或剎那入或須臾入或相續入或日初分時入或日",
    "X04n0223_068:0465a12": "中分時入或日後分時入或夜初分時入或夜中分",
    "X04n0223_068:0465a13": "時入或夜後分時入或一日入或五日入或半月入",
    "X04n0223_068:0465a14": "或一月入或一年入或百年入或千年入或百千年",
    "X04n0223_068:0465a15": "入或億年入或百千億年入或百千那由他億年入",
    "X04n0223_068:0465a16": "或一劫入或百劫入或百千劫入或百千那由他億",
    "X04n0223_068:0465a17": "劫入或無數劫入或無量劫入或無邊劫入或無等",
    "X04n0223_068:0465a18": "劫入或不可數劫入或不可稱劫入或不可思劫入",
    "X04n0223_068:0465a19": "或不可量劫入或不可說劫入或不可說不可說劫",
    "X04n0223_068:0465a20": "入若久若近若法若時種種不同菩薩於彼不生分",
    "X04n0223_068:0465a21": "別心無染著不作二不作不二不作普不作別雖離",
    "X04n0223_068:0465a22": "此分別而以神通方便從三昧起於一切法不忘不",
    "X04n0223_068:0465a23": "失至於究竟譬如日天子周行照耀晝夜不住日出",
    "X04n0223_068:0465a24": "名晝日沒名夜晝亦不生夜亦不滅菩薩摩訶薩於",
    "X04n0223_068:0465b01": "無數世界入神通三昧入三昧已明見爾所無數世",
    "X04n0223_068:0465b02": "界亦復如是佛子是為菩薩摩訶薩第三次第&#x5FA7;往",
    "X04n0223_068:0465b03": "諸佛國土神通大三昧善巧智。",
    "X04n0223_068:0465b04": "[0465b04] 【論】第三次第&#x5FA7;往諸佛國土神通三昧者於此段",
    "X04n0223_068:0465b05": "中約有三門一釋三昧名二釋三昧體用三隨文",
    "X04n0223_068:0465b06": "釋義一釋三昧名者何故名為&#x5FA7;往諸佛國土神",
    "X04n0223_068:0465b07": "通三昧為此三昧以理性自性&#x5FA7;周即智用自體",
    "X04n0223_068:0465b08": "&#x5FA7;周以智用自體&#x5FA7;周即神通&#x5FA7;周此明約理智",
    "X04n0223_068:0465b09": "自體&#x5FA7;周以如幻智應物動寂依根本智恒無來",
    "X04n0223_068:0465b10": "往彼此延促以此立名名為&#x5FA7;往諸佛國土神通",
    "X04n0223_068:0465b11": "三昧二釋三昧體用者此三昧以法性身為體以",
    "X04n0223_068:0465b12": "根本智起如幻智為用此如幻智如空谷響應物",
    "X04n0223_068:0465b13": "成音自無體故以此二智以法為體但有德用而",
    "X04n0223_068:0465b14": "無所依乃至一切眾生心本來如是故但為智自",
    "X04n0223_068:0465b15": "無性不能自了逐境成迷故以止觀二門照之迷",
    "X04n0223_068:0465b16": "解依本此約法身為止體約觀十二緣生成智體",
    "X04n0223_068:0465b17": "用明定能發慧觀能起智三隨文釋義者二義如",
    "X04n0223_068:0465b18": "前一長科經意者於此段中長科為四段一佛子",
    "X04n0223_068:0465b19": "已下至神通三昧有一行半經明普賢重舉三昧",
    "X04n0223_068:0465b20": "之名分二佛子此菩薩已下至於究竟有十六行",
    "X04n0223_068:0465b21": "半經明入三昧延促自在無所分別於諸法不忘",
    "X04n0223_068:0465b22": "失分三譬如日天子已下至亦復如是有三行半",
    "X04n0223_068:0465b23": "經明舉日天子照臨四天下晝夜無生滅喻分四",
    "X04n0223_068:0465b24": "佛子已下至善巧智有一行半經明都舉已上總",
    "X04n0223_068:0465c01": "結其三昧之名分已上文義自具不煩更釋。",
    "X04n0223_068:0465c02": "[0465c02] 【經】佛子云何為菩薩摩訶薩清淨深心行三昧佛子",
    "X04n0223_068:0465c03": "此菩薩摩訶薩知諸佛身數等眾生見無量佛過阿",
    "X04n0223_068:0465c04": "僧祇世界微塵數於彼一一諸如來所以一切種種",
    "X04n0223_068:0465c05": "妙香而作供養以一切種種妙華而作供養以一切",
    "X04n0223_068:0465c06": "種種蓋大如阿僧祇佛剎而作供養以超過一切世",
    "X04n0223_068:0465c07": "界一切上妙莊嚴具而作供養散一切種種寶而作",
    "X04n0223_068:0465c08": "供養以一切種種莊嚴具莊嚴經行處而作供養以",
    "X04n0223_068:0465c09": "一切無數上妙摩尼寶藏而作供養以佛神力所流",
    "X04n0223_068:0465c10": "出過諸天上味飲食而作供養一切佛剎種種上妙",
    "X04n0223_068:0465c11": "諸供養具能以神力普皆攝取而作供養於彼一一",
    "X04n0223_068:0465c12": "諸如來所恭敬尊重頭頂禮敬舉身布地請問佛法",
    "X04n0223_068:0465c13": "讚佛平等稱揚諸佛廣大功德入於諸佛所入大悲",
    "X04n0223_068:0465c14": "得佛平等無礙之力於一念頃一切佛所勤求妙法",
    "X04n0223_068:0465c15": "然於諸佛出興於世入般涅槃如是之相皆無所得",
    "X04n0223_068:0465c16": "如散動心了別所緣心起不知何所緣起心滅不知",
    "X04n0223_068:0465c17": "何所緣滅此菩薩摩訶薩亦復如是終不分別如來",
    "X04n0223_068:0465c18": "出世及涅槃相佛子如日中陽燄不從雲生不從池",
    "X04n0223_068:0465c19": "生不處於陸不住於水非有非無非善非惡非清非",
    "X04n0223_068:0465c20": "濁不堪飲漱不可穢汙非有體非無體非有味非無",
    "X04n0223_068:0465c21": "味以因緣故而現水相為識所了遠望似水而興水",
    "X04n0223_068:0465c22": "想近之則無本想自滅此菩薩摩訶薩亦復如是不",
    "X04n0223_068:0465c23": "得如來出興於世及涅槃相諸佛有相及以無相皆",
    "X04n0223_068:0465c24": "是想心之所分別佛子此三昧名為清淨深心行菩",
    "X04n0223_068:0466a01": "薩摩訶薩於此三昧入已而起起已不失譬如有人",
    "X04n0223_068:0466a02": "從睡得寤憶所夢事覺時雖無夢中境界而能憶念",
    "X04n0223_068:0466a03": "心不忘失菩薩摩訶薩亦復如是入於三昧見佛聞",
    "X04n0223_068:0466a04": "法從定而起憶持不忘而以此法開曉一切道場眾",
    "X04n0223_068:0466a05": "會莊嚴一切諸佛國土無量義趣悉得明達一切法",
    "X04n0223_068:0466a06": "門皆亦清淨然大智炬長諸佛種無畏具足辯才不",
    "X04n0223_068:0466a07": "竭開示演說甚深法藏是為菩薩摩訶薩第四清淨",
    "X04n0223_068:0466a08": "深心行大三昧善巧智。",
    "X04n0223_068:0466a09": "[0466a09] 【論】第四清淨深心行三昧於此段中三門如前一",
    "X04n0223_068:0466a10": "釋三昧之名者何故名為清淨深心行三昧以菩",
    "X04n0223_068:0466a11": "薩已修空無相之理智得身如理智&#x5FA7;周之身起",
    "X04n0223_068:0466a12": "前理智&#x5FA7;周之身以善巧智加行深心供養隨所",
    "X04n0223_068:0466a13": "供養一切諸佛香華蓋等十事而心不壞法身智",
    "X04n0223_068:0466a14": "身無作無想是故以立其名二釋三昧之體用者",
    "X04n0223_068:0466a15": "以法身根本智為體起方便善巧智興十事供養",
    "X04n0223_068:0466a16": "等眾生數佛為用三隨文釋義二義如前一長科",
    "X04n0223_068:0466a17": "經意者於此段中科為四段一佛子已下一行經",
    "X04n0223_068:0466a18": "明普賢菩薩重舉三昧之名二佛子此菩薩已下",
    "X04n0223_068:0466a19": "至不分別如來出世及涅槃相有十八行半經明",
    "X04n0223_068:0466a20": "以香華蓋等十事供養等眾生數諸佛分三佛子",
    "X04n0223_068:0466a21": "如日中陽燄已下至皆是心想之所分別有七行",
    "X04n0223_068:0466a22": "經明舉日中陽燄喻菩薩得知如來出興滅度分",
    "X04n0223_068:0466a23": "四佛子此三昧已下至善巧智有十行經明入三",
    "X04n0223_068:0466a24": "昧如夢中所見境界憶念不忘為人善說喻分二",
    "X04n0223_068:0466b01": "隨文釋義者其義如文但入觀者善得其宜先須",
    "X04n0223_068:0466b02": "入無思無心定得法身之理稱&#x8657;空之性方可於",
    "X04n0223_068:0466b03": "根本智方便起智興供養心起用須得自在稱理",
    "X04n0223_068:0466b04": "智而為之若也但修空無相法身即於智不能起",
    "X04n0223_068:0466b05": "用若但一向生想不見無相法身即純是有為一",
    "X04n0223_068:0466b06": "一依此十定次第方便一一經文自具明矣。",
    "X04n0223_068:0466b07": "[0466b07] 【經】佛子云何為菩薩摩訶薩知過去莊嚴藏三昧佛",
    "X04n0223_068:0466b08": "子此菩薩摩訶薩能知過去諸佛出現所謂劫次第",
    "X04n0223_068:0466b09": "中諸剎次第剎次第中諸劫次第劫次第中諸佛出",
    "X04n0223_068:0466b10": "現次第佛出現次第中說法次第說法次第中諸心",
    "X04n0223_068:0466b11": "樂次第心樂次第中諸根次第根次第中調伏次第",
    "X04n0223_068:0466b12": "調伏次第中諸佛壽命次第壽命次第中知億那由",
    "X04n0223_068:0466b13": "他年歲數量次第佛子此菩薩摩訶薩得如是無邊",
    "X04n0223_068:0466b14": "次第智故則知過去諸佛則知過去諸剎則知過去",
    "X04n0223_068:0466b15": "法門則知過去諸劫則知過去諸法則知過去諸心",
    "X04n0223_068:0466b16": "則知過去諸解則知過去諸眾生則知過去諸煩惱",
    "X04n0223_068:0466b17": "則知過去諸儀式則知過去諸清淨佛子此三昧名",
    "X04n0223_068:0466b18": "過去清淨藏於一念中能入百劫能入千劫能入百",
    "X04n0223_068:0466b19": "千劫能入百千億那由他劫能入無數劫能入無量",
    "X04n0223_068:0466b20": "劫能入無邊劫能入無等劫能入不可數劫能入不",
    "X04n0223_068:0466b21": "可稱劫能入不可思劫能入不可量劫能入不可說",
    "X04n0223_068:0466b22": "劫能入不可說不可說劫佛子彼菩薩摩訶薩入此",
    "X04n0223_068:0466b23": "三昧不滅現在不緣過去佛子彼菩薩摩訶薩從此",
    "X04n0223_068:0466b24": "三昧起於如來所受十種不可思議灌頂法亦得亦",
    "X04n0223_068:0466c01": "清淨亦成就亦入亦證亦滿亦持平等了知三輪清",
    "X04n0223_068:0466c02": "淨何等為十一者辯不違義二者說法無盡三者訓",
    "X04n0223_068:0466c03": "詞無失四者樂說不斷五者心無恐畏六者語必誠",
    "X04n0223_068:0466c04": "實七者眾生所依八者救脫三界九者善根最勝十",
    "X04n0223_068:0466c05": "者調御妙法佛子此是十種灌頂法若菩薩入此三",
    "X04n0223_068:0466c06": "昧從三昧起無間則得如歌羅邏入胎藏時於一念",
    "X04n0223_068:0466c07": "間識則託生菩薩摩訶薩亦復如是從此定起於如",
    "X04n0223_068:0466c08": "來所一念則得此十種法佛子是名菩薩摩訶薩第",
    "X04n0223_068:0466c09": "五知過去莊嚴藏大三昧善巧智。",
    "X04n0223_068:0466c10": "[0466c10] 【論】第五知過去莊嚴藏三昧於此段中三門如前",
    "X04n0223_068:0466c11": "一釋三昧名者何故名為知過去莊嚴藏大三昧",
    "X04n0223_068:0466c12": "此菩薩入此定中能知過去諸佛出現劫剎諸佛",
    "X04n0223_068:0466c13": "出現法門以嚴自心根本智具差別智以此成名",
    "X04n0223_068:0466c14": "為前之三昧興其供養於定中須知劫剎諸佛出",
    "X04n0223_068:0466c15": "興之次第法門二釋三昧之體用者以根本智為",
    "X04n0223_068:0466c16": "體知劫剎次第差別智為用已下如文三隨文釋",
    "X04n0223_068:0466c17": "義者三輪者神通記心正教是三輪清淨明此三",
    "X04n0223_068:0466c18": "昧得神通善記不忘善說諸法如歌羅邏者此云",
    "X04n0223_068:0466c19": "薄酪謂初受胎如薄酪自餘如文自具。",
    "X04n0223_068:0466c21": "大方廣佛新華嚴經合論卷第六十八",
    "X04n0223_068:0466c23": "音切",
    "X04n0223_068:0466c24": "儒[0466c24] (人朱切)。漱[0466c24] (所奏切)。覺[0466c24] (教音)。邏[0466c24] (郎佐切)。酪[0466c24] (盧各切)。錯[0466c24] (倉各切)。&#x668E;[0466c24] (於敬"
}