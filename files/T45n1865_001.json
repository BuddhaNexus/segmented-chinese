{
    "T45n1865_001:0467c16": "八識規矩補註序",
    "T45n1865_001:0467c18": "八識頌凡八章。文略而義深。乃集施頌體製",
    "T45n1865_001:0467c19": "兼以韻。故知義彼而文從此。擴充之則唯識",
    "T45n1865_001:0467c20": "理事無遺矣。昔天親慮末學心力減而不永。",
    "T45n1865_001:0467c21": "遂撮瑜伽之文。述三十頌。精擇而從略。欲人",
    "T45n1865_001:0467c22": "之易入。目曰唯識三十論。後護法諸師。各",
    "T45n1865_001:0467c23": "出所見以造釋論。而累帙積軸不勝其廣。是",
    "T45n1865_001:0467c24": "乃欲易而反難。由是諸師又各摭辭理精粹",
    "T45n1865_001:0467c25": "者。束為十卷。曰成唯識。暨奘三藏至自西域。",
    "T45n1865_001:0467c26": "輒翻此論。其八識頌實出於斯。然而理一而",
    "T45n1865_001:0467c27": "言有廣略者。皆因人而已。蓋人之所得者。或",
    "T45n1865_001:0467c28": "自略。或自廣。或由略以至廣。由廣反乎略。雖",
    "T45n1865_001:0467c29": "所入不一。而所得未嘗不一也。既得之則廣",
    "T45n1865_001:0468a01": "亦可略。亦可廣略。兼以之兼不以之。是皆無",
    "T45n1865_001:0468a02": "適而不可。豈學者之事乎。茲為學者言之。且",
    "T45n1865_001:0468a03": "欲從略而入。此八識頌不得不作。頌既出則",
    "T45n1865_001:0468a04": "語略而義深。此又不得不加之以註。為註之",
    "T45n1865_001:0468a05": "人不書其名。往往皆抄錄之本。故不無三豕",
    "T45n1865_001:0468a06": "之訛。今但義缺字訛者。補而正之。以自備觀",
    "T45n1865_001:0468a07": "覽。不虞龍華金碧峯圓通常無塵。聞予輟筆。",
    "T45n1865_001:0468a08": "過舍索稿。板行之。吁大法垂秋。孰不泥於聲",
    "T45n1865_001:0468a09": "利。能存是心。庶不負諸大士之心也。",
    "T45n1865_001:0468a10": "正德辛未純陽月普泰書於大興隆官舍。",
    "T45n1865_001:0468a14": "八識規矩補註卷上",
    "T45n1865_001:0468a16": "明魯菴法師普泰補註",
    "T45n1865_001:0468a17": "性境現量通三性　此言前五識於三境中唯",
    "T45n1865_001:0468a18": "緣性境。三量唯是現量。唯三性俱通也。蓋境",
    "T45n1865_001:0468a19": "則有三性境者性實也。即實根塵能所八法",
    "T45n1865_001:0468a20": "而成。乃有體實相分境。謂此境自有實種生。",
    "T45n1865_001:0468a21": "有實體用。現在實法即所緣唯識也。若前五",
    "T45n1865_001:0468a22": "識二種變中因緣變。故唯緣離言自相境。故",
    "T45n1865_001:0468a23": "獨影境假乃分別變緣之三量。唯現量爾。既",
    "T45n1865_001:0468a24": "唯現量緣境之時。明證眾境。故唯緣性境也。",
    "T45n1865_001:0468a25": "此識於善惡無記三性俱通。以五識性非恒",
    "T45n1865_001:0468a26": "一故。解見下文(量有三。謂現比非也。比非注見下。此但釋現量。現謂顯現。取境親明",
    "T45n1865_001:0468a27": "故。量謂量度。刊定義故。若心心所緣境之時。離映障等顯了分明。得境自性名現量也。若現屬境量屬心。或俱屬",
    "T45n1865_001:0468a28": "心。或現屬根。量屬心。依士持業依主三釋。言體者。即以無分別智正解心心所謂體也。謂現量緣境時離名言種類",
    "T45n1865_001:0468a29": "及邪妄分別。名無分別智。此智為現量體理門論有四種。一前五識。二同時意識。三諸心心所自證分。四一切定。",
    "T45n1865_001:0468b01": "心此四皆實證境而無分別也)。",
    "T45n1865_001:0468b02": "眼耳身三二地居　此言五識界地也。謂欲",
    "T45n1865_001:0468b03": "界(飲食睡眠婬欲三也)五趣雜居地。色界初禪離生喜樂",
    "T45n1865_001:0468b04": "地。以上三禪既無尋伺。識不起也。以地法無",
    "T45n1865_001:0468b05": "尋伺染故。此句頌影略鼻舌二識。一界一地。",
    "T45n1865_001:0468b06": "唯欲界五趣雜居地。以上禪天無段食故。段",
    "T45n1865_001:0468b07": "食以香味觸三法為體。段食既無。則此二識",
    "T45n1865_001:0468b08": "不生矣。無此食者。段食乃禪天所厭故。",
    "T45n1865_001:0468b09": "遍行別境善十一中二大八貪瞋癡　此言五",
    "T45n1865_001:0468b10": "識之心所也。以其恒依心起。與心相應。繫屬",
    "T45n1865_001:0468b11": "於心。具此三義如屬我物。故曰我所。乃相應",
    "T45n1865_001:0468b12": "唯識也。此前五識於六位心所唯闕不定。言",
    "T45n1865_001:0468b13": "一遍行有五者。謂作意者能警心為性。於所",
    "T45n1865_001:0468b14": "緣境引心為業。此一法有二功力。一心未起",
    "T45n1865_001:0468b15": "時警令心起。二若心起已引令趣境。觸謂令",
    "T45n1865_001:0468b16": "心心所觸境為性。受想思等所依為業。受者",
    "T45n1865_001:0468b17": "謂領納違順俱非境相為性。起欲為業。又云",
    "T45n1865_001:0468b18": "令心等起歡慼捨相。想者能安立自境分齊。",
    "T45n1865_001:0468b19": "謂於境取像為性。施設種種名言為業。謂要",
    "T45n1865_001:0468b20": "安立境分齊相。方能隨起種種名言。思者令",
    "T45n1865_001:0468b21": "心造作為性。於善品等役心為業。謂能取境",
    "T45n1865_001:0468b22": "正因等相。驅役自心令造善等。謂之遍行者。",
    "T45n1865_001:0468b23": "遍四一切心得行故。謂遍三性八識九地一切",
    "T45n1865_001:0468b24": "時也。故立此名。別境亦五。謂欲勝解念定慧。",
    "T45n1865_001:0468b25": "欲者於所樂境希望為性。勤依為業。所樂境",
    "T45n1865_001:0468b26": "有三。可忻境。所求境。所欲觀境。第三解正。",
    "T45n1865_001:0468b27": "勝解則於決定境印持為性。不可引轉為業。",
    "T45n1865_001:0468b28": "念於曾習境令心明記為性。定依為業。定於",
    "T45n1865_001:0468b29": "所觀境令心專注不散為性。智依為業。慧於",
    "T45n1865_001:0468c01": "所觀境揀擇為性。斷疑為業。以別別緣境而",
    "T45n1865_001:0468c02": "得生故名為別境。善十一者頌曰。善謂信慚",
    "T45n1865_001:0468c03": "愧。無貪等三根。勤安不放逸行捨及不害。唯",
    "T45n1865_001:0468c04": "善心俱名善心。所言信者。於實德能深忍樂",
    "T45n1865_001:0468c05": "欲心淨為性。對治不信樂善為業。然有三種。",
    "T45n1865_001:0468c06": "一信實有。謂於諸法實事理中深信忍故。二",
    "T45n1865_001:0468c07": "信有德。謂於三寶真淨德中深信樂故。三信",
    "T45n1865_001:0468c08": "有能。謂於一切世出世善深信有力。能得能",
    "T45n1865_001:0468c09": "成起希望故。對治不信之心。愛樂證修世出",
    "T45n1865_001:0468c10": "世善。忍謂勝解。乃信因。樂欲謂欲。即是信",
    "T45n1865_001:0468c11": "果。此性澄清能淨心等。如水清珠能清濁水。",
    "T45n1865_001:0468c12": "慚者依自法力崇重賢善為性。對治無慚止",
    "T45n1865_001:0468c13": "息惡行為業。自即自身。法謂教法。言我如是",
    "T45n1865_001:0468c14": "身解如是法。敢作諸惡也。愧者依世間力輕",
    "T45n1865_001:0468c15": "拒暴惡為性。對治無愧止息惡行為業。謂世",
    "T45n1865_001:0468c16": "人譏呵名世間力。輕拒暴惡者。輕有惡者而",
    "T45n1865_001:0468c17": "不親。拒惡法業而不作。無貪者於有。有具無",
    "T45n1865_001:0468c18": "著為性。對治貪著作善為業。無瞋者於苦。苦",
    "T45n1865_001:0468c19": "具無無恚為性。對治瞋恚作善為業。無癡者",
    "T45n1865_001:0468c20": "於諸事理明解為性。對治愚癡作善為業。勤",
    "T45n1865_001:0468c21": "謂精進於善惡品修斷事中勇捍為性。對治",
    "T45n1865_001:0468c22": "懈怠滿善為業。輕安者遠離麁重調暢身心",
    "T45n1865_001:0468c23": "堪任為性。對治惛沈轉依為業。又曰。離重",
    "T45n1865_001:0468c24": "名輕。調暢名安。有所堪可有所任受。令所依",
    "T45n1865_001:0468c25": "身心去麁重得安隱故。不放逸者。精進三根",
    "T45n1865_001:0468c26": "於所修斷防修為性。對治放逸成滿一切世",
    "T45n1865_001:0468c27": "出世間善事為業。蓋此不放逸即上精進三",
    "T45n1865_001:0468c28": "根上防修功能。離上四法非別有體。行捨者。",
    "T45n1865_001:0468c29": "精進三根令心平等正直無功用住為性。對",
    "T45n1865_001:0469a01": "治掉舉靜住為業。此行蘊中捨。簡非受蘊中",
    "T45n1865_001:0469a02": "捨故此名焉。令心等義由捨。令心離沈掉時。",
    "T45n1865_001:0469a03": "初心平等。次心正直。後無功用。此之一法亦",
    "T45n1865_001:0469a04": "即四法。蓋能令靜。即是四法。所令靜。即心平",
    "T45n1865_001:0469a05": "等等義。不害者。於諸有情不為損惱無瞋為",
    "T45n1865_001:0469a06": "性。能對治害悲愍為業(前八法是實後三是假)言中二大",
    "T45n1865_001:0469a07": "八貪瞋癡者。此染心所通二十六種。前五識",
    "T45n1865_001:0469a08": "止具十三根本惑。六中之三隨惑。二十中之",
    "T45n1865_001:0469a09": "十隨惑。總二十分。小中大三等。忿等前十為",
    "T45n1865_001:0469a10": "小隨。不與五識相應。唯中隨二。并大隨八。乃",
    "T45n1865_001:0469a11": "屬前五。名隨煩惱者。乃隨其根本煩惱分位",
    "T45n1865_001:0469a12": "差別等流性故。由自類俱起遍染二性遍諸",
    "T45n1865_001:0469a13": "染心。此之三義皆具名大。具一名中。俱無名",
    "T45n1865_001:0469a14": "小。言二性者。乃不善有覆(瑜伽三卷言四性曰。善不善有覆無記無覆無",
    "T45n1865_001:0469a15": "記。欲界具四。無色色界唯三。除不善性故)忿等十法。名別起故。闕自",
    "T45n1865_001:0469a16": "類俱起。唯是不善闕遍染二性。既闕有覆。不",
    "T45n1865_001:0469a17": "遍一切染心故為小隨。此十與第六意識相",
    "T45n1865_001:0469a18": "應。故此不釋無慚無愧。是自類俱起具一名",
    "T45n1865_001:0469a19": "中也。無慚者。不顧自法輕拒賢善為性。能障",
    "T45n1865_001:0469a20": "礙慚生長惡行為業。無愧者。不顧世間崇重",
    "T45n1865_001:0469a21": "暴惡為性。能障於愧生長惡行為業。掉舉則",
    "T45n1865_001:0469a22": "令心於境不寂靜為性。能障行捨奢麼他為",
    "T45n1865_001:0469a23": "業。惛沈則令心於境無堪任為性。能障輕安",
    "T45n1865_001:0469a24": "毘鉢舍那為業。不信則於實德能不忍樂欲",
    "T45n1865_001:0469a25": "心穢為性。能障淨心墮依為業。懈怠者於善",
    "T45n1865_001:0469a26": "惡品修斷事中懶墮為性。能障精進增染為",
    "T45n1865_001:0469a27": "業。放逸則於染淨品不能防修縱蕩為性。障",
    "T45n1865_001:0469a28": "不放逸增惡損善所依為業。失念則於諸所",
    "T45n1865_001:0469a29": "緣不能明記為性。能障正念散亂所依為業。",
    "T45n1865_001:0469b01": "蓋失念者。心散亂故。此失念者。有云。念一分",
    "T45n1865_001:0469b02": "攝。是煩惱相應念故。有義。癡一分攝。瑜伽",
    "T45n1865_001:0469b03": "說。此是癡分故癡令失念也。有義。俱一分攝。",
    "T45n1865_001:0469b04": "由前二文影略說故。散亂則於諸所緣令心",
    "T45n1865_001:0469b05": "流蕩為性。能障正定惡慧所依為業。謂散亂",
    "T45n1865_001:0469b06": "者。發惡慧故。不正知者。於所觀境謬解為性。",
    "T45n1865_001:0469b07": "能障正知毀犯為業。貪瞋癡者。即根本煩惱",
    "T45n1865_001:0469b08": "六中之三也。貪則於有。有具染著為性。能障",
    "T45n1865_001:0469b09": "無貪生苦為業瞋則於苦。苦具增恚為性。能",
    "T45n1865_001:0469b10": "障無瞋不安惡行所依為業。癡則於諸事理",
    "T45n1865_001:0469b11": "迷暗為性。能障無癡一切雜染所依為業。餘",
    "T45n1865_001:0469b12": "三注見。第六識所以為根本惑者。以其能生",
    "T45n1865_001:0469b13": "隨眠故也。何非餘俱。互相違故。",
    "T45n1865_001:0469b14": "五識同依淨色根　此言五識得名淨色者。指",
    "T45n1865_001:0469b15": "勝義而言。體非染法。唯白淨無記性故。五識",
    "T45n1865_001:0469b16": "隨根立名。總具五義。曰依發屬助。如頌言。依",
    "T45n1865_001:0469b17": "者五義之一也。若作釋者。謂依根之識助根。",
    "T45n1865_001:0469b18": "如根等皆依主釋也。根發之識依士釋也。或",
    "T45n1865_001:0469b19": "云根所發識。又為一例。",
    "T45n1865_001:0469b20": "九緣七八好相隣　此即九緣生識之義。九",
    "T45n1865_001:0469b21": "緣者。謂空明根境作意分別依染淨依根本",
    "T45n1865_001:0469b22": "依種子也。空謂根境相去空隙之空。明乃日",
    "T45n1865_001:0469b23": "月燈光之明。根乃八識所依之根。境謂八識",
    "T45n1865_001:0469b24": "所緣之境。作意即遍行五中之作意。分別依",
    "T45n1865_001:0469b25": "乃第六識也(前五識以第六為分別依。六識以前五為明了門也)。染淨依乃七",
    "T45n1865_001:0469b26": "識也(楞伽言。諸識有二種生住滅謂流注生住滅并相生住滅。梵云儞伽。此云流注。不斷唯目第八三相微",
    "T45n1865_001:0469b27": "隱種現不斷。故名流注。由無明緣初起業識。故說為生。相續長劫。故名為住。到金剛。定等覺一念斷本無明。名",
    "T45n1865_001:0469b28": "為流注。滅相生住滅者。謂餘七識心境麁顯。故名為相。雖七緣八望六為細。具有四惑。故亦名麁。依彼現識自種",
    "T45n1865_001:0469b29": "諸境緣合生七識為相。生。長劫熏習名為相。住從未向本漸伏乃斷至七地滿。名為相滅。依前生滅立迷悟依。依後",
    "T45n1865_001:0469c01": "生滅立染淨依。前長後短事分二別立染淨者此也)。根本依者。即第八識。種",
    "T45n1865_001:0469c02": "子緣者。謂親生種子也。九緣中種子緣。即四",
    "T45n1865_001:0469c03": "緣中親因緣。九境緣即四所緣緣。九餘七即",
    "T45n1865_001:0469c04": "增上緣等無間緣。乃八識王所。前後滅生自",
    "T45n1865_001:0469c05": "類無間。能引所引力用齊等。此頌雖隱略唯",
    "T45n1865_001:0469c06": "識兼之。故頌云。眼識九緣生。耳識唯從八",
    "T45n1865_001:0469c07": "(除明緣也)鼻舌身三七(除空明二緣也)後三(指六七八三識)五三四(指緣而言)。",
    "T45n1865_001:0469c08": "若加等無間。從頭各增一。言五三四者。第六",
    "T45n1865_001:0469c09": "識五緣。生謂根緣。即意境緣。即十八界作意",
    "T45n1865_001:0469c10": "緣。乃相應遍行五中之一也。根本緣。即賴耶",
    "T45n1865_001:0469c11": "種子緣。乃第六識親生種子也。七識三緣者。",
    "T45n1865_001:0469c12": "種子緣。即第七識親生種子作意緣。見上注。",
    "T45n1865_001:0469c13": "根緣境緣俱第八識。故曰依彼轉緣彼也。第",
    "T45n1865_001:0469c14": "八四緣生者。謂根緣。即末那境緣。即種子",
    "T45n1865_001:0469c15": "根身器界作意緣。即五所中之一也。種子緣。",
    "T45n1865_001:0469c16": "乃第八識親生種子也。等無間緣者。乃各識",
    "T45n1865_001:0469c17": "前念已滅即開闢處所引後念令生中間無隔",
    "T45n1865_001:0469c18": "者也。八識若加此緣眼有十。乃至第八具五。",
    "T45n1865_001:0469c19": "何故諸識藉緣方生。以有為法仗因托緣。闕",
    "T45n1865_001:0469c20": "則不生。故緣多而斷少而恒也。此頌影略後",
    "T45n1865_001:0469c21": "三。故三不言具緣也。",
    "T45n1865_001:0469c22": "合三離二觀塵世　此言眼耳二識離中取",
    "T45n1865_001:0469c23": "境。鼻舌身三合中取境。觀目能緣見分即眼",
    "T45n1865_001:0469c24": "等。五識及諸心所塵世即所緣相分乃色等",
    "T45n1865_001:0469c25": "五塵也。或謂眼。耳二識既離中取境。則境在",
    "T45n1865_001:0469c26": "心外。何謂唯識。況小乘等。皆言心外實有諸",
    "T45n1865_001:0469c27": "法。若是則不獨乖唯識之宗。又豈不符合彼",
    "T45n1865_001:0469c28": "小乘外宗耶。然頌言離者。指根境而言。蓋第",
    "T45n1865_001:0469c29": "八自證分變而為見相二分。見乃諸心心所",
    "T45n1865_001:0470a01": "法相。乃根身器界之法。此言眼耳二識取離",
    "T45n1865_001:0470a02": "根之境。何嘗離於能變自證之體耶。若以知",
    "T45n1865_001:0470a03": "處不知處異。壞根不壞根別。則境之離根合",
    "T45n1865_001:0470a04": "根可見矣。故云。以根照境說離合。以心緣境",
    "T45n1865_001:0470a05": "談唯識。離取用勝。故立通也。",
    "T45n1865_001:0470a06": "愚者難分識與根　此言小乘愚法聲聞。不",
    "T45n1865_001:0470a07": "知根之與識各有種子現行。以為根識互生",
    "T45n1865_001:0470a08": "也。根之種現但能導識之種現。謂根為生識",
    "T45n1865_001:0470a09": "之緣。則可謂生識則不可以識自有能生之",
    "T45n1865_001:0470a10": "種子。故以其未除所知障。於法不了。乃智",
    "T45n1865_001:0470a11": "淺心麁。由是不信大乘唯識教也。此注言根",
    "T45n1865_001:0470a12": "識之種現各別。恐初學尚疑試更言之。蓋根",
    "T45n1865_001:0470a13": "乃色法。即第八之相分。識乃心法。即第八之",
    "T45n1865_001:0470a14": "見分。此色心不同也。根雖屬色。以其為第八",
    "T45n1865_001:0470a15": "親相分故。獨具八之執受二義。執又有攝持",
    "T45n1865_001:0470a16": "二義。以第八攝為自體(同是無記)持令不散。受亦",
    "T45n1865_001:0470a17": "有領覺二義。領以為境。令生覺受。非外六塵",
    "T45n1865_001:0470a18": "無情之物可比。故第八與五根同是無記性。",
    "T45n1865_001:0470a19": "五識心法三性皆具。此根識之性不同也。又",
    "T45n1865_001:0470a20": "根能照境識能緣境。此根識之用不同也。大",
    "T45n1865_001:0470a21": "抵根無分別前五識雖有隨念分別。而無計",
    "T45n1865_001:0470a22": "度分別。故常混淆而難辨。故佛為愚心者開",
    "T45n1865_001:0470a23": "心說蘊。愚色者開色說處。俱愚者俱開說界。",
    "T45n1865_001:0470a24": "始華嚴至楞嚴。演此三科不知幾百千過。而",
    "T45n1865_001:0470a25": "阿難尚以心知眼見為言。故佛以門能見否",
    "T45n1865_001:0470a26": "詰之。意謂心以根而見。猶人以燈見物也。以",
    "T45n1865_001:0470a27": "此言之。則根識之難分可知矣。",
    "T45n1865_001:0470a28": "變相觀空唯後得　此前五了俗見空。變謂",
    "T45n1865_001:0470a29": "變帶。相謂相分。觀目能緣見分。空目所緣真",
    "T45n1865_001:0470b01": "如。唯後得者揀非根本智。以唯依色根故。後",
    "T45n1865_001:0470b02": "得智不親緣真如者。以有分別智故。不能親",
    "T45n1865_001:0470b03": "緣無分別理籌度起。故此空即實性唯識。",
    "T45n1865_001:0470b04": "果中猶自不詮真　謂無漏五識在佛果位",
    "T45n1865_001:0470b05": "中。尚不能親緣真如。以其根本智依心根故。",
    "T45n1865_001:0470b06": "親緣真如。後得依色根有分別故。所以不能",
    "T45n1865_001:0470b07": "親緣真如謂之後得者。根本而後生前五。既",
    "T45n1865_001:0470b08": "無根本何有後得。是彼類故。同達事故。此句",
    "T45n1865_001:0470b09": "頌破異師計也。以安慧宗中前五因中既成",
    "T45n1865_001:0470b10": "無漏變相緣如。以見相二分是遍計性。自證",
    "T45n1865_001:0470b11": "分是依他起性。至佛果位自證分親緣真如。",
    "T45n1865_001:0470b12": "以無相見遍計性故。所以護法師以此句破",
    "T45n1865_001:0470b13": "也。",
    "T45n1865_001:0470b14": "圓明初發成無漏三類分身息苦輪　此言前",
    "T45n1865_001:0470b15": "五識因窮得果則相應心品。即成成所作智。",
    "T45n1865_001:0470b16": "現三類身止息眾生苦輪也。謂佛位中第八",
    "T45n1865_001:0470b17": "識轉為無漏白淨識已。而相應心所即成大",
    "T45n1865_001:0470b18": "圓鏡智。歘然現前。故云初發。則前五識即",
    "T45n1865_001:0470b19": "成無漏。故云成無漏也。三類分身者。以五識",
    "T45n1865_001:0470b20": "之心所即成成所作智現三類身也。三類身",
    "T45n1865_001:0470b21": "者。乃法報化三身之中化身爾。此化身所被",
    "T45n1865_001:0470b22": "之機。優劣不一。故能被之化身復有三也。千",
    "T45n1865_001:0470b23": "丈大化身被大乘四加行菩薩。小化丈六身",
    "T45n1865_001:0470b24": "被大乘三資糧位菩薩。與二乘凡夫隨類化。",
    "T45n1865_001:0470b25": "三乘普被六趣皆霑。或曰。前五識成無漏相",
    "T45n1865_001:0470b26": "應心品。現身益物。何以先言第八成無漏耶。",
    "T45n1865_001:0470b27": "以圓明初發乃第八相應心品圓鏡智爾。蓋",
    "T45n1865_001:0470b28": "前五根即第八識所變相分。能變本識既成",
    "T45n1865_001:0470b29": "無漏。所變五根即成無漏。能發五根。既成無",
    "T45n1865_001:0470c01": "漏則所發五識遂成無漏也。或曰。既言轉八",
    "T45n1865_001:0470c02": "識以成四智。何以却言相應心品耶。曰唯識",
    "T45n1865_001:0470c03": "第十云。此四品總攝佛地一切有為功德皆",
    "T45n1865_001:0470c04": "盡。此轉有漏八七六五識相應品。如次而得",
    "T45n1865_001:0470c05": "智。雖非識而依識轉。識為主故說識轉得。又",
    "T45n1865_001:0470c06": "有漏位智劣識強。無漏位中智強識劣。為勸",
    "T45n1865_001:0470c07": "有情依智捨識故。說轉八識而得此四智。下",
    "T45n1865_001:0470c08": "凡言轉識者准此。",
    "T45n1865_001:0470c09": "三性三量通三境　此言第六識於三性三量",
    "T45n1865_001:0470c10": "三境俱通。以通字貫於上下。言三性者。善則",
    "T45n1865_001:0470c11": "順益義。順於正理。益於自他。不善則違損義。",
    "T45n1865_001:0470c12": "違於正理損於自他。無記者。無不也。記記別。",
    "T45n1865_001:0470c13": "於善惡品不可記別。故此以順違損益之義",
    "T45n1865_001:0470c14": "解三性也。又云。順益二世名善性。違損二世",
    "T45n1865_001:0470c15": "名不善性。於愛非愛果不可記別名無記性。",
    "T45n1865_001:0470c16": "謂自體及果俱可愛樂名善性。不善反上。無",
    "T45n1865_001:0470c17": "愛非愛不可記別名無記也。此又約三世漏",
    "T45n1865_001:0470c18": "無漏以解三性。言三量者。現量解現上文。今",
    "T45n1865_001:0470c19": "但解比非二量。比量者。度境無謬。非量者情",
    "T45n1865_001:0470c20": "有理無。蓋比度不著也。以第六識有五種一",
    "T45n1865_001:0470c21": "定中獨頭。意識緣定境。定境有理事。事又",
    "T45n1865_001:0470c22": "有極略極逈。色及定自在所生法處諸色。二",
    "T45n1865_001:0470c23": "散位獨頭。緣受所引色。及遍計所起諸法處",
    "T45n1865_001:0470c24": "色。如緣空花鏡像彩畫。所生者並法處所攝",
    "T45n1865_001:0470c25": "也。三夢中獨頭緣夢中境。四明了意識。與前",
    "T45n1865_001:0470c26": "五識同緣五塵。五亂意識。即散意識。於五根",
    "T45n1865_001:0470c27": "中狂亂而起。如患熱病青為黃見。非是眼識。",
    "T45n1865_001:0470c28": "是此意也。定中意識唯現量。獨頭散意識比",
    "T45n1865_001:0470c29": "非二量。夢中并亂二識。皆非量也。明了意識",
    "T45n1865_001:0471a01": "通三量。現多比非少也(現量見上文。茲正解比非二量。先釋名。若獨散意識",
    "T45n1865_001:0471a02": "度境無謬故名比量比度不著謂之非量。謂量者即能緣之心體。若心心所緣境為因比度生者。總名比量。若比屬境",
    "T45n1865_001:0471a03": "量屬心。所比之量。依士釋。若俱屬心。能比即量。持業釋也。非量者非不也。邪謬之異名。若心心所緣境之時。不",
    "T45n1865_001:0471a04": "稱境知而邪謬生解者。名為非量。非即量。持業釋也。次釋體者。比量即有分別智正解心心所為體。非量者即以",
    "T45n1865_001:0471a05": "邪妄謬解心心所為體也)。言三境者。性境已解見上文。今因",
    "T45n1865_001:0471a06": "釋影質二境故重解其義。性境者。即實根塵",
    "T45n1865_001:0471a07": "八法所成及實定果色。皆自有實種生。乃前",
    "T45n1865_001:0471a08": "五及第八現量第六所緣諸實色境。不帶名",
    "T45n1865_001:0471a09": "言無籌度心名為性境。及根本智緣如亦是",
    "T45n1865_001:0471a10": "此境。以無分別任運轉故。此有其二。第一類",
    "T45n1865_001:0471a11": "性境者。即前所言者。第二類都無前義。只約",
    "T45n1865_001:0471a12": "相分從質義邊說為性境。由假說故名第二",
    "T45n1865_001:0471a13": "類帶質境亦二。真帶質者。以心緣心中間相",
    "T45n1865_001:0471a14": "分。從兩頭生連帶生起。名真帶質。似帶質",
    "T45n1865_001:0471a15": "者。以心緣色中間相分。唯從見分一頭生起",
    "T45n1865_001:0471a16": "變帶生起。名似帶質也。獨影亦二。言無質獨",
    "T45n1865_001:0471a17": "影者。即第六緣空花兔角及過未等所變相",
    "T45n1865_001:0471a18": "分。其相分與第六同種生。無空花等質。有質",
    "T45n1865_001:0471a19": "獨影者。即第六緣五根種現。是皆托質起。其",
    "T45n1865_001:0471a20": "相分亦與見分同種生。亦名獨影。境為所緣。",
    "T45n1865_001:0471a21": "識為能緣。各有其體。性境之體見上註文。能",
    "T45n1865_001:0471a22": "緣者。除末那識餘七。皆用自心心所為體。獨",
    "T45n1865_001:0471a23": "影境以第六見分所變假相分為體。能緣即",
    "T45n1865_001:0471a24": "自心心所為體。帶質境即變起中間假相分",
    "T45n1865_001:0471a25": "為體。能緣者唯六七二識心心所為體。此言",
    "T45n1865_001:0471a26": "六通三境者。五俱意識不作解時得境自相。",
    "T45n1865_001:0471a27": "是為性境。緣心心所乃帶質境。緣無體法是",
    "T45n1865_001:0471a28": "獨影境。此約有漏位中言之。若無漏位。八識",
    "T45n1865_001:0471a29": "皆緣三境以通緣假實。故頌曰。性境不隨心。",
    "T45n1865_001:0471b01": "獨影唯從見。帶質通情本。性種等隨應(有云。第六有",
    "T45n1865_001:0471b02": "五種。除亂意識夢中意識。唯緣獨影。餘三皆緣三境。謂明了意識與前五緣實五。塵率爾心中是性境。若以後念",
    "T45n1865_001:0471b03": "緣五塵上方圓長短等假色即有質。獨影亦名似帶質。散位獨頭意識亦通三境。多是獨影。通緣三世有質無質法",
    "T45n1865_001:0471b04": "故。若緣自身現行心心所時。是帶質境。若緣自身五根及緣他人心心所。是獨影境。亦名似帶質。又獨頭意識初剎",
    "T45n1865_001:0471b05": "那緣五塵少分緣實色亦名性境定中意識亦通緣三境。謂通緣三世有質無質法故。是獨影境。又能緣自身現行心",
    "T45n1865_001:0471b06": "心所故。是帶境。又七地已前有漏定位亦能引起五識緣五塵等。即是性境也)。",
    "T45n1865_001:0471b07": "三界輪時易可知　三界見上文。輪謂輪轉。",
    "T45n1865_001:0471b08": "言第六識於三界往來易知以行相顯勝故。",
    "T45n1865_001:0471b09": "動身發語獨為最也。",
    "T45n1865_001:0471b10": "相應心所五十一　此八識中。唯此第六。心",
    "T45n1865_001:0471b11": "所俱全互不違故。其遍行別境善所并根惑",
    "T45n1865_001:0471b12": "三隨惑中大共十解見上文。唯根惑慢疑惡",
    "T45n1865_001:0471b13": "見三并小隨十不定四共十七法。此方釋義。",
    "T45n1865_001:0471b14": "言慢者。恃己於他高舉為性。能障不慢生苦",
    "T45n1865_001:0471b15": "為業。蓋有慢於德有德心不謙下。由此生死",
    "T45n1865_001:0471b16": "輪轉無窮受諸苦故。疑者。於諸諦理猶豫為",
    "T45n1865_001:0471b17": "性。能障不疑善品為業。蓋猶豫者善不生故。",
    "T45n1865_001:0471b18": "惡見者於諸諦理顛倒推度染慧為性。能障",
    "T45n1865_001:0471b19": "善見招苦為業。蓋惡見者。多受苦故。此見",
    "T45n1865_001:0471b20": "總有五。謂身邊邪見戒也。言小隨忿者。謂依",
    "T45n1865_001:0471b21": "對現前不饒益境憤發為性。能障不忿執仗",
    "T45n1865_001:0471b22": "為業。仗謂器仗。懷忿者多發暴惡身表業故。",
    "T45n1865_001:0471b23": "言恨者。由忿為先懷惡不捨結冤為性。能障",
    "T45n1865_001:0471b24": "不恨熱惱為業。蓋結恨者。不能含忍恒熱惱",
    "T45n1865_001:0471b25": "故。忿恨俱嗔一分也。覆者。於自作罪恐失利",
    "T45n1865_001:0471b26": "譽隱藏為性。能障不覆悔惱為業。謂覆罪者。",
    "T45n1865_001:0471b27": "後必悔惱不安隱故。貪癡二分也。惱者。由忿",
    "T45n1865_001:0471b28": "恨為先追觸暴惡恨戾為性。能障不惱蛆螫",
    "T45n1865_001:0471c01": "為業。亦嗔分也。嫉者。殉自名利不耐他榮妬",
    "T45n1865_001:0471c02": "忌為性。能障不嫉憂戚為業。謂嫉者。聞見他",
    "T45n1865_001:0471c03": "榮深懷憂戚不安隱故。亦是瞋分。言慳者。耽",
    "T45n1865_001:0471c04": "著法財不能惠捨祕悋為性。能障不慳鄙畜",
    "T45n1865_001:0471c05": "為業。謂慳悋者。心多鄙澁畜積財法不能捨",
    "T45n1865_001:0471c06": "故。此屬貪分。誑者。為獲利譽矯現有德詭詐",
    "T45n1865_001:0471c07": "為性。能障不誑邪命為業。謂矯誑者。心懷異",
    "T45n1865_001:0471c08": "謀多現不實邪命事。故此貪癡分。諂者。為罔",
    "T45n1865_001:0471c09": "他故。矯設異儀諂曲為性。能障不諂教誨為",
    "T45n1865_001:0471c10": "業。謂諂曲者。為罔冐他曲順時宜。矯設方便",
    "T45n1865_001:0471c11": "以取他意。或藏己失不任師友正教誨故。亦",
    "T45n1865_001:0471c12": "貪癡分。害者。於諸有情心無悲愍損惱為性。",
    "T45n1865_001:0471c13": "能障不害逼惱為業。謂有害者。逼惱他故。瞋",
    "T45n1865_001:0471c14": "一分攝。言憍者。於自盛事深生染著醉傲為",
    "T45n1865_001:0471c15": "性。能障不憍染依為業。蓋憍醉者。生長一切",
    "T45n1865_001:0471c16": "雜染法故。此貪分也。謂不憍者。即無貪也。",
    "T45n1865_001:0471c17": "隨惑二十則忿等十法并失念不正知放逸三",
    "T45n1865_001:0471c18": "法。乃根本家差別分位。餘七即等流性也。言",
    "T45n1865_001:0471c19": "不定四者。頌云。不定謂悔眠。尋伺二各二。此",
    "T45n1865_001:0471c20": "不同前五位心所。定遍八識三性時地。此之",
    "T45n1865_001:0471c21": "四法皆不定故。瑜伽復以四一切辨五差別",
    "T45n1865_001:0471c22": "云。遍行具四。別境唯有初二。一切善唯有一。",
    "T45n1865_001:0471c23": "謂一切地染。四皆無不定。唯一謂一切。性言",
    "T45n1865_001:0471c24": "悔者。長行屬云。悔謂惡作蓋。惡作是因。悔是",
    "T45n1865_001:0471c25": "其體。以體即因。故論云。悔謂惡作。乃因果之",
    "T45n1865_001:0471c26": "義也。謂惡所作業追悔為性。障止為業。奢麼",
    "T45n1865_001:0471c27": "他能止住心故名為止。眠者。令身不自在心",
    "T45n1865_001:0471c28": "極暗昧輕略為性。障觀為業。謂毘鉢舍那攝",
    "T45n1865_001:0471c29": "境從心名之為觀。取體即慧也。此眠能令身",
    "T45n1865_001:0472a01": "心等者其無心眠。如何能令謂從有心眠。其",
    "T45n1865_001:0472a02": "實無心不名睡眠。蓋眠是心所有能令用。彼",
    "T45n1865_001:0472a03": "既無體。豈有令用。故不名眠。尋者。尋求令心",
    "T45n1865_001:0472a04": "怱遽於意言境麁轉為性。伺謂伺察令心怱",
    "T45n1865_001:0472a05": "遽於意言境細轉為性。二法業用俱以安不",
    "T45n1865_001:0472a06": "安身心分位所依為業言意言境者。意所取",
    "T45n1865_001:0472a07": "境多依名言。故云意言境。此二並用思慧一",
    "T45n1865_001:0472a08": "分為體。若令心安即是思分。令心不安即是",
    "T45n1865_001:0472a09": "慧分。蓋思者。徐而細故。慧者。急而麁故。若",
    "T45n1865_001:0472a10": "然則令安則用思無慧。不安則用慧無思。何",
    "T45n1865_001:0472a11": "云並用。通照大師釋有兼正。若正用思急慧",
    "T45n1865_001:0472a12": "隨思能令心安。若正用慧徐思隨慧。亦令不",
    "T45n1865_001:0472a13": "安。是說不違並用。此相應之義有五。謂時依",
    "T45n1865_001:0472a14": "行緣事也。王所同時起同所依根見分行相",
    "T45n1865_001:0472a15": "各同。同一所緣。同一體事。故得相應也。",
    "T45n1865_001:0472a16": "善惡臨時別配之　此言第六識遇善境時。",
    "T45n1865_001:0472a17": "與善心所相應。遇不善無記境時。與不善無",
    "T45n1865_001:0472a18": "記心所相應。故曰別配之。據理談情。思之可",
    "T45n1865_001:0472a19": "悉。",
    "T45n1865_001:0472a20": "性界受三恒轉易　言此第六識於三性三界",
    "T45n1865_001:0472a21": "并五受。恒常轉變改易也。以行相易脫故。唯",
    "T45n1865_001:0472a22": "受有五種。論說不一。謂七八二識唯是捨受。",
    "T45n1865_001:0472a23": "前五轉識苦樂二受。第六意識二師說異。若",
    "T45n1865_001:0472a24": "意地有苦師言。第六通具五受。若意地無苦",
    "T45n1865_001:0472a25": "師言。第六唯憂喜捨三受。若約極苦極樂其",
    "T45n1865_001:0472a26": "苦樂之觸。豈有不侵心者哉。若無間之苦三",
    "T45n1865_001:0472a27": "禪之樂。孰能忘其逆順之境。蓋逼悅於身名",
    "T45n1865_001:0472a28": "苦樂受。逼悅心者名憂喜受。不逼不悅者名",
    "T45n1865_001:0472a29": "捨受。以理言之。意地有苦師。盡其義也。",
    "T45n1865_001:0472b01": "根隨信等總相連　等者。等餘遍行別境及",
    "T45n1865_001:0472b02": "不定也。謂此識與染淨諸法亦相連。性界受",
    "T45n1865_001:0472b03": "等隨識轉易也。",
    "T45n1865_001:0472b04": "動身發語獨為最　此言第六識有情動身發",
    "T45n1865_001:0472b05": "語時。於八識中行相最勝。故成業論云。由外",
    "T45n1865_001:0472b06": "發身語表內心所思。譬如潛淵魚鼓波而自",
    "T45n1865_001:0472b07": "表。此識俱思而有三種。謂審慮思決定思。動",
    "T45n1865_001:0472b08": "發勝思。餘識所無。故最勝也。",
    "T45n1865_001:0472b09": "引滿能招業力牽　此言第六識獨能造引滿",
    "T45n1865_001:0472b10": "二業。此業能招總別二果。以業勝力能牽引",
    "T45n1865_001:0472b11": "故名為引業。圓總果故。名為滿業。如畫者師",
    "T45n1865_001:0472b12": "資作模填彩。義可知矣。故論云。一業引一果。",
    "T45n1865_001:0472b13": "多業能圓滿。業招於果而有四種。謂一業引",
    "T45n1865_001:0472b14": "一果。一業引多果。多業引一果。多業引多果。",
    "T45n1865_001:0472b15": "此第六能造業招果。前五一分善惡亦能造。",
    "T45n1865_001:0472b16": "七八二識皆不能造業。無記性故。若論八識",
    "T45n1865_001:0472b17": "招業成果。唯是第八前六一分。若非業招唯",
    "T45n1865_001:0472b18": "是第七。前六亦一分。善不善性故。所言總報",
    "T45n1865_001:0472b19": "者。乃善惡趣一報之主。名別報者。壽夭貴賤",
    "T45n1865_001:0472b20": "好醜等是。",
    "T45n1865_001:0472b21": "發起初心歡喜地　此第六識於初地初心轉",
    "T45n1865_001:0472b22": "成無漏。以分別二障無故。問三世斷何。若斷",
    "T45n1865_001:0472b23": "現惑智不俱。過去已滅。未來不生。為斷於何。",
    "T45n1865_001:0472b24": "曰但約智起惑除。令未來惑體不續生。名之",
    "T45n1865_001:0472b25": "為斷。",
    "T45n1865_001:0472b26": "俱生猶自現纏眠　纏自現行。眠目種子。謂",
    "T45n1865_001:0472b27": "此識於初地初心猶有俱生煩惱所知種現。",
    "T45n1865_001:0472b28": "以未純無漏故。又非恒在雙空觀故。",
    "T45n1865_001:0472b29": "遠行地後純無漏　遠行乃第七地也。此識",
    "T45n1865_001:0472c01": "於七地已前漏無漏間雜而生。以未常在觀",
    "T45n1865_001:0472c02": "門故。至此地後而純無漏。以俱生二障永不",
    "T45n1865_001:0472c03": "現行恒在觀門故。生空乃恒。法空猶間。又",
    "T45n1865_001:0472c04": "云。十地中前五地。有相觀多無相觀少。第六",
    "T45n1865_001:0472c05": "地有相觀少無相觀多。至七地中。純無相觀",
    "T45n1865_001:0472c06": "也。",
    "T45n1865_001:0472c07": "觀察圓明照大千　謂此第六識。於初歡喜",
    "T45n1865_001:0472c08": "初心雖無分別二障轉成無漏。俱生障在。歷",
    "T45n1865_001:0472c09": "離垢發光焰慧難勝現前至此遠行。則俱生",
    "T45n1865_001:0472c10": "障永伏不起。無漏淨識而恒生起。相應心所",
    "T45n1865_001:0472c11": "亦轉為妙觀察智。而恒圓明普照大千之界。",
    "T45n1865_001:0472c12": "非談一界而智功普故。",
    "T45n1865_001:0472c13": "八識規矩補註卷上"
}