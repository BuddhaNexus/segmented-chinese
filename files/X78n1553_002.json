{
    "X78n1553_002:0428b16": "天聖廣燈錄卷第二   〔宋實〕",
    "X78n1553_002:0428b18": "第一祖摩訶迦葉尊者[0428b18] 摩竭陀國人也。姓婆羅門。父",
    "X78n1553_002:0428b19": "名飲澤。母香志。昔毗婆尸佛世。為鍛金師。莊嚴彼佛",
    "X78n1553_002:0428b20": "像。時有貧女得一金錢。&#x89A9;如來相。發希有意。持詣金",
    "X78n1553_002:0428b21": "師。請飾佛像。既而共發願。永劫為清淨夫婦。由是因",
    "X78n1553_002:0428b22": "緣。九十一劫身皆金色。後生梵天。次生摩竭陀國。始",
    "X78n1553_002:0428b23": "名迦葉波。此云飲光勝。身有殊妙光明。亦名金勝。&#x76D6;",
    "X78n1553_002:0428b24": "以金色為號也。復名婆耆子。聞如來出世。志求出家。",
    "X78n1553_002:0428c01": "冀度諸有。佛言。善來比丘。鬚髮自落。袈裟著體。持頭",
    "X78n1553_002:0428c02": "陀行。佛常稱讚。[0428c02] 如來在靈山說法。諸天&#x732E;華。世尊持",
    "X78n1553_002:0428c03": "華示眾。迦葉微笑。世尊告眾曰。吾有正法眼藏。涅槃",
    "X78n1553_002:0428c04": "妙心。付囑摩訶迦葉。流布將來。勿令斷絕。仍以金縷",
    "X78n1553_002:0428c05": "僧伽梨衣付迦葉。以俟慈氏。[0428c05] 世尊涅槃時。迦葉不在",
    "X78n1553_002:0428c06": "眾會。時迦葉方自外還。如來於金棺出現雙足以示",
    "X78n1553_002:0428c07": "之。迦葉作禮訖。世尊化三昧火闍維之。[0428c07] 迦葉乃造眾",
    "X78n1553_002:0428c08": "曰。如來雙林示滅。我等宜興後事。可共結集。宣傳法",
    "X78n1553_002:0428c09": "教。于是集諸大眾。所傳聲曰。",
    "X78n1553_002:0428c10": " 如來弟子  且莫涅槃  得神通者  當赴結集",
    "X78n1553_002:0428c11": "[0428c11] 是時。偈聲周&#x5FA7;沙界。證阿羅漢者。悉集賓&#x9262;羅窟。(此云",
    "X78n1553_002:0428c12": "七業巖也)時阿難諸漏未盡。大迦葉不令會集。阿難自念。",
    "X78n1553_002:0428c13": "我事如來。曾無缺犯。何期有漏。不預聖倫。坐盤陀石。",
    "X78n1553_002:0428c14": "經三晝夜。證無漏果。即還眾會。擊其石門。[0428c14] 迦葉曰。汝",
    "X78n1553_002:0428c15": "未解脫。何須再來。[0428c15] 阿難曰。我已證無漏。[0428c15] 迦葉曰。可現",
    "X78n1553_002:0428c16": "神通。以遣眾疑。[0428c16] 阿難即入自戶鑰中。會眾生疑。迦葉",
    "X78n1553_002:0428c17": "白槌。請第一座阿難尊者說法。阿難即升法座云。如",
    "X78n1553_002:0428c18": "是我聞。[0428c18] 大迦葉結集三藏已。作是思惟。持如來傳受",
    "X78n1553_002:0428c19": "僧伽梨衣。當隱雞足山中。以俟龍華三會。遂告阿難",
    "X78n1553_002:0428c20": "曰。汝今當知。婆伽婆未圓寂時。多子塔前以正法眼",
    "X78n1553_002:0428c21": "藏付囑於我。我今將隱雞峰。以此正法傳付於汝。汝",
    "X78n1553_002:0428c22": "善護持。流通將來。無令斷絕。汝受吾教。聽吾偈曰。",
    "X78n1553_002:0428c23": " 法法本來法  無法無非法  何於一法中",
    "X78n1553_002:0428c24": " 有法有不法",
    "X78n1553_002:0429a01": "[0429a01] 阿難受教已。迦葉遂茲隱焉。",
    "X78n1553_002:0429a02": "第二祖阿難尊者[0429a02] 王舍城人也。姓剎帝利。父斛飯王。",
    "X78n1553_002:0429a03": "世尊以為總持第一。常所讚歎。加以宿世有大功德。",
    "X78n1553_002:0429a04": "受持法藏。如水傳器。佛乃命為侍者。則與世尊為堂",
    "X78n1553_002:0429a05": "兄弟。[0429a05] 既而結集之後。阿難復念。如來以大法眼付大",
    "X78n1553_002:0429a06": "迦葉。迦葉既隱而付於我。我今將滅。遂處常河中曰。",
    "X78n1553_002:0429a07": "先所度脫者。應當來集。[0429a07] 須臾。五百羅漢從空而至。眾",
    "X78n1553_002:0429a08": "中名商那和修者。阿難夙知法器。遂告曰。如來以大",
    "X78n1553_002:0429a09": "法眼藏囑累迦葉。既當入寂。密付於我。我今將滅。用",
    "X78n1553_002:0429a10": "傳於汝。汝善護持。流通後世。無令斷絕。汝受吾教。聽",
    "X78n1553_002:0429a11": "吾偈曰。",
    "X78n1553_002:0429a12": " 本來付有法  付了言無法  各各須自悟",
    "X78n1553_002:0429a13": " 悟了無無法",
    "X78n1553_002:0429a14": "[0429a14] 偈已。告商那和修曰。汝善行化。繼我弘揚。汝後有嗣。",
    "X78n1553_002:0429a15": "大化五天。度人如天人師。唯無相好。石室盈籌。阿難",
    "X78n1553_002:0429a16": "作一十八變。入奮迅三昧。化火焚身。人天共分舍利。",
    "X78n1553_002:0429a17": "各建塔廟。當厲王朝也。",
    "X78n1553_002:0429a18": "第三祖商那和修尊者[0429a18] 摩突羅國人也。姓毗舍離。父",
    "X78n1553_002:0429a19": "名林勝。母名憍奢耶。和修處胎六年始生。梵云商諾",
    "X78n1553_002:0429a20": "迦。(此云自然服也)即西域九枝秀草名也。若羅漢聖人降生。",
    "X78n1553_002:0429a21": "此草出焉。和修生時。瑞草斯應。[0429a21] 如來行化至摩突國。",
    "X78n1553_002:0429a22": "見一青林茂盛。語阿難曰。此林地名優留荼。吾滅後",
    "X78n1553_002:0429a23": "一百年。有比丘名商那和修。於此地轉妙法輪。後百",
    "X78n1553_002:0429a24": "歲果誕和修。出家證道。受慶喜尊者法眼。及止此林。",
    "X78n1553_002:0429b01": "有大火龍歸順法教。因施其地。以建仁祠。[0429b01] 尊者於吒",
    "X78n1553_002:0429b02": "利國得優波&#x6BF1;多以為給侍。因問曰。汝年幾耶。[0429b02] 答曰。",
    "X78n1553_002:0429b03": "我年十七。[0429b03] 師曰。汝身十七。性十七耶。[0429b03] 曰。師髮已白。為",
    "X78n1553_002:0429b04": "髮白耶。心白耶。[0429b04] 師曰。我但髮白。非心白耳。[0429b04] &#x6BF1;多曰。我",
    "X78n1553_002:0429b05": "身十七。非性十七也。[0429b05] 和修知是法器。遂為落髮受具。",
    "X78n1553_002:0429b06": "乃告曰。昔如來以正法眼藏付囑迦葉。展轉相授而",
    "X78n1553_002:0429b07": "至於我。我今付汝。汝善護持。流布將來。勿令斷絕。汝",
    "X78n1553_002:0429b08": "受吾教。聽吾偈曰。",
    "X78n1553_002:0429b09": " 非法亦非心  無心亦無法  說是心法時",
    "X78n1553_002:0429b10": " 是法非心法",
    "X78n1553_002:0429b11": "[0429b11] 付囑已。即隱於罽賓國南象白山中。後見&#x6BF1;多有五",
    "X78n1553_002:0429b12": "百徒眾。常多懈慢。尊者乃往彼以調伏之。而說偈",
    "X78n1553_002:0429b13": "曰。",
    "X78n1553_002:0429b14": " 通達非彼此  至聖無長短  汝除輕慢意",
    "X78n1553_002:0429b15": " 疾得阿羅漢",
    "X78n1553_002:0429b16": "[0429b16] 五百比丘聞偈已。依教奉行。皆獲無漏。尊者乃作十",
    "X78n1553_002:0429b17": "八變。化火光三昧。用焚其身。&#x6BF1;多收舍利。葬於梵伽",
    "X78n1553_002:0429b18": "羅山。乃宣王朝也。",
    "X78n1553_002:0429b19": "第四祖優波&#x6BF1;多尊者[0429b19] 吒利國人。(亦名優波崛多。亦名鄔波&#x6BF1;多)姓",
    "X78n1553_002:0429b20": "首陀。父名善意。十七出家。二十證果。至摩突羅國。四",
    "X78n1553_002:0429b21": "眾雲集。由是震動魔宮。波旬愁怖。遂竭其魔力。密持",
    "X78n1553_002:0429b22": "華鬘。縻之于頸。終無其便。而返觀人．狗．蛇三屍。為鬘",
    "X78n1553_002:0429b23": "在己之頸。蟲[月*且]穢壞。不能除去。波旬乃升六欲天。告",
    "X78n1553_002:0429b24": "諸天主。求其解免。[0429b24] 各言。十力弟子所作神變。孰能去",
    "X78n1553_002:0429c01": "之。[0429c01] 波旬曰。然則奈何。[0429c01] 諸天主曰。汝可歸心尊者。即能",
    "X78n1553_002:0429c02": "除斷。乃為說偈曰。",
    "X78n1553_002:0429c03": " 若因地倒  還因地起  離地求起  終無其理",
    "X78n1553_002:0429c04": "[0429c04] 波旬受教。即下天宮。作禮尊者。襄露懺悔。&#x6BF1;多曰。汝",
    "X78n1553_002:0429c05": "自今去。於如來正法更不作嬈難否。[0429c05] 波旬曰。我誓迴",
    "X78n1553_002:0429c06": "向佛道。永斷不善。[0429c06] &#x6BF1;多曰。若然者。汝自唱言。歸依三",
    "X78n1553_002:0429c07": "寶。[0429c07] 魔王奉教。華鬘悉除。踊躍禮謝尊者。而說偈曰。",
    "X78n1553_002:0429c08": " 稽首三昧尊  十力聖弟子  我今願迴向",
    "X78n1553_002:0429c09": " 勿令有劣弱",
    "X78n1553_002:0429c10": "[0429c10] 尊者在世。化導最多。每化一人。以一籌置於石室。充",
    "X78n1553_002:0429c11": "滿其間。最後。有一長者子名香眾。來禮尊者。志求出",
    "X78n1553_002:0429c12": "家。尊者曰。汝身出家。心出家。[0429c12] 答曰。我來出家。非為身",
    "X78n1553_002:0429c13": "心。[0429c13] 尊者曰。不為身心。復誰出家。[0429c13] 答曰。夫出家者。無我",
    "X78n1553_002:0429c14": "我故。心不生滅。即是常道。既是常道。諸佛無常。心無",
    "X78n1553_002:0429c15": "形相。其體亦然。[0429c15] 師曰。汝當明悟。心自通達。紹隆聖種。",
    "X78n1553_002:0429c16": "即與出家受具。乃告之曰。如來以正法眼藏付囑迦",
    "X78n1553_002:0429c17": "葉。次第傳授以至於吾。吾今付汝。善自護持。流布將",
    "X78n1553_002:0429c18": "來。無令斷絕。汝受吾教。聽吾偈曰。",
    "X78n1553_002:0429c19": " 心自本來心  本心非有法  有法有本心",
    "X78n1553_002:0429c20": " 非心非本法",
    "X78n1553_002:0429c21": "[0429c21] 復告香眾曰。汝父□夢金日而生於汝。可名提多迦。",
    "X78n1553_002:0429c22": "(此云通真量也)尊者乃騰身&#x8657;空。呈十八變。然復本座。跏趺",
    "X78n1553_002:0429c23": "而逝。提多迦以室內籌。用焚其軀。收舍利。起&#x5896;供養。",
    "X78n1553_002:0429c24": "當平王朝也。",
    "X78n1553_002:0430a01": "第五祖提多迦尊者[0430a01] 摩竭陀國人也。初生之時。父夢",
    "X78n1553_002:0430a02": "金日自屋而出。照曜天地。前有大山。諸寶嚴飾。山頂",
    "X78n1553_002:0430a03": "泉涌。滂&#x6CB2;四流。後遇&#x6BF1;多尊者。為解之曰。寶山者。吾",
    "X78n1553_002:0430a04": "身也。泉涌者。法無盡也。日從屋出者。汝今入道之相",
    "X78n1553_002:0430a05": "也。照曜天地者。汝智慧超遠也。尊者本名香眾。因易",
    "X78n1553_002:0430a06": "今名焉。乃說偈贊曰。",
    "X78n1553_002:0430a07": " 巍巍七寶山  常出智慧泉  迴為真法味",
    "X78n1553_002:0430a08": " 能度諸有緣",
    "X78n1553_002:0430a09": "[0430a09] &#x6BF1;多尊者說偈答曰。",
    "X78n1553_002:0430a10": " 我法傳於汝  當現大智慧  金日從屋出",
    "X78n1553_002:0430a11": " 照曜於天地",
    "X78n1553_002:0430a12": "[0430a12] 提多迦聞師妙偈。設禮奉持。後至中印土。彼國有八",
    "X78n1553_002:0430a13": "千大仙。彌遮迦為首。聞尊者至。率眾瞻禮。而謂尊者",
    "X78n1553_002:0430a14": "曰。昔與師同生梵天。我遇阿私陀仙人授我仙法。師",
    "X78n1553_002:0430a15": "逢十力弟子修習禪那。自此報分殊途。已經六劫。[0430a15] 尊",
    "X78n1553_002:0430a16": "者曰。汝可捨邪。入於佛慧。[0430a16] 彌遮迦曰。昔阿私陀仙授",
    "X78n1553_002:0430a17": "我記云。&#x5374;後六劫。當遇同學。獲無漏果。今也相遇。非",
    "X78n1553_002:0430a18": "宿緣耶。願師大慈。令我解脫。[0430a18] 尊者即為出家受具。餘",
    "X78n1553_002:0430a19": "仙眾始生我慢。尊者示大神通。於是俱發菩提心。一",
    "X78n1553_002:0430a20": "時出家。乃告彌遮迦曰。如來以正法眼藏付于迦葉。",
    "X78n1553_002:0430a21": "展轉囑果而至於吾。吾今付汝。汝善護持。演化當來。",
    "X78n1553_002:0430a22": "無令斷絕。汝受吾教。聽吾偈曰。",
    "X78n1553_002:0430a23": " 通達本法心  無法無非法  悟了同未悟",
    "X78n1553_002:0430a24": " 無心亦無法",
    "X78n1553_002:0430b01": "[0430b01] 偈已。踊身&#x8657;空。現十八變。化火光三昧。自焚其軀。彌",
    "X78n1553_002:0430b02": "遮迦與八千比丘同收舍利。於班茶山中起塔供養。",
    "X78n1553_002:0430b03": "即莊王朝也。",
    "X78n1553_002:0430b04": "第六祖彌遮迦尊者[0430b04] 中印土人也。既傳法已。遊化至",
    "X78n1553_002:0430b05": "北天竺國。見雉堞之上。有金色祥雲。嘆曰。茲大乘氣",
    "X78n1553_002:0430b06": "也。必誕奇人。為吾法嗣。乃入城。於闤闠。聞有一人手",
    "X78n1553_002:0430b07": "持酒器。逆而問曰。師阿方而來。欲往何處。[0430b07] 師曰。從心",
    "X78n1553_002:0430b08": "而來。欲往無處。[0430b08] 曰。識我手中物否。[0430b08] 師曰。此是觸器而",
    "X78n1553_002:0430b09": "負淨者。[0430b09] 曰。師識我否。[0430b09] 師曰。我即不識。識即非我。又謂",
    "X78n1553_002:0430b10": "曰。汝試自稱名氏。吾當後示本因。[0430b10] 彼人說偈曰。",
    "X78n1553_002:0430b11": " 我從無量劫  至于生此國  本姓頗羅墮",
    "X78n1553_002:0430b12": " 名字婆須密",
    "X78n1553_002:0430b13": "[0430b13] 師云。我師提多迦說。世尊昔遊北印土。語阿難曰。此",
    "X78n1553_002:0430b14": "國中。吾滅後三百年。有一聖人。姓頗羅墮。名婆須蜜。",
    "X78n1553_002:0430b15": "而於祖師。次當第七。世尊記汝。汝應出家。[0430b15] 彼乃置器",
    "X78n1553_002:0430b16": "禮師而言曰。我思往劫。常作檀那。&#x732E;一如來寶座。佛",
    "X78n1553_002:0430b17": "記我云。於賢劫釋迦法中。宣傳正法。今符師說。願加",
    "X78n1553_002:0430b18": "度脫。[0430b18] 師即披剃受具。遂告之曰。如來以正法眼藏密",
    "X78n1553_002:0430b19": "付迦葉。如是展轉以至於我。我今付汝。汝善護持。傳",
    "X78n1553_002:0430b20": "化將來。勿令斷絕。汝受吾教。聽吾偈曰。",
    "X78n1553_002:0430b21": " 無心無可得  說得不名法  若了心非心",
    "X78n1553_002:0430b22": " 始解心心法",
    "X78n1553_002:0430b23": "[0430b23] 偈已。入師子奮迅三昧。踊身&#x8657;空。化火光三昧。周焚",
    "X78n1553_002:0430b24": "其身。婆須蜜收舍利起塔。即襄王朝也。",
    "X78n1553_002:0430c01": "第七祖婆須蜜尊者[0430c01] 北天竺國人也。姓頗羅墮。常執",
    "X78n1553_002:0430c02": "酒器。遊行里閭。遇彌遮迦尊者。宣如來往誌。自省前",
    "X78n1553_002:0430c03": "緣。投器出家。授法行化。至迦摩國。於法座前。忽有一",
    "X78n1553_002:0430c04": "智者自稱。我名佛陀難提。與師論義。[0430c04] 師曰。仁者。論即",
    "X78n1553_002:0430c05": "不義。義即不論。若擬論義。終非義論。[0430c05] 難提知師義勝。",
    "X78n1553_002:0430c06": "心即欽伏。曰。冀師大慈。賜垂攝受。[0430c06] 尊者遂與剃度受",
    "X78n1553_002:0430c07": "具。復告之曰。如來以正法眼藏囑累迦葉。次第傳授",
    "X78n1553_002:0430c08": "而至於我。我今付汝。汝善護持。流布將來。無令斷絕。",
    "X78n1553_002:0430c09": "汝受吾教。聽吾偈曰。",
    "X78n1553_002:0430c10": " 心同&#x8657;空界  示等&#x8657;空法  證得&#x8657;空時",
    "X78n1553_002:0430c11": " 無是無非法",
    "X78n1553_002:0430c12": "[0430c12] 偈已。入慈心三昧。經于七日。人天俱來作禮。而說偈",
    "X78n1553_002:0430c13": "曰。",
    "X78n1553_002:0430c14": " 賢劫眾聖祖  而當第七位  尊者哀念我",
    "X78n1553_002:0430c15": " 請為宣佛地",
    "X78n1553_002:0430c16": "[0430c16] 尊者從三昧起。而說偈曰。",
    "X78n1553_002:0430c17": " 我所得法  而非有故  若識佛地  離有無故",
    "X78n1553_002:0430c18": "[0430c18] 說此偈已。還入三昧示寂。佛陀難提即就本座起寶",
    "X78n1553_002:0430c19": "塔。以閟全身。即定王朝也。",
    "X78n1553_002:0430c20": "第八祖佛陀難提尊者[0430c20] 迦摩羅國人也。姓瞿曇氏。頂",
    "X78n1553_002:0430c21": "有肉髻。辯博無礙。遇婆須蜜尊者。出家授教。既而行",
    "X78n1553_002:0430c22": "化至提伽國毗舍羅家。見舍上有白光。師曰。此家當",
    "X78n1553_002:0430c23": "有聖人。[0430c23] 言訖。長者出致禮。問。何所須。[0430c23] 尊者曰。汝之一",
    "X78n1553_002:0430c24": "子。名伏馱蜜多者。年已五十。口未曾言。足未曾屐。當",
    "X78n1553_002:0431a01": "紹法寶。可令出家。[0431a01] 父母感尊者慈攝。既而祇諾。伏馱",
    "X78n1553_002:0431a02": "聞之。遽起設禮。而說偈曰。",
    "X78n1553_002:0431a03": " 父母非我親  誰是最親者  諸佛非我道",
    "X78n1553_002:0431a04": " 誰是最道者",
    "X78n1553_002:0431a05": "[0431a05] 尊者以偈答曰。",
    "X78n1553_002:0431a06": " 汝言與心親  父母非可比  汝行與道合",
    "X78n1553_002:0431a07": " 諸佛心即是  外求有相佛  與汝不相似",
    "X78n1553_002:0431a08": " 欲識汝本心  非合亦非離",
    "X78n1553_002:0431a09": "[0431a09] 伏馱蜜多聞師妙偈。即請出家。尊者即為度脫受具。",
    "X78n1553_002:0431a10": "乃告之曰。如來以正法眼藏傳付迦葉。展轉以至於",
    "X78n1553_002:0431a11": "吾。吾今囑累於汝。汝善護持。流布將來。勿令斷絕。汝",
    "X78n1553_002:0431a12": "受吾教。聽吾偈曰。",
    "X78n1553_002:0431a13": " &#x8657;空無內外  心法亦如是  若了&#x8657;空界",
    "X78n1553_002:0431a14": " 是達真如理",
    "X78n1553_002:0431a15": "[0431a15] 伏馱蜜多承師付囑。說偈贊曰。",
    "X78n1553_002:0431a16": " 我師諸祖中  當繼第八位  法化眾無量",
    "X78n1553_002:0431a17": " 悉獲阿羅漢",
    "X78n1553_002:0431a18": "[0431a18] 爾時。尊者即現神通。而趣圓寂。就本座起塔。以奉全",
    "X78n1553_002:0431a19": "身。即景王朝也。"
}