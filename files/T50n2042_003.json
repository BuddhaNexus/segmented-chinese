{
    "T50n2042_003:0108a02": "阿育王傳卷第三",
    "T50n2042_003:0108a04": "西晉安息三藏安法欽譯",
    "T50n2042_003:0108a05": "◎駒那羅本緣",
    "T50n2042_003:0108a06": "[0108a06] 阿恕伽王夫人字曰蓮花。產生一子名為法",
    "T50n2042_003:0108a07": "增。有一輔相。白於王言。王應歡喜。所以者",
    "T50n2042_003:0108a08": "何。王生一子。面貌端正其眼最勝。王聞此語。",
    "T50n2042_003:0108a09": "心生慶悅而作是言。先王之種有大名稱。我",
    "T50n2042_003:0108a10": "今復能增長於法。而生此子。故遂立名以為",
    "T50n2042_003:0108a11": "法增。乳母將兒來至王所。王見兒已。心生",
    "T50n2042_003:0108a12": "愛厚。即說偈言。",
    "T50n2042_003:0108a13": " 此子眼最勝  甚有大福德",
    "T50n2042_003:0108a14": " 如初生蓮花  莊嚴在於面",
    "T50n2042_003:0108a15": " 亦如圓滿月  見者無不喜",
    "T50n2042_003:0108a16": "[0108a16] 說此偈已。語輔相言。頗見人眼有似我此小",
    "T50n2042_003:0108a17": "兒眼不。輔相答言。一切人中未曾聞見。唯聞",
    "T50n2042_003:0108a18": "雪山有鳥。名駒那羅眼。最為好。王即&#x52C5;夜",
    "T50n2042_003:0108a19": "叉言。可疾取彼雪山之中駒那羅鳥。吾欲",
    "T50n2042_003:0108a20": "見之。時有夜叉。即應王命。一剎那頃取彼鳥",
    "T50n2042_003:0108a21": "來至王所。王觀此鳥眼小而好。與兒之眼等",
    "T50n2042_003:0108a22": "無有異。是故字兒為駒那羅。此名流布普皆",
    "T50n2042_003:0108a23": "聞知。故遂號之名駒那羅也。及年長大為之",
    "T50n2042_003:0108a24": "娶妻。字真金鬘。王與其子至雞頭摩寺。時",
    "T50n2042_003:0108a25": "彼上座觀駒那羅不久之頃必當失眼。語王",
    "T50n2042_003:0108a26": "言。何故不使駒那羅子常令聽法王便&#x52C5;子",
    "T50n2042_003:0108a27": "言。汝今應當順上座教。時駒那羅合十爪掌",
    "T50n2042_003:0108a28": "向上座所而作是言。有何教&#x52C5;唯請從之。上",
    "T50n2042_003:0108a29": "座&#x52C5;言。眼者無常不可恃怙。當勤修集定慧",
    "T50n2042_003:0108b01": "之行。於是駒那羅受教。即退在宮靜處而自",
    "T50n2042_003:0108b02": "思惟。觀眼苦空無常無我。時阿育王第一夫",
    "T50n2042_003:0108b03": "人名帝失羅叉。向拘那羅所見其獨坐。愛其",
    "T50n2042_003:0108b04": "眼故。抱駒那羅而作是言。猛火熾盛燒於山",
    "T50n2042_003:0108b05": "野。婬欲逼我亦復如是。汝今與我宜相愛樂。",
    "T50n2042_003:0108b06": "駒那羅聞是語已。以手覆耳而說偈言。",
    "T50n2042_003:0108b07": " 此語不和善  塞耳不欲聞",
    "T50n2042_003:0108b08": " 云何以母道  於子有欲想",
    "T50n2042_003:0108b09": " 非法欲不斷  是為惡趣門",
    "T50n2042_003:0108b10": "[0108b10] 帝失羅叉瞋恚而言。汝不從。我不久之間必",
    "T50n2042_003:0108b11": "當滅汝。駒那羅復偈答言。",
    "T50n2042_003:0108b12": " 願守淨法死  不受婬欲生",
    "T50n2042_003:0108b13": " 破壞天人道  賢智所訶責",
    "T50n2042_003:0108b14": "[0108b14] 帝失羅叉從是已後常求其短。時北方有國。",
    "T50n2042_003:0108b15": "名乾陀羅。其國有城。名得叉尸羅。彼城人民",
    "T50n2042_003:0108b16": "叛逆不順。王躬欲往討伐其城。輔相諫言。王",
    "T50n2042_003:0108b17": "不須往。可遣一子征撫而已。王便問子駒那",
    "T50n2042_003:0108b18": "羅言。汝能伐彼得叉尸羅國不。答言。能伐。王",
    "T50n2042_003:0108b19": "知子意歡喜欲去。莊嚴道路。諸有老病死亡",
    "T50n2042_003:0108b20": "憂苦乞&#x5303;之徒。約&#x52C5;國界使遠道側。阿恕伽",
    "T50n2042_003:0108b21": "王親共其子乘羽寶車而自送之。將欲別時",
    "T50n2042_003:0108b22": "抱頸而哭。視子而言。彼人福德得見汝眼。",
    "T50n2042_003:0108b23": "時有相師婆羅門占言。王愛子眼。而其子眼",
    "T50n2042_003:0108b24": "不久之間必當破壞。今見兒眼無不歡喜。彼",
    "T50n2042_003:0108b25": "若壞者一切憂苦。駒那羅已漸前進至得叉",
    "T50n2042_003:0108b26": "尸羅城。城中人民聞駒那羅來。嚴治道巷捉",
    "T50n2042_003:0108b27": "持香瓶。以示伏相半由旬迎。既見駒那羅",
    "T50n2042_003:0108b28": "合掌而言。我等人民不叛於王。亦不叛王",
    "T50n2042_003:0108b29": "子。但叛王邊諸惡臣耳。極設供具恭敬圍繞",
    "T50n2042_003:0108c01": "將入城中。阿恕伽王生大重病。口中糞臭身",
    "T50n2042_003:0108c02": "諸毛孔皆糞汁流出。無人能治。王&#x52C5;大臣。可",
    "T50n2042_003:0108c03": "喚駒那羅以為王位。我死不久。用惡活為。王",
    "T50n2042_003:0108c04": "大夫人帝失羅叉聞是語已。而自思惟。若駒",
    "T50n2042_003:0108c05": "那羅為王。我無活理。即作方便。白王說言。",
    "T50n2042_003:0108c06": "莫聽醫入我能治王。王便斷醫不聽使入。帝",
    "T50n2042_003:0108c07": "失羅叉遍&#x52C5;一切男子女人。若有重患如王病",
    "T50n2042_003:0108c08": "者慎莫治之。皆&#x52C5;將來。時有一男得如此",
    "T50n2042_003:0108c09": "病婦詣醫所而作是言。我之夫主有如此病。",
    "T50n2042_003:0108c10": "醫即答言速往將來。為汝治之。遂將至醫邊。",
    "T50n2042_003:0108c11": "醫便將向帝失羅叉所。帝失羅叉得即殺之",
    "T50n2042_003:0108c12": "破腹而看。見其腹中有一大虫。虫上去時糞",
    "T50n2042_003:0108c13": "亦隨去。虫若下時糞亦逐去。於是便以末椒",
    "T50n2042_003:0108c14": "而與。亦復不死。種種辛物用持與之。猶故",
    "T50n2042_003:0108c15": "不死。乃至與蔥。虫便即死逐糞道去。以是因",
    "T50n2042_003:0108c16": "緣勸王食蔥。王言。我是剎利之種云何食蔥。",
    "T50n2042_003:0108c17": "帝失羅叉重白王言。為治病故必應服之。於",
    "T50n2042_003:0108c18": "是食蔥。而虫即死。逐糞道出。王病得差。語",
    "T50n2042_003:0108c19": "帝失羅叉言。汝欲得何願。答言。欲得七日作",
    "T50n2042_003:0108c20": "王。王即聽使作王七日。帝失羅叉既得聽已。",
    "T50n2042_003:0108c21": "而自念言。我今正是報駒那羅怨惡之時。",
    "T50n2042_003:0108c22": "便作詔書語得叉尸羅國人言。挑駒那羅眼。",
    "T50n2042_003:0108c23": "何以故駒那羅有大罪過急挑眼出。阿恕伽",
    "T50n2042_003:0108c24": "王極為嚴峻莫。復稽遲。以犯王制。封書之時。",
    "T50n2042_003:0108c25": "要得王齒。印封其書。帝失羅叉伺王眠睡",
    "T50n2042_003:0108c26": "欲印此書。王輒怖畏而自覺悟。帝失羅叉問",
    "T50n2042_003:0108c27": "於王言。何以卒覺。我向惡夢見鷲二鳥欲",
    "T50n2042_003:0108c28": "挑我子駒那羅眼。作是語已。而復還眠。第二",
    "T50n2042_003:0108c29": "亦復眠中卒覺。語夫人言。我復惡夢。夫人",
    "T50n2042_003:0109a01": "問言。見何等夢。答言。夢見駒那羅頭髮甚長",
    "T50n2042_003:0109a02": "在地而坐。夫人言。但好安眠。誰害王子。王還",
    "T50n2042_003:0109a03": "睡眠。夫人以王齒印印書。遣使齎書。&#x52C5;得叉",
    "T50n2042_003:0109a04": "尸羅國人挑拘那羅眼。王復夢見齒墮落。王",
    "T50n2042_003:0109a05": "至早起便喚相師而占此夢。相師占言。如此",
    "T50n2042_003:0109a06": "之夢必是王子失眼之相。王聞此語。合十指",
    "T50n2042_003:0109a07": "掌歸命四方護佛道神信法信僧者。願護我",
    "T50n2042_003:0109a08": "子。書既至彼得叉尸羅城。城中人民愛敬法",
    "T50n2042_003:0109a09": "僧。仁篤之厚乃至無有示此書者。而共議",
    "T50n2042_003:0109a10": "言。王尚不能恩及其子。於我人民何能愛惜。",
    "T50n2042_003:0109a11": "駒那羅者每於一切群生之類。恒懷悲愍普",
    "T50n2042_003:0109a12": "欲救拔。諸根調順無有憍慢。如此之子而欲",
    "T50n2042_003:0109a13": "毀害。況我等輩。便隱此書久乃方出與駒那",
    "T50n2042_003:0109a14": "羅。駒那羅得書即信其語而作是言。隨諸人",
    "T50n2042_003:0109a15": "意取我之眼。時無有人取其眼者。便喚真陀",
    "T50n2042_003:0109a16": "羅使令挑眼。真陀羅不肯而言。寧可壞我目。",
    "T50n2042_003:0109a17": "云何當壞如此之眼。於是用一寶篋價直十",
    "T50n2042_003:0109a18": "萬兩金。雇真陀羅以挑己眼。猶故不肯。業緣",
    "T50n2042_003:0109a19": "應熟自然有人面十八醜來求挑眼。駒那羅",
    "T50n2042_003:0109a20": "見已。便憶上座夜奢說眼無常之語。乃作是",
    "T50n2042_003:0109a21": "念。良由見我必應受此壞眼業報。故作此語。",
    "T50n2042_003:0109a22": "真是我之善知識也。哀愍我故預垂&#x52C5;教。",
    "T50n2042_003:0109a23": "欲使我心受報之時不生恐怖。昔者上座又",
    "T50n2042_003:0109a24": "&#x52C5;我言。三有無常危脆如幻。我乃久知眼之",
    "T50n2042_003:0109a25": "壞相。當取堅法。即語醜人言。可取一眼著我",
    "T50n2042_003:0109a26": "手中。時彼醜人便即向於駒那羅所。欲挑眼",
    "T50n2042_003:0109a27": "取著其手中。一切人民稱怨大喚。皆作是言。",
    "T50n2042_003:0109a28": "怪哉苦哉。明淨之目自然崩墮。極妙蓮花",
    "T50n2042_003:0109a29": "而被毀壞。數萬億人啼哭懊惱不能自勝。於",
    "T50n2042_003:0109b01": "是駒那羅觀掌中眼而作念言。咄哉此眼。汝",
    "T50n2042_003:0109b02": "今何故不觀色也。本謂汝好。今但是凡鄙",
    "T50n2042_003:0109b03": "肉摶。誑惑愚人。謂中有我橫生愛重。真",
    "T50n2042_003:0109b04": "是眾緣假合成耳。都無實眼如水上泡。不放",
    "T50n2042_003:0109b05": "逸者能作此觀便脫生死。作是思惟時得須",
    "T50n2042_003:0109b06": "陀洹道已得見諦。語醜人言。更取一眼。便",
    "T50n2042_003:0109b07": "從其語挑其眼取著其掌中。時駒那羅重觀",
    "T50n2042_003:0109b08": "是眼得斯陀含。捨肉眼故得法眼淨。而作是",
    "T50n2042_003:0109b09": "語。挑我肉眼而得慧眼。捨生死父作法王子。",
    "T50n2042_003:0109b10": "雖失富財得於法財永離憂苦。後時駒那羅",
    "T50n2042_003:0109b11": "乃知此書帝失羅叉之所誑作實非王教。便",
    "T50n2042_003:0109b12": "為願言。使大夫人帝失羅叉長壽安樂無諸",
    "T50n2042_003:0109b13": "衰患。何以故。由彼方便壞我因緣獲得法",
    "T50n2042_003:0109b14": "利。駒那羅婦真金鬘者。聞其夫主被挑兩眼。",
    "T50n2042_003:0109b15": "即向夫所見挑眼血污其身體。懊惱哽咽悶",
    "T50n2042_003:0109b16": "絕躄地。以水灑面還得醒悟。起立啼哭而作",
    "T50n2042_003:0109b17": "是言。妙好清淨眼毀壞乃如此。駒那羅以偈",
    "T50n2042_003:0109b18": "答言。",
    "T50n2042_003:0109b19": " 自作此惡業  今日自受之",
    "T50n2042_003:0109b20": " 一切世界苦  恩愛會別離",
    "T50n2042_003:0109b21": " 汝應遠苦惱  何用啼哭為",
    "T50n2042_003:0109b22": "[0109b22] 城中人民驅駒那羅夫婦二人令出外去。而",
    "T50n2042_003:0109b23": "其夫婦生來處樂。不堪苦事執持作役。彈琴",
    "T50n2042_003:0109b24": "歌乞以自存活。展轉而去向花氏城。至王宮",
    "T50n2042_003:0109b25": "門欲入宮中。守門之人不聽使入。駒那羅即",
    "T50n2042_003:0109b26": "於門邊象&#x53A9;中宿。天明彈琴。琴中說己辛苦",
    "T50n2042_003:0109b27": "挑眼得道因緣。門者聞之。自觀陰入皆得",
    "T50n2042_003:0109b28": "出離生死之苦。王聞歌琴聲而作是言。此",
    "T50n2042_003:0109b29": "琴之聲似駒那羅聲。其聲之中作辛苦言。亦",
    "T50n2042_003:0109c01": "復更作自大之聲。我聞此聲剛強心滅如象",
    "T50n2042_003:0109c02": "失子。遣人往看。見駒那羅無眼黑瘦而不識",
    "T50n2042_003:0109c03": "之。還白王言。有一乞人。眼盲黑瘦婦在其邊。",
    "T50n2042_003:0109c04": "王聞是語而作念言。我本夢見駒那羅子失",
    "T50n2042_003:0109c05": "其兩目。此非是也。憶念我子心不暫停。當",
    "T50n2042_003:0109c06": "速喚之。即遣人復至象&#x53A9;。問盲人言。汝是",
    "T50n2042_003:0109c07": "何人。為誰之子。盲人答言。我父是彼阿恕伽",
    "T50n2042_003:0109c08": "王主閻浮提。於一切人皆得自在。我是彼",
    "T50n2042_003:0109c09": "子。字駒那羅。亦更有父為大法王。號曰佛",
    "T50n2042_003:0109c10": "陀。使人即將盲人夫婦至於王所。王見駒那",
    "T50n2042_003:0109c11": "羅眼盲黑瘦衣裳弊壞。都欲不識見少形相",
    "T50n2042_003:0109c12": "而生髣&#x9AF4;。即問言曰。汝是駒那羅也。答言。我",
    "T50n2042_003:0109c13": "是。王聞其語悶絕躄地。以水灑面還復蘇息。",
    "T50n2042_003:0109c14": "抱駒那羅著於膝上。手摩捫眼涕泣而言。",
    "T50n2042_003:0109c15": "汝眼本似駒那羅。故遂以為字。今悉無有。以",
    "T50n2042_003:0109c16": "何為名。今可道之。誰挑汝眼。譬如虛空無月",
    "T50n2042_003:0109c17": "無星。誰無悲心能壞汝眼。誰於汝眼作終身",
    "T50n2042_003:0109c18": "苦。駒那羅子。誰令汝眼乃使如此。速疾語",
    "T50n2042_003:0109c19": "我我。今見汝身。形骸憔悴。燒我身心。都悉壞",
    "T50n2042_003:0109c20": "盡。如似被於金剛之雹。駒那羅言。願莫憂",
    "T50n2042_003:0109c21": "惱。父不聞也。佛亦受報。緣覺聲聞及諸凡夫",
    "T50n2042_003:0109c22": "等無有脫者。應受報者善惡之業終不敗亡。",
    "T50n2042_003:0109c23": "我自造業不可怨他。非刀劍害亦非金剛。非",
    "T50n2042_003:0109c24": "火非毒非怨惡惡蛇。非爾所苦來逼我身。先",
    "T50n2042_003:0109c25": "作此業。今受其報。使他憂苦甚非所宜。一",
    "T50n2042_003:0109c26": "切有身皆如射的眾箭著之。此身亦爾。眾苦",
    "T50n2042_003:0109c27": "集之。阿恕伽王雖聞此語。猶為憂火焚燒其",
    "T50n2042_003:0109c28": "心。復告子言。阿誰無愛生挑汝眼。駒那羅言。",
    "T50n2042_003:0109c29": "父&#x52C5;使挑。王言。我若&#x52C5;人使挑汝眼。當自",
    "T50n2042_003:0110a01": "截舌。駒那羅言。得父齒印。王言若與齒印",
    "T50n2042_003:0110a02": "當拔我齒。若以眼見自挑其眼。帝失羅叉喚",
    "T50n2042_003:0110a03": "蓮花夫人而語之言。今挑我眼當與我子乞",
    "T50n2042_003:0110a04": "索自活。王聞此語便作是念。必帝失羅叉挑",
    "T50n2042_003:0110a05": "我子眼。即喚帝失羅叉而告之曰。不吉惡物。",
    "T50n2042_003:0110a06": "何地載汝。不自陷沒。破壞法物汝實我怨。詐",
    "T50n2042_003:0110a07": "懷親附。王轉懊惱瞋恚火起。諦視羅叉復作",
    "T50n2042_003:0110a08": "是言。汝壞我子眼。今當爪&#x7234;汝之身肉。生貫",
    "T50n2042_003:0110a09": "著於高樹之上。以鋸節節解汝之形刀截汝",
    "T50n2042_003:0110a10": "舌。捉大鈍斧刻汝骨髓。推汝身骸著火坑",
    "T50n2042_003:0110a11": "中。以眾惡毒灌汝之口。作種種罵。駒那羅",
    "T50n2042_003:0110a12": "聞便生悲心而白王言。帝失羅叉修行惡法。",
    "T50n2042_003:0110a13": "是以如此。王今應當修於聖法。不宜殺害於",
    "T50n2042_003:0110a14": "彼女人。於嬰兒愚小不應生瞋。王猶不聽",
    "T50n2042_003:0110a15": "作胡膠舍以火燒殺。亦復燒殺得叉尸羅城",
    "T50n2042_003:0110a16": "中人民。諸比丘等見是事已心生疑網。便問",
    "T50n2042_003:0110a17": "尊者憂波&#x6BF1;多言。駒那羅者有何因緣今被",
    "T50n2042_003:0110a18": "挑目。尊者答言善聽當為汝說。昔者波羅",
    "T50n2042_003:0110a19": "奈國有一獵師。夏住人間冬入山獵。將向雪",
    "T50n2042_003:0110a20": "山值天雹雨。有五百鹿共入一窟。作是念言",
    "T50n2042_003:0110a21": "若都殺者肉則臭爛。挑其眼出日食一鹿。即",
    "T50n2042_003:0110a22": "便挑取五百鹿眼。以是業緣今被挑眼。爾時",
    "T50n2042_003:0110a23": "獵師拘那羅是。從爾已來五百身中常被挑",
    "T50n2042_003:0110a24": "眼。又問言曰復以何緣生於王家。形貌端正",
    "T50n2042_003:0110a25": "得見諦道。答言昔者人壽四萬歲時有佛名",
    "T50n2042_003:0110a26": "迦羅迦孫大。化緣已訖入無餘涅槃。爾時",
    "T50n2042_003:0110a27": "有王名曰端嚴。為佛起石塔七寶莊嚴壁方",
    "T50n2042_003:0110a28": "四十里。端嚴王已死後更有一王名曰不信。",
    "T50n2042_003:0110a29": "偷取塔寶唯留土木。眾多人民於此寶所涕",
    "T50n2042_003:0110b01": "泣懊惱。有長者子問眾人言何以涕泣。答言",
    "T50n2042_003:0110b02": "迦羅迦孫大佛塔七寶所成今為人壞盡。取",
    "T50n2042_003:0110b03": "其七寶唯土木在是以涕泣。時長者子還以",
    "T50n2042_003:0110b04": "七寶修治此塔莊嚴如故。又造大像與迦",
    "T50n2042_003:0110b05": "羅迦孫大佛身齊等。因發正願使我未來如",
    "T50n2042_003:0110b06": "似此佛得勝解脫清淨妙果。以其爾時造寶",
    "T50n2042_003:0110b07": "塔故。今生尊貴豪族之家。由其往昔作佛",
    "T50n2042_003:0110b08": "像故今得端正。以其往時發正願故今獲道",
    "T50n2042_003:0110b09": "跡。",
    "T50n2042_003:0110b10": "半菴羅果因緣",
    "T50n2042_003:0110b11": "[0110b11] 阿恕伽王於佛法中已得信心。問優波&#x6BF1;多",
    "T50n2042_003:0110b12": "言。佛在世時誰最大施。答言有長者名須達",
    "T50n2042_003:0110b13": "多最為大施。問言以幾許施。答言以真金百",
    "T50n2042_003:0110b14": "億。阿恕伽王言彼長者尚能布施爾所珍寶。",
    "T50n2042_003:0110b15": "況我今者王閻浮提豈可不能。於是便以己",
    "T50n2042_003:0110b16": "身及拘那羅群臣大地盡用布施。而起八萬",
    "T50n2042_003:0110b17": "四千寶塔及聲聞塔。灌菩提樹。合集計校都",
    "T50n2042_003:0110b18": "得九十六億兩金。於是阿恕伽王遇病知己",
    "T50n2042_003:0110b19": "必亡涕泣不樂。羅提&#x6BF1;提於阿恕伽王昔施",
    "T50n2042_003:0110b20": "土時在傍隨喜。今得作最大輔相。見王不樂",
    "T50n2042_003:0110b21": "合掌而言。大王。王之威德譬如盛日。一切人",
    "T50n2042_003:0110b22": "民無敢正視。唯有八萬四千婇女得見王面。",
    "T50n2042_003:0110b23": "今王遇患如日將沒。三界遷流有必磨滅。",
    "T50n2042_003:0110b24": "當思無常何為不樂。王答言曰我今不以失",
    "T50n2042_003:0110b25": "王位故而懷懊惱。亦不以捨身命故而作憂",
    "T50n2042_003:0110b26": "苦。又亦不以捨宮人庫藏而作憂惱。正以遠",
    "T50n2042_003:0110b27": "離諸賢聖眾以為懊惱。我今本望滿百億金",
    "T50n2042_003:0110b28": "施。今方得施九十六億。四億不滿用為懊惱。",
    "T50n2042_003:0110b29": "羅提&#x6BF1;提言庫藏甚多可施使足。於是王便",
    "T50n2042_003:0110c01": "以金銀珍寶與雞頭摩寺。王立駒那羅子貳",
    "T50n2042_003:0110c02": "摩提以為太子。邪見惡臣語太子言。阿恕伽",
    "T50n2042_003:0110c03": "王命臨欲終。散諸庫藏悉與欲盡。汝當為王。",
    "T50n2042_003:0110c04": "夫為王者以庫藏珍寶以為力用。今應遮截",
    "T50n2042_003:0110c05": "莫使費盡。於是貳摩提共諸臣等。因王疾患",
    "T50n2042_003:0110c06": "一切所有斷絕不與。唯聽以一金盤銀盤為",
    "T50n2042_003:0110c07": "王送食。王得此盤即用施與雞頭摩寺。於是",
    "T50n2042_003:0110c08": "乃至瓦盤瓦器為王送食。最後與王半菴羅",
    "T50n2042_003:0110c09": "摩勒果。王得果已即集諸臣而問言曰。此閻",
    "T50n2042_003:0110c10": "浮提誰為其主。諸臣答言唯王為主。王言。汝",
    "T50n2042_003:0110c11": "等虛妄道我是主。我非是主。何以故。我唯於",
    "T50n2042_003:0110c12": "此半菴摩勒而得自在。咄哉富貴甚可惡賤。",
    "T50n2042_003:0110c13": "我為人帝臨終貧匱。唯有半邊菴摩勒果。亦",
    "T50n2042_003:0110c14": "如瀑河觸山則止。即說偈言。",
    "T50n2042_003:0110c15": " 佛語是真實  所說無不然",
    "T50n2042_003:0110c16": " 說一切恩愛  皆有別離苦",
    "T50n2042_003:0110c17": " 我昔作詔令  無能遏絕者",
    "T50n2042_003:0110c18": " 今日如瀑水  觸山則留滯",
    "T50n2042_003:0110c19": " 我今之教令  不行亦如是",
    "T50n2042_003:0110c20": " 我昔於大地  為一切蓋主",
    "T50n2042_003:0110c21": " 諸王有憍慢  我皆能制伏",
    "T50n2042_003:0110c22": " 貧苦無力者  我皆救濟之",
    "T50n2042_003:0110c23": " 先為他蔭覆  今日勢力盡",
    "T50n2042_003:0110c24": " 譬如敗壞車  乃至無所直",
    "T50n2042_003:0110c25": " 猶如恕伽樹  根枯而枝杌",
    "T50n2042_003:0110c26": " 花莖及枝葉  一切皆無有",
    "T50n2042_003:0110c27": " 我之無所直  其喻亦如是",
    "T50n2042_003:0110c28": "[0110c28] 說是偈已即喚傍臣授菴摩勒與而&#x52C5;之曰。",
    "T50n2042_003:0110c29": "汝持此果向雞頭摩寺施彼眾僧可白上座",
    "T50n2042_003:0111a01": "言。阿恕伽王最後所施。唯於此半菴摩勒果",
    "T50n2042_003:0111a02": "而得自在。一切所有悉皆喪失。眾僧哀愍受",
    "T50n2042_003:0111a03": "我貧苦最後之施使我得福。上座夜奢約&#x52C5;",
    "T50n2042_003:0111a04": "眾僧。汝等皆見阿恕伽王受福快樂。於一天",
    "T50n2042_003:0111a05": "下總攬自在。今日為諸群下所制斷絕王物",
    "T50n2042_003:0111a06": "使不自由。唯於是半菴摩勒果隨意得用。以",
    "T50n2042_003:0111a07": "慇重心來施於僧。即&#x52C5;典事摩著羹中。使",
    "T50n2042_003:0111a08": "一切僧普得其供。告諸比丘言以此之故當",
    "T50n2042_003:0111a09": "於生死深生厭惡。富貴快樂不久敗壞。威",
    "T50n2042_003:0111a10": "勢自在不久皆失。咄哉生死甚可厭患。傳告",
    "T50n2042_003:0111a11": "後世諸王。富貴得自在者莫如阿恕伽王。為",
    "T50n2042_003:0111a12": "諸群臣之所禁制。宜及勢力未衰患時。應當",
    "T50n2042_003:0111a13": "盡心作諸功德。阿恕伽王臨欲命終語羅提",
    "T50n2042_003:0111a14": "&#x6BF1;提。今日於此閻浮提中誰得自在。羅提&#x6BF1;",
    "T50n2042_003:0111a15": "提答於王言世尊得自在。王聞此語即起合",
    "T50n2042_003:0111a16": "掌遍觀四方而作是言。唯除庫藏今以四海",
    "T50n2042_003:0111a17": "一切大地悉施佛僧。并諸前後所作功德。不",
    "T50n2042_003:0111a18": "求轉輪聖王釋梵尊位人天之樂。正欲願我",
    "T50n2042_003:0111a19": "將來生處心得自在速成聖果。便作詔書以",
    "T50n2042_003:0111a20": "齒印印付與輔相羅提&#x6BF1;提。於是氣絕遂便",
    "T50n2042_003:0111a21": "命終。諸臣乃以轉輪王法種種莊嚴供養殯",
    "T50n2042_003:0111a22": "葬。立貳摩留為王。羅提&#x6BF1;提詔群臣言阿",
    "T50n2042_003:0111a23": "恕伽王以諸大地布施眾僧。何以故欲學須",
    "T50n2042_003:0111a24": "達長者滿百億施故。存在之日唯施九十六",
    "T50n2042_003:0111a25": "億。若以四億贖閻浮提則滿先主所願。群",
    "T50n2042_003:0111a26": "臣共議用四億金贖閻浮提。還與後嗣貳",
    "T50n2042_003:0111a27": "摩留王貳摩留子名耆呵提。耆呵提子名弗",
    "T50n2042_003:0111a28": "舍摩。弗舍摩子名弗舍密哆。弗舍密哆共",
    "T50n2042_003:0111a29": "諸臣議言。云何當使名字流布於世耶。時有",
    "T50n2042_003:0111b01": "輔相答言。汝昔先王阿恕伽王。閻浮提起八",
    "T50n2042_003:0111b02": "萬四千塔以百億金施。隨佛法幾時住世名",
    "T50n2042_003:0111b03": "字常在。王能學起八萬四千塔。名字亦可",
    "T50n2042_003:0111b04": "久流於世。答言昔者先王威德能辦此事。我",
    "T50n2042_003:0111b05": "今何能作如是業。更可以其餘方便同阿恕",
    "T50n2042_003:0111b06": "伽王不也。有邪見輔相言。修福作惡二俱",
    "T50n2042_003:0111b07": "得名。先王能起八萬四千塔名德久流。汝若",
    "T50n2042_003:0111b08": "壞之名流後世。弗舍密哆便集四兵向雞頭",
    "T50n2042_003:0111b09": "摩寺欲壞寺門。爾時寺門有師子吼。王大恐",
    "T50n2042_003:0111b10": "懼不敢入寺復還歸來。如是三返猶不得入。",
    "T50n2042_003:0111b11": "後乃使人喚諸比丘而語之言。我欲壞佛法。",
    "T50n2042_003:0111b12": "汝等比丘欲留浮圖為留僧房。比丘答言欲",
    "T50n2042_003:0111b13": "留佛圖。於是密哆殺害眾僧毀壞僧房。如是",
    "T50n2042_003:0111b14": "次第至舍伽羅國而作募言。有得沙門頭來",
    "T50n2042_003:0111b15": "者當賞金錢。時彼界內大浮圖中有阿羅漢。",
    "T50n2042_003:0111b16": "化作數萬沙門之頭。告諸人民使持與王。王",
    "T50n2042_003:0111b17": "聞是已欲殺羅漢。時此羅漢入滅盡定不能",
    "T50n2042_003:0111b18": "得殺。王即捨去往至偷羅厥吒國欲破佛法。",
    "T50n2042_003:0111b19": "其國土中有護佛法神作是思惟。我受持佛",
    "T50n2042_003:0111b20": "戒不能作惡。云何當得護持佛法。禁密舍鬼",
    "T50n2042_003:0111b21": "昔求我女。以彼行惡故我不與。今為佛法當",
    "T50n2042_003:0111b22": "與彼女。以是因緣偷羅厥吒有大鬼神為作",
    "T50n2042_003:0111b23": "擁護。弗舍密哆無所能壞。於是菩提鬼神誘",
    "T50n2042_003:0111b24": "進守王。鬼神將至南海。禁密舍鬼擔大石山",
    "T50n2042_003:0111b25": "而壓殺王及諸軍眾。此處即名為深藏摩伽",
    "T50n2042_003:0111b26": "提。王種於是即斷。◎",
    "T50n2042_003:0111b27": "◎優波&#x6BF1;多因緣之一",
    "T50n2042_003:0111b28": "[0111b28] 佛於摩突羅國告阿難言。我百年後摩突羅",
    "T50n2042_003:0111b29": "國有&#x6BF1;多長者之子名優波&#x6BF1;多。教授禪法。",
    "T50n2042_003:0111c01": "弟子之中最為第一。雖無相好化度如我。我",
    "T50n2042_003:0111c02": "涅槃已後當大作佛事。其所教化阿僧祇眾",
    "T50n2042_003:0111c03": "生皆令解脫。得阿羅漢者人使捉一四寸之",
    "T50n2042_003:0111c04": "籌。擲著窟裏積滿其中。此窟長短三十六",
    "T50n2042_003:0111c05": "尺廣狹則有二十四尺。復告阿難言汝今見",
    "T50n2042_003:0111c06": "是青樹林不。唯然已見。阿難此是優留慢",
    "T50n2042_003:0111c07": "荼山。我百年後有比丘名商那和修。於優留",
    "T50n2042_003:0111c08": "慢荼山當作僧房。而度優波&#x6BF1;多。摩突羅",
    "T50n2042_003:0111c09": "國有二長者子。一名那羅二名拔利。於優留",
    "T50n2042_003:0111c10": "慢荼山當起僧房。閑豫清淨能生禪定。",
    "T50n2042_003:0111c11": "房舍臥具悉皆具足。遂名那羅拔吒阿練若",
    "T50n2042_003:0111c12": "處。阿難白佛言世尊優波&#x6BF1;多所化度者多",
    "T50n2042_003:0111c13": "所利益。佛告阿難優波&#x6BF1;多非但今日多所",
    "T50n2042_003:0111c14": "化度。乃於往昔無量劫時亦多所利益。欲得",
    "T50n2042_003:0111c15": "聞者至心聽之當為汝說。往昔優留慢荼",
    "T50n2042_003:0111c16": "山有五百辟支佛止住一面。五百仙人復在",
    "T50n2042_003:0111c17": "一面。五百獼猴亦住一面。爾時五百獼猴",
    "T50n2042_003:0111c18": "從住往辟支佛所。生歡喜心採花拾果與辟",
    "T50n2042_003:0111c19": "支佛。時辟支佛結加趺坐入於禪定。獼猴",
    "T50n2042_003:0111c20": "合掌在其下頭學辟支佛結加趺坐。後辟支",
    "T50n2042_003:0111c21": "佛入於涅槃。獼猴過花果與都無取相。於是",
    "T50n2042_003:0111c22": "獼猴挽衣推排。亦不動搖知涅槃去用為懊",
    "T50n2042_003:0111c23": "惱。便向山一面見五百婆羅門。或臥棘刺或",
    "T50n2042_003:0111c24": "臥灰土。或翹一&#x811A;或舉一手。或自倒懸或五",
    "T50n2042_003:0111c25": "熱炙身。臥棘刺上者獼猴便收棘刺遠棄。",
    "T50n2042_003:0111c26": "臥灰土者亦收灰土而遠棄之。舉一手者挽",
    "T50n2042_003:0111c27": "手令下。倒懸之者挽其索絕。翹一&#x811A;者挽其",
    "T50n2042_003:0111c28": "&#x811A;展。五熱炙身者遠棄其火怪彼所作即於",
    "T50n2042_003:0111c29": "其前結加趺坐。五百仙人各作是言。獼猴",
    "T50n2042_003:0112a01": "今怪我等所作。我等試學獼猴所作。便結",
    "T50n2042_003:0112a02": "加趺坐思惟繫念無師自悟。七覺意法自然",
    "T50n2042_003:0112a03": "在前。即得辟支佛。而作是念我等今得辟支",
    "T50n2042_003:0112a04": "佛。道皆由獼猴之所教。授具以花果供養獼",
    "T50n2042_003:0112a05": "猴。獼猴壽終便以香薪燒而供養。阿難爾時",
    "T50n2042_003:0112a06": "獼猴者今優波&#x6BF1;多是。昔為獼猴猶能利益",
    "T50n2042_003:0112a07": "五百仙人使得道證。佛語阿難汝捉我衣即",
    "T50n2042_003:0112a08": "便捉衣。遂即相將向罽賓國。到罽賓已佛",
    "T50n2042_003:0112a09": "告阿難。此地平正甚大寬廣。阿難白佛言",
    "T50n2042_003:0112a10": "如是。世尊復告阿難我百年後有比丘名摩",
    "T50n2042_003:0112a11": "田地。當安佛法於罽賓國。此罽賓國多饒房",
    "T50n2042_003:0112a12": "舍臥具坐禪第一。佛從是漸進向拘尸那城。",
    "T50n2042_003:0112a13": "佛欲般涅槃告摩訶迦葉言。於我滅後當撰",
    "T50n2042_003:0112a14": "法眼使千年在世利益眾生。迦葉答言請受",
    "T50n2042_003:0112a15": "尊教。佛入世俗心而作念言。釋提桓因應來",
    "T50n2042_003:0112a16": "我所。釋提桓因知佛心念即至佛所。佛語釋",
    "T50n2042_003:0112a17": "提桓因我滅度後當擁護善法。釋提桓因白",
    "T50n2042_003:0112a18": "佛言。世尊唯然受教。佛亦入世俗心而作心",
    "T50n2042_003:0112a19": "念。四天王天應至我所。時四天王知佛心念",
    "T50n2042_003:0112a20": "即來佛所。佛告四天王我涅槃後當擁護善",
    "T50n2042_003:0112a21": "法。唯然世尊當受聖教。佛&#x52C5;摩訶迦葉釋提",
    "T50n2042_003:0112a22": "桓因四天王等已。便至拘尸那城娑羅林中",
    "T50n2042_003:0112a23": "雙樹間宿。涅槃時至告阿難言。汝於娑羅林",
    "T50n2042_003:0112a24": "中北首敷置我於今日中夜當入涅槃。而說",
    "T50n2042_003:0112a25": "偈言。",
    "T50n2042_003:0112a26": " 諸有皆迴覆  生老如波浪",
    "T50n2042_003:0112a27": " 度死之大海  捨身如棄唾",
    "T50n2042_003:0112a28": " 至無畏涅槃  死魔竭大怖",
    "T50n2042_003:0112a29": " 三有海淵廣  解脫師能度◎"
}