{
    "T07n0220_542:0785b06": "大般若波羅蜜多經卷第五百四",
    "T07n0220_542:0785b07": "十二",
    "T07n0220_542:0785b09": "三藏法師玄奘奉　詔譯",
    "T07n0220_542:0785b10": "第四分福門品第五之二",
    "T07n0220_542:0785b11": "「復次，憍尸迦！若善男子、善女人等教贍部洲",
    "T07n0220_542:0785b12": "一切有情，皆令住預流果、或一來果、或不還",
    "T07n0220_542:0785b13": "果、或阿羅漢果。於意云何？是善男子、善女人",
    "T07n0220_542:0785b14": "等由此因緣得福多不？」天帝釋言：「甚多！世尊！",
    "T07n0220_542:0785b15": "甚多！善逝！」爾時，佛告天帝釋言：「有善男子、",
    "T07n0220_542:0785b16": "善女人等於深般若波羅蜜多，以清淨心",
    "T07n0220_542:0785b17": "恭敬信受，為求無上正等菩提，書寫、施他、",
    "T07n0220_542:0785b18": "復為解說，於深義趣令無疑惑，教授教誡",
    "T07n0220_542:0785b19": "諸有情言：『汝應勤修真菩薩道，謂深般若波",
    "T07n0220_542:0785b20": "羅蜜多。若能精勤修學此道，疾證無上正等",
    "T07n0220_542:0785b21": "菩提，拔濟無邊諸有情類，令證實際諸漏永",
    "T07n0220_542:0785b22": "盡，入無餘依般涅槃界。』是善男子、善女人等",
    "T07n0220_542:0785b23": "所獲福聚甚多於前。何以故？憍尸迦！一切預",
    "T07n0220_542:0785b24": "流、一來、不還、阿羅漢果，皆是般若波羅蜜多",
    "T07n0220_542:0785b25": "所流出故。彼善男子、善女人等聞深般若波",
    "T07n0220_542:0785b26": "羅蜜多，教授教誡、精勤修學，漸次圓滿一切",
    "T07n0220_542:0785b27": "佛法，乃至證得一切智智，化諸有情，令得預",
    "T07n0220_542:0785b28": "流、一來、不還、阿羅漢果、獨覺菩提，趣入菩薩",
    "T07n0220_542:0785b29": "正性離生，乃至證得佛菩提故。「復次，憍尸迦！",
    "T07n0220_542:0785c01": "置贍部洲一切有情。若善男子、善女人等教",
    "T07n0220_542:0785c02": "四大洲一切有情，皆令住預流果、或一來果、或",
    "T07n0220_542:0785c03": "不還果、或阿羅漢果。於意云何？乃至廣說。「復",
    "T07n0220_542:0785c04": "次，憍尸迦！置四大洲一切有情。若善男子、善",
    "T07n0220_542:0785c05": "女人等教小千界一切有情，皆令住預流果、",
    "T07n0220_542:0785c06": "或一來果、或不還果、或阿羅漢果。於意云何？",
    "T07n0220_542:0785c07": "乃至廣說。「復次，憍尸迦！置小千界一切有情。",
    "T07n0220_542:0785c08": "若善男子、善女人等教中千界一切有情，皆",
    "T07n0220_542:0785c09": "令住預流果、或一來果、或不還果、或阿羅漢",
    "T07n0220_542:0785c10": "果。於意云何？乃至廣說。「復次，憍尸迦！置中千",
    "T07n0220_542:0785c11": "界一切有情。若善男子、善女人等教大千界",
    "T07n0220_542:0785c12": "一切有情，皆令住預流果、或一來果、或不還果、",
    "T07n0220_542:0785c13": "或阿羅漢果。於意云何？乃至廣說。「復次，憍尸",
    "T07n0220_542:0785c14": "迦！置大千界一切有情。若善男子、善女人等，",
    "T07n0220_542:0785c15": "教化十方各如殑伽沙等世界一切有情，皆令",
    "T07n0220_542:0785c16": "住預流果、或一來果、或不還果、或阿羅漢果。",
    "T07n0220_542:0785c17": "於意云何？是善男子、善女人等由此因緣得",
    "T07n0220_542:0785c18": "福多不？」天帝釋言：「甚多！世尊！甚多！善逝！」爾時，",
    "T07n0220_542:0785c19": "佛告天帝釋言：「有善男子、善女人等於深般",
    "T07n0220_542:0785c20": "若波羅蜜多，以清淨心恭敬信受，為求無上",
    "T07n0220_542:0785c21": "正等菩提，書寫、施他、復為解說，於深義趣令",
    "T07n0220_542:0785c22": "無疑惑，教授教誡諸有情言：『汝應勤修真菩",
    "T07n0220_542:0785c23": "薩道，謂深般若波羅蜜多。若能精勤修學此",
    "T07n0220_542:0785c24": "道，疾證無上正等菩提，拔濟無邊諸有情類，",
    "T07n0220_542:0785c25": "令證實際諸漏永盡，入無餘依般涅槃界。』是",
    "T07n0220_542:0785c26": "善男子、善女人等所獲福聚甚多於前。何以",
    "T07n0220_542:0785c27": "故？憍尸迦！一切預流、一來、不還、阿羅漢果，皆",
    "T07n0220_542:0785c28": "是般若波羅蜜多所流出故。彼善男子、善女人",
    "T07n0220_542:0785c29": "等聞深般若波羅蜜多，教授教誡、精勤修學，",
    "T07n0220_542:0786a01": "漸次圓滿一切佛法，乃至證得一切智智，化",
    "T07n0220_542:0786a02": "有情類，令得預流、一來、不還、阿羅漢果、獨覺菩",
    "T07n0220_542:0786a03": "提，趣入菩薩正性離生，乃至證得佛菩提故。",
    "T07n0220_542:0786a04": "「復次，憍尸迦！若善男子、善女人等教贍部洲",
    "T07n0220_542:0786a05": "一切有情，皆令安住獨覺菩提。於意云何？是",
    "T07n0220_542:0786a06": "善男子、善女人等由此因緣得福多不？」天帝",
    "T07n0220_542:0786a07": "釋言：「甚多！世尊！甚多！善逝！」爾時，佛告天帝釋",
    "T07n0220_542:0786a08": "言：「有善男子、善女人等於深般若波羅蜜多，",
    "T07n0220_542:0786a09": "以清淨心恭敬信受，為求無上正等菩提，書",
    "T07n0220_542:0786a10": "寫、施他、復為解說，於深義趣令無疑惑，教授",
    "T07n0220_542:0786a11": "教誡諸有情言：『汝應勤修真菩薩道，謂深般",
    "T07n0220_542:0786a12": "若波羅蜜多。若能精勤修學此道，疾證無上",
    "T07n0220_542:0786a13": "正等菩提，拔濟無邊諸有情類，令證實際諸",
    "T07n0220_542:0786a14": "漏永盡，入無餘依般涅槃界。』是善男子、善女",
    "T07n0220_542:0786a15": "人等所獲福聚甚多於前。何以故？憍尸迦！一",
    "T07n0220_542:0786a16": "切獨覺所證菩提，皆是般若波羅蜜多所流出",
    "T07n0220_542:0786a17": "故。彼善男子、善女人等聞深般若波羅蜜多，",
    "T07n0220_542:0786a18": "教授教誡、精勤修學，漸次圓滿一切佛法，乃",
    "T07n0220_542:0786a19": "至證得一切智智，化有情類，令得預流、一來、",
    "T07n0220_542:0786a20": "不還、阿羅漢果、獨覺菩提，趣入菩薩正性離",
    "T07n0220_542:0786a21": "生，乃至證得佛菩提故。「復次，憍尸迦！置贍部",
    "T07n0220_542:0786a22": "洲一切有情。若善男子、善女人等教四大洲",
    "T07n0220_542:0786a23": "一切有情，皆令安住獨覺菩提。於意云何？乃",
    "T07n0220_542:0786a24": "至廣說。「復次，憍尸迦！置四大洲一切有情。若",
    "T07n0220_542:0786a25": "善男子、善女人等教小千界一切有情，皆令",
    "T07n0220_542:0786a26": "安住獨覺菩提。於意云何？乃至廣說。「復次，憍",
    "T07n0220_542:0786a27": "尸迦！置小千界一切有情。若善男子、善女人",
    "T07n0220_542:0786a28": "等教中千界一切有情，皆令安住獨覺菩提。",
    "T07n0220_542:0786a29": "於意云何？乃至廣說。「復次，憍尸迦！置中千界",
    "T07n0220_542:0786b01": "一切有情。若善男子、善女人等教大千界一",
    "T07n0220_542:0786b02": "切有情，皆令安住獨覺菩提。於意云何？乃至",
    "T07n0220_542:0786b03": "廣說。「復次，憍尸迦！置大千界一切有情。若善",
    "T07n0220_542:0786b04": "男子、善女人等，普教十方各如殑伽沙等世界",
    "T07n0220_542:0786b05": "一切有情，皆令安住獨覺菩提。於意云何？是",
    "T07n0220_542:0786b06": "善男子、善女人等由此因緣得福多不？」天帝",
    "T07n0220_542:0786b07": "釋言：「甚多！世尊！甚多！善逝！」爾時，佛告天帝",
    "T07n0220_542:0786b08": "釋言：「有善男子、善女人等於深般若波羅蜜",
    "T07n0220_542:0786b09": "多，以清淨心恭敬信受，為求無上正等菩提，",
    "T07n0220_542:0786b10": "書寫、施他、復為解說，於深義趣令無疑惑，教",
    "T07n0220_542:0786b11": "授教誡諸有情言：『汝應勤修真菩薩道，謂深",
    "T07n0220_542:0786b12": "般若波羅蜜多。若能精勤修學此道，疾證無",
    "T07n0220_542:0786b13": "上正等菩提，拔濟無邊諸有情類，令證實際",
    "T07n0220_542:0786b14": "諸漏永盡，入無餘依般涅槃界。』是善男子、善",
    "T07n0220_542:0786b15": "女人等所獲福聚甚多於前。何以故？憍尸迦！",
    "T07n0220_542:0786b16": "一切獨覺所證菩提，皆是般若波羅蜜多所",
    "T07n0220_542:0786b17": "流出故。彼善男子、善女人等聞深般若波羅",
    "T07n0220_542:0786b18": "蜜多，教授教誡、精勤修學，漸次圓滿一切佛",
    "T07n0220_542:0786b19": "法，乃至證得一切智智，化有情類，令得預流、",
    "T07n0220_542:0786b20": "一來、不還、阿羅漢果、獨覺菩提，趣入菩薩正",
    "T07n0220_542:0786b21": "性離生，乃至證得佛菩提故。",
    "T07n0220_542:0786b22": "「復次，憍尸迦！若善男子、善女人等教贍部洲",
    "T07n0220_542:0786b23": "諸有情類，皆發無上正等覺心。於意云何？是",
    "T07n0220_542:0786b24": "善男子、善女人等由此因緣得福多不？」天",
    "T07n0220_542:0786b25": "帝釋言：「甚多！世尊！甚多！善逝！」爾時，佛告天帝",
    "T07n0220_542:0786b26": "釋言：「有善男子、善女人等書深般若波羅蜜",
    "T07n0220_542:0786b27": "多，眾寶莊嚴供養恭敬、尊重讚歎，轉施與一",
    "T07n0220_542:0786b28": "已發無上菩提心者受持、讀誦，復作是言：『來！",
    "T07n0220_542:0786b29": "善男子！汝當於此甚深般若波羅蜜多，至心",
    "T07n0220_542:0786c01": "聽聞、受持、讀誦、令善通利、如理思惟，隨此法",
    "T07n0220_542:0786c02": "門應正信解。若正信解，則能修學甚深般若",
    "T07n0220_542:0786c03": "波羅蜜多。若能修學甚深般若波羅蜜多，則",
    "T07n0220_542:0786c04": "能證得一切智法。若能證得一切智法，則修",
    "T07n0220_542:0786c05": "般若波羅蜜多疾得圓滿。若修般若波羅蜜",
    "T07n0220_542:0786c06": "多疾得圓滿，便能證得一切智智。』是善男子、",
    "T07n0220_542:0786c07": "善女人等所獲福聚甚多於前。「復次，憍尸迦！",
    "T07n0220_542:0786c08": "置贍部洲諸有情類。若善男子、善女人等教",
    "T07n0220_542:0786c09": "四大洲諸有情類，皆發無上正等覺心。於意",
    "T07n0220_542:0786c10": "云何？乃至廣說。「復次，憍尸迦！置四大洲諸有",
    "T07n0220_542:0786c11": "情類。若善男子、善女人等教小千界諸有情",
    "T07n0220_542:0786c12": "類，皆發無上正等覺心。於意云何？乃至廣說。",
    "T07n0220_542:0786c13": "「復次，憍尸迦！置小千界諸有情類。若善男子、",
    "T07n0220_542:0786c14": "善女人等教中千界諸有情類，皆發無上正",
    "T07n0220_542:0786c15": "等覺心。於意云何？乃至廣說。「復次，憍尸迦！置",
    "T07n0220_542:0786c16": "中千界諸有情類。若善男子、善女人等教大",
    "T07n0220_542:0786c17": "千界諸有情類，皆發無上正等覺心。於意云",
    "T07n0220_542:0786c18": "何？乃至廣說。「復次，憍尸迦！置大千界諸有情",
    "T07n0220_542:0786c19": "類。若善男子、善女人等，普教十方各如殑伽",
    "T07n0220_542:0786c20": "沙等世界諸有情類，皆發無上正等覺心。於",
    "T07n0220_542:0786c21": "意云何？是善男子、善女人等由此因緣得福",
    "T07n0220_542:0786c22": "多不？」天帝釋言：「甚多！世尊！甚多！善逝！」爾時，佛",
    "T07n0220_542:0786c23": "告天帝釋言：「有善男子、善女人等書深般若",
    "T07n0220_542:0786c24": "波羅蜜多，眾寶莊嚴供養恭敬、尊重讚歎，轉",
    "T07n0220_542:0786c25": "施與一已發無上菩提心者受持、讀誦，復作",
    "T07n0220_542:0786c26": "是言：『來！善男子！汝當於此甚深般若波羅蜜",
    "T07n0220_542:0786c27": "多，至心聽聞、受持、讀誦、令善通利、如理思惟，",
    "T07n0220_542:0786c28": "隨此法門應正信解。若正信解，則能修學甚",
    "T07n0220_542:0786c29": "深般若波羅蜜多。若能修學甚深般若波羅",
    "T07n0220_542:0787a01": "蜜多，則能證得一切智法。若能證得一切智",
    "T07n0220_542:0787a02": "法，則修般若波羅蜜多疾得圓滿。若修般若",
    "T07n0220_542:0787a03": "波羅蜜多疾得圓滿，便能證得一切智智。』是善",
    "T07n0220_542:0787a04": "男子、善女人等所獲福聚甚多於前。「復次，憍",
    "T07n0220_542:0787a05": "尸迦！若善男子、善女人等教贍部洲諸有情",
    "T07n0220_542:0787a06": "類，皆於無上正等菩提得不退轉。於意云何？",
    "T07n0220_542:0787a07": "是善男子、善女人等由此因緣得福多不？」天",
    "T07n0220_542:0787a08": "帝釋言：「甚多！世尊！甚多！善逝！」爾時，佛告天帝",
    "T07n0220_542:0787a09": "釋言：「有善男子、善女人等書深般若波羅蜜",
    "T07n0220_542:0787a10": "多，眾寶莊嚴供養恭敬、尊重讚歎，轉施與一",
    "T07n0220_542:0787a11": "已於無上正等菩提不退轉者受持、讀誦，復作",
    "T07n0220_542:0787a12": "是言：『來！善男子！汝當於此甚深般若波羅蜜",
    "T07n0220_542:0787a13": "多，至心聽聞、受持、讀誦、令善通利、如理思惟，",
    "T07n0220_542:0787a14": "隨此法門應正信解。若正信解，則能修學甚",
    "T07n0220_542:0787a15": "深般若波羅蜜多。若能修學甚深般若波羅",
    "T07n0220_542:0787a16": "蜜多，則能證得一切智法。若能證得一切智法，",
    "T07n0220_542:0787a17": "則修般若波羅蜜多疾得圓滿。若修般若波",
    "T07n0220_542:0787a18": "羅蜜多疾得圓滿，便能證得一切智智。』是善",
    "T07n0220_542:0787a19": "男子、善女人等所獲福聚甚多於前。「復次，憍",
    "T07n0220_542:0787a20": "尸迦！置贍部洲諸有情類。若善男子、善女人",
    "T07n0220_542:0787a21": "等教四大洲諸有情類，皆於無上正等菩提",
    "T07n0220_542:0787a22": "得不退轉。於意云何？乃至廣說。「復次，憍尸迦！",
    "T07n0220_542:0787a23": "置四大洲諸有情類。若善男子、善女人等教",
    "T07n0220_542:0787a24": "小千界諸有情類，皆於無上正等菩提得不",
    "T07n0220_542:0787a25": "退轉。於意云何？乃至廣說。「復次，憍尸迦！置小",
    "T07n0220_542:0787a26": "千界諸有情類。若善男子、善女人等教中千",
    "T07n0220_542:0787a27": "界諸有情類，皆於無上正等菩提得不退轉。",
    "T07n0220_542:0787a28": "於意云何？乃至廣說。「復次，憍尸迦！置中千界",
    "T07n0220_542:0787a29": "諸有情類。若善男子、善女人等教大千界諸",
    "T07n0220_542:0787b01": "有情類，皆於無上正等菩提得不退轉。於意",
    "T07n0220_542:0787b02": "云何？乃至廣說。「復次，憍尸迦！置大千界諸有",
    "T07n0220_542:0787b03": "情類。若善男子、善女人等，普教十方各如殑",
    "T07n0220_542:0787b04": "伽沙等世界諸有情類，皆於無上正等菩提",
    "T07n0220_542:0787b05": "得不退轉。於意云何？是善男子、善女人等，由",
    "T07n0220_542:0787b06": "此因緣得福多不？」天帝釋言：「甚多！世尊！甚多！",
    "T07n0220_542:0787b07": "善逝！」爾時，佛告天帝釋言：「有善男子、善女人",
    "T07n0220_542:0787b08": "等書深般若波羅蜜多，眾寶莊嚴供養恭敬、",
    "T07n0220_542:0787b09": "尊重讚歎，轉施與一已於無上正等菩提不",
    "T07n0220_542:0787b10": "退轉者受持、讀誦，復作是言：『來！善男子！汝當",
    "T07n0220_542:0787b11": "於此甚深般若波羅蜜多，至心聽聞、受持、讀",
    "T07n0220_542:0787b12": "誦、令善通利、如理思惟，隨此法門應正信解。",
    "T07n0220_542:0787b13": "若正信解，則能修學甚深般若波羅蜜多。若",
    "T07n0220_542:0787b14": "能修學甚深般若波羅蜜多，則能證得一切智",
    "T07n0220_542:0787b15": "法。若能證得一切智法，則修般若波羅蜜多",
    "T07n0220_542:0787b16": "疾得圓滿。若修般若波羅蜜多疾得圓滿，便",
    "T07n0220_542:0787b17": "能證得一切智智。』是善男子、善女人等所獲",
    "T07n0220_542:0787b18": "福聚甚多於前。「復次，憍尸迦！若贍部洲諸有",
    "T07n0220_542:0787b19": "情類，皆發無上正等覺心。有善男子、善女人",
    "T07n0220_542:0787b20": "等書深般若波羅蜜多，眾寶莊嚴供養恭敬、",
    "T07n0220_542:0787b21": "尊重讚歎，普施與彼受持、讀誦，復作是言：『來！",
    "T07n0220_542:0787b22": "善男子！汝等於此甚深般若波羅蜜多，至心",
    "T07n0220_542:0787b23": "聽聞、受持、讀誦、令善通利、如理思惟，隨此法",
    "T07n0220_542:0787b24": "門應正信解。若正信解，則能修學甚深般若",
    "T07n0220_542:0787b25": "波羅蜜多。若能修學甚深般若波羅蜜多，則",
    "T07n0220_542:0787b26": "能證得一切智法。若能證得一切智法，則修",
    "T07n0220_542:0787b27": "般若波羅蜜多疾得圓滿。若修般若波羅蜜",
    "T07n0220_542:0787b28": "多疾得圓滿，便能證得一切智智。』於意云何？",
    "T07n0220_542:0787b29": "是善男子、善女人等由此因緣得福多不？」天",
    "T07n0220_542:0787c01": "帝釋言：「甚多！世尊！甚多！善逝！」爾時，佛告天帝",
    "T07n0220_542:0787c02": "釋言：「若善男子、善女人等書深般若波羅蜜",
    "T07n0220_542:0787c03": "多，眾寶莊嚴供養恭敬、尊重讚歎，轉施與一",
    "T07n0220_542:0787c04": "已於無上正等菩提不退轉者受持、讀誦，復",
    "T07n0220_542:0787c05": "作是言：『來！善男子！汝當於此甚深般若波羅",
    "T07n0220_542:0787c06": "蜜多，至心聽聞、受持、讀誦、令善通利、如理思",
    "T07n0220_542:0787c07": "惟，隨此法門應正信解。若正信解，則能修學",
    "T07n0220_542:0787c08": "甚深般若波羅蜜多。若能修學甚深般若波",
    "T07n0220_542:0787c09": "羅蜜多，則能證得一切智法。若能證得一切智",
    "T07n0220_542:0787c10": "法，則修般若波羅蜜多疾得圓滿。若修般若",
    "T07n0220_542:0787c11": "波羅蜜多疾得圓滿，便能證得一切智智。』是",
    "T07n0220_542:0787c12": "善男子、善女人等所獲福聚甚多於前。所以",
    "T07n0220_542:0787c13": "者何？彼菩薩摩訶薩定證無上正等菩提，與",
    "T07n0220_542:0787c14": "諸有情作苦邊際，令其速證三乘涅槃。「復次，",
    "T07n0220_542:0787c15": "憍尸迦！置贍部洲諸有情類。若四大洲諸有",
    "T07n0220_542:0787c16": "情類，若小千界諸有情類，若中千界諸有情",
    "T07n0220_542:0787c17": "類，若大千界諸有情類，若復十方各如殑伽",
    "T07n0220_542:0787c18": "沙等世界諸有情類，皆發無上正等覺心。有",
    "T07n0220_542:0787c19": "善男子、善女人等書深般若波羅蜜多，眾寶",
    "T07n0220_542:0787c20": "莊嚴供養恭敬、尊重讚歎，普施與彼受持、讀",
    "T07n0220_542:0787c21": "誦，復作是言：『來！善男子！汝等於此甚深般若",
    "T07n0220_542:0787c22": "波羅蜜多，至心聽聞、受持、讀誦、令善通利、如",
    "T07n0220_542:0787c23": "理思惟，隨此法門應正信解。若正信解，則能",
    "T07n0220_542:0787c24": "修學甚深般若波羅蜜多。若能修學甚深般",
    "T07n0220_542:0787c25": "若波羅蜜多，則能證得一切智法。若能證得",
    "T07n0220_542:0787c26": "一切智法，則修般若波羅蜜多疾得圓滿。若",
    "T07n0220_542:0787c27": "修般若波羅蜜多疾得圓滿，便能證得一切",
    "T07n0220_542:0787c28": "智智。』於意云何？是善男子、善女人等由此因",
    "T07n0220_542:0787c29": "緣得福多不？」天帝釋言：「甚多！世尊！甚多！善逝！」",
    "T07n0220_542:0788a01": "爾時，佛告天帝釋言：「若善男子、善女人等書",
    "T07n0220_542:0788a02": "深般若波羅蜜多，眾寶莊嚴供養恭敬、尊重",
    "T07n0220_542:0788a03": "讚歎，轉施與一已於無上正等菩提不退轉",
    "T07n0220_542:0788a04": "者受持、讀誦，復作是言：『來！善男子！汝當於此",
    "T07n0220_542:0788a05": "甚深般若波羅蜜多，至心聽聞、受持、讀誦、令",
    "T07n0220_542:0788a06": "善通利、如理思惟，隨此法門應正信解。若正",
    "T07n0220_542:0788a07": "信解，則能修學甚深般若波羅蜜多。若能修",
    "T07n0220_542:0788a08": "學甚深般若波羅蜜多，則能證得一切智法。",
    "T07n0220_542:0788a09": "若能證得一切智法，則修般若波羅蜜多疾得",
    "T07n0220_542:0788a10": "圓滿。若修般若波羅蜜多疾得圓滿，便能證",
    "T07n0220_542:0788a11": "得一切智智。』是善男子、善女人等所獲福聚",
    "T07n0220_542:0788a12": "甚多於前。所以者何？彼菩薩摩訶薩定證無",
    "T07n0220_542:0788a13": "上正等菩提，與諸有情作苦邊際，令其速證",
    "T07n0220_542:0788a14": "三乘涅槃。「復次，憍尸迦！若贍部洲諸有情類，",
    "T07n0220_542:0788a15": "皆於無上正等菩提得不退轉。有善男子、善",
    "T07n0220_542:0788a16": "女人等書深般若波羅蜜多，眾寶莊嚴供養",
    "T07n0220_542:0788a17": "恭敬、尊重讚歎，普施與彼受持、讀誦，復作是",
    "T07n0220_542:0788a18": "言：『來！善男子！汝等於此甚深般若波羅蜜多，",
    "T07n0220_542:0788a19": "至心聽聞、受持、讀誦、令善通利、如理思惟，隨",
    "T07n0220_542:0788a20": "此法門應正信解。若正信解，則能修學甚深",
    "T07n0220_542:0788a21": "般若波羅蜜多。若能修學甚深般若波羅蜜",
    "T07n0220_542:0788a22": "多，則能證得一切智法。若能證得一切智法，",
    "T07n0220_542:0788a23": "則修般若波羅蜜多疾得圓滿。若修般若波",
    "T07n0220_542:0788a24": "羅蜜多疾得圓滿，便能證得一切智智。』於意",
    "T07n0220_542:0788a25": "云何？是善男子、善女人等由此因緣得福多",
    "T07n0220_542:0788a26": "不？」天帝釋言：「甚多！世尊！甚多！善逝！」爾時，佛告",
    "T07n0220_542:0788a27": "天帝釋言：「已於無上正等菩提得不退轉諸",
    "T07n0220_542:0788a28": "菩薩中，有一菩薩作如是言：『我今欣樂速證",
    "T07n0220_542:0788a29": "無上正等菩提，濟拔有情生死眾苦，令得殊",
    "T07n0220_542:0788b01": "勝畢竟安樂。』若善男子、善女人等為成彼事，",
    "T07n0220_542:0788b02": "書深般若波羅蜜多，眾寶莊嚴供養恭敬、尊",
    "T07n0220_542:0788b03": "重讚歎，轉施與彼受持、讀誦，復作是言：『來！善",
    "T07n0220_542:0788b04": "男子！汝當於此甚深般若波羅蜜多，至心聽",
    "T07n0220_542:0788b05": "聞、受持、讀誦、令善通利、如理思惟，隨此法門",
    "T07n0220_542:0788b06": "應正信解。若正信解，則能修學甚深般若波",
    "T07n0220_542:0788b07": "羅蜜多。若能修學甚深般若波羅蜜多，則能",
    "T07n0220_542:0788b08": "證得一切智法。若能證得一切智法，則修般",
    "T07n0220_542:0788b09": "若波羅蜜多疾得圓滿。若修般若波羅蜜多",
    "T07n0220_542:0788b10": "疾得圓滿，便能證得一切智智。』是善男子、善",
    "T07n0220_542:0788b11": "女人等所獲福聚，甚多於前無量無邊不可",
    "T07n0220_542:0788b12": "稱數。「復次，憍尸迦！置贍部洲諸有情類。若四",
    "T07n0220_542:0788b13": "大洲諸有情類，若小千界諸有情類，若中千",
    "T07n0220_542:0788b14": "界諸有情類，若大千界諸有情類，若復十方",
    "T07n0220_542:0788b15": "各如殑伽沙等世界諸有情類，皆於無上正",
    "T07n0220_542:0788b16": "等菩提得不退轉。有善男子、善女人等書深",
    "T07n0220_542:0788b17": "般若波羅蜜多，眾寶莊嚴供養恭敬、尊重讚",
    "T07n0220_542:0788b18": "歎，普施與彼受持、讀誦，復作是言：『來！善男子！",
    "T07n0220_542:0788b19": "汝等於此甚深般若波羅蜜多，至心聽聞、受",
    "T07n0220_542:0788b20": "持、讀誦、令善通利、如理思惟，隨此法門應正",
    "T07n0220_542:0788b21": "信解。若正信解，則能修學甚深般若波羅蜜",
    "T07n0220_542:0788b22": "多。若能修學甚深般若波羅蜜多，則能證得",
    "T07n0220_542:0788b23": "一切智法。若能證得一切智法，則修般若波",
    "T07n0220_542:0788b24": "羅蜜多疾得圓滿。若修般若波羅蜜多疾得",
    "T07n0220_542:0788b25": "圓滿，便能證得一切智智。』於意云何？是善男",
    "T07n0220_542:0788b26": "子、善女人等由此因緣得福多不？」天帝釋言：",
    "T07n0220_542:0788b27": "「甚多！世尊！甚多！善逝！」爾時，佛告天帝釋言：「已",
    "T07n0220_542:0788b28": "於無上正等菩提得不退轉諸菩薩中，有一",
    "T07n0220_542:0788b29": "菩薩作如是言：『我今欣樂速證無上正等菩",
    "T07n0220_542:0788c01": "提，濟拔有情生死眾苦，令得殊勝畢竟安樂。』",
    "T07n0220_542:0788c02": "若善男子、善女人等為成彼事，書深般若波",
    "T07n0220_542:0788c03": "羅蜜多，眾寶莊嚴供養恭敬、尊重讚歎，轉施",
    "T07n0220_542:0788c04": "與彼受持、讀誦，復作是言：『來！善男子！汝當",
    "T07n0220_542:0788c05": "於此甚深般若波羅蜜多，至心聽聞、受持、讀",
    "T07n0220_542:0788c06": "誦、令善通利、如理思惟，隨此法門應正信解。",
    "T07n0220_542:0788c07": "若正信解，則能修學甚深般若波羅蜜多。若",
    "T07n0220_542:0788c08": "能修學甚深般若波羅蜜多，則能證得一切智",
    "T07n0220_542:0788c09": "法。若能證得一切智法，則修般若波羅蜜多",
    "T07n0220_542:0788c10": "疾得圓滿。若修般若波羅蜜多疾得圓滿，便",
    "T07n0220_542:0788c11": "能證得一切智智。』是善男子、善女人等所獲",
    "T07n0220_542:0788c12": "福聚，甚多於前無量無邊不可稱數。",
    "T07n0220_542:0788c13": "「復次，憍尸迦！若贍部洲諸有情類，皆發無上",
    "T07n0220_542:0788c14": "正等覺心。有善男子、善女人等書深般若波",
    "T07n0220_542:0788c15": "羅蜜多，眾寶莊嚴供養恭敬、尊重讚歎，普施",
    "T07n0220_542:0788c16": "與彼受持、讀誦，令善通利、如理思惟。於意云",
    "T07n0220_542:0788c17": "何？是善男子、善女人等由此因緣得福多不？」",
    "T07n0220_542:0788c18": "天帝釋言：「甚多！世尊！甚多！善逝！」爾時，佛告天",
    "T07n0220_542:0788c19": "帝釋言：「若善男子、善女人等書深般若波羅",
    "T07n0220_542:0788c20": "蜜多，眾寶莊嚴供養恭敬、尊重讚歎，於彼眾",
    "T07n0220_542:0788c21": "中隨施與一受持、讀誦、令善通利、如理思惟，",
    "T07n0220_542:0788c22": "復以種種巧妙文義廣為解釋，分別義趣令",
    "T07n0220_542:0788c23": "其解了，教授教誡令勤修學。是善男子、善女",
    "T07n0220_542:0788c24": "人等所獲福聚，甚多於前無量無邊不可稱",
    "T07n0220_542:0788c25": "數。",
    "T07n0220_542:0788c26": "「復次，憍尸迦！置贍部洲諸有情類。若四大洲",
    "T07n0220_542:0788c27": "諸有情類，若小千界諸有情類，若中千界諸",
    "T07n0220_542:0788c28": "有情類，若大千界諸有情類，若復十方各如",
    "T07n0220_542:0788c29": "殑伽沙等世界諸有情類，皆發無上正等覺",
    "T07n0220_542:0789a01": "心。有善男子、善女人等書深般若波羅蜜多，",
    "T07n0220_542:0789a02": "眾寶莊嚴供養恭敬、尊重讚歎，普施與彼受",
    "T07n0220_542:0789a03": "持、讀誦，令善通利、如理思惟。於意云何？是善",
    "T07n0220_542:0789a04": "男子、善女人等由此因緣得福多不？」天帝釋",
    "T07n0220_542:0789a05": "言：「甚多！世尊！甚多！善逝！」爾時，佛告天帝釋言：",
    "T07n0220_542:0789a06": "「若善男子、善女人等書深般若波羅蜜多，眾",
    "T07n0220_542:0789a07": "寶莊嚴供養恭敬、尊重讚歎，於彼眾中隨施",
    "T07n0220_542:0789a08": "與一受持、讀誦、令善通利、如理思惟，復以種",
    "T07n0220_542:0789a09": "種巧妙文義廣為解釋，分別義趣令其解了，",
    "T07n0220_542:0789a10": "教授教誡令勤修學，是善男子、善女人等所",
    "T07n0220_542:0789a11": "獲福聚，甚多於前無量無邊不可稱數。",
    "T07n0220_542:0789a12": "「復次，憍尸迦！若贍部洲諸有情類，皆於無上",
    "T07n0220_542:0789a13": "正等菩提得不退轉。有善男子、善女人等書",
    "T07n0220_542:0789a14": "深般若波羅蜜多，眾寶莊嚴供養恭敬、尊重",
    "T07n0220_542:0789a15": "讚歎，普施與彼受持、讀誦，令善通利、如理思",
    "T07n0220_542:0789a16": "惟。於意云何？是善男子、善女人等由此因",
    "T07n0220_542:0789a17": "緣得福多不？」天帝釋言：「甚多！世尊！甚多！善逝！」",
    "T07n0220_542:0789a18": "爾時，佛告天帝釋言：「若善男子、善女人等書",
    "T07n0220_542:0789a19": "深般若波羅蜜多，眾寶莊嚴供養恭敬、尊重",
    "T07n0220_542:0789a20": "讚歎，於彼眾中隨施與一受持、讀誦、令善通",
    "T07n0220_542:0789a21": "利、如理思惟，復以種種巧妙文義廣為解釋，",
    "T07n0220_542:0789a22": "分別義趣令其解了，教授教誡令勤修學。是",
    "T07n0220_542:0789a23": "善男子、善女人等所獲福聚，甚多於前無量",
    "T07n0220_542:0789a24": "無邊不可稱數。「復次，憍尸迦！置贍部洲諸有",
    "T07n0220_542:0789a25": "情類。若四大洲諸有情類，若小千界諸有情",
    "T07n0220_542:0789a26": "類，若中千界諸有情類，若大千界諸有情類，",
    "T07n0220_542:0789a27": "若復十方各如殑伽沙等世界諸有情類，皆於",
    "T07n0220_542:0789a28": "無上正等菩提得不退轉。有善男子、善女人等",
    "T07n0220_542:0789a29": "書深般若波羅蜜多，眾寶莊嚴供養恭敬、尊",
    "T07n0220_542:0789b01": "重讚歎，普施與彼受持、讀誦，令善通利、如理思",
    "T07n0220_542:0789b02": "惟。於意云何？是善男子、善女人等由此因緣",
    "T07n0220_542:0789b03": "得福多不？」天帝釋言：「甚多！世尊！甚多！善逝！」爾",
    "T07n0220_542:0789b04": "時，佛告天帝釋言：「若善男子、善女人等書深",
    "T07n0220_542:0789b05": "般若波羅蜜多，眾寶莊嚴供養恭敬、尊重讚",
    "T07n0220_542:0789b06": "歎，於彼眾中隨施與一受持、讀誦、令善通利、",
    "T07n0220_542:0789b07": "如理思惟，復以種種巧妙文義廣為解釋，分",
    "T07n0220_542:0789b08": "別義趣令其解了，教授教誡令勤修學。是善",
    "T07n0220_542:0789b09": "男子、善女人等所獲福聚，甚多於前無量無",
    "T07n0220_542:0789b10": "邊不可稱數。「復次，憍尸迦！若贍部洲諸有情",
    "T07n0220_542:0789b11": "類，皆發無上正等覺心。既發無上菩提心已，",
    "T07n0220_542:0789b12": "同作是言：『我今欣樂速證無上正等菩提，濟",
    "T07n0220_542:0789b13": "拔有情生死眾苦，令得殊勝畢竟安樂。』有善",
    "T07n0220_542:0789b14": "男子、善女人等為成彼事，書深般若波羅蜜多，",
    "T07n0220_542:0789b15": "眾寶莊嚴供養恭敬、尊重讚歎，普施與彼受",
    "T07n0220_542:0789b16": "持、讀誦，令善通利、如理思惟。於意云何？是善",
    "T07n0220_542:0789b17": "男子、善女人等由此因緣得福多不？」天帝釋",
    "T07n0220_542:0789b18": "言：「甚多！世尊！甚多！善逝！」爾時，佛告天帝釋言：",
    "T07n0220_542:0789b19": "「若善男子、善女人等書深般若波羅蜜多，眾寶",
    "T07n0220_542:0789b20": "莊嚴供養恭敬、尊重讚歎，於彼眾中隨施與",
    "T07n0220_542:0789b21": "一受持、讀誦、令善通利、如理思惟，以無量門",
    "T07n0220_542:0789b22": "巧妙文義廣為解釋，分別義趣令其解了，教",
    "T07n0220_542:0789b23": "授教誡令勤修學，是善男子、善女人等所獲",
    "T07n0220_542:0789b24": "福聚，甚多於前無量無邊不可稱數。「復次，憍",
    "T07n0220_542:0789b25": "尸迦！置贍部洲諸有情類。若四大洲諸有情",
    "T07n0220_542:0789b26": "類，若小千界諸有情類，若中千界諸有情類，",
    "T07n0220_542:0789b27": "若大千界諸有情類，若復十方各如殑伽沙",
    "T07n0220_542:0789b28": "等世界諸有情類，皆發無上正等覺心。既發",
    "T07n0220_542:0789b29": "無上菩提心已，同作是言：『我今欣樂速證無",
    "T07n0220_542:0789c01": "上正等菩提，濟拔有情生死眾苦，令得殊勝",
    "T07n0220_542:0789c02": "畢竟安樂。』有善男子、善女人等為成彼事，書",
    "T07n0220_542:0789c03": "深般若波羅蜜多，眾寶莊嚴供養恭敬、尊重",
    "T07n0220_542:0789c04": "讚歎，普施與彼受持、讀誦，令善通利、如理思",
    "T07n0220_542:0789c05": "惟。於意云何？是善男子、善女人等由此因緣",
    "T07n0220_542:0789c06": "得福多不？」天帝釋言：「甚多！世尊！甚多！善逝！」爾",
    "T07n0220_542:0789c07": "時，佛告天帝釋言：「若善男子、善女人等書深",
    "T07n0220_542:0789c08": "般若波羅蜜多，眾寶莊嚴供養恭敬、尊重讚",
    "T07n0220_542:0789c09": "歎，於彼眾中隨施與一受持、讀誦、令善通利、",
    "T07n0220_542:0789c10": "如理思惟，以無量門巧妙文義廣為解釋，分",
    "T07n0220_542:0789c11": "別義趣令其解了，教授教誡令勤修學。是善",
    "T07n0220_542:0789c12": "男子、善女人等所獲福聚，甚多於前無量無",
    "T07n0220_542:0789c13": "邊不可稱數。「復次，憍尸迦！若贍部洲諸有情",
    "T07n0220_542:0789c14": "類，皆於無上正等菩提得不退轉，同作是言：",
    "T07n0220_542:0789c15": "『我今欣樂速證無上正等菩提，濟拔有情生",
    "T07n0220_542:0789c16": "死眾苦，令得殊勝畢竟安樂。』有善男子、善女",
    "T07n0220_542:0789c17": "人等為成彼事，書深般若波羅蜜多，眾寶莊",
    "T07n0220_542:0789c18": "嚴供養恭敬、尊重讚歎，普施與彼受持、讀誦，",
    "T07n0220_542:0789c19": "令善通利、如理思惟，於意云何？是善男子、善",
    "T07n0220_542:0789c20": "女人等由此因緣得福多不？」天帝釋言：「甚多！",
    "T07n0220_542:0789c21": "世尊！甚多！善逝！」爾時，佛告天帝釋言：「若善男",
    "T07n0220_542:0789c22": "子、善女人等書深般若波羅蜜多，眾寶莊嚴",
    "T07n0220_542:0789c23": "供養恭敬、尊重讚歎，於彼眾中隨施與一受",
    "T07n0220_542:0789c24": "持、讀誦、令善通利、如理思惟，以無量門巧妙",
    "T07n0220_542:0789c25": "文義廣為解釋，分別義趣令其解了，教授教",
    "T07n0220_542:0789c26": "誡令勤修學，是善男子、善女人等所獲福聚，",
    "T07n0220_542:0789c27": "甚多於前無量無邊不可稱數。「復次，憍尸迦！",
    "T07n0220_542:0789c28": "置贍部洲諸有情類。若四大洲諸有情類，若",
    "T07n0220_542:0789c29": "小千界諸有情類，若中千界諸有情類，若大",
    "T07n0220_542:0790a01": "千界諸有情類，若復十方各如殑伽沙等世",
    "T07n0220_542:0790a02": "界諸有情類，皆於無上正等菩提得不退轉，",
    "T07n0220_542:0790a03": "同作是言：『我今欣樂速證無上正等菩提，濟",
    "T07n0220_542:0790a04": "拔有情生死眾苦，令得殊勝畢竟安樂。』有善",
    "T07n0220_542:0790a05": "男子、善女人等為成彼事，書深般若波羅蜜",
    "T07n0220_542:0790a06": "多眾寶莊嚴，供養恭敬、尊重讚歎，普施與彼",
    "T07n0220_542:0790a07": "受持、讀誦、令善通利、如理思惟。於意云何？是",
    "T07n0220_542:0790a08": "善男子、善女人等由此因緣得福多不？」天帝",
    "T07n0220_542:0790a09": "釋言：「甚多！世尊！甚多！善逝！」爾時，佛告天帝釋",
    "T07n0220_542:0790a10": "言：「若善男子、善女人等書深般若波羅蜜多，",
    "T07n0220_542:0790a11": "眾寶莊嚴供養恭敬、尊重讚歎，於彼眾中隨",
    "T07n0220_542:0790a12": "施與一受持、讀誦，令善通利、如理思惟，以無",
    "T07n0220_542:0790a13": "量門巧妙文義廣為解釋，分別義趣令其解",
    "T07n0220_542:0790a14": "了，教授教誡令勤修學，是善男子、善女人等",
    "T07n0220_542:0790a15": "所獲福聚，甚多於前無量無邊不可稱數。「復",
    "T07n0220_542:0790a16": "次，憍尸迦！若善男子、善女人等書深般若波",
    "T07n0220_542:0790a17": "羅蜜多，種種莊嚴供養恭敬、尊重讚歎，施贍",
    "T07n0220_542:0790a18": "部洲一切有情，是善男子、善女人等由此因",
    "T07n0220_542:0790a19": "緣得福多不？」天帝釋言：「甚多！世尊！甚多！善逝！」",
    "T07n0220_542:0790a20": "爾時，佛告天帝釋言：「有善男子、善女人等為",
    "T07n0220_542:0790a21": "一有情，於深般若波羅蜜多，分別解說甚深義",
    "T07n0220_542:0790a22": "趣令其解了。是善男子、善女人等所獲福聚，",
    "T07n0220_542:0790a23": "甚多於前無量無邊不可稱數。「復次，憍尸迦！",
    "T07n0220_542:0790a24": "若善男子、善女人等書深般若波羅蜜多，種",
    "T07n0220_542:0790a25": "種莊嚴供養恭敬、尊重讚歎，施四大洲一切",
    "T07n0220_542:0790a26": "有情，若小千界一切有情，若中千界一切有",
    "T07n0220_542:0790a27": "情，若大千界一切有情，若復十方各如殑伽",
    "T07n0220_542:0790a28": "沙等世界一切有情。是善男子、善女人等由",
    "T07n0220_542:0790a29": "此因緣得福多不？」天帝釋言：「甚多！世尊！甚多！",
    "T07n0220_542:0790b01": "善逝！」爾時，佛告天帝釋言：「有善男子、善女人",
    "T07n0220_542:0790b02": "等為一有情，於深般若波羅蜜多，分別解說",
    "T07n0220_542:0790b03": "甚深義趣令其解了。是善男子、善女人等所",
    "T07n0220_542:0790b04": "獲福聚，甚多於前無量無邊不可稱數。「復次，",
    "T07n0220_542:0790b05": "憍尸迦！若善男子、善女人等為贍部洲諸有",
    "T07n0220_542:0790b06": "情類，若四大洲諸有情類，若小千界諸有情",
    "T07n0220_542:0790b07": "類，若中千界諸有情類，若大千界諸有情類，",
    "T07n0220_542:0790b08": "若復十方各如殑伽沙等世界諸有情類，於",
    "T07n0220_542:0790b09": "深般若波羅蜜多，分別解說甚深義趣令其",
    "T07n0220_542:0790b10": "解了，是善男子、善女人等由此因緣得福多",
    "T07n0220_542:0790b11": "不？」天帝釋言：「甚多！世尊！甚多！善逝！」爾時，佛告",
    "T07n0220_542:0790b12": "天帝釋言：「有善男子、善女人等為一有情，於",
    "T07n0220_542:0790b13": "深般若波羅蜜多，以無染心分別解說甚深",
    "T07n0220_542:0790b14": "義趣令其解了，教授教誡令勤修學。是善男",
    "T07n0220_542:0790b15": "子、善女人等所獲福聚，甚多於前無量無邊",
    "T07n0220_542:0790b16": "不可稱數。」時，天帝釋便白佛言：「如如菩薩摩",
    "T07n0220_542:0790b17": "訶薩轉近無上正等菩提，如是如是應以般",
    "T07n0220_542:0790b18": "若波羅蜜多甚深義趣教授、教誡，令善通達諸",
    "T07n0220_542:0790b19": "法真如；應以上妙衣服、飲食、臥具、醫藥及餘",
    "T07n0220_542:0790b20": "資具，恭敬供養令無匱乏。若善男子、善女人",
    "T07n0220_542:0790b21": "等能以如是法施、財施，攝受供養彼菩薩摩",
    "T07n0220_542:0790b22": "訶薩，是善男子、善女人等由此因緣得大果",
    "T07n0220_542:0790b23": "報，獲大勝利無量無邊。所以者何？彼菩薩摩",
    "T07n0220_542:0790b24": "訶薩，要由如是法施、財施攝受供養，速能證",
    "T07n0220_542:0790b25": "得一切智智。」爾時，善現讚帝釋言：「善哉！善哉！",
    "T07n0220_542:0790b26": "憍尸迦！善能勸勵、攝受、護助諸菩薩摩訶薩，",
    "T07n0220_542:0790b27": "令疾證得一切智智。汝今已作佛聖弟子所",
    "T07n0220_542:0790b28": "應作事。何以故？憍尸迦！一切如來諸聖弟子，",
    "T07n0220_542:0790b29": "為欲利樂諸有情故，方便勸勵、攝受、護助諸菩",
    "T07n0220_542:0790c01": "薩摩訶薩，令疾證得一切智智。所以者何？一",
    "T07n0220_542:0790c02": "切如來、聲聞、獨覺世間勝事，皆由菩薩摩訶",
    "T07n0220_542:0790c03": "薩眾而得出現。何以故？憍尸迦！若無菩薩摩",
    "T07n0220_542:0790c04": "訶薩發菩提心，則無菩薩摩訶薩能學布施",
    "T07n0220_542:0790c05": "乃至般若波羅蜜多。若無菩薩摩訶薩能學",
    "T07n0220_542:0790c06": "布施乃至般若波羅蜜多，則無菩薩摩訶薩能",
    "T07n0220_542:0790c07": "證無上正等菩提。若無菩薩摩訶薩證得無",
    "T07n0220_542:0790c08": "上正等菩提，則無如來、聲聞、獨覺世間勝事。",
    "T07n0220_542:0790c09": "故應勸勵、攝受、護助諸菩薩摩訶薩，令學六",
    "T07n0220_542:0790c10": "種波羅蜜多究竟圓滿，疾證無上正等菩提，",
    "T07n0220_542:0790c11": "轉妙法輪度有情眾。」",
    "T07n0220_542:0790c12": "大般若波羅蜜多經卷第五百四十二"
}