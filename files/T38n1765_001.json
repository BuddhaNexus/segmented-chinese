{
    "T38n1765_001:0001a02": "No. 1765 [cf. Nos. 375, 1766, 1767]",
    "T38n1765_001:0001a03": "大般涅槃經玄義卷上",
    "T38n1765_001:0001a05": "隋天台沙門灌頂撰",
    "T38n1765_001:0001a06": "[0001a06] 夫正道幽寂無始無終。妙理虛玄非新非故。",
    "T38n1765_001:0001a07": "無始而言其始者。謂之無明生死。無終而語",
    "T38n1765_001:0001a08": "其終者。即是種智涅槃。無明生死本自有之",
    "T38n1765_001:0001a09": "名之為故。種智涅槃修因方克目之為新。此",
    "T38n1765_001:0001a10": "經乃於非始之始。分別佛性三因之殊。還就",
    "T38n1765_001:0001a11": "無終之終。辨於涅槃三德極果之別。若佛性",
    "T38n1765_001:0001a12": "之因非因。涅槃之果非果。是則因如不異果",
    "T38n1765_001:0001a13": "如。果如不異因如。若因如不異果如。非止涅",
    "T38n1765_001:0001a14": "槃之如非新。佛性之如亦復非新。若果如不",
    "T38n1765_001:0001a15": "異因如。非止佛性之如非故。涅槃之如亦復",
    "T38n1765_001:0001a16": "非故。是則佛性涅槃因果之如。皆是非新非",
    "T38n1765_001:0001a17": "故。非新非故之理即是法身。非新而新之果",
    "T38n1765_001:0001a18": "即是摩訶般若。既有非新而新種智之圓極。",
    "T38n1765_001:0001a19": "則非故之故無明生死患累究竟斯亡目之解",
    "T38n1765_001:0001a20": "脫。此則三德之義宛然。不縱不橫妙等伊字。",
    "T38n1765_001:0001a21": "但眾生利鈍不同。是以大聖赴緣之教亦有",
    "T38n1765_001:0001a22": "頓漸之別。頓則譬於忍辱之草牛食即得醍",
    "T38n1765_001:0001a23": "醐。漸則五味階級次第圓滿。或有不定根緣",
    "T38n1765_001:0001a24": "為赴此機所說教門非頓非漸。喻之置毒於",
    "T38n1765_001:0001a25": "乳也。皆是能仁妙窮權實巧赴根緣。化他利",
    "T38n1765_001:0001a26": "物罄無乖爽。今此大經為欲開通往昔教門。",
    "T38n1765_001:0001a27": "顯發如來方便密義故。於娑羅雙樹大師子",
    "T38n1765_001:0001a28": "吼。師子吼者名決定說。決定說者說一切眾",
    "T38n1765_001:0001a29": "生悉有佛性如來畢竟不入涅槃。不入涅槃",
    "T38n1765_001:0001b01": "即是入於無上大乘大般涅槃。此經若具依",
    "T38n1765_001:0001b02": "梵本。應云摩訶般涅槃那修多羅。摩訶言大",
    "T38n1765_001:0001b03": "般涅槃那此翻滅度。釋此三字具依兩義一",
    "T38n1765_001:0001b04": "別二通。第一別釋者大即法身。故此經云。所",
    "T38n1765_001:0001b05": "言大者其性廣博猶若虛空。其性即法性法",
    "T38n1765_001:0001b06": "性即法身也。滅者即是解脫。解脫二種。煩惱",
    "T38n1765_001:0001b07": "生死永滅。免斯因果患累即解脫義也。所言",
    "T38n1765_001:0001b08": "度者即是摩訶般若。故大論云。信為能入智",
    "T38n1765_001:0001b09": "為能度。當知別以三字標今經之目。即是三",
    "T38n1765_001:0001b10": "德之異名也。第二通釋。大者謂大法身大般",
    "T38n1765_001:0001b11": "若大解脫也。滅者即是三德皆寂滅也。度者",
    "T38n1765_001:0001b12": "即是三德皆究竟圓滿也。故通以三字標名",
    "T38n1765_001:0001b13": "表三德。皆大寂滅究竟也。別通之義雖殊。然",
    "T38n1765_001:0001b14": "並是用非果之果無上祕密之極果。以標一",
    "T38n1765_001:0001b15": "教之首也。修多羅即是聖教之總名。有翻無",
    "T38n1765_001:0001b16": "翻事在別釋。若具依梵本。應言摩訶般涅槃",
    "T38n1765_001:0001b17": "那。今翻為大滅度。大若虛空不因小相。又其",
    "T38n1765_001:0001b18": "性廣博多所容受。又名不可思議諸佛之法",
    "T38n1765_001:0001b19": "界。是為三義釋大也。滅者滅二十五有及虛",
    "T38n1765_001:0001b20": "偽物。又得二十五三昧種種示現。又生滅滅",
    "T38n1765_001:0001b21": "已。寂滅為樂。是為三義釋滅也。度者度於不",
    "T38n1765_001:0001b22": "度。又度於度。又度此彼之彼岸。亦度非彼非",
    "T38n1765_001:0001b23": "此之彼岸。譬如神龜水陸俱度。是為三義釋",
    "T38n1765_001:0001b24": "度也。總攬三法三目三點名大般涅槃。金剛",
    "T38n1765_001:0001b25": "寶藏滿足無缺。不縱不橫不並不別微妙祕密",
    "T38n1765_001:0001b26": "以當其體。常住不變恒安清涼不老不死以",
    "T38n1765_001:0001b27": "當其宗。置毒佛性遍五味中味味殺人。震大",
    "T38n1765_001:0001b28": "毒鼓雖無心欲聞聞之皆死。八大自在我以當",
    "T38n1765_001:0001b29": "其用。常住二字無上醍醐與諸典別決定之吼",
    "T38n1765_001:0001c01": "以當其教。名含體攝常宗毒用極教之相也。",
    "T38n1765_001:0001c02": "[0001c02] 玄義開為五重。",
    "T38n1765_001:0001c03": "[0001c03]  一釋名 二釋體 三釋宗 四釋用",
    "T38n1765_001:0001c04": " 五釋教",
    "T38n1765_001:0001c05": "[0001c05] 釋名又五。謂翻通無假絕。翻者四說。謂無有",
    "T38n1765_001:0001c06": "亦有亦無非有非無。初言無者。天竺五處不",
    "T38n1765_001:0001c07": "同。東南中三方奢切小殊。西北兩處大異。如",
    "T38n1765_001:0001c08": "言摩訶。摩醯。泥曰。泥洹。此則三方。如言洹",
    "T38n1765_001:0001c09": "&#x96B7;槃那。般涅槃那。此則二方。類如此間楚夏",
    "T38n1765_001:0001c10": "耳。有人以泥曰目雙卷。泥洹目六卷。涅槃目",
    "T38n1765_001:0001c11": "大本。是義皆不然。雙卷明八十無常。六卷明",
    "T38n1765_001:0001c12": "金剛不毀。豈可以方言簡義。毘婆沙云涅槃",
    "T38n1765_001:0001c13": "那。今經無那字。蓋譯人存略耳。肇論以摩訶",
    "T38n1765_001:0001c14": "涅槃。為彼土正音。古今承用。其各說者凡有",
    "T38n1765_001:0001c15": "五家。一廣州大亮云。一名含眾名。譯家所以",
    "T38n1765_001:0001c16": "不翻。正在此也。名下之義。可作異釋。如言大",
    "T38n1765_001:0001c17": "者。莫先為義。一切諸法莫先於此。又大常也。",
    "T38n1765_001:0001c18": "又大是神通之極號。常樂之都名。故不可翻",
    "T38n1765_001:0001c19": "也。二云名字是色聲之法。不可一名累書眾",
    "T38n1765_001:0001c20": "名一義疊說眾義。所以不可翻也。三云。名是",
    "T38n1765_001:0001c21": "義上之名。義是名下之義。名既是一。義豈可",
    "T38n1765_001:0001c22": "多。但一名而多訓。例如此間息字。或訓子息。",
    "T38n1765_001:0001c23": "或訓長息。或訓止住之息。或訓暫時消息。或",
    "T38n1765_001:0001c24": "訓報示消息。若據一失諸。故不可翻。四云。一",
    "T38n1765_001:0001c25": "名多義如先陀婆一名四實。關涉處多不可",
    "T38n1765_001:0001c26": "翻也。五云秖先陀婆一語隨時各用。智臣善",
    "T38n1765_001:0001c27": "解契會王心。涅槃亦爾。初出言涅槃。涅槃即",
    "T38n1765_001:0001c28": "生也。將逝言涅槃。涅槃即滅也。但此無密語",
    "T38n1765_001:0001c29": "翻彼密義。故言無翻也。二云有翻者。梁武云。",
    "T38n1765_001:0002a01": "佛具四等隨其類音溥告眾生。若不可翻此",
    "T38n1765_001:0002a02": "土便應隔化。四等亦是不遍。引釋論般若尊",
    "T38n1765_001:0002a03": "重智慧輕薄。既得以輕代重。何得不以真丹。",
    "T38n1765_001:0002a04": "單別翻天竺兼含。既可得翻且舉十家。一竺",
    "T38n1765_001:0002a05": "道生。時人呼為涅槃聖。翻為滅。引文云。聞",
    "T38n1765_001:0002a06": "佛唱滅悲哀請住。魔王所以勸令速滅(云云)。二",
    "T38n1765_001:0002a07": "莊嚴大斌。翻為寂滅。引文云。生滅滅已寂滅",
    "T38n1765_001:0002a08": "為樂。前家止滅於生。後家滅生復滅於滅。故",
    "T38n1765_001:0002a09": "言寂滅(云云)。三白馬愛。翻為祕藏。引文云。皆",
    "T38n1765_001:0002a10": "悉安住祕密藏中(云云)。四長干影。翻為安樂。",
    "T38n1765_001:0002a11": "引文云。如人病差名為安樂。安樂名涅槃。",
    "T38n1765_001:0002a12": "五定林柔。翻為無累解脫。既無創疣即無累",
    "T38n1765_001:0002a13": "也。六太昌宗。翻為解脫。引四相品云。涅槃名",
    "T38n1765_001:0002a14": "解脫。迦葉品云。慈悲即真解脫。解脫即大涅",
    "T38n1765_001:0002a15": "槃。七梁武。翻為不生。引文云。斷煩惱者。不",
    "T38n1765_001:0002a16": "名涅槃。不生煩惱乃名涅槃。八肇論。云無為",
    "T38n1765_001:0002a17": "亦云滅度。九會稽基。偏用無為一義為翻也。",
    "T38n1765_001:0002a18": "十開善光宅。同用滅度。引文云。大覺世尊將",
    "T38n1765_001:0002a19": "欲涅槃。引六卷云。大牟尼尊今當滅度。彼此",
    "T38n1765_001:0002a20": "兩存正是翻也。例大本稱娑羅雙樹。六卷云",
    "T38n1765_001:0002a21": "堅固林。又引法華長行云。中夜當入涅槃。後",
    "T38n1765_001:0002a22": "偈云佛此夜滅度。又引華嚴云。古來今佛無",
    "T38n1765_001:0002a23": "般涅槃。除化眾生方便滅度。又引遺教。佛臨",
    "T38n1765_001:0002a24": "涅槃略說教誡。又云。時將欲過我欲滅度。是",
    "T38n1765_001:0002a25": "為十家明有翻也。三明亦可翻亦不可翻者。",
    "T38n1765_001:0002a26": "叡師云。秦言謬者定之以方冊。梵音不可變",
    "T38n1765_001:0002a27": "者即而書之。匠者之公謹受者之重慎。今經",
    "T38n1765_001:0002a28": "翻摩訶為大。般涅槃三字存梵音。是則一字",
    "T38n1765_001:0002a29": "可翻三字不可翻。梵漢雙題正應在此。四云",
    "T38n1765_001:0002b01": "大名不可思議。故非可翻非不可翻。今明。漢",
    "T38n1765_001:0002b02": "人多不曉梵即有眾說。莫知孰是。世既咸用",
    "T38n1765_001:0002b03": "開善未能異之。今雖同其翻不用其義。同翻",
    "T38n1765_001:0002b04": "者摩訶此翻為大。般涅此翻為滅。槃那此翻",
    "T38n1765_001:0002b05": "為度。是為大滅度也。有翻無翻四家竟。次出",
    "T38n1765_001:0002b06": "開善四解。一云。滅據法度據人。生死之法滅",
    "T38n1765_001:0002b07": "已還無。生死之人轉而作佛。二云滅名目無。",
    "T38n1765_001:0002b08": "滅有還無故。度名目有。從此至彼故。實法道",
    "T38n1765_001:0002b09": "邊人法俱滅。相續道中人法俱度。三云。滅是",
    "T38n1765_001:0002b10": "有餘度是無餘。有餘涅槃既未究竟止可是",
    "T38n1765_001:0002b11": "滅。無餘永免方得是度。四云。滅是本有今無",
    "T38n1765_001:0002b12": "之義。而加之以度者是永免之名。欲明凡夫",
    "T38n1765_001:0002b13": "之死亦得是滅而非永免不得稱度。觀師難",
    "T38n1765_001:0002b14": "初解云。若生死之法滅無。生死之人附何而",
    "T38n1765_001:0002b15": "度。若生死假人轉得成佛。生死之法何不轉",
    "T38n1765_001:0002b16": "為涅槃。今研初解是何等義。若依聲聞法者。",
    "T38n1765_001:0002b17": "三果生死未併滅假人不永度。若第四果凡",
    "T38n1765_001:0002b18": "法因雖滅凡法果未滅。假人猶未度。若灰身",
    "T38n1765_001:0002b19": "滅智假法俱寂。寂則不論度。又不得作佛。若",
    "T38n1765_001:0002b20": "菩薩法者。凡法都不滅假人又不度。是誰法",
    "T38n1765_001:0002b21": "滅何等人度。如此往推非三藏義也。若依聲",
    "T38n1765_001:0002b22": "聞菩薩共法者。三乘之人同以無言說道斷",
    "T38n1765_001:0002b23": "煩惱入第一義。即體生死法是涅槃法不論",
    "T38n1765_001:0002b24": "滅與不滅。即生死人是涅槃人。不論度與不",
    "T38n1765_001:0002b25": "度。既無法可滅何用以滅目之。既無人可度",
    "T38n1765_001:0002b26": "用度目誰。如此推之則非通教義也。若獨菩",
    "T38n1765_001:0002b27": "薩法非但滅生死之偽法。亦滅涅槃之真法。",
    "T38n1765_001:0002b28": "非但度生死之凡人。亦度出世之聖人。彼師",
    "T38n1765_001:0002b29": "言不涉真法語不論聖人。以此往推非別教",
    "T38n1765_001:0002c01": "義也。若就佛法者。滅之與度。不縱不橫無二",
    "T38n1765_001:0002c02": "無別。彼師分滅異度離法論人。如此往推非",
    "T38n1765_001:0002c03": "圓教義也。既非小。非共。非菩薩。非佛。並非",
    "T38n1765_001:0002c04": "先聖之法言。則不敢道也(云云)。今研第二解。",
    "T38n1765_001:0002c05": "若以滅目無以度目有者。若受此有無。猶是",
    "T38n1765_001:0002c06": "苦諦。執此有無猶是集諦。修此有無猶是道",
    "T38n1765_001:0002c07": "諦。盡此有無猶是滅諦。滅諦之真尚不可以",
    "T38n1765_001:0002c08": "有無名之。云何以有無名大涅槃。如此往推",
    "T38n1765_001:0002c09": "非三藏真義。若以滅目無以度目有。若雙目",
    "T38n1765_001:0002c10": "生死生死本自不然。今則無滅。生死既無滅",
    "T38n1765_001:0002c11": "以滅目誰。生死本自不然那得是有。非有則",
    "T38n1765_001:0002c12": "無度法亦無度者。度復目誰。既不可以滅度",
    "T38n1765_001:0002c13": "目於生死。云何以滅度目於涅槃。疆以疣贅",
    "T38n1765_001:0002c14": "累彼虛空。以此推之非是聲聞菩薩共法。若",
    "T38n1765_001:0002c15": "以滅目無以度目有者。此以名召法以法應",
    "T38n1765_001:0002c16": "名。名物尚存為見所縛。云何以見義釋大涅",
    "T38n1765_001:0002c17": "槃。若以滅目無門以度目有門者。為目小門。",
    "T38n1765_001:0002c18": "為目大門。小門能通拙所通偽。貧住化城久",
    "T38n1765_001:0002c19": "已被棄。云何以拙能通釋大涅槃。若以滅目",
    "T38n1765_001:0002c20": "無以度目有。明真俗二諦者。此是偏邪二邊。",
    "T38n1765_001:0002c21": "云何以二邊釋中道大涅槃。如此往推則非",
    "T38n1765_001:0002c22": "菩薩法也。若以滅目無。以度目有。有不關無。",
    "T38n1765_001:0002c23": "無不關有。滅非是度。度異於滅。縱橫狼藉。劫",
    "T38n1765_001:0002c24": "掠群牛不解鑽搖。漿猶難得況酥醍醐。如此",
    "T38n1765_001:0002c25": "往推則非佛法。既非小乘。非共乘。非菩薩",
    "T38n1765_001:0002c26": "乘。非佛乘。是何等義邪(云云)。今研第三解。若",
    "T38n1765_001:0002c27": "有餘涅槃既未究竟止可是滅。無餘永免方",
    "T38n1765_001:0002c28": "得稱度者。亦應滅度。四住非是究竟滅度。塵",
    "T38n1765_001:0002c29": "沙方得稱度。又滅度塵沙亦非究竟。滅度無",
    "T38n1765_001:0003a01": "明。方得稱度。又滅度無明亦非究竟滅度。究",
    "T38n1765_001:0003a02": "竟滅度方得稱度。以後望前前非究竟。第二",
    "T38n1765_001:0003a03": "第三亦非究竟。何得以初番滅度釋大涅槃(云",
    "T38n1765_001:0003a04": "云)。今研第四解。凡夫已有還無得是滅。亦應",
    "T38n1765_001:0003a05": "凡夫從此至彼便應是度。若凡夫非度凡夫",
    "T38n1765_001:0003a06": "亦復非滅。若聖人已有還無亦得是滅。聖人",
    "T38n1765_001:0003a07": "從此至彼復應是度。若凡聖俱度俱滅若為",
    "T38n1765_001:0003a08": "論異。若同凡聖則近陜非高廣。若異凡聖亦",
    "T38n1765_001:0003a09": "非高廣。非高故則非無上。非廣故則有邊涯。",
    "T38n1765_001:0003a10": "云何以此釋大涅槃。若具研四解。應作四四",
    "T38n1765_001:0003a11": "十六番。今但十番而已。餘皆可知。明哲自解",
    "T38n1765_001:0003a12": "何俟多言。時人以開善為長故薳研之。餘人",
    "T38n1765_001:0003a13": "置而不言耳。翻名已如前說。釋其大義者。大",
    "T38n1765_001:0003a14": "有三義。一理大。二智大。三用大。釋論謂大多",
    "T38n1765_001:0003a15": "勝。大取包廣。多取含攝。勝取秀出。今言。法",
    "T38n1765_001:0003a16": "身法界遍一切處。是廣大義。報身智境照發",
    "T38n1765_001:0003a17": "相應不可窮盡。是含攝義。應身自在無能遏",
    "T38n1765_001:0003a18": "絕。是勝出義。於一大字三法具足不縱不橫",
    "T38n1765_001:0003a19": "不可思議。名祕密藏。祕密藏者即大涅槃。釋",
    "T38n1765_001:0003a20": "般涅為滅。滅有三義。謂性滅圓滅方便滅。性",
    "T38n1765_001:0003a21": "滅者理性至寂非生非起。生起不能喧動故",
    "T38n1765_001:0003a22": "名性滅。圓滅者。照無不遍。發無不足。明窮境",
    "T38n1765_001:0003a23": "極故名圓滅。方便滅者。權巧妙能。逗必會取",
    "T38n1765_001:0003a24": "必克故名方便滅。如是三滅即三解脫。無縛",
    "T38n1765_001:0003a25": "無脫。是性淨解脫。因果畢竟。是圓淨解脫。",
    "T38n1765_001:0003a26": "巧順機宜無染無累。是方便淨解脫。於一滅",
    "T38n1765_001:0003a27": "字三脫具足不縱不橫不可思議。故名三點。",
    "T38n1765_001:0003a28": "三點者即大涅槃。釋槃那為度。度有三義。謂",
    "T38n1765_001:0003a29": "實相究竟度。智究竟度。事究竟度。實相度者。",
    "T38n1765_001:0003b01": "諸佛之師也。非此非彼亦非中流。非能非所",
    "T38n1765_001:0003b02": "無始無終故名實相度。佛師度故諸佛亦度。",
    "T38n1765_001:0003b03": "論云。智度大道佛善來。智度大海佛窮底。即",
    "T38n1765_001:0003b04": "其義也。智度者如如智稱如如境。函大蓋大",
    "T38n1765_001:0003b05": "照發相應故名智度。論云。智度相義佛無礙。",
    "T38n1765_001:0003b06": "即其義也。事度者自度度他。彼我利益無不",
    "T38n1765_001:0003b07": "究竟。慈悲誓願一切周悉故名事度。如此三",
    "T38n1765_001:0003b08": "度即三般若。實相般若是一切種智與諸佛",
    "T38n1765_001:0003b09": "同體。觀照般若即一切智與諸佛同意。文字",
    "T38n1765_001:0003b10": "般若即道種智與諸佛同事。於一度字三智",
    "T38n1765_001:0003b11": "具足不縱不橫不可思議。故名面上三目。三",
    "T38n1765_001:0003b12": "目者即大涅槃。今作三番九義。淺深別異各",
    "T38n1765_001:0003b13": "各不同者。雖復多含攝勝未是今經正意。文",
    "T38n1765_001:0003b14": "云。法身亦非。那可單作三身釋大。文云。解脫",
    "T38n1765_001:0003b15": "亦非。那可單作三脫釋滅。文云。般若亦非。那",
    "T38n1765_001:0003b16": "可單作三智釋度。故知單釋非今經意。意者",
    "T38n1765_001:0003b17": "文云。三法具足名大般涅槃。三法即三智三",
    "T38n1765_001:0003b18": "智即三點。三法即九法九法即三法。三法即",
    "T38n1765_001:0003b19": "九法是不縱。九法即三法是不橫。不並不別",
    "T38n1765_001:0003b20": "亦復如是。不三而三不一而一所以名祕密",
    "T38n1765_001:0003b21": "藏。攝一切法悉入其中。是諸佛體。是諸佛師",
    "T38n1765_001:0003b22": "都名總號。乃為具足稱大涅槃。意在此耳。一",
    "T38n1765_001:0003b23": "智三智三智一智。所以名一面三目。涅槃亦",
    "T38n1765_001:0003b24": "耳。一脫三脫三脫一脫。所以名為伊字三點。",
    "T38n1765_001:0003b25": "涅槃亦爾。體意及事。不得相離不得相混。不",
    "T38n1765_001:0003b26": "可言言不可思思故名大涅槃。二釋通名者。",
    "T38n1765_001:0003b27": "涅槃之名遍布諸處。安樂一意&#x4E98;十法界皆",
    "T38n1765_001:0003b28": "稱安樂。梵行品云。寒地獄中若遇熱風以之",
    "T38n1765_001:0003b29": "為樂。熱地獄中若遇寒風以之為樂。如是安",
    "T38n1765_001:0003c01": "樂亦名涅槃。獼猴得酒則能起舞騰枝躍樹。",
    "T38n1765_001:0003c02": "秋水卒至河伯欣然魚&#x9F08;噞喁歕沫戲沼。如",
    "T38n1765_001:0003c03": "是安樂亦名涅槃。餓鬼飢渴得水食飽滿則",
    "T38n1765_001:0003c04": "得安樂。如是安樂亦名涅槃。修羅怖畏得歸",
    "T38n1765_001:0003c05": "依處則得安樂。如是安樂亦名涅槃。如貧得",
    "T38n1765_001:0003c06": "藏如病得差。則得安樂。如是安樂亦名涅槃。",
    "T38n1765_001:0003c07": "檀提婆羅門。飽食撫腹。我今此身即是涅槃。",
    "T38n1765_001:0003c08": "此計欲界果報法為涅槃。阿羅羅仙得無想",
    "T38n1765_001:0003c09": "定。此計色界法為涅槃。&#x6B1D;頭藍弗得非想定。",
    "T38n1765_001:0003c10": "此計無色界法為涅槃。文云。斷欲界結則得",
    "T38n1765_001:0003c11": "安樂。乃至斷無色界結則得安樂。如是安樂",
    "T38n1765_001:0003c12": "亦名涅槃。此多用善因為涅槃也。若三十三",
    "T38n1765_001:0003c13": "天常樂我淨用善果為涅槃也。若修二乘者。",
    "T38n1765_001:0003c14": "多貪欲人得不淨觀則得安樂。如是安樂亦",
    "T38n1765_001:0003c15": "名涅槃。乃至數息慈心念佛因緣亦如是。此",
    "T38n1765_001:0003c16": "計二乘方便法為涅槃也。若斷三界煩惱。八",
    "T38n1765_001:0003c17": "萬六萬。四萬二萬。一萬住處。則得安樂。如是",
    "T38n1765_001:0003c18": "安樂亦名涅槃。此計二乘果法為涅槃也。釋",
    "T38n1765_001:0003c19": "論云。菩薩從初發心。常觀涅槃行道。初心菩",
    "T38n1765_001:0003c20": "薩亦名涅槃。此文云。十住菩薩雖見不了了",
    "T38n1765_001:0003c21": "亦名涅槃。諸佛法王聖主住處。乃得名為大",
    "T38n1765_001:0003c22": "般涅槃也。涅槃之名隨情逐事浩蕩若此。蓋",
    "T38n1765_001:0003c23": "是通名也。達摩&#x6B1D;多羅翻此法勝。解云。煩惱",
    "T38n1765_001:0003c24": "滅名有餘涅槃。引經云。滅諸煩惱名為涅槃。",
    "T38n1765_001:0003c25": "離於生死名無餘涅槃。引經云。離諸有者。乃",
    "T38n1765_001:0003c26": "名涅槃。此就所滅。釋二種涅槃也。二乘所得",
    "T38n1765_001:0003c27": "二涅槃。若於如來皆是有餘。唯佛乃是無餘。",
    "T38n1765_001:0003c28": "引勝鬘云。二乘是有餘如來是無餘。昔滅是",
    "T38n1765_001:0003c29": "盡今滅非盡。經云。不應生滅盡想。涅槃非滅。",
    "T38n1765_001:0004a01": "非滅故常也。若依&#x6B1D;多之解。乃是通涅槃。今",
    "T38n1765_001:0004a02": "昔相對一塗之說。若擘肌分理義則不然。何",
    "T38n1765_001:0004a03": "者二乘有餘無餘。所滅則異真諦則同。若於",
    "T38n1765_001:0004a04": "如來皆是有餘。唯佛是無餘者。若爾二乘既",
    "T38n1765_001:0004a05": "是有餘涅槃。子縛斷破無明。入菩薩位見佛",
    "T38n1765_001:0004a06": "性。生死身謝即應同佛入無餘涅槃。何事被",
    "T38n1765_001:0004a07": "訶言非。不斷煩惱。不到彼岸破除草庵。若此",
    "T38n1765_001:0004a08": "等皆無分者云何對佛是有餘涅槃。又若二",
    "T38n1765_001:0004a09": "乘有餘無餘對佛而得是有餘涅槃者。自地",
    "T38n1765_001:0004a10": "獄已上至菩薩已還例應如此。若諸涅槃皆",
    "T38n1765_001:0004a11": "不可得然。二乘安是。故知&#x6B1D;多羅之說不可",
    "T38n1765_001:0004a12": "依也。問安樂之名通十法界。佛性四德名復",
    "T38n1765_001:0004a13": "云何。答經云。一切諸法中悉有安樂性。一切",
    "T38n1765_001:0004a14": "眾生悉有佛性。豈非佛性通耶。文云。二十五",
    "T38n1765_001:0004a15": "有有我不耶。答言有我。寱言刀刀。又楊樹黃",
    "T38n1765_001:0004a16": "葉等豈非四德通耶。然名乃該通義不得混。",
    "T38n1765_001:0004a17": "應作三番四句料揀。初四句。謂通別亦通亦",
    "T38n1765_001:0004a18": "別非通非別。通者如向說。別者各有所以。六",
    "T38n1765_001:0004a19": "道以安身適性為安樂。猶起煩惱惡因。招生",
    "T38n1765_001:0004a20": "死苦果。安樂義不成。要斷煩惱使苦樂不復",
    "T38n1765_001:0004a21": "隨身憂喜不復隨心。得有餘無餘灰身滅智。",
    "T38n1765_001:0004a22": "隔別生死入于涅槃者則與六道別也。菩薩",
    "T38n1765_001:0004a23": "從初心為一切眾生觀涅槃行道。望二乘是",
    "T38n1765_001:0004a24": "別望佛猶通。即是亦通亦別也。諸佛究竟大",
    "T38n1765_001:0004a25": "般涅槃。非六道之通非二乘之別。即非通非",
    "T38n1765_001:0004a26": "別之安樂也。又安樂之名。或是病非藥或是",
    "T38n1765_001:0004a27": "藥非病。或亦藥亦病或非病非藥。是病者長",
    "T38n1765_001:0004a28": "者沒已。劫掠群牛[穀-禾+牛]乳自食。漿酪醍醐一切",
    "T38n1765_001:0004a29": "皆失。如來去後鈔竊正法常樂之名。如蟲食",
    "T38n1765_001:0004b01": "木偶得成字不識是非。廣起顛倒沈淪生死。",
    "T38n1765_001:0004b02": "隨其流處有種種名。或辛或酸。故知三界四",
    "T38n1765_001:0004b03": "倒但是病而非藥。為治此病說四非常倒瀉",
    "T38n1765_001:0004b04": "斯病。病去惑盡名入涅槃。文云。三種病中無",
    "T38n1765_001:0004b05": "三種藥。三種藥中無三種病。此小涅槃但藥",
    "T38n1765_001:0004b06": "而非病。雖復病去而藥不亡。還執此藥而復",
    "T38n1765_001:0004b07": "成病。文云。其後不久王復得病。當知四非",
    "T38n1765_001:0004b08": "常亦藥亦病也。治此病故還用常樂我淨而",
    "T38n1765_001:0004b09": "倒瀉之。故斥無常病說於新伊。是勝三修不",
    "T38n1765_001:0004b10": "同凡夫之倒病。不同二乘之偏藥故名非藥",
    "T38n1765_001:0004b11": "非病。又新伊但是藥而非病。正法正性非藥",
    "T38n1765_001:0004b12": "非病之安樂也。又小而非大大而非小。亦小",
    "T38n1765_001:0004b13": "亦大非小非大。小者二乘也。雖斷煩惱猶有",
    "T38n1765_001:0004b14": "習氣。我身我衣我去我來。謂佛與己等。唯有",
    "T38n1765_001:0004b15": "常淨無有我樂。三寶差別則是習氣。所以為",
    "T38n1765_001:0004b16": "小也。云何名大。諸佛如來豎出九界橫收一",
    "T38n1765_001:0004b17": "切。無邊底故常。大丈夫故常。能化度一切故",
    "T38n1765_001:0004b18": "常。不可思議故常。具八自在故我。斷苦樂故",
    "T38n1765_001:0004b19": "樂。大寂故樂。一切知故樂。身常故樂。有大淨",
    "T38n1765_001:0004b20": "故。業淨身淨心淨。是故名為大涅槃。菩薩望",
    "T38n1765_001:0004b21": "下為亦大。望上為亦小。凡夫六道不斷通惑",
    "T38n1765_001:0004b22": "故非小。無四德故非大。例前應就理為非小",
    "T38n1765_001:0004b23": "非大。互顯令易解耳。前一番從地獄已上料",
    "T38n1765_001:0004b24": "揀。次一番從外道已上料揀。次一番從二乘",
    "T38n1765_001:0004b25": "已上料揀。問如此料揀六道二乘既非安樂。",
    "T38n1765_001:0004b26": "何故強說為涅槃耶。答通有四悉檀因緣故",
    "T38n1765_001:0004b27": "則作通說。云何更別問耶。所以作通說者為",
    "T38n1765_001:0004b28": "悅眾生故。引導生善故。破壞諸惡故。顯昔第",
    "T38n1765_001:0004b29": "一義故。通說無咎。又佛常依三諦說法。依俗",
    "T38n1765_001:0004c01": "故說六道安樂。依真故說二乘安樂。依中故",
    "T38n1765_001:0004c02": "說佛菩薩安樂。又不離俗而有真中。尚得即",
    "T38n1765_001:0004c03": "俗即真即中。何意不得六道說通安樂是涅",
    "T38n1765_001:0004c04": "槃耶。龍樹云。因緣所生法。即空即假即中。是",
    "T38n1765_001:0004c05": "其義也。三釋無名者。先出舊解。一云。真如實",
    "T38n1765_001:0004c06": "際等是真諦名。佛果涅槃常樂我淨等是俗",
    "T38n1765_001:0004c07": "諦名。而言涅槃無名者。無生死患累之名而",
    "T38n1765_001:0004c08": "有美妙之名也。引互無為證。涅槃無生死之",
    "T38n1765_001:0004c09": "名。生死無涅槃之名耳。二云。真諦涅槃俱無",
    "T38n1765_001:0004c10": "名無相。名相所不及。言語道斷心行處滅。引",
    "T38n1765_001:0004c11": "肇論江河競注而不流。日月歷天而不周。豈",
    "T38n1765_001:0004c12": "有名於其間哉。三云。真諦無名。佛果涅槃雖",
    "T38n1765_001:0004c13": "復冥真。猶是續待二假。故涅槃不得無名也。",
    "T38n1765_001:0004c14": "初家。真俗俱有名。第二家。真俗俱無名。第三",
    "T38n1765_001:0004c15": "家。真無名俗有名。應更有第四家。執真有名",
    "T38n1765_001:0004c16": "俗無名未見執者。若定執此墮四倒見。若以",
    "T38n1765_001:0004c17": "四為方便正是三藏四門。何者若引互無。有",
    "T38n1765_001:0004c18": "美妙之名者。斷奠是三藏有門。能通是有所",
    "T38n1765_001:0004c19": "通是非有。何得用小乘能通釋大涅槃所通。",
    "T38n1765_001:0004c20": "指荒塗為寶所。認魚目是明珠。大無所以。若",
    "T38n1765_001:0004c21": "言真諦涅槃皆無名者。秖是三藏空門。若言",
    "T38n1765_001:0004c22": "真諦無名佛果涅槃猶是續待二假者。秖是",
    "T38n1765_001:0004c23": "三藏亦有亦無門。復應有計非有非無門者。",
    "T38n1765_001:0004c24": "未見其人也。然三藏涅槃。既非數法。尚不是",
    "T38n1765_001:0004c25": "一何得有四。四者能通之門耳。不可以能通",
    "T38n1765_001:0004c26": "為所通。縱令跨節是通教四門者。亦不可以",
    "T38n1765_001:0004c27": "通教能通為通教所通何得以共能通。釋別",
    "T38n1765_001:0004c28": "所通。又跨節為別教能通者。亦不得以別能",
    "T38n1765_001:0004c29": "通為別所通。那得以別能通釋圓所通。將此",
    "T38n1765_001:0005a01": "望之節節無意窈然大遠。故不用此無名釋",
    "T38n1765_001:0005a02": "大涅槃(云云)。問古來傳譯什師命世。升堂入",
    "T38n1765_001:0005a03": "室一肇而已。肇作涅槃無名論其詞虛豁洋",
    "T38n1765_001:0005a04": "洋滿耳。世人翫味卷不釋手意復云何。答高",
    "T38n1765_001:0005a05": "僧盛德日月在懷。既不親承其門難見。鑽仰",
    "T38n1765_001:0005a06": "遺文管窺而已。觀其旨趣不出四句。其論云。",
    "T38n1765_001:0005a07": "有餘無餘涅槃者。良是出處之異號應物之",
    "T38n1765_001:0005a08": "假名。若無聖人知無者誰。若無聖人誰與道",
    "T38n1765_001:0005a09": "遊。即其有句也。寂寥虛豁不可以形名得。微",
    "T38n1765_001:0005a10": "妙無相不可以有心知。豈有名於其間哉。即",
    "T38n1765_001:0005a11": "其無句也。果有其所以不有。故不可得而有。",
    "T38n1765_001:0005a12": "有其所以不無。故不可得而無耳。恍忽窈冥",
    "T38n1765_001:0005a13": "其中有精。本之有境則五陰永滅。推之無鄉",
    "T38n1765_001:0005a14": "則幽靈不竭。即其亦有亦無句也。然則有無",
    "T38n1765_001:0005a15": "絕於內。稱謂淪於外。視聽之所不暨。四空之",
    "T38n1765_001:0005a16": "所昏昧。而欲以有無題牓標其方域者。不亦",
    "T38n1765_001:0005a17": "邈哉。即其非有非無句也。然其作論談大意",
    "T38n1765_001:0005a18": "不在小。不可謂是三藏四句也。文云。超度有",
    "T38n1765_001:0005a19": "流言不涉界外之流。大患永滅不滅涅槃之",
    "T38n1765_001:0005a20": "患。故不可謂是別圓四句也。辨差中云。三車",
    "T38n1765_001:0005a21": "出於火宅。俱出生死。無為一也。此以三三於",
    "T38n1765_001:0005a22": "無。非無有三。如來結習都盡。聲聞結盡習不",
    "T38n1765_001:0005a23": "盡。盡者去尺無尺。去寸無寸。修短在於尺寸。",
    "T38n1765_001:0005a24": "不在無也。智鑒有淺深德行有厚薄。雖俱至",
    "T38n1765_001:0005a25": "彼岸而升降不同。彼岸豈異。異自我耳。以此",
    "T38n1765_001:0005a26": "推之歸宗指極。在於三人同以無言說道斷",
    "T38n1765_001:0005a27": "煩惱入涅槃。文義孱然何可隱諱。故知是通",
    "T38n1765_001:0005a28": "教四句也。夫通教詮理非有非數。而以有無",
    "T38n1765_001:0005a29": "四句為通道之門。若執門求所通。其失一也。",
    "T38n1765_001:0005b01": "又通教體法之觀非如來本懷隨自意語。乃",
    "T38n1765_001:0005b02": "是俯提枝末隨他意語。故嬰兒行云。不知苦",
    "T38n1765_001:0005b03": "樂晝夜親疏等相。不能造作大小諸事名曰",
    "T38n1765_001:0005b04": "嬰兒。不知苦樂是泯憂喜。不知晝夜是齊明",
    "T38n1765_001:0005b05": "暗。不知親疏是等憎愛。不作大小是亡巨細。",
    "T38n1765_001:0005b06": "三人同學體觀。喻之以嬰兒。俱證無為喻之",
    "T38n1765_001:0005b07": "以入水。論其智德喻之以三獸。論其斷德喻",
    "T38n1765_001:0005b08": "之以灰斷。宗在他經要非此典。那忽將彼釋。",
    "T38n1765_001:0005b09": "此其失二也。又法華教起已破化城。一切諸",
    "T38n1765_001:0005b10": "菩薩。疑網悉已除。千二百羅漢。悉亦當作佛。",
    "T38n1765_001:0005b11": "佛開通教。方便之門示真實相。云何迫欣三",
    "T38n1765_001:0005b12": "獸更建草庵。其失三也。又聾瞶之徒不在法",
    "T38n1765_001:0005b13": "華席者。於哀歎品中更為分別。汝先所修。悉",
    "T38n1765_001:0005b14": "是顛倒。我先所說亦非實語。斥故顯新指劣",
    "T38n1765_001:0005b15": "明勝。云何違經波動水浪握捉瓦礫持作月",
    "T38n1765_001:0005b16": "形。其失四也。然綱維既闕網目安寄。執佛法",
    "T38n1765_001:0005b17": "之遺棄謂是真實。徒施於十演終非三德明",
    "T38n1765_001:0005b18": "矣。今言涅槃無名。涅槃者指三德涅槃也。無",
    "T38n1765_001:0005b19": "名者無六道安樂之名也。又無三藏有門見",
    "T38n1765_001:0005b20": "有得道。獲有餘無餘涅槃之名。亦無見空得",
    "T38n1765_001:0005b21": "道。亦無亦空亦有得道。亦無非空非有得道。",
    "T38n1765_001:0005b22": "獲有餘無餘涅槃之名也。又無三乘共行十",
    "T38n1765_001:0005b23": "地有門得道。獲有餘無餘涅槃之名也。亦無",
    "T38n1765_001:0005b24": "空門。亦空亦有門。非空非有門得道。獲有餘",
    "T38n1765_001:0005b25": "無餘涅槃之名也。又無別教有門得道常住",
    "T38n1765_001:0005b26": "涅槃之名也。亦無空門。亦空亦有門。非空非",
    "T38n1765_001:0005b27": "有門得道。獲常住涅槃之名也。無如是等諸",
    "T38n1765_001:0005b28": "方便之名。從所離故。故言無名。從所得故。故",
    "T38n1765_001:0005b29": "言涅槃。此即圓教有門之意也。又非離諸名",
    "T38n1765_001:0005c01": "外。別一涅槃。即諸名無名。便是涅槃。故言涅",
    "T38n1765_001:0005c02": "槃無名。此圓教空門意也。又從所離故。故言",
    "T38n1765_001:0005c03": "無名。從能離故。故言涅槃。能所合稱。故言",
    "T38n1765_001:0005c04": "涅槃無名。此圓教亦空亦有門意也。若有能",
    "T38n1765_001:0005c05": "所則大有名。何謂無名。今無能所稱為涅槃",
    "T38n1765_001:0005c06": "無名。此是圓教非有非無門意也。門雖有四。",
    "T38n1765_001:0005c07": "涅槃非四也(云云)。無名之意。超度爾許諸涅槃",
    "T38n1765_001:0005c08": "名。然後乃顯圓當四門大般涅槃。諸師都未",
    "T38n1765_001:0005c09": "&#x751E;分別一兩節目。即道無名。無何等名。名曰",
    "T38n1765_001:0005c10": "無名。疑誤後生今所不用也。故梵行品云。無",
    "T38n1765_001:0005c11": "緣慈者。不緣眾生亦不緣法緣。於如來故名",
    "T38n1765_001:0005c12": "無緣。今亦例此無六道之名無四聖之名。而",
    "T38n1765_001:0005c13": "有祕藏涅槃之名故言。涅槃無名也。四釋假",
    "T38n1765_001:0005c14": "名者。德王初云。涅槃非名非相。云何而言可",
    "T38n1765_001:0005c15": "得見聞。不可見故無相。不可聞故無名。佛以",
    "T38n1765_001:0005c16": "佛眼佛耳尚不見聞。況復下地及與凡夫而",
    "T38n1765_001:0005c17": "能見聞。大悲方便動樹訓風舉扇喻月。能令",
    "T38n1765_001:0005c18": "機緣而得見聞。其見聞者實無見聞而言見",
    "T38n1765_001:0005c19": "聞。迦葉品云。涅槃一名有無量名。亦名無生",
    "T38n1765_001:0005c20": "無出。乃至亦名甘露亦名吉祥。凡列二十五",
    "T38n1765_001:0005c21": "種示其無量。悉為眾生而假施設。文云。如坻",
    "T38n1765_001:0005c22": "羅婆夷名為食油。實不食油無有因緣。強為",
    "T38n1765_001:0005c23": "立名名為食油。如經廣說。涅槃亦爾。無有因",
    "T38n1765_001:0005c24": "緣強為立名名為涅槃。智度云。名假施設。受",
    "T38n1765_001:0005c25": "假施設。法假施設。實非色心而言色心。是法",
    "T38n1765_001:0005c26": "假施設。於色心上更設五陰十二入十八界",
    "T38n1765_001:0005c27": "等是受假施設。於陰入界上。更立張王李趙",
    "T38n1765_001:0005c28": "等是名假施設。亦如攬色香味觸是法假施",
    "T38n1765_001:0005c29": "設。於四微上。更作根莖枝葉等是受假施設。",
    "T38n1765_001:0006a01": "根莖之上更立楓栴&#x67F9;柏等名是名假施設。",
    "T38n1765_001:0006a02": "是大涅槃亦復如是。強指此實法名為佛師。",
    "T38n1765_001:0006a03": "是佛祕藏是法假施設。於佛師上更復分別",
    "T38n1765_001:0006a04": "法身般若解脫三點是受假施設。於三點上",
    "T38n1765_001:0006a05": "更立名字大般涅槃是名假施設。或復呼為",
    "T38n1765_001:0006a06": "洲渚窟宅。或復呼為乳糜妙味。或復呼為醍",
    "T38n1765_001:0006a07": "醐上藥。或復呼為一闡提。或復呼為一破戒",
    "T38n1765_001:0006a08": "明鏡。譬說虛空不可得無障礙如是豈非名",
    "T38n1765_001:0006a09": "假施設。當知從地獄已上。至佛已還皆言安",
    "T38n1765_001:0006a10": "樂者悉假名也。大論云。眾生無上者佛是。法",
    "T38n1765_001:0006a11": "無上者涅槃是。所以設此假名者。欲令眾生",
    "T38n1765_001:0006a12": "知名非名。名不在內亦不在外。亦不在中間",
    "T38n1765_001:0006a13": "亦不常自有。大品云。菩薩菩薩但有字。佛佛",
    "T38n1765_001:0006a14": "但有字。是字不住。亦不不住。是字無所有故。",
    "T38n1765_001:0006a15": "涅槃亦爾。涅槃不在法身。文云。法身亦非。又",
    "T38n1765_001:0006a16": "涅槃不在般若。文云。般若亦非。又涅槃不",
    "T38n1765_001:0006a17": "在解脫。文云。解脫亦非。三德中各各求皆不",
    "T38n1765_001:0006a18": "可得。三法合求亦不可得。故智度云。若人見",
    "T38n1765_001:0006a19": "般若是則為被縛。若不見般若。是亦為被縛。",
    "T38n1765_001:0006a20": "若人見般若。是為得解脫。若不見般若是亦",
    "T38n1765_001:0006a21": "得解脫。法身解脫亦如是。譬如幻化物不可",
    "T38n1765_001:0006a22": "見而見。見而不可見。是事為希有。此經名為",
    "T38n1765_001:0006a23": "微妙不可思議。但假名字名此三身為祕密",
    "T38n1765_001:0006a24": "藏涅槃。但假名字。名此三般若。為摩醯三目",
    "T38n1765_001:0006a25": "涅槃。但假名字名三解脫名三點涅槃。但假",
    "T38n1765_001:0006a26": "名字具足三法名大涅槃。但假名字引導眾",
    "T38n1765_001:0006a27": "生。譬如空拳。為喜小兒。為引小兒。為止啼",
    "T38n1765_001:0006a28": "兒。為教黠兒。其事辦已。散指舒拳拳無拳矣。",
    "T38n1765_001:0006a29": "涅槃亦爾。以新伊悅之。以新伊引進之。以",
    "T38n1765_001:0006b01": "新伊破之。以新伊悟之。是為假名四種利益。",
    "T38n1765_001:0006b02": "得利益已。寧復執名而起諍乎。假立有名既",
    "T38n1765_001:0006b03": "爾。假立無名。假立亦有亦無名。假立非有非",
    "T38n1765_001:0006b04": "無名亦如是(云云)。應說將跨來因緣(云云)。又如",
    "T38n1765_001:0006b05": "治噎法(云云)。五釋絕名者。有人以無釋絕。亡",
    "T38n1765_001:0006b06": "有而存無。無則不絕。非今所用。有人以離釋",
    "T38n1765_001:0006b07": "絕。言涅槃之中無有諸有。此尚非小乘義。亦",
    "T38n1765_001:0006b08": "所不用。有人以滅釋絕。言滅諸煩惱。悉無所",
    "T38n1765_001:0006b09": "有猶如火滅。存於涅槃者。經稱是邪解邪難。",
    "T38n1765_001:0006b10": "此豈可用耶。有人引經云。如大香象頓絕羈",
    "T38n1765_001:0006b11": "鎖自恣而去。將此釋絕者。此乃三修比丘。偏",
    "T38n1765_001:0006b12": "歎菩薩所絕一邊。義未具足。同上無名之意",
    "T38n1765_001:0006b13": "非今絕名也。若言語相逐對無說有。乃至對",
    "T38n1765_001:0006b14": "有無說非有非無等。待對不息言則不絕。若",
    "T38n1765_001:0006b15": "以心分別。介爾動念心起想即癡。心亦不絕。",
    "T38n1765_001:0006b16": "心既不絕言那得絕。若知心是攀緣三界。攀",
    "T38n1765_001:0006b17": "緣三界生滅是無常苦空無我。息此攀緣心",
    "T38n1765_001:0006b18": "無所得。心絕故其言亦絕。此乃修習言語道",
    "T38n1765_001:0006b19": "斷心行處滅。非真絕也。若入見諦苦忍明發",
    "T38n1765_001:0006b20": "世諦死時名生不生。身子云。吾聞解脫之中。",
    "T38n1765_001:0006b21": "無有言說。亦是解脫之中無有分別。此則真",
    "T38n1765_001:0006b22": "證言語道斷心行處滅。蓋三藏絕意。指此一",
    "T38n1765_001:0006b23": "絕凡絕幾許人法況復餘耶。然入真時絕出",
    "T38n1765_001:0006b24": "觀不絕。何者。真俗異故。一絕一不絕待對宛",
    "T38n1765_001:0006b25": "然。云何名絕。若能道遠乎哉。即事而真。聖遠",
    "T38n1765_001:0006b26": "乎哉體之即神。見色與盲等。聞聲與響等。其",
    "T38n1765_001:0006b27": "說法者無說無示。其分別者無所分別。無絕",
    "T38n1765_001:0006b28": "無不絕而名為絕。此亦方便道中。言語道斷",
    "T38n1765_001:0006b29": "心行處滅。若空慧相應入第一義。豁然清淨",
    "T38n1765_001:0006c01": "無能絕無所絕。無絕者無絕法。此通教絕名",
    "T38n1765_001:0006c02": "意也。此雖冥真未冥中。雖斷通未斷別。淨名",
    "T38n1765_001:0006c03": "云。結習未盡。華則著身。下文云。無明未吐。",
    "T38n1765_001:0006c04": "迴轉日月。如瘧病者。對界內說界外。想通惑",
    "T38n1765_001:0006c05": "對別惑是則不絕。若能以大涅槃心修行五行",
    "T38n1765_001:0006c06": "具十功德。是時一向專求大涅槃行。無復界",
    "T38n1765_001:0006c07": "內之心。無復界內之說。如是方便。亦名言語",
    "T38n1765_001:0006c08": "道斷心行處滅。而未是冥中。若發中道所得",
    "T38n1765_001:0006c09": "功德不與聲聞辟支佛共。昔所不得而今得",
    "T38n1765_001:0006c10": "之。昔所不絕而今絕之。蓋是別教絕名意也。",
    "T38n1765_001:0006c11": "然證絕之時乃同圓極。而修時梯&#x96A5;江河迴",
    "T38n1765_001:0006c12": "曲。何者。發心不能遍法界。故法界外更有法",
    "T38n1765_001:0006c13": "故不名絕法。拙行不能行一行是如來行。如",
    "T38n1765_001:0006c14": "來行外更有行故不名絕行。非無上方便。方",
    "T38n1765_001:0006c15": "便上更有方便非絕方便。若圓發心觀大涅",
    "T38n1765_001:0006c16": "槃諸心法界。法界外更無復法界。獨一法界",
    "T38n1765_001:0006c17": "故稱絕法界。又如經復有一行是如來行。如",
    "T38n1765_001:0006c18": "來行外更無復行故名獨絕行。又如經正直",
    "T38n1765_001:0006c19": "捨方便但說無上道。尼俱耶洲直入西海猶",
    "T38n1765_001:0006c20": "如直繩。是絕方便。絕方便絕者。如經斷絕一",
    "T38n1765_001:0006c21": "切疑網心。故名為解脫。三藏四門即是法界。",
    "T38n1765_001:0006c22": "即如來行即上方便。何者。生死即是涅槃。況",
    "T38n1765_001:0006c23": "聲聞法生決定心寧起疑網。通教四門亦即",
    "T38n1765_001:0006c24": "法界。共乘疑網斷故。別教四門即是法界。菩",
    "T38n1765_001:0006c25": "薩乘疑網斷故。是名斷絕一切疑網之心。名",
    "T38n1765_001:0006c26": "獨絕解脫。唯說一法界不說餘法界。唯思一",
    "T38n1765_001:0006c27": "法界不思餘法界。是為方便道中。言語道斷",
    "T38n1765_001:0006c28": "心行處滅。是圓方便亦有四門。若謂一切法",
    "T38n1765_001:0006c29": "絕是法界唯一法界。此約有門絕名也。若謂",
    "T38n1765_001:0007a01": "法界尚無法界寧有其餘。此約空門絕名也。",
    "T38n1765_001:0007a02": "若謂法界微妙一法即三法三法即一法。此",
    "T38n1765_001:0007a03": "就亦有亦無門絕名也。若謂法界不可思議。",
    "T38n1765_001:0007a04": "此就非有非無門絕名也。此皆方便道。若謂",
    "T38n1765_001:0007a05": "開示悟入如以金鎞抉其眼膜。二指三指。",
    "T38n1765_001:0007a06": "了了分明。是名究竟絕言。言滿法界而無一",
    "T38n1765_001:0007a07": "言。心滿法界而無一念。是為圓教絕名意也。",
    "T38n1765_001:0007a08": "然諸經絕名其旨非一。華嚴云。如執虛空風",
    "T38n1765_001:0007a09": "如畫虛空中。說之已自難何況以示人。淨名",
    "T38n1765_001:0007a10": "云。諸法不相待一念不住故。又諸菩薩言於",
    "T38n1765_001:0007a11": "言。文殊言無言。淨名杜口絕言。善吉云。我",
    "T38n1765_001:0007a12": "無所說不覺不得。龍樹云。若法為待成。是法",
    "T38n1765_001:0007a13": "還成待。今則無因待。亦無所成法。今經云。譬",
    "T38n1765_001:0007a14": "如虛空不因小空名為大也。涅槃亦爾。不因",
    "T38n1765_001:0007a15": "小相名大涅槃。云何小相。從二乘所證乃至",
    "T38n1765_001:0007a16": "生死安樂皆是小相。不因此小而名大也。又",
    "T38n1765_001:0007a17": "云。譬如有法不可稱量不可思議。乃名為大。",
    "T38n1765_001:0007a18": "涅槃亦爾。不可稱量不可思議。故名為大。當",
    "T38n1765_001:0007a19": "知絕名涅槃其義顯矣。斯文甚多。逗緣亦異",
    "T38n1765_001:0007a20": "不可一概。今以四句料揀。謂不絕絕。非絕非",
    "T38n1765_001:0007a21": "不絕。絕絕。云何不絕。如前六道安樂等。云何",
    "T38n1765_001:0007a22": "為絕。如三藏通共等。云何非絕非不絕。如別",
    "T38n1765_001:0007a23": "四門等。云何絕絕。圓四門是也。云何絕絕。絕",
    "T38n1765_001:0007a24": "能絕所。故言絕絕。從別教四門已下名為所",
    "T38n1765_001:0007a25": "絕。從圓教四門名為能絕。以能絕絕所絕。能",
    "T38n1765_001:0007a26": "絕亦絕。如前火木然於草已亦復自然。當知。",
    "T38n1765_001:0007a27": "絕名與無名為異。義在此也。故言絕絕。次總",
    "T38n1765_001:0007a28": "結釋名一章開為五重。都是圓教四門意也。",
    "T38n1765_001:0007a29": "若大涅槃名真善妙有。本自有之非適今也。",
    "T38n1765_001:0007b01": "此是有門義。故作翻名同名釋之。若大涅槃",
    "T38n1765_001:0007b02": "空迦毘羅城空此是空門義。故作無名釋之。",
    "T38n1765_001:0007b03": "若大涅槃亦色非色。此是亦空亦有門義。故",
    "T38n1765_001:0007b04": "作假名釋之。若大涅槃名為中道遮二邊故。",
    "T38n1765_001:0007b05": "此即非空非有門義。故作絕名釋之。夫大涅",
    "T38n1765_001:0007b06": "槃者。尚非是一。云何為四。四者門也。門以",
    "T38n1765_001:0007b07": "標理。有種種名。如天帝釋有千種名。解脫亦",
    "T38n1765_001:0007b08": "爾。多諸名字。名字功德品云。涅槃是名其餘",
    "T38n1765_001:0007b09": "稱歎是則為字。若爾涅槃是總。而當機立",
    "T38n1765_001:0007b10": "之為名。三點等及餘一切皆屬於字。若法身",
    "T38n1765_001:0007b11": "當機是總已復為名。涅槃及一切物已復屬",
    "T38n1765_001:0007b12": "字。若爾更互無定。雖復無定今既定以涅槃",
    "T38n1765_001:0007b13": "為名。若定不定若總若別皆無待對。悉是不",
    "T38n1765_001:0007b14": "可思議。悉是大絕。故名絕大涅槃也。",
    "T38n1765_001:0007b15": "[0007b15] 第二釋涅槃體。先出舊解。莊嚴云。佛果涅",
    "T38n1765_001:0007b16": "槃出二諦外非真俗攝。凡夫以惑因感果是",
    "T38n1765_001:0007b17": "浮虛世諦。假體即空故是真諦。佛果非惑因",
    "T38n1765_001:0007b18": "所感故非世諦。不可復空故非真諦。引仁王",
    "T38n1765_001:0007b19": "經云。超度世諦第一義諦。住第十一薩雲若",
    "T38n1765_001:0007b20": "地也。開善云。佛果涅槃還為二諦所攝。體是",
    "T38n1765_001:0007b21": "續待二假故是世諦。即此二假可空故是真",
    "T38n1765_001:0007b22": "諦。佛果靈智亦復冥真也。冶城秀云。佛果涅",
    "T38n1765_001:0007b23": "槃非世諦。是真諦微妙寂絕。故云世諦死時",
    "T38n1765_001:0007b24": "名生不生。龍光云。佛果涅槃具相續相待二",
    "T38n1765_001:0007b25": "假即世諦。乃即真之義而不冥真。若冥真同",
    "T38n1765_001:0007b26": "頑境。即無靈智故非真諦也。有人難此四解。",
    "T38n1765_001:0007b27": "若佛果出此二諦外即應非有為非無為。汝",
    "T38n1765_001:0007b28": "義中那云佛果一向是無為。若為二諦所攝",
    "T38n1765_001:0007b29": "佛果應是亦有為亦無為。若佛果是真諦。真",
    "T38n1765_001:0007c01": "諦不可說於眾生無用。若佛果是俗諦佛果",
    "T38n1765_001:0007c02": "一向是有為。此皆成論師說。自相矛盾都不",
    "T38n1765_001:0007c03": "愜人情。亦不稱肇論。論云。不可形名得不可",
    "T38n1765_001:0007c04": "有心知。言之失其真。知之反其愚。有之乖其",
    "T38n1765_001:0007c05": "性。無之傷其軀。肇意推之墮在四見。佛法邊",
    "T38n1765_001:0007c06": "外尚非小涅槃門況小涅槃體。尚非小涅槃",
    "T38n1765_001:0007c07": "門體焉得是共別涅槃門體。尚不是共別門",
    "T38n1765_001:0007c08": "體何得是大涅槃體耶。經云。是諸人等。春陽",
    "T38n1765_001:0007c09": "之月。乘船遊戲。失&#x7460;璃寶。即共入水。競捉",
    "T38n1765_001:0007c10": "瓦石歡喜持出。謂&#x7460;璃珠。都非真寶。是珠澄",
    "T38n1765_001:0007c11": "渟清淨故在水中。猶如仰觀虛空月形超然",
    "T38n1765_001:0007c12": "獨遠。非眾人所執。亦非眾盲所觸。古來復約",
    "T38n1765_001:0007c13": "三聚論涅槃體言。佛地一向有心聚。一向無",
    "T38n1765_001:0007c14": "無作聚。色聚亦有亦無。無&#x9E81;色有妙色。引經",
    "T38n1765_001:0007c15": "因滅是色獲得常色。六卷云。妙色湛然常安",
    "T38n1765_001:0007c16": "隱(云云)。又一解。色是頑閡。不可研進。故佛",
    "T38n1765_001:0007c17": "地無色無無作。唯有靈智獨存。經道色者能",
    "T38n1765_001:0007c18": "應為無窮之色。又妙果顯現義說為非色。引",
    "T38n1765_001:0007c19": "文。願諸眾生滅一切色。入於無色大般涅槃。",
    "T38n1765_001:0007c20": "又分別兩界有色一界無色。又四空無色者",
    "T38n1765_001:0007c21": "無&#x9E81;色耳。三界並有色。界外變易則無色。六",
    "T38n1765_001:0007c22": "地已還身在分段故有色。七地已上身在界",
    "T38n1765_001:0007c23": "外則無色。又七地是兩國中間猶有光影色。",
    "T38n1765_001:0007c24": "八地已上則無色。又言金心猶有色。故經言。",
    "T38n1765_001:0007c25": "意生身者雖無一期壽命但有念念生滅名為",
    "T38n1765_001:0007c26": "變易。故言意生身。身者猶有色也。唯佛地無",
    "T38n1765_001:0007c27": "復色耳。無作者金剛已前皆有無作。唯金心",
    "T38n1765_001:0007c28": "無心無無作也。有人難此義。若涅槃定有色。",
    "T38n1765_001:0007c29": "應有長短質像。須依食住處。若定無色心無",
    "T38n1765_001:0008a01": "所依。豈可有心而無色。若色頑須離心是取",
    "T38n1765_001:0008a02": "相何意不離。如是等釋皆是妄語。猶如盲跛。",
    "T38n1765_001:0008a03": "見佛亦盲跛。王語諸臣我庫藏中無如是刀。",
    "T38n1765_001:0008a04": "不須多難也。"
}