{
    "X86n1600_016:0179c04": "宗統編年卷之十六",
    "X86n1600_016:0179c06": "臨濟第二世祖",
    "X86n1600_016:0179c07": "[0179c07] 諱存獎。姓孔氏。鄒魯闕里之裔孫也。於薊三河",
    "X86n1600_016:0179c08": "縣盤山甘泉院出家。大中五年圓具。九年棄講",
    "X86n1600_016:0179c09": "參臨濟。嗣法住魏州興化。",
    "X86n1600_016:0179c10": "[0179c10] 懿宗戊子咸通九年。",
    "X86n1600_016:0179c11": "[0179c11] 臨濟第二世魏州興化祖嗣宗統(二十一年)。",
    "X86n1600_016:0179c12": "[0179c12] 祖開堂興化。",
    "X86n1600_016:0179c13": "[0179c13] 拈香曰。此一炷香。本為三聖師兄。三聖於我太孤。",
    "X86n1600_016:0179c14": "本為大覺師兄。大覺於我太賒。不如供養臨濟先",
    "X86n1600_016:0179c15": "師。僧問四面八方來時如何。祖曰。打中間底。僧便",
    "X86n1600_016:0179c16": "禮拜。祖曰。昨日赴個村齋。中途遇一陣卒風暴雨。",
    "X86n1600_016:0179c17": "&#x5374;向古廟裏躲避得過。",
    "X86n1600_016:0179c18": "[0179c18] 己丑十年。",
    "X86n1600_016:0179c19": "[0179c19] 禪師慶諸復住石霜。",
    "X86n1600_016:0179c20": "[0179c20] 諸廬陵新塗陳氏子。初抵溈山為米頭。後參道吾",
    "X86n1600_016:0179c21": "智。嗣其法。初住潭州石霜。後隱長沙瀏陽。人莫識",
    "X86n1600_016:0179c22": "者。因僧舉洞山解制上堂。秋初夏末。兄弟東去西",
    "X86n1600_016:0179c23": "去。直須向萬里無寸草處去。諸曰。何不道出門便",
    "X86n1600_016:0179c24": "是草。洞山祖聞之驚曰。瀏陽乃有古佛。自是僧眾",
    "X86n1600_016:0180a01": "迎諸再住石霜。",
    "X86n1600_016:0180a02": "[0180a02] 洞宗第一世瑞州洞山悟本祖示寂。",
    "X86n1600_016:0180a03": "[0180a03] 祖示疾。令沙彌傳語道膺。乃囑曰。他若問和尚安",
    "X86n1600_016:0180a04": "樂否。但道雲巖路相次絕也。汝下此語。須遠立。恐",
    "X86n1600_016:0180a05": "他打汝。沙彌領旨去傳語。聲未絕。蚤被膺打一棒。",
    "X86n1600_016:0180a06": "將圓寂。祖謂眾曰。吾有閑名在世。誰人為吾除得。",
    "X86n1600_016:0180a07": "眾無對。時有沙彌出曰。請和尚法號。祖曰。吾閑名",
    "X86n1600_016:0180a08": "已謝。僧問和尚違和。還有不病者也無。祖曰有。曰",
    "X86n1600_016:0180a09": "不病者還看和尚否。祖曰。老僧看他有分。曰未審",
    "X86n1600_016:0180a10": "和尚如何看他。祖曰。老僧看他不見有病。祖乃問",
    "X86n1600_016:0180a11": "僧。離此&#x6BBB;漏子。向甚麼處與吾相見。僧無對。祖示",
    "X86n1600_016:0180a12": "偈曰。學者恒沙無一悟。過在尋他舌頭路。欲得忘",
    "X86n1600_016:0180a13": "形泯蹤&#x8FF9;。努力殷勤空裏步。乃命剃髮澡身。披衣",
    "X86n1600_016:0180a14": "聲鐘辭眾。儼然坐化。時大眾號慟。移&#x6677;不止。祖忽",
    "X86n1600_016:0180a15": "開目謂眾曰。出家人心不附物。是真修行。勞生惜",
    "X86n1600_016:0180a16": "死。哀悲何益。復令主事辦愚癡齋。猶眾戀慕不已。",
    "X86n1600_016:0180a17": "延七日。食具方備。祖亦隨眾齋畢。乃曰。僧家無事。",
    "X86n1600_016:0180a18": "大率臨行之際。勿須喧動。遂歸丈室。端坐長往。塔",
    "X86n1600_016:0180a19": "曰慧覺。",
    "X86n1600_016:0180a20": "[0180a20] 祥符蔭曰。祖與濟祖同時王化。建立宗旨。廣大精",
    "X86n1600_016:0180a21": "微。互盡美善。迄今昌昌二桂。奕奕交榮。靈山一花。",
    "X86n1600_016:0180a22": "芳傳未艾。源深流長。其信然矣。",
    "X86n1600_016:0180a23": "[0180a23] 禪師道全繼席洞山。",
    "X86n1600_016:0180a24": "[0180a24] 全初參洞山。問如何是出離之要。祖曰。闍黎足下",
    "X86n1600_016:0180b01": "&#x70DF;生。全當下契悟。遂繼席。一眾悅服。",
    "X86n1600_016:0180b02": "曹洞宗第二世祖",
    "X86n1600_016:0180b03": "[0180b03] 諱道膺。幽州玉田王氏子。童丱出家於范陽延",
    "X86n1600_016:0180b04": "壽寺。二十五成大僧。初參翠微。尋謁洞山。為室",
    "X86n1600_016:0180b05": "中領袖。嗣其法。",
    "X86n1600_016:0180b06": "[0180b06] 庚寅十一年。",
    "X86n1600_016:0180b07": "[0180b07] 曹洞宗第二世雲居祖嗣宗統(三十三年) 發明(洞山寂。而曹山",
    "X86n1600_016:0180b08": "儼然無恙也。不書曹山者。表雲居嗣統也。然則雲居嗣統。何不俟曹山寂後。曰雲居曹山。雁行也。宗旨既",
    "X86n1600_016:0180b09": "定。曹山能事畢矣。溈仰。父子也。溈山寂而仰山在。亦止不書。于洞山寂後。即以雲居嗣統者。重傳持也。佛",
    "X86n1600_016:0180b10": "祖之囑曰。毋令斷絕千古法&#x8109;。豈不貴得人哉)。",
    "X86n1600_016:0180b11": "[0180b11] 祖開法洪州雲居。",
    "X86n1600_016:0180b12": "[0180b12] 祖登歐阜。冠世絕境。就樹縛屋而居。號雲居。衲子",
    "X86n1600_016:0180b13": "追求而集。散處山間樹下。久成苫架。說法其下。示",
    "X86n1600_016:0180b14": "眾。佛法有什麼事。行得即是。但知心是佛。莫愁佛",
    "X86n1600_016:0180b15": "不解語。欲得如是事。還須如是人。若是如是人。愁",
    "X86n1600_016:0180b16": "箇甚麼。若云如是事即難。自古先德。醇素任真。元",
    "X86n1600_016:0180b17": "來無巧。他根本&#x811A;下實有力。即是不思議人。握土",
    "X86n1600_016:0180b18": "成金。若無如是事。饒汝說得簇花簇錦相似。人總",
    "X86n1600_016:0180b19": "不信受。又曰。暫時不在。如同死人。豈況如今論年",
    "X86n1600_016:0180b20": "論月不在。如人常在。愁什麼家事不辦。欲知久遠",
    "X86n1600_016:0180b21": "事。祇在如今。如今若得。久遠亦得。亦人千鄉萬里",
    "X86n1600_016:0180b22": "歸家。行到即是。是即一切總是。不是即一切總不",
    "X86n1600_016:0180b23": "是。又曰。升天底事。須對眾掉&#x5374;。十成底事。須對眾",
    "X86n1600_016:0180b24": "去&#x5374;。擲地作金聲。不須回頭顧著。自餘有什麼用",
    "X86n1600_016:0180c01": "處。不見二祖。當時博覽三藏。如觀掌中。因什麼更",
    "X86n1600_016:0180c02": "求達摩安心。將知此門中事。不是等閑。所以道。智",
    "X86n1600_016:0180c03": "人不向言中取。得人豈向說中求。又曰。一切事須",
    "X86n1600_016:0180c04": "向這裏及盡。始得無過。若一毫去不盡。即被塵累。",
    "X86n1600_016:0180c05": "豈況更多。差之毫釐。過犯山嶽。古人道。學處不玄。",
    "X86n1600_016:0180c06": "盡是流俗。閨閣中物捨不得。俱為滲漏。",
    "X86n1600_016:0180c07": "[0180c07] 辛卯十二年。",
    "X86n1600_016:0180c08": "[0180c08] 壬辰十三年。",
    "X86n1600_016:0180c09": "[0180c09] 文偃參尊宿睦州明得悟尊宿指今見雪峰。",
    "X86n1600_016:0180c10": "[0180c10] 偃嘉興張氏子。生知天縱。落髮受具。探窮律部。以",
    "X86n1600_016:0180c11": "己事未明。參尊宿明。明纔見來。便閉&#x5374;門。偃乃扣",
    "X86n1600_016:0180c12": "門。明曰誰。曰某甲。曰作甚麼。曰己事未明。乞師指",
    "X86n1600_016:0180c13": "示。明開門一見便閉。偃如是連三日扣門。至第三",
    "X86n1600_016:0180c14": "日開門。偃乃拶入。明便擒住曰道道。偃驚不暇答。",
    "X86n1600_016:0180c15": "明便推出曰。秦時[車*度]轢鑽。遂掩門。損偃右足。偃從",
    "X86n1600_016:0180c16": "此悟入。明乃指見雪&#x5CEF;。到莊。見一僧問。上座今日",
    "X86n1600_016:0180c17": "上山去那。曰是。曰寄一則因緣問堂頭和尚。祇是",
    "X86n1600_016:0180c18": "不得道是別人語。上座到山。見和尚上堂。眾纔集。",
    "X86n1600_016:0180c19": "便出握腕立地曰。這老漢項上鐵枷。何不脫&#x5374;。僧",
    "X86n1600_016:0180c20": "一依教。&#x5CEF;見這僧與麼道。便下座攔胸把住曰。速",
    "X86n1600_016:0180c21": "道速道。僧無對。峰拓開曰。不是汝語。曰是某甲語。",
    "X86n1600_016:0180c22": "曰。侍者將繩棒來。曰是莊上一浙中上座教某甲",
    "X86n1600_016:0180c23": "來道。曰大眾去莊上迎取五百人善知識來。偃次",
    "X86n1600_016:0180c24": "日上山。&#x5CEF;纔見。便曰。因甚得到與麼田地。偃乃禮",
    "X86n1600_016:0181a01": "拜。",
    "X86n1600_016:0181a02": "[0181a02] 癸巳十四年。",
    "X86n1600_016:0181a03": "[0181a03] 僖宗(名儼在位一十五年)。",
    "X86n1600_016:0181a04": "[0181a04] 僖宗甲午乾符元年。[0181a04] 乙未二年。",
    "X86n1600_016:0181a05": "[0181a05] 丙申三年。",
    "X86n1600_016:0181a06": "[0181a06] 禪師師備開法玄沙。",
    "X86n1600_016:0181a07": "[0181a07] 備閩縣謝氏子。父以漁為業。因夜泛船墮水。備鼓",
    "X86n1600_016:0181a08": "掉而救。見水中月。乃云。先達有言。一切諸法。皆如",
    "X86n1600_016:0181a09": "水月。若父存與其同業。只益三途之苦。今既不可",
    "X86n1600_016:0181a10": "救。莫若捨緣出家。報父恩也。於是斷髮受具。芒&#x97B5;",
    "X86n1600_016:0181a11": "布衲。食纔接氣。宴坐終日。與雪&#x5CEF;存親厚。存以其",
    "X86n1600_016:0181a12": "苦行。呼為頭陀。&#x751E;&#x643A;囊出嶺。擬欲遍參。忽築破&#x811A;",
    "X86n1600_016:0181a13": "指。血流痛楚。歎曰。是身非有。痛從何來。是身是苦。",
    "X86n1600_016:0181a14": "畢竟無生。休休。遂不出嶺。依存咨決心要。一日存",
    "X86n1600_016:0181a15": "召曰。備頭陀。何不遍參去。曰達摩不來東土。二祖",
    "X86n1600_016:0181a16": "不往西天。存然之。稱曰。備頭陀。再來人也。後忽夢",
    "X86n1600_016:0181a17": "父來謝曰。荷子出家。我得生天。存住雪&#x5CEF;。備入室。",
    "X86n1600_016:0181a18": "又閱楞嚴。發明心地。自是應機敏捷。與修多羅冥",
    "X86n1600_016:0181a19": "契。諸方玄學。有所未決。必從之請益。辭峰結屋梅",
    "X86n1600_016:0181a20": "溪。後住玄沙。眾相尋而至。遂成叢林。上堂曰。佛道",
    "X86n1600_016:0181a21": "閑曠。無有程塗。無門解脫之門。無意道人之意。不",
    "X86n1600_016:0181a22": "在三際。故不可升沉。建立乖真。非屬造化。動則起",
    "X86n1600_016:0181a23": "生死之本。靜則醉昏沉之鄉。動靜雙泯。即落空亡。",
    "X86n1600_016:0181a24": "動靜雙收。顢頇佛性。必須對塵對境。如枯木寒&#x7070;",
    "X86n1600_016:0181b01": "臨時應用。不失其宜。鏡照諸像。不亂光輝。鳥飛空",
    "X86n1600_016:0181b02": "中。不雜空色。所以十方無影像。三界絕行蹤。不墮",
    "X86n1600_016:0181b03": "往來機。不住中間意。鐘中無鼓響。鼓中無鐘聲。鐘",
    "X86n1600_016:0181b04": "鼓不相交。句句無前後。如壯士展臂。不借他力。師",
    "X86n1600_016:0181b05": "子遊行。豈求伴侶。九霄絕翳。何用穿通。一段光明。",
    "X86n1600_016:0181b06": "未曾昏昧。夫佛出世者。元無出入。&#x8462;名相無體。道",
    "X86n1600_016:0181b07": "本如如。法爾天真。不同修證。祇要&#x8657;閑不昧。作用",
    "X86n1600_016:0181b08": "不涉塵泥。箇中若纖毫不盡。即為魔王眷屬。句前",
    "X86n1600_016:0181b09": "句後。是學人難處。所以道一句當機。八萬法門永",
    "X86n1600_016:0181b10": "絕生死。直饒得似秋潭月影。靜夜鐘聲。隨扣擊以",
    "X86n1600_016:0181b11": "無虧。觸波瀾而不散。猶是生死岸頭事。道人行處。",
    "X86n1600_016:0181b12": "如火銷&#x6C37;。終不&#x5374;成&#x6C37;。箭既離弦。無返回勢。所以",
    "X86n1600_016:0181b13": "牢籠不肯住。呼喚不回頭。古聖不安排。至今無處",
    "X86n1600_016:0181b14": "所。若到這裏。步步登玄。不屬邪正。識不能識。智不",
    "X86n1600_016:0181b15": "能知。動便失宗。覺即迷旨。二乘膽戰。十地魂驚。語",
    "X86n1600_016:0181b16": "路處絕。心行處滅。直得釋迦掩室於摩竭。淨名杜",
    "X86n1600_016:0181b17": "口於毗耶。須菩提唱無說而顯道。釋梵絕聽而雨",
    "X86n1600_016:0181b18": "花。若與麼見。前更疑何事。沒棲泊處。離去來今。限",
    "X86n1600_016:0181b19": "約不得。心思路絕。不因莊嚴。本來清淨。動用語笑。",
    "X86n1600_016:0181b20": "隨處明了。更無欠少。古德云。情存聖量。猶落法塵。",
    "X86n1600_016:0181b21": "己見未忘。還成滲漏。不可道持齋持戒。長坐不臥。",
    "X86n1600_016:0181b22": "住意觀空。凝神入定。便當去也。有甚麼交涉。西天",
    "X86n1600_016:0181b23": "外道。入得八萬劫定。&#x5374;數滿後。不免輪&#x5EFB;。&#x8462;為道",
    "X86n1600_016:0181b24": "眼不明。生死根源不破。夫出家兒即不然。不可同",
    "X86n1600_016:0181c01": "他外道也。如今甚麼處不是汝。甚麼處不分明。甚",
    "X86n1600_016:0181c02": "麼處不露見。何不與麼會去。如實未有發明。切須",
    "X86n1600_016:0181c03": "在急。時中忘餐失寢。似救頭然。如喪身命。冥心自",
    "X86n1600_016:0181c04": "救。放捨閑緣。歇&#x5374;心識。方有少許相親。若不如是。",
    "X86n1600_016:0181c05": "明朝後日。盡被識情帶將去。有甚麼自繇分。又諸",
    "X86n1600_016:0181c06": "行無常。是生滅法。世間難信之法。具大根器。方能",
    "X86n1600_016:0181c07": "明達。今生若徹。萬劫亦然。古德云。直向今生須了",
    "X86n1600_016:0181c08": "劫。誰能累劫受餘殃。又曰。玄沙遊徑別。時人切須",
    "X86n1600_016:0181c09": "知。三冬陽氣盛。六月降霜時。有語非關舌。無言切",
    "X86n1600_016:0181c10": "要詞。會我最後句。出世少人知。",
    "X86n1600_016:0181c11": "[0181c11] 丁酉四年。",
    "X86n1600_016:0181c12": "[0181c12] 禪師黃檗下尊宿睦州道明寂。",
    "X86n1600_016:0181c13": "[0181c13] 明住睦州示眾。汝等諸人還得箇入頭處也未。若",
    "X86n1600_016:0181c14": "未得箇入頭處。須覓箇入頭處。若得箇入頭處。已",
    "X86n1600_016:0181c15": "後不得孤負老僧。時有僧出禮拜曰。某甲終不敢",
    "X86n1600_016:0181c16": "孤負和尚。曰蚤是孤負我了也。尋常見衲僧來。即",
    "X86n1600_016:0181c17": "閉門。或見講僧。乃召曰。座主。主應諾。明曰。擔板漢。",
    "X86n1600_016:0181c18": "上堂。裂開也在我。&#x63D1;聚也在我。時有僧問如何是",
    "X86n1600_016:0181c19": "裂開。曰三九二十七。菩提涅槃真如解脫即心即",
    "X86n1600_016:0181c20": "佛。我且與麼道。你又作麼生。曰某甲不與麼道。曰",
    "X86n1600_016:0181c21": "盞子撲落地。碟子成七片。曰如何是&#x63D1;聚。明乃斂",
    "X86n1600_016:0181c22": "手而坐。一日陞座曰。首座&#x807B;。曰在。寺主&#x807B;。曰在。維",
    "X86n1600_016:0181c23": "那&#x807B;。曰在。曰三段不同。今當第一。向下文長。付在",
    "X86n1600_016:0181c24": "來日。下座。又示眾。大事未明。如喪考妣。大事既明。",
    "X86n1600_016:0182a01": "如喪考妣。一日召門人曰。此處緣息。吾當逝矣。乃",
    "X86n1600_016:0182a02": "跏趺而寂。火焚舍利如雨。收靈骨建塔。壽九十八。",
    "X86n1600_016:0182a03": "臘七十六。",
    "X86n1600_016:0182a04": "[0182a04] 祥符蔭曰。尊宿眼明心公。故其機用超妙。如拔九",
    "X86n1600_016:0182a05": "地之雷。如噓萬里之風。而鯤鵬之變化。神龍之奮",
    "X86n1600_016:0182a06": "迅。有不知其所以然而然者。巍然兩宗。脫&#x9834;於指",
    "X86n1600_016:0182a07": "&#x9825;之下。而不以自私。千載而後。尊之為尊宿。與南",
    "X86n1600_016:0182a08": "泉趙州。鼎立而三宜也。",
    "X86n1600_016:0182a09": "[0182a09] 戊戌五年。[0182a09] 己亥六年。",
    "X86n1600_016:0182a10": "[0182a10] 庚子廣明元年(十二月賊黃巢入長安。帝走興元。黃巢僭號自稱大齊皇帝。改元金統)。",
    "X86n1600_016:0182a11": "[0182a11] 禪師南泉下衢州子湖利蹤寂。",
    "X86n1600_016:0182a12": "[0182a12] 蹤嗣南泉願。住子湖。於門下立牌曰。子湖有一隻",
    "X86n1600_016:0182a13": "狗。上取人頭。中取人心。下取人足。擬議即喪身失",
    "X86n1600_016:0182a14": "命。示眾曰。諸法浩浩。何絆何拘。汝等於中自生難",
    "X86n1600_016:0182a15": "易。心源一統。綿&#x4E98;十方。上上根人。自然明白。歷歷",
    "X86n1600_016:0182a16": "分明。無有不是。只少箇丈夫之志。致見如斯疲勞。",
    "X86n1600_016:0182a17": "欲得易會麼。自古及今。未有一個凡夫聖人出見",
    "X86n1600_016:0182a18": "汝前。亦無有一善語惡語到汝分上。為甚麼故。為",
    "X86n1600_016:0182a19": "善善無形。為惡惡無相。既已無我。把甚麼為善惡。",
    "X86n1600_016:0182a20": "立那個是凡聖。汝信否。還保任否。有甚麼迴避處。",
    "X86n1600_016:0182a21": "恰似日中逃影。還逃得麼。子湖山下有陶家無子。",
    "X86n1600_016:0182a22": "夫婦日夕焚禱。蹤一日過而問曰。爾何所祈。陶告",
    "X86n1600_016:0182a23": "之故。蹤曰。汝施我竹我施汝子。陶遂施竹。其夕感",
    "X86n1600_016:0182a24": "異夢。隨舉一男。眾因號神力禪師。",
    "X86n1600_016:0182b01": "[0182b01] 辛丑中和元年(正月帝幸成都)。",
    "X86n1600_016:0182b02": "[0182b02] 禪師船子下澧州夾山傳明善會寂。",
    "X86n1600_016:0182b03": "[0182b03] 會廣州廖氏子。初住夾山上堂。有僧問如何是法",
    "X86n1600_016:0182b04": "身。會曰。法身無相。曰如何是法眼。會曰。法眼無瑕。",
    "X86n1600_016:0182b05": "時道吾智在座中。不覺失笑。會便下座。請問道吾。",
    "X86n1600_016:0182b06": "某適來對這僧話。必有不是。致令上座失笑。望不",
    "X86n1600_016:0182b07": "吝慈悲。吾曰。和尚一等是出世。未有師在。會曰。甚",
    "X86n1600_016:0182b08": "處不是。望為說破。吾曰。某甲終不說。請和尚&#x5374;往",
    "X86n1600_016:0182b09": "華亭船子處去。會曰此人如何。吾曰。此人上無片",
    "X86n1600_016:0182b10": "瓦。下無卓錐。和尚若去。須易服而往。會乃散眾束",
    "X86n1600_016:0182b11": "裝。直造華亭。船子纔見便問。大德住甚麼寺。會曰。",
    "X86n1600_016:0182b12": "寺即不住。住即不似。船子曰。不似。似個甚麼。會曰。",
    "X86n1600_016:0182b13": "不是目前法。船子曰。甚處學得來。會曰。非耳目之",
    "X86n1600_016:0182b14": "所到。船曰。一句合頭語。萬劫繫驢橛。船又問。垂絲",
    "X86n1600_016:0182b15": "千尺。意在深潭。離&#x920E;三寸。子何不道。會擬開口。被",
    "X86n1600_016:0182b16": "船子一橈打落水中。會纔上船。船子又曰。道道。會",
    "X86n1600_016:0182b17": "擬開口。船子又打。會豁然大悟。乃點頭三下。船曰。",
    "X86n1600_016:0182b18": "竿頭絲線從君弄。不犯清波意自殊。會遂問。拋綸",
    "X86n1600_016:0182b19": "擲釣。師意如何。船曰。絲懸綠水。浮定有無之意。會",
    "X86n1600_016:0182b20": "曰。語帶玄而無路。舌頭該而不談。船曰。釣盡江波。",
    "X86n1600_016:0182b21": "金鱗始遇。會乃掩耳。船子曰。如是如是。遂囑曰。汝",
    "X86n1600_016:0182b22": "向去直須藏身處沒蹤跡。沒蹤跡處莫藏身。吾三",
    "X86n1600_016:0182b23": "十年在藥山。祇用斯事。汝今已得。他後莫住城隍",
    "X86n1600_016:0182b24": "聚落。但向深山裏。钁頭邊。覓取一個半個接續。無",
    "X86n1600_016:0182c01": "令斷絕。會乃辭行。頻頻回顧。船子遂名闍黎。會乃",
    "X86n1600_016:0182c02": "回首。船子&#x7AEA;起橈子曰。汝將謂別有。乃覆舟入水",
    "X86n1600_016:0182c03": "而逝。會自此幽遯。至咸通庚寅。復開席夾山。道吾",
    "X86n1600_016:0182c04": "復遣僧往問。如何是法身。仍答曰。法身無相。如何",
    "X86n1600_016:0182c05": "是法眼。仍答曰。法眼無瑕。僧歸舉似道吾。吾曰。這",
    "X86n1600_016:0182c06": "漢此回方徹。僧問如何是夾山境。會曰。猿抱子歸",
    "X86n1600_016:0182c07": "青嶂裏。鳥銜花落碧巖前。示眾曰。百草頭薦取老",
    "X86n1600_016:0182c08": "僧。&#x9599;市裏識取天子。十一月七日召主事曰。吾與",
    "X86n1600_016:0182c09": "眾僧話道累歲。佛法深旨。各應自知。吾今幻質。時",
    "X86n1600_016:0182c10": "盡即去。汝等善保護。如吾在日。勿得雷同世人。輒",
    "X86n1600_016:0182c11": "生惆悵。言訖。奄然而逝。諡傳明大師。塔曰。永濟。",
    "X86n1600_016:0182c12": "[0182c12] 祥符蔭曰。悟後貴須遇人。盡&#x5374;師承邊事。方能大",
    "X86n1600_016:0182c13": "法自在。觀夾山之於船子。世之竹葉精靈。可以泠",
    "X86n1600_016:0182c14": "然愧避矣。然不得道吾發藥。則自墮於雲霧而不",
    "X86n1600_016:0182c15": "知非。此啟&#x5EF8;之功不可緩也。當時夾山已開堂蓄",
    "X86n1600_016:0182c16": "眾。道吾當眾笑之不以為嫌。乃&#x8657;心下問。一聞船",
    "X86n1600_016:0182c17": "子。即散眾直造。此一段風規。豈今之高頭強項者。",
    "X86n1600_016:0182c18": "能望其後塵乎。至船子囑曰。莫住城隍聚落。但向",
    "X86n1600_016:0182c19": "深山裏。钁頭邊。覓取一個半個接續。尤為末法抱",
    "X86n1600_016:0182c20": "道者。頂門金針云。",
    "X86n1600_016:0182c21": "[0182c21] 普聞斷髮造石霜。",
    "X86n1600_016:0182c22": "[0182c22] 聞僖宗第三子。僖宗幸蜀。親王宗室皆逃亡。聞斷",
    "X86n1600_016:0182c23": "髮逸遊。人無知者。造石霜。謁慶諸。諸與語。歎異曰。",
    "X86n1600_016:0182c24": "汝乘願力而來。乃生帝王家。脫身從我。火中蓮也。",
    "X86n1600_016:0183a01": "[0183a01] 壬寅二年。",
    "X86n1600_016:0183a02": "[0183a02] 通玄禪師開法末山隆濟。",
    "X86n1600_016:0183a03": "[0183a03] 玄初參德山。時已臘高。門風益峻。獨奇玄。然玄不",
    "X86n1600_016:0183a04": "大徹。辭謁洞山。與語。喜。撫之曰。掌有神珠。白晝示",
    "X86n1600_016:0183a05": "人。人且按&#x5292;。況玄夜乎。子可貴也。曰但不識珠耳。",
    "X86n1600_016:0183a06": "儻識。亦無晝夜。洞稱為俊士。洞入滅。玄廬塔旁三",
    "X86n1600_016:0183a07": "年。學者依從日盛。玄曰。太平時世。饑餐困臥。復有",
    "X86n1600_016:0183a08": "何事。吾本無事。汝與麼來相尋。是無事生事。無事",
    "X86n1600_016:0183a09": "生事。道人所忌。何不各自歇去。中和初寓塔北遊。",
    "X86n1600_016:0183a10": "久之南還。寓止豫章。南平鍾王執弟子禮。玄厭城",
    "X86n1600_016:0183a11": "居。王為買末山建精舍。號隆濟。以延之。學者雲集。",
    "X86n1600_016:0183a12": "[0183a12] 癸卯三年(五月李克用破黃巢收復長安)。",
    "X86n1600_016:0183a13": "[0183a13] 禪師百丈支下福州慶圓智大安寂。",
    "X86n1600_016:0183a14": "[0183a14] 安繼席溈山。豫章廉使崔公敦崇禮譽。咸通十四",
    "X86n1600_016:0183a15": "年詔號延聖大師。賜紫袈裟。安室中每問僧。有句",
    "X86n1600_016:0183a16": "無句。如藤依樹。子意旨如何。僧問。黃巢軍來。和尚",
    "X86n1600_016:0183a17": "向甚麼處迴避。安曰。五蘊山中。僧曰。忽被他捉著",
    "X86n1600_016:0183a18": "時如何。安曰。惱亂將軍。春秋九十一。十月二十二",
    "X86n1600_016:0183a19": "日。奄然坐化於怡山丈室。贈圓智大師。塔號證真。",
    "X86n1600_016:0183a20": "博陵司空相國。及詩人周朴。仰慕篤重。著詩文禮",
    "X86n1600_016:0183a21": "頌焉。",
    "X86n1600_016:0183a22": "[0183a22] 甲辰四年。[0183a22] 乙巳光啟元年。[0183a22] 丙午二年。",
    "X86n1600_016:0183a23": "[0183a23] 丁未三年。",
    "X86n1600_016:0183a24": "[0183a24] 禪師德山下鄂州巖頭全&#x596F;寂。",
    "X86n1600_016:0183b01": "[0183b01] &#x596F;德山嗣。住巖頭。光啟之後。中原盜起。眾皆避地。",
    "X86n1600_016:0183b02": "&#x596F;端居自若。一日賊大至。&#x596F;知宿緣。乃順化焉。門",
    "X86n1600_016:0183b03": "人焚之。獲舍利四十九粒。起塔。",
    "X86n1600_016:0183b04": "[0183b04] 祥符蔭曰。巖頭初謁臨濟。後參德山。鰲山阻雪。打",
    "X86n1600_016:0183b05": "脫雪&#x5CEF;漆桶。托&#x9262;堂前。重撾德山塗毒。四藏鋒。末",
    "X86n1600_016:0183b06": "後句。天下人不奈伊何。乃一棹&#x70DF;波。孤行於芳草",
    "X86n1600_016:0183b07": "渡頭。迄今流風遺韻。凜然與曲彔&#x7240;擁千百眾者。",
    "X86n1600_016:0183b08": "同其高峭。噫。道豈在形&#x8FF9;間哉。",
    "X86n1600_016:0183b09": "[0183b09] 祖付慧顒正法。",
    "X86n1600_016:0183b10": "[0183b10] 顒生緣河北。參祖於興化。祖付以法印。",
    "X86n1600_016:0183b11": "[0183b11] 祖擯克賓維那。",
    "X86n1600_016:0183b12": "[0183b12] 祖一日謂克賓維那曰。汝不久為唱導之師。賓曰。",
    "X86n1600_016:0183b13": "不入這保社。祖曰。會了不入。不會了不入。曰總不",
    "X86n1600_016:0183b14": "與麼。祖便打曰。克賓維那。法戰不勝。罰錢五貫。設",
    "X86n1600_016:0183b15": "饡飯一堂。次日祖自白椎曰。克賓維那。法戰不勝。",
    "X86n1600_016:0183b16": "不得喫飯。即便出院。",
    "X86n1600_016:0183b17": "[0183b17] 戊申文德元年。",
    "X86n1600_016:0183b18": "[0183b18] 禪師道吾下石霜慶諸寂。",
    "X86n1600_016:0183b19": "[0183b19] 諸嗣道吾智。不出霜華二十年。學眾多有常坐不",
    "X86n1600_016:0183b20": "臥。屹若株杌。天下謂之枯木眾。齊己貫休泰布衲",
    "X86n1600_016:0183b21": "等。俱在座下。皆以吟詠為佛事。而泰更力於禪。秀",
    "X86n1600_016:0183b22": "才張拙&#x751E;。與泰等道話。一日謂泰曰。三師中何不",
    "X86n1600_016:0183b23": "選一人為長老。意少己休等以詩筆見長。泰曰。先",
    "X86n1600_016:0183b24": "輩何失言也堂頭和尚肉身菩薩。會下一千五百",
    "X86n1600_016:0183c01": "人。如我輩者。七百餘人。勝我輩者七百餘人。拙愧",
    "X86n1600_016:0183c02": "服。乃同上拜謁。諸問先輩何姓。曰姓張名拙。曰覓",
    "X86n1600_016:0183c03": "巧了不可得。拙自何來。拙遂有省。呈偈曰。光明寂",
    "X86n1600_016:0183c04": "照遍河沙。凡聖含靈共我家。一念不生全體見。六",
    "X86n1600_016:0183c05": "根纔動被雲遮。斷除煩惱重增病。趣向真如亦是",
    "X86n1600_016:0183c06": "邪。隨順世緣無罣礙。涅槃生死是空華。諸肯之。二",
    "X86n1600_016:0183c07": "月日安坐而化。壽八十二。臘五十九。",
    "X86n1600_016:0183c08": "[0183c08] 祥符蔭曰。道吾雲巖。同出藥山之門。敲唱雙行。有",
    "X86n1600_016:0183c09": "似巖頭之於雪&#x5CEF;。洞山五位王子。石霜互闡明之。",
    "X86n1600_016:0183c10": "酥酪醍醐。皆出於乳。而味則同中有異矣。瀏陽古",
    "X86n1600_016:0183c11": "佛。推自洞山。住山三十年。一眾如枯木。然貫休齊",
    "X86n1600_016:0183c12": "己輩。不妨聯吟座下。先師意旨。首座與九&#x5CEF;各出",
    "X86n1600_016:0183c13": "一隻手。此從上宗門中爪牙也。",
    "X86n1600_016:0183c14": "[0183c14] 臨濟第二世魏州興化廣濟祖寂。",
    "X86n1600_016:0183c15": "[0183c15] 堯封潛正訛記曰。景德傳燈錄。魏府興化存獎禪",
    "X86n1600_016:0183c16": "師。為後唐莊宗師。莊宗一日謂師曰。朕收大梁。得",
    "X86n1600_016:0183c17": "一顆明珠。未有人酬價。師曰。請陛下珠看。帝以手",
    "X86n1600_016:0183c18": "舒開&#x5E5E;頭&#x811A;。師曰。君王之寶。誰敢酬價。&#x7891;文。師化",
    "X86n1600_016:0183c19": "於文德元年七月十二日。唐僖宗文德元年戊申。",
    "X86n1600_016:0183c20": "去後唐莊宗同光元年癸未。凡三十六年。則非莊",
    "X86n1600_016:0183c21": "宗明矣。今考其時。舒&#x5E5E;頭&#x811A;者。&#x8462;晉王李克用。而",
    "X86n1600_016:0183c22": "誤為其子莊宗存勗也。按僖宗廣明元年庚子。黃",
    "X86n1600_016:0183c23": "巢入長安。帝走興元。黃巢僭號。中和二年壬寅。李",
    "X86n1600_016:0183c24": "克用將沙陀兵趣河中。三年癸卯五月。李克用破",
    "X86n1600_016:0184a01": "黃巢。收復長安。詔以李克用為河東節度使。四年",
    "X86n1600_016:0184a02": "甲辰五月。黃巢趣汴州。李克用追擊大破之。秋七",
    "X86n1600_016:0184a03": "月時溥獻黃巢首。八月進李克用為隴西郡王。傳",
    "X86n1600_016:0184a04": "燈錄所謂收大梁得一顆無價寶珠者也。其稱朕",
    "X86n1600_016:0184a05": "者。以莊宗而訛也。&#x7891;又言大德奉先師之遺命。於",
    "X86n1600_016:0184a06": "龍紀元年。八月二十二日。於本院焚我真身。用觀",
    "X86n1600_016:0184a07": "法相。即示寂。次年己酉。昭宗元年也。而五燈會元",
    "X86n1600_016:0184a08": "謂後唐莊宗車駕幸河北。回至魏府行宮。詔師問",
    "X86n1600_016:0184a09": "曰。朕收得中原。獲得一寶。及龍顏大悅。賜紫衣師",
    "X86n1600_016:0184a10": "號。皆不受等語。皆因莊宗而訛也。史之貴闕文。豈",
    "X86n1600_016:0184a11": "不信哉。傳燈錄師滅後。&#x52C5;諡廣濟大師。塔曰通寂。",
    "X86n1600_016:0184a12": "而不見於塔&#x7891;。得之塔&#x7891;之後也。傳燈錄師為魏",
    "X86n1600_016:0184a13": "府大覺禪師院宰。時覺一日問曰。我常聞汝道向",
    "X86n1600_016:0184a14": "南行一迴。拄杖頭未曾撥著一個會佛法底人。汝",
    "X86n1600_016:0184a15": "憑什麼道理。有此語。師乃喝。覺打之。師又喝。覺又",
    "X86n1600_016:0184a16": "打。來日師從法堂過。覺召曰。院主。我直下疑汝昨",
    "X86n1600_016:0184a17": "日行底喝。與我說來。師曰。存獎平生於三聖處學",
    "X86n1600_016:0184a18": "得底。盡被和尚折倒了也。願與存獎個安樂法門。",
    "X86n1600_016:0184a19": "覺曰。這瞎驢。卸&#x5374;衲帔。待痛決一頓。師即言下領",
    "X86n1600_016:0184a20": "旨。雖同嗣臨濟。而常以覺為助發之友。其事在臨",
    "X86n1600_016:0184a21": "濟示滅之先。不待辨而明。而五燈會元諸書。訛而",
    "X86n1600_016:0184a22": "為師於言下薦得臨濟先師於黃檗喫棒底道理。",
    "X86n1600_016:0184a23": "此先師二字。&#x8462;從拈香法語。不如供養臨濟先師",
    "X86n1600_016:0184a24": "之句而訛也。佛祖綱目繫存獎禪師開法興化於",
    "X86n1600_016:0184b01": "僖宗乾符元年甲午。則在晉王之前也。皆異於塔",
    "X86n1600_016:0184b02": "&#x7891;。又祖塔&#x7891;左記曰。當周之時。西方有聖人曰釋",
    "X86n1600_016:0184b03": "迦氏。東土有聖人曰仲尼氏。東土聖人生魯國。而",
    "X86n1600_016:0184b04": "西方聖人已示滅四百年矣。當是時。東土之人。固",
    "X86n1600_016:0184b05": "未知有西方聖人也。而東土聖人始知之。而始名",
    "X86n1600_016:0184b06": "之。其後東土聖人滅六百年。西方聖人之教乃至",
    "X86n1600_016:0184b07": "於東土。又歷年。東土得達摩氏傳西方聖人不傳",
    "X86n1600_016:0184b08": "之心印。又歷年。東土五宗拔起。以應一花之瑞。而",
    "X86n1600_016:0184b09": "首承臨濟氏之宗祧者。實東土聖人之孫也。其事",
    "X86n1600_016:0184b10": "景德傳燈錄闕焉。文苑英華卷第八百六十八。&#x7891;",
    "X86n1600_016:0184b11": "第二十五。釋&#x7891;第十九。宣州新興縣寺&#x7891;後。載魏",
    "X86n1600_016:0184b12": "州故禪大德獎公塔&#x7891;。作者公乘億。&#x7891;曰。和尚姓",
    "X86n1600_016:0184b13": "孔字存獎。家本鄒魯。即闕里之裔孫也。南潛年來",
    "X86n1600_016:0184b14": "欲集僧寶獻徵。意&#x8462;在拾遺而補闕也。公乘億興",
    "X86n1600_016:0184b15": "化塔&#x7891;。則非獨拾遺而補闕也。西方聖人。東土聖",
    "X86n1600_016:0184b16": "人。風教設施之同異。後世子孫之會通。以端俗學",
    "X86n1600_016:0184b17": "之歧塗。以定人天之眼目。實在於是。盤山甘泉。著",
    "X86n1600_016:0184b18": "其抽簪。三統講筵。明其義虎。京華水國。表其遊跡",
    "X86n1600_016:0184b19": "仰山擊指。及其同聲。臨濟止觀音寺江西禪院補",
    "X86n1600_016:0184b20": "寶壽之佚文。未期遷化。克盡茶毗之禮。證三聖之",
    "X86n1600_016:0184b21": "同侍。南&#x750E;門外。通衢之左。興化舊基。舍利一千餘",
    "X86n1600_016:0184b22": "粒。德儀殊勝。建塔於府南貴鄉縣薰風里。附於先",
    "X86n1600_016:0184b23": "師之塔。志也。父子存亡。始終靡間。昭垂萬古矣。余",
    "X86n1600_016:0184b24": "特悲世之奉教於東土聖人者。於東土聖人之心",
    "X86n1600_016:0184c01": "法。皆背而馳。而岸然自謂於東土聖人之教。若執",
    "X86n1600_016:0184c02": "干戈以捍禦焉。噫。亦異矣。夫東土聖人。仲尼氏二",
    "X86n1600_016:0184c03": "傳而為子思氏。親得東土聖人之心法著中庸。其",
    "X86n1600_016:0184c04": "第一句曰。天命之謂性。非世之所謂天命者也。世",
    "X86n1600_016:0184c05": "所謂天命云者。所以開近世天主邪說之漸。而子",
    "X86n1600_016:0184c06": "思氏之言。則西方聖人之心也。其末後句曰。無聲",
    "X86n1600_016:0184c07": "無臭。非世之所謂無聲臭也。世之所謂無聲臭云",
    "X86n1600_016:0184c08": "者。所以承宋儒混茫一氣之訛。而子思氏之言。則",
    "X86n1600_016:0184c09": "西方聖人之心也。夫東土聖人仲尼氏二傳之孫。",
    "X86n1600_016:0184c10": "手著中庸以闡東土聖人之道。則仲尼氏之心也。",
    "X86n1600_016:0184c11": "闕里裔孫。親承臨濟以傳西方聖人之心。則亦仲",
    "X86n1600_016:0184c12": "尼氏之心也。此世儒之所不察也。",
    "X86n1600_016:0184c13": "[0184c13] 安隱忍曰。祖英挺天縱。如虎生三日。氣便食牛。與",
    "X86n1600_016:0184c14": "洛浦俱為臨濟侍者。然皆坐在一悟。視天下無人。",
    "X86n1600_016:0184c15": "微大覺夾山。則一墮無尾巴隊中矣。浦嗣夾山。不",
    "X86n1600_016:0184c16": "忘最後之得。而化嗣臨濟。使濟上宗風不致滅裂。",
    "X86n1600_016:0184c17": "&#x8462;師友力也。師既脫&#x97B2;於大覺。便有驅耕奪食之",
    "X86n1600_016:0184c18": "手。後來接人不輕放過。故子孫十餘世。皆光明照",
    "X86n1600_016:0184c19": "人。其淵源承接。有自來矣。昔法雲杲公入圓通璣",
    "X86n1600_016:0184c20": "道者之室。一語相合。而圓通稱賞之。明日秉拂。機",
    "X86n1600_016:0184c21": "思遲鈍。眾大笑。杲為之置茶。慚無以自處。偶打翻",
    "X86n1600_016:0184c22": "茶具。因而有省。於是機鋒迅捷。無敢當者。未幾謁",
    "X86n1600_016:0184c23": "真淨。復大悟。此等公案甚多。使後世讀之。如明鏡",
    "X86n1600_016:0184c24": "當臺。妍醜自見。存錄良有以也。近世衲子敘悟由。",
    "X86n1600_016:0185a01": "&#x69E9;多修飾。凡師匠發藥之語。或臨機挫抑之言。盡",
    "X86n1600_016:0185a02": "情刪去。甚欲改換師承所示之偈頌。惟褒揚者存",
    "X86n1600_016:0185a03": "之。夫所貴從師。為能與我解黏去縛。若一皆稱贊。",
    "X86n1600_016:0185a04": "又安在其為師匠耶。因及化之悟繇。一并拈出。以",
    "X86n1600_016:0185a05": "見古今之不逮。悲夫。",
    "X86n1600_016:0185a06": "[0185a06] 祥符蔭曰。宗師垂示。鑑定機宜。病治末流之病。如",
    "X86n1600_016:0185a07": "良醫設藥。透徹膏肓。觀興化之於大覺。及接見同",
    "X86n1600_016:0185a08": "參。擯克賓維那等公案。天下後世。師資上下之間。",
    "X86n1600_016:0185a09": "可以不言喻矣。而猶岸然呶呶。是何異於負販兒",
    "X86n1600_016:0185a10": "童。安在其為親承決擇。稱人天祖佛師哉。其時&#x5BBC;",
    "X86n1600_016:0185a11": "盜充斥。雲擾&#x70DF;馳。以致化&#x8FF9;訛傳。甚多遺漏。然存",
    "X86n1600_016:0185a12": "大意於千載。祖可謂不忝滹沱後勁矣。"
}