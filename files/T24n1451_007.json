{
    "T24n1451_007:0232c16": "根本說一切有部毘奈耶雜事",
    "T24n1451_007:0232c17": "卷第七",
    "T24n1451_007:0232c19": "三藏法師義淨奉 制譯",
    "T24n1451_007:0232c20": "第二門第二子攝頌之餘",
    "T24n1451_007:0232c21": "[0232c21] 緣在室羅伐城。六眾苾芻雖復年邁，常為掉",
    "T24n1451_007:0232c22": "舉，諸苾芻告曰：「仁今年暮，掉舉未休。」聞已",
    "T24n1451_007:0232c23": "默然，遂告難陀、鄔波難陀曰：「諸黑&#x9262;者極為",
    "T24n1451_007:0232c24": "多事輒行誡勗，我等宜可作恥辱事令其羞",
    "T24n1451_007:0232c25": "赧。」從是作心伺求其便。時有眾多耆宿苾芻，",
    "T24n1451_007:0232c26": "往野林中樹下宴坐。于時六眾亦往林中，見",
    "T24n1451_007:0232c27": "彼寂定，遂於三面上風放火，遠在一邊遙看",
    "T24n1451_007:0232c28": "而住。時彼老宿見火欲至，即皆驚起隨煙走",
    "T24n1451_007:0232c29": "出。六眾見時作如是語：「仁今年老掉舉未休，",
    "T24n1451_007:0233a01": "何故奔馳乖失庠序？」報言：「具壽！汝可不見，猛",
    "T24n1451_007:0233a02": "火燒林何怪趨走？」六眾報曰：「世尊豈可於平",
    "T24n1451_007:0233a03": "居時制其戒法，危險之際便遣犯耶？」答曰：「豈",
    "T24n1451_007:0233a04": "非汝等縱此火災！」六眾大笑：「我等故欲恥辱",
    "T24n1451_007:0233a05": "於汝。」苾芻以緣白佛，佛言：「苾芻不應焚燒林",
    "T24n1451_007:0233a06": "野。若故作者，得窣吐羅底也罪。」",
    "T24n1451_007:0233a07": "[0233a07] 緣在室羅伐城。有二苾芻老少相隨人間遊",
    "T24n1451_007:0233a08": "履，老者多有衣資，少者三衣而已。老語少",
    "T24n1451_007:0233a09": "曰：「具壽！汝可為我擎持衣袋，我今疲極暫欲",
    "T24n1451_007:0233a10": "息肩。」少者報曰：「欲致片言，願不瞋責。」答言：「任",
    "T24n1451_007:0233a11": "說，誰復相瞋？」少言：「老宿豈可不見，佛法僧寶",
    "T24n1451_007:0233a12": "隨得奉施，何假多畜愚癡物耶？」告言：「賢首！汝",
    "T24n1451_007:0233a13": "不為持，誰復強逼？然我問汝：『汝豈是我阿遮",
    "T24n1451_007:0233a14": "利耶、鄔波馱耶，輒於我處而行誡勗？』」少者默",
    "T24n1451_007:0233a15": "爾。老作是念：「我今宜可料理小人。」至日云",
    "T24n1451_007:0233a16": "暮共寄寺中，寺內眾僧舊立條制，乃至一宿",
    "T24n1451_007:0233a17": "無依止者不得輒住。其知事人告二客曰：「仁",
    "T24n1451_007:0233a18": "既新來，可請臥具。」老者取已語言：「汝可請取。」",
    "T24n1451_007:0233a19": "少者報曰：「我未依止，待得師已，方請臥具。」",
    "T24n1451_007:0233a20": "即便往詣眾首上座，既禮敬已白言：「上座與",
    "T24n1451_007:0233a21": "我依止。」報言：「賢首！汝共誰來？」答曰：「苾芻某",
    "T24n1451_007:0233a22": "甲。」「賢首！汝可就彼請為依止，勿令彼人作如",
    "T24n1451_007:0233a23": "是語：『眾首上座破我門徒。』」彼聞語已更就餘",
    "T24n1451_007:0233a24": "人，如是展轉乃至合寺，隨所至處悉皆不受。",
    "T24n1451_007:0233a25": "後還房所扣門喚曰：「敬禮上座。」問：「汝是誰？」答",
    "T24n1451_007:0233a26": "云：「某甲。」「願汝無病。」白言：「上座知不？此合寺",
    "T24n1451_007:0233a27": "中大眾立制，若無依止一宿不停。可與我依",
    "T24n1451_007:0233a28": "止。」報言：「賢首！實是好制，眾不作者，我當為",
    "T24n1451_007:0233a29": "立。汝先語我云：『豈不見三尊多畜愚癡物。』今",
    "T24n1451_007:0233b01": "言：『敬禮上座。』一何翻覆之甚？如是逋慢誰能",
    "T24n1451_007:0233b02": "為作？隨汝別覓依止之師。」彼遂默然。不為",
    "T24n1451_007:0233b03": "開戶，通宵坐地受苦至明。苾芻以緣白佛，佛",
    "T24n1451_007:0233b04": "言：「不應無依止師人間行李。又諸苾芻不同",
    "T24n1451_007:0233b05": "師子懷堅&#x9795;心有恨不捨，然諸僧伽不應輒",
    "T24n1451_007:0233b06": "作如是惡制，令他苾芻橫受苦惱。若苾芻無",
    "T24n1451_007:0233b07": "依止師人間遊行、作惱他心立非法制，皆得",
    "T24n1451_007:0233b08": "越法罪。」",
    "T24n1451_007:0233b09": "[0233b09] 佛在摩揭陀國人間遊行，於莫俱山薄俱羅",
    "T24n1451_007:0233b10": "藥叉住殿而為安處，苾芻龍護而為侍者。爾",
    "T24n1451_007:0233b11": "時世尊於闇夜分，天復微雨掣電流光，於空",
    "T24n1451_007:0233b12": "地中經行遊步。諸佛常法乃至世尊未臥已",
    "T24n1451_007:0233b13": "來，侍者不應在前而臥。時天帝釋便以天眼",
    "T24n1451_007:0233b14": "遍觀下界，見佛",
    "T24n1451_007:0233b15": "世尊在薄俱羅藥叉所住之殿，於闇夜分，天",
    "T24n1451_007:0233b16": "復微雨掣電流光，於空地中經行遊步。「我今",
    "T24n1451_007:0233b17": "宜可禮覲世尊。」即便變作妙琉璃殿，隨身而",
    "T24n1451_007:0233b18": "往上覆世尊，隨大師後而為遊步。摩揭陀國",
    "T24n1451_007:0233b19": "時俗諸人若見孩兒夜啼泣者，告言：「勿啼！薄",
    "T24n1451_007:0233b20": "俱羅藥叉欲來食汝。」于時龍護見佛世尊，夜",
    "T24n1451_007:0233b21": "深不臥久作經行：「我今宜可道薄俱羅藥叉",
    "T24n1451_007:0233b22": "而為恐怖。」作是念已即披長毛大緂，於經",
    "T24n1451_007:0233b23": "行處告言：「沙門！薄俱羅藥叉現身來至。」佛告",
    "T24n1451_007:0233b24": "龍護：「汝愚癡人！以薄俱羅藥叉怖於善逝，如",
    "T24n1451_007:0233b25": "來、世尊、應、正等覺久離怖畏，毛&#x7AEA;心驚亦皆",
    "T24n1451_007:0233b26": "除遣。」時天帝釋見彼龍護作非法事，心生嫌",
    "T24n1451_007:0233b27": "怪，白言：「世尊！於佛法中亦有如是等人？」佛",
    "T24n1451_007:0233b28": "告帝釋：「汝今應知！喬答摩家極甚寬廣，於中",
    "T24n1451_007:0233b29": "品類乃有多途。勿輕此人，亦於來世獲清淨",
    "T24n1451_007:0233c01": "法。」時天帝釋禮佛足已便往天宮。佛作是念：",
    "T24n1451_007:0233c02": "「由諸苾芻以毛向外而披大緂，有斯過失。我",
    "T24n1451_007:0233c03": "今制諸苾芻如是披者得越法罪。」時諸苾芻",
    "T24n1451_007:0233c04": "聞是制已，隨逐商旅人間遊行，至牧牛人處，",
    "T24n1451_007:0233c05": "時屬寒夜得長毛緂，緂有臭氣兼多蟣蝨，",
    "T24n1451_007:0233c06": "意欲將毛向外而覆，彼懼犯戒不敢翻披。苾",
    "T24n1451_007:0233c07": "芻以緣白佛，佛言：「毛向外披，但得端坐不合",
    "T24n1451_007:0233c08": "經行。違者得越法罪。」",
    "T24n1451_007:0233c09": "[0233c09] 第二門第三子攝頌曰：",
    "T24n1451_007:0233c10": " 披緂聽不聽、  惡地不置&#x9262;、",
    "T24n1451_007:0233c11": " 衣開三種紐、  應知絛亦三。",
    "T24n1451_007:0233c12": "[0233c12] 緣在室羅伐城，佛告諸苾芻：「若得劫貝臥帔、",
    "T24n1451_007:0233c13": "或得長毛緂、或得高&#x8975;婆，如是等物我今聽",
    "T24n1451_007:0233c14": "許。若僧伽若別人皆隨意受用，若是勝上高",
    "T24n1451_007:0233c15": "&#x8975;婆緂，僧伽聽畜，不許別人。」",
    "T24n1451_007:0233c16": "[0233c16] 緣在室羅伐城。時有乞食苾芻，於日初分執",
    "T24n1451_007:0233c17": "持衣&#x9262;入城乞食，上衣墮落，即便疾疾置&#x9262;",
    "T24n1451_007:0233c18": "于地整理上衣。時居士婆羅門見已生嫌，作",
    "T24n1451_007:0233c19": "如是語：「沙門釋子多不潔淨，隨穢惡地而置",
    "T24n1451_007:0233c20": "其&#x9262;。」苾芻以緣白佛，佛言：「不應隨地而置其",
    "T24n1451_007:0233c21": "&#x9262;，得越法罪；然為護衣應安拘紐。」苾芻便以",
    "T24n1451_007:0233c22": "棘針綴衣，致令衣損，佛言：「不應爾。」復以線繫，",
    "T24n1451_007:0233c23": "佛言：「此亦不應，可於肩上安拘胸前綴紐。」",
    "T24n1451_007:0233c24": "苾芻不知云何作紐？佛言：「紐有三種：一、如蘡",
    "T24n1451_007:0233c25": "薁子，二、如葵子，三、如棠梨子。」彼於肩上緣邊",
    "T24n1451_007:0233c26": "安拘，能令速斷，「應於緣後四指安拘。」即於",
    "T24n1451_007:0233c27": "衣上綴拘，令衣疾破，佛言：「應重作帖以錐",
    "T24n1451_007:0233c28": "鑽穴，拘出其內繫作雙拘，其紐可在胸前",
    "T24n1451_007:0233c29": "緣邊綴之，疊衣三&#x8975;是安拘紐處。若違制者",
    "T24n1451_007:0234a01": "得越法罪。」",
    "T24n1451_007:0234a02": "[0234a02] 緣在室羅伐城同前。乞食苾芻乞食之時下",
    "T24n1451_007:0234a03": "衣墮落，置&#x9262;于地整理下裙，俗人見嫌作如",
    "T24n1451_007:0234a04": "是語：「沙門釋子不簡淨穢，隨在何地而置其",
    "T24n1451_007:0234a05": "&#x9262;。」苾芻以緣白佛，佛言：「應繫下裙方入聚落。」",
    "T24n1451_007:0234a06": "彼以繩繫令衣速破，佛言：「勿以繩繫，應用腰",
    "T24n1451_007:0234a07": "絛。」苾芻不知其絛如何當作，佛言：「絛有三",
    "T24n1451_007:0234a08": "種：一、偏，二、方，三、圓。若異此者，得越法罪。」",
    "T24n1451_007:0234a09": "[0234a09] 第二門第四子攝頌曰：",
    "T24n1451_007:0234a10": " 勝鬘惡生事、  次制諸瓔珞、",
    "T24n1451_007:0234a11": " 金絛及彩物、  斯皆畜不應。",
    "T24n1451_007:0234a12": "[0234a12] 佛在劫比羅城多根樹園。爾時釋子大名有",
    "T24n1451_007:0234a13": "一聚落，其知營務人忽然命過。時彼眾人來",
    "T24n1451_007:0234a14": "白大名曰：「知事之人今已身死，可遣餘人來",
    "T24n1451_007:0234a15": "知村務。」時有一摩納婆在傍而立，大名告曰：",
    "T24n1451_007:0234a16": "「摩納婆！汝今且往撿挍村事，我當續更遣知",
    "T24n1451_007:0234a17": "事人。」彼便即去往至村中依法撿察，所得地",
    "T24n1451_007:0234a18": "利送上大名，倍勝於前人無恨色。大名問",
    "T24n1451_007:0234a19": "曰：「汝今多送租稅倍勝常時，不於眾人生逼",
    "T24n1451_007:0234a20": "迫不？」白言：「大家！我並依理而稅，不苦於人。」于",
    "T24n1451_007:0234a21": "時大名問村人曰：「此摩納婆不於村邑生逼",
    "T24n1451_007:0234a22": "迫耶？」諸人答曰：「人無恨心。」于時大名遂立為",
    "T24n1451_007:0234a23": "主。其人平均依理徵稅不為抑奪，為知事官",
    "T24n1451_007:0234a24": "統領村邑。時摩納婆於大婆羅門族娶女為",
    "T24n1451_007:0234a25": "妻，未久之間便誕一息。復經年月又生一女，",
    "T24n1451_007:0234a26": "名為明月，如法長養漸至成人，智慧聰明儀",
    "T24n1451_007:0234a27": "容超絕，於諸村邑無不歎美。後於異時其父",
    "T24n1451_007:0234a28": "得病，雖加藥餌竟不瘳損，於此邑中所收年",
    "T24n1451_007:0234a29": "稅，咸充藥直無有殘餘。更向外村轉貸而用，",
    "T24n1451_007:0234b01": "其病日篤遂致命終。時村邑人詣大名所，白",
    "T24n1451_007:0234b02": "言：「大家！彼知事官今已身死。」大名告曰：「於",
    "T24n1451_007:0234b03": "彼村邑有年稅不？」答曰：「於此年中多獲封稅，",
    "T24n1451_007:0234b04": "由彼遭病咸充藥直，仍不能足更貸餘村。」大",
    "T24n1451_007:0234b05": "名告曰：「所有殘餘可為還債。」諸人答曰：「更無",
    "T24n1451_007:0234b06": "餘物。唯有一婦及男女二人，女名明月智識",
    "T24n1451_007:0234b07": "聰明儀容超絕，於諸村邑無不歎美。」大名告",
    "T24n1451_007:0234b08": "曰：「母及於兒任其自活，其女明月可喚將來。」",
    "T24n1451_007:0234b09": "時彼邑人放其母子，遂將明月至大名所。時",
    "T24n1451_007:0234b10": "彼宅中有一老母常為二事：一、煮餅食，二、採",
    "T24n1451_007:0234b11": "眾花。于時老母白大名曰：「我今年邁不堪二",
    "T24n1451_007:0234b12": "業，此之小女與我為伴。」彼言：「隨意。」老母即報",
    "T24n1451_007:0234b13": "明月：「汝今可往林內採花，我在家中營事餅",
    "T24n1451_007:0234b14": "食。」彼採花已線結好鬘奉上大名，大名見喜",
    "T24n1451_007:0234b15": "告曰：「勝妙花鬘可置而去。」喚老母來問言：「何",
    "T24n1451_007:0234b16": "意先時花少，今者倍多？」白言：「先時大家有",
    "T24n1451_007:0234b17": "近親人來從我乞，我即分布，今時不與。又我",
    "T24n1451_007:0234b18": "目暗觀察不審，今小女眼明採花審諦是故",
    "T24n1451_007:0234b19": "花多。」大名曰：「若爾，此女留住園中，每於日",
    "T24n1451_007:0234b20": "日常採多花，結作勝鬘持來與我。」因號此女",
    "T24n1451_007:0234b21": "名曰勝鬘。女於後時，取己食分詣彼園所，遇",
    "T24n1451_007:0234b22": "佛世尊入城乞食。勝鬘於路見佛色相，深起",
    "T24n1451_007:0234b23": "敬心瞻視尊顏，渴仰而住便作是念：「由我昔",
    "T24n1451_007:0234b24": "來於真福田未曾供養，是故我今獲斯貧賤。",
    "T24n1451_007:0234b25": "若佛世尊受我食者，我此飯食持將奉施。」爾",
    "T24n1451_007:0234b26": "時世尊知彼女心，即便舒&#x9262;告言：「善女！如汝",
    "T24n1451_007:0234b27": "所念，欲施食者可置&#x9262;中。」于時勝鬘將己飯",
    "T24n1451_007:0234b28": "食，以恭敬心置佛&#x9262;內，頂禮佛足作如是言：",
    "T24n1451_007:0234b29": "「願我此福得捨婢身，永離貧苦獲大富貴。」作",
    "T24n1451_007:0234c01": "是願已禮佛而去。在路忽逢父之朋友，彼人",
    "T24n1451_007:0234c02": "善相，既見勝鬘身有異相，問曰：「汝欲何之？」勝",
    "T24n1451_007:0234c03": "鬘啼泣，又問：「何故憂懷若斯？」答言：「阿父！我",
    "T24n1451_007:0234c04": "被大名將充婢使。」告言：「小女可舒手來，我與",
    "T24n1451_007:0234c05": "汝相。」彼便展手，老人見已即說頌曰：",
    "T24n1451_007:0234c06": "「若人於手中，  有鬘鉤輪相；",
    "T24n1451_007:0234c07": " 雖生下賤室，  當作大王妃。",
    "T24n1451_007:0234c08": " 若人於手中，  有城樓閣相；",
    "T24n1451_007:0234c09": " 雖生下賤室，  當作大王妃。",
    "T24n1451_007:0234c10": " 若人口如池，  聲作鵝王響；",
    "T24n1451_007:0234c11": " 雖生下賤室，  當作大王妃。",
    "T24n1451_007:0234c12": " 汝今勿憂愁，  定離於婢使；",
    "T24n1451_007:0234c13": " 必受上富貴，  當作大王妃。」",
    "T24n1451_007:0234c14": "[0234c14] 于時勝鬘拜辭老父，行詣園中。乃於後時彼",
    "T24n1451_007:0234c15": "勝光王嚴駕四兵出行遊獵，其所乘馬忽爾",
    "T24n1451_007:0234c16": "奔馳控制不禁，遂至劫比羅國入大名園內。",
    "T24n1451_007:0234c17": "勝鬘見已便作是言：「善來大王！」王問勝鬘：「此",
    "T24n1451_007:0234c18": "是誰園？」答曰：「是大名園。」王乃下馬，女將繫",
    "T24n1451_007:0234c19": "樹，王言：「取水，我欲洗足。」女作是念：「可求煖",
    "T24n1451_007:0234c20": "水，為王洗足。」遂即往取日照之水，盛以蓮葉",
    "T24n1451_007:0234c21": "將至王所與王洗足。王復告言：「更可取水，我",
    "T24n1451_007:0234c22": "須洗面。」女又作念：「溫煖之水洗目非宜。」以",
    "T24n1451_007:0234c23": "手攪水令冷煖相得，送至王所。王洗面已復",
    "T24n1451_007:0234c24": "語女言：「更取水來，我欲須飲。」女還作念：「要得",
    "T24n1451_007:0234c25": "冷水可能止渴。」即詣池所深撥取水奉上於",
    "T24n1451_007:0234c26": "王。王既飲已即問女言：「於此園中有三種水",
    "T24n1451_007:0234c27": "耶？」答言：「園無三水，本是一處。」王復問言：「若",
    "T24n1451_007:0234c28": "是一水，汝向如何得三種別？」如前所作具白",
    "T24n1451_007:0234c29": "於王。王聞此語便即思惟：「此女方便善解時",
    "T24n1451_007:0235a01": "機。」作是念已乃告女言：「我欲眠臥，須汝握&#x811A;。」",
    "T24n1451_007:0235a02": "王既臥已女為握足，王便得睡。女復念言：「諸",
    "T24n1451_007:0235a03": "王貴勝，怨恨者多、相憂者少。王今眠睡恐有",
    "T24n1451_007:0235a04": "惡人來相侵害，若不為王關閉門戶，忽有傷",
    "T24n1451_007:0235a05": "損，我及曹主必招罪責，事須防守。」即關門戶。",
    "T24n1451_007:0235a06": "于時四兵尋覓大王到其園所，問言：「王在",
    "T24n1451_007:0235a07": "此耶？」女聞語已不為開門，軍聲外震王乃驚",
    "T24n1451_007:0235a08": "覺，即問女言：「此是何響？」女曰：「有諸人來問王",
    "T24n1451_007:0235a09": "所在，欲得開門。」王乃問女：「誰閉其門？」答言：「我",
    "T24n1451_007:0235a10": "閉。」「何故閉耶？」女曰：「我自思念：『諸王貴勝，怨",
    "T24n1451_007:0235a11": "恨者多、相憂者少。王今睡眠，恐有惡人來相",
    "T24n1451_007:0235a12": "侵害，若不為王關閉門戶，忽有傷損，我及曹",
    "T24n1451_007:0235a13": "主俱招罪責。』因即關閉。」王聞此說讚言：「好女！",
    "T24n1451_007:0235a14": "甚有奇計。」王曰：「園主大名是汝何親？」答言：「我",
    "T24n1451_007:0235a15": "是大名驅使之人。」王語女言：「汝非在下，是大",
    "T24n1451_007:0235a16": "名女何不實說？」女乃默然。",
    "T24n1451_007:0235a17": "[0235a17] 時王語女：「可往城中報大名曰：『勝光大王在",
    "T24n1451_007:0235a18": "汝園內。』」女即速去具報大名，大名聞已辦諸",
    "T24n1451_007:0235a19": "美&#x994D;及以香花，與多人眾詣其園所，見勝光",
    "T24n1451_007:0235a20": "王唱言：「善來大王！」共相慰問，令王洗浴，次奉",
    "T24n1451_007:0235a21": "上衣塗飾香鬘，具薦芳饌。食罷言議，問大名",
    "T24n1451_007:0235a22": "曰：「此之少女是汝何親？」答曰：「是驅使人。」王",
    "T24n1451_007:0235a23": "曰：「非驅使人，是君之女，宜當與我。」大名曰：「更",
    "T24n1451_007:0235a24": "有奇妙釋種之女，勝斯數倍，何不取之？」王曰：",
    "T24n1451_007:0235a25": "「此女是我所須，不求餘者。」大名曰：「若如是者，",
    "T24n1451_007:0235a26": "我當莊嚴備禮奉送。」王曰：「善哉！」大名即便嚴",
    "T24n1451_007:0235a27": "飾城隍掃灑衢路，其勝鬘女具諸瓔珞，載于",
    "T24n1451_007:0235a28": "大象，於康莊處，搖鈴遍告劫比羅城所有人",
    "T24n1451_007:0235a29": "眾，或有諸方來集會者：「應知釋種大名之女",
    "T24n1451_007:0235b01": "號曰勝鬘，今欲送與憍薩羅國勝光大王為",
    "T24n1451_007:0235b02": "第一夫人。」舉城人眾咸皆送出。時勝光王廣",
    "T24n1451_007:0235b03": "備軍儀禮迎歸國。是時王母聞說取婢以作夫",
    "T24n1451_007:0235b04": "人，便懷忿心作如是念：「此非善子，徒煩我腹。",
    "T24n1451_007:0235b05": "生長成立，終為婢夫。」作是念已懷憂而住。及",
    "T24n1451_007:0235b06": "迎至城，王告勝鬘曰：「汝今可去拜謁大家。」勝",
    "T24n1451_007:0235b07": "鬘即便往大家所，手執雙足低頭而拜，其手",
    "T24n1451_007:0235b08": "細軟觸彼母時，身心泰然即便睡著，須臾覺",
    "T24n1451_007:0235b09": "已作如是語：「觀斯婢女身形美觸，必當喪我",
    "T24n1451_007:0235b10": "憍薩羅城。」[0235b10] 時勝光王有二大夫人：一名行雨、",
    "T24n1451_007:0235b11": "二曰勝鬘。若王每與勝鬘歡會聚時，即讚行",
    "T24n1451_007:0235b12": "雨作如是言：「勝鬘當知，行雨夫人容儀超絕。」",
    "T24n1451_007:0235b13": "勝鬘白王：「我於何時可得相見？」王言：「不久即",
    "T24n1451_007:0235b14": "應相見。」若與行雨聚集之時，即讚勝鬘作如",
    "T24n1451_007:0235b15": "是言：「行雨當知，勝鬘夫人肌膚細滑舉世希",
    "T24n1451_007:0235b16": "奇。」行雨白王：「我於何時可得相見？」王言：「不",
    "T24n1451_007:0235b17": "久令汝得見。」王於彼二更相稱讚，令生愛重",
    "T24n1451_007:0235b18": "樂欲相見。後於異時三春屆節百卉敷榮，茂",
    "T24n1451_007:0235b19": "林清池花鳥交映，孔雀鸚鵡鵝鴈鴛鴦，雜類",
    "T24n1451_007:0235b20": "哀鳴群飛合響。王於一時與諸婇女於芳園",
    "T24n1451_007:0235b21": "所，隨處周旋歡娛嬉戲，王息眠睡宮人縱逸，",
    "T24n1451_007:0235b22": "貪諸花果恣意遊行。其時行雨身體勞倦，攀",
    "T24n1451_007:0235b23": "無憂樹枝暫時佇立。勝鬘因過到其傍邊，既",
    "T24n1451_007:0235b24": "見行雨作如是念：「此是樹神。」即禮其足，勝鬘",
    "T24n1451_007:0235b25": "觸著行雨便睡，王既睡覺遙見勝鬘在行雨",
    "T24n1451_007:0235b26": "處，王即喚諸婇女還入宮中。後於異時王對",
    "T24n1451_007:0235b27": "行雨讚勝鬘時，行雨白言：「我於何時得見",
    "T24n1451_007:0235b28": "勝鬘？」王言：「汝已見竟。」行雨答言：「未曾省見。」",
    "T24n1451_007:0235b29": "王言：「我令汝憶曾相見時，汝自思念往於園",
    "T24n1451_007:0235c01": "中，手攀無憂樹枝暫時立住，時勝鬘來見手",
    "T24n1451_007:0235c02": "觸汝足。」行雨白言：「彼是勝鬘耶？」王言：「是。」行雨",
    "T24n1451_007:0235c03": "白言：「知王於我深有愛念，能棄如此細軟容",
    "T24n1451_007:0235c04": "儀曲親於我。」王復詣彼勝鬘之處讚歎行雨，",
    "T24n1451_007:0235c05": "勝鬘曰：「我於何時得見行雨？」王言：「汝已曾",
    "T24n1451_007:0235c06": "見。」勝鬘言：「我不曾見。」王言：「我令汝憶，汝於",
    "T24n1451_007:0235c07": "無憂樹下禮行雨足。」勝鬘白王：「彼是行雨耶？」",
    "T24n1451_007:0235c08": "王言：「是。」即白王曰：「知王於我深有愛念，能棄",
    "T24n1451_007:0235c09": "如此顏容色相曲親於我。」舉國人眾普皆知",
    "T24n1451_007:0235c10": "聞，勝光大王有二夫人：一是勝鬘、一是行",
    "T24n1451_007:0235c11": "雨，勝鬘軟滑超絕諸人，行雨容儀難可比類。",
    "T24n1451_007:0235c12": "[0235c12] 時諸苾芻咸皆有疑，請世尊曰：「大德！勝鬘、行",
    "T24n1451_007:0235c13": "雨各作何業，由其業力，一則身形細軟，二乃",
    "T24n1451_007:0235c14": "容貌超倫？」世尊告曰：「此二皆由自業所感增",
    "T24n1451_007:0235c15": "長成熟，廣說如餘。汝等苾芻！過去世時，於大",
    "T24n1451_007:0235c16": "城中有婆羅門，娶妻未久便誕一息，不經多",
    "T24n1451_007:0235c17": "年復生一女，俱漸長大，父母遇病皆悉身亡。",
    "T24n1451_007:0235c18": "時彼童子既遭憂慼，念往山林即&#x643A;其妹，共",
    "T24n1451_007:0235c19": "至林所採拾花果以自支持。汝等苾芻！如大",
    "T24n1451_007:0235c20": "黑蛇有五過患。云何為五？一者多瞋；二者多",
    "T24n1451_007:0235c21": "恨；三者作惡；四者無恩；五者利毒。應知女人",
    "T24n1451_007:0235c22": "亦有五過：一者多瞋；二者多恨；三者作惡；四",
    "T24n1451_007:0235c23": "者無恩；五者利毒。云何名為女人利毒？凡",
    "T24n1451_007:0235c24": "諸女人多懷猛利染欲之心。是時童女既至",
    "T24n1451_007:0235c25": "成人，欲心漸盛告其兄曰：『我今不能常&#x98E1;",
    "T24n1451_007:0235c26": "花果以自存命，可往人間求諸飲食。』時兄",
    "T24n1451_007:0235c27": "將妹共出山林，往婆羅門家而行乞食，兩聲",
    "T24n1451_007:0235c28": "齊喚。主人出看見而告曰：『隱居之人亦畜妻",
    "T24n1451_007:0235c29": "室。』兄曰：『此非我妻，是親妹也。』即問兄曰：『曾",
    "T24n1451_007:0236a01": "娉人未？』報言：『未。』『若如是者，何不與我？』答曰：『此",
    "T24n1451_007:0236a02": "已遠離世間惡法。』女心欲盛報其兄曰：『豈",
    "T24n1451_007:0236a03": "我林中食諸花果不能活耶？然我不堪煩惱",
    "T24n1451_007:0236a04": "所逼，共辭林野遠至人間，今可以我與婆羅",
    "T24n1451_007:0236a05": "門。』兄曰：『我實不能嫁娶於汝，此是惡法，非我",
    "T24n1451_007:0236a06": "所為。汝有俗心，任情所作。』時婆羅門知女心",
    "T24n1451_007:0236a07": "已，延入家中大會宗親，納以為婦，報其兄",
    "T24n1451_007:0236a08": "曰：『今可與我同宅而居，別為一室。』兄曰：『我不",
    "T24n1451_007:0236a09": "求欲，當樂出家。』妹曰：『共立要契方可隨情。』兄",
    "T24n1451_007:0236a10": "曰：『是何言要？』妹曰：『若其證得殊勝果者，可",
    "T24n1451_007:0236a11": "來相見。』兄曰：『善哉！如汝所願。』即便辭去，至隱",
    "T24n1451_007:0236a12": "士所而為出家。由彼宿世善根力故，遂於",
    "T24n1451_007:0236a13": "三十七品菩提分法，無師自悟證獨覺果，便",
    "T24n1451_007:0236a14": "作是念：『我先與妹共立要契，今可往看。』便至",
    "T24n1451_007:0236a15": "其所，上昇虛空身現神變，上出火光下流清",
    "T24n1451_007:0236a16": "水，奇相非一縱身而下。諸凡夫人見神通",
    "T24n1451_007:0236a17": "時，心疾迴轉猶如大樹崩倒於地，頂禮尊足",
    "T24n1451_007:0236a18": "白言：『大兄！今得如是殊妙勝德。』答言：『我證。』白",
    "T24n1451_007:0236a19": "言：『兄為資身須得食飲，我為求福願興供養，",
    "T24n1451_007:0236a20": "可住於此。』答曰：『汝無自在，可入報夫。』即白",
    "T24n1451_007:0236a21": "夫言：『仁今知不？我兄出家，成就禁戒，得上妙",
    "T24n1451_007:0236a22": "果，世間第一。我欲供養不敢自專，若見許者",
    "T24n1451_007:0236a23": "於三月中飲食資給。』答言：『賢首！彼不出家，我",
    "T24n1451_007:0236a24": "雖不欲，終須供濟；況已出家獲殊勝道，今隨",
    "T24n1451_007:0236a25": "汝意供養三月。』其夫更有一婦，見施飲食便",
    "T24n1451_007:0236a26": "作是念：『家財共有，彼既求福，我何不為？』告曰：",
    "T24n1451_007:0236a27": "『汝兄亦是我尊，我欲隔日而申供養。』答言：『隨",
    "T24n1451_007:0236a28": "意。』其獨覺妹護彼情故，妙食置內&#x9E81;食覆上，",
    "T24n1451_007:0236a29": "持告舊妻：『我此飲食供養於兄，願當隨喜。』其",
    "T24n1451_007:0236b01": "時舊妻至設食日，亦護彼情，&#x9E81;食置內精者",
    "T24n1451_007:0236b02": "覆上，持告新妻：『我此妙食奉施尊兄，願當隨",
    "T24n1451_007:0236b03": "喜。』汝等苾芻當知：勝鬘是獨覺妹，以精妙食",
    "T24n1451_007:0236b04": "供養兄故，由斯福力五百生中身常細軟。其",
    "T24n1451_007:0236b05": "第二妻以外妙食施獨覺者，今行雨是，由斯",
    "T24n1451_007:0236b06": "業故五百生中容儀端正，乃至今生儀貌超",
    "T24n1451_007:0236b07": "絕。汝等苾芻當知：黑業得黑報，白業得白報，",
    "T24n1451_007:0236b08": "雜業得雜報。汝等應捨黑雜二業、修行白業，",
    "T24n1451_007:0236b09": "廣說如上。汝等苾芻當如是學。」",
    "T24n1451_007:0236b10": "[0236b10] 復於後時勝鬘夫人遂便懷妊，同於此夜大",
    "T24n1451_007:0236b11": "臣婆羅門婦亦即有娠，由有娠故極受辛苦。",
    "T24n1451_007:0236b12": "勝鬘夫人至九月滿便誕一男，容貌端嚴人",
    "T24n1451_007:0236b13": "所樂見，經三七日聚會宗親，欲為其兒施立",
    "T24n1451_007:0236b14": "名字，王曰：「可抱此兒，將現國大夫人請立",
    "T24n1451_007:0236b15": "何字？」群臣如&#x52C5;抱現夫人，時大夫人謂諸",
    "T24n1451_007:0236b16": "臣曰：「我豈先時不作是語：『觀斯婢女身形美",
    "T24n1451_007:0236b17": "觸，必當喪我憍薩羅城。』」大臣白言：「誠有斯語，",
    "T24n1451_007:0236b18": "此子未生國大夫人先已為作不祥之記，應",
    "T24n1451_007:0236b19": "與此兒名為惡生。」初生之日大臣之婦亦誕",
    "T24n1451_007:0236b20": "一男，生既滿月如上廣說，乃至總集諸親與",
    "T24n1451_007:0236b21": "兒立字，眾人議曰：「初懷此子母受艱辛，及",
    "T24n1451_007:0236b22": "至生時還遭極苦，宜與此兒名為苦母。」惡生",
    "T24n1451_007:0236b23": "太子以八養母而為供侍，廣如餘說。其苦母",
    "T24n1451_007:0236b24": "孩兒亦八養母而為供給，乃至長大。其婆羅",
    "T24n1451_007:0236b25": "門種種業藝無不學盡，後於異時，惡生太子",
    "T24n1451_007:0236b26": "與苦母等出城遊獵，太子乘馬忽爾奔馳，遂",
    "T24n1451_007:0236b27": "至劫比羅城到釋迦園所，其守園人遂告園",
    "T24n1451_007:0236b28": "主：「惡生太子今至園中。」釋子聞已互相議曰：",
    "T24n1451_007:0236b29": "「我等速出，欲殺惡生今正是時。」諸人各各嚴",
    "T24n1451_007:0236c01": "整兵甲即欲出城，耆老見之共相問曰：「汝等",
    "T24n1451_007:0236c02": "持兵欲向何處？」答曰：「惡生太子來在釋園。」耆",
    "T24n1451_007:0236c03": "老曰：「彼是客人創來至此，未相觸&#x609E;今且容",
    "T24n1451_007:0236c04": "忍。」諸人聞已皆退入城。於後四兵尋覓太子",
    "T24n1451_007:0236c05": "還到園中，於其園內周遊而住。其守園人復",
    "T24n1451_007:0236c06": "報城人：「惡生四兵來入園內破散非分。」諸人",
    "T24n1451_007:0236c07": "聞已倍增瞋怒，更加威武咸共出城意欲殺",
    "T24n1451_007:0236c08": "戮。耆老復問：「汝等更向何處？」答曰：「惡生太子",
    "T24n1451_007:0236c09": "乃領四兵，破損我園今欲殺戮。」耆老曰：「且當",
    "T24n1451_007:0236c10": "容忍。」于時惡生知釋氏兵欲來相害，遂即引",
    "T24n1451_007:0236c11": "兵速歸本國，唯留一人告言：「住此，私聽釋子",
    "T24n1451_007:0236c12": "有何議論？」于時釋兵既至園所，追覓不得見",
    "T24n1451_007:0236c13": "彼一人，問曰：「婢子惡生今在何處？」答曰：「尋即",
    "T24n1451_007:0236c14": "逃迸。」時諸釋子作此議論：「我等若獲惡生身",
    "T24n1451_007:0236c15": "者，先須割手、或言截&#x811A;、或言剜心。今既私",
    "T24n1451_007:0236c16": "逃更何所作？」遂令手力掘&#x5374;惡生行住之地，",
    "T24n1451_007:0236c17": "深至于膝，別以餘土填滿其坑，所倚牆壁",
    "T24n1451_007:0236c18": "亦皆削去，別更泥塗水乳香湯，及諸花彩灑",
    "T24n1451_007:0236c19": "散園內。作是事時，彼所留人皆悉具見，遂往",
    "T24n1451_007:0236c20": "憍薩羅城至惡生處，稽首作禮在一面立，惡",
    "T24n1451_007:0236c21": "生問曰：「釋子於我有何議論？」白言：「太子！其",
    "T24n1451_007:0236c22": "言毒害，我不敢說。」惡生曰：「彼出惡言令其自",
    "T24n1451_007:0236c23": "受，汝所聞見今可實說，我欲知彼所為之事。」",
    "T24n1451_007:0236c24": "彼人即為廣說如上。惡生聞已便懷忿恨，告",
    "T24n1451_007:0236c25": "左右曰：「汝等憶持！父王歿後我紹位時，汝",
    "T24n1451_007:0236c26": "等當說斯事令我憶知，是我先怨必誅釋種。」",
    "T24n1451_007:0236c27": "苦母曰：「善哉太子！快出此語，願自堅心，紹位",
    "T24n1451_007:0236c28": "之時我當為說。」"
}