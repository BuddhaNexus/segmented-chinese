{
    "X79n1557_021:0178c15": "聯燈會要卷第二十一",
    "X79n1557_021:0178c17": "住泉州崇福禪寺嗣祖比丘　悟明　集",
    "X79n1557_021:0178c18": "　　　　青原下第五世",
    "X79n1557_021:0178c19": "秀州華亭船子德誠禪師法嗣",
    "X79n1557_021:0178c20": "澧州夾山善會禪師(凡十九)廣州峴亭。廖氏子。初住京",
    "X79n1557_021:0178c21": "中竹林寺(今鶴林是)。上堂。有僧問。如何是法身。師云。法身",
    "X79n1557_021:0178c22": "無相。進云。如何是法眼。師云法眼無瑕。道吾時客座",
    "X79n1557_021:0178c23": "下。聞是語。不覺失笑。師纔下座。即請吾喫茶。問某甲",
    "X79n1557_021:0178c24": "適來祗對這僧話。必有不是處。致令上座失笑。望上",
    "X79n1557_021:0179a01": "座。不吝慈悲。吾云。和尚一等是出世。未有師在。師云。",
    "X79n1557_021:0179a02": "某甲甚處不是。望為說破。吾云。某甲終不說。可參華",
    "X79n1557_021:0179a03": "亭船子誠和尚去。師云。此人如何。吾云。此人上無片",
    "X79n1557_021:0179a04": "瓦遮頭。下無卓錐之地。若去宜易其服。師乃散眾。易",
    "X79n1557_021:0179a05": "服。徑造華亭。誠見師來。便問。大德住甚麼寺。師云。似",
    "X79n1557_021:0179a06": "則不住。住則不似。誠云。不似。又不似箇甚麼。師云。不",
    "X79n1557_021:0179a07": "是目前法。誠云。甚處學得來。師云。非耳目之所到。誠",
    "X79n1557_021:0179a08": "云。一句合頭語。萬劫繫驢橛。誠又問。垂絲千尺。意在",
    "X79n1557_021:0179a09": "深潭。離鈎三寸。子何不道。師擬開口。誠拈橈子。臂脊",
    "X79n1557_021:0179a10": "打落水中。師纔上船。誠急索云。道道。師擬開口。誠又",
    "X79n1557_021:0179a11": "打。師豁然大悟。乃點頭三下。誠云。竿頭絲線從君弄。",
    "X79n1557_021:0179a12": "不犯清波意自殊。師遂問。拋綸擲釣。師意如何。誠云。",
    "X79n1557_021:0179a13": "絲懸淥水浮。定有無之意。師云。語帶玄而無路。舌頭",
    "X79n1557_021:0179a14": "談而不談。誠云。釣盡江波。金鱗始遇。師乃掩耳。誠云。",
    "X79n1557_021:0179a15": "如是如是。即囑師云。向去直須藏身處沒蹤跡。沒蹤",
    "X79n1557_021:0179a16": "跡處莫藏身。吾二十年在藥山。只明斯事。汝今既得。",
    "X79n1557_021:0179a17": "他後不得住城隍聚落。但向深山裏钁頭邊。覔取一",
    "X79n1557_021:0179a18": "箇半箇接續。無令斷絕。師即辭行。頻頻回顧。誠喚云。",
    "X79n1557_021:0179a19": "闍梨闍梨。師回首。誠竪起橈子云。汝將謂別有那。乃",
    "X79n1557_021:0179a20": "覆舡入水而逝。師後出世夾山。",
    "X79n1557_021:0179a21": "示眾云。不知天曉。悟不由師。龍門躍鱗。不墮漁人之",
    "X79n1557_021:0179a22": "手。但意不寄私緣。舌不親玄旨。正好知音。此名俱生",
    "X79n1557_021:0179a23": "話。若向玄旨疑去。賺殺闍梨。困魚止濼。鈍鳥棲蘆。雲",
    "X79n1557_021:0179a24": "水非闍梨。闍梨非雲水。老僧於雲水。而得自在。闍梨",
    "X79n1557_021:0179b01": "又作麼生。",
    "X79n1557_021:0179b02": "示眾云。金烏玉兔。交互爭輝。坐却日頭。天地黑暗。上",
    "X79n1557_021:0179b03": "脣與下脣。從來不相識。明明向君道。莫令眼顧著。何",
    "X79n1557_021:0179b04": "也。日月未足為明。天地未足為大。空中不運斤。巧匠",
    "X79n1557_021:0179b05": "不遺蹤。見性不留佛。悟道不存師。尋常老僧道。目覩",
    "X79n1557_021:0179b06": "瞿曇。猶如黃葉。一大藏教。是老僧坐具。祖師玄旨。是",
    "X79n1557_021:0179b07": "破草鞋。闍梨。寧可赤脚不著最好。",
    "X79n1557_021:0179b08": "示眾云。古人重懷中之金。千尺氷雪。遇日即消。萬劫",
    "X79n1557_021:0179b09": "疑情。一句頓曉。不墮沙門手。不度六門事。聞中生解。",
    "X79n1557_021:0179b10": "意下丹青。浮雲不關山。滴水鋒鋩。尚犯他影。饒君解",
    "X79n1557_021:0179b11": "唱婆娑曲。終歸不曉影人蹤。駟馬奔騰。從闍梨立響。",
    "X79n1557_021:0179b12": "這裏老僧沒蹤。",
    "X79n1557_021:0179b13": "示眾云。眼不挂戶。意不停玄。直得靈草不生。猶是五",
    "X79n1557_021:0179b14": "天之位。珠光月魄。不是出頭時。座上無老僧。目前無",
    "X79n1557_021:0179b15": "闍梨。",
    "X79n1557_021:0179b16": "示眾云。動則影現。離舌三寸。須有眼始得。坐却舌頭。",
    "X79n1557_021:0179b17": "別生見解。露柱簷楹。滴滴碎珠之影。乘舟者迷。登機",
    "X79n1557_021:0179b18": "者失。子有跨戶之談。老僧有室中之意。明月寄空。碧",
    "X79n1557_021:0179b19": "潭無分。一句合頭語。萬劫繫驢橛。或句到意不到。或",
    "X79n1557_021:0179b20": "意到句不到。或意句俱不到。或意句俱到。冥應萬機。",
    "X79n1557_021:0179b21": "龍現即乖。言下無跡。句裏出頭。言下立人。言下無跡。",
    "X79n1557_021:0179b22": "闍梨玄旨。是老僧舌頭。老僧玄旨。是闍梨舌頭。坐却",
    "X79n1557_021:0179b23": "舌頭。別生見解。他參活意。不參死意。溢目不登。揚眉",
    "X79n1557_021:0179b24": "自曉。",
    "X79n1557_021:0179c01": "示眾云。聞中生解。意下丹青。目下即美。久蘊成病。青",
    "X79n1557_021:0179c02": "山與白雲。從來不相到。機梭不挂絲頭事。文彩蹤橫",
    "X79n1557_021:0179c03": "意自珠。嘉祥一路。智者知疏。瑞草無根。賢者不貴。",
    "X79n1557_021:0179c04": "示眾云。明不越戶。穴不棲巢。目不顧他位裏。脚不踏",
    "X79n1557_021:0179c05": "他位裏。六戶不掩。四衢無蹤。學不停午。意不立玄。千",
    "X79n1557_021:0179c06": "劫眼。不惜舌頭底。萬劫舌頭。不顧眼中明。俊機不假",
    "X79n1557_021:0179c07": "鋒鋩事。到這裏。有箇甚麼事。闍梨。竿頭絲線從君弄。",
    "X79n1557_021:0179c08": "不犯清波意自殊。",
    "X79n1557_021:0179c09": "示眾云。忽有人問。老僧報道。百草頭上。罷却平生事。",
    "X79n1557_021:0179c10": "根株亦不留。老僧當位坐。坐處不停囚。闍梨。殿上識",
    "X79n1557_021:0179c11": "得天子。屋裏識得主人公。有甚用處。須向閙市門頭。",
    "X79n1557_021:0179c12": "識取天子。百草頭上薦取老僧。方是僂儸漢。金烏不",
    "X79n1557_021:0179c13": "挂風雲影。水鳥那能度九天。明月夜藏鈎。不知落誰",
    "X79n1557_021:0179c14": "手。",
    "X79n1557_021:0179c15": "示眾云。老僧於古路頭。置箇選場。若是孤進者。即放",
    "X79n1557_021:0179c16": "過。若是其中人。即別有一路。目前無法。意在目前。不",
    "X79n1557_021:0179c17": "是目前法。非耳目之所到。天無因。地無果。日月只運",
    "X79n1557_021:0179c18": "轉虗空裏。假使碧潭清似鏡。終教明月下來難。胡曲",
    "X79n1557_021:0179c19": "從君唱。秦箏夜裏彈。聞清聲外意。與他不相干。闍梨。",
    "X79n1557_021:0179c20": "龍無龍句。他不隨本形。駿馬不露風骨。老僧甞云。天",
    "X79n1557_021:0179c21": "無動照之功。地無立機之用。明月不關天地事。闍梨。",
    "X79n1557_021:0179c22": "錯向水中求。九五從他天子貴。金烏西謝也須愁。空",
    "X79n1557_021:0179c23": "戶不拘關鎻意。風雲不涉兩頭人。",
    "X79n1557_021:0179c24": "示眾云。我二十年住此山。未甞舉著宗門中事。一日",
    "X79n1557_021:0180a01": "有僧問。承聞和尚有言。二十年住此山。未甞舉著宗",
    "X79n1557_021:0180a02": "門中事。是否。師云是。僧掀倒禪床。師休去。至明日。普",
    "X79n1557_021:0180a03": "請。掘一坑。令侍者。喚昨日問話僧來。僧便出。師云。老",
    "X79n1557_021:0180a04": "僧二十年。只說無義語。今請上座。打殺老僧。埋向坑",
    "X79n1557_021:0180a05": "中。便請上座。若不打殺老僧。上座自著打殺。埋此坑",
    "X79n1557_021:0180a06": "中。始得。其僧歸堂。束裝潛去。",
    "X79n1557_021:0180a07": "師會下。有一僧。到石霜。纔入門。便云不審。霜云。不必。",
    "X79n1557_021:0180a08": "僧云。恁麼則珍重。又到巖頭云。不審。頭噓兩聲。僧云。",
    "X79n1557_021:0180a09": "恁麼則珍重。纔回步。頭云。雖是後生。亦能管帶。其僧",
    "X79n1557_021:0180a10": "回舉似師。師次日陞堂。喚云。昨日從石霜巖頭歸底",
    "X79n1557_021:0180a11": "阿師出來。如法舉著。僧出舉前話畢。師云。大眾還會",
    "X79n1557_021:0180a12": "麼。若無人道。老僧不惜兩莖眉毛。道去也。乃云。石霜",
    "X79n1557_021:0180a13": "雖有殺人刀。且無活人劒。巖頭亦有殺人刀。亦有活",
    "X79n1557_021:0180a14": "人劒。",
    "X79n1557_021:0180a15": "妙喜云。癡人面前。不得說夢。",
    "X79n1557_021:0180a16": "西蜀有一座主。舉華嚴。問白馬。一塵含法界無邊。時",
    "X79n1557_021:0180a17": "如何。馬云。如車二輪。如鳥兩翼。主云。將謂禪門別有",
    "X79n1557_021:0180a18": "奇特。元來不出教乘。乃回本地。後聞師盛化。遣小師。",
    "X79n1557_021:0180a19": "持前話問師。師云。雕沙無鏤玉之談。結草乖道人之",
    "X79n1557_021:0180a20": "思。小師回舉似其師。其師讚嘆云。將謂禪門與教意",
    "X79n1557_021:0180a21": "不殊。元來有奇特事。",
    "X79n1557_021:0180a22": "師有小師行脚。聞師道聲振遠。乃回省覲。云和尚有",
    "X79n1557_021:0180a23": "如此奇特事。何不向某甲說。師云。汝蒸飯吾著火。汝",
    "X79n1557_021:0180a24": "行益吾展鉢。甚麼處是辜負儞。麼小師從此開悟。",
    "X79n1557_021:0180b01": "師問僧。甚處來。云洞山來。師云。有何言句。云尋常許",
    "X79n1557_021:0180b02": "人三路學。玄路。鳥道。展手。師云。實有此語那。云然。師",
    "X79n1557_021:0180b03": "云。軌持千里鈔。林下道人悲。",
    "X79n1557_021:0180b04": "師問虎頭上座。甚處來。云湖南。師云。曾到石霜麼。云",
    "X79n1557_021:0180b05": "要路經過。爭得不到。承聞。石霜有毬子話。是否。云和",
    "X79n1557_021:0180b06": "尚也須急著眼。始得。師云。作麼生是毬子。云跳不出。",
    "X79n1557_021:0180b07": "師云。作麼生是毬杖。云勿手足。師云。老僧未曾與闍",
    "X79n1557_021:0180b08": "梨相識。出去。",
    "X79n1557_021:0180b09": "雪竇云。親見這僧。從石霜來。因甚麼。道不相識。",
    "X79n1557_021:0180b10": "師次日陞堂。召云。昨日新到。還在麼。虎頭應諾。師云。",
    "X79n1557_021:0180b11": "目前無法。意在目前。不是目前法。非耳目之所到。頭",
    "X79n1557_021:0180b12": "云。今日雖同。要且不是。師云。片月雖明。非關天地。頭",
    "X79n1557_021:0180b13": "云。莫[尸@豕]沸。便作掀禪床勢。師云。且緩緩。虧著上座甚",
    "X79n1557_021:0180b14": "麼處。頭竪起拳云。目前還著得這箇麼。師云。作家作",
    "X79n1557_021:0180b15": "家。頭又作掀繩床勢。師云。大眾看這一員戰將。若是",
    "X79n1557_021:0180b16": "門庭建立。山僧不如他。若據入理深談。猶較山僧一",
    "X79n1557_021:0180b17": "級地。",
    "X79n1557_021:0180b18": "僧問。如何是目前無法。師云。夜月流輝。澄潭無影。僧",
    "X79n1557_021:0180b19": "作掀禪床勢。師云。上座又作麼生。僧云。目前無法。了",
    "X79n1557_021:0180b20": "不可得。師云。大眾看。這一員戰將。",
    "X79n1557_021:0180b21": "僧問。撥塵見佛。時如何。師云。欲知此事。直須揮劒。若",
    "X79n1557_021:0180b22": "不揮劒。漁父捿巢。僧後問石霜。霜云。渠無國土。甚處",
    "X79n1557_021:0180b23": "逢渠。僧回舉似師。師云。門庭施設即不無夾山。入理",
    "X79n1557_021:0180b24": "深談。猶較石霜百步。",
    "X79n1557_021:0180c01": "僧問。如何是相似句。師云。荷葉團團團似鏡。菱角尖",
    "X79n1557_021:0180c02": "尖尖似錐。復云。還會麼。云不會。師云。風吹柳絮毛毬",
    "X79n1557_021:0180c03": "走。雨打梨花蛺蝶飛。",
    "X79n1557_021:0180c04": "僧問。如何是道。師云。太陽謚目。萬里不挂片雲。云如",
    "X79n1557_021:0180c05": "何體會。師云。清清之水。游魚自迷。",
    "X79n1557_021:0180c06": "僧問。如何識得家中至寶。師云。忙中爭得作閑人。問",
    "X79n1557_021:0180c07": "擬伸一問。師還許也無。師云。四海無魚。徒勞下釣。問",
    "X79n1557_021:0180c08": "如何是一老一不老。師云。青山元不動。澗水鎮長流。",
    "X79n1557_021:0180c09": "手執夜明符。幾箇知天曉。問如何是沙門行。師云。動",
    "X79n1557_021:0180c10": "則影現。覺則氷生。",
    "X79n1557_021:0180c11": "京兆府翠微無學禪師法嗣",
    "X79n1557_021:0180c12": "舒州投子大同禪師(凡十五)本州懷寧劉氏子。初參翠",
    "X79n1557_021:0180c13": "微。問如何是祖師西來意。微顧視之。師擬進語。微云。",
    "X79n1557_021:0180c14": "更要第二杓惡水那。師從此識通三昧。",
    "X79n1557_021:0180c15": "示眾云。諸人來這裏。覔新鮮語句。簇錦攢花。圖口裏",
    "X79n1557_021:0180c16": "有可道。我老兒。氣力稍劣。口吻遲鈍。亦無閑言長語",
    "X79n1557_021:0180c17": "到汝。汝若問我。我隨汝答對。也無玄妙。可及於汝。亦",
    "X79n1557_021:0180c18": "不教汝垛跟。終不說向上向下。有佛有法。有凡有聖。",
    "X79n1557_021:0180c19": "亦不存坐繫縛汝諸人。變現千般。總是汝生解。自擔",
    "X79n1557_021:0180c20": "帶將來。自作自受。這裏無可與汝。不敢誑謼汝。無表",
    "X79n1557_021:0180c21": "無裏。可得說似諸人。還知麼。時有僧問。表裏不収時",
    "X79n1557_021:0180c22": "如何。師云。汝擬向這裏倒跟那。",
    "X79n1557_021:0180c23": "示眾云。儞諸人。口似刀子鑷子相似。有甚麼當處。雖",
    "X79n1557_021:0180c24": "然如此。莫逞俊。道有不潦底。打儞在。莫言不道。",
    "X79n1557_021:0181a01": "示眾云。人人總道。投子實頭。忽若下山三步外。有人",
    "X79n1557_021:0181a02": "問儞。投子實頭事。儞作麼生祇對。",
    "X79n1557_021:0181a03": "師一日。庵前指石。問雪峰云。三世諸佛。總在裏許。峯",
    "X79n1557_021:0181a04": "云。須知有不在裏許者。師云。不快漆桶。",
    "X79n1557_021:0181a05": "師一日。同雪峯。游龍眠。路有兩條。峯云。那箇是龍眠",
    "X79n1557_021:0181a06": "路。師以拄杖指之。峯云。東去西去。師云。不快漆桶。",
    "X79n1557_021:0181a07": "雪峰問師。此間還有人參也無。師將钁頭。拋向面前。",
    "X79n1557_021:0181a08": "峯云。恁麼則當處掘去也。師云。不快漆桶。",
    "X79n1557_021:0181a09": "雪峯問。一鎚便成時如何。師云。不是性懆漢。峯云。不",
    "X79n1557_021:0181a10": "假一鎚時如何。師云。不快漆桶。",
    "X79n1557_021:0181a11": "雪竇云。然則一期折剉雪峰。且投子是作家爐",
    "X79n1557_021:0181a12": "韛。我當時若作雪峰。待投子道不是性懆漢。只",
    "X79n1557_021:0181a13": "向伊道。鉗鎚在我手裏。諸上座。合與投子。著得",
    "X79n1557_021:0181a14": "箇甚麼語。若能道得。便乃性懆平生。光揚宗眼。",
    "X79n1557_021:0181a15": "若也顢頇。頂上一鎚。莫言不道。",
    "X79n1557_021:0181a16": "師在桐城縣。因趙州問。莫是投子庵主麼。師云。茶鹽",
    "X79n1557_021:0181a17": "錢。布施我來。州先歸庵。見師自携油歸。州云。久響投",
    "X79n1557_021:0181a18": "子。到來只見箇賣油翁。師云。儞只見賣油翁。且不見",
    "X79n1557_021:0181a19": "投子。州云。如何是投子。師提起瓶云。油油。",
    "X79n1557_021:0181a20": "趙州問。死中得活時如何。師云。不許夜行。投明須到。",
    "X79n1557_021:0181a21": "州云。我早喉白。儞更喉黑。",
    "X79n1557_021:0181a22": "巨榮禪客來參。師云。老僧未曾有一言半句。挂諸方",
    "X79n1557_021:0181a23": "唇齒。何用見老僧。榮云。到這裏不施三拜。要且不甘。",
    "X79n1557_021:0181a24": "師云。出家兒。得與麼無碑記。榮繞繩床一匝而出。師",
    "X79n1557_021:0181b01": "云。有眼無耳垛。六月火邊坐。",
    "X79n1557_021:0181b02": "雪竇云。也不得放過。纔轉便擒住。是誰不甘。若",
    "X79n1557_021:0181b03": "跳得出。不妨是一員禪客。",
    "X79n1557_021:0181b04": "大溈喆云。這僧雖則慣戰沙場。爭柰投子善能",
    "X79n1557_021:0181b05": "折剉。何故。真金不入爐中煅。爭得光華徹底鮮。",
    "X79n1557_021:0181b06": "僧問。如何是十身調御。師下繩床立。又問。凡聖相去",
    "X79n1557_021:0181b07": "多少。師亦下繩床立。",
    "X79n1557_021:0181b08": "雪竇云。此公案。諸人無不委知。若恁麼舉。天下",
    "X79n1557_021:0181b09": "衲僧。盡成念話杜家。雪竇莫有長處也無。試為",
    "X79n1557_021:0181b10": "大眾舉看。凡聖相去多少。投子下繩床立。如何",
    "X79n1557_021:0181b11": "是十身調御。投子下繩床立。且道與前來舉底。",
    "X79n1557_021:0181b12": "是同是別。若道一般。許上座具一隻眼。若道別",
    "X79n1557_021:0181b13": "有奇特。也許上座具一隻眼。更開一線道。凡聖",
    "X79n1557_021:0181b14": "相去多少。請上座。下一轉語。如何是十身調御。",
    "X79n1557_021:0181b15": "請上座。答一轉話。非但參見投子。亦乃知雪竇",
    "X79n1557_021:0181b16": "長處。若總道下繩床立。惜取眉毛好。",
    "X79n1557_021:0181b17": "僧問。一切聲是佛聲。是否。師云是。云和尚莫[尸@豕]沸盌",
    "X79n1557_021:0181b18": "鳴聲。師便打。又問。麤言及細語。皆歸第一義。是否。師",
    "X79n1557_021:0181b19": "云是。云喚和尚。作一頭驢得麼。師便打。",
    "X79n1557_021:0181b20": "僧問。不斷煩惱。而入涅槃。時如何。師作色云。這箇師",
    "X79n1557_021:0181b21": "僧。好發業殺人。",
    "X79n1557_021:0181b22": "西堂藏云。家家觀世音。",
    "X79n1557_021:0181b23": "國清機云。或有問山僧。不斷煩惱。而入涅槃。時",
    "X79n1557_021:0181b24": "如何。劈面便掌。何故。見之不取。思之千里。",
    "X79n1557_021:0181c01": "僧問。依稀似半月。彷彿若三星。乾坤収不得。師於何",
    "X79n1557_021:0181c02": "處明。師云。道甚麼。云想師只有湛水之波。且無滔天",
    "X79n1557_021:0181c03": "之浪。師云。閑言語。",
    "X79n1557_021:0181c04": "雪竇云。投子古佛。不可道不知。若檢點將來。直",
    "X79n1557_021:0181c05": "是天地懸隔。纔問。和聲便打。",
    "X79n1557_021:0181c06": "僧問。諸佛出世。為一大事因緣。和尚出世。當為何事。",
    "X79n1557_021:0181c07": "師云。尹司空。今日為老僧開堂。",
    "X79n1557_021:0181c08": "有婆子。上山云。婆家中失却牛。請師一卜。師召婆。婆",
    "X79n1557_021:0181c09": "應諾。師云牛在。",
    "X79n1557_021:0181c10": "問金雞未鳴時如何。師云。無這箇音響。云鳴後如何。",
    "X79n1557_021:0181c11": "師云。各自知時。",
    "X79n1557_021:0181c12": "問月未圓時如何。師云。吞却三箇四箇。云圓後如何。",
    "X79n1557_021:0181c13": "師云。吐却七箇八箇。",
    "X79n1557_021:0181c14": "問達磨未來時如何。師云。徧天徧地。云來後如何。師",
    "X79n1557_021:0181c15": "云。蓋覆不得。",
    "X79n1557_021:0181c16": "問如何是無情說法。師云。莫惡口。問師子是獸中之",
    "X79n1557_021:0181c17": "王。為甚麼。被六塵吞。師云。不作大。無人我。問抱璞投",
    "X79n1557_021:0181c18": "師。請師雕琢。師云。不是棟梁材。問一大藏教。還有奇",
    "X79n1557_021:0181c19": "特事也無。師云。演出一大藏教。問和尚住此山。有何",
    "X79n1557_021:0181c20": "境界。師云。丫角女子白頭絲。問和尚甲子多少。師云。",
    "X79n1557_021:0181c21": "春風了又春風。",
    "X79n1557_021:0181c22": "湖州道場山如訥禪師(凡一)僧問。如何得聞性不隨",
    "X79n1557_021:0181c23": "緣。師云。汝聽看。僧作禮。師云。聾人也唱胡家曲。好惡",
    "X79n1557_021:0181c24": "高低自不聞。云聞性宛然也。師云。石從空裏立。火向",
    "X79n1557_021:0182a01": "水中焚。",
    "X79n1557_021:0182a02": "鄂州清平令遵禪師(凡三)師問翠微。如何是祖師西",
    "X79n1557_021:0182a03": "來意。微云。待無人處。為汝說。師良久云。無人也。請和",
    "X79n1557_021:0182a04": "尚說。微引師入竹園。師又云。無人也。請和尚說。微指",
    "X79n1557_021:0182a05": "竹云。這一竿。得與麼長。那一竿。得與麼短。師遂領旨。",
    "X79n1557_021:0182a06": "後住清平。謂眾云。先師入泥入水。相為。自是我不識",
    "X79n1557_021:0182a07": "好惡。",
    "X79n1557_021:0182a08": "僧問。如何是大乘。師云井索。云如何是小乘。師云。錢",
    "X79n1557_021:0182a09": "索。云如何是有漏。師云。爪籬。云如何是無漏。師云。木",
    "X79n1557_021:0182a10": "杓。云覿面相呈時如何。師云。分付與典座。",
    "X79n1557_021:0182a11": "僧問。如何是禪。師云。猢猻上樹尾連顛。",
    "X79n1557_021:0182a12": "棗山光仁禪師(凡一)示眾云。不辜負平生眼目。致箇",
    "X79n1557_021:0182a13": "問來。有麼。時有僧出作禮。師云。負我且從大眾。何也。",
    "X79n1557_021:0182a14": "便歸方丈。後有僧請益云。和尚陞座云。負我且從大",
    "X79n1557_021:0182a15": "眾何也。意旨如何。師云。齋時有飯與儞喫。夜間有床",
    "X79n1557_021:0182a16": "與儞睡。一向煎迫我。作甚麼。僧作禮。師云。苦苦。云乞",
    "X79n1557_021:0182a17": "師指示。師垂下足云。舒縮一任老僧。",
    "X79n1557_021:0182a18": "建州白雲約禪師(凡一)韶國師來。師問甚處來。云江",
    "X79n1557_021:0182a19": "北來。師云。舡來陸來。云舡來。師云。還逢見魚鱉麼。云",
    "X79n1557_021:0182a20": "往往逢之。師云。逢時如何。韶咄云。縮頭去。師乃大笑。",
    "X79n1557_021:0182a21": "吉州性空和尚法嗣",
    "X79n1557_021:0182a22": "歙州茂源和尚(凡一)平田來。師起身。田把住云。開口",
    "X79n1557_021:0182a23": "即失。閉口即喪。正恁麼時。請和尚道。師以手掩耳。田",
    "X79n1557_021:0182a24": "放手云。一步易。兩步難。師云。有甚麼死急。田云。若非",
    "X79n1557_021:0182b01": "是師。不免諸方撿點。",
    "X79n1557_021:0182b02": "青原下第六世",
    "X79n1557_021:0182b03": "鼎州德山宣鑒禪師法嗣",
    "X79n1557_021:0182b04": "鄂州巖頭全豁禪師(凡十四)泉州柯氏子。初謁德山。執",
    "X79n1557_021:0182b05": "坐具。上法堂瞻視。山云。作麼。師便喝。山云。老僧過在",
    "X79n1557_021:0182b06": "甚麼處。師云。兩重公案。便下參堂。山云。好箇阿師。稍",
    "X79n1557_021:0182b07": "似箇行脚僧。師來日。却上問訊。德山云。莫是昨日新",
    "X79n1557_021:0182b08": "到麼。云是。山云。甚麼處。學得這虗頭來。師云。某甲終",
    "X79n1557_021:0182b09": "不敢自瞞。山云。他後不得辜負老僧。",
    "X79n1557_021:0182b10": "師一日上問訊。脚纔跨門。便問。是凡是聖。山便喝。師",
    "X79n1557_021:0182b11": "便作禮。洞山聞。乃云。若不是豁公。也大難承當。師云。",
    "X79n1557_021:0182b12": "洞山老漢。不識好惡。錯下名言。殊不知。我當時。一手",
    "X79n1557_021:0182b13": "擡一手搦。",
    "X79n1557_021:0182b14": "雪竇云。然則德山門下。草偃風行。要且不能塞",
    "X79n1557_021:0182b15": "斷天下人口。當時纔禮拜。劈脊便棒。非唯勦絕",
    "X79n1557_021:0182b16": "洞山。亦乃把斷豁老。還會麼。將軍自有嘉聲在。",
    "X79n1557_021:0182b17": "不得封侯也是閑　教忠光云。還知三大老落",
    "X79n1557_021:0182b18": "處麼。德山和身放倒。洞山帶水拖泥。若非巖頭",
    "X79n1557_021:0182b19": "具通方眼。爭顯功高汗馬。且作麼生是一手擡",
    "X79n1557_021:0182b20": "一手搦處。殺人刀活人劒。",
    "X79n1557_021:0182b21": "師同雪峰欽山辭德山。山問。甚麼處去。師云。暫辭和",
    "X79n1557_021:0182b22": "尚。下山去。山云。子他後作麼生。師云。不忘和尚也。山",
    "X79n1557_021:0182b23": "云。子憑何有此語。師云。不見道。智與師齊。減師半德。",
    "X79n1557_021:0182b24": "智過於師。方堪傳授。山云。如是如是。善自護持。",
    "X79n1557_021:0182c01": "示眾云。夫大統宗綱中事。須識句。若不識句。難作箇",
    "X79n1557_021:0182c02": "話會。甚麼是句。百不思時。喚作正句。亦云居頂。亦云",
    "X79n1557_021:0182c03": "得住。亦云歷歷。亦云惺惺。亦云的的。亦云佛未生時。",
    "X79n1557_021:0182c04": "亦云得地。亦云與麼時。將與麼時。等破一切是非。纔",
    "X79n1557_021:0182c05": "與麼。便不與麼。便轉轆轆地。若也看不過。纔被人刺",
    "X79n1557_021:0182c06": "著。眼盵瞪地。恰似殺不死底羊。相似。不見古人道。沉",
    "X79n1557_021:0182c07": "昏不好。須轉得始得。觸著便轉。纔與麼。便不與麼。是",
    "X79n1557_021:0182c08": "句亦剗。非句亦剗。自然轉轆轆地。自然目前露倮倮",
    "X79n1557_021:0182c09": "地。飽齁齁地。不解却不解咬。不見道。却物為上。逐物",
    "X79n1557_021:0182c10": "為下。瞥起微情。早落地上。若是咬猪狗眼赫赤。若有",
    "X79n1557_021:0182c11": "人問如何是禪。向伊道。合取屎孔著。却有些子氣息。",
    "X79n1557_021:0182c12": "便知深淺。硬糾糾地。汝識取這箇狸奴面孔。與麼時。",
    "X79n1557_021:0182c13": "不要故垛伊。不要稱量伊。於中有一般漢。撞著物。不",
    "X79n1557_021:0182c14": "解轉。刺著屙轆轆地。這般底。槌殺百千萬箇。亦無罪",
    "X79n1557_021:0182c15": "過。若是本色底。撥著便上。咬人火急。却似刺蝟子相",
    "X79n1557_021:0182c16": "似。未觸著時。自弄毛羽。可憐生。纔有人撥著。便嗔斗",
    "X79n1557_021:0182c17": "[口*后]地。有甚麼近處。若也未得與麼蕩蕩地。喚作依句",
    "X79n1557_021:0182c18": "修行。有則便須等破。與麼時。一物不存。信知從來學",
    "X79n1557_021:0182c19": "得一切言句。隘在胷中。有甚麼用處。不是道。辟觀辟",
    "X79n1557_021:0182c20": "句。外不放入。內不放出。截斷兩頭。自然光烯烯地。不",
    "X79n1557_021:0182c21": "與一物作對。便是無諍三昧。兄弟。若欲得易會。但向",
    "X79n1557_021:0182c22": "根本明取。欲出不出。便須轉。一口咬斷後。不用尋伊",
    "X79n1557_021:0182c23": "去住底遠近。但放却。自然露倮倮地。不用思搭著。昏",
    "X79n1557_021:0182c24": "昏地。纔有所重。便成窠臼。古人喚作貼體衣病。最難",
    "X79n1557_021:0183a01": "治。是我向前行脚時。參著一兩處尊宿。只教日夜管",
    "X79n1557_021:0183a02": "帶。坐得骨臀生胝。口裏水漉漉地。初向然燈佛肚裏。",
    "X79n1557_021:0183a03": "黑漆漆地。道我坐禪。守取與麼時。猶有欲在。不見道。",
    "X79n1557_021:0183a04": "無依無欲。便是能仁。古人道。置毒藥安乳中。乃至醍",
    "X79n1557_021:0183a05": "醐。亦能殺人。這箇不是汝習學得底。這箇不是汝去",
    "X79n1557_021:0183a06": "住底。不是汝色裏底。莫錯認門頭戶口。賺汝臈月三",
    "X79n1557_021:0183a07": "十日。赤閧閧地。無益。當莫造作揑怪。但知著衣喫飯。",
    "X79n1557_021:0183a08": "屙屎送尿。隨分遣時。莫亂統詐稱道者。有一片衣。不",
    "X79n1557_021:0183a09": "敢將出曬。恐人見。失却道者名。圖人贊嘆。作與麼。不",
    "X79n1557_021:0183a10": "中心行。兄弟。亦不要信他繩床上老榾檛。屙轆地地。",
    "X79n1557_021:0183a11": "將謂好誑謼人。別作地獄。著汝在。信知古風大好。不",
    "X79n1557_021:0183a12": "見道。有即是無。無即是有。與麼送出來。便知深淺。這",
    "X79n1557_021:0183a13": "箇是古格。於中有一般漢。信彩吐出來。有甚麼碑記。",
    "X79n1557_021:0183a14": "但知喚作禪道。但知喚作一句子。軟嫰嫰地。真是無",
    "X79n1557_021:0183a15": "孔鐵鎚。聚得一萬箇。有甚麼用處。若是有筋骨底。不",
    "X79n1557_021:0183a16": "用多。諸處行脚。也須帶眼始得。莫被人謾。不見道。依",
    "X79n1557_021:0183a17": "法生解。猶落魔界。夫唱教。須一一從自己胸襟間。吐",
    "X79n1557_021:0183a18": "得出來。與人為榜樣。今時還有與麼漢麼。第一切須",
    "X79n1557_021:0183a19": "識取左右句。這箇是出頭處。識取去底。識取住底。這",
    "X79n1557_021:0183a20": "箇是兩頭句。亦是左右句。亦喚作是非句。纔生便咬。",
    "X79n1557_021:0183a21": "自然無事。兄弟。見與麼說。還會麼。莫終日閧閧地。亦",
    "X79n1557_021:0183a22": "無了期。欲得易會。但知於聲色前。不被萬境惑亂。自",
    "X79n1557_021:0183a23": "然露倮倮地。自然無事。送向聲色前。蕩蕩地。捨似一",
    "X79n1557_021:0183a24": "團火相似。觸著便燒。更有甚麼事。不見道。非是塵不",
    "X79n1557_021:0183b01": "侵。自是我無心。時熱。珍重。",
    "X79n1557_021:0183b02": "示眾云。吾甞究涅槃經。七八年。於中有一兩段義。頗",
    "X79n1557_021:0183b03": "似衲僧說話。又云。休休。時有僧出。作禮云。請和尚。為",
    "X79n1557_021:0183b04": "眾舉。師遂云。吾教意。如∴字三點。第一向東方。下一",
    "X79n1557_021:0183b05": "點。點開諸菩薩眼。第二向西方。下一點。點諸菩薩命",
    "X79n1557_021:0183b06": "根。第三向上方。下一點。點開諸菩薩頂門。此是經中",
    "X79n1557_021:0183b07": "第一段義。又云。吾教意。如摩醯首羅。擘開面門。竪亞",
    "X79n1557_021:0183b08": "一隻眼。此是第二段義。又云。吾教意。如塗毒鼓。擊一",
    "X79n1557_021:0183b09": "聲。遠近聞者俱喪。此是第三段義。時有僧出問。如何",
    "X79n1557_021:0183b10": "是塗毒鼓。師以手按膝。亞身云。韓信臨朝底。",
    "X79n1557_021:0183b11": "師問僧。甚處來。云西京來。師云。黃巢過後。還収得劒",
    "X79n1557_021:0183b12": "麼。云収得。師引頸近前云。[囗@力]。僧云。師頭落也。師呵呵",
    "X79n1557_021:0183b13": "大笑。僧後到雪峰。峰問甚處來。云岩頭來。峯云。有何",
    "X79n1557_021:0183b14": "言句。僧舉前話。峯打三十棒。趂出。",
    "X79n1557_021:0183b15": "大溈喆云。這僧黃巢過後。曾收劒。却向巖頭處",
    "X79n1557_021:0183b16": "施設。乃至雪峯面前。鋒鋩不露。何故。為他巖頭",
    "X79n1557_021:0183b17": "大笑一聲。直得天地陡暗。四方絕唱。若不得雪",
    "X79n1557_021:0183b18": "峰。幾乎陸沉。不見道。殺人刀活人劒。",
    "X79n1557_021:0183b19": "師因沙汰。遂於鄂州湖邊。作渡子。兩岸各挂一板。有",
    "X79n1557_021:0183b20": "人過渡。打板一聲。師云。阿誰。或云。要過那邊去。師乃",
    "X79n1557_021:0183b21": "舞棹迎之。一日有一婆子。抱一孩兒來。問師。呈橈舞",
    "X79n1557_021:0183b22": "棹則不問。且道。婆婆手中兒。甚處得來。師便打。婆云。",
    "X79n1557_021:0183b23": "婆生七子。六箇不遇知音。只這一箇。也不消得。遂拋",
    "X79n1557_021:0183b24": "向水中。",
    "X79n1557_021:0183c01": "德山謂師云。我這裏。有二僧。住菴多時。汝去看他怎",
    "X79n1557_021:0183c02": "生。師將一斧去。見二人在庵內坐。師提起斧云。道得",
    "X79n1557_021:0183c03": "也一斧。道不得也一斧。二人殊不顧。師擲下父云。作",
    "X79n1557_021:0183c04": "家作家。歸舉似德山。山云。儞道他如何。師云。洞山門",
    "X79n1557_021:0183c05": "下。不道全無。德山門下。未夢見在。",
    "X79n1557_021:0183c06": "師與雪峯坐次。欽山將水一盌。致地云。水清月現。峰",
    "X79n1557_021:0183c07": "云。水清月不現。師賜飜水而去。",
    "X79n1557_021:0183c08": "觀音會下。有僧來。以手。左右各作一圓相。中央作一",
    "X79n1557_021:0183c09": "圓相。欲成未成。師以手一撥。僧無對。師便喝出。僧便",
    "X79n1557_021:0183c10": "出。師却喚回問。汝豈不是洪州觀音來。云是。師云。只",
    "X79n1557_021:0183c11": "如適來左邊圓相作麼生。云是有句。師云。左邊圓相",
    "X79n1557_021:0183c12": "作麼生。云是無句。師云。中央圓相聻。云是不有不無",
    "X79n1557_021:0183c13": "句。師云。只如吾與麼。又作麼生。云如刀劃水。師便打。",
    "X79n1557_021:0183c14": "即時趂出。",
    "X79n1557_021:0183c15": "師見疎山來。遂洋洋而睡。山近前而立。師不顧。山拍",
    "X79n1557_021:0183c16": "繩床一下。師回顧云。作甚麼。山云。和尚且瞌睡。便出",
    "X79n1557_021:0183c17": "去。師呵呵大笑云。三十年弄馬騎。今日被驢撲。",
    "X79n1557_021:0183c18": "臨濟有僧。放大言云。我若見。與他拔却髭。一日到來。",
    "X79n1557_021:0183c19": "作禮。欲起未起。師將衲衣角。驀面一拂。僧無語。泣淚",
    "X79n1557_021:0183c20": "而去。",
    "X79n1557_021:0183c21": "有僧辭。師問。甚麼處去。云入嶺。禮拜雪峰去。師云。雪",
    "X79n1557_021:0183c22": "峯若問巖頭如何。但向他道。近日在湖邊住。只將三",
    "X79n1557_021:0183c23": "文。買箇撈波子。撈蝦摝蜆。且恁麼過時。僧到雪峰。峯",
    "X79n1557_021:0183c24": "問甚處來。云巖頭來。峯云。有何言句。僧舉前話。峯云。",
    "X79n1557_021:0184a01": "窮鬼子。得與麼快活。",
    "X79n1557_021:0184a02": "問三界競起時如何。師云。坐却著。僧云。未審師意如",
    "X79n1557_021:0184a03": "何。師云。移取廬山來。即向儞道。",
    "X79n1557_021:0184a04": "問如何是佛法大意。師云。小魚吞大魚。問浩浩塵中。",
    "X79n1557_021:0184a05": "如何辨主。師云。銅砂羅裏滿盛油。問路逢猛虎時如",
    "X79n1557_021:0184a06": "何。師云。拶。問無師還有出身路也無。師云。聲前古毳",
    "X79n1557_021:0184a07": "爛。問利劒斬天下。誰是當頭者。師云。暗。僧擬進語。師",
    "X79n1557_021:0184a08": "云。鈍漢。",
    "X79n1557_021:0184a09": "福州雪峰義存禪師(凡四十六)泉州曾氏子。師出嶺。首謁",
    "X79n1557_021:0184a10": "鹽官。自後三到投子。九上洞山。因緣不契。後參德山。",
    "X79n1557_021:0184a11": "遂問。宗乘中事。學人還有分也無。山和聲便棒。師當",
    "X79n1557_021:0184a12": "下如桶底脫相似。山復語之云。我宗無語句。亦無一",
    "X79n1557_021:0184a13": "法與人。",
    "X79n1557_021:0184a14": "巖頭聞云。德山一條脊梁。硬以鐵。雖然如是。於",
    "X79n1557_021:0184a15": "唱教門中。猶較些子　保福問招慶。只如巖頭",
    "X79n1557_021:0184a16": "出世。有何言句。過於德山。便恁麼道。慶云。汝不",
    "X79n1557_021:0184a17": "見巖頭道。如人學射。久久方中。福云。中後如何。",
    "X79n1557_021:0184a18": "慶云。展闍梨。莫不識痛痒好。福云。和尚非唯舉",
    "X79n1557_021:0184a19": "話。慶云。展闍梨。是甚麼心行。",
    "X79n1557_021:0184a20": "明招云。大小招慶。錯下名言。",
    "X79n1557_021:0184a21": "師在洞山。作飯頭。淘米次。山問。淘沙去米。淘米去沙。",
    "X79n1557_021:0184a22": "師云。沙米一時去。洞云。大眾喫箇甚麼。師覆却米盆。",
    "X79n1557_021:0184a23": "山云。據子。因緣合在德山。",
    "X79n1557_021:0184a24": "瑯瑘覺云。雪峯恁麼去。大似拋却甜桃樹。沿山",
    "X79n1557_021:0184b01": "摘醋梨。",
    "X79n1557_021:0184b02": "洞山問師。甚處來。師云。天台。洞山云。還見智者麼。師",
    "X79n1557_021:0184b03": "云。義存喫鐵棒有分。",
    "X79n1557_021:0184b04": "洞山問師。甚處來。師云。斫槽來。洞山云。幾斧斫成。師",
    "X79n1557_021:0184b05": "云。一斧斫成。洞云。猶是這邊事。那邊事作麼生。師云。",
    "X79n1557_021:0184b06": "直得無下手處。洞云。猶是這邊事。那邊事作麼生。師",
    "X79n1557_021:0184b07": "休去。",
    "X79n1557_021:0184b08": "汾陽昭代云。某甲早是困也。",
    "X79n1557_021:0184b09": "師辭洞山。山問。子向甚麼處去。師云。歸嶺去。山云。當",
    "X79n1557_021:0184b10": "時從甚路出。師云。飛猿嶺出。山云。今從甚路去。師云。",
    "X79n1557_021:0184b11": "飛猿嶺去。山云。有一人。不從飛猿嶺去。子還證麼。師",
    "X79n1557_021:0184b12": "云不識。山云。為甚麼不識。師云。他無面目。山云。子既",
    "X79n1557_021:0184b13": "不識。爭知無面目。師無對。",
    "X79n1557_021:0184b14": "瑯瑘覺云。心麤者失。",
    "X79n1557_021:0184b15": "師在德山作飯頭。一日飯遲。師曬飯巾次。見德山托",
    "X79n1557_021:0184b16": "鉢。至法堂前。師云。這老漢。鍾未鳴。皷未響。托鉢向甚",
    "X79n1557_021:0184b17": "麼處去。山便歸方丈。師舉似巖頭。頭云。大小德山不",
    "X79n1557_021:0184b18": "會末後句。山聞令侍者喚巖頭來。山問。汝不肯老僧",
    "X79n1557_021:0184b19": "那。頭密啟其意。山休去。明日陞堂。果與尋常不同。頭",
    "X79n1557_021:0184b20": "至僧堂前。撫掌大笑云。且喜得。堂頭老漢。會末後句。",
    "X79n1557_021:0184b21": "他後天下人。不柰伊何。雖然如是。也只得三年。後三",
    "X79n1557_021:0184b22": "年果遷化。",
    "X79n1557_021:0184b23": "明招代德山云。咄咄。沒處去沒處去。",
    "X79n1557_021:0184b24": "雪竇云。曾聞說箇獨眼龍。元來只具一隻眼。殊",
    "X79n1557_021:0184c01": "不知德山是箇無齒大蟲。若不是巖頭識破。爭",
    "X79n1557_021:0184c02": "得昨日與今日不同。諸人要會末後句麼。只許",
    "X79n1557_021:0184c03": "老胡知。不許老胡會　大溈喆云。巖頭大似高",
    "X79n1557_021:0184c04": "崖石裂。直得百里走獸潛蹤。若非德山度量深",
    "X79n1557_021:0184c05": "明。爭得非昨日與今日不同。",
    "X79n1557_021:0184c06": "師同巖頭欽山三人。辭德山。同到澧州。欽山先住。師",
    "X79n1557_021:0184c07": "與巖頭。一日到鼇山店。阻雪。師一向坐禪。巖頭唯打",
    "X79n1557_021:0184c08": "睡。師云。師兄師兄。且起來。頭云。作甚麼。師云。今生不",
    "X79n1557_021:0184c09": "著便。共文邃箇漢行脚。到處被他帶累。師兄如今又",
    "X79n1557_021:0184c10": "只管打睡。頭喝云。噇眠去。每日恰似七村裏土地。他",
    "X79n1557_021:0184c11": "時後日。魔魅人家男女去在。師點胷云。某甲這裏。未",
    "X79n1557_021:0184c12": "穩在。不敢自瞞。頭云。我將謂。儞他後。向孤峯頂上。盤",
    "X79n1557_021:0184c13": "結草庵。呵佛罵祖去在。猶作這箇語話。峯云。某甲實",
    "X79n1557_021:0184c14": "未穩在。頭云。若實如此。據汝見處。一一通來。是處與",
    "X79n1557_021:0184c15": "儞證明。不是處。與儞剗却。師云。某甲初到鹽官。聞舉",
    "X79n1557_021:0184c16": "色空義。得箇入處。頭云。此去三十年。切忌舉著。師云。",
    "X79n1557_021:0184c17": "又因洞山過水悟道頌。有箇省處。頭云。若恁麼。自救",
    "X79n1557_021:0184c18": "也不了。師云。某甲因問德山。從上宗乘中事。學人還",
    "X79n1557_021:0184c19": "有分也無。山打一棒云。道甚麼。我當下。如桶底脫相",
    "X79n1557_021:0184c20": "似。被巖頭震威一喝云。豈不聞道。從門入者。不是家",
    "X79n1557_021:0184c21": "珍。師云。如何即是。頭云。他後若欲播揚大教。須一一",
    "X79n1557_021:0184c22": "從自己胸襟。流出將來。與我蓋天蓋地去。師於言下",
    "X79n1557_021:0184c23": "大悟。跳下床。作禮云。師兄。今日始是鼇山成道。師兄。",
    "X79n1557_021:0184c24": "今日始是鼇山成道。",
    "X79n1557_021:0185a01": "教忠光云。只如岩頭道。一一從自己胷襟流出。",
    "X79n1557_021:0185a02": "且道。雲峯前三次悟。若從自己胷襟流出。又道",
    "X79n1557_021:0185a03": "未穩在。若不從自己胷襟流出。又從甚麼處得",
    "X79n1557_021:0185a04": "來。莫有斷得出者麼。若斷得出。不唯雪峰鼇山",
    "X79n1557_021:0185a05": "成道。盡大地有情。齊成正覺。若斷不出。說甚麼",
    "X79n1557_021:0185a06": "鼇山成道。直饒少室傳心。也未夢見在。",
    "X79n1557_021:0185a07": "示眾云。南山有一條鼈鼻虵。汝等諸人。切須好看。時",
    "X79n1557_021:0185a08": "長慶出云。今日堂中。大有人。喪身失命。雲門以拄杖。",
    "X79n1557_021:0185a09": "攛向面前。作怕勢。僧舉似玄沙。沙云。須是稜兄始得。",
    "X79n1557_021:0185a10": "然雖如是。我即不然。僧云。和尚作麼生。沙云。用南山",
    "X79n1557_021:0185a11": "作麼。",
    "X79n1557_021:0185a12": "真淨云。奇哉。善知出處。非父不生其子。驀拈拄",
    "X79n1557_021:0185a13": "杖。召大眾云。南山鼈鼻虵。却在這裏。擲下拄杖",
    "X79n1557_021:0185a14": "云。擬即喪身失命。",
    "X79n1557_021:0185a15": "示眾云。望州亭。與汝相見了也。烏石嶺。與汝相見了",
    "X79n1557_021:0185a16": "也。僧堂前。與汝相見了也。後保福問鵝湖。僧堂前即",
    "X79n1557_021:0185a17": "且致。望州亭烏石嶺。甚麼處相見來。鵝湖驟步。歸方",
    "X79n1557_021:0185a18": "丈。保福便入僧堂。",
    "X79n1557_021:0185a19": "雪竇云。二老是則是。只知雪峯放行。不知雪峰",
    "X79n1557_021:0185a20": "把定。忽有箇衲僧出來。問未審雪竇作麼生。豈",
    "X79n1557_021:0185a21": "不是別機宜。識休咎底漢。還有望州亭烏石嶺",
    "X79n1557_021:0185a22": "底麼。良久云。擔板禪和。如麻似粟。",
    "X79n1557_021:0185a23": "示眾云。盡大地撮來。如粟米粒大。拋向面前。漆桶不",
    "X79n1557_021:0185a24": "會。打鼓普請看。",
    "X79n1557_021:0185b01": "長慶稜問雲門。雪峰與麼道。還有出頭不得處",
    "X79n1557_021:0185b02": "麼。門云有。稜云。作麼生。門云。不可總作野狐精",
    "X79n1557_021:0185b03": "見解　又云。狼籍不少　雲峰悅云。匹上不足。",
    "X79n1557_021:0185b04": "我更與儞葛藤。驀拈拄杖云。還見雪峯麼。咄。王",
    "X79n1557_021:0185b05": "令稍嚴。不許攙行奪市　大溈喆云。我更為諸",
    "X79n1557_021:0185b06": "人。土上加泥。乃拈杖云。看看。雪峰老人。向諸人",
    "X79n1557_021:0185b07": "面前放屙。咄。為甚麼。屎臭氣也不知。",
    "X79n1557_021:0185b08": "雪竇頌云。牛頭沒馬頭回。曹溪鏡裏絕纖埃。打",
    "X79n1557_021:0185b09": "鼓看來君不見。百花春到為誰開。",
    "X79n1557_021:0185b10": "示眾云。我這裏。如一面古鏡相似。胡來胡現。漢來漢",
    "X79n1557_021:0185b11": "現。時有僧出問。忽遇明鏡來時如何。師云。胡漢俱隱。",
    "X79n1557_021:0185b12": "玄沙云。我即不然。時有僧問。忽遇明鏡來時如",
    "X79n1557_021:0185b13": "何。沙云。百雜碎　明招云。當與麼時。莫道胡漢",
    "X79n1557_021:0185b14": "俱隱。別作麼生道。沙云破。招云喪也。",
    "X79n1557_021:0185b15": "示眾云。盡大地。是箇解脫門。把手拽伊。不肯入。時有",
    "X79n1557_021:0185b16": "僧出云。和尚怪某甲不得。一僧云。用入作麼。師便打。",
    "X79n1557_021:0185b17": "雪竇云。三箇中。有一箇受救在。忽若總不辨明。",
    "X79n1557_021:0185b18": "平地有甚數。",
    "X79n1557_021:0185b19": "示眾云。三世諸佛。是草裏漢。三經五論。是繫驢橛。八",
    "X79n1557_021:0185b20": "十卷華嚴。是村草步頭。博飯喫底言語。十二分教。是",
    "X79n1557_021:0185b21": "蝦蟆口裏事。還知麼。所以道。如今千百人中。若有一",
    "X79n1557_021:0185b22": "人大肯去。我作驢駝物。供養他。有甚麼罪過。",
    "X79n1557_021:0185b23": "示眾云。三世諸佛。向這裏。出頭不得。一大藏教。著一",
    "X79n1557_021:0185b24": "字不得。天下老和尚。向這裏百雜碎。還知麼。諸人。若",
    "X79n1557_021:0185c01": "實明白得去。免被人惑。設有言句。亦不他疑。自己若",
    "X79n1557_021:0185c02": "未明白。却不得掠虗。枉度時光。莫只管向諸方老師",
    "X79n1557_021:0185c03": "頷腮下。記得一言半句。將謂自己胷襟。大錯。兄弟。我",
    "X79n1557_021:0185c04": "道。只這三寸。能殺人能活人。我尋常向師僧道。是甚",
    "X79n1557_021:0185c05": "麼。他便口喃喃地。如此等輩。驢年解承當得麼。且問",
    "X79n1557_021:0185c06": "儞。諸和尚子。諸方老宿。還與闍梨。說事麼。還曾指示",
    "X79n1557_021:0185c07": "闍梨麼。還曾共闍梨。商量麼。大須體悉審實看。",
    "X79n1557_021:0185c08": "示眾。良久云。便與麼承當得去。好省心力。所以道。三",
    "X79n1557_021:0185c09": "世諸佛。不能唱。十二分教。不能詮。如今嚼涕唾兒。爭",
    "X79n1557_021:0185c10": "能會得。我尋常向師僧道。是甚麼。更近前來。覔答話。",
    "X79n1557_021:0185c11": "驢年會得麼。我事不獲已。向儞恁麼道。已是平欺儞",
    "X79n1557_021:0185c12": "了也。又向儞道。未入門時。早共儞商量了也。亦是老",
    "X79n1557_021:0185c13": "婆心。省力處。不肯承當。但知踏步向前。覔言覔句。向",
    "X79n1557_021:0185c14": "儞道。盡大地是箇解脫門。總不肯入。只管亂走。逢人",
    "X79n1557_021:0185c15": "便問佛問祖。還識羞麼。甘自受屈。若實未得箇悟入。",
    "X79n1557_021:0185c16": "莫當等閑。直須悟入始得。不可虗度時光。著些精彩",
    "X79n1557_021:0185c17": "好。達磨西來。以心傳心。不立文字。且作麼生是汝諸",
    "X79n1557_021:0185c18": "人心。不可亂統了便休。己眼未明。何處消得許多妄",
    "X79n1557_021:0185c19": "想。時中無儞安身處。便乃見凡是聖。有僧俗男女。高",
    "X79n1557_021:0185c20": "低勝劣。大地面前。吵吵地。鋪沙相似。未曾一念。暫返",
    "X79n1557_021:0185c21": "神光。流浪生死。盡劫不息。大須慚愧。各自努力。",
    "X79n1557_021:0185c22": "示眾云。臨河渴死人無數。飯籮邊受餓人。如恒河沙。",
    "X79n1557_021:0185c23": "非但一箇半箇。兄弟。若也根思遲回。却須勤著精彩。",
    "X79n1557_021:0185c24": "莫只這邊經冬。那邊過夏。収拾些子涕唾。便當平生",
    "X79n1557_021:0186a01": "事了。但擬抄取記取。盡是識學依通。這般底。我喚作",
    "X79n1557_021:0186a02": "蝦蟆衣下客。亦喚作黑牛臥死水。汝還會麼。",
    "X79n1557_021:0186a03": "示眾云。若論此事。如一片田地相似。一任諸人耕種。",
    "X79n1557_021:0186a04": "無有不承此恩力者。玄沙云。且作麼生是一片田地。",
    "X79n1557_021:0186a05": "師云看。沙云。是即是。某甲不恁麼。師云。儞作麼生。沙",
    "X79n1557_021:0186a06": "云。只是人人底。",
    "X79n1557_021:0186a07": "師垂語云。此事得與麼尊貴。得與麼綿密。僧云。某甲",
    "X79n1557_021:0186a08": "自到山。經數載。可聞和尚與麼示徒。師云。我已前雖",
    "X79n1557_021:0186a09": "無。如今已有。莫有妨閡也無。僧云。不敢。此是和尚。不",
    "X79n1557_021:0186a10": "得已而已。",
    "X79n1557_021:0186a11": "師一日。於僧堂前坐。拈起拄杖云。這箇為中下根人。",
    "X79n1557_021:0186a12": "時有僧問。忽遇上上根人來時如何。師拈起拄杖。",
    "X79n1557_021:0186a13": "雲門云。我不似雪峰打破狼籍。僧便問。未審和",
    "X79n1557_021:0186a14": "尚如何。師便打。",
    "X79n1557_021:0186a15": "師參次。有一僧。珍重便出。師云。總似這箇僧。省我多",
    "X79n1557_021:0186a16": "少心力。玄沙云。和尚恁麼為人。瞎却閩中一城人眼",
    "X79n1557_021:0186a17": "去在。師云。儞又作麼生。沙云。便好與三十棒。師云。已",
    "X79n1557_021:0186a18": "後無人奈子何。",
    "X79n1557_021:0186a19": "師一日陞堂。眾集定。師輥出木毯。玄沙遂捉來。安舊",
    "X79n1557_021:0186a20": "處著。",
    "X79n1557_021:0186a21": "白雲端云。此箇時節。眾人皆言。子父共作一大",
    "X79n1557_021:0186a22": "事。如此見解。還夢見也未。白雲今日布施大眾。",
    "X79n1557_021:0186a23": "乃云。濃研香墨。深蘸紫毫。",
    "X79n1557_021:0186a24": "師晚參次。却向中庭臥。太原孚上座云。五州管內。只",
    "X79n1557_021:0186b01": "有這老和尚。較些子。師便起去。",
    "X79n1557_021:0186b02": "師一日。於僧堂內。閉却門燒火。乃呌云。救火救火。玄",
    "X79n1557_021:0186b03": "沙將一片柴。從牕檽內拋入。師便開門。",
    "X79n1557_021:0186b04": "師領徒南游。時黃涅槃。預知。搘策出迎。抵蘇溪邂逅。",
    "X79n1557_021:0186b05": "師問。近離甚處。云辟支巖。師云。巖中還有主麼。槃以",
    "X79n1557_021:0186b06": "竹杖。敲師簥。師遂出簥相見。槃云。曾郎萬福。師展丈",
    "X79n1557_021:0186b07": "夫禮。槃作女人拜。師云。莫是女人麼。槃又設兩拜。遂",
    "X79n1557_021:0186b08": "以竹策劃地。右繞師簥三匝。師云。某甲是三界內人。",
    "X79n1557_021:0186b09": "儞是三界外人。宜前去。某甲後來。槃即先回。師遂至",
    "X79n1557_021:0186b10": "止囊山。憩數日。槃供待隨行徒眾。一無所闕。",
    "X79n1557_021:0186b11": "師送南際長老。出門。遂作女人拜。際斂手應諾。師以",
    "X79n1557_021:0186b12": "手斫額。便歸。",
    "X79n1557_021:0186b13": "師到國清。拈鉢盂。問座主云。道得即與儞鉢盂。主云。",
    "X79n1557_021:0186b14": "此是化佛邊事(雪竇別云。只恐鈍置和尚)。師云。儞作座主奴。也未",
    "X79n1557_021:0186b15": "得在。云某甲不會。師云。儞問。我與儞道。主方作禮。師",
    "X79n1557_021:0186b16": "一踏踏倒。主舉似雲門云。某甲得七年方見。門云。儞",
    "X79n1557_021:0186b17": "七年方見那。主云是。門云。更七年始得。",
    "X79n1557_021:0186b18": "雪竇云。草賊敗也。",
    "X79n1557_021:0186b19": "玄沙問。某甲如今大用去。和尚作麼生。師將三木毬。",
    "X79n1557_021:0186b20": "一時輥出。沙作斫牌勢。師云。儞親在靈山來。方得如",
    "X79n1557_021:0186b21": "此。沙云。也即是自家底。",
    "X79n1557_021:0186b22": "有一僧。在山下卓庵。多年不剃頭。畜一長柄杓。就溪",
    "X79n1557_021:0186b23": "取水。有問如何是祖師西來意。僧提起杓云。溪深杓",
    "X79n1557_021:0186b24": "柄長。師聞之云。也甚奇怪。一日袖剃刀。同侍者訪之。",
    "X79n1557_021:0186c01": "纔見便問。道得即不剃汝頭。僧便洗頭。跪師前。師便",
    "X79n1557_021:0186c02": "與剃却。",
    "X79n1557_021:0186c03": "一日有兩僧來。師以手托庵門。放身出云。是甚麼。僧",
    "X79n1557_021:0186c04": "亦云。是甚麼。師低頭歸庵。僧後辭去。師問甚麼處去。",
    "X79n1557_021:0186c05": "云湖南去。師云。我有箇同行。在彼。住巖頭。附汝一信",
    "X79n1557_021:0186c06": "去。師致書云。某甲信上師兄。一自鼇山成道後。迄至",
    "X79n1557_021:0186c07": "于今。飽不休。同參某甲。信上師兄。僧到巖頭。頭問。甚",
    "X79n1557_021:0186c08": "處來。云嶺南來。頭云。曾到雪峰麼。云近離彼中。雪峰",
    "X79n1557_021:0186c09": "有書。上和尚。頭看書了。却問。和尚有何言句。僧舉前",
    "X79n1557_021:0186c10": "話。頭云。他道甚麼。云他無語低頭歸庵。頭云。噫。我當",
    "X79n1557_021:0186c11": "初悔不向伊道末後句。若向伊道。天下人。不奈雪老",
    "X79n1557_021:0186c12": "何。僧至夏末。請益前話。頭云。何不早問。僧云。不敢容",
    "X79n1557_021:0186c13": "易。頭云。雪峰雖與我同條生。不與我同條死。要識末",
    "X79n1557_021:0186c14": "後句。只這是。",
    "X79n1557_021:0186c15": "大溈喆云。大小雪峰巖頭。被這僧勘破。",
    "X79n1557_021:0186c16": "雪竇頌云。末後句。為君說。明暗雙雙底時節。同",
    "X79n1557_021:0186c17": "條生也共相知。不同條死還殊絕。還殊絕。黃頭",
    "X79n1557_021:0186c18": "碧眼須辨別。南北東西歸去來。夜深同看千巖",
    "X79n1557_021:0186c19": "雪。",
    "X79n1557_021:0186c20": "師問僧。見說大德。曾為天使來。是否。云不敢。師云。爭",
    "X79n1557_021:0186c21": "解與麼來。云仰慕道德。豈憚關山。師云。汝猶醉在。出",
    "X79n1557_021:0186c22": "去。僧便出。師却召云。大德。僧回首。師云。是甚麼。僧亦",
    "X79n1557_021:0186c23": "云。是甚麼。師云。這漆桶。僧無語。師回顧鏡清云。好箇",
    "X79n1557_021:0186c24": "師僧。却向漆桶裏著到。清云。和尚豈不是據款結案。",
    "X79n1557_021:0187a01": "師云。也是我尋常用底。復云。忽若喚回。道是甚麼。被",
    "X79n1557_021:0187a02": "他道這漆桶。又作麼生。清云。成何道理。師云。我與麼",
    "X79n1557_021:0187a03": "及伊。汝又道據款結案。他與麼及我。汝又道。成何道",
    "X79n1557_021:0187a04": "理。一等是與麼時節。其間。何故有得。有不得。清云。不",
    "X79n1557_021:0187a05": "見道。醍醐上味。為世所珍。遇斯等人。飜成毒藥。",
    "X79n1557_021:0187a06": "雪竇云。看他父子相投。言氣相合。若知者。謂粉",
    "X79n1557_021:0187a07": "骨碎身。此恩難報。不知者。謂扶高抑下。臨危悚",
    "X79n1557_021:0187a08": "人。毒藥醍醐。千載龜鑑。還會麼。這漆桶。",
    "X79n1557_021:0187a09": "師因僧作禮。師打五棒。僧云。某甲有甚麼過。師又打",
    "X79n1557_021:0187a10": "五棒。",
    "X79n1557_021:0187a11": "雪竇云。我不曾與人葛藤。前五棒。日照天臨。後",
    "X79n1557_021:0187a12": "五棒。雲騰致雨。儞若辨得。也好與五棒。",
    "X79n1557_021:0187a13": "有僧禮辭。師問甚處去。云禮拜徑山去。師云。徑山忽",
    "X79n1557_021:0187a14": "問儞此間佛法如何。汝作麼生祇對。云待問即道。師",
    "X79n1557_021:0187a15": "便打。却回顧鏡清云。這僧過在甚麼處。便喫棒。清云。",
    "X79n1557_021:0187a16": "問得徑山。徹困也。師云。徑山在浙中。因甚麼。問得徹",
    "X79n1557_021:0187a17": "困。清云。不見道。遠問近對。師休去。",
    "X79n1557_021:0187a18": "師喚僧。僧應諾。師云。近前來。僧近前。師云去。",
    "X79n1557_021:0187a19": "雲門舉問僧。儞作麼生。道得叉手句。儞若道得",
    "X79n1557_021:0187a20": "叉手句。即見雪峯。",
    "X79n1557_021:0187a21": "師問僧。甚處來。云浙中來。師云。舡來陸來。云二途俱",
    "X79n1557_021:0187a22": "不涉。師云。爭得到這裏。云有甚麼隔礙。師打趂出。僧",
    "X79n1557_021:0187a23": "過十年後。再來。師問。甚處來。云。湖南來。師云。湖南與",
    "X79n1557_021:0187a24": "此間。相去多少。云不隔。師竪起拂子云。還隔這箇麼。",
    "X79n1557_021:0187b01": "若隔即不到也。師又打趂出。僧住後。凡見人便罵。有",
    "X79n1557_021:0187b02": "同行。聞得。特去相訪。乃問老兄到雪峯。有何言句不",
    "X79n1557_021:0187b03": "是。罵之不已。僧遂舉前話。被同行[口*后]罵。乃與說破。其",
    "X79n1557_021:0187b04": "僧悲泣。常夜間焚香。遙禮悔過。",
    "X79n1557_021:0187b05": "師問僧。近離甚處。云覆舡。師云。生死海未渡。為甚麼",
    "X79n1557_021:0187b06": "覆却舡。僧無對。",
    "X79n1557_021:0187b07": "雪竇代云。久響雪峯。待這老漢擬議。拂袖便行。",
    "X79n1557_021:0187b08": "僧後舉似覆舡。舡云。何不道渠無生死。僧再去。進",
    "X79n1557_021:0187b09": "此語。師云。此不是儞語。云覆舡語。師云。我有二十",
    "X79n1557_021:0187b10": "棒。寄打覆舡。二十棒。老僧自喫。不干闍梨事。",
    "X79n1557_021:0187b11": "雪竇著語云。能區能別。能殺能活。若也辨得。天",
    "X79n1557_021:0187b12": "下橫行。",
    "X79n1557_021:0187b13": "師問僧。甚處去。云識得即知去處。師云。儞是了事人。",
    "X79n1557_021:0187b14": "亂走作麼。云和尚莫搽污人好。師云。我即不搽污儞。",
    "X79n1557_021:0187b15": "古人吹布毛。作麼生。與我說來看。云殘羹餿飯。已有",
    "X79n1557_021:0187b16": "人喫了。師休去。",
    "X79n1557_021:0187b17": "雲門別前語云。築著便作屎臭氣　又代後語",
    "X79n1557_021:0187b18": "云。將謂是鑽天鷂子。元來是死水裏蝦蟆。",
    "X79n1557_021:0187b19": "雪竇出雪峰云。一死更不再活。",
    "X79n1557_021:0187b20": "師問僧。名甚麼。云玄機。師云。日織多少。云寸絲不挂。",
    "X79n1557_021:0187b21": "師云。參堂去。僧纔行三五步。師云。袈裟落地也。僧回",
    "X79n1557_021:0187b22": "首。師便打云。大好寸絲不挂。",
    "X79n1557_021:0187b23": "師見僧召云。近前來。僧近前。師云。甚處去。云普請去。",
    "X79n1557_021:0187b24": "師云去。",
    "X79n1557_021:0187c01": "雲門云。此是隨語識人。",
    "X79n1557_021:0187c02": "師問僧。甚處來。云江西。師云。江西與此間。相去多少。",
    "X79n1557_021:0187c03": "云不遙。師竪起拂子云。還隔這箇麼。云若隔即遙也。",
    "X79n1557_021:0187c04": "師便打出。",
    "X79n1557_021:0187c05": "師問僧。甚處來。云慧日。師云。來時。日出也未。云若日",
    "X79n1557_021:0187c06": "出。即融却雪峯。師休去。",
    "X79n1557_021:0187c07": "師問僧。近離甚處。云溈山。師云。溈山有何言句。云某",
    "X79n1557_021:0187c08": "甲曾問。如何是祖師西來意。山踞坐。師云。汝肯他否。",
    "X79n1557_021:0187c09": "云不肯。師云。溈山古佛子。速去禮拜懺悔。有僧。舉似",
    "X79n1557_021:0187c10": "玄沙。沙云。山頭老漢。蹉過也不知。僧云。未審和尚尊",
    "X79n1557_021:0187c11": "意如何。沙云。大小溈山。被這僧一問。直得百雜碎。",
    "X79n1557_021:0187c12": "僧問。聲聞人見性。如夜見月。菩薩人見性。如晝見日。",
    "X79n1557_021:0187c13": "未審和尚見性。如何。師打三棒。其僧後問巖頭。頭打",
    "X79n1557_021:0187c14": "三掌。",
    "X79n1557_021:0187c15": "雪竇云。應病與藥。且與三下。若也據令而行。合",
    "X79n1557_021:0187c16": "打多少。",
    "X79n1557_021:0187c17": "僧問。古澗寒泉時如何。師云。瞪目不見底。云飲者如",
    "X79n1557_021:0187c18": "何。師云。不從口入。僧後舉以趙州。州云。既不從口入。",
    "X79n1557_021:0187c19": "不可從鼻孔裏入。僧却理前問。州云。苦。僧進後語。州",
    "X79n1557_021:0187c20": "云死。師聞。遙望作禮云。趙州古佛。從此不答話。",
    "X79n1557_021:0187c21": "雪竇云。眾中商量。總云。雪峰不出這僧問頭。所",
    "X79n1557_021:0187c22": "以趙州不肯。如斯話會。深屈古人。雪竇即不然。",
    "X79n1557_021:0187c23": "斬釘截鐵。本分宗師。就下平高。難為作者。",
    "X79n1557_021:0187c24": "天衣懷云。諸仁者。作麼生會不答話底道理。贊",
    "X79n1557_021:0188a01": "嘆趙州即不無。還知趙州片玉瑕生麼。若人檢",
    "X79n1557_021:0188a02": "點得出。相如不誑於秦主。",
    "X79n1557_021:0188a03": "僧問。牧童能歌能舞時如何。師下繩床作舞。玄沙云。",
    "X79n1557_021:0188a04": "這老漢。脚跟未點地在。師云。子又作麼生。玄沙乃撫",
    "X79n1557_021:0188a05": "掌三下。",
    "X79n1557_021:0188a06": "僧問。乞師指示。師云。是甚麼。僧於言下大悟。",
    "X79n1557_021:0188a07": "雲門云。雪峰向伊道甚麼。",
    "X79n1557_021:0188a08": "僧與師。造龕子了。白云。和尚龕子成也。師云。舁將來。",
    "X79n1557_021:0188a09": "堂前著。僧舁來。師纔見。便問大眾道。得第一句。即留",
    "X79n1557_021:0188a10": "取。如是再問。有僧出云。某甲咨和尚。師便喝云。莫[尸@豕]",
    "X79n1557_021:0188a11": "沸。便將龕子燒却。",
    "X79n1557_021:0188a13": "聯燈會要卷第"
}