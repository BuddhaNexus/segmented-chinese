{
    "T27n1545_199:0993b02": "阿毘達磨大毘婆沙論卷第一百",
    "T27n1545_199:0993b03": "九十九",
    "T27n1545_199:0993b05": "五百大阿羅漢等造",
    "T27n1545_199:0993b06": "三藏法師玄奘奉　詔譯",
    "T27n1545_199:0993b07": "見蘊第八中見納息第五之二",
    "T27n1545_199:0993b08": "諸有此見一切士夫補特伽羅。諸有所受皆",
    "T27n1545_199:0993b09": "以自在變化為因。此非因計因戒禁取見",
    "T27n1545_199:0993b10": "苦所斷。此非因計因戒禁取者顯彼自性。見",
    "T27n1545_199:0993b11": "苦所斷者顯彼對治廣說如前。彼等起云",
    "T27n1545_199:0993b12": "何。謂有外道或因不正尋思。或因得定或",
    "T27n1545_199:0993b13": "因惡友而起此見如前應知。然諸法生非",
    "T27n1545_199:0993b14": "因自在漸次生故。謂諸世間若因自在變",
    "T27n1545_199:0993b15": "化生者則應一切俱時而生。彼因皆有無",
    "T27n1545_199:0993b16": "能障礙令不生故。若謂自在更待餘因方",
    "T27n1545_199:0993b17": "能生者便非自在如餘因故。若謂諸法皆",
    "T27n1545_199:0993b18": "從自在欲樂而生故不頓起。自在欲樂何不",
    "T27n1545_199:0993b19": "頓生彼生欲樂自在恒有無能障故。若謂",
    "T27n1545_199:0993b20": "自在更待餘因方生欲樂便非自在。又應",
    "T27n1545_199:0993b21": "無窮彼因復待餘因生故。又若自在生諸",
    "T27n1545_199:0993b22": "法者因無別故法應無別。若謂自在生初一",
    "T27n1545_199:0993b23": "法後從彼法轉復生多。彼法云何能生多",
    "T27n1545_199:0993b24": "法亦如自在體是一故。又所生法亦應是",
    "T27n1545_199:0993b25": "常果似因故。又自在體應不能生彼體是",
    "T27n1545_199:0993b26": "常如虛空故。",
    "T27n1545_199:0993b27": "諸有此見一切士夫補特伽羅所受皆是無因",
    "T27n1545_199:0993b28": "無緣。此謗因邪見見集所斷。此謗因邪見者",
    "T27n1545_199:0993b29": "顯彼自性。見集所斷者顯彼對治廣說如",
    "T27n1545_199:0993c01": "前。彼等起云何。謂有外道見諸世間因果",
    "T27n1545_199:0993c02": "形相非定相似。諸有營求或不果遂便撥",
    "T27n1545_199:0993c03": "所受無因無緣。然諸所受非無因緣。現見",
    "T27n1545_199:0993c04": "諸法因緣生故非一切法一時生故。若無因",
    "T27n1545_199:0993c05": "緣應皆頓起應一切法無差別故。若無因",
    "T27n1545_199:0993c06": "緣。由何差別故諸所受非無因緣。",
    "T27n1545_199:0993c07": "諸有此見自作苦樂他作苦樂自他作苦",
    "T27n1545_199:0993c08": "樂。此非因計因戒禁取見苦所斷。諸有此見",
    "T27n1545_199:0993c09": "所受苦樂非自作非他作無因而生。此謗因",
    "T27n1545_199:0993c10": "邪見見集所斷。此非因計因戒禁取。及謗因",
    "T27n1545_199:0993c11": "邪見者顯彼自性。見苦及見集所斷者顯彼",
    "T27n1545_199:0993c12": "對治廣說如前。彼等起云何。謂無衣迦葉波",
    "T27n1545_199:0993c13": "因緣是此見等起。彼無衣迦葉波昔在家時",
    "T27n1545_199:0993c14": "曾為商主。數入海採寶最初入時逢諸海",
    "T27n1545_199:0993c15": "難辛苦得出便作是念。此難苦者是我自作",
    "T27n1545_199:0993c16": "坐入海時不洗浴故。彼於第二入時便自",
    "T27n1545_199:0993c17": "洗浴。既入海已遇難如前辛苦得還復作",
    "T27n1545_199:0993c18": "是念。此難苦者是他所作坐入海時不祠",
    "T27n1545_199:0993c19": "天故。彼於第三入時便自洗浴。及亦祠天",
    "T27n1545_199:0993c20": "既至海中如前遇難。困而得免。便作是",
    "T27n1545_199:0993c21": "念如是艱苦自作他作。坐入海時洗浴祠天",
    "T27n1545_199:0993c22": "不殷重故。彼於最後便極殷重洗浴祠天",
    "T27n1545_199:0993c23": "然後入海。入已遇難亦復如前僅得迴還",
    "T27n1545_199:0993c24": "便作是念。此所遭苦不由自他。但無因",
    "T27n1545_199:0993c25": "得。彼由此故便見居家攝受過失。即往無",
    "T27n1545_199:0993c26": "衣外道法中出家。後於王舍城見佛便問",
    "T27n1545_199:0993c27": "苦由誰作。爾時世尊以四記論法而調伏",
    "T27n1545_199:0993c28": "之。廣說如無衣迦葉波經。故彼因緣是此見",
    "T27n1545_199:0993c29": "等起。前來所說諸戒禁取皆見苦所斷者。依",
    "T27n1545_199:0994a01": "我常倒起於果處轉故。雖非因計因而見",
    "T27n1545_199:0994a02": "苦所斷。謂戒禁取總有二類。一非因計因。",
    "T27n1545_199:0994a03": "二非道計道。非因計因復有二類。一迷所執",
    "T27n1545_199:0994a04": "我常法起。二迷宿作苦行等起。前依我常倒",
    "T27n1545_199:0994a05": "亦於果處轉故。隨二倒見苦所斷後唯於",
    "T27n1545_199:0994a06": "果處轉。果相麁顯易可見故。計因為因非",
    "T27n1545_199:0994a07": "全邪故。既迷果相故亦見苦所斷。非道計",
    "T27n1545_199:0994a08": "道亦有二類。一執有漏戒等為道。此迷麁",
    "T27n1545_199:0994a09": "顯果相起故見苦諦時便能永斷。二執謗道",
    "T27n1545_199:0994a10": "謗邪見等為道。此親違道於因果相不別",
    "T27n1545_199:0994a11": "迷執故見道時方能永斷。謗集滅時既撥",
    "T27n1545_199:0994a12": "所斷所證法相。若執為道便為無用。定依",
    "T27n1545_199:0994a13": "所斷及所證法而立道故。又彼所撥與道相",
    "T27n1545_199:0994a14": "異必無彼無間執彼為道者。若於後時執",
    "T27n1545_199:0994a15": "彼為道定於果處而起道執。見苦諦時此",
    "T27n1545_199:0994a16": "見便斷故。無戒禁取見集滅所斷。見取所執",
    "T27n1545_199:0994a17": "無所待對但執為勝諸邪見後皆得現前",
    "T27n1545_199:0994a18": "故通四部。此中所說諸戒禁取唯非因計",
    "T27n1545_199:0994a19": "因故見苦所斷。",
    "T27n1545_199:0994a20": "諸有此見我及世間常恒堅住無變易法正爾",
    "T27n1545_199:0994a21": "安住。此邊執見常見攝見苦所斷。此邊執見",
    "T27n1545_199:0994a22": "常見攝者顯彼自性。見苦所斷者顯彼對治。",
    "T27n1545_199:0994a23": "廣說如前。彼等起云何。謂有外道或因不",
    "T27n1545_199:0994a24": "正尋思。或因得定或因惡友而起此見。如",
    "T27n1545_199:0994a25": "前應知。然彼所執我及世間皆非常住。實",
    "T27n1545_199:0994a26": "我我所不可得故。現見一切有情世間器世",
    "T27n1545_199:0994a27": "間物有轉變故。因緣生故。諸有生者。一切",
    "T27n1545_199:0994a28": "皆當有滅壞故。不應執我及世間常恒堅",
    "T27n1545_199:0994a29": "等。言皆顯常義諸有此見諦故。住故我有我。",
    "T27n1545_199:0994b01": "此邊執見常見攝。見苦所斷諦故者。謂實義",
    "T27n1545_199:0994b02": "故。住故者。謂法爾故。我有我者謂我恒有。此",
    "T27n1545_199:0994b03": "邊執見常見攝者顯彼自性。見苦所斷者顯",
    "T27n1545_199:0994b04": "彼對治。廣說如前。彼等起云何。謂有外道",
    "T27n1545_199:0994b05": "或因不正尋思。乃至廣說。諸有此見諦故住",
    "T27n1545_199:0994b06": "故我無我。此邊執見斷見攝見苦所斷諦故",
    "T27n1545_199:0994b07": "住故如前釋。我無我者。謂我當無。問此正",
    "T27n1545_199:0994b08": "法中亦說無我而非惡見。彼外道亦說無",
    "T27n1545_199:0994b09": "我何故名惡見耶。答此正法中於無我空",
    "T27n1545_199:0994b10": "行聚。見空無我說言無我故非惡見。彼外",
    "T27n1545_199:0994b11": "道於無我空行聚中妄謂有我。但說彼我",
    "T27n1545_199:0994b12": "當來不有故是惡見。此邊執見斷見攝者顯",
    "T27n1545_199:0994b13": "彼自性。見苦所斷者顯彼對治。廣說如前。",
    "T27n1545_199:0994b14": "彼等起云何。謂有外道或因不正尋思。乃",
    "T27n1545_199:0994b15": "至廣說。諸有此見我觀我眼色即我。此有身",
    "T27n1545_199:0994b16": "見見苦斷。我觀我者謂有外道執我遍內",
    "T27n1545_199:0994b17": "外法故。眼見色時謂我觀我眼根及色俱",
    "T27n1545_199:0994b18": "即我故。諸有此見我觀無我眼即我色為眾",
    "T27n1545_199:0994b19": "具。此有身見見苦斷。我觀無我者謂有外道",
    "T27n1545_199:0994b20": "以眼是不共。又是內法故執之為我。色與",
    "T27n1545_199:0994b21": "此相違但是我眾具故眼見色時。謂我觀於",
    "T27n1545_199:0994b22": "無我諸有此見無我觀我色即我眼為眾具。",
    "T27n1545_199:0994b23": "此有身見見苦所斷。無我觀我者。謂有外道",
    "T27n1545_199:0994b24": "現見世間大地諸山經久不異。謂與我理相",
    "T27n1545_199:0994b25": "應便執為我。眼與此相違但是眾具故眼見",
    "T27n1545_199:0994b26": "色時謂無我觀我。問何故不說無我觀無",
    "T27n1545_199:0994b27": "我。答以一切法實無有我。若說無我觀無",
    "T27n1545_199:0994b28": "我者便是正見故此不說。問若有外道執",
    "T27n1545_199:0994b29": "耳聲等是我非餘故。眼見色時說無我觀",
    "T27n1545_199:0994c01": "無我此豈正見耶。答彼執耳聲等是我雖",
    "T27n1545_199:0994c02": "是惡見若說無我觀無我即是正見是故不",
    "T27n1545_199:0994c03": "說。此中諸有身見者顯彼自性。諸見苦所斷",
    "T27n1545_199:0994c04": "者顯彼對治。廣說如前。等起差別亦如前",
    "T27n1545_199:0994c05": "應知。諸有此見此是我是有情命者生者養",
    "T27n1545_199:0994c06": "育者。補特伽羅意生儒童作者教者生者等",
    "T27n1545_199:0994c07": "生者起者等起者語者覺者等領受者。非不",
    "T27n1545_199:0994c08": "曾有。非不當有。於彼彼處造善惡業。於彼",
    "T27n1545_199:0994c09": "彼處受果異熟。捨此蘊續餘蘊。此邊執",
    "T27n1545_199:0994c10": "見常見攝見苦所斷。此邊執見常見攝者顯彼",
    "T27n1545_199:0994c11": "自性。見苦所斷者顯彼對治。廣說如前。等",
    "T27n1545_199:0994c12": "起差別亦如前應知。問初所說常論與此所",
    "T27n1545_199:0994c13": "說有何差別。有說。初者依定此依尋思。有",
    "T27n1545_199:0994c14": "說。初者是師後是弟子。有說。初是軌範後",
    "T27n1545_199:0994c15": "是近住。有說。初是尊重後是學者。有說。初",
    "T27n1545_199:0994c16": "是證者亦是說者。後是證者而非說者。有",
    "T27n1545_199:0994c17": "說。初執我從前際至今際恒有後執我從",
    "T27n1545_199:0994c18": "今際至後際恒有。是謂初後常論差別。問",
    "T27n1545_199:0994c19": "云何建立如是六見。為以自性為以所依",
    "T27n1545_199:0994c20": "所緣。設爾何過。若以自性者但應有二。",
    "T27n1545_199:0994c21": "謂有身見邊執見。若以所依所緣者應有",
    "T27n1545_199:0994c22": "十八。謂依眼色有三乃至依意法亦三。或",
    "T27n1545_199:0994c23": "成三十六。謂依眼色有六乃至依意法亦",
    "T27n1545_199:0994c24": "六。答此中以所依所緣故建立六種。問豈",
    "T27n1545_199:0994c25": "不已說應成十八或三十六耶。答不爾。所",
    "T27n1545_199:0994c26": "以者何。此中總依覺所覺根。根義有境界",
    "T27n1545_199:0994c27": "境界差別行相而建立故。若依相續剎那差",
    "T27n1545_199:0994c28": "別則有無量。今略說爾所。",
    "T27n1545_199:0994c29": "諸有。此見受妙五欲名得第一現法涅槃。",
    "T27n1545_199:0995a01": "此取劣法為勝見取見苦所斷。諸有此見",
    "T27n1545_199:0995a02": "離欲惡不善法有尋有伺。離生喜樂入初靜",
    "T27n1545_199:0995a03": "慮具足住名得第一現法涅槃。尋伺寂靜內",
    "T27n1545_199:0995a04": "等淨心。一趣性無尋無伺。定生喜樂入第二",
    "T27n1545_199:0995a05": "靜慮具足住名得第一現法涅槃。離喜住捨",
    "T27n1545_199:0995a06": "正念正知身受樂。聖說能捨具念樂住入第",
    "T27n1545_199:0995a07": "三靜慮具足住。名得第一現法涅槃。斷樂",
    "T27n1545_199:0995a08": "斷苦先喜憂沒不苦不樂捨念清淨。入第四",
    "T27n1545_199:0995a09": "靜慮具足住名得第一現法涅槃。此取劣",
    "T27n1545_199:0995a10": "法為勝見取見苦所斷。受妙五欲者。謂人",
    "T27n1545_199:0995a11": "及欲界天。有說。唯欲界天以彼五欲極勝",
    "T27n1545_199:0995a12": "妙故。現法涅槃者謂於現身所得涅槃。問",
    "T27n1545_199:0995a13": "此何故成見取。答五妙欲有垢有穢有毒",
    "T27n1545_199:0995a14": "有濁是鄙劣法。彼執同於出離等樂或涅槃",
    "T27n1545_199:0995a15": "樂故成見取。問入四靜慮具足住是勝功",
    "T27n1545_199:0995a16": "德。何故取為現法涅槃亦名見取。答世俗",
    "T27n1545_199:0995a17": "靜慮有垢有穢有毒有濁是鄙劣法。彼執",
    "T27n1545_199:0995a18": "同於離垢穢樂或涅槃樂故成見取。問亦",
    "T27n1545_199:0995a19": "有外道執無色定為涅槃者。此中何故不",
    "T27n1545_199:0995a20": "說。答彼諸外道多執靜慮為涅槃少執無",
    "T27n1545_199:0995a21": "色。此中依多分說是以無過。復次彼執無",
    "T27n1545_199:0995a22": "色為究竟涅槃。此中說現法涅槃故不說",
    "T27n1545_199:0995a23": "彼。復次四根本靜慮是樂道所攝故。諸外道",
    "T27n1545_199:0995a24": "計為現法涅槃。四無色是苦道所攝故。彼不",
    "T27n1545_199:0995a25": "執為現法涅槃。復次無色定微細諸外道於",
    "T27n1545_199:0995a26": "彼不了達故。謂為斷滅深生怖畏故不",
    "T27n1545_199:0995a27": "說。為現法涅槃。以是故不說無色。此取",
    "T27n1545_199:0995a28": "劣法為勝。見取者顯彼自性。見苦所斷者",
    "T27n1545_199:0995a29": "顯彼對治。廣說如前。彼等起云何。謂有外",
    "T27n1545_199:0995b01": "道聞說涅槃是勝妙樂。便謂若得欲界色",
    "T27n1545_199:0995b02": "界五地樂者。即名已得現法涅槃故起此",
    "T27n1545_199:0995b03": "見。有說。外道得世俗定見五地中諸有情",
    "T27n1545_199:0995b04": "類受諸快樂。便謂獲得現法涅槃故起此",
    "T27n1545_199:0995b05": "見。有說。外道由近惡友故起此見。問何故",
    "T27n1545_199:0995b06": "此見取見苦所斷耶。答此見依我見轉執有",
    "T27n1545_199:0995b07": "我體受涅槃樂故。復次此於果處轉執有",
    "T27n1545_199:0995b08": "漏果為涅槃故。復次此迷苦諦以苦法為",
    "T27n1545_199:0995b09": "樂故有九慢類乃至廣說。問何故作此論。",
    "T27n1545_199:0995b10": "答為欲分別契經義故。謂契經中說九慢",
    "T27n1545_199:0995b11": "類而不廣分別。今欲分別故作斯論。問此",
    "T27n1545_199:0995b12": "見納息中但應分別諸見。何故分別諸慢",
    "T27n1545_199:0995b13": "類耶。答前已說一一蘊中說一切法。是故",
    "T27n1545_199:0995b14": "一一納息亦說多法而無有過。尊者世友",
    "T27n1545_199:0995b15": "說曰。此納息中正分別諸惡見。亦分別似惡",
    "T27n1545_199:0995b16": "見諸煩惱中無似惡見如諸慢者。故於此",
    "T27n1545_199:0995b17": "中亦分別慢。大德說曰。以諸慢類依有身",
    "T27n1545_199:0995b18": "見。是有身見之所長養。有身見後而現在前。",
    "T27n1545_199:0995b19": "已見諦者不復起故。由是此中正分別見",
    "T27n1545_199:0995b20": "亦分別慢。尊者覺天說曰。諸見慢類俱令有",
    "T27n1545_199:0995b21": "情難入佛法是以皆說。謂諸有情若無惡",
    "T27n1545_199:0995b22": "見及諸慢類。則能歸依如來正法修習梵",
    "T27n1545_199:0995b23": "行出生死苦得涅槃樂。由有見慢便不",
    "T27n1545_199:0995b24": "歸依如來正法失於勝利。尊者妙音說曰。",
    "T27n1545_199:0995b25": "惡見慢類俱障有情親近善士聽聞正法",
    "T27n1545_199:0995b26": "如理作意。法隨法行過失尤重是以俱說。我",
    "T27n1545_199:0995b27": "勝者彼於等謂己勝。是依見起過慢者。是",
    "T27n1545_199:0995b28": "依有身見所起過慢。於等謂己勝是過慢",
    "T27n1545_199:0995b29": "攝故。我等者彼於等謂己等。是依見起慢",
    "T27n1545_199:0995c01": "者是依有身見所起慢。於等謂己等而高",
    "T27n1545_199:0995c02": "舉是慢攝故。我劣者彼於勝謂己劣。是依",
    "T27n1545_199:0995c03": "見起卑慢者是依有身見所起卑慢。於多",
    "T27n1545_199:0995c04": "勝謂己少劣是卑慢攝故。有勝我者。彼謂",
    "T27n1545_199:0995c05": "有他勝己。即是於勝謂己劣。餘如前說。",
    "T27n1545_199:0995c06": "有等我者。彼謂有他等己。即是於等謂己",
    "T27n1545_199:0995c07": "等餘如前說。有劣我者。彼謂有他劣己即",
    "T27n1545_199:0995c08": "是於等謂己勝餘如前說無勝我者。彼謂",
    "T27n1545_199:0995c09": "無他勝己即是於等謂己等餘如前說。無",
    "T27n1545_199:0995c10": "等我者。彼謂無他等己即是於等謂己勝。",
    "T27n1545_199:0995c11": "餘如前說。無劣我者。彼謂無他劣己即是",
    "T27n1545_199:0995c12": "於勝謂己劣。餘如前說。此九慢類即七慢",
    "T27n1545_199:0995c13": "中三慢所攝。謂慢過慢卑慢。依此本論所釋",
    "T27n1545_199:0995c14": "如是。依品類足論我勝慢類中攝三種慢。",
    "T27n1545_199:0995c15": "若於劣謂己勝即是慢。若於等謂己勝即",
    "T27n1545_199:0995c16": "是過慢。若於勝謂己勝即是慢過慢。餘八",
    "T27n1545_199:0995c17": "慢類如理應說。此九皆通見修所斷而此中",
    "T27n1545_199:0995c18": "不說者。有說。以是傍論故。有說。彼非見",
    "T27n1545_199:0995c19": "相似故。",
    "T27n1545_199:0995c20": "諸有此見風不吹河不流火不然乳不注",
    "T27n1545_199:0995c21": "胎不孕日月不出不沒。雜染清淨自性安",
    "T27n1545_199:0995c22": "住不增不減。此邊執見常見攝見苦所斷。此",
    "T27n1545_199:0995c23": "邊執見常見攝者顯彼自性。見苦所斷者顯",
    "T27n1545_199:0995c24": "彼對治廣說如前。彼等起云何。尊者世友說",
    "T27n1545_199:0995c25": "曰。有諸外道因不正尋思執有實我。微細",
    "T27n1545_199:0995c26": "常住遍一切處。於諸法中冥伏作動見風河",
    "T27n1545_199:0995c27": "等吹流等時謂是我作。非彼能爾如見樹",
    "T27n1545_199:0995c28": "動知風所為。機關動時知人所作。大德說",
    "T27n1545_199:0995c29": "曰。有諸外道因惡尋思執有實我。微細常",
    "T27n1545_199:0996a01": "住有勝作用轉變諸法。見風河等吹流等",
    "T27n1545_199:0996a02": "時。謂我令彼現如是相。如樹等動見影亦",
    "T27n1545_199:0996a03": "動。化主語時化身亦語。有說。外道得世俗",
    "T27n1545_199:0996a04": "定見諸有情諸趣流轉相續不斷。見風河",
    "T27n1545_199:0996a05": "等隨處隨時有無不定。便謂有我微細常住",
    "T27n1545_199:0996a06": "有勝作用。令風河等種種轉變或有或無。",
    "T27n1545_199:0996a07": "有說。外道親近惡友隨惡友教。發起此",
    "T27n1545_199:0996a08": "見。",
    "T27n1545_199:0996a09": "眾生執我作。乃至廣說。此中略釋諸契經中",
    "T27n1545_199:0996a10": "呵責惡見伽他中義。執我能作等者。執內",
    "T27n1545_199:0996a11": "身中有勝義。我能作能生能化諸物。執他能",
    "T27n1545_199:0996a12": "作等者執外身中有勝義我。能作能生能化",
    "T27n1545_199:0996a13": "諸物。能作者作內恒有法。能生者生外恒有",
    "T27n1545_199:0996a14": "法。能化者化為內外非恒有法。復次能作者",
    "T27n1545_199:0996a15": "作自身諸法。能生者生他身諸法。能化者化",
    "T27n1545_199:0996a16": "為非情諸法。各謂一一非一切者。顯諸外道",
    "T27n1545_199:0996a17": "一一別執非一切。同箭謂惡見能中傷故者。",
    "T27n1545_199:0996a18": "顯此惡見行相猛利遠有所傷。猶如毒箭。",
    "T27n1545_199:0996a19": "彼諸外道無明所盲。不能如實觀知過患。",
    "T27n1545_199:0996a20": "當觀此是箭。乃至廣說。此中勸彼應觀",
    "T27n1545_199:0996a21": "惡見是真毒箭。與老病死為前導故者。如",
    "T27n1545_199:0996a22": "世毒箭引生眾苦。如是惡見引老病等種種",
    "T27n1545_199:0996a23": "苦惱具慢眾生。乃至廣說。此中顯示具慢七",
    "T27n1545_199:0996a24": "者慢所縛著故。於斷常見互相違逆不能",
    "T27n1545_199:0996a25": "越度無際生死。七慢如上說。著者少分著。",
    "T27n1545_199:0996a26": "多著者多分著。遍著者周遍著。縛等亦爾。問",
    "T27n1545_199:0996a27": "著與縛何差別。答名即差別。復次義亦有別。",
    "T27n1545_199:0996a28": "著謂堅著是難洗除義。縛謂纏縛是難解脫",
    "T27n1545_199:0996a29": "義。復次著者是相應縛。縛者是所緣縛。謂七",
    "T27n1545_199:0996b01": "慢類具二縛故。於彼眾生能著能縛。復次",
    "T27n1545_199:0996b02": "著謂著其心縛謂縛其身。是謂縛著二義",
    "T27n1545_199:0996b03": "差別。斷常見類互相違逆者。如在家者由貪",
    "T27n1545_199:0996b04": "縛著故於所攝受互相違逆。諸出家者由",
    "T27n1545_199:0996b05": "慢縛著故於斷常見互相違逆。無際生死者",
    "T27n1545_199:0996b06": "諸趣諸生流轉不息是生死義。如是生死",
    "T27n1545_199:0996b07": "無有前際不可知故。有先因故而有後",
    "T27n1545_199:0996b08": "際以般涅槃為後邊故。復次生死其量長",
    "T27n1545_199:0996b09": "遠不知得解脫時故名無際。得當得俱坌。",
    "T27n1545_199:0996b10": "乃至廣說。此顯外道於已得當得蘊界處中。",
    "T27n1545_199:0996b11": "為貪瞋癡塵之所坌故。於苦樂行二邊過",
    "T27n1545_199:0996b12": "失不如實見。以不見故極沈極走沈。謂大",
    "T27n1545_199:0996b13": "緩不能進趣。走謂太急不能達到。頌中餘",
    "T27n1545_199:0996b14": "義如論具釋。",
    "T27n1545_199:0996b15": "如契經說諸有沙門婆羅門等。各依勝解",
    "T27n1545_199:0996b16": "起諸諍論。一切皆於五處而轉。何等為五。",
    "T27n1545_199:0996b17": "一者執我死後有想。唯此諦實餘皆愚妄。二",
    "T27n1545_199:0996b18": "者執我死後無想。三者執我死後非有想非",
    "T27n1545_199:0996b19": "無想。四者執我死後斷滅。五者說有現法",
    "T27n1545_199:0996b20": "涅槃。彼五即三三即彼五。彼五即三者。謂彼",
    "T27n1545_199:0996b21": "有想論無想論非有想非無想論即此常見。",
    "T27n1545_199:0996b22": "彼斷滅論即此斷見。彼現法涅槃論即此見",
    "T27n1545_199:0996b23": "取。三即彼五者。謂此常見即彼有想論無想",
    "T27n1545_199:0996b24": "論。非有想非無想論。此斷見即彼斷滅論。此",
    "T27n1545_199:0996b25": "見取即彼現法涅槃論。",
    "T27n1545_199:0996b26": "又梵網經說六十二諸惡見趣。皆有身見為",
    "T27n1545_199:0996b27": "本。六十二見趣者。謂前際分別見有十八。",
    "T27n1545_199:0996b28": "後際分別見有四十四。前際分別見有十八",
    "T27n1545_199:0996b29": "者。謂四遍常論。四一分常論。二無因生論。",
    "T27n1545_199:0996c01": "四有邊等論。四不死矯亂論。後際分別見有",
    "T27n1545_199:0996c02": "四十四者。謂十六有想論。八無想論。八非有",
    "T27n1545_199:0996c03": "想非無想論。七斷滅論。五現法涅槃論。此中",
    "T27n1545_199:0996c04": "依過去起分別見名前際分別見。依未來",
    "T27n1545_199:0996c05": "起分別見名後際分別見。若依現在起分",
    "T27n1545_199:0996c06": "別見此則不定。或名前際分別見或名後",
    "T27n1545_199:0996c07": "際分別見。以現在世是未來前過去後故。或",
    "T27n1545_199:0996c08": "未來因過去果故。前際分別見中四遍常論",
    "T27n1545_199:0996c09": "者。一由能憶一壞成劫。或二或三乃至八",
    "T27n1545_199:0996c10": "十。彼便執我世間俱常。問彼何故作是執。",
    "T27n1545_199:0996c11": "答彼計轉變或隱顯故。轉變論者。作如是",
    "T27n1545_199:0996c12": "執乳變為酪。種變為芽。薪變為灰。如是等",
    "T27n1545_199:0996c13": "類。若續彼而有者皆是彼所轉變。非彼法滅",
    "T27n1545_199:0996c14": "有此法生故。一切法自性常住。隱顯論者。",
    "T27n1545_199:0996c15": "作如是執。諸法自性或隱或顯。彼見此處先",
    "T27n1545_199:0996c16": "有如是形顯分量大地洲渚妙高山王餘山",
    "T27n1545_199:0996c17": "大海諸樹等壞。後於此處復有如是形顯",
    "T27n1545_199:0996c18": "分量大地等成。便作是念。彼於中間不可",
    "T27n1545_199:0996c19": "見者非性壞滅。然壞劫時彼性潛隱至成劫",
    "T27n1545_199:0996c20": "位彼性復顯。又七士身常無動轉互不相",
    "T27n1545_199:0996c21": "觸命不可害故作是念。我及所憶二俱是",
    "T27n1545_199:0996c22": "常。由斯便見我及世間俱是常住。二由能",
    "T27n1545_199:0996c23": "憶一生或二或三乃至百千生事。彼便執我世",
    "T27n1545_199:0996c24": "間俱常。由計轉變或隱顯故。彼若能憶外",
    "T27n1545_199:0996c25": "器壞成。由見此處先有如是形顯分量大",
    "T27n1545_199:0996c26": "地洲渚。如前乃至命不可害。若不能憶外",
    "T27n1545_199:0996c27": "器壞成執世間常理不待說。故作是念。我",
    "T27n1545_199:0996c28": "及所憶二俱是常。由斯便見我及世間俱是",
    "T27n1545_199:0996c29": "常住。問此與第一義有何異。答前雖憶多",
    "T27n1545_199:0997a01": "而於能憶諸生無間未得自在。今雖憶少",
    "T27n1545_199:0997a02": "而於能憶。諸生無間已得自在。三由天眼",
    "T27n1545_199:0997a03": "見諸有情死時生時諸蘊相續。謂見死有",
    "T27n1545_199:0997a04": "諸蘊無間中有現前。復見中有諸蘊無間生",
    "T27n1545_199:0997a05": "有現前。又見生有諸蘊無間本有現前。本有",
    "T27n1545_199:0997a06": "諸蘊分位相續乃至死有。譬如水流燈焰相",
    "T27n1545_199:0997a07": "續。由不覺知微細生滅於諸蘊中遂起常",
    "T27n1545_199:0997a08": "想故。便執我世間俱常。由計轉變或隱顯",
    "T27n1545_199:0997a09": "故。如刀於鞘蛇於其穴人於闇室入出隱",
    "T27n1545_199:0997a10": "顯。故作是念。我及所見二俱是常。由斯便",
    "T27n1545_199:0997a11": "見我及世間俱是常住。四由尋伺不如實知。",
    "T27n1545_199:0997a12": "謂我世間俱是常住。彼作是念。有法常有。",
    "T27n1545_199:0997a13": "無法恒無無不可生有不可滅。彼執因果",
    "T27n1545_199:0997a14": "從無始來性唯是一無滅無起。故是前際分",
    "T27n1545_199:0997a15": "別見攝。彼若執色以為我者。由見顯形恒",
    "T27n1545_199:0997a16": "相似故便執為常。若執心等以為我者。由",
    "T27n1545_199:0997a17": "心等法無間生故相似生故恒時生故。不能",
    "T27n1545_199:0997a18": "了知細生滅故。能憶往昔所更事故。前後",
    "T27n1545_199:0997a19": "事業互相似故他不礙故。便執為常。彼由",
    "T27n1545_199:0997a20": "如是虛妄尋伺。執我世間俱是常住。如是",
    "T27n1545_199:0997a21": "四種前際分別執遍常論。由劫及生死生尋",
    "T27n1545_199:0997a22": "伺四事而起。",
    "T27n1545_199:0997a23": "四一分常論者。一從梵世歿來生此間。由",
    "T27n1545_199:0997a24": "得宿住隨念通故作如是執。我等皆是大",
    "T27n1545_199:0997a25": "梵天王之所化作。梵王能化在彼常住。我等",
    "T27n1545_199:0997a26": "所化故是無常。二聞梵王有如是見立如",
    "T27n1545_199:0997a27": "是論。大種無常。心是常住。或翻此說心是",
    "T27n1545_199:0997a28": "無常大種常住同彼忍者或住梵世或生此",
    "T27n1545_199:0997a29": "間。或展轉聞如是道理便作是執。我以大",
    "T27n1545_199:0997b01": "梵天王為量。是故世間一分常住一分無常。",
    "T27n1545_199:0997b02": "三有先從戲忘天歿來生此間。由得宿住",
    "T27n1545_199:0997b03": "隨念通故便作是執。彼天諸有不極遊戲忘",
    "T27n1545_199:0997b04": "失念者在彼常住。我等先由極戲忘念從",
    "T27n1545_199:0997b05": "彼處歿故是無常。四有先從意憤天歿來",
    "T27n1545_199:0997b06": "生此間。由得宿住隨念通故便作是執。彼",
    "T27n1545_199:0997b07": "天諸有不極意憤角眼相視在彼常住。我等",
    "T27n1545_199:0997b08": "先由意極相憤角眼相視從彼處歿故是無",
    "T27n1545_199:0997b09": "常。問如是諸天住在何處。有說。彼住妙高",
    "T27n1545_199:0997b10": "層級。有說。彼是三十三天。如是四種前際",
    "T27n1545_199:0997b11": "分別一分常論。由執大梵大種或心戲忘",
    "T27n1545_199:0997b12": "憤恚四事而起。",
    "T27n1545_199:0997b13": "二無因生論者。一從無想有情天歿來生此",
    "T27n1545_199:0997b14": "間。由得宿住隨念通故雖能憶彼出無想",
    "T27n1545_199:0997b15": "心及後諸位。而不能憶出心以前所有諸",
    "T27n1545_199:0997b16": "位。便作是念。我於彼時本無而起。諸法如",
    "T27n1545_199:0997b17": "我亦應一切本無而生。由斯便執我及世",
    "T27n1545_199:0997b18": "間皆無有因自然生起。二由尋伺虛妄推",
    "T27n1545_199:0997b19": "求。今身所更既皆能憶前身。若有彼所更",
    "T27n1545_199:0997b20": "事今此身中亦應能憶。既不能憶故知彼",
    "T27n1545_199:0997b21": "無。又作是念。若依彼生諸有情類必還似",
    "T27n1545_199:0997b22": "彼。如酪中虫還似於酪。牛糞中虫還似牛",
    "T27n1545_199:0997b23": "糞。青葉中虫還似青葉。父母生子還似父母。",
    "T27n1545_199:0997b24": "非即酪等是虫等因。故知一切身及諸根覺",
    "T27n1545_199:0997b25": "慧等法皆無因起。又作是念。現見孔雀鸞鳳",
    "T27n1545_199:0997b26": "雞等山石草木花果刺等。色形差別皆不由",
    "T27n1545_199:0997b27": "因自然而有。彼作是說。誰銛諸刺誰畫禽",
    "T27n1545_199:0997b28": "獸誰積山原誰鑿澗谷誰復彫鏤草木花",
    "T27n1545_199:0997b29": "菓。如是一切皆不由因於造世間無自",
    "T27n1545_199:0997c01": "在者由斯便執我及世間皆無因生自然",
    "T27n1545_199:0997c02": "而有。如是二種前際分別無因生論。由無想",
    "T27n1545_199:0997c03": "天虛妄尋伺二事而起。",
    "T27n1545_199:0997c04": "四有邊等論者。一由天眼見下唯至無間",
    "T27n1545_199:0997c05": "地獄。見上唯至初靜慮天。執我於中悉皆",
    "T27n1545_199:0997c06": "遍滿。彼作是念。過此若有我及世間我亦",
    "T27n1545_199:0997c07": "應見。既更不見故知非有。由斯便執我及",
    "T27n1545_199:0997c08": "世間俱是有邊。即是二種有分限義。二由依",
    "T27n1545_199:0997c09": "止勝分靜慮發淨天眼傍見無邊執我於",
    "T27n1545_199:0997c10": "中悉皆遍滿。由斯便執我及世間俱是無",
    "T27n1545_199:0997c11": "邊。即是二種無分限義。三由天眼及神境",
    "T27n1545_199:0997c12": "通。由天眼通見下唯至無間地獄。見上唯",
    "T27n1545_199:0997c13": "至初靜慮天。由神境通運身傍去不得邊",
    "T27n1545_199:0997c14": "際。遂於上下起有邊想。於傍世界起無邊",
    "T27n1545_199:0997c15": "想。執我於中悉皆遍滿。由斯便執我及世",
    "T27n1545_199:0997c16": "間亦有邊亦無邊。即是二種俱有分限無分",
    "T27n1545_199:0997c17": "限義。四非有邊非無邊者即遮第三為此",
    "T27n1545_199:0997c18": "第四。彼作是念。我及世間俱不可說定是",
    "T27n1545_199:0997c19": "有邊定是無邊。然皆實有。或有說者。彼見",
    "T27n1545_199:0997c20": "世間橫無邊故。執我世間俱非有邊。彼見",
    "T27n1545_199:0997c21": "世間竪有邊故。執我世間俱非無邊雖無",
    "T27n1545_199:0997c22": "決定而實有我。復有說者。彼執我體或舒",
    "T27n1545_199:0997c23": "或卷不可定說。舒無邊故說非有邊。卷有",
    "T27n1545_199:0997c24": "邊故說非無邊。問如是四種既緣現在。云",
    "T27n1545_199:0997c25": "何說為前際分別。答彼待未來亦名前際。",
    "T27n1545_199:0997c26": "復有說者。此四由憶成劫壞劫而建立故。",
    "T27n1545_199:0997c27": "皆得說為前際分別。謂第一論由憶過去",
    "T27n1545_199:0997c28": "成劫之時。我及世間竪有分限故便起有邊",
    "T27n1545_199:0997c29": "想。若第二論由憶過去成劫之時。我及世間",
    "T27n1545_199:0998a01": "橫無分限故便起無邊想。若第三論由憶",
    "T27n1545_199:0998a02": "過去成劫之時。我及世間竪有分限橫無分",
    "T27n1545_199:0998a03": "限。起亦有邊亦無邊想。若第四論由憶過",
    "T27n1545_199:0998a04": "去壞劫之時。我及世間雖不可得分量狹",
    "T27n1545_199:0998a05": "廣。而是實有起非有邊非無邊想。有作是",
    "T27n1545_199:0998a06": "說。執有邊者即是斷見。執無邊者即是常",
    "T27n1545_199:0998a07": "見。執亦有邊亦無邊者。即是一分斷見一分",
    "T27n1545_199:0998a08": "常見。執非有邊非無邊者。即是唯起薩迦",
    "T27n1545_199:0998a09": "耶見。如是四種前際分別有邊等論。依前所",
    "T27n1545_199:0998a10": "說多四事起。",
    "T27n1545_199:0998a11": "四不死矯亂論者。不死謂天。以天長壽外道",
    "T27n1545_199:0998a12": "執為常住不死。有諸外道求生彼天。聞",
    "T27n1545_199:0998a13": "外道論作如是說。若有能答彼不死天。無",
    "T27n1545_199:0998a14": "亂問者得生彼天。若不能答彼不死天。無",
    "T27n1545_199:0998a15": "亂問者無得生義。然無亂有二種。一有相有",
    "T27n1545_199:0998a16": "分別。二無相無分別。有真見者無相無分別",
    "T27n1545_199:0998a17": "無所依故。無真見者有相有分別有所依故。",
    "T27n1545_199:0998a18": "彼外道輩於諸不死無亂問中。以言矯亂。一",
    "T27n1545_199:0998a19": "作是念。我不如實知若善若不善及四聖",
    "T27n1545_199:0998a20": "諦。有餘沙門婆羅門等於如是義求如實",
    "T27n1545_199:0998a21": "知。彼若問我如是義者。我若決定答彼所",
    "T27n1545_199:0998a22": "問。便為妄語。由妄語故我便不得生於彼",
    "T27n1545_199:0998a23": "天。彼怖妄語故於不死無亂問中以言矯",
    "T27n1545_199:0998a24": "亂謂作是說。我於諸天祕密義中不應皆",
    "T27n1545_199:0998a25": "說。或自所證或清淨道。二作是念我不如",
    "T27n1545_199:0998a26": "實知若善若不善及四聖諦。有餘沙門婆羅",
    "T27n1545_199:0998a27": "門等於如是義求如實知。彼若問我如是",
    "T27n1545_199:0998a28": "義者我若撥無彼所問義便為邪見。由邪",
    "T27n1545_199:0998a29": "見故我便不得生於彼天。彼怖邪見故於",
    "T27n1545_199:0998b01": "不死無亂問中以言矯亂餘如前說。三作",
    "T27n1545_199:0998b02": "是念。我不如實知若善若不善及四聖諦。有",
    "T27n1545_199:0998b03": "餘沙門婆羅門等。於如是義求如實知。彼",
    "T27n1545_199:0998b04": "若問我如是義者。我若不實印彼所問。彼",
    "T27n1545_199:0998b05": "或詰問。我便不知。由無知故我便不得生",
    "T27n1545_199:0998b06": "於彼天。彼怖無知故於不死無亂問中以",
    "T27n1545_199:0998b07": "言矯亂。餘如前說。四作是念。我性昧劣不",
    "T27n1545_199:0998b08": "能搆集矯亂言詞。又作是念。若一向執非",
    "T27n1545_199:0998b09": "為妙善。以一向執非皆稱順諸有情心。若",
    "T27n1545_199:0998b10": "於他心有所違逆。我便不得生於彼天。",
    "T27n1545_199:0998b11": "故我應依不相違理。若有問我有後世耶。",
    "T27n1545_199:0998b12": "應返問言。汝何所欲。若言欲有應印彼",
    "T27n1545_199:0998b13": "言。我於後世亦許為有。如是問無亦有亦",
    "T27n1545_199:0998b14": "無非有非無。或問如是或不如是或異或不",
    "T27n1545_199:0998b15": "異。皆應返問隨彼所欲我便印之。又作是",
    "T27n1545_199:0998b16": "念。我性愚癡。若違拒他彼便別我。怖愚癡",
    "T27n1545_199:0998b17": "故於諸不死無亂問中。以言矯亂。問如是",
    "T27n1545_199:0998b18": "四種是何見攝。答彼四於天起不死想皆常",
    "T27n1545_199:0998b19": "見攝。計答他問為生天因是戒禁取。問此",
    "T27n1545_199:0998b20": "四寧是前際分別。答此四皆於現在事轉。",
    "T27n1545_199:0998b21": "待未來故立前際名。或有說者。此四皆緣",
    "T27n1545_199:0998b22": "先所聞教。謂彼外道先聞自師所說至教。要",
    "T27n1545_199:0998b23": "由如是答他所問生不死天。彼不死天要",
    "T27n1545_199:0998b24": "由如是答問故得。故此四種皆是前際分別",
    "T27n1545_199:0998b25": "見攝。如是四種前際分別。不死矯亂依怖妄",
    "T27n1545_199:0998b26": "語邪見無知愚鈍事起。"
}