{
    "X56n0949_034:0915a01": "閑居編第三十四",
    "X56n0949_034:0915a02": "宋孤山沙門 智圓 著",
    "X56n0949_034:0915a03": "錢唐兜率院界相牓序",
    "X56n0949_034:0915a04": "[0915a04] 兜率院者皇朝太平興國元年忠懿王所建也厥事",
    "X56n0949_034:0915a05": "裁訖會王納版藉歸于天子故結界之法無得行也",
    "X56n0949_034:0915a06": "大律師梧公勤以訓人勇於為法大中祥符九年夏",
    "X56n0949_034:0915a07": "四月十三日由寺之聖果而來居焉將傳授乎毗尼",
    "X56n0949_034:0915a08": "&#x6D96;眾沙門紫其服者曰慈度之請也至止之翼日&#x7FA3;",
    "X56n0949_034:0915a09": "英畢臻梵筵肇啟舉知律者以白二法行結界事起",
    "X56n0949_034:0915a10": "居有儀宣秉有序作法既周大界斯成而今而後依",
    "X56n0949_034:0915a11": "是住者為能秉有成濟之功為所召無奔馳之勞攝",
    "X56n0949_034:0915a12": "衣焉攝食焉說戒焉自恣焉凡曰彝章可舉而行孰",
    "X56n0949_034:0915a13": "謂其地弱不勝乎噫忠懿經構于前梧公結界于後",
    "X56n0949_034:0915a14": "二者既備道繇是光雖財法之兩殊及其立事一也",
    "X56n0949_034:0915a15": "吾以定慧訓乎來學且知聖道以戒律為始因諾來",
    "X56n0949_034:0915a16": "命序其所以然也。",
    "X56n0949_034:0915a17": "遺囑",
    "X56n0949_034:0915a18": "[0915a18] 吾&#x751E;念沒後殘軀方囑汝輩棄之中野流之長川以",
    "X56n0949_034:0915a19": "飲蜚走鱗介類諒汝輩必不能遵方囑以闍維而斫",
    "X56n0949_034:0915a20": "伐燒所皆密邇塔廟則有臭氣熏穢之咎始欲土葬",
    "X56n0949_034:0915a21": "復慮惑陰陽家流向背吉凶之說抑又妨墾耕之地",
    "X56n0949_034:0915a22": "費信施之財皆吾心所不欲也乃預鑿土窟藏陶器",
    "X56n0949_034:0915a23": "一以為歸全之具吾沒後不須剃頭不須澡洗宜歛",
    "X56n0949_034:0915a24": "以浴衣不得停留即時以錢若衣雇淨人舁送窟所",
    "X56n0949_034:0915b01": "內陶器中窟戶用磚石三兩重甃之不得報俗眷及",
    "X56n0949_034:0915b02": "朋友門人不得發遺書不得變服號咷人或慰之慼",
    "X56n0949_034:0915b03": "容掩泣而已此亦不壞世諦也不得率眾人錢以供",
    "X56n0949_034:0915b04": "喪事所有衣&#x9262;什物一毫以上準律分之臥蹋臥具",
    "X56n0949_034:0915b05": "書&#x53A8;及內外典籍除他人者悉與如理其瑪瑙院乃",
    "X56n0949_034:0915b06": "為政思齊浩才者或經始之或佐成之仰現前僧同",
    "X56n0949_034:0915b07": "付與三子其或他行則召來付之任彼施為或別請",
    "X56n0949_034:0915b08": "宗師或昆弟共住或承襲講演或易作禪居或更為",
    "X56n0949_034:0915b09": "律院苟無害於人有益於道則無不可若乃立身行",
    "X56n0949_034:0915b10": "道之事息心達本之旨吾述之翰墨不鮮矣此無復",
    "X56n0949_034:0915b11": "言矣其所囑後事遵吾行之則吾法門眷屬世世與",
    "X56n0949_034:0915b12": "師俱生共揚妙道厥或不遵則魔之黨非吾徒也世",
    "X56n0949_034:0915b13": "人或怪汝所行而見責當出此牘以示之天禧己未",
    "X56n0949_034:0915b14": "季春朔手寫于版懸諸講堂之左。",
    "X56n0949_034:0915b15": "病夫傳",
    "X56n0949_034:0915b16": "[0915b16] 病夫者以其猒猒常病故以為號&#x751E;杜門窮居簞食",
    "X56n0949_034:0915b17": "瓢飲不交世俗每精別方書調品藥石以自醫病少",
    "X56n0949_034:0915b18": "間則討論&#x7FA3;籍以自娛或議一事著一文必宗於道",
    "X56n0949_034:0915b19": "本於仁懲乎惡勸乎善&#x751E;謂三教之大其不可遺也",
    "X56n0949_034:0915b20": "行五常正三綱得人倫之大體儒有焉絕聖&#x5F03;智守",
    "X56n0949_034:0915b21": "雌保弱道有焉自因克果反妄歸真俾千變萬態復",
    "X56n0949_034:0915b22": "乎心性釋有焉吾心其病乎三教其藥乎矧病之有",
    "X56n0949_034:0915b23": "三藥可廢邪吾道其鼎乎三教其足乎欲鼎之不覆",
    "X56n0949_034:0915b24": "足可折邪為儒者或以多愛見罪攻異為謗病夫且",
    "X56n0949_034:0915c01": "不易乎世不變其說也時或登山臨水搜吟寫望夭",
    "X56n0949_034:0915c02": "夭如也申申如也不以體中羸耗為苦寂寥自得以",
    "X56n0949_034:0915c03": "矯時態雖富貴權豪而托病不附雖大名厚利而托",
    "X56n0949_034:0915c04": "病不苟雖清商流徵而托病不聽雖膏梁甘旨而托",
    "X56n0949_034:0915c05": "病不嗜由者不為權所動不為名所役不為音所聾",
    "X56n0949_034:0915c06": "不為味所爽不為人所忌不為俗所混而全生之用",
    "X56n0949_034:0915c07": "見素之道盡蘊於病中矣病之時義大矣哉&#x751E;作病",
    "X56n0949_034:0915c08": "賦以言其道。",
    "X56n0949_034:0915c09": "病賦(并序)",
    "X56n0949_034:0915c10": "[0915c10] 吾&#x751E;患脾病語久食飽輒氣喘汗流耳鳴目眩不堪",
    "X56n0949_034:0915c11": "其苦也且夫聖如仲尼達若伯陽累乎有形亦未能",
    "X56n0949_034:0915c12": "逃斯患也然雖凡聖賢愚之所共有(句)達與不達中",
    "X56n0949_034:0915c13": "心高下如塗漢焉是知悵然不樂為病所困者下愚",
    "X56n0949_034:0915c14": "也泰然無悶以道自持者上智也矧吾稟金方之訓",
    "X56n0949_034:0915c15": "學至真之法豈可以小疾煎熬而忘於道乎抑又&#x751E;",
    "X56n0949_034:0915c16": "聞諸天台云夫治病有四焉謂藥治假想治&#x546A;術治",
    "X56n0949_034:0915c17": "第一義治吾不敏庶幾上智之道而以理觀為專治",
    "X56n0949_034:0915c18": "蓋第一義之謂也因作賦以導其志云。",
    "X56n0949_034:0915c19": " 四大相攻  五藏不利  隱几搘杖  乖情惱意",
    "X56n0949_034:0915c20": " 性情以道  制心以義  庶乎斯旨  從何取類",
    "X56n0949_034:0915c21": " 伊昔仲尼  亦有其疾  其道皎如  請禱惟失",
    "X56n0949_034:0915c22": " 伊昔伯陽  迺嗟大患  其道在焉  有身靡間",
    "X56n0949_034:0915c23": " 吾師寂默  不遠其則  方丈寢床  其儀不忒",
    "X56n0949_034:0915c24": " 病從心作  惟病是色  色全是心  胡為自賊",
    "X56n0949_034:0916a01": " 心體本無  病從何得  藥非芝朮  醫非扁和",
    "X56n0949_034:0916a02": " 病斯無病  誰涅誰磨  病乎病乎  其如予何",
    "X56n0949_034:0916a03": "講堂銘",
    "X56n0949_034:0916a04": " 能仁去世  微言在茲  四依不興  流通殆而",
    "X56n0949_034:0916a05": " 爰命哲人  扶顛持危  力揚彝訓  提綱振維",
    "X56n0949_034:0916a06": " 法鼓其鏜  法輪載脂  為人模範  慎爾威儀",
    "X56n0949_034:0916a07": " 行道有勇  擊蒙忘疲  來而不距  往而不追",
    "X56n0949_034:0916a08": " 摧邪務本  顯正務滋  其告無瀆  其辭無枝",
    "X56n0949_034:0916a09": " 善世不伐  多聞闕疑  辨惑以智  攝物以慈",
    "X56n0949_034:0916a10": " 勒銘講堂  敢告法師",
    "X56n0949_034:0916a11": "&#x7ABB;蟲銘",
    "X56n0949_034:0916a12": "[0916a12] 密室有蟲思遊大空&#x7ABB;紙兮有狀而塞空隙兮無形",
    "X56n0949_034:0916a13": "而通無形者非彼所見有狀者是彼所從腦扣擊而",
    "X56n0949_034:0916a14": "欲碎聲啁&#x564D;而無窮吾驅之空隙而俾度彼還扣&#x7ABB;",
    "X56n0949_034:0916a15": "紙而如故蟲乎蟲乎徒有出心自昧出路爾將誰咎",
    "X56n0949_034:0916a16": "兮啾啾哀訴。"
}