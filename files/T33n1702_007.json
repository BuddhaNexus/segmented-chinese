{
    "T33n1702_007:0222c02": "金剛經纂要刊定記卷第七",
    "T33n1702_007:0222c04": "長水沙門子璿錄",
    "T33n1702_007:0222c05": "[0222c05] 一切菩薩皆安住此心，行菩薩行。有大智故",
    "T33n1702_007:0222c06": "不住生死，有大悲故不住涅槃。今令離於斷",
    "T33n1702_007:0222c07": "常二見，即是不住生死涅槃。故云如所住法，",
    "T33n1702_007:0222c08": "即七最勝中依止最勝。[0222c08] 不斷等者。意云：生死",
    "T33n1702_007:0222c09": "本空猶如影像，影像不有復何斷焉？今言不",
    "T33n1702_007:0222c10": "斷者，非謂固留，但了性不有、了相不無，隨順",
    "T33n1702_007:0222c11": "俗諦故云不斷。此即通達之義。[0222c11] 於涅槃等者。",
    "T33n1702_007:0222c12": "若被寂所縛即不自在，今寂而常用、用而常",
    "T33n1702_007:0222c13": "寂，是自在義。[0222c13] 此中下。顯偏說之意。然據不斷",
    "T33n1702_007:0222c14": "生死利益眾生，但成大悲不住涅槃，如其具",
    "T33n1702_007:0222c15": "論，亦須不住生死，方成如所住法。[0222c15] 一向下。即",
    "T33n1702_007:0222c16": "出偏說之意。[0222c16] 遮寂者。即二乘人灰身滅智撥",
    "T33n1702_007:0222c17": "喪無餘，被涅槃所拘是不自在。今以不具相",
    "T33n1702_007:0222c18": "發心，正墮於此，為對治故偏示一門。下文菩",
    "T33n1702_007:0222c19": "薩不受福德，即不住生死，義則圓矣。[0222c19] 偈云下。",
    "T33n1702_007:0222c20": "引證。[0222c20] 論云下。釋偈。[0222c20] 雖不依下。縱也。法身真",
    "T33n1702_007:0222c21": "佛是真菩提，正由智了為因故不依彼。[0222c21] 而不",
    "T33n1702_007:0222c22": "失下。奪也。福德是因即五度果，報是果即三",
    "T33n1702_007:0222c23": "十二相，相非不佛，故言不失，既不失果即不",
    "T33n1702_007:0222c24": "失因。[0222c24] 以能下。明不失之由。謂真菩提必須具",
    "T33n1702_007:0222c25": "足二莊嚴故，智慧即真身，福德即應身。故論",
    "T33n1702_007:0222c26": "云：「法身者智相身，福相者異相身。以諸如來",
    "T33n1702_007:0222c27": "皆合具此二種相故。」故《法華》云：「如其所德法，",
    "T33n1702_007:0222c28": "定慧力莊嚴，以此度眾生，自證無上道。」[0222c28] 得忍。",
    "T33n1702_007:0222c29": "經意云：菩薩於無我心中所修福德，勝彼有",
    "T33n1702_007:0223a01": "我心中所修福德。以莊嚴法身究竟不失故。",
    "T33n1702_007:0223a02": "[0223a02] 論云下。先敘所遣之念。念云：若出世無分別",
    "T33n1702_007:0223a03": "智，正是佛因，即所修福德盡皆失也。何以故？",
    "T33n1702_007:0223a04": "福非因故。[0223a04] 為遮此故者，引起能遣之文。[0223a04] 得勝",
    "T33n1702_007:0223a05": "忍不失者。正明不失義。謂若心住相修諸福",
    "T33n1702_007:0223a06": "德，墮於有漏，此福則失。若心離相修諸福德，",
    "T33n1702_007:0223a07": "成於無漏，此福不失也。[0223a07] 以得下。出不失之由。",
    "T33n1702_007:0223a08": "斯則 果驗因成不失義。無垢即清淨，無漏是",
    "T33n1702_007:0223a09": "佛身矣。[0223a09] 二無我者。人法也。得此二空之智，名",
    "T33n1702_007:0223a10": "之為忍。[0223a10] 正明。經意云：前言無我所修之福以",
    "T33n1702_007:0223a11": "為勝者，只由菩薩不受福故。[0223a11] 可訶等者。明不",
    "T33n1702_007:0223a12": "受之由。亦是以果驗因成不受義。意云：果若",
    "T33n1702_007:0223a13": "有漏則知受福，是可訶責。果既無漏則知不",
    "T33n1702_007:0223a14": "受，云何可訶？[0223a14] 無著下。顯對前文不住涅槃。前",
    "T33n1702_007:0223a15": "後相望，共成悲智之義耳。[0223a15] 若住等者。反明也。",
    "T33n1702_007:0223a16": "徵釋。經意云：菩薩作福，若生貪著則成有漏，",
    "T33n1702_007:0223a17": "因既有漏果亦有漏，得三十二相但同輪王，",
    "T33n1702_007:0223a18": "不名為佛。此則因果俱失，成其所疑。今既作",
    "T33n1702_007:0223a19": "福不生貪著，則因成無漏，因既無漏果亦復",
    "T33n1702_007:0223a20": "然，所得三十二相莊嚴法身，名之為佛。云何",
    "T33n1702_007:0223a21": "疑其失因及果？[0223a21] 第二十四疏初標章[0223a21] 若諸菩",
    "T33n1702_007:0223a22": "薩下。指疑起處。即從次前文來。論中即云：「若",
    "T33n1702_007:0223a23": "菩薩不受彼果報」等。[0223a23] 云何下。結成疑也。眾生",
    "T33n1702_007:0223a24": "用者。據佛壽量合滿百年，至八十便入涅槃，",
    "T33n1702_007:0223a25": "意留二十年福，與後代弟子受用。又於佛供",
    "T33n1702_007:0223a26": "養承事，能令眾生獲福無量，斯亦佛福眾生",
    "T33n1702_007:0223a27": "受用也。[0223a27] 問：「前云菩薩不受，今何難佛受用？又",
    "T33n1702_007:0223a28": "前言受是取義，今疑受是用義，文義既異，何",
    "T33n1702_007:0223a29": "以成疑？」[0223a29] 答：「此皆以果驗因也。因中若不受取，",
    "T33n1702_007:0223b01": "果中焉合受用。果中尚自受用，因中豈無受",
    "T33n1702_007:0223b02": "取耶？」[0223b02] 錯解。經意云：「若人言：『如來出現來、入滅",
    "T33n1702_007:0223b03": "去、住世間。』皆不解我所說義。」[0223b03] 是福等者。是彼",
    "T33n1702_007:0223b04": "無漏福德之應報，即無垢果也。果中無有色",
    "T33n1702_007:0223b05": "相故。論云：「佛果無有色相，迭相見故。」又論云：",
    "T33n1702_007:0223b06": "「佛果無別色聲，唯如如。又如如智獨存，故無來",
    "T33n1702_007:0223b07": "去」等。[0223b07] 為化下。或問曰：「既佛果無別色聲來去",
    "T33n1702_007:0223b08": "等，何以出現受福？為眾生受用耶？」故此釋之",
    "T33n1702_007:0223b09": "意，說眾生根熟為能感緣，以佛無緣大悲，無",
    "T33n1702_007:0223b10": "量劫來利他善根熏淨法界以成善習，有感即",
    "T33n1702_007:0223b11": "應任運無心。如一月不下降、百水不上昇，慈",
    "T33n1702_007:0223b12": "善根力法爾如是。正是斷疑之意。若果中有",
    "T33n1702_007:0223b13": "心受用，則因中亦有心受取，果中既是自然，",
    "T33n1702_007:0223b14": "因中足明無著也。[0223b14] 正見。經徵意云：以何義故",
    "T33n1702_007:0223b15": "名為如來？既名為來亦表其去，何言錯解？釋",
    "T33n1702_007:0223b16": "意云：以真佛本來無來去故。[0223b16] 偈云下。標真化",
    "T33n1702_007:0223b17": "異也。如來即是法身，本來不動猶若虛空，故",
    "T33n1702_007:0223b18": "不同化身隨機來去，此非異而異也。[0223b18] 大雲下。",
    "T33n1702_007:0223b19": "釋。此約機心染淨，遂見佛有來去，名為化身。",
    "T33n1702_007:0223b20": "來無所從去無所至，即是不動，名為法身。斯",
    "T33n1702_007:0223b21": "則機見有佛來去，佛實不動云云。自彼於我",
    "T33n1702_007:0223b22": "何為，此中略舉水喻，眾生心則知，月喻法身",
    "T33n1702_007:0223b23": "影喻化體，清濁喻染淨也。水清月現月亦不",
    "T33n1702_007:0223b24": "來，水濁月隱亦非月去，但是水有清濁，非謂",
    "T33n1702_007:0223b25": "月有昇沈。法中亦爾，心淨見佛非是佛來，心",
    "T33n1702_007:0223b26": "垢不見亦非佛去，但是眾生垢淨，非謂諸佛",
    "T33n1702_007:0223b27": "隱顯。[0223b27] 解極等者。謂解極則心絕，心絕則會。如",
    "T33n1702_007:0223b28": "如體本周，故無方所，此明即應之真。[0223b28] 緣至下。",
    "T33n1702_007:0223b29": "明即真之應也。意同大雲。[0223b29] 隱顯斷疑意者。諸",
    "T33n1702_007:0223c01": "佛本無來去，眾生妄見去來，尚無出現之佛，",
    "T33n1702_007:0223c02": "寧有受福之事？[0223c02] 第二十五，論文於此不別敘",
    "T33n1702_007:0223c03": "疑而義意合有也。[0223c03] 初標章[0223c03] 據前下。指疑起處。",
    "T33n1702_007:0223c04": "此從三處來，不可以化等者，第二十二也。濫",
    "T33n1702_007:0223c05": "於輪王故，法身無來去等者，二十四也。斥為",
    "T33n1702_007:0223c06": "錯解故。據遮下。二十三也。[0223c06] 不失等者。彌勒頌",
    "T33n1702_007:0223c07": "云：「得勝忍不失」，一異相反難，為存去故成疑",
    "T33n1702_007:0223c08": "矣。[0223c08] 此約下。懸指斷疑之意。彼約一異雙存而",
    "T33n1702_007:0223c09": "難，此據一異俱非而通也。[0223c09] 破&#x9E81;色。經問答多",
    "T33n1702_007:0223c10": "少，如文可知。疏三。初、引天親約斷疑[0223c10] 偈云下。",
    "T33n1702_007:0223c11": "標也。[0223c11] 論云下。釋也。一真法界數量消滅，非一",
    "T33n1702_007:0223c12": "異故，諸佛證此亦非一異。而言處住者，以非",
    "T33n1702_007:0223c13": "此二義可住著故。[0223c13] 為示下。正顯住意。意以界",
    "T33n1702_007:0223c14": "喻真身，塵喻化身也。塵因界碎故非異，喻從",
    "T33n1702_007:0223c15": "真起應也。塵細界&#x9E81;故非一，喻真實應假也。",
    "T33n1702_007:0223c16": "[0223c16] 無著下。二、破執法。別是一義，非斷疑也。名身",
    "T33n1702_007:0223c17": "即受等四蘊，色身即地等四大。[0223c17] 於中下。以細",
    "T33n1702_007:0223c18": "末破色身，以無所見破名身，無所見即不念",
    "T33n1702_007:0223c19": "也。此段說塵甚多，正是初方便。[0223c19] 大雲下。三、示",
    "T33n1702_007:0223c20": "破相。明方便之相。以能破是細末，所破是&#x9E81;",
    "T33n1702_007:0223c21": "色，能所合之故成科名。[0223c21] 此言下。揀異大小。大",
    "T33n1702_007:0223c22": "乘用觀假想分別起其慧數，破析彼色一一",
    "T33n1702_007:0223c23": "分析至於極微，二乘天眼所不能見，此則細",
    "T33n1702_007:0223c24": "末之極不可破析，名極略色。[0223c24] 非小乘等者。以",
    "T33n1702_007:0223c25": "彼宗迷唯識理，不達諸法即空，計此微塵以",
    "T33n1702_007:0223c26": "為實有故，說積諸微塵以成世界故。《俱舍論》",
    "T33n1702_007:0223c27": "云：「極微微金水，兔羊牛隙城，蚤蝨麥指節，彼",
    "T33n1702_007:0223c28": "後增七倍」等。今此揀去，故云非實塵也。[0223c28] 破微",
    "T33n1702_007:0223c29": "塵。經意云：以何義故說微塵耶？釋意云：以無",
    "T33n1702_007:0224a01": "實體故。又徵意云：所以說微塵空，又說微塵",
    "T33n1702_007:0224a02": "者，何謂也。釋意云：佛所說者，非實微塵是空",
    "T33n1702_007:0224a03": "微塵也。[0224a03] 疏二。初、約斷疑釋[0224a03] 塵碎下。喻說。塵是",
    "T33n1702_007:0224a04": "碎世界為末也，故界&#x9E81;而塵細是非一也。[0224a04] 塵眾",
    "T33n1702_007:0224a05": "聚者。世界是眾塵成故，塵界非異也。[0224a05] 如是下。",
    "T33n1702_007:0224a06": "法合。謂應現十方故非一，同依一體故非異。",
    "T33n1702_007:0224a07": "又依法起化故非一，離法無化故非異。[0224a07] 又若",
    "T33n1702_007:0224a08": "下。二、約破法釋[0224a08] 亦是約喻法說者。若化是實，",
    "T33n1702_007:0224a09": "亦不用佛說，只為是虛餘人不知，故佛說矣。",
    "T33n1702_007:0224a10": "[0224a10] 無著下。引證同此。[0224a10] 破世界。經意云：非唯所起",
    "T33n1702_007:0224a11": "微塵是空微塵，抑亦能起世界亦是空世界。",
    "T33n1702_007:0224a12": "[0224a12] 本論等者，如次文所說，眾生世界者有情世",
    "T33n1702_007:0224a13": "間也。以心法無質不可分析故，但以不念方",
    "T33n1702_007:0224a14": "便破之，念之則有不念則無。故《起信》云：「心生",
    "T33n1702_007:0224a15": "則法生，心滅則法滅」等也。[0224a15] 破和合。經徵意云：",
    "T33n1702_007:0224a16": "以何義故說世界耶？釋意云：世界若實則是一",
    "T33n1702_007:0224a17": "合。佛說一合者，非實有之一合，是空無之一",
    "T33n1702_007:0224a18": "合。疏文中引天親解。[0224a18] 論云下。標也。[0224a18] 大雲下。釋",
    "T33n1702_007:0224a19": "冥合也。冥然合為一也。一即和合故云一合",
    "T33n1702_007:0224a20": "矣。[0224a20] 三千破一者。既言三千則非一義，此乃通",
    "T33n1702_007:0224a21": "明五蘊無一合義。[0224a21] 無著下。二、引無著解。並說",
    "T33n1702_007:0224a22": "等者，情器雙明也。[0224a22] 故有下。且標二摶取。[0224a22] 大雲",
    "T33n1702_007:0224a23": "下。顯明情器俱名世界。謂塵眾則器世界，眾",
    "T33n1702_007:0224a24": "生則有情世界。[0224a24] 摶取為一等者。謂情器不分",
    "T33n1702_007:0224a25": "為一世界也。此一合有二摶取，於五蘊中分",
    "T33n1702_007:0224a26": "色心故，本以合二為一，今則開一成二。然和",
    "T33n1702_007:0224a27": "合摶取蓋是一義，但秦魏譯異耳。一摶取者",
    "T33n1702_007:0224a28": "是名身，眾生世界義不可分，但有一義故。差",
    "T33n1702_007:0224a29": "別摶取者，是器世界聚多微塵成一世界故。",
    "T33n1702_007:0224b01": "故無著論云：「眾生世界有者，此為一摶取，微",
    "T33n1702_007:0224b02": "塵有者，此為差別摶取，二界無實等者故。」《心經》",
    "T33n1702_007:0224b03": "云：「是故空中無色，無受想行識，無眼耳鼻舌",
    "T33n1702_007:0224b04": "身意，無色聲香味觸法」等。[0224b04] 經是名一合相者。",
    "T33n1702_007:0224b05": "約俗諦說有，明在次文。[0224b05] 妄執有。經意云：此一",
    "T33n1702_007:0224b06": "合相無體可說，但為凡夫妄生貪著。[0224b06] 以彼下。",
    "T33n1702_007:0224b07": "釋經中不可說也。五蘊和合無實體故，斯則",
    "T33n1702_007:0224b08": "界歸於塵則無界可取，塵歸唯識則無塵可",
    "T33n1702_007:0224b09": "取，四蘊離念則無心可取也。眾生取著皆由",
    "T33n1702_007:0224b10": "虛妄分別故。《起信》云：「一切境界唯依妄念而",
    "T33n1702_007:0224b11": "有差別。」此明經中但凡夫已下文。[0224b11] 若有下。反",
    "T33n1702_007:0224b12": "顯也。以世界體若是實有，不名虛妄分別，合",
    "T33n1702_007:0224b13": "是正見。世諦說者，即前是名也。同論云：「以彼",
    "T33n1702_007:0224b14": "聚集，第一義不可說」，即前即非也。同前無物可",
    "T33n1702_007:0224b15": "取。[0224b15] 小兒等者。世諦雖說但是假有，凡夫不敏",
    "T33n1702_007:0224b16": "執之為實，猶彼小兒如言執物，見五蘊者不",
    "T33n1702_007:0224b17": "了法空，是法執也。取和合者不達眾法，即我",
    "T33n1702_007:0224b18": "執也。二執不亡故名貪著其事也。迷於事法",
    "T33n1702_007:0224b19": "所知障也。煩惱可知。是依二執起於二障也。",
    "T33n1702_007:0224b20": "[0224b20] 破我法者。前破我法所緣之境，令知不實，今",
    "T33n1702_007:0224b21": "破能緣我法見心，見心乃是所起分別，今即",
    "T33n1702_007:0224b22": "破之，令亡分別入聖道也。故偈云：「非無二得",
    "T33n1702_007:0224b23": "道，遠離於我法。」[0224b23] 斥錯解。經文問答並可知矣。",
    "T33n1702_007:0224b24": "但不解，必不錯解也。[0224b24] 遣言執。經徵意云：以何",
    "T33n1702_007:0224b25": "義故說為不解？釋意云：佛說我人等見，非實",
    "T33n1702_007:0224b26": "我人等見，是假名我人等見，眾生不解謂之",
    "T33n1702_007:0224b27": "為實。所以前科判云錯矣。[0224b27] 虛妄等者。見有我",
    "T33n1702_007:0224b28": "故名為我見，體實無故乃云虛妄，虛妄無實",
    "T33n1702_007:0224b29": "元是不見，如繩處見蛇豈是實見？[0224b29] 如所下。兩",
    "T33n1702_007:0224c01": "意：一、以真如為所，如彼真如不分別故。二、以",
    "T33n1702_007:0224c02": "我法為所，我法本無如所知故。[0224c02] 云何下。徵。[0224c02] 如",
    "T33n1702_007:0224c03": "外道下。釋。[0224c03] 人無我等者。一法界中無我無無",
    "T33n1702_007:0224c04": "我，今對有我說於無我，權說假言故云安置。",
    "T33n1702_007:0224c05": "[0224c05] 法無我等者。以見是心心所法執有此見，名",
    "T33n1702_007:0224c06": "為法執。心法不實故言安置。此文破法我者，",
    "T33n1702_007:0224c07": "是連帶引之，非謂正意也。[0224c07] 相應等者。入地證",
    "T33n1702_007:0224c08": "如也。[0224c08] 不分別者，離分別障也。[0224c08] 即此等者，若存",
    "T33n1702_007:0224c09": "我法即分別無窮，但了二空則自無分別，即",
    "T33n1702_007:0224c10": "此二空觀，為入理之方便也。[0224c10] 除分別。經意云：",
    "T33n1702_007:0224c11": "發菩提心者，於一切法應如是知見信解，不",
    "T33n1702_007:0224c12": "生法相。[0224c12] 疏二。初、明無分別所依二[0224c12] 初、總徵三",
    "T33n1702_007:0224c13": "法。[0224c13] 無著下，節節以疏徵起，以經答之。[0224c13] 何人等",
    "T33n1702_007:0224c14": "者。即經中發菩提心者。[0224c14] 於何法者。即經中一",
    "T33n1702_007:0224c15": "切法。[0224c15] 何方便者。即經中應如是知見信解。[0224c15] 此",
    "T33n1702_007:0224c16": "顯下。二、別釋第三二[0224c16] 初、總標[0224c16] 此顯下。增上心",
    "T33n1702_007:0224c17": "即定也，增上智即慧也。當是增勝上法，故云",
    "T33n1702_007:0224c18": "增上。[0224c18] 知見勝解者，定慧之後位。[0224c18] 於中下。二、別",
    "T33n1702_007:0224c19": "釋二[0224c19] 初、總彰三義[0224c19] 於中者。於彼三事之中也。",
    "T33n1702_007:0224c20": "[0224c20] 若智等者。明此三種體即是智，但依止方便",
    "T33n1702_007:0224c21": "不同，故立三名也。奢摩他此云止，止即是定，",
    "T33n1702_007:0224c22": "智依此定併息萬緣，唯心獨存故云知也。[0224c22] 毘",
    "T33n1702_007:0224c23": "&#x9262;等者。毘&#x9262;舍那此云觀，觀即是慧，依此慧",
    "T33n1702_007:0224c24": "故觀察一切，委細推求歷歷分明故名為見。",
    "T33n1702_007:0224c25": "此二者知見也。三摩提此云等持，但以定慧",
    "T33n1702_007:0224c26": "等處名三摩提，依此義故名為勝解。[0224c26] 言依止",
    "T33n1702_007:0224c27": "者。名依義立也。[0224c27] 以三摩下。二、轉釋後義[0224c27] 自在",
    "T33n1702_007:0224c28": "者。定慧無閡故。[0224c28] 內緣等者。既未證真但緣影",
    "T33n1702_007:0224c29": "像，以真如法離心緣故。今既變影緣如但名",
    "T33n1702_007:0225a01": "勝解，從此能引根本正智，無分別中為近方",
    "T33n1702_007:0225a02": "便。[0225a02] 故云何下。二、正顯無分別理。即論釋經中",
    "T33n1702_007:0225a03": "不生法相，初句徵起，次句正顯。[0225a03] 大雲下。約位",
    "T33n1702_007:0225a04": "釋論。[0225a04] 前方便等者。即知見勝解，此當地前四",
    "T33n1702_007:0225a05": "加行位。[0225a05] 今不分別者，即不生法相，通在十地",
    "T33n1702_007:0225a06": "及佛地也。雖滿分不同，皆用根本無分別智，",
    "T33n1702_007:0225a07": "親證諦理也。如《唯識見道頌》云：「若時於所緣，",
    "T33n1702_007:0225a08": "智都無所得，爾時住唯識，離二取相故。」[0225a08] 顯本",
    "T33n1702_007:0225a09": "寂。經意云：所言法相非實有之法相，是本無",
    "T33n1702_007:0225a10": "之法相，不共者非法相也。勝義諦中不容他",
    "T33n1702_007:0225a11": "故，離性離相非和合故。[0225a11] 相應者。是名法相也。",
    "T33n1702_007:0225a12": "性起為相不離性故，如前金中無器不離金",
    "T33n1702_007:0225a13": "也。[0225a13] 第二十六，論文於此不言斷別疑，故雲外",
    "T33n1702_007:0225a14": "二疏皆攝入前段合疏，詳文合有是故開之。",
    "T33n1702_007:0225a15": "[0225a15] 因聞下。指疑起處。此從二十五中來。[0225a15] 意云下。",
    "T33n1702_007:0225a16": "立理。[0225a16] 即化身下。指無化體。[0225a16] 若爾下。結成疑也。",
    "T33n1702_007:0225a17": "意云：能說之佛既虛，所說之教豈實？持說不",
    "T33n1702_007:0225a18": "實之教，寧有福耶？[0225a18] 功德。經文校量可解。阿僧",
    "T33n1702_007:0225a19": "祇此云無數，發菩薩心者揀餘人。[0225a19] 偈云下。標。",
    "T33n1702_007:0225a20": "[0225a20] 論云下。釋。先牒疑縱之。[0225a20] 而彼下。據理奪之。[0225a20] 無",
    "T33n1702_007:0225a21": "量下。揀有量等。斯則三重顯於持說之勝。[0225a21] 不",
    "T33n1702_007:0225a22": "染。經徵意云：云何演說便獲如是功德？釋文",
    "T33n1702_007:0225a23": "可見。前云發菩薩心者，意在於此，若非菩薩",
    "T33n1702_007:0225a24": "焉能如是。[0225a24] 無著下。初、引解二[0225a24] 初、申經意[0225a24] 既說",
    "T33n1702_007:0225a25": "法之心，如彼真如無有分別，不取能所說相，",
    "T33n1702_007:0225a26": "所獲功德利益至矣，故決定說也。[0225a26] 無所染者。",
    "T33n1702_007:0225a27": "即無分別不取不動也。此則正是斷疑之意。",
    "T33n1702_007:0225a28": "謂佛所有說皆如真實，傳授之人要皆如是，",
    "T33n1702_007:0225a29": "既如其法福乃無邊，何疑持說無福德耶？又",
    "T33n1702_007:0225b01": "如偈云：「諸佛說法時，不言是化身，以不如是",
    "T33n1702_007:0225b02": "說，是故彼說正。」意云：若言是化則人無敬心，",
    "T33n1702_007:0225b03": "所說之法寧肯信受？由不說故人皆宗奉，所",
    "T33n1702_007:0225b04": "說之教咸悉受持，無漏之福自然無量等。[0225b04] 云",
    "T33n1702_007:0225b05": "何下。二、銷經文。[0225b05] 不可等者。此明離於說相，非",
    "T33n1702_007:0225b06": "全不說。前云無法可說。《淨名》無說無示，是名",
    "T33n1702_007:0225b07": "說法，故魏經云如不演說。[0225b07] 若異下。反明。以取",
    "T33n1702_007:0225b08": "相故，有分別故，不如如故。既不如如，即成顛",
    "T33n1702_007:0225b09": "倒。[0225b09] 又說時下。約事明無染。前約不稱理，今約",
    "T33n1702_007:0225b10": "不稱事。夫說法者本為利生，今為名利豈非",
    "T33n1702_007:0225b11": "染說。[0225b11] 大雲下。二、引大雲解。生滅心行即有所",
    "T33n1702_007:0225b12": "得分別取相，今既不以，即與如合，故曰如如。",
    "T33n1702_007:0225b13": "上如即似義，下如即真如，似於真如故曰如",
    "T33n1702_007:0225b14": "如。[0225b14] 心境如者。即兩皆真如，無似義也。[0225b14] 則無染",
    "T33n1702_007:0225b15": "者。謂擬心即差便名為染。故論云：「動即有苦，",
    "T33n1702_007:0225b16": "果不離因。」此則微細念慮盡名為染，不必貪",
    "T33n1702_007:0225b17": "欲。[0225b17] 第二十七疏初標章[0225b17] 若諸下。指疑起處。此",
    "T33n1702_007:0225b18": "從二十六中來。以化身如來常說法故，前雖",
    "T33n1702_007:0225b19": "無文而有此意。[0225b19] 云何下。結成疑也。涅槃即是",
    "T33n1702_007:0225b20": "不動無為義，如前文云：「若人言如來若來去",
    "T33n1702_007:0225b21": "坐臥，即不解所說義。如來者，無所從來亦無",
    "T33n1702_007:0225b22": "所去，故名如來。」斯則佛入涅槃也。意云：涅槃",
    "T33n1702_007:0225b23": "寂靜、說法喧動，動寂相反，云何兩存？經徵意",
    "T33n1702_007:0225b24": "云：以何義故，佛常說而不閡涅槃，如論所敘？",
    "T33n1702_007:0225b25": "釋意云：常佛有妙智，觀諸法空如夢幻等，雖",
    "T33n1702_007:0225b26": "現說法似有為相，而常住涅槃無作之理，復",
    "T33n1702_007:0225b27": "何疑哉？若於論外不作斷疑釋者，此文但責",
    "T33n1702_007:0225b28": "說法不染。徵意云：以何義故，說法之時不取",
    "T33n1702_007:0225b29": "於相，得合真如不動不染耶？釋意云：但觀諸",
    "T33n1702_007:0225c01": "有為相，猶如夢幻等，自然於說不取不著契",
    "T33n1702_007:0225c02": "合真如，無有動搖分別等也。[0225c02] 疏文二。初、開章",
    "T33n1702_007:0225c03": "指文[0225c03] 魏本等者。以彼此二經皆說譬喻，就中",
    "T33n1702_007:0225c04": "彼廣此略。今則標廣以釋於中下。[0225c04] 二、隨章辨",
    "T33n1702_007:0225c05": "釋三[0225c05] 初、約兩論釋魏本中九喻。二、初文者。[0225c05] 偈",
    "T33n1702_007:0225c06": "云下。標。[0225c06] 論云下。釋。初釋前二句，真化不一故",
    "T33n1702_007:0225c07": "非有為，真化不異故不離有為。[0225c07] 言諸佛者。揀",
    "T33n1702_007:0225c08": "小乘涅槃一向寂滅，如來涅槃悲智兼運，名",
    "T33n1702_007:0225c09": "無住處。[0225c09] 何故下。躡前徵起，釋後二句，徵意可",
    "T33n1702_007:0225c10": "知。[0225c10] 由妙智等者。妙智揀二乘&#x9E81;智，正觀揀凡",
    "T33n1702_007:0225c11": "夫倒見，既以妙智正觀有為諸法，如夢幻等，",
    "T33n1702_007:0225c12": "故涉有而不住有，觀空而不住空，用而常寂、",
    "T33n1702_007:0225c13": "寂而常用，故終日說法終日涅槃。如《華嚴疏》",
    "T33n1702_007:0225c14": "云：「寂寥於萬化之域，動用於一虛之中」也。故",
    "T33n1702_007:0225c15": "知若不涉有，豈名大乘涅槃，若不證如，何名",
    "T33n1702_007:0225c16": "無染說法，言雖似反意乃相符。善現約極違",
    "T33n1702_007:0225c17": "以申疑，如來據極順以通釋，理實深妙光茲",
    "T33n1702_007:0225c18": "末篇。[0225c18] 二、兼無著下。初、指論分文。[0225c18] 此偈者。魏經",
    "T33n1702_007:0225c19": "文也。[0225c19] 四有為者。即下自性等四。[0225c19] 初自性下。二、",
    "T33n1702_007:0225c20": "隨文正釋四。初、文二[0225c20] 初、釋章意[0225c20] 此見等者，謂",
    "T33n1702_007:0225c21": "見相二分，以自證分為體，然此三法是生死",
    "T33n1702_007:0225c22": "之自性，一切生死從此而生，故名此三為根",
    "T33n1702_007:0225c23": "本矣，此通八識也。[0225c23] 一星下。二、別解文三[0225c23] 初、文",
    "T33n1702_007:0225c24": "見分者，雲云第六識也。計度分別緣共相境，",
    "T33n1702_007:0225c25": "世間諸智盡在其中，故以星光況於此識。此",
    "T33n1702_007:0225c26": "約執計強盛，故獨指第六，非不通八也。[0225c26] 無智",
    "T33n1702_007:0225c27": "等者。此中法喻相兼，文猶闕略。若具配屬，即",
    "T33n1702_007:0225c28": "法喻四對，謂以日喻智、以星喻識、以明喻悟、",
    "T33n1702_007:0225c29": "以闇喻迷。且如喻中，意云無日闇中有星光",
    "T33n1702_007:0226a01": "故，有日明中無星光故，法中無智迷中有識",
    "T33n1702_007:0226a02": "用故，有智悟中無分別故。其猶昏夜日光黯",
    "T33n1702_007:0226a03": "然，唯星獨存略辨南北，杲日纔現星光自存。",
    "T33n1702_007:0226a04": "法中亦爾，生死迷中本智未顯，意識分別似",
    "T33n1702_007:0226a05": "有鑒覺，若智顯彰光明遍照，分別念慮泯然",
    "T33n1702_007:0226a06": "無餘。[0226a06] 無彼光者。此約分喻。喻中俱無星光，而",
    "T33n1702_007:0226a07": "不無星體，法中融同一智，無別識心故。[0226a07] 二中",
    "T33n1702_007:0226a08": "如目等者。意云：翳若在眼則見毛輪，執若在",
    "T33n1702_007:0226a09": "意見實我法。若正配法喻，即翳喻第七識，毛",
    "T33n1702_007:0226a10": "輪等喻所見分。今標云翳喻所見分者，此有",
    "T33n1702_007:0226a11": "三意：一、密配第七識，謂若但取毛輪則唯喻",
    "T33n1702_007:0226a12": "所見，第七意識無因可收，故此密配無所遺",
    "T33n1702_007:0226a13": "也。二、交互影略，以喻上舉能法中言所，自然",
    "T33n1702_007:0226a14": "影略，說收所餘。三、顯示毛月無有體性，意雖",
    "T33n1702_007:0226a15": "在所，今&#x5374;舉能，以顯所從能生，足知無體也。",
    "T33n1702_007:0226a16": "[0226a16] 以顛倒見者。出無體所以。於無見有故云顛",
    "T33n1702_007:0226a17": "倒，取無義者，情有理無故。[0226a17] 三中燈喻識者，理",
    "T33n1702_007:0226a18": "則雖通，義當前五，以六七八識各有配故。[0226a18] 燈",
    "T33n1702_007:0226a19": "約等者。以膏油喻貪愛，以燈喻識，若無膏油",
    "T33n1702_007:0226a20": "則燈光不起，若無貪愛則識念不生。故論云：",
    "T33n1702_007:0226a21": "「依止貪愛法住。」然此上三喻，皆是能熏染污",
    "T33n1702_007:0226a22": "根本，故通名自性相。其所熏第八識持種引",
    "T33n1702_007:0226a23": "心，配屬雲喻如下所明。或可星喻見分，翳目",
    "T33n1702_007:0226a24": "所見毛月喻相分，燈喻自證分，自證分即第",
    "T33n1702_007:0226a25": "八識。其後雲喻，但況識中種子為未來法。[0226a25] 著",
    "T33n1702_007:0226a26": "所住味者。即是味著所住。[0226a26] 幻喻等者。即約所",
    "T33n1702_007:0226a27": "幻境說。如結巾為兔、結草為馬，乃至變現種",
    "T33n1702_007:0226a28": "種境界。[0226a28] 以器下。所喻法也。六塵境界不一，故",
    "T33n1702_007:0226a29": "云種種。[0226a29] 無著下。會釋科文。大雲釋意可知。能",
    "T33n1702_007:0226b01": "變之識尚猶不實，所變之境豈得有體？故《起",
    "T33n1702_007:0226b02": "信》云：「一切境界唯依妄念而有差別，若離心",
    "T33n1702_007:0226b03": "念則無一切境界之相。」[0226b03] 三隨下二。初、釋章意。",
    "T33n1702_007:0226b04": "[0226b04] 自身等者。明身受當體是過失。[0226b04] 觀此等者。隨",
    "T33n1702_007:0226b05": "順出離也。又解等者，執著身受是隨順過失",
    "T33n1702_007:0226b06": "也。所謂執身為常、執受為樂，即是顛倒，顛倒",
    "T33n1702_007:0226b07": "即過失也。[0226b07] 初露下。二、正解文二。初者、少時[0226b07] 住",
    "T33n1702_007:0226b08": "者如草上之露，日出即晞，眾生妄身亦復如",
    "T33n1702_007:0226b09": "是。然有三意：一、命修短，有纔生即死故。二、比",
    "T33n1702_007:0226b10": "於上界時極促故。三、念念遷謝，即生即滅故。",
    "T33n1702_007:0226b11": "有斯三意故曰少時。[0226b11] 二中受用事者。受能領",
    "T33n1702_007:0226b12": "納，即此領納是受之用，即此受用便名為事。",
    "T33n1702_007:0226b13": "[0226b13] 受想等者，因即是觸受之因故，想能助受故。",
    "T33n1702_007:0226b14": "《俱舍》云：「受同飲食，想同助味。」[0226b14] 三法不定者。有",
    "T33n1702_007:0226b15": "三釋：一則苦樂捨三受不定也。二則受想因",
    "T33n1702_007:0226b16": "於三法而不定，三法即違順等三境也。三則",
    "T33n1702_007:0226b17": "受想觸為三，三皆不定也，以一不定餘皆不",
    "T33n1702_007:0226b18": "定故。然此雖說想觸，意明於受，如風水相投",
    "T33n1702_007:0226b19": "即有泡起，觸想和合則有受生，是故以泡喻",
    "T33n1702_007:0226b20": "於受也。故大雲云：「水上之泡出沒不定，心中",
    "T33n1702_007:0226b21": "之受苦樂不常。」[0226b21] 苦體等者。受是苦體。苦謂三",
    "T33n1702_007:0226b22": "苦。彼苦身中，有苦生故是苦苦，破滅是壞苦，",
    "T33n1702_007:0226b23": "不相離是行苦。逐境住情妄生樂想，故名隨",
    "T33n1702_007:0226b24": "順。[0226b24] 功德施下。意說壽命，不同前義。喻則可知。",
    "T33n1702_007:0226b25": "[0226b25] 法中始生等者。託蘊腹中名生，形體未成即",
    "T33n1702_007:0226b26": "有死者。纔生者，生下即死也。暫停住者，五歲",
    "T33n1702_007:0226b27": "十歲乃至百歲通名暫住。初天所見，人間半",
    "T33n1702_007:0226b28": "百尚同晝夜，況聖智乎。故《正法念經》云：「有於",
    "T33n1702_007:0226b29": "胎藏中死，有生而已命終，有能行便亡，有能",
    "T33n1702_007:0226c01": "走便卒，雖修短之異皆歸死處。」故《淨名》云：「是",
    "T33n1702_007:0226c02": "身虛偽，假以澡浴衣食，必歸磨滅。」[0226c02] 四隨下三。",
    "T33n1702_007:0226c03": "初、釋章意。[0226c03] 隨順人法等者。二空真智能出二",
    "T33n1702_007:0226c04": "死，方便觀察名為隨順。[0226c04] 二、正解文三[0226c04] 初、如夢",
    "T33n1702_007:0226c05": "者。人之神遊也。以過去所作見聞事業皆是",
    "T33n1702_007:0226c06": "所念之處，與夜來夢無有差別，憶之可說掬",
    "T33n1702_007:0226c07": "之不見。如經云：「如寤時人說夢中事」，心縱精",
    "T33n1702_007:0226c08": "明，欲何因緣取夢中物？[0226c08] 唯念性者。以念為體",
    "T33n1702_007:0226c09": "性故，念之似有不念全無。[0226c09] 觀察等者。謂白日",
    "T33n1702_007:0226c10": "見聞境界所熏，夢中宛然還見，雖即無人造",
    "T33n1702_007:0226c11": "作，境界分明現前。[0226c11] 如是下。法合。過去業因所",
    "T33n1702_007:0226c12": "熏，感招現在果報，雖則無人造作，不免生死",
    "T33n1702_007:0226c13": "輪迴。故《淨名》云：「無我無造無受者，善惡之業",
    "T33n1702_007:0226c14": "亦不亡。」若夢寤時則夢所見事一無所有，若",
    "T33n1702_007:0226c15": "迷覺已則生死輪迴杜絕蹤跡。故《起信》云：「應",
    "T33n1702_007:0226c16": "觀過去所念諸法恍忽如夢。」[0226c16] 二中不住生滅，",
    "T33n1702_007:0226c17": "文異義同。凡是有為，即生即滅，無異時也。以",
    "T33n1702_007:0226c18": "無性故，體虛妄故。經云：「因緣和合，虛妄有生，",
    "T33n1702_007:0226c19": "因緣別離，虛妄名滅。」《楞伽經》云：「初生即有滅，",
    "T33n1702_007:0226c20": "不為愚者說。」《起信》云：「應觀現在所念之法猶",
    "T33n1702_007:0226c21": "如雲光。」[0226c21] 三中子時者。在種子位時。[0226c21] 根本等者。",
    "T33n1702_007:0226c22": "應云阿梨耶識在種子位時，為一切法作種子",
    "T33n1702_007:0226c23": "根本，以一切諸法從種子生故。[0226c23] &#x9E81;惡種者。有",
    "T33n1702_007:0226c24": "漏種也。以無漏種子，為細妙故。[0226c24] 似空者。喻多",
    "T33n1702_007:0226c25": "也。《華嚴》云：「若此惡業有體相者，盡虛空界不",
    "T33n1702_007:0226c26": "能容受。」[0226c26] 如雲者。空喻種子，雲喻未來所起現",
    "T33n1702_007:0226c27": "行之法，以雲依空忽然起故。故《起信》云：「應觀",
    "T33n1702_007:0226c28": "未來所現諸法，猶如於雲忽爾而起。」[0226c28] 無著下。",
    "T33n1702_007:0226c29": "通明三事，結釋科文。[0226c29] 大雲下。顯無著科意。三",
    "T33n1702_007:0227a01": "世既空，憑何有我執，我既不出離，達無我者",
    "T33n1702_007:0227a02": "必出離也。故偈云：「觀根及受用，觀於三世事，",
    "T33n1702_007:0227a03": "於有為法中，得無垢自在。」[0227a03] 二中諸經等者。謂",
    "T33n1702_007:0227a04": "如來說法，多以夢幻虛假之事，況諸法空義，",
    "T33n1702_007:0227a05": "或廣或略，散在諸經諸論，隨何經論宗趣雖",
    "T33n1702_007:0227a06": "殊，大意皆破眾生遍計情執。或情執多者，不",
    "T33n1702_007:0227a07": "達法者，約喻生疑，病既連綿藥還灑迤，以悟",
    "T33n1702_007:0227a08": "為限，法喻重重。今約《華嚴．十忍品》疏文，兼攝",
    "T33n1702_007:0227a09": "大乘論意勢，顯諸喻意，令無混濫也。[0227a09] 一切法",
    "T33n1702_007:0227a10": "空者。此是義宗。若是上根聞之便解，中根之",
    "T33n1702_007:0227a11": "類一喻即明，下根之流展轉生惑。更以諸喻",
    "T33n1702_007:0227a12": "如下所辨。[0227a12] 現見等者。難曰：諸法若不見，任說",
    "T33n1702_007:0227a13": "法皆空，現見歷然在，因何得是空？[0227a13] 故說如幻",
    "T33n1702_007:0227a14": "下。以喻釋喻也。下皆準此。[0227a14] 愛著等者。難曰：眾",
    "T33n1702_007:0227a15": "生不愛著，任說法如幻，既生愛著心，云何得",
    "T33n1702_007:0227a16": "如幻？[0227a16] 故說如焰下。釋也。[0227a16] 不得水者。難曰：貪求",
    "T33n1702_007:0227a17": "若不得，任說法如焰，求者皆遂心，云何得如",
    "T33n1702_007:0227a18": "焰？[0227a18] 故說如夢下。釋也。[0227a18] 夢造等者。難曰：善惡無",
    "T33n1702_007:0227a19": "果報，任說法如夢，因果事昭然，云何得如夢？",
    "T33n1702_007:0227a20": "[0227a20] 故說如影下。釋也。妍，美好也。媸，醜陋也。此說",
    "T33n1702_007:0227a21": "對鏡之色。高低者，此說對谷之聲也。[0227a21] 一一應",
    "T33n1702_007:0227a22": "者。無一像而不應色，無一響而不應聲。[0227a22] 無雜",
    "T33n1702_007:0227a23": "亂等者。必不對美現醜、對高應低。[0227a23] 故利樂等",
    "T33n1702_007:0227a24": "者。難曰：菩薩不化生，任說如影響。菩薩既化",
    "T33n1702_007:0227a25": "生，云何如影響？[0227a25] 故說如化下。釋也。[0227a25] 作化事者[0227a25] ",
    "T33n1702_007:0227a26": "不可謂作化事便言為實，不可謂度眾生便",
    "T33n1702_007:0227a27": "謂眾生實有。良為眾生即空，迷故不覺為說",
    "T33n1702_007:0227a28": "今覺，若實有體化之何益。故《淨名》云：「觀眾生",
    "T33n1702_007:0227a29": "如幻化、如水月鏡像、如龜毛兔角」等。文殊問",
    "T33n1702_007:0227b01": "云：「若然者，菩薩云何行慈？」維摩詰言：「為眾生",
    "T33n1702_007:0227b02": "說如是法，是真實慈也。」[0227b02] 上來五重徵釋皆顯",
    "T33n1702_007:0227b03": "法空，蓋因喻生迷，遂展轉訓曉，極茲後位喻",
    "T33n1702_007:0227b04": "盡法彰，疑&#x6C37;自釋然。諸經中，或說乾城水月、",
    "T33n1702_007:0227b05": "杌鬼繩蛇、翳目空華、龜毛兔角等，皆隨機隨",
    "T33n1702_007:0227b06": "說引令得出，必不依次有是五重也。秦經夢",
    "T33n1702_007:0227b07": "幻等者，以夢等四事皆無體性，若觀有為諸",
    "T33n1702_007:0227b08": "法如其夢等，則空理易明。露電二事暫有即",
    "T33n1702_007:0227b09": "無，若觀諸法如其露電，則無常自顯。[0227b09] 悟真空",
    "T33n1702_007:0227b10": "下。顯益。[0227b10] 不住相者。凡夫迷真空既住相，當知",
    "T33n1702_007:0227b11": "悟真空即不住相也。住即執取染著之義。又",
    "T33n1702_007:0227b12": "凡夫顛倒不了無常，故戀世間不務修進，當",
    "T33n1702_007:0227b13": "知達彼一切悉無常性，念念遷謝下住不久，",
    "T33n1702_007:0227b14": "由是怖畏生死樂趣涅槃，如救頭然寸陰是",
    "T33n1702_007:0227b15": "競。所以佛於涅槃會中，偏讚此觀以為第一。",
    "T33n1702_007:0227b16": "然二句中各有解行，配釋可知。[0227b16] 妙符下。結歎。",
    "T33n1702_007:0227b17": "[0227b17] 符破相宗者。歎前四喻也。然佛一代教門，就",
    "T33n1702_007:0227b18": "大乘中宗塗有三：一、法相宗，謂《解深密》等經，",
    "T33n1702_007:0227b19": "《瑜珈》、《唯識》等論。二、破相宗，謂《般若》等經，《中》、《百》、",
    "T33n1702_007:0227b20": "《門》等論。三、法性宗，謂《法華》、《涅槃》等經，《起信》、《寶",
    "T33n1702_007:0227b21": "性》等論。既般若宗於破相，今說有為，喻以夢",
    "T33n1702_007:0227b22": "幻泡影，則妙符宗旨也。[0227b22] 示亡情等者。歎後二",
    "T33n1702_007:0227b23": "喻。若觀世間諸法如電露等，自不繫情於身",
    "T33n1702_007:0227b24": "命財而生常解。又由前四喻故慧解亡情，由",
    "T33n1702_007:0227b25": "後二喻故習定亡情。又前亡執有之情，後亡",
    "T33n1702_007:0227b26": "計常之情。若不覺空無常，即繫情於身命資",
    "T33n1702_007:0227b27": "具。今既悟此空無常理，則情念沮壞、真智現",
    "T33n1702_007:0227b28": "前。斯則上合經宗故云妙，下契物情故云巧",
    "T33n1702_007:0227b29": "也。[0227b29] 魏譯下。牒問也。或問曰：「魏譯九喻，秦經略",
    "T33n1702_007:0227c01": "三者，何也？」今此牒之。[0227c01] 以星下。釋通。[0227c01] 有體者。雖",
    "T33n1702_007:0227c02": "星不如日，燈藉膏油，未是全空，故云有體。[0227c02] 雲",
    "T33n1702_007:0227c03": "種者。法喻雙舉。雲能含雨，種必生芽，故曰含",
    "T33n1702_007:0227c04": "生。[0227c04] 難契等者。本為執情堅固不了即空，由是",
    "T33n1702_007:0227c05": "設喻以蕩分別。若觀有體之物便同折色，難",
    "T33n1702_007:0227c06": "悟即空，空觀不成故云難契。[0227c06] 潛滋等者。既不",
    "T33n1702_007:0227c07": "了無常，唯於境相而生常想，不能捨離，縱不",
    "T33n1702_007:0227c08": "故意任運生情，不覺而起，故曰潛也。[0227c08] 取意等",
    "T33n1702_007:0227c09": "者。先德皆云：「敵對唐梵則奘稱能，取意譯經",
    "T33n1702_007:0227c10": "則什為最。」然雲等三喻，則直下翦除，於餘六",
    "T33n1702_007:0227c11": "中又換一喻，謂以影代翳也。所以換者，影並",
    "T33n1702_007:0227c12": "於翳，空義顯故。[0227c12] 流通。經文可見。[0227c12] 佛說是經已",
    "T33n1702_007:0227c13": "者。本為空生致問，故佛答降住修行。答問既",
    "T33n1702_007:0227c14": "終便合經畢，仍以躡跡起疑連環二十七段，",
    "T33n1702_007:0227c15": "洎乎此文疑念&#x6C37;釋。既善吉無問，故能仁杜",
    "T33n1702_007:0227c16": "宣。一卷經內，雖兼有師資，以其就勝故但云",
    "T33n1702_007:0227c17": "佛說。長老等義如前所解。[0227c17] 疏二。初、隨經文別",
    "T33n1702_007:0227c18": "釋[0227c18] 近事男女者。標釋可知。亦云近住男、清信",
    "T33n1702_007:0227c19": "男等，並可知。[0227c19] 非天者。亦非人也。謂非天人趣",
    "T33n1702_007:0227c20": "之所攝故，亦云無酒。[0227c20] 如實等者。說理如理、說",
    "T33n1702_007:0227c21": "事如事故。[0227c21] 果淨者，依解起行得無漏故。[0227c21] 無著",
    "T33n1702_007:0227c22": "下。二、引論疏讚釋[0227c22] 無覺者。不發二空智也。二",
    "T33n1702_007:0227c23": "執牢固如石之堅，石猶可磨可琢，聞經不能",
    "T33n1702_007:0227c24": "無我而解，不啻於石，故云過於。詩云：「我心匪",
    "T33n1702_007:0227c25": "石不可轉也。」轉猶動也。磨琢皆是動義。[0227c25] 又論",
    "T33n1702_007:0227c26": "云下。人於深法不能覺及信，世人多如此，是",
    "T33n1702_007:0227c27": "故法荒廢。[0227c27] 無因者，無大乘正因，不得菩提故。",
    "T33n1702_007:0227c28": "[0227c28] 總持法者，祕密般若也。深句義者，顯了般若",
    "T33n1702_007:0227c29": "也。或總持法是經文，深句義是本偈。[0227c29] 從尊者。",
    "T33n1702_007:0228a01": "即彌勒、無著也。廣說即自指論文。[0228a01] 佛母者。以",
    "T33n1702_007:0228a02": "能生諸佛及菩提法故。餘文易知。"
}