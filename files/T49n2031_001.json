{
    "T49n2031_001:0015a03": "異部宗輪論一卷",
    "T49n2031_001:0015a05": "世友菩薩造",
    "T49n2031_001:0015a06": "三藏法師玄奘譯",
    "T49n2031_001:0015a07": "　佛般涅槃後　　適滿百餘年",
    "T49n2031_001:0015a08": "　聖教異部興　　便引不饒益",
    "T49n2031_001:0015a09": "　展轉執異故　　隨有諸部起",
    "T49n2031_001:0015a10": "　依自阿笈摩　　說彼執令厭",
    "T49n2031_001:0015a11": "　世友大菩薩　　具大智覺慧",
    "T49n2031_001:0015a12": "　釋種真苾芻　　觀彼時思擇",
    "T49n2031_001:0015a13": "　等觀諸世間　　種種見漂轉",
    "T49n2031_001:0015a14": "　分破牟尼語　　彼彼宗當說",
    "T49n2031_001:0015a15": "　應審觀佛教　　聖諦說為依",
    "T49n2031_001:0015a16": "　如採沙中金　　擇取其真實",
    "T49n2031_001:0015a17": "如是傳聞。佛薄伽梵般涅槃後。百有餘年去",
    "T49n2031_001:0015a18": "聖時淹。如日久沒。摩竭陀國俱蘇摩城王號",
    "T49n2031_001:0015a19": "無憂。統攝贍部。感一白蓋。化洽人神。是時",
    "T49n2031_001:0015a20": "佛法大眾初破。謂因四眾共議大天五事不",
    "T49n2031_001:0015a21": "同。分為兩部。一大眾部。二上座部。四眾者",
    "T49n2031_001:0015a22": "何。一龍象眾。二邊鄙眾。三多聞眾。四大德",
    "T49n2031_001:0015a23": "眾。其五事者。如彼頌言。",
    "T49n2031_001:0015a24": "　餘所誘無知　　猶豫他令入",
    "T49n2031_001:0015a25": "　道因聲故起　　是名真佛教",
    "T49n2031_001:0015a26": "後即於此第二百年。大眾部中流出三部。一",
    "T49n2031_001:0015a27": "一說部。二說出世部。三雞胤部。次後於此第",
    "T49n2031_001:0015a28": "二百年。大眾部中復出一部。名多聞部。次後",
    "T49n2031_001:0015a29": "於此第二百年。大眾部中更出一部。名說假",
    "T49n2031_001:0015b01": "部。第二百年滿時。有一出家外道。捨邪歸正。",
    "T49n2031_001:0015b02": "亦名大天。大眾部中出家受具。多聞精進。居",
    "T49n2031_001:0015b03": "制多山。與彼部僧重詳五事。因茲乖諍分為",
    "T49n2031_001:0015b04": "三部。一制多山部。二西山住部。三北山住部。",
    "T49n2031_001:0015b05": "如是大眾部四破或五破。本末別說合成九",
    "T49n2031_001:0015b06": "部。一大眾部。二一說部。三說出世部。四雞胤",
    "T49n2031_001:0015b07": "部。五多聞部。六說假部。七制多山部。八西山",
    "T49n2031_001:0015b08": "住部。九北山住部。其上座部經爾所時一味",
    "T49n2031_001:0015b09": "和合。三百年初有少乖諍。分為兩部。一說一",
    "T49n2031_001:0015b10": "切有部。亦名說因部。二即本上座部。轉名雪",
    "T49n2031_001:0015b11": "山部。後即於此第三百年。從說一切有部流",
    "T49n2031_001:0015b12": "出一部。名犢子部。次後於此第三百年。從犢",
    "T49n2031_001:0015b13": "子部流出四部。一法上部。二賢胄部。三正量",
    "T49n2031_001:0015b14": "部。四密林山部。次後於此第三百年。從說一",
    "T49n2031_001:0015b15": "切有部。復出一部。名化地部。次後於此第三",
    "T49n2031_001:0015b16": "百年。從化地部流出一部。名法藏部。自稱我",
    "T49n2031_001:0015b17": "襲採菽氏師。至三百年末。從說一切有部。",
    "T49n2031_001:0015b18": "復出一部。名飲光部。亦名善歲部。至第四百",
    "T49n2031_001:0015b19": "年初。從說一切有部。復出一部。名經量部。亦",
    "T49n2031_001:0015b20": "名說轉部。自稱我以慶喜為師。如是上座部",
    "T49n2031_001:0015b21": "七破或八破。本末別說成十一部。一說一切",
    "T49n2031_001:0015b22": "有部。二雪山部。三犢子部。四法上部。五賢胄",
    "T49n2031_001:0015b23": "部。六正量部。七密林山部。八化地部。九法藏",
    "T49n2031_001:0015b24": "部。十飲光部。十一經量部。如是諸部。本宗末",
    "T49n2031_001:0015b25": "宗同義異義。我今當說。此中大眾部。一說部。",
    "T49n2031_001:0015b26": "說出世部。雞胤部。本宗同義者。謂四部同說。",
    "T49n2031_001:0015b27": "諸佛世尊皆是出世。一切如來無有漏法。諸",
    "T49n2031_001:0015b28": "如來語皆轉法輪。佛以一音說一切法。世尊",
    "T49n2031_001:0015b29": "所說無不如義。如來色身實無邊際。如來威",
    "T49n2031_001:0015c01": "力亦無邊際。諸佛壽量亦無邊際。佛化有情",
    "T49n2031_001:0015c02": "令生淨信無厭足心。佛無睡夢。如來答問不",
    "T49n2031_001:0015c03": "待思惟。佛一切時不說名等。常在定故。然諸",
    "T49n2031_001:0015c04": "有情。謂說名等歡喜踊躍。一剎那心了一切",
    "T49n2031_001:0015c05": "法。一剎那心相應般若知一切法。諸佛世尊",
    "T49n2031_001:0015c06": "盡智無生智恒常隨轉。乃至般涅槃。一切菩",
    "T49n2031_001:0015c07": "薩入母胎中。皆不執受羯剌藍頞部曇閉尸",
    "T49n2031_001:0015c08": "鍵南為自體。一切菩薩入母胎時。作白象形。",
    "T49n2031_001:0015c09": "一切菩薩出母胎時。皆從右脇。一切菩薩不",
    "T49n2031_001:0015c10": "起欲想恚想害想。菩薩為欲饒益有情。願生",
    "T49n2031_001:0015c11": "惡趣隨意能往。以一剎那現觀邊智。遍知四",
    "T49n2031_001:0015c12": "諦諸相差別。眼等五識身有染有離染。色無",
    "T49n2031_001:0015c13": "色界具六識身。五種色根肉團為體。眼不見",
    "T49n2031_001:0015c14": "色。耳不聞聲。鼻不嗅香。舌不嘗味。身不覺",
    "T49n2031_001:0015c15": "觸。在等引位有發語言。亦有調伏心。亦有",
    "T49n2031_001:0015c16": "淨作意。所作已辦無容受法。諸預流者。心",
    "T49n2031_001:0015c17": "心所法能了自性。有阿羅漢為餘所誘。猶有",
    "T49n2031_001:0015c18": "無知。亦有猶豫。他令悟入道因聲起。苦能",
    "T49n2031_001:0015c19": "引道。苦言能助。慧為加行。能滅眾苦。亦能引",
    "T49n2031_001:0015c20": "樂。苦亦是食。第八地中亦得久住。乃至性",
    "T49n2031_001:0015c21": "地法皆可說有退。預流者有退義。阿羅漢無",
    "T49n2031_001:0015c22": "退義。無世間正見。無世間信根。無無記法。入",
    "T49n2031_001:0015c23": "正性離生時。可說斷一切結。諸豫流者。造一",
    "T49n2031_001:0015c24": "切惡唯除無間。佛所說經皆是了義。無為法",
    "T49n2031_001:0015c25": "有九種。一擇滅。二非擇滅。三虛空。四空無邊",
    "T49n2031_001:0015c26": "處。五識無邊處。六無所有處。七非想非非想",
    "T49n2031_001:0015c27": "處。八緣起支性。九聖道支性。心性本淨客",
    "T49n2031_001:0015c28": "隨煩惱之所雜染。說為不淨。隨眠非心。非心",
    "T49n2031_001:0015c29": "所法。亦無所緣。隨眠異纏。纏異隨眠。應說隨",
    "T49n2031_001:0016a01": "眠與心不相應。纏與心相應。過去未來非實",
    "T49n2031_001:0016a02": "有體。一切法處非所知非所識量。非所通",
    "T49n2031_001:0016a03": "達。都無中有。諸預流者亦得靜慮。如是等是",
    "T49n2031_001:0016a04": "本宗同義。此四部末宗異義者。如如聖諦諸",
    "T49n2031_001:0016a05": "相差別。如是如是。有別現觀。有少法是自所",
    "T49n2031_001:0016a06": "作。有少法是他所作。有少法是俱所作。有",
    "T49n2031_001:0016a07": "少法從眾緣生。有於一時二心俱起。道與煩",
    "T49n2031_001:0016a08": "惱容俱現前。業與異熟有俱時轉。種即為",
    "T49n2031_001:0016a09": "芽。色根大種有轉變義。心心所法無轉變",
    "T49n2031_001:0016a10": "義。心遍於身。心隨依境。卷舒可得。諸如是",
    "T49n2031_001:0016a11": "等末宗所執。展轉差別有無量門。其多聞部",
    "T49n2031_001:0016a12": "本宗同義。謂佛五音是出世教。一無常。二苦。",
    "T49n2031_001:0016a13": "三空。四無我。五涅槃寂靜。此五能引出離道",
    "T49n2031_001:0016a14": "故。如來餘音是世間教。有阿羅漢為餘所誘。",
    "T49n2031_001:0016a15": "猶有無知。亦有猶豫。他令悟入道因聲起。餘",
    "T49n2031_001:0016a16": "所執多同說一切有部。其說假部本宗同義。",
    "T49n2031_001:0016a17": "謂苦非蘊。十二處非真實。諸行相待展轉和",
    "T49n2031_001:0016a18": "合。假名為苦。無士夫用。無非時死。先業所",
    "T49n2031_001:0016a19": "得業增長為因有異熟。果轉由福故得聖道。",
    "T49n2031_001:0016a20": "道不可修。道不可壞。餘義多同大眾部執。制",
    "T49n2031_001:0016a21": "多山部。西山住部。北山住部。如是三部本宗",
    "T49n2031_001:0016a22": "同義。謂諸菩薩不脫惡趣。於窣堵波興供養",
    "T49n2031_001:0016a23": "業。不得大果。有阿羅漢為餘所誘。此等五事",
    "T49n2031_001:0016a24": "及餘義門。所執多同大眾部說。說一切有部",
    "T49n2031_001:0016a25": "本宗同義者。謂一切有部諸是有者。皆二所",
    "T49n2031_001:0016a26": "攝。一名二色。過去未來體亦實有。一切法處",
    "T49n2031_001:0016a27": "皆是所知。亦是所識及所通達。生老住無常",
    "T49n2031_001:0016a28": "相。心不相應行蘊所攝。有為事有三種。無",
    "T49n2031_001:0016a29": "為事亦有三種。三有為相別有實體三諦是",
    "T49n2031_001:0016b01": "有為。一諦是無為。四聖諦漸現觀。依空無願",
    "T49n2031_001:0016b02": "二三摩地。俱容得入正性離生思惟。欲界行",
    "T49n2031_001:0016b03": "入正性離生。若已得入正性離生。十五心頃",
    "T49n2031_001:0016b04": "說名行向。第十六心說名住果。世第一法一",
    "T49n2031_001:0016b05": "心三品。世第一法定不可退。預流者無退義。",
    "T49n2031_001:0016b06": "阿羅漢有退義。非諸阿羅漢皆得無生智。異",
    "T49n2031_001:0016b07": "生能斷欲貪瞋恚。有諸外道能得五通。亦有",
    "T49n2031_001:0016b08": "天中住梵行者。七等至中覺支可得。非餘等",
    "T49n2031_001:0016b09": "至。一切靜慮皆念住攝。不依靜慮。得入正性",
    "T49n2031_001:0016b10": "離生。亦得阿羅漢果。若依色界無色界身。",
    "T49n2031_001:0016b11": "雖能證得阿羅漢果。而不能入正性離生。依",
    "T49n2031_001:0016b12": "欲界身非但能入。正性離生。亦能證得阿羅",
    "T49n2031_001:0016b13": "漢果。北俱盧洲無離染者。聖不生彼及無想",
    "T49n2031_001:0016b14": "天。四沙門果非定漸得。若先已入正性離生。",
    "T49n2031_001:0016b15": "依世俗道有證一來及不還果。可說四念住",
    "T49n2031_001:0016b16": "能攝一切法。一切隨眠皆是心所。與心相應",
    "T49n2031_001:0016b17": "有所緣境。一切隨眠皆纏所攝。非一切纏皆",
    "T49n2031_001:0016b18": "隨眠攝。緣起支性定是有為。亦有緣起支隨",
    "T49n2031_001:0016b19": "阿羅漢轉。有阿羅漢增長福業。唯欲色界定",
    "T49n2031_001:0016b20": "有中有。眼等五識身有染離染。但取自相唯",
    "T49n2031_001:0016b21": "無分別。心心所法體各實有。心及心所定有",
    "T49n2031_001:0016b22": "所緣。自性不與自性相應。心不與心相應。有",
    "T49n2031_001:0016b23": "世間正見。有世間信根。有無記法諸阿羅漢",
    "T49n2031_001:0016b24": "亦有非學非無學法。諸阿羅漢皆得靜慮。非",
    "T49n2031_001:0016b25": "皆能起靜慮現前。有阿羅漢猶受故業。有諸",
    "T49n2031_001:0016b26": "異生住善心死。在等引位必不命終。佛與二",
    "T49n2031_001:0016b27": "乘解脫無異。三乘聖道各有差別。佛慈悲等",
    "T49n2031_001:0016b28": "不緣有情。執有有情。不得解脫應言菩薩。猶",
    "T49n2031_001:0016b29": "是異生。諸結未斷若未已入正性離生。於異",
    "T49n2031_001:0016c01": "生地未名超越。有情但依現有執受相續假",
    "T49n2031_001:0016c02": "立。說一切行皆剎那滅。定無少法能從前世",
    "T49n2031_001:0016c03": "轉至後世。但有世俗補特伽羅。說有移轉。活",
    "T49n2031_001:0016c04": "時行聚即無餘滅。無轉變諸蘊。有出世靜",
    "T49n2031_001:0016c05": "慮。尋亦有無漏。有善是有因。等引位中無發",
    "T49n2031_001:0016c06": "語者。八支聖道是正法輪。非如來語皆為轉",
    "T49n2031_001:0016c07": "法輪。非佛一音能說一切法。世尊亦有不如",
    "T49n2031_001:0016c08": "義言。佛所說經非皆了義。佛自說有不了義",
    "T49n2031_001:0016c09": "經。此等名為本宗同義末宗異義。其類無",
    "T49n2031_001:0016c10": "邊。其雪山部本宗同義。謂諸菩薩猶是異生。",
    "T49n2031_001:0016c11": "菩薩入胎不起貪愛。無諸外道能得五通。亦",
    "T49n2031_001:0016c12": "無天中住梵行者。有阿羅漢為餘所誘。猶有",
    "T49n2031_001:0016c13": "無知。亦有猶豫。他令悟入。道因聲起。餘所執",
    "T49n2031_001:0016c14": "多同說一切有部。有犢子部本宗同義。謂補",
    "T49n2031_001:0016c15": "特伽羅非即蘊離蘊。依蘊處界假施設名。諸",
    "T49n2031_001:0016c16": "行有暫住。亦有剎那滅。諸法若離補特伽羅。",
    "T49n2031_001:0016c17": "無從前世轉至後世。依補特伽羅可說有移",
    "T49n2031_001:0016c18": "轉。亦有外道能得五通。五識無染亦非離染。",
    "T49n2031_001:0016c19": "若斷欲界修所斷結。名為離欲。非見所斷。即",
    "T49n2031_001:0016c20": "忍名相。世第一法名能趣入正性離生。若已",
    "T49n2031_001:0016c21": "得入正生離生。十二心須說名行向。第十",
    "T49n2031_001:0016c22": "三心說名住果。有如是等多差別義。因釋一",
    "T49n2031_001:0016c23": "頌執義不同。從此部中流出四部。謂法上部。",
    "T49n2031_001:0016c24": "賢胄部。正量部。密林山部。所釋頌言。已解脫",
    "T49n2031_001:0016c25": "更墮。墮由貪復還。獲安喜所樂。隨樂行至樂。",
    "T49n2031_001:0016c26": "其化地部本宗同義。謂過去未來是無現在。",
    "T49n2031_001:0016c27": "無為是有。彌四聖諦一時現觀。見苦諦時能",
    "T49n2031_001:0016c28": "見諸諦。要已見者能如是見。隨眠非心亦非",
    "T49n2031_001:0016c29": "心所。亦無所入。眠與纏異。隨眠自性心不",
    "T49n2031_001:0017a01": "相應。纏自性心相應。異生不斷欲貪瞋恚。無",
    "T49n2031_001:0017a02": "諸外道能得五通。亦無天中住梵行者。定無",
    "T49n2031_001:0017a03": "中有。無阿羅漢增長福業。五識有染亦有離",
    "T49n2031_001:0017a04": "染。六識皆與尋伺相應。亦有齊首補特伽",
    "T49n2031_001:0017a05": "羅。有世間正見。無世間信根。無出世靜慮。亦",
    "T49n2031_001:0017a06": "無無漏尋伺。若非有因預流有退。諸阿羅",
    "T49n2031_001:0017a07": "漢定無退者。道支皆是念住所攝。無為法有",
    "T49n2031_001:0017a08": "九種。一擇滅。二非擇滅。三虛空。四不動。五",
    "T49n2031_001:0017a09": "善法真如。六不善法真如。七無記法真如。",
    "T49n2031_001:0017a10": "八道支真如。九緣起真如。入胎為初命終",
    "T49n2031_001:0017a11": "為後。色根大種皆有轉變。心心所法亦有轉",
    "T49n2031_001:0017a12": "變。僧中有佛。故施僧者便獲大果。非別施佛。",
    "T49n2031_001:0017a13": "佛與二乘皆同一道同一解脫說。一切行皆",
    "T49n2031_001:0017a14": "剎那滅。定無少法能從前世轉至後世。此等",
    "T49n2031_001:0017a15": "是彼本宗同義。其末宗異義者。謂說實有過",
    "T49n2031_001:0017a16": "去未來。亦有中有。一切法處皆是所知。亦是",
    "T49n2031_001:0017a17": "所識。業實是思。無身語業。尋伺相應。大地劫",
    "T49n2031_001:0017a18": "住。於窣堵波興供養業。所獲果少。隨眠自",
    "T49n2031_001:0017a19": "性恒居現在。諸薀處界亦恒現在。此部末宗。",
    "T49n2031_001:0017a20": "因釋一頌執義有異。如彼頌言。",
    "T49n2031_001:0017a21": "　五法定能縛　　諸苦從之生",
    "T49n2031_001:0017a22": "　謂無明貪愛　　五見及諸業",
    "T49n2031_001:0017a23": "其法藏部本宗同義。謂佛雖在僧中所攝。然",
    "T49n2031_001:0017a24": "別施佛果大非僧。於窣堵波興供養業獲廣",
    "T49n2031_001:0017a25": "大果。佛與二乘解脫雖一。而聖道異。無諸外",
    "T49n2031_001:0017a26": "道能得五通。阿羅漢身皆是無漏。餘義多同",
    "T49n2031_001:0017a27": "大眾部執。其飲光部本宗同義。謂若法已斷",
    "T49n2031_001:0017a28": "已遍知則無。未斷未遍知則有。若業果已熟",
    "T49n2031_001:0017a29": "則無。業果未熟則有。有諸行以過去為因。",
    "T49n2031_001:0017b01": "無諸行以未來為因。一切行皆剎那滅。諸有",
    "T49n2031_001:0017b02": "學法有異熟果。餘義多同法藏部執。其經量",
    "T49n2031_001:0017b03": "部本宗同義。謂說諸薀有從前世轉至後世。",
    "T49n2031_001:0017b04": "立說轉名非離聖道。有薀永滅。有根邊薀。有",
    "T49n2031_001:0017b05": "一味薀。異生位中亦有聖法。執有勝義補特",
    "T49n2031_001:0017b06": "伽羅。餘所執多同說一切有部。三藏法師翻",
    "T49n2031_001:0017b07": "此論竟。述重譯意。乃說頌曰。",
    "T49n2031_001:0017b08": "　備詳眾梵本　　再譯宗輪論",
    "T49n2031_001:0017b09": "　文愜義無謬　　智者應勤學",
    "T49n2031_001:0017b10": "異部宗輪論一卷"
}