{
    "T07n0220_579:0991b12": "大般若經第十一會施波羅蜜多",
    "T07n0220_579:0991b13": "分序",
    "T07n0220_579:0991b15": "西明寺沙門玄則撰",
    "T07n0220_579:0991b16": "[0991b16] 蓋萬德相照，統之者三身；萬行相資，都之者",
    "T07n0220_579:0991b17": "六度。若沖虛之六翮、伺塵之六情矣。故每因",
    "T07n0220_579:0991b18": "別會，各彰其分焉。至如利物之基、捨著之",
    "T07n0220_579:0991b19": "漸，詳其要也，無出施乎。但施有淪昇，良資誘",
    "T07n0220_579:0991b20": "析，所以室羅復集、檀那肇唱，欲令三堅失",
    "T07n0220_579:0991b21": "守、十度成津，即當躡四誓之修期、排七空之",
    "T07n0220_579:0991b22": "祕鍵，轢二乘而直上、摧三輪以遐騖。&#x7CFA;以唯",
    "T07n0220_579:0991b23": "識，何國城之可依？斥以假名，豈頭目之為我？",
    "T07n0220_579:0991b24": "推之以隨喜，則不植而自滋矣；絡之以迴",
    "T07n0220_579:0991b25": "向，則不勸而自覃矣；控之以菩提，則不遷",
    "T07n0220_579:0991b26": "而自致矣；權之以方便，則不念而自融矣。故",
    "T07n0220_579:0991b27": "不患物之少也，患夫用心之不弘；不患施之",
    "T07n0220_579:0991b28": "難也，患夫忘取之不易。其有嚴心以為淨，是",
    "T07n0220_579:0991b29": "未臻其嚴矣；趣寂以為真，是未會其寂矣。又",
    "T07n0220_579:0991c01": "況名譽福樂之求，王賊水火之慮，其於致極，",
    "T07n0220_579:0991c02": "不亦彌遠。然則大覺之士弘願所歸，其財",
    "T07n0220_579:0991c03": "施也，畢生品以充足；其法施也，罄含識而",
    "T07n0220_579:0991c04": "出離。然後忘其所以為之，失其所以利之，洎",
    "T07n0220_579:0991c05": "乎無感矣！巍乎有成矣！惟斯文之允被，欣此",
    "T07n0220_579:0991c06": "念之方恢，雖盧至之不拔、卜商之難假，亦冀",
    "T07n0220_579:0991c07": "慈音漸染、鄙&#x608B;推移，自此而還，孰能無變！其",
    "T07n0220_579:0991c08": "文句贍溢，誨喻殷明，凡勒成五卷，非重譯",
    "T07n0220_579:0991c09": "矣。",
    "T07n0220_579:0991c12": "大般若波羅蜜多經卷第五百七",
    "T07n0220_579:0991c13": "十九",
    "T07n0220_579:0991c15": "三藏法師玄奘奉 詔譯",
    "T07n0220_579:0991c16": "第十一布施波羅蜜多分之一",
    "T07n0220_579:0991c17": "[0991c17] 如是我聞：[0991c17] 一時，薄伽梵在室羅筏住誓多林",
    "T07n0220_579:0991c18": "給孤獨園，與大苾芻眾千三百人俱。[0991c18] 爾時，世",
    "T07n0220_579:0991c19": "尊告舍利子：「諸菩薩摩訶薩修行布施波羅",
    "T07n0220_579:0991c20": "蜜多時，經久如方得圓滿？」[0991c20] 時，舍利子便白佛",
    "T07n0220_579:0991c21": "言：「無上正法，佛為根本，佛為導首，佛為所依。",
    "T07n0220_579:0991c22": "唯願世尊宣說開示，令苾芻眾聞已受持！」[0991c22] 世",
    "T07n0220_579:0991c23": "尊爾時再三命勸舍利子言：「汝今應為諸菩",
    "T07n0220_579:0991c24": "薩摩訶薩宣說布施波羅蜜多。」[0991c24] 爾時，具壽舍",
    "T07n0220_579:0991c25": "利子蒙佛再三慇懃命勸，承佛神力，先以布",
    "T07n0220_579:0991c26": "施波羅蜜多教誡教授諸菩薩摩訶薩言：「若",
    "T07n0220_579:0991c27": "菩薩摩訶薩欲證無上正等菩提，應緣一切",
    "T07n0220_579:0991c28": "智智，以大悲為上首，修行布施波羅蜜多。若",
    "T07n0220_579:0991c29": "菩薩摩訶薩緣一切智智，大悲為上首，修行",
    "T07n0220_579:0992a01": "布施波羅蜜多，是菩薩摩訶薩則能攝受一",
    "T07n0220_579:0992a02": "切智智，疾證無上正等菩提。復次，諸菩薩摩",
    "T07n0220_579:0992a03": "訶薩寧以無記心行於布施或不行施，終不",
    "T07n0220_579:0992a04": "以迴向二乘地心而行布施。何以故？諸菩薩",
    "T07n0220_579:0992a05": "摩訶薩應怖聲聞、獨覺地故。」",
    "T07n0220_579:0992a06": "[0992a06] 爾時，滿慈子問舍利子言：「何因何緣，諸菩薩",
    "T07n0220_579:0992a07": "摩訶薩應怖聲聞及獨覺地？」[0992a07] 舍利子言：「勿諸",
    "T07n0220_579:0992a08": "菩薩摩訶薩眾謂一切智與二乘等，故我令怖。」",
    "T07n0220_579:0992a09": "[0992a09] 時，滿慈子復問具壽舍利子言：「諸菩薩施與",
    "T07n0220_579:0992a10": "聲聞施有何差別？」[0992a10] 舍利子言：「聲聞行施迴向",
    "T07n0220_579:0992a11": "涅槃、阿羅漢果，菩薩行施迴向菩提、一切智",
    "T07n0220_579:0992a12": "智，是謂差別。[0992a12] 「又，滿慈子！如有二人俱行布施。",
    "T07n0220_579:0992a13": "一緣王位而求勝果，彼行施時作如是念：『願",
    "T07n0220_579:0992a14": "我由此作大國王，統領八方皆得自在。』彼隨",
    "T07n0220_579:0992a15": "此願後得為王，匡化世間自在安樂。一緣臣",
    "T07n0220_579:0992a16": "位而求勝果，彼行施時作如是念：『願我由此",
    "T07n0220_579:0992a17": "得作大臣，王所愛念委任驅策，隨王所欲皆",
    "T07n0220_579:0992a18": "能成辦。』彼由此願，終不為王。雖此二人俱行",
    "T07n0220_579:0992a19": "布施，而隨所願果有勝劣。菩薩、聲聞行施亦",
    "T07n0220_579:0992a20": "爾，謂諸菩薩行布施時，緣一切智智，大悲為",
    "T07n0220_579:0992a21": "上首，以所修行與有情共迴向無上正等菩",
    "T07n0220_579:0992a22": "提，由此能得一切智智。若聲聞眾行布施時，",
    "T07n0220_579:0992a23": "緣聲聞果自求解脫，不求無上正等菩提。菩",
    "T07n0220_579:0992a24": "薩、聲聞雖俱行施，而隨意願果有勝劣，一由",
    "T07n0220_579:0992a25": "施故得一切智智，一由施故得聲聞果，是謂",
    "T07n0220_579:0992a26": "差別。[0992a26] 「又，滿慈子！譬如有人修行布施，求作長",
    "T07n0220_579:0992a27": "者或作居士。復有一人修行布施，願為長者、",
    "T07n0220_579:0992a28": "居士、僮僕，當知菩薩、聲聞行施勝劣意願亦復",
    "T07n0220_579:0992a29": "如是。」",
    "T07n0220_579:0992b01": "[0992b01] 爾時，滿慈子讚舍利子言：「所說譬喻甚為希",
    "T07n0220_579:0992b02": "有！善能開顯二施差別，我亦當說二施譬喻。",
    "T07n0220_579:0992b03": "謂如有人持百千寶詣巨富者，作如是言：『今",
    "T07n0220_579:0992b04": "以此物奉上仁者，願相攝受作親僮僕，所有",
    "T07n0220_579:0992b05": "事業我皆能辦。』諸聲聞眾行施亦然，願作如",
    "T07n0220_579:0992b06": "來親近弟子，菩薩不爾，是謂差別。又，舍利子！",
    "T07n0220_579:0992b07": "如有女人捨王宮樂，持百千寶竊詣長者或",
    "T07n0220_579:0992b08": "商主家，而語彼言：『今奉此寶，願相納受以為",
    "T07n0220_579:0992b09": "妻室，畢身承事終不虧違。』如是聲聞修行布",
    "T07n0220_579:0992b10": "施，但欲求作如來弟子，菩薩不然，是謂差別。」",
    "T07n0220_579:0992b11": "[0992b11] 時，舍利子便讚具壽滿慈子言：「善能辯說二",
    "T07n0220_579:0992b12": "施譬喻甚為希有！謂諸聲聞無巧方便，所行",
    "T07n0220_579:0992b13": "布施取聲聞果；若諸菩薩有巧方便，所行布",
    "T07n0220_579:0992b14": "施普為攝受一切有情，得一切智。",
    "T07n0220_579:0992b15": "[0992b15] 「又，滿慈子！若菩薩摩訶薩欲證無上正等菩",
    "T07n0220_579:0992b16": "提，一切行中應先行施，作如是念：『我今所造",
    "T07n0220_579:0992b17": "此惠施業，施十方界一切有情，令永解脫惡",
    "T07n0220_579:0992b18": "趣生死，未發無上菩提心者，令速發心；已發",
    "T07n0220_579:0992b19": "無上菩提心者，令永不退；若於無上正等菩",
    "T07n0220_579:0992b20": "提已不退者，令速圓滿一切智智。』如是菩薩",
    "T07n0220_579:0992b21": "思惟外境不離內心，攝諸善根令其漸次皆",
    "T07n0220_579:0992b22": "得增長。是諸菩薩若時若時攝受善根護令",
    "T07n0220_579:0992b23": "不退，此諸菩薩爾時爾時展轉鄰近一切智",
    "T07n0220_579:0992b24": "智，是諸菩薩若時若時漸得鄰近一切智智，",
    "T07n0220_579:0992b25": "此諸菩薩爾時爾時善根圓滿，趣向無上正",
    "T07n0220_579:0992b26": "等菩提，能盡未來利樂一切。",
    "T07n0220_579:0992b27": "[0992b27] 「又，滿慈子！諸菩薩摩訶薩修行布施，作是思",
    "T07n0220_579:0992b28": "惟：『若諸有情眼所照處，願彼一切皆得如是",
    "T07n0220_579:0992b29": "我所惠捨飲食等物。若諸有情受我所施飲",
    "T07n0220_579:0992c01": "食等物，隨己所須少分受用，持餘轉施他諸",
    "T07n0220_579:0992c02": "有情。彼諸有情少分受用，復持轉施諸餘有",
    "T07n0220_579:0992c03": "情。如是展轉，盡有情界皆同受用我所施物。",
    "T07n0220_579:0992c04": "我由如是布施因緣，攝受善根量無邊際。復",
    "T07n0220_579:0992c05": "持如是無量善根，普施十方諸有情類，皆永",
    "T07n0220_579:0992c06": "解脫惡趣生死，未發無上菩提心者，令速發",
    "T07n0220_579:0992c07": "心；已發無上菩提心者，令永不退；若於無上",
    "T07n0220_579:0992c08": "正等菩提已不退者，令速圓滿一切智智。』是",
    "T07n0220_579:0992c09": "諸菩薩若時若時攝受善根展轉增長，此諸",
    "T07n0220_579:0992c10": "菩薩爾時爾時攝受一切波羅蜜多，是諸菩",
    "T07n0220_579:0992c11": "薩若時若時攝受一切波羅蜜多，此諸菩薩",
    "T07n0220_579:0992c12": "爾時爾時展轉鄰近一切智智。當知如是諸",
    "T07n0220_579:0992c13": "菩薩眾方便善巧，雖施少物而獲無量布施",
    "T07n0220_579:0992c14": "善根。何以故？滿慈子！以布施心境無分限，迴",
    "T07n0220_579:0992c15": "向證得一切智故。",
    "T07n0220_579:0992c16": "[0992c16] 「又，滿慈子！諸菩薩摩訶薩修行布施，生如是",
    "T07n0220_579:0992c17": "心：『我施善根勿招餘果，唯證無上正等菩提，",
    "T07n0220_579:0992c18": "能盡未來利樂一切。如是迴向無上菩提非",
    "T07n0220_579:0992c19": "餘果者，乃名布施波羅蜜多，普令一切波羅",
    "T07n0220_579:0992c20": "蜜多皆得圓滿。若無後心緣一切智迴向無",
    "T07n0220_579:0992c21": "上正等菩提，雖行布施而非布施波羅蜜多，",
    "T07n0220_579:0992c22": "亦不能令餘所修習波羅蜜多速得圓滿，亦",
    "T07n0220_579:0992c23": "不能得一切智智。』[0992c23] 「又，滿慈子！諸菩薩摩訶薩",
    "T07n0220_579:0992c24": "雖少布施，若能迴向無上菩提，當知彼施其",
    "T07n0220_579:0992c25": "量深廣，定能證得一切智故。諸菩薩摩訶薩",
    "T07n0220_579:0992c26": "雖多布施，若不迴向無上菩提，當知彼施其",
    "T07n0220_579:0992c27": "量淺狹，不能證得一切智故。[0992c27] 「又，滿慈子！若菩",
    "T07n0220_579:0992c28": "薩摩訶薩修行布施，不起後心迴向無上正",
    "T07n0220_579:0992c29": "等菩提，亦不緣於一切智智，是菩薩摩訶薩",
    "T07n0220_579:0993a01": "雖行布施，而非布施波羅蜜多，能招生死非",
    "T07n0220_579:0993a02": "一切智。若菩薩摩訶薩修行布施，能起後心",
    "T07n0220_579:0993a03": "迴向無上正等菩提，亦復緣於一切智智，是",
    "T07n0220_579:0993a04": "菩薩摩訶薩所行布施，名為布施波羅蜜多，",
    "T07n0220_579:0993a05": "不招生死得一切智。",
    "T07n0220_579:0993a06": "[0993a06] 「又，滿慈子！若菩薩摩訶薩雖行布施而不執",
    "T07n0220_579:0993a07": "著，雖能迴向無上菩提亦不執著，雖能緣於",
    "T07n0220_579:0993a08": "一切智智亦不執著，是菩薩摩訶薩方便善",
    "T07n0220_579:0993a09": "巧，修行布施波羅蜜多速得圓滿，亦令一切",
    "T07n0220_579:0993a10": "波羅蜜多究竟圓滿，疾證無上正等菩提，能",
    "T07n0220_579:0993a11": "盡未來利樂一切。」",
    "T07n0220_579:0993a12": "[0993a12] 爾時，滿慈子問舍利子言：「尊者所說如是法",
    "T07n0220_579:0993a13": "要，為自辯才，為承佛力？」[0993a13] 舍利子言：「我承佛力",
    "T07n0220_579:0993a14": "說是法要，非自辯才。」[0993a14] 時，舍利子復告具壽滿",
    "T07n0220_579:0993a15": "慈子言：「假使十方無量無數無邊世界一切",
    "T07n0220_579:0993a16": "有情，為欲證得阿羅漢果，經如殑伽沙數大",
    "T07n0220_579:0993a17": "劫，以諸財物，或施無量無數異生，或施無量",
    "T07n0220_579:0993a18": "無數聲聞，或施無量無數獨覺，彼所獲福無",
    "T07n0220_579:0993a19": "量無數不可思議。有菩薩摩訶薩緣彼布施，",
    "T07n0220_579:0993a20": "作是念言：『彼諸有情所獲福聚我皆隨喜。』是",
    "T07n0220_579:0993a21": "菩薩摩訶薩復持如是隨喜俱行諸福業事所",
    "T07n0220_579:0993a22": "有善根，普施十方諸有情類，願彼一切皆永",
    "T07n0220_579:0993a23": "解脫惡趣生死，未發無上菩提心者，令速發",
    "T07n0220_579:0993a24": "心；已發無上菩提心者，令永不退；若於無上",
    "T07n0220_579:0993a25": "正等菩提已不退者，令速圓滿一切智智。是",
    "T07n0220_579:0993a26": "菩薩摩訶薩由此隨喜迴向善根，一切智智",
    "T07n0220_579:0993a27": "速得圓滿。是菩薩摩訶薩所有隨喜迴向善",
    "T07n0220_579:0993a28": "根，於前有情布施福聚，百倍為勝，千倍為勝，",
    "T07n0220_579:0993a29": "乃至鄔波尼殺曇倍亦復為勝。如是菩薩所",
    "T07n0220_579:0993b01": "有隨喜迴向之心，超勝世間諸有情類所行",
    "T07n0220_579:0993b02": "施福，是為菩薩方便善巧，雖少用功而福無",
    "T07n0220_579:0993b03": "量。",
    "T07n0220_579:0993b04": "[0993b04] 「又，滿慈子！假使十方無量無數無邊世界一",
    "T07n0220_579:0993b05": "切有情，住如殑伽沙數大劫，恒以無量無邊",
    "T07n0220_579:0993b06": "供具奉施諸佛及苾芻僧，彼由此緣獲福無",
    "T07n0220_579:0993b07": "量。有菩薩摩訶薩緣彼福聚深心隨喜，作是",
    "T07n0220_579:0993b08": "念言：『彼十方界諸有情類，能於如是真淨福",
    "T07n0220_579:0993b09": "田，恭敬供養身心無惓，善哉！善哉！我於彼",
    "T07n0220_579:0993b10": "福深生隨喜。』是菩薩摩訶薩因隨喜心所生",
    "T07n0220_579:0993b11": "福聚，於十方界一切有情施佛及僧所有功",
    "T07n0220_579:0993b12": "德，百倍為勝，千倍為勝，乃至鄔波尼殺曇倍",
    "T07n0220_579:0993b13": "亦復為勝。如是菩薩隨喜之心，超諸世間所",
    "T07n0220_579:0993b14": "行施福。如四洲界所有珠寶、火藥等光雖能",
    "T07n0220_579:0993b15": "照曜，而彼一切皆為月輪所發光明之所映",
    "T07n0220_579:0993b16": "奪，如是十方諸有情類所行施福雖量無邊，",
    "T07n0220_579:0993b17": "而為菩薩隨喜之心所引善根之所映奪。如",
    "T07n0220_579:0993b18": "四洲界所有光明，皆為日光之所映奪，如是",
    "T07n0220_579:0993b19": "十方諸有情類所行施福，皆為菩薩隨喜善",
    "T07n0220_579:0993b20": "根之所映奪。",
    "T07n0220_579:0993b21": "[0993b21] 「又，滿慈子！如多百千迦遮末尼聚在一處，雖",
    "T07n0220_579:0993b22": "有種種雜色光明，若有持一吠琉璃寶置其聚",
    "T07n0220_579:0993b23": "上，令彼一切雜色光明悉皆隱沒。如是十方",
    "T07n0220_579:0993b24": "諸有情類，雖住無量殑伽沙劫，恒以種種上",
    "T07n0220_579:0993b25": "妙樂具，施有情類或施佛、僧，而一菩薩於彼",
    "T07n0220_579:0993b26": "福聚起隨喜心，所獲功德勝彼福聚百倍、千",
    "T07n0220_579:0993b27": "倍乃至鄔波尼殺曇倍。[0993b27] 「又，滿慈子！如多百千",
    "T07n0220_579:0993b28": "世間凡馬集在一處，輪王馬寶若入其中，令",
    "T07n0220_579:0993b29": "彼一切威光隱沒。如是十方諸有情類，雖住",
    "T07n0220_579:0993c01": "無量殑伽沙劫，修行布施集諸善根，而一菩",
    "T07n0220_579:0993c02": "薩於彼善根，深心隨喜所獲功德，勝彼善根",
    "T07n0220_579:0993c03": "百倍、千倍乃至鄔波尼殺曇倍。[0993c03] 「如是菩薩隨",
    "T07n0220_579:0993c04": "喜俱心，映奪世間施福業事，是故菩薩欲",
    "T07n0220_579:0993c05": "證無上正等菩提，於諸有情所作功德應深",
    "T07n0220_579:0993c06": "隨喜。",
    "T07n0220_579:0993c07": "[0993c07] 「又，滿慈子！諸菩薩摩訶薩應持所起隨喜心",
    "T07n0220_579:0993c08": "俱諸福業事，施十方界一切有情，願彼十方",
    "T07n0220_579:0993c09": "諸有情類，皆永解脫惡趣生死，未發無上菩",
    "T07n0220_579:0993c10": "提心者，令速發心；已發無上菩提心者，令永",
    "T07n0220_579:0993c11": "不退；若於無上正等菩提已不退者，令速圓",
    "T07n0220_579:0993c12": "滿一切智智；是諸菩薩若時若時捨諸善根",
    "T07n0220_579:0993c13": "施有情類，此諸菩薩爾時爾時展轉鄰近一",
    "T07n0220_579:0993c14": "切智智；是諸菩薩若時若時於己善根不執",
    "T07n0220_579:0993c15": "我所，此諸菩薩爾時爾時能以善根迴施有",
    "T07n0220_579:0993c16": "情，願皆離苦得永安樂；是諸菩薩若時若時",
    "T07n0220_579:0993c17": "捨己善根施有情類，此諸菩薩爾時爾時雖",
    "T07n0220_579:0993c18": "不修習菩提資糧，而能鄰近一切智智；是",
    "T07n0220_579:0993c19": "諸菩薩若時若時於己善根不執我所，施十",
    "T07n0220_579:0993c20": "方界一切有情，願皆離苦得永安樂，此諸",
    "T07n0220_579:0993c21": "菩薩爾時爾時善根增進，鄰近無上正等菩",
    "T07n0220_579:0993c22": "提，能疾證得一切智智；是諸菩薩若時若時",
    "T07n0220_579:0993c23": "於己善根不執我所，此諸菩薩爾時爾時攝",
    "T07n0220_579:0993c24": "受無量殊勝善根。何以故？滿慈子！此菩薩心",
    "T07n0220_579:0993c25": "境無分限，迴向證得一切智故。[0993c25] 「如是菩薩隨",
    "T07n0220_579:0993c26": "喜俱心方便善巧，雖持隨喜所引善根迴施",
    "T07n0220_579:0993c27": "有情，而於善根及有情類都無所執；雖願有",
    "T07n0220_579:0993c28": "情解脫惡趣及生死苦，而於惡趣及生死苦",
    "T07n0220_579:0993c29": "都無所執；雖願攝受諸有情類，令發無上正",
    "T07n0220_579:0994a01": "等覺心，而於發心都無所執；雖願攝受諸有",
    "T07n0220_579:0994a02": "情類，令於無上正等菩提永不退轉，而於此",
    "T07n0220_579:0994a03": "位都無所執；雖願攝受諸有情類，令菩薩行",
    "T07n0220_579:0994a04": "速得圓滿，疾能證得一切智智，而於此位都",
    "T07n0220_579:0994a05": "無所執；雖願自得一切智智，而於此智亦無",
    "T07n0220_579:0994a06": "所執。如是菩薩無所執見，當知是為方便善",
    "T07n0220_579:0994a07": "巧。如是菩薩隨喜迴向俱行之心，皆有方便",
    "T07n0220_579:0994a08": "善巧力故，能普任持諸餘菩薩摩訶薩眾，令",
    "T07n0220_579:0994a09": "獲殊勝利益安樂，及自攝受一切智智，疾證",
    "T07n0220_579:0994a10": "無上正等菩提。",
    "T07n0220_579:0994a11": "[0994a11] 「又，滿慈子！設十方界一切有情，住如殑伽沙",
    "T07n0220_579:0994a12": "數大劫，恒以種種上妙供具，奉施諸佛及苾",
    "T07n0220_579:0994a13": "芻僧，供養恭敬、尊重讚歎修諸福業。有一菩",
    "T07n0220_579:0994a14": "薩持一&#x9262;飯施佛及僧，其福勝彼百倍、千倍",
    "T07n0220_579:0994a15": "乃至鄔波尼殺曇倍。所以者何？以此菩薩不",
    "T07n0220_579:0994a16": "見施者，不見受者，不見施物，雖觀諸法本性",
    "T07n0220_579:0994a17": "皆空，而行施時常不遠離迴向發願，謂持施",
    "T07n0220_579:0994a18": "福與有情共迴向無上正等菩提，願同證得",
    "T07n0220_579:0994a19": "一切智智。是故菩薩行布施時，於諸有情所",
    "T07n0220_579:0994a20": "行施福，百倍為勝，千倍為勝，乃至鄔波尼殺",
    "T07n0220_579:0994a21": "曇倍亦復為勝，由斯定證無上菩提，利益安",
    "T07n0220_579:0994a22": "樂諸有情類。",
    "T07n0220_579:0994a23": "[0994a23] 「又，滿慈子！諸菩薩摩訶薩修行布施，應起是",
    "T07n0220_579:0994a24": "心：『我今惠捨如是財物，諸所引發殊勝善根，",
    "T07n0220_579:0994a25": "普施十方諸有情類，在地獄者，速出地獄；住",
    "T07n0220_579:0994a26": "傍生者，速脫傍生；居鬼界者，速離鬼界；人、天",
    "T07n0220_579:0994a27": "趣中有憂苦者，願彼一切憂苦永息；厭生死",
    "T07n0220_579:0994a28": "者，速出三界；十方無量無邊有情未發無上",
    "T07n0220_579:0994a29": "菩提心者，令速發心；已發無上菩提心者，令",
    "T07n0220_579:0994b01": "永不退；若於無上正等菩提已不退者，令速",
    "T07n0220_579:0994b02": "圓滿一切智智。』是諸菩薩若時若時捨諸善",
    "T07n0220_579:0994b03": "根施有情類，此諸菩薩爾時爾時攝受布施",
    "T07n0220_579:0994b04": "波羅蜜多；是諸菩薩若時若時攝受布施波",
    "T07n0220_579:0994b05": "羅蜜多，此諸菩薩爾時爾時增長一切波羅",
    "T07n0220_579:0994b06": "蜜多；是諸菩薩若時若時增長一切波羅蜜",
    "T07n0220_579:0994b07": "多，此諸菩薩爾時爾時攝受無量殊勝善根；",
    "T07n0220_579:0994b08": "是諸菩薩若時若時攝受無量殊勝善根，此",
    "T07n0220_579:0994b09": "諸菩薩爾時爾時展轉親近一切智智。如是",
    "T07n0220_579:0994b10": "菩薩方便善巧，雖少用功而獲多福。是故菩",
    "T07n0220_579:0994b11": "薩欲證無上正等菩提，常應勤修方便善巧。",
    "T07n0220_579:0994b12": "[0994b12] 「又，滿慈子！是諸菩薩若時若時於己善根不",
    "T07n0220_579:0994b13": "執我所，此諸菩薩爾時爾時攝受無量無邊",
    "T07n0220_579:0994b14": "善根。所以者何？此諸菩薩欲令無量無邊有",
    "T07n0220_579:0994b15": "情，咸疾證得一切智智。如是菩薩能捨一切，",
    "T07n0220_579:0994b16": "於他善根尚能迴捨施餘無量無邊有情，況",
    "T07n0220_579:0994b17": "自善根而不能捨！尚能惠捨所有善根，況餘",
    "T07n0220_579:0994b18": "珍財而不能捨！如是菩薩能捨一切色、非色",
    "T07n0220_579:0994b19": "物，能捨一切自他所有殊勝善根，乃至能捨",
    "T07n0220_579:0994b20": "一切智智，施諸有情令同證得。[0994b20] 「如是菩薩大",
    "T07n0220_579:0994b21": "師子吼：『我於諸法都無所見，我於一切有色",
    "T07n0220_579:0994b22": "無色內外諸物亦無所見，雖無所見而皆能",
    "T07n0220_579:0994b23": "捨。』如是菩薩作是念言：『我都不見若法若物，",
    "T07n0220_579:0994b24": "而不能捨施諸有情。』如是菩薩當證無上正等",
    "T07n0220_579:0994b25": "覺時，以所證得一切智智觀察世間，大師子",
    "T07n0220_579:0994b26": "吼：『我於諸法都無所見，我於一切有色無色",
    "T07n0220_579:0994b27": "內外諸物亦無所見，雖無所見而皆能捨，謂",
    "T07n0220_579:0994b28": "不見有若法若物，於諸有情而不能施。』如是",
    "T07n0220_579:0994b29": "菩薩常作是念：『我當證得無上覺時，於一切",
    "T07n0220_579:0994c01": "法都無所見，雖無所見而於諸法無不現證、",
    "T07n0220_579:0994c02": "無不遍知。』由諸菩薩能捨一切，是故證得無",
    "T07n0220_579:0994c03": "上覺時，於一切法能究竟捨；由捨究竟，於一",
    "T07n0220_579:0994c04": "切法無不現證、無不遍知。如如於法無所不",
    "T07n0220_579:0994c05": "捨，如是如是都不見法；如如於法都無所見，",
    "T07n0220_579:0994c06": "如是如是於一切法無不現證、無不遍知。如",
    "T07n0220_579:0994c07": "是菩薩若內若外皆悉能捨，於內外法悉能",
    "T07n0220_579:0994c08": "捨故都無所見，由於諸法無所見故，證得無",
    "T07n0220_579:0994c09": "上正等覺時，於一切法無不現證、無不遍知，",
    "T07n0220_579:0994c10": "能盡未來利樂一切。",
    "T07n0220_579:0994c11": "[0994c11] 「又，滿慈子！諸菩薩眾應如是學清淨布施波",
    "T07n0220_579:0994c12": "羅蜜多，若諸菩薩能如是學清淨布施波羅",
    "T07n0220_579:0994c13": "蜜多，乃得名為真淨菩薩，常不遠離一切智",
    "T07n0220_579:0994c14": "心。若時菩薩常不遠離一切智心，是時菩薩",
    "T07n0220_579:0994c15": "一切惡魔尚不得便，況餘藥叉、畢舍遮等能得",
    "T07n0220_579:0994c16": "其便！若諸有情能得如是菩薩便者，必無是",
    "T07n0220_579:0994c17": "處。所以者何？若地方所有諸菩薩修行布施",
    "T07n0220_579:0994c18": "波羅蜜多，作意思惟一切智智時無暫捨，此",
    "T07n0220_579:0994c19": "地方所人及非人皆不得便。何以故？滿慈子！",
    "T07n0220_579:0994c20": "若常思惟一切智智，如是作意不可思議、廣",
    "T07n0220_579:0994c21": "大、甚深、世間希有，以一切智不可思議、廣大、",
    "T07n0220_579:0994c22": "甚深、難測量故。",
    "T07n0220_579:0994c23": "[0994c23] 「又，滿慈子！若諸菩薩能如是學大菩提行，於",
    "T07n0220_579:0994c24": "諸有情有大恩德，能善養育一切有情，謂令",
    "T07n0220_579:0994c25": "世間諸有情類，無諸災難斷惡修善。由此因",
    "T07n0220_579:0994c26": "緣，諸菩薩眾在菩薩位，常能利樂一切異生、",
    "T07n0220_579:0994c27": "聲聞、獨覺。若諸菩薩當證無上正等覺時，亦",
    "T07n0220_579:0994c28": "於有情有大恩德，能善養育一切有情，謂說",
    "T07n0220_579:0994c29": "正法令斷煩惱，由斯無量無邊有情皆得涅",
    "T07n0220_579:0995a01": "槃畢竟安樂。[0995a01] 「是故菩薩當證無上正等覺時，",
    "T07n0220_579:0995a02": "普於異生、聲聞、獨覺為最為勝、為尊為高、為",
    "T07n0220_579:0995a03": "妙為微妙、為上為無上、無等無等等；般涅槃",
    "T07n0220_579:0995a04": "後，亦於有情有大恩德，能善養育一切有情，",
    "T07n0220_579:0995a05": "謂於如來窣堵波所供養恭敬、尊重讚歎，奉",
    "T07n0220_579:0995a06": "施種種上妙華鬘、塗散等香、衣服、瓔珞、寶幢、幡",
    "T07n0220_579:0995a07": "蓋、伎樂、燈明，由此因緣，彼有情類種植無量",
    "T07n0220_579:0995a08": "殊勝善根，或聞如來涅槃法要，精勤修學證",
    "T07n0220_579:0995a09": "般涅槃；若於如來窣堵波所，下至奉獻一香",
    "T07n0220_579:0995a10": "一華，世尊記彼皆當離欲，多有畢竟得般涅",
    "T07n0220_579:0995a11": "槃。如是菩薩住菩薩位，於諸有情有大恩德，",
    "T07n0220_579:0995a12": "能善養育一切有情。證得無上正等覺時，亦",
    "T07n0220_579:0995a13": "於有情有大恩德，能善養育一切有情。般涅",
    "T07n0220_579:0995a14": "槃後，亦於有情有大恩德，能善養育一切有",
    "T07n0220_579:0995a15": "情。以諸菩薩常於有情有大恩德，能善養育",
    "T07n0220_579:0995a16": "一切有情故，於世間最尊、最勝，唯除諸佛無",
    "T07n0220_579:0995a17": "能及者。",
    "T07n0220_579:0995a18": "[0995a18] 「又，滿慈子！若諸菩薩成就如是殊勝功德，是",
    "T07n0220_579:0995a19": "諸菩薩常於有情作大饒益。譬如真金常能",
    "T07n0220_579:0995a20": "饒益一切有情，謂未燒煉、或已燒煉，未作",
    "T07n0220_579:0995a21": "嚴具、已作嚴具，若未轉易、或已轉易，常能饒",
    "T07n0220_579:0995a22": "益一切有情。如是菩薩修菩提行，住菩薩位，",
    "T07n0220_579:0995a23": "能於有情作大饒益，證得無上正等覺時，亦",
    "T07n0220_579:0995a24": "於有情作大饒益，般涅槃後，亦於有情作大",
    "T07n0220_579:0995a25": "饒益。",
    "T07n0220_579:0995a26": "[0995a26] 「又，滿慈子！如日月輪巡四洲界，與諸有情作",
    "T07n0220_579:0995a27": "大饒益，謂四洲界一切有情，由日月輪光明",
    "T07n0220_579:0995a28": "照觸作諸事業，又能了知若晝、若夜、半月、滿",
    "T07n0220_579:0995a29": "月、時、年等異。又諸華果、苗稼、草木，因日月輪",
    "T07n0220_579:0995b01": "光明照故，生長成熟資養有情。如是菩薩修",
    "T07n0220_579:0995b02": "菩提行，住菩薩位，於諸有情作大饒益，證得",
    "T07n0220_579:0995b03": "無上正等覺時，亦於有情作大饒益，般涅槃",
    "T07n0220_579:0995b04": "後，亦於有情作大饒益。",
    "T07n0220_579:0995b05": "[0995b05] 「又，滿慈子！諸菩薩眾成就如是廣大功德，常",
    "T07n0220_579:0995b06": "與有情作大饒益。譬如商主多有珍財，能令",
    "T07n0220_579:0995b07": "百千商侶眷屬，皆得充足諸資生具，乃至死",
    "T07n0220_579:0995b08": "後，諸有情類由彼珍財亦得豐樂。如是菩薩",
    "T07n0220_579:0995b09": "行菩提行，住菩薩位，尚能利樂無量有情，況",
    "T07n0220_579:0995b10": "得菩提、般涅槃後具大勢力，而不能令諸弟",
    "T07n0220_579:0995b11": "子等利益安樂。",
    "T07n0220_579:0995b12": "[0995b12] 「又，滿慈子！如是菩薩常能利樂一切有情，謂",
    "T07n0220_579:0995b13": "菩薩位、若成正覺、若般涅槃，常於有情作大",
    "T07n0220_579:0995b14": "饒益未曾暫捨。如有善士具善士相，能自安",
    "T07n0220_579:0995b15": "樂，亦能安樂諸餘有情，善攝珍財，善能分布，",
    "T07n0220_579:0995b16": "故名善士。如是菩薩善攝種種功德珍財，在",
    "T07n0220_579:0995b17": "菩薩位，善能利樂無量有情，證得無上正等",
    "T07n0220_579:0995b18": "覺時，亦善利樂無量有情，般涅槃後，亦善利",
    "T07n0220_579:0995b19": "樂無量有情，謂涅槃後功德勢力亦善利樂",
    "T07n0220_579:0995b20": "諸弟子等。[0995b20] 「又，滿慈子！如是菩薩若菩薩位、若",
    "T07n0220_579:0995b21": "得菩提、若涅槃後，常能利樂一切有情無時",
    "T07n0220_579:0995b22": "暫捨。如彼善士具善士相，能令自他俱得安",
    "T07n0220_579:0995b23": "樂，遠離種種不如意事，諸菩薩眾亦復如是，",
    "T07n0220_579:0995b24": "能令自他常得安樂，遠離種種惡業煩惱，不",
    "T07n0220_579:0995b25": "墮惡趣生死輪迴，得般涅槃畢竟安樂，或成",
    "T07n0220_579:0995b26": "正覺饒益一切。",
    "T07n0220_579:0995b27": "[0995b27] 「又，滿慈子！如剎帝利灌頂王種堪紹王位，若",
    "T07n0220_579:0995b28": "為太子、若作王時，安樂一切沙門、梵志及餘",
    "T07n0220_579:0995b29": "有情。若命終後，亦能安樂國土有情令無衰",
    "T07n0220_579:0995c01": "惱，謂由彼王功德餘勢，國土豐樂無怨賊等。",
    "T07n0220_579:0995c02": "如是菩薩行菩提行、住菩薩位，已能安樂一",
    "T07n0220_579:0995c03": "切有情，證得無上正等覺時，亦能安樂一切",
    "T07n0220_579:0995c04": "有情，般涅槃後，亦能安樂一切有情，謂涅槃",
    "T07n0220_579:0995c05": "後無量有情，於窣堵波供養恭敬、尊重讚歎",
    "T07n0220_579:0995c06": "獲無量福，聽聞正法、受持、讀誦、如理思惟、為",
    "T07n0220_579:0995c07": "他演說亦得無邊功德勝利。諸有情類於佛",
    "T07n0220_579:0995c08": "世尊般涅槃後，若念如來所有戒蘊、定蘊、慧",
    "T07n0220_579:0995c09": "蘊、解脫蘊、解脫智見蘊，彼有情類，由此因緣",
    "T07n0220_579:0995c10": "不墮惡趣，生天人中恒受快樂，或有證得三",
    "T07n0220_579:0995c11": "乘涅槃，能令自他畢竟安樂。彼有情類於現",
    "T07n0220_579:0995c12": "身中，人非人等不能為害，諸怖畏事不能侵",
    "T07n0220_579:0995c13": "惱。何以故？滿慈子！念佛功德能滅世間人非",
    "T07n0220_579:0995c14": "人等怖畏事故。」",
    "T07n0220_579:0995c15": "[0995c15] 爾時，佛讚舍利子言：「善哉！善哉！如汝所說。若",
    "T07n0220_579:0995c16": "有情類能念如來所有戒蘊、定蘊、慧蘊、解脫蘊、",
    "T07n0220_579:0995c17": "解脫智見蘊，彼有情類能滅世間人非人等",
    "T07n0220_579:0995c18": "諸怖畏事。」[0995c18] 時，舍利子便白佛言：「希有！世尊！如",
    "T07n0220_579:0995c19": "來成就如是清淨廣大妙法。」[0995c19] 爾時，世尊告舍",
    "T07n0220_579:0995c20": "利子：「應知菩薩亦有成就如是清淨廣大妙",
    "T07n0220_579:0995c21": "法。」[0995c21] 舍利子言：「何謂菩薩所成清淨廣大妙法？」",
    "T07n0220_579:0995c22": "[0995c22] 佛言：「菩薩所成清淨廣大妙法，謂發無上正",
    "T07n0220_579:0995c23": "等覺心不復退轉。何以故？舍利子！最極清淨",
    "T07n0220_579:0995c24": "廣大妙法，謂如來性、自然覺性、無上正等菩",
    "T07n0220_579:0995c25": "提之性。若諸菩薩已發無上正等覺心不復",
    "T07n0220_579:0995c26": "退轉，定當成就如是清淨廣大妙法。」",
    "T07n0220_579:0995c27": "[0995c27] 時，舍利子復告具壽滿慈子言：「諸菩薩眾應",
    "T07n0220_579:0995c28": "起是心：『若諸有情來至我所，求索種種資生",
    "T07n0220_579:0995c29": "之具；我當發起決定施心，不應發起無資具",
    "T07n0220_579:0996a01": "心。設我現無所索資具，要當方便求覓施與，",
    "T07n0220_579:0996a02": "終不發起如是之心：我既現無所索資具，不",
    "T07n0220_579:0996a03": "應方便為彼求覓。若餘有情自施彼者，我當",
    "T07n0220_579:0996a04": "隨喜；若不欲施，我當種種方便勸發，要令求",
    "T07n0220_579:0996a05": "者所願滿足。』如是菩薩或施有情所須資具，",
    "T07n0220_579:0996a06": "或自供侍師長、病者，所作福業皆與有情平",
    "T07n0220_579:0996a07": "等共有迴向無上正等菩提，欲盡未來利樂",
    "T07n0220_579:0996a08": "一切，令脫惡趣或生死苦，令得涅槃或一切",
    "T07n0220_579:0996a09": "智。若諸有情自行布施修餘福業，菩薩勸彼",
    "T07n0220_579:0996a10": "迴向無上正等菩提。如是菩薩所獲福聚，於",
    "T07n0220_579:0996a11": "餘有情布施福業，百倍為勝，千倍為勝，乃至",
    "T07n0220_579:0996a12": "鄔波尼殺曇倍亦復為勝。所以者何？菩薩勸",
    "T07n0220_579:0996a13": "發迴向之心，能令自身及有情類俱證無上",
    "T07n0220_579:0996a14": "正等菩提。",
    "T07n0220_579:0996a15": "[0996a15] 「又，滿慈子！諸菩薩眾修行布施波羅蜜多，先",
    "T07n0220_579:0996a16": "應修習方便善巧；隨所修習方便善巧，修行",
    "T07n0220_579:0996a17": "布施；隨所修行布施福業，迴向無上正等菩",
    "T07n0220_579:0996a18": "提，願諸有情皆同證得一切智智。如是菩薩",
    "T07n0220_579:0996a19": "方便善巧，能令自他俱獲勝利。若諸菩薩修",
    "T07n0220_579:0996a20": "行布施，不先修習方便善巧，設經殑伽沙數",
    "T07n0220_579:0996a21": "劫住修行布施，不能發心與有情共迴向菩",
    "T07n0220_579:0996a22": "提，不能攝受所修布施波羅蜜多，不能證得",
    "T07n0220_579:0996a23": "本所希求一切智智。",
    "T07n0220_579:0996a24": "[0996a24] 「又，滿慈子！設諸有情持廣大器，量等三千大",
    "T07n0220_579:0996a25": "千世界，至菩薩所語菩薩言：『我等今須滿此",
    "T07n0220_579:0996a26": "器物，願疾施與。』菩薩於彼不起異心，但起是",
    "T07n0220_579:0996a27": "心：『定當施與。』謂終不起瞋恨之心：『如是有情",
    "T07n0220_579:0996a28": "輕觸於我。』亦復不起不施與心，謂：『我如何施",
    "T07n0220_579:0996a29": "彼多物。』亦復不起無財寶心，謂：『我云何能辦",
    "T07n0220_579:0996b01": "爾許種種財寶，滿彼有情所持量等大千界",
    "T07n0220_579:0996b02": "器。』但作是念：『我今為彼修勝神通，種種方便",
    "T07n0220_579:0996b03": "集諸財寶，必令求者所願滿足。』菩薩爾時熾",
    "T07n0220_579:0996b04": "然精進，作大加行求勝神通，欲集珍財施來",
    "T07n0220_579:0996b05": "求者，攝受精進波羅蜜多；既得神通多集財",
    "T07n0220_579:0996b06": "寶，施來求者令滿所願，攝受布施波羅蜜多。",
    "T07n0220_579:0996b07": "如是名為諸菩薩眾修行布施波羅蜜多，發",
    "T07n0220_579:0996b08": "廣大心常無厭惓；由斯疾證無上菩提，能盡",
    "T07n0220_579:0996b09": "未來利樂一切。",
    "T07n0220_579:0996b10": "[0996b10] 「又，滿慈子！諸菩薩摩訶薩應愍有情而行布",
    "T07n0220_579:0996b11": "施，應住慈心與有情樂而行布施，應住悲心",
    "T07n0220_579:0996b12": "拔有情苦而行布施，應住喜心慶有情類離",
    "T07n0220_579:0996b13": "苦得樂而行布施，應住捨心於有情類平等",
    "T07n0220_579:0996b14": "饒益而行布施。如是施已應生是心：『我所作",
    "T07n0220_579:0996b15": "福及所作善，普施十方諸有情類，令永解脫",
    "T07n0220_579:0996b16": "惡趣生死，未發無上菩提心者，令速發心；已",
    "T07n0220_579:0996b17": "發無上菩提心者，令永不退；若於無上正等",
    "T07n0220_579:0996b18": "菩提已不退者，令速圓滿一切智智。』是諸菩",
    "T07n0220_579:0996b19": "薩若時若時捨福善根施有情類，此諸菩薩",
    "T07n0220_579:0996b20": "爾時爾時善根增長。是諸菩薩若時若時以",
    "T07n0220_579:0996b21": "所修善，與有情共迴向無上正等菩提，願同",
    "T07n0220_579:0996b22": "證得一切智智，此諸菩薩爾時爾時善根增",
    "T07n0220_579:0996b23": "益。[0996b23] 「又，滿慈子！譬如真金，若時若時鎔煉燒打，",
    "T07n0220_579:0996b24": "爾時爾時光色轉盛；若時若時光色轉盛，爾",
    "T07n0220_579:0996b25": "時爾時展轉調柔堪為器具。如是菩薩若時",
    "T07n0220_579:0996b26": "若時以所作善，與有情共迴向無上正等菩",
    "T07n0220_579:0996b27": "提，願同證得一切智智，爾時爾時善根轉盛；",
    "T07n0220_579:0996b28": "若時若時善根轉盛，爾時爾時展轉鄰近一",
    "T07n0220_579:0996b29": "切智智。",
    "T07n0220_579:0996c01": "[0996c01] 「又，滿慈子！如有女人磨瑩鏡面，若時若時加",
    "T07n0220_579:0996c02": "功磨瑩，爾時爾時鏡轉明淨，若時若時鏡轉",
    "T07n0220_579:0996c03": "明淨，爾時爾時鏡面無垢眾像皆現。如是菩",
    "T07n0220_579:0996c04": "薩若時若時以所作福及所作善，決定迴向",
    "T07n0220_579:0996c05": "一切智智，爾時爾時能普施與十方世界一",
    "T07n0220_579:0996c06": "切有情，令永解脫惡趣生死，未發無上菩提",
    "T07n0220_579:0996c07": "心者，令速發心；已發無上菩提心者，令永不",
    "T07n0220_579:0996c08": "退；若於無上正等菩提已不退者，令速圓滿",
    "T07n0220_579:0996c09": "一切智智。此諸菩薩若時若時捨己善根施",
    "T07n0220_579:0996c10": "有情類，爾時爾時善根轉盛；若時若時善根",
    "T07n0220_579:0996c11": "轉盛，爾時爾時展轉鄰近一切智智。如是菩",
    "T07n0220_579:0996c12": "薩方便善巧，迴向所求一切智智，令諸功德",
    "T07n0220_579:0996c13": "漸漸增長，疾證無上正等菩提，能盡未來饒",
    "T07n0220_579:0996c14": "益一切。[0996c14] 「又，滿慈子！云何菩薩多行布施攝受",
    "T07n0220_579:0996c15": "少福？云何菩薩少行布施攝受多福？云何菩",
    "T07n0220_579:0996c16": "薩少行布施攝受少福？云何菩薩多行布施",
    "T07n0220_579:0996c17": "攝受多福？若諸菩薩雖經殑伽沙數大劫，恒",
    "T07n0220_579:0996c18": "捨無量無數珍財，普施十方諸有情類，而不",
    "T07n0220_579:0996c19": "迴向無上菩提，願與有情皆同證得一切智",
    "T07n0220_579:0996c20": "智，如是菩薩多行布施攝受少福。若諸菩薩",
    "T07n0220_579:0996c21": "雖經少時，施有情類少分財物，而能迴向無",
    "T07n0220_579:0996c22": "上菩提，願與有情皆同證得一切智智，如是",
    "T07n0220_579:0996c23": "菩薩少行布施攝受多福。若諸菩薩經於少",
    "T07n0220_579:0996c24": "時，施有情類少分財物，不能迴向無上菩提，",
    "T07n0220_579:0996c25": "願與有情皆同證得一切智智，如是菩薩少",
    "T07n0220_579:0996c26": "行布施攝受少福。若諸菩薩經於殑伽沙數",
    "T07n0220_579:0996c27": "大劫，恒捨無量無數珍財，普施十方諸有情",
    "T07n0220_579:0996c28": "類，復能迴向無上菩提，願與有情皆同證得",
    "T07n0220_579:0996c29": "一切智智，如是菩薩多行布施攝受多福。是",
    "T07n0220_579:0997a01": "故菩薩摩訶薩眾欲證無上正等菩提，應以",
    "T07n0220_579:0997a02": "善根與有情共迴向無上正等菩提，願與有",
    "T07n0220_579:0997a03": "情皆同證得一切智智。",
    "T07n0220_579:0997a04": "[0997a04] 「若菩薩摩訶薩欲能攝受無量福蘊，與諸有",
    "T07n0220_579:0997a05": "情作大饒益，疾能證得一切智智，常應不離",
    "T07n0220_579:0997a06": "一切智智相應作意，修行布施波羅蜜多。若",
    "T07n0220_579:0997a07": "菩薩摩訶薩常不遠離一切智智相應作意，",
    "T07n0220_579:0997a08": "修行布施波羅蜜多，是菩薩摩訶薩便能攝",
    "T07n0220_579:0997a09": "受無量福蘊，疾證無上正等菩提，與諸有情",
    "T07n0220_579:0997a10": "作大饒益。何以故？滿慈子！若諸菩薩常不遠",
    "T07n0220_579:0997a11": "離一切智智相應作意，修行布施波羅蜜多，",
    "T07n0220_579:0997a12": "是諸菩薩剎那剎那功德善根漸漸增長，由",
    "T07n0220_579:0997a13": "斯疾證無上菩提，能盡未來利樂一切。是故",
    "T07n0220_579:0997a14": "菩薩欲與有情常作利益安樂事者，一切行",
    "T07n0220_579:0997a15": "中常勤修習方便善巧，迴向無上正等菩提，",
    "T07n0220_579:0997a16": "願與有情作大饒益。"
}