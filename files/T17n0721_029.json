{
    "T17n0721_029:0165a20": "正法念處經卷第二十九",
    "T17n0721_029:0165a22": "元魏婆羅門瞿曇般若流支譯",
    "T17n0721_029:0165a23": "觀天品第六之八(三十三天之五)",
    "T17n0721_029:0165a24": "「復次，比丘知業果報，觀三十三天所住之地。",
    "T17n0721_029:0165a25": "彼以聞慧見：第十七地名曰柔軟。眾生何業",
    "T17n0721_029:0165a26": "生彼天中？彼以聞慧見：持戒人不殺不盜，生",
    "T17n0721_029:0165a27": "此天中。云何不殺？有諸眾生為貪財利，恣足",
    "T17n0721_029:0165a28": "五欲，斷毒蛇命，取其寶珠，以自供命。持戒之",
    "T17n0721_029:0165a29": "人不為此事，是名不殺，亦教他人令行不",
    "T17n0721_029:0165b01": "殺，乃至蚊蟻微細眾生亦不故殺。云何不",
    "T17n0721_029:0165b02": "盜？不以盜心取人草土，乃至微細亦不故取，",
    "T17n0721_029:0165b03": "乃至他人所有書記，不以盜心書寫自用，是",
    "T17n0721_029:0165b04": "名不盜。云何布施？是持戒人貧窮乏財，以",
    "T17n0721_029:0165b05": "無貪心，減身資分，施初禪人衣服飲食、臥具",
    "T17n0721_029:0165b06": "醫藥、資生之具，或施一食，或於僧寺平治僧",
    "T17n0721_029:0165b07": "地，令僧去來安隱無難。如是自行布施，亦令",
    "T17n0721_029:0165b08": "他人安住善道，勸於他人令捨惡業。是持戒",
    "T17n0721_029:0165b09": "人不殺不盜，自利利他，以是因緣，命終生",
    "T17n0721_029:0165b10": "於三十三天。生此天已，受天快樂。其地皆",
    "T17n0721_029:0165b11": "以柔軟天繒以為敷具，遍覆其地，柔軟滑澤。",
    "T17n0721_029:0165b12": "若天行上，隨足上下，足躡則偃，舉足隨平。譬",
    "T17n0721_029:0165b13": "如大風吹水波起高下不定，風止則平，其地",
    "T17n0721_029:0165b14": "柔軟亦復如是。其地清淨猶如明鏡，若有工",
    "T17n0721_029:0165b15": "師、若工師弟子善能磨鏡，瑩拭明淨照顯眾",
    "T17n0721_029:0165b16": "像，若折一毛以為百分，於此鏡中皆悉了",
    "T17n0721_029:0165b17": "見。此天地中見諸天子一切身分亦復如",
    "T17n0721_029:0165b18": "是，如彼明鏡清淨無垢，其地清淨亦復如是。",
    "T17n0721_029:0165b19": "其地復生希有之事：若諸天女心有所念，欲",
    "T17n0721_029:0165b20": "令天子共其遊戲，天子即於所住地中，自見",
    "T17n0721_029:0165b21": "書字，即與天女遊戲受樂。其地復有希有之",
    "T17n0721_029:0165b22": "事：若天憶念一切所須，皆從地生。「如是三十",
    "T17n0721_029:0165b23": "三天於柔軟地受天快樂，復往詣於遊戲之",
    "T17n0721_029:0165b24": "處。其遊戲處有大園林名摩偷迦，鈴網彌覆，",
    "T17n0721_029:0165b25": "無量寶樹以為莊嚴。於彼林中種種眾鳥、華",
    "T17n0721_029:0165b26": "果具足，五樂音聲遊戲受樂，五根境界受果",
    "T17n0721_029:0165b27": "報樂。於其地中復有林樹，名曰婆羅，若諸天",
    "T17n0721_029:0165b28": "眾入此林中遊戲之時，樹則變小，令諸天",
    "T17n0721_029:0165b29": "女取果不難。其林皆是七寶所成，光明晃曜",
    "T17n0721_029:0165c01": "如日初出，以為莊嚴，無量種色華果莊嚴。種",
    "T17n0721_029:0165c02": "種色鳥出妙音聲，以為莊嚴，如是眾鳥住於",
    "T17n0721_029:0165c03": "林中，出眾妙聲。於此林中受六欲樂，歌舞戲",
    "T17n0721_029:0165c04": "笑。捨此林已，復往詣於遊戲山峯，名曰高",
    "T17n0721_029:0165c05": "聚，往至彼峯與諸天女種種莊嚴歌舞戲",
    "T17n0721_029:0165c06": "笑。昇高聚峯，其峯周匝廣十由旬，其山峯",
    "T17n0721_029:0165c07": "上有大華池，名曰光明，以七寶華、拘牟陀",
    "T17n0721_029:0165c08": "華、俱迦那陀華、青優鉢羅華充滿池中。其水",
    "T17n0721_029:0165c09": "清淨，鵝鴨鴛鴦出眾妙音，甚可愛樂，天子天",
    "T17n0721_029:0165c10": "女圍遶華池歌舞戲笑，飲於天味，無有醉",
    "T17n0721_029:0165c11": "亂。六味之果，隨念食之，其汁香美，飲之無失，",
    "T17n0721_029:0165c12": "天子天女皆共飲之。復於異處有諸天女歌",
    "T17n0721_029:0165c13": "舞戲笑、鼓樂絃歌，簫笛箜篌種種樂器，與",
    "T17n0721_029:0165c14": "諸天子娛樂受樂，圍遶華池久受天樂。復有",
    "T17n0721_029:0165c15": "華池名一切意樂遊戲之處，天鬘莊嚴，栴檀",
    "T17n0721_029:0165c16": "塗身，散以末香，身出光明。「以其自作上中下",
    "T17n0721_029:0165c17": "業因緣力故，隨心所樂，得三種報，生似業意。",
    "T17n0721_029:0165c18": "若人造作如是之業，得如是果——眼識緣色而",
    "T17n0721_029:0165c19": "生樂心。何以故？若作下業，於等色中見作下",
    "T17n0721_029:0165c20": "色，其人如是於一緣中見於下色。若作中業，",
    "T17n0721_029:0165c21": "則見中色，生中樂心。若作上業，則見無量種",
    "T17n0721_029:0165c22": "種妙色形相端嚴。如是一切聲香味觸亦復",
    "T17n0721_029:0165c23": "如是。目之所緣，欲界天中一切諸地皆亦如",
    "T17n0721_029:0165c24": "是，若不如是，三種之報則不成就。當知如是",
    "T17n0721_029:0165c25": "三種之業，得是妙色端正莊嚴、天女殊勝。此",
    "T17n0721_029:0165c26": "諸天眾於一切意樂園林之中遊戲受樂，貪",
    "T17n0721_029:0165c27": "著色聲香味觸等，不知厭足。「比丘觀已，而說",
    "T17n0721_029:0165c28": "頌曰：",
    "T17n0721_029:0165c29": "「『劫盡日焰，　　大海乾竭，　　億百千劫，",
    "T17n0721_029:0166a01": "　　貪愛不滅。　　諸水雨等，　　海尚可滿；",
    "T17n0721_029:0166a02": "　　貪欲之海，　　愛色無厭。　　憶念諸樂，",
    "T17n0721_029:0166a03": "　　欲不可滿，　　若離憂愛，　　欲則止足。",
    "T17n0721_029:0166a04": "　　樂從欲生，　　智者不樂，　　離欲之樂，",
    "T17n0721_029:0166a05": "　　樂中最勝。　　雜愛之樂，　　如雜毒水；",
    "T17n0721_029:0166a06": "　　若離愛欲，　　如水乳合。　　欲燒癡人，",
    "T17n0721_029:0166a07": "　　盲冥無覺，　　如摩羅耶，　　山蟲食木。",
    "T17n0721_029:0166a08": "　　愛欲憶念，　　念不可數，　　念無厭足，",
    "T17n0721_029:0166a09": "　　死王所縛。　　不為欲使，　　不住愛境，",
    "T17n0721_029:0166a10": "　　是人樂器，　　如來所說。　　如夢所見，",
    "T17n0721_029:0166a11": "　　乾闥婆城，　　虛妄不堅。　　諸欲虛誑，",
    "T17n0721_029:0166a12": "　　如幻水沫、　　甄婆迦果(生於海渚食醉七日)。",
    "T17n0721_029:0166a13": "　　欲為衰惱，　　如火害人，　　若知欲過，",
    "T17n0721_029:0166a14": "　　不貪醉果，　　能見實諦，　　永離愛惱。",
    "T17n0721_029:0166a15": "　　諸欲如毒，　　未得思念，　　得之自惱。",
    "T17n0721_029:0166a16": "　　眾惡熾然，　　欲無厭足，　　退失天樂，",
    "T17n0721_029:0166a17": "　　墮於地獄，　　由欲所誑。　　欲如水波、",
    "T17n0721_029:0166a18": "　　如電如燈，　　女欲如毒，　　如魚洄漩。",
    "T17n0721_029:0166a19": "　　思惟增長，　　如火益薪，　　初後不安，",
    "T17n0721_029:0166a20": "　　智者所棄。　　若有習近，　　展轉增長，",
    "T17n0721_029:0166a21": "　　觸如火焰，　　欲受苦報。　　知此欲過，",
    "T17n0721_029:0166a22": "　　智人厭捨，　　離欲之人，　　得涅槃樂。",
    "T17n0721_029:0166a23": "　　無數千萬，　　那由他天，　　習欲墮落，",
    "T17n0721_029:0166a24": "　　受地獄苦。　　欲火刀毒，　　求樂應捨，",
    "T17n0721_029:0166a25": "　　常應捨欲，　　地獄之因。　　未見有人，",
    "T17n0721_029:0166a26": "　　不為欲使，　　無有習欲，　　不受苦惱。",
    "T17n0721_029:0166a27": "　　是故捨欲，　　莫生心念，　　一切諸欲，",
    "T17n0721_029:0166a28": "　　如火熾然。』",
    "T17n0721_029:0166a29": "「如是比丘觀諸天子為欲所使，說偈呵責。放",
    "T17n0721_029:0166b01": "逸諸天復詣一切意樂園林作眾伎樂，與諸",
    "T17n0721_029:0166b02": "天女種種莊嚴，入彼林中歌樂音聲，歡娛受",
    "T17n0721_029:0166b03": "樂。無量河池莊嚴園林，處處皆見種種妙色，",
    "T17n0721_029:0166b04": "如是眼根受於色欲。又隨憶念聞眾妙音、種",
    "T17n0721_029:0166b05": "種愛聲，鼻聞種種上妙愛香，舌得種種殊異",
    "T17n0721_029:0166b06": "之味，隨心所念皆悉得之。隨心所念，得種",
    "T17n0721_029:0166b07": "種觸，身心悅樂，隨意所念，樂法成就。如是",
    "T17n0721_029:0166b08": "天眾為愛所覆，放逸遊戲，如心所念，受五",
    "T17n0721_029:0166b09": "欲樂。乃至愛善業盡，命終還退，墮於地獄、",
    "T17n0721_029:0166b10": "餓鬼、畜生。若生人中，常受安樂，常愛華鬘塗",
    "T17n0721_029:0166b11": "香末香，大富饒財，直心善心，一切眾生之所",
    "T17n0721_029:0166b12": "樂見，信受其言，眾人所愛，妻子具足，善行禮",
    "T17n0721_029:0166b13": "義不失儀式，所有財物，王賊水火所不能奪，",
    "T17n0721_029:0166b14": "王所供養，生大種姓。以餘業故。",
    "T17n0721_029:0166b15": "「復次，比丘知業果報，觀三十三天所住之地。",
    "T17n0721_029:0166b16": "彼以聞慧見：第十八地名雜莊嚴。眾生何業",
    "T17n0721_029:0166b17": "生於彼處？彼以聞慧見：持戒人不殺不盜，",
    "T17n0721_029:0166b18": "亦教他人令住善道。云何不殺不惱眾生？自",
    "T17n0721_029:0166b19": "不殺害，不教他殺，亦不隨喜；亦不親友殺",
    "T17n0721_029:0166b20": "生之人，乃至不與語言交接；不聽他人不淨",
    "T17n0721_029:0166b21": "之語，不同路行。復有不殺：有諸眾生或以歌",
    "T17n0721_029:0166b22": "音或琴樂音、箜篌簫笛誑諸禽獸，令墮網",
    "T17n0721_029:0166b23": "陷。此持戒人不作如是方便殺害，亦教他人",
    "T17n0721_029:0166b24": "令行不殺，見他作者，贖令得脫，心不念殺，是",
    "T17n0721_029:0166b25": "名不殺。云何不盜？或有眾生虛妄誑詐，商",
    "T17n0721_029:0166b26": "賈求財行於非法，種種偷盜。云何誑詐？或以",
    "T17n0721_029:0166b27": "碎沙雜餘財物，稱而賣之。見其為非，勸令不",
    "T17n0721_029:0166b28": "作，方便教言：『莫以妻子、自身財物、惡友因緣",
    "T17n0721_029:0166b29": "而作偷盜。若行偷盜，命終墮於地獄、餓鬼、畜",
    "T17n0721_029:0166c01": "生。偷盜果報，受大苦惱。』如是自不作惡，亦",
    "T17n0721_029:0166c02": "勸他人令離惡法。因緣既至，能捨不取，如是",
    "T17n0721_029:0166c03": "之人自利利人。云何布施？或入大海、過大曠",
    "T17n0721_029:0166c04": "野以求財物，或從他人傭力求財，布施貧",
    "T17n0721_029:0166c05": "窮苦惱之人，心生敬重、諸根悅豫而施與之。",
    "T17n0721_029:0166c06": "或以此物施二禪人，或施貧者，是名布施。云",
    "T17n0721_029:0166c07": "何不殺？若諸獵師羅網捕鳥，若人捕魚，其人",
    "T17n0721_029:0166c08": "見之，以物贖命，還令得脫。思惟歡喜，諸根悅",
    "T17n0721_029:0166c09": "豫，亦教他人令贖生命，心生隨喜：『我為善",
    "T17n0721_029:0166c10": "業，恒願修習。』亦令他人修行善業。如是善",
    "T17n0721_029:0166c11": "業——不殺不盜——自利利他。如是二種持戒利",
    "T17n0721_029:0166c12": "益自利利他，命終生於三十三天，種種廁填",
    "T17n0721_029:0166c13": "莊嚴之殿而於中生。「善業之人生此天已，種",
    "T17n0721_029:0166c14": "種摩尼光明晃曜，廁填莊嚴。其身光明，種種",
    "T17n0721_029:0166c15": "色衣、種種天女，種種衣服莊嚴其身。住在其",
    "T17n0721_029:0166c16": "後，初生天子作如是念：『我以何業而生此",
    "T17n0721_029:0166c17": "處？』自念前生修善業故，來生此天，即自歎",
    "T17n0721_029:0166c18": "曰：『奇哉！善業我修行故，來生此處。』如是天",
    "T17n0721_029:0166c19": "子既思惟已，以善業故，初聞樂音，天女歌音",
    "T17n0721_029:0166c20": "遍一切處山峯宮殿，美音充滿，禽獸率舞。聞",
    "T17n0721_029:0166c21": "此歌音百倍受樂。初聞此音，心生樂著，是",
    "T17n0721_029:0166c22": "名第一生欲因緣。既著聲已，心復生念，欲是",
    "T17n0721_029:0166c23": "眾色，即時迴顧見諸天女無量色相不可譬",
    "T17n0721_029:0166c24": "喻，具足莊嚴。『是誰天女？誰之所攝？』心既念",
    "T17n0721_029:0166c25": "已，欲心即生。「是時，天女而說頌曰：",
    "T17n0721_029:0166c26": "「『種種欲因緣，　　我最為第一，",
    "T17n0721_029:0166c27": "　　我今奉天子，　　遊戲種種樂。』",
    "T17n0721_029:0166c28": "「爾時，天子既聞歌音，又見美色，即時迴身至",
    "T17n0721_029:0166c29": "天女邊，欲受觸樂，是名第二生欲因緣。復有",
    "T17n0721_029:0167a01": "第三生欲因緣，心使諸根貪於境界，心緣自",
    "T17n0721_029:0167a02": "在。天子欲心觸諸天女，天女以身亦觸天子，",
    "T17n0721_029:0167a03": "是名第三生欲因緣。復有第四生欲因緣：無",
    "T17n0721_029:0167a04": "量無等香熏之氣不可譬喻，天子觀之從何",
    "T17n0721_029:0167a05": "所來？即知此香從天女生。便以欲心抱持天",
    "T17n0721_029:0167a06": "女，嗅無等香，是名第四生欲因緣。於四境界，",
    "T17n0721_029:0167a07": "心愛染樂。時諸天女以種種飲食須陀之味",
    "T17n0721_029:0167a08": "供養天子，是名第五生欲因緣。如是不可譬",
    "T17n0721_029:0167a09": "喻生欲因緣、五欲境界，初著天樂。「如是天",
    "T17n0721_029:0167a10": "子受天樂報，初生之時憶念宿命，以著欲",
    "T17n0721_029:0167a11": "樂，皆悉忘失。復以欲心往詣天女，天女亦",
    "T17n0721_029:0167a12": "來向天子所，歌舞戲笑互相娛樂至天子",
    "T17n0721_029:0167a13": "所，調戲愛語歡娛受樂。復往向於園林華池，",
    "T17n0721_029:0167a14": "天女身著種種莊嚴，復與天子往一切觀意",
    "T17n0721_029:0167a15": "樂園林、一切見林，一切地天遊戲之處。其林",
    "T17n0721_029:0167a16": "諸樹意念具足，無量莊嚴。金樹銀葉，赤寶",
    "T17n0721_029:0167a17": "為枝，頗梨為果，色香味具，有如是等無量",
    "T17n0721_029:0167a18": "諸樹莊嚴園林。復有異林以為莊嚴，毘琉璃",
    "T17n0721_029:0167a19": "樹，真金為枝，赤寶為葉，白銀為果，車璩莊",
    "T17n0721_029:0167a20": "嚴。復有異樹於一肘量，一寶莊嚴，所謂金",
    "T17n0721_029:0167a21": "銀赤寶、毘琉璃寶、車璩莊嚴。復有樹枝一肘",
    "T17n0721_029:0167a22": "之量，一寶所成，華果具足，天華莊嚴。其華",
    "T17n0721_029:0167a23": "種種色香具足，其香周遍滿六由旬，種種色",
    "T17n0721_029:0167a24": "蜂飲諸華汁。是一切見意樂之林，如是諸樹",
    "T17n0721_029:0167a25": "以為莊嚴，種種白業受斯果報。復以蓮華而",
    "T17n0721_029:0167a26": "為莊嚴，毘琉璃莖，真金為葉，赤寶為鬚，青",
    "T17n0721_029:0167a27": "因陀蜂以為莊嚴，其音美妙，天眾聞之生大",
    "T17n0721_029:0167a28": "歡喜。其林復有行列莊嚴，種種色林以為行",
    "T17n0721_029:0167a29": "列——青黃朱紫，如閻浮提觀於電光。其林如是",
    "T17n0721_029:0167b01": "行列莊嚴，河津華池莊嚴林園。如是功德具",
    "T17n0721_029:0167b02": "足之林，天子見之，心大歡喜，與諸天女至彼",
    "T17n0721_029:0167b03": "林中。餘天見之，知初生天子欲來我所，皆起",
    "T17n0721_029:0167b04": "往迎，互相慰問，美言稱讚，娛樂受樂妓樂之",
    "T17n0721_029:0167b05": "音，遊戲種種蓮華林中，久於一切見林受五",
    "T17n0721_029:0167b06": "欲樂。復捨此林，往詣樂行遊戲之處，其遊戲",
    "T17n0721_029:0167b07": "處種種欄楯以為圍遶，長流美飲、七寶宮殿",
    "T17n0721_029:0167b08": "行列如林，真金為地，種種眾鳥出妙音聲，舞",
    "T17n0721_029:0167b09": "戲自娛。河池流水其音美妙，飲食河流色香",
    "T17n0721_029:0167b10": "味具，天子遊中受五欲樂，遊戲自娛。與諸天",
    "T17n0721_029:0167b11": "女種種莊嚴，受天善業，經於久時，以放逸故",
    "T17n0721_029:0167b12": "而不覺知。「如是天子受五欲樂，業盡還退，放",
    "T17n0721_029:0167b13": "逸覆心，不觀退沒，愛心所迷，欲火焚燒，心著",
    "T17n0721_029:0167b14": "欲樂而不覺知。若衰相現，怖畏成就，見無常",
    "T17n0721_029:0167b15": "變，決定必退，爾乃心覺。如是天子樂著放",
    "T17n0721_029:0167b16": "逸，乃至愛善業盡，命終還退，隨業流轉，墮",
    "T17n0721_029:0167b17": "於地獄、餓鬼、畜生。若有餘業生於人中，受第",
    "T17n0721_029:0167b18": "一樂，財寶具足，端直不諂，生於中國，識邪",
    "T17n0721_029:0167b19": "正行，知法非法，一切善人順法之處、知報恩",
    "T17n0721_029:0167b20": "處而於中生，為一切人之所樂見，一切長",
    "T17n0721_029:0167b21": "幼皆生愛敬，常無病惱，端正第一，大力無畏，",
    "T17n0721_029:0167b22": "安慰一切，妻子具足，所有財物，王賊水火不",
    "T17n0721_029:0167b23": "能侵奪。以餘業故。",
    "T17n0721_029:0167b24": "「復次，比丘知業果報，觀三十三天所住之地。",
    "T17n0721_029:0167b25": "彼以聞慧見：三十三天第十九地名曰如意。",
    "T17n0721_029:0167b26": "眾生何業生於此地？彼以聞慧見：有眾生以",
    "T17n0721_029:0167b27": "正見心信業果報，堅住正見，其心質直不惱",
    "T17n0721_029:0167b28": "眾生，孝養父母，順法修行而不懈怠，恭敬三",
    "T17n0721_029:0167b29": "寶佛法眾僧，不殺不盜，不教他作亦不隨喜，",
    "T17n0721_029:0167c01": "見他作者，勸令不作。為諸眾生說於業果，令",
    "T17n0721_029:0167c02": "住善道，不殺不盜。若有眾生不持戒者，教令",
    "T17n0721_029:0167c03": "住戒，若人持戒，教令堅住。如是之人自利利",
    "T17n0721_029:0167c04": "他，命終之後生於善道三十三天。云何不殺",
    "T17n0721_029:0167c05": "生？若是眾生知他眾生，乃至蟣子蚊蟻之類，",
    "T17n0721_029:0167c06": "不故斷命，是名不殺。有諸眾生殺害瞿陀鼠",
    "T17n0721_029:0167c07": "貁兔等，安置罝羅罟網機陷，勸令不作。復有",
    "T17n0721_029:0167c08": "異人以惡方便作諸羂弶，張設羅網捕獵鳥",
    "T17n0721_029:0167c09": "獸，種種殺具網漉眾生令其斷命；是持戒",
    "T17n0721_029:0167c10": "人勸令放捨，是名不殺。令他眾生安住善",
    "T17n0721_029:0167c11": "道。云何不盜？乃至草葉不起盜心。見他偷盜，",
    "T17n0721_029:0167c12": "勸令不作。復有眾生行於非法：若於佛塔、",
    "T17n0721_029:0167c13": "若於精舍，以諸音樂供養佛塔，復有異人",
    "T17n0721_029:0167c14": "亦在其中歌舞自娛，或與女人歌舞戲笑而",
    "T17n0721_029:0167c15": "生歡喜。或於僧寺，若客作伎人，或鼓眾伎",
    "T17n0721_029:0167c16": "樂供養佛塔以自活命，作諸音樂，不令此人",
    "T17n0721_029:0167c17": "為他作樂，是名不偷盜。復有偷盜：或於婬女",
    "T17n0721_029:0167c18": "初許多直，後酬少價，是名偷盜。復有偷盜：若",
    "T17n0721_029:0167c19": "有酤酒，屠兒販賣，市買決價，不酬本直，是名",
    "T17n0721_029:0167c20": "偷盜。如是殺生偷盜，持戒之人悉捨不為，見",
    "T17n0721_029:0167c21": "作不喜，心亦不念。云何布施？貧窮少財能捨",
    "T17n0721_029:0167c22": "財物施三禪人，自忍飢苦，施與他人，慈悲心",
    "T17n0721_029:0167c23": "施如愛己子。云何持戒不殺眾生？若治屏",
    "T17n0721_029:0167c24": "廁殺害眾生，教令不作，施其水漿，還置穢",
    "T17n0721_029:0167c25": "處，令不害命，是名不殺。善業之人作此善",
    "T17n0721_029:0167c26": "業，命終生於三十三天。「善業之人生彼天上",
    "T17n0721_029:0167c27": "受五欲樂，天伎樂音、種種天女以為圍遶，受",
    "T17n0721_029:0167c28": "無比樂。今為此天說少分喻，如金輪王所受",
    "T17n0721_029:0167c29": "之樂比於天樂，十六分中不及其一。所受天",
    "T17n0721_029:0168a01": "身無有骨肉亦無垢污，不生嫉妬，其目不",
    "T17n0721_029:0168a02": "眴，衣無塵垢、無有煙霧，亦無大小便利之患。",
    "T17n0721_029:0168a03": "其身光明，轉輪聖王都無此事。於己妻子，不",
    "T17n0721_029:0168a04": "偏攝受，離於嫉妬，飲食自在，無有睡眠亦無",
    "T17n0721_029:0168a05": "疲極，轉輪聖王都無此事。以是因緣，轉輪",
    "T17n0721_029:0168a06": "王樂十六分中不及其一，故以人中說少分",
    "T17n0721_029:0168a07": "喻，如是次第受五欲樂。「有一園林，名迦毘羅，",
    "T17n0721_029:0168a08": "長十由旬，廣五由旬，一切皆以金鳥莊嚴。無",
    "T17n0721_029:0168a09": "量眾鳥遍身眾寶，以為莊嚴，妙花光明莊嚴",
    "T17n0721_029:0168a10": "園林，七寶為樹。林有眾鳥光明殊勝，如人著",
    "T17n0721_029:0168a11": "於種種莊嚴轉增勝妙，種種色鳥莊嚴天樹",
    "T17n0721_029:0168a12": "亦復如是。復有天子於此林中，以種種華遊",
    "T17n0721_029:0168a13": "戲娛樂。其華皆以毘琉璃寶以為莖葉及以",
    "T17n0721_029:0168a14": "華鬚，赤蓮華寶以為華臺，其花香氣滿十",
    "T17n0721_029:0168a15": "由旬，勝一切華，天聞此香十倍增樂。復與天",
    "T17n0721_029:0168a16": "女於迦毘羅向飲食河，隨念即至。高大之",
    "T17n0721_029:0168a17": "殿種種欄楯，樓閣門戶種種寶鈴、種種寶",
    "T17n0721_029:0168a18": "鬘、真珠羅網以覆其上，種種寶幢懸眾寶",
    "T17n0721_029:0168a19": "幡，金銀頗梨赤寶莊嚴。種種諸柱，或有鵝",
    "T17n0721_029:0168a20": "鳥或有鳩鴿、或命命鳥或有鴻鴈以為莊",
    "T17n0721_029:0168a21": "嚴，有如是等種種眾鳥莊嚴其殿。天眾昇殿，",
    "T17n0721_029:0168a22": "以善業故，與諸天女向迦毘羅大林詣飲食",
    "T17n0721_029:0168a23": "處，到已即下，食天甘饌。食訖遊戲，於園林",
    "T17n0721_029:0168a24": "中種種樂音遊戲受樂，經於多時，心著樂",
    "T17n0721_029:0168a25": "故，不覺長遠。復往詣於一切見林，昇於高峯",
    "T17n0721_029:0168a26": "欲見眾林，共餘天眾還昇化殿。種種歌舞、種",
    "T17n0721_029:0168a27": "種戲笑互相娛樂，同心受樂。既至一切見林",
    "T17n0721_029:0168a28": "住於峯上，見須彌山王一面，多有園林以為",
    "T17n0721_029:0168a29": "莊嚴，其花光色如融金聚，光明騰焰。種種河",
    "T17n0721_029:0168b01": "泉流池濟處，美飲之河、種種食河，無量天女",
    "T17n0721_029:0168b02": "種種莊嚴以為圍遶。其須彌山持諸世間，處",
    "T17n0721_029:0168b03": "於六萬眾山之中，六萬眾山以為圍遶，高峻",
    "T17n0721_029:0168b04": "廣大，天、龍、夜叉、阿修羅、甄那羅之所住處，善",
    "T17n0721_029:0168b05": "業諸天之所依止，種種善業果報所得。四寶",
    "T17n0721_029:0168b06": "成就一一住處，種種眾色以為莊嚴，皆悉見",
    "T17n0721_029:0168b07": "之，互相歡娛，欲心放逸，種種美言共相調",
    "T17n0721_029:0168b08": "戲，上中下身遊戲行食。既見此已，而作是",
    "T17n0721_029:0168b09": "念：『非我獨受五欲之樂，亦復多有其餘諸",
    "T17n0721_029:0168b10": "天與諸天女遊戲受樂。』如是見於種種色香",
    "T17n0721_029:0168b11": "如意之樹莊嚴園林。「爾時，諸天復見餘地：一",
    "T17n0721_029:0168b12": "名高聚；二名大高聚。種種河流以為莊嚴，若",
    "T17n0721_029:0168b13": "其日月行此山頂，觀彼二山，於此日中見百",
    "T17n0721_029:0168b14": "千身，如羅睺阿脩羅手障日光，如前所說。爾",
    "T17n0721_029:0168b15": "時，天子復於空中徘徊旋轉觀於山王，與諸",
    "T17n0721_029:0168b16": "天女娛樂受樂，歌頌音聲住於宮殿，山王",
    "T17n0721_029:0168b17": "園林皆悉見之。還於自地，既至本宮，於園林",
    "T17n0721_029:0168b18": "中歌舞戲笑受種種樂，五欲自娛欲樂覆",
    "T17n0721_029:0168b19": "心，不覺長遠。復往詣於娑羅摩山，其山縱廣",
    "T17n0721_029:0168b20": "有五由旬，高十由旬，或乘宮殿或乘飛鳥而",
    "T17n0721_029:0168b21": "昇此山。種種寶柱以為莊嚴，種種河池七寶",
    "T17n0721_029:0168b22": "莊嚴，如意寶樹光焰騰赫，種種妓樂歡喜",
    "T17n0721_029:0168b23": "相娛，受自業果。以放逸故，經於多時，而不",
    "T17n0721_029:0168b24": "覺知，為樂所迷，不知厭足。復往詣於優鉢",
    "T17n0721_029:0168b25": "羅林，於此林中百千眾蜂以為圍遶，入於林",
    "T17n0721_029:0168b26": "中共食美飲，歌舞受樂而無厭足。復往詣於",
    "T17n0721_029:0168b27": "遊戲之處，名曰無垢，百百千千眾樂音聲",
    "T17n0721_029:0168b28": "共相娛樂而不厭足。諸天放逸受五欲樂，乃",
    "T17n0721_029:0168b29": "至愛善業盡，命終還退，墮於地獄、餓鬼、畜生。",
    "T17n0721_029:0168c01": "若有餘業，生於人中，顏色光澤主上貴重，第",
    "T17n0721_029:0168c02": "一富樂，聰慧明了。以餘業故。",
    "T17n0721_029:0168c03": "「復次，比丘知業果報，觀三十三天所住之地。",
    "T17n0721_029:0168c04": "彼以聞慧見：第二十地名微細行。眾生何業",
    "T17n0721_029:0168c05": "生於彼天？彼以聞慧見：此眾生修行善法，自",
    "T17n0721_029:0168c06": "利利人，不誑眾生、不惱眾生，質直修行而行",
    "T17n0721_029:0168c07": "善業得樂果報，作清涼業得清涼報，善業樂",
    "T17n0721_029:0168c08": "報，一切眾生之所供養，眾人所愛，現在未來",
    "T17n0721_029:0168c09": "安樂利益。若捨此身至未來世，所作善業猶",
    "T17n0721_029:0168c10": "如父母，為如實故，受無量樂。不殺不盜亦教",
    "T17n0721_029:0168c11": "他人令行不殺、不行偷盜。若復有人殺生偷",
    "T17n0721_029:0168c12": "盜，不共同止亦不親近、不共遊戲、不與同",
    "T17n0721_029:0168c13": "事，如是破戒行惡之人不與同住。親近持戒、",
    "T17n0721_029:0168c14": "行善之人，同其事業，遊戲受樂，互共思惟法",
    "T17n0721_029:0168c15": "以非法。此善業人自不作惡亦教他人令不",
    "T17n0721_029:0168c16": "作惡，如是之人遍修善業，令破戒者住於善",
    "T17n0721_029:0168c17": "道，示人正法令入正道，種於善業。其人心",
    "T17n0721_029:0168c18": "淨猶如鍊金，行於善業，現在未來安隱快",
    "T17n0721_029:0168c19": "樂。是名不殺。復有不殺：有諸眾生以邪見",
    "T17n0721_029:0168c20": "故，殺諸蛇蠍、百足蚊虻、蜥蝪之類，殺如是等，",
    "T17n0721_029:0168c21": "熏諸果樹，欲令園林華果繁茂。持戒之人則",
    "T17n0721_029:0168c22": "不如是，以護生命，種種果食疑有蟲者，終不",
    "T17n0721_029:0168c23": "故食。若水酪漿種種諸飲，不諦觀視，終不",
    "T17n0721_029:0168c24": "飲之。經宿之水，若不細觀，恐生細蟲，若不",
    "T17n0721_029:0168c25": "漉治，不飲不用。是名微細持不殺戒。云何不",
    "T17n0721_029:0168c26": "盜、不恣？復有幾種？若人思惟欲令種種稻",
    "T17n0721_029:0168c27": "穀麻麥、種種黍豆，我獨成就；令世間人五穀",
    "T17n0721_029:0168c28": "不登，獨我成熟。常作如是不善思惟，復於異",
    "T17n0721_029:0168c29": "時眾生薄福，田稼不收，如是惡人見世飢饉，",
    "T17n0721_029:0169a01": "心生歡喜：『如我所念。』於市肆賣，曲心巧偽，",
    "T17n0721_029:0169a02": "量諸穀麥誑惑於人，究竟成業。若心思惟，名",
    "T17n0721_029:0169a03": "為思業；若作誑時，名為誑業；作誑業已，名究",
    "T17n0721_029:0169a04": "竟業。如是眾過，捨離不作。持戒之人雖復",
    "T17n0721_029:0169a05": "貧窮，不為非法誑惑他人，見他作者，心不隨",
    "T17n0721_029:0169a06": "喜。若飢饉世，治生求利，如法販賣，不誑眾",
    "T17n0721_029:0169a07": "生，是名不盜。如是善人云何布施？善心善",
    "T17n0721_029:0169a08": "行，自利利他，自身貧窮勤苦得財，若從他",
    "T17n0721_029:0169a09": "人常乞財物，得已布施貧窮疾病、困乏之",
    "T17n0721_029:0169a10": "人。若學三禪、得三禪人從他求索，勤苦得",
    "T17n0721_029:0169a11": "已而行布施。是人布施三業成就：若心思",
    "T17n0721_029:0169a12": "惟，欲行布施，是名決定；若布施時，名之為",
    "T17n0721_029:0169a13": "業；若行施已，心復思惟，是名究竟。「如是之",
    "T17n0721_029:0169a14": "人造作一千二百善業，命終之後生於善道",
    "T17n0721_029:0169a15": "微細地處。行善業人生彼天已，以作微細業",
    "T17n0721_029:0169a16": "因緣故，所得天身，隨其所念，巨細隨心。其地",
    "T17n0721_029:0169a17": "園林七寶為樹，第一清淨，自業成就。其七",
    "T17n0721_029:0169a18": "寶林長二十由旬，廣十由旬，河泉流水、園林",
    "T17n0721_029:0169a19": "具足，見者愛樂，清淨無垢猶如明鏡。其樹",
    "T17n0721_029:0169a20": "枝葉清淨無垢如融金色，金銀琉璃及餘種",
    "T17n0721_029:0169a21": "種雜色之樹以為園林。天子入林，於諸寶樹",
    "T17n0721_029:0169a22": "枝葉之中，皆悉自見身之色像。如一樹中自",
    "T17n0721_029:0169a23": "見其身，百千樹中自見其身亦復如是，一一",
    "T17n0721_029:0169a24": "天子身之色相，悉現眾樹。以善業故，得相似",
    "T17n0721_029:0169a25": "果。其樹復有奇特之事，隨其造作上中下業",
    "T17n0721_029:0169a26": "生此天中，隨其本作上中下業悉現樹中，根",
    "T17n0721_029:0169a27": "莖枝葉皆悉覩見。時天帝釋與諸天女華",
    "T17n0721_029:0169a28": "鬘莊嚴，其殿光明晃曜大明，勝於和合百",
    "T17n0721_029:0169a29": "日竝照。微細行天遙見帝釋，皆往出迎，到已",
    "T17n0721_029:0169b01": "恭敬頂禮帝釋，隨天帝釋還入林中受五欲",
    "T17n0721_029:0169b02": "樂。釋迦天王亦以美言慰問諸天：『行大善業！』",
    "T17n0721_029:0169b03": "其林眾鳥出美妙音，真金為樹莊嚴園林。「是",
    "T17n0721_029:0169b04": "時天王觀業報已，而說頌曰：",
    "T17n0721_029:0169b05": "「『善業得此果，　　種種業林證，",
    "T17n0721_029:0169b06": "　　雖無有言說，　　知以善業報。",
    "T17n0721_029:0169b07": "　　種種諸果報，　　處處受生死，",
    "T17n0721_029:0169b08": "　　或善或不善，　　故得如是報。",
    "T17n0721_029:0169b09": "　　若人修善業，　　當得生天中；",
    "T17n0721_029:0169b10": "　　若作不善業，　　墮於三惡道。",
    "T17n0721_029:0169b11": "　　樂行善不善，　　著欲癡所迷，",
    "T17n0721_029:0169b12": "　　不知當退沒，　　決定受死苦。",
    "T17n0721_029:0169b13": "　　今此善業報，　　以樹相而知，",
    "T17n0721_029:0169b14": "　　於欲不厭離，　　心為樂所迷。",
    "T17n0721_029:0169b15": "　　欲味放逸人，　　心常求境界，",
    "T17n0721_029:0169b16": "　　常為愛所惱，　　亦為愛所縛。",
    "T17n0721_029:0169b17": "　　欲共女人生，　　女人為甚惡，",
    "T17n0721_029:0169b18": "　　能生於熱惱，　　如火害眾生。",
    "T17n0721_029:0169b19": "　　如是欲熱惱，　　過於大猛火，",
    "T17n0721_029:0169b20": "　　女色大熱惱，　　焚燒眾生心。",
    "T17n0721_029:0169b21": "　　女人壞世間，　　令善皆盡滅，",
    "T17n0721_029:0169b22": "　　是地獄因緣，　　大仙如是說。",
    "T17n0721_029:0169b23": "　　口善說美言，　　其心如毒害，",
    "T17n0721_029:0169b24": "　　誑詐無暫停，　　女人心無實。",
    "T17n0721_029:0169b25": "　　須臾起愛心，　　須臾心不愛，",
    "T17n0721_029:0169b26": "　　其心不暫停，　　如電不久住。",
    "T17n0721_029:0169b27": "　　巧智虛誑人，　　心貪則親近，",
    "T17n0721_029:0169b28": "　　常思樂他人，　　懷慢情恣態。",
    "T17n0721_029:0169b29": "　　天人毘舍遮、　　羅剎龍夜叉，",
    "T17n0721_029:0169c01": "　　皆為女色縛，　　女人如惡毒。",
    "T17n0721_029:0169c02": "　　不念於恩惠，　　非種姓伎術，",
    "T17n0721_029:0169c03": "　　女人性如風，　　其心不停息。",
    "T17n0721_029:0169c04": "　　若見大財富，　　心則生愛樂，",
    "T17n0721_029:0169c05": "　　又見衰禍至，　　厭之而捨棄。",
    "T17n0721_029:0169c06": "　　若有人親近，　　則生愛樂心，",
    "T17n0721_029:0169c07": "　　見其憂惱至，　　須臾即捨離。",
    "T17n0721_029:0169c08": "　　如蜂樂遊華，　　見萎速捨棄，",
    "T17n0721_029:0169c09": "　　女人亦如是，　　不悅則捨離。",
    "T17n0721_029:0169c10": "　　惡心無慈惠，　　躁擾心不定，",
    "T17n0721_029:0169c11": "　　為破愚癡人，　　女人出於世。",
    "T17n0721_029:0169c12": "　　天中大繫縛，　　無過於女色，",
    "T17n0721_029:0169c13": "　　女人縛諸天，　　將至三惡道。",
    "T17n0721_029:0169c14": "　　若心貪女色，　　是欲最尤甚，",
    "T17n0721_029:0169c15": "　　女色欲燒心，　　後受大苦惱。",
    "T17n0721_029:0169c16": "　　現在所作業，　　貪欲自迷心，",
    "T17n0721_029:0169c17": "　　癡心不能覺，　　女欲之所迷。",
    "T17n0721_029:0169c18": "　　丈夫既信已，　　為無量愛縛，",
    "T17n0721_029:0169c19": "　　忽然便捨離，　　猶如蛇脫皮。",
    "T17n0721_029:0169c20": "　　如是女人性，　　諸方便供養，",
    "T17n0721_029:0169c21": "　　種種而守護，　　猶不可從心。",
    "T17n0721_029:0169c22": "　　女人性如是，　　其心無誠實，",
    "T17n0721_029:0169c23": "　　虛誑多姦偽，　　智者所不信。』",
    "T17n0721_029:0169c24": "「時諸天子聞天帝釋說是法已，心生厭離而",
    "T17n0721_029:0169c25": "說頌曰：",
    "T17n0721_029:0169c26": "「『如是如是能天王，　　所說如實誠不虛，",
    "T17n0721_029:0169c27": "　　我無智慧不覺知，　　為天女網自縛心。』",
    "T17n0721_029:0169c28": "「時天帝釋聞此偈已，即往詣於鳥音聲林，無",
    "T17n0721_029:0169c29": "量宮殿以為莊嚴，蓮華浴池莊嚴林樹，金色",
    "T17n0721_029:0170a01": "山峯如融金聚，種種伎樂歌頌妙音，多有種",
    "T17n0721_029:0170a02": "種天女眷屬。帝釋天王入此林中欲受天樂，",
    "T17n0721_029:0170a03": "諸根境界受五欲樂。復往詣於乾陀聚山須",
    "T17n0721_029:0170a04": "彌之峯，七寶莊嚴，其河流注端嚴奇特。如",
    "T17n0721_029:0170a05": "真珠瓔珞莊嚴山峯，真珠為沙以布河底，於",
    "T17n0721_029:0170a06": "河兩岸多有眾鳥出妙音聲，見此河者，皆生",
    "T17n0721_029:0170a07": "愛樂。釋迦天王與諸天女及諸天眾，種種莊",
    "T17n0721_029:0170a08": "嚴，遊戲受樂於此山峯。既受樂已，復與天",
    "T17n0721_029:0170a09": "子及諸天女復往詣於周羅宮殿遊戲之處，",
    "T17n0721_029:0170a10": "既至此處，餘地諸天聞天主至，亦皆來集。其",
    "T17n0721_029:0170a11": "峯宮殿居須彌頂，高廣嚴淨，夜摩天光照觸",
    "T17n0721_029:0170a12": "其頂，如須彌色映四天下，夜摩天光照此山",
    "T17n0721_029:0170a13": "頂亦復如是。得夜摩天光明照故，於餘宮殿，",
    "T17n0721_029:0170a14": "千倍殊勝。爾時，天主釋迦提婆於此宮殿既",
    "T17n0721_029:0170a15": "遊戲已，與諸天子及諸天女還善法堂。此微",
    "T17n0721_029:0170a16": "細行天受五欲樂，乃至愛善業盡，命終還退，",
    "T17n0721_029:0170a17": "墮於地獄、餓鬼、畜生。若有餘業生於人中，常",
    "T17n0721_029:0170a18": "受安樂，或為國王或為大臣，第一螺髮，其心",
    "T17n0721_029:0170a19": "審諦，人所諮奉，不好多言，衣服鮮潔淨無",
    "T17n0721_029:0170a20": "垢污，妻妾貞潔，心不邪曲，好行布施，端直",
    "T17n0721_029:0170a21": "不諂，兄弟宗親之所愛敬，恭敬師長，愛樂賓",
    "T17n0721_029:0170a22": "客，樂行布施，持戒自守，性愛香鬘，遠惡知",
    "T17n0721_029:0170a23": "識，生於大姓，端正殊妙種種莊嚴。以餘業",
    "T17n0721_029:0170a24": "故。",
    "T17n0721_029:0170a25": "「復次，比丘，知業果報，觀三十三天所住之地。",
    "T17n0721_029:0170a26": "彼以聞慧見：第二十一地名歌音喜樂。眾生",
    "T17n0721_029:0170a27": "何業生於此地？彼以聞慧見：有眾生善心善",
    "T17n0721_029:0170a28": "業、善身口意，行於善業，自利利他，饒益眾",
    "T17n0721_029:0170a29": "生，心有慈悲，信於業果，正見正業，持二種",
    "T17n0721_029:0170b01": "戒，心不散亂，不失威儀，不親惡友，孝養父母，",
    "T17n0721_029:0170b02": "供養沙門、婆羅門，三種善業遍行究竟，持",
    "T17n0721_029:0170b03": "二種戒——不殺不盜。云何不殺？若稻穀黍麥生",
    "T17n0721_029:0170b04": "微細蟲，不擣不磨，知其有蟲，護此蟲命，不轉",
    "T17n0721_029:0170b05": "與人。復有不殺生：若牛馬駝驢擔負，脊壞瘡",
    "T17n0721_029:0170b06": "中生蟲，若以漿水洗此瘡時，不以草藥斷此",
    "T17n0721_029:0170b07": "蟲命，以鳥毛羽洗拭取蟲置餘臭爛敗肉之",
    "T17n0721_029:0170b08": "中，令全其命。護此驢牛恐害其命，復護蟲命，",
    "T17n0721_029:0170b09": "乃至蟻子亦不故殺。若晝若夜不行放逸，心",
    "T17n0721_029:0170b10": "不念殺，有眾生想，若蟣若蟻亦不故殺。是名",
    "T17n0721_029:0170b11": "不殺。云何不盜？幾種不盜？若有眾生見蛇食",
    "T17n0721_029:0170b12": "蟲、蝦蟇食蟲、黃鼬食蟲，若狗野干取諸眾生",
    "T17n0721_029:0170b13": "欲自食之。其人若見，以其所食而貿易之，令",
    "T17n0721_029:0170b14": "其得脫。如是之人護彼此命，是名不盜。自",
    "T17n0721_029:0170b15": "不偷盜亦不教人，勸諸眾生令住善道，未住",
    "T17n0721_029:0170b16": "戒者，教令住戒，已持戒者，令其增長，說業",
    "T17n0721_029:0170b17": "果報令其覺悟。是則名曰不殺不盜。復有順",
    "T17n0721_029:0170b18": "法行人利益眾生，見諸蜜蜂，知他欲殺，以物",
    "T17n0721_029:0170b19": "救贖令其得脫，施眾生命，是名施命。復有布",
    "T17n0721_029:0170b20": "施：若法行人貧窮乏短，若以一食施四禪人，",
    "T17n0721_029:0170b21": "若見惡人欲斷人命，以物贖命，令其得脫。施",
    "T17n0721_029:0170b22": "命、施法，諸施之中最為第一，是人行於二種",
    "T17n0721_029:0170b23": "之施，亦教他人令行二施，見作隨喜。如是持",
    "T17n0721_029:0170b24": "戒，命終之後生三十三天歌音喜樂之地。以",
    "T17n0721_029:0170b25": "善業化，得勝供養。其地園林以善業故，種種",
    "T17n0721_029:0170b26": "莊嚴。「『天所住處，無有一跡非善業化，無有一",
    "T17n0721_029:0170b27": "天不遊戲者，無有一天不受樂者，無有一天",
    "T17n0721_029:0170b28": "不退沒者。善業盡故，退時自知，猶不厭足，愛",
    "T17n0721_029:0170b29": "繩所縛，愛所欺誑。』帝釋天王說是語已，與諸",
    "T17n0721_029:0170c01": "天眾於園林中遊戲受樂，林樹華果種種具",
    "T17n0721_029:0170c02": "足。飲食之河眾味具足，與諸天眾至此河邊",
    "T17n0721_029:0170c03": "歡娛受樂。復與天女往詣摩多隣南遊戲之",
    "T17n0721_029:0170c04": "處，時天帝釋見其林樹，告諸天曰：『汝等見",
    "T17n0721_029:0170c05": "此遊戲處不？』諸天子言：『唯然，已見。』時天帝",
    "T17n0721_029:0170c06": "釋為諸天子說本事法：『如我昔於宿舊諸天",
    "T17n0721_029:0170c07": "聞如是說：過去有佛，號迦迦(居伽反)村陀如來，",
    "T17n0721_029:0170c08": "於此林中為天說法，初善中善後善，善義善",
    "T17n0721_029:0170c09": "語，純備具足白淨之法。所謂：「是事有故是事",
    "T17n0721_029:0170c10": "有，是事滅故是事滅。」云何名有？以有欲故，則",
    "T17n0721_029:0170c11": "有過失。若無欲者，則無過失。天子當知！是為",
    "T17n0721_029:0170c12": "是事有故是事有。云何是事無故是事無？若",
    "T17n0721_029:0170c13": "無欲者，則無欲過，是為是事無故是事無。云",
    "T17n0721_029:0170c14": "何是事滅故是事滅？愛滅故欲滅，欲滅故欲",
    "T17n0721_029:0170c15": "過滅，是名是事滅故是事滅。天子當知！是事",
    "T17n0721_029:0170c16": "有故是事有，是事無故是事無。若以逆觀愛",
    "T17n0721_029:0170c17": "之因緣、生欲之本，欲之因緣能生於欲。云何",
    "T17n0721_029:0170c18": "為欲？心求憶念，欲有所作，是名為欲。癡有所",
    "T17n0721_029:0170c19": "求，故名無明。以無明故，於境無厭，是名為",
    "T17n0721_029:0170c20": "愛。諸天子！不求知足，故名為欲。諸天子！是名",
    "T17n0721_029:0170c21": "是事有故是事有。云何是事無故是事無？所",
    "T17n0721_029:0170c22": "謂有愛，貪不知足；若愛滅者，無厭則滅，是為",
    "T17n0721_029:0170c23": "是事無故是事無。是名是事滅故是事滅。",
    "T17n0721_029:0170c24": "「『復次，天子！是事有故是事有，所謂和合作業。",
    "T17n0721_029:0170c25": "以有業故，則有業報；若無集業，則無業報。諸",
    "T17n0721_029:0170c26": "天子！是名是事有故是事有，是事無故是事",
    "T17n0721_029:0170c27": "無。",
    "T17n0721_029:0170c28": "「『復次，天子！云何是事有故是事有？所謂先以",
    "T17n0721_029:0170c29": "憶念，眼緣於色而生於識。憶念為先，是名是",
    "T17n0721_029:0171a01": "事有故是事有。云何是事無故是事無？若無",
    "T17n0721_029:0171a02": "色則無眼，無眼則無憶念，無色、無眼、無憶念",
    "T17n0721_029:0171a03": "故眼識亦無。如是，天子！是名是事無故是事",
    "T17n0721_029:0171a04": "無。",
    "T17n0721_029:0171a05": "「『復次，天子！云何是事有故是事有？譬如陶師，",
    "T17n0721_029:0171a06": "輪繩泥水眾法和合，而有瓶生。諸天子！是事",
    "T17n0721_029:0171a07": "有故是事有亦復如是。",
    "T17n0721_029:0171a08": "「『復次，天子！云何是事無故是事無？譬如陶師，",
    "T17n0721_029:0171a09": "輪繩泥水若不和合，則亦無瓶。是為是事",
    "T17n0721_029:0171a10": "無故是事無亦復如是。",
    "T17n0721_029:0171a11": "「『復次，天子！云何是事有故是事有？所謂和合",
    "T17n0721_029:0171a12": "必有別離，是為是事有故是事有。云何是事",
    "T17n0721_029:0171a13": "無故是事無？若無和合則無別離。如是，天子！",
    "T17n0721_029:0171a14": "是為是事無故是事無。",
    "T17n0721_029:0171a15": "「『復次，天子！云何是事有故是事有？以有生故",
    "T17n0721_029:0171a16": "則便有死。若無生者則無有死。如是，天子！是",
    "T17n0721_029:0171a17": "名是事有故是事有，是事無故是事無(天無老故，為天",
    "T17n0721_029:0171a18": "說法不言老支，但言有死)。「『復次，天子！云何是事有故是事有？",
    "T17n0721_029:0171a19": "所謂有欲故，決定被燒，譬如有火則必有燒。",
    "T17n0721_029:0171a20": "如是，天子！是名是事有故是事有。云何是事",
    "T17n0721_029:0171a21": "無故是事無？所謂厭離欲故，欲不能燒，猶如",
    "T17n0721_029:0171a22": "無火則不能燒。如是，天子！是名是事無故是",
    "T17n0721_029:0171a23": "事無。",
    "T17n0721_029:0171a24": "「『復次，天子！云何是事有故是事有？所謂有父",
    "T17n0721_029:0171a25": "母精血，有業、有藏、有中陰身，猶如香氣故",
    "T17n0721_029:0171a26": "有身生。如是，天子！是為是事有故是事有。云",
    "T17n0721_029:0171a27": "何是事無故是事無？若無父母則無精血，無",
    "T17n0721_029:0171a28": "決定業、無藏、無中陰則無身生。如是，天子！是",
    "T17n0721_029:0171a29": "為是事無故是事無。",
    "T17n0721_029:0171b01": "正法念處經卷第二十九"
}