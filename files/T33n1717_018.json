{
    "T33n1717_018:0941c15": "法華玄義釋籤卷第十八",
    "T33n1717_018:0941c17": "天台沙門湛然述",
    "T33n1717_018:0941c18": "◎三明判中自二：列章竟，次釋。初章中二：",
    "T33n1717_018:0941c19": "先分別能所麁妙，次問答釋疑。初文二：先略",
    "T33n1717_018:0941c20": "立能所，次以兩種四句分別，前教、次味。前",
    "T33n1717_018:0941c21": "四句者，列、釋。若以理為言則一麁一妙，詮",
    "T33n1717_018:0941c22": "理之教巧拙不同，故使通妙理之教別教",
    "T33n1717_018:0941c23": "仍麁。次四句者皆約味判，判彼部中能所麁",
    "T33n1717_018:0941c24": "妙，「不帶麁能所是乳」者，為成四句一往語",
    "T33n1717_018:0941c25": "耳。故此句中但云「無有真諦能所」故云也。",
    "T33n1717_018:0941c26": "仍有別教能通之麁，「自有帶麁所不帶麁能」",
    "T33n1717_018:0941c27": "者，且云般若本是融門，二乘寄此而入真",
    "T33n1717_018:0941c28": "諦，雖有但真所通之麁，而無詮真能通三",
    "T33n1717_018:0941c29": "藏，此亦約部大分為言，若隨二乘當分所",
    "T33n1717_018:0942a01": "見。非無能詮即空麁教，自有帶麁能等者，",
    "T33n1717_018:0942a02": "能通從於通教中來，故名為麁；所通即是別",
    "T33n1717_018:0942a03": "圓中道，故名為妙。「涅槃中諸門亦是」者，涅槃",
    "T33n1717_018:0942a04": "部中前之三教能通之門，名之為麁，並不",
    "T33n1717_018:0942a05": "住真及以教道俱入三德，故所通妙。次釋",
    "T33n1717_018:0942a06": "疑中，先問，次答。中三：先通明其意，次「何者」",
    "T33n1717_018:0942a07": "下歷教解釋，三「今拓」下明用門之意，一一",
    "T33n1717_018:0942a08": "教中皆作三對四一不同及判門意，所言",
    "T33n1717_018:0942a09": "三者即教行理通別之相，具如第二卷初當",
    "T33n1717_018:0942a10": "分通別即其義也。皆以四故名別，一故名",
    "T33n1717_018:0942a11": "通。今以此之通別判於狹小，若藏別兩教",
    "T33n1717_018:0942a12": "教行理三皆悉是狹，若通圓兩教教行不狹",
    "T33n1717_018:0942a13": "而教行取理不當，故名理為狹，是則四教",
    "T33n1717_018:0942a14": "皆以教主及所詮理名之為一，以所被機",
    "T33n1717_018:0942a15": "及能詮教名之為四。是故經言「一門」者，一",
    "T33n1717_018:0942a16": "是四家之門，故云「一門」。言「依經文」者，依今",
    "T33n1717_018:0942a17": "經即是以圓教行取理難當。三明用門",
    "T33n1717_018:0942a18": "意中言「開拓」等者，今開圓經一句而作",
    "T33n1717_018:0942a19": "四解遍一代教，故云「處處」，則識前之三教",
    "T33n1717_018:0942a20": "教行理三狹小復麁，後之一教教行理三狹",
    "T33n1717_018:0942a21": "小俱妙。作此釋者，意云四門是教、十觀是",
    "T33n1717_018:0942a22": "行，皆通至極，恐人不了狹小之言謂一",
    "T33n1717_018:0942a23": "向麁，故須此簡。若約五味，意亦可知。次約",
    "T33n1717_018:0942a24": "諸門中二：先約教，次約味。先約教中四教不",
    "T33n1717_018:0942a25": "同，一一教皆有教行二判，教謂四教，行謂",
    "T33n1717_018:0942a26": "門中十觀。教又二義：一約門，二約悉。初三",
    "T33n1717_018:0942a27": "藏中三：先且通論，無復麁妙，以教門俱妙",
    "T33n1717_018:0942a28": "從能通故，若執皆麁從計情故，此就當教",
    "T33n1717_018:0942a29": "為語。次別論者，從「若從法為語」去互相形",
    "T33n1717_018:0942b01": "比則有前麁後妙。言「為鈍根說生空」等者，此",
    "T33n1717_018:0942b02": "是三藏生法二空，具如《止觀》第六記。準理二",
    "T33n1717_018:0942b03": "門俱得二空，一往從便，有門附俗為生空，",
    "T33n1717_018:0942b04": "空門附真為法空，二空名同意義永異，是故",
    "T33n1717_018:0942b05": "生空義歸於有法空，方乃義順於空。三「今約」",
    "T33n1717_018:0942b06": "下從行所宜以判麁妙。次約四悉中四悉",
    "T33n1717_018:0942b07": "文相可見。一門既爾，餘門亦然。次約十觀",
    "T33n1717_018:0942b08": "中初三藏者，若門中有觀為妙、無觀為麁。",
    "T33n1717_018:0942b09": "次通教，通論無通無塞，次別論有通有塞，",
    "T33n1717_018:0942b10": "有通有塞即四門四悉，十觀具如三藏中。次",
    "T33n1717_018:0942b11": "別中亦應明通不論通塞，但是文略故云。",
    "T33n1717_018:0942b12": "若論法相，既有「若論」之言，即是置通從別，",
    "T33n1717_018:0942b13": "別中亦有約四門教及以根性并十觀法。十",
    "T33n1717_018:0942b14": "觀中二：初約十觀，次「迦羅迦果則有九分」",
    "T33n1717_018:0942b15": "下判。「鎮頭迦羅」者，《大經》文意以林譬寺，以",
    "T33n1717_018:0942b16": "果譬僧，以採者譬請僧之人，明僧相相",
    "T33n1717_018:0942b17": "似真偽難分；今借譬十乘邪正須判。第六",
    "T33n1717_018:0942b18": "云：「善男子！如迦羅林其樹眾多，林中唯有",
    "T33n1717_018:0942b19": "一樹名鎮頭迦，二果相似不可分別。其",
    "T33n1717_018:0942b20": "果熟時有一女人皆悉拾取，鎮頭迦果唯",
    "T33n1717_018:0942b21": "有一分，迦羅迦果乃有九分。女人不識將",
    "T33n1717_018:0942b22": "來詣市，凡愚不識買迦羅迦噉已命終。有",
    "T33n1717_018:0942b23": "智人輩問是女人：汝於何處得是果來？",
    "T33n1717_018:0942b24": "女人答言：於彼林中得是果來。諸人聞已",
    "T33n1717_018:0942b25": "即言：彼方多有無量迦羅迦樹，唯有一株鎮",
    "T33n1717_018:0942b26": "頭迦樹。諸人知已笑而捨去。」下文合譬，以",
    "T33n1717_018:0942b27": "畜八不淨者為迦羅迦，以清淨眾為鎮頭",
    "T33n1717_018:0942b28": "迦。今以十觀合於十分，若十分善巧則十",
    "T33n1717_018:0942b29": "分鎮頭，若從偏小及外道中得是觀法則",
    "T33n1717_018:0942c01": "十分迦羅，若用三教方便觀法則節級遞",
    "T33n1717_018:0942c02": "判迦羅鎮頭(云云)。是則教主如林，觀法如",
    "T33n1717_018:0942c03": "果，採果女人如弘教者，詣市譬於說法",
    "T33n1717_018:0942c04": "之堂，買果之人譬聽法眾，愚人受教不",
    "T33n1717_018:0942c05": "窮教主，智者審問邪正自分，命終即譬失",
    "T33n1717_018:0942c06": "於正諦。次明圓教中三：初明圓門融妙，次",
    "T33n1717_018:0942c07": "明四悉機異，三「此就」下更結圓門判麁妙",
    "T33n1717_018:0942c08": "意。初文者具如《止觀》第五圓無生門後，及第",
    "T33n1717_018:0942c09": "六四門料簡中圓四門相。次文者，先徵起，",
    "T33n1717_018:0942c10": "若依圓門，四尚非四，豈況更有門中四悉",
    "T33n1717_018:0942c11": "根性不融耶？但由物情各殊，故使門中四",
    "T33n1717_018:0942c12": "緣各異。於中為五：先明赴機四異，次「何者」",
    "T33n1717_018:0942c13": "下釋異所由，三「欲樂」下明機感之相，四「以世",
    "T33n1717_018:0942c14": "界」下正明赴機，五「緣既」下結成妙門。三更",
    "T33n1717_018:0942c15": "結判中二：初總標，次釋。釋中二：先明釋判",
    "T33n1717_018:0942c16": "意，次正判。又二：初明《地論》教道多諍，次與",
    "T33n1717_018:0942c17": "別門辨諍輕重。初文云「如地論有南北二",
    "T33n1717_018:0942c18": "道」者，陳梁已前弘地論師二處不同，相州",
    "T33n1717_018:0942c19": "北道計阿黎耶以為依持，相州南道計於",
    "T33n1717_018:0942c20": "真如以為依持，此二論師俱稟天親，而所",
    "T33n1717_018:0942c21": "計各異同於水火，加復《攝大乘》興，亦計黎耶",
    "T33n1717_018:0942c22": "以助北道。又《攝大乘》前後二譯，亦如地論二",
    "T33n1717_018:0942c23": "計不同，舊譯即立菴摩羅識，唐三藏譯但立",
    "T33n1717_018:0942c24": "第八。次文者二：先舉圓門唯通無塞，次「但",
    "T33n1717_018:0942c25": "四」下正對辨輕重，又二：初標，次釋。則別重",
    "T33n1717_018:0942c26": "圓輕，輕中又三：初正明輕相，次明益相，三",
    "T33n1717_018:0942c27": "引論。初文云「如快馬見鞭影」者，如《止觀》第",
    "T33n1717_018:0942c28": "五記。次益相如文。三引論中二：先引論，次",
    "T33n1717_018:0942c29": "釋。釋中三：先明皆實，各各實故，當位益故實，",
    "T33n1717_018:0943a01": "有淺深故虛。次「亦俱虛」者，相望成虛非無",
    "T33n1717_018:0943a02": "當位，對前乃成亦虛亦實。三「實故」下判。「實",
    "T33n1717_018:0943a03": "故為妙」者，當位雖妙，望第一義故三悉皆",
    "T33n1717_018:0943a04": "虛，是故圓中須此一判。次約五味中二：初",
    "T33n1717_018:0943a05": "通明五味，次別判涅槃。初文二：先約法以",
    "T33n1717_018:0943a06": "明五味，次「諸」下約人及重辨利鈍兩根菩",
    "T33n1717_018:0943a07": "薩。次別判涅槃中二：初正判涅槃，次「法華」",
    "T33n1717_018:0943a08": "下更與法華辨異。初文四：初略判諸門權",
    "T33n1717_018:0943a09": "實，次「何者」下明用權門意與前諸教諸門",
    "T33n1717_018:0943a10": "對辨，三引事為證，四「故知」下舉一喻一法",
    "T33n1717_018:0943a11": "正出部意。前二如文。三引事中云「如梵志",
    "T33n1717_018:0943a12": "問云」者，《涅槃》三十五〈陳如品〉「闍提首那此外",
    "T33n1717_018:0943a13": "道宗，於迦羅計因中有果，即是因與果一，",
    "T33n1717_018:0943a14": "來至佛所難佛云：因無常故果亦無常。佛",
    "T33n1717_018:0943a15": "反質答：汝因是常而果無常，何妨我因無常",
    "T33n1717_018:0943a16": "而果是常？」今引此文以證因門無常而得",
    "T33n1717_018:0943a17": "常果，故《大經》意通以三教而為因門，悉歸",
    "T33n1717_018:0943a18": "常果。四開麁中二：先問起，次答出開意。又",
    "T33n1717_018:0943a19": "三：初明同異謂須開不須開，次「謂開」下正",
    "T33n1717_018:0943a20": "明開，三「若門」下結妙。初文又二：初與《中論》",
    "T33n1717_018:0943a21": "對辨須否，次與前後諸教對辨須否。然《中",
    "T33n1717_018:0943a22": "論》意，以衍門為正，以小教為傍；今取彼",
    "T33n1717_018:0943a23": "論被小之文，故云「先以大蕩後示小門」。若",
    "T33n1717_018:0943a24": "應入大者前門已入，應入小者且遣著",
    "T33n1717_018:0943a25": "心，至後二品方可入理，故知《中論》前二十",
    "T33n1717_018:0943a26": "五品蕩於一切大小者著，故大乘人前被蕩",
    "T33n1717_018:0943a27": "已即時入理，小待後門，故知機別。今經見",
    "T33n1717_018:0943a28": "心鹿苑久破，但破執小指小即是，故《法華》",
    "T33n1717_018:0943a29": "中先敘昔門，次開方便名大方便，名之大",
    "T33n1717_018:0943b01": "門，故《法華》名開方便門。《中論》破執諸見病，",
    "T33n1717_018:0943b02": "故云「各有其美」。次與諸教對辨，言「法華後",
    "T33n1717_018:0943b03": "教」者，即涅槃也。稟方便教咸知真實，何須",
    "T33n1717_018:0943b04": "更開？若法華前方等般若等，若門理已開謂",
    "T33n1717_018:0943b05": "諸菩薩；若未開其人謂般若中二乘也；若",
    "T33n1717_018:0943b06": "門理人俱未開者，即方等中二乘及諸凡夫",
    "T33n1717_018:0943b07": "未預諸會者也。次正開中三：謂凡夫二乘",
    "T33n1717_018:0943b08": "菩薩也。初開凡夫為四：初開愛見生死之",
    "T33n1717_018:0943b09": "法，次人三教四理，次開聲聞亦四，謂法教",
    "T33n1717_018:0943b10": "行理。問：教法何別？答：教謂能詮之教，法謂",
    "T33n1717_018:0943b11": "所詮行法，行謂所行之行。三開菩薩中二：",
    "T33n1717_018:0943b12": "先總，次別，別中三種菩薩也。次結妙，如文。",
    "T33n1717_018:0943b13": "△五為諸經體，文自開五，今經對他通名",
    "T33n1717_018:0943b14": "為諸。列竟，次釋。初釋為此經體者，今經體",
    "T33n1717_018:0943b15": "一，但一部之內諸名不同，應知諸名通詮",
    "T33n1717_018:0943b16": "實相，故須明之。於中二：先引一部諸名，次",
    "T33n1717_018:0943b17": "「如是等」下釋會諸名名異體一。引例如文。",
    "T33n1717_018:0943b18": "釋會意者，序中正名實相，方便即以大事所",
    "T33n1717_018:0943b19": "為為體，佛知見等所見等為體，印取所譬",
    "T33n1717_018:0943b20": "為體，所付取不共般若中究竟種智所知為",
    "T33n1717_018:0943b21": "體，藥草中取智所依地為體，化城授記並",
    "T33n1717_018:0943b22": "取所喻中一理，寶塔中大慧所照祕藏祕要，",
    "T33n1717_018:0943b23": "準例可知。妙音中取三昧所依，觀音取所",
    "T33n1717_018:0943b24": "通，勸發中取眾德之本。次諸經體中先問",
    "T33n1717_018:0943b25": "列疑，次答中三：先斥，次「諸經」下正釋，三結。",
    "T33n1717_018:0943b26": "三傍正中二：初約教，次約味。初教中三：初",
    "T33n1717_018:0943b27": "通辨傍正，次引文，三正約四教。初文二：先",
    "T33n1717_018:0943b28": "通標，次「正即」下分別。分別中先論別相，次",
    "T33n1717_018:0943b29": "明相帶。初文中言「實相」者，圓也。「傍偏真」者，",
    "T33n1717_018:0943c01": "藏也。次文中言「偏含實」者，通也。「實帶偏」者，",
    "T33n1717_018:0943c02": "別也。次「中論」下引文者，《中論》證通，《大經》證",
    "T33n1717_018:0943c03": "藏及別圓，「此經」下證藏圓相對。三「小乘」下正",
    "T33n1717_018:0943c04": "約教如文。次約味中二：先約體，次「又正」下",
    "T33n1717_018:0943c05": "約諸名二：先標列，次「此則」下結體。四彼此",
    "T33n1717_018:0943c06": "中二：先結前生後，次正料簡。又二：先列四",
    "T33n1717_018:0943c07": "句，次「三藏」下釋。釋中二：先教，次味。初教中，",
    "T33n1717_018:0943c08": "初三藏中名字去聲，無兩同句也。次約味，",
    "T33n1717_018:0943c09": "乳教中云「兩種」者，「別圓名義體同，別圓名義",
    "T33n1717_018:0943c10": "異而體同，酪如前」者，唯有兩異句也。二蘇言",
    "T33n1717_018:0943c11": "「如前」者，如前約教類例可知，故云「如前」。此",
    "T33n1717_018:0943c12": "中已有兩種如華嚴，一種如三藏，準更須",
    "T33n1717_018:0943c13": "如前通教，通近同三藏，通遠如別教，兩蘇",
    "T33n1717_018:0943c14": "多少，例餘可見。涅槃中藏通不應更立偏",
    "T33n1717_018:0943c15": "體，故四教名義雖異，其體皆同。五麁妙中二：",
    "T33n1717_018:0943c16": "先判，次開。初文二：先簡絕待體，次明所待",
    "T33n1717_018:0943c17": "麁。初如文。次文者二：先教，次味。初教中二，",
    "T33n1717_018:0943c18": "初「但傍」下四教也，可知。次「藏通」下更判。兩教",
    "T33n1717_018:0943c19": "一向為麁且從通近，別有麁有妙。言名義",
    "T33n1717_018:0943c20": "同者，即三種俱同也。文略「體」字。次開中三：",
    "T33n1717_018:0943c21": "初總標意，次「或開傍教」下正約教等論開，",
    "T33n1717_018:0943c22": "三「一切」下結初如文。次文二：初兼開教等，次",
    "T33n1717_018:0943c23": "正開體又三：初正開，次引證，三示開方法。",
    "T33n1717_018:0943c24": "△六為諸行體中，列章，解釋。初釋同異",
    "T33n1717_018:0943c25": "中二：先總標，次「鈍者」下行相。又二：先立",
    "T33n1717_018:0943c26": "二行義通，次正以二行歷教。又二：先歷",
    "T33n1717_018:0943c27": "四教，次重約圓。初歷四教又二：先明行",
    "T33n1717_018:0943c28": "相，次結行意，意須相藉。初又二：先竪，次",
    "T33n1717_018:0943c29": "橫。竪謂從淺至深，皆以理為其體，橫謂初",
    "T33n1717_018:0944a01": "心具修諸行，亦約當教所詮為體。次重明",
    "T33n1717_018:0944a02": "圓橫竪行者又二：先明橫竪行，次結成車",
    "T33n1717_018:0944a03": "體。初又二：先竪，次橫。橫中二：初正明橫體，",
    "T33n1717_018:0944a04": "次「此文」下廣引文證不得是體。有無是橫，大",
    "T33n1717_018:0944a05": "車是體，本習是橫，各一是體，諸行是橫，無",
    "T33n1717_018:0944a06": "生是體，施等是橫，無住是體。次依經修行",
    "T33n1717_018:0944a07": "中三：先立遲速二行，次「若隨」下明行須體，",
    "T33n1717_018:0944a08": "三「諸經」下正示行相中四：先列四行名，次",
    "T33n1717_018:0944a09": "「諸行」下正示體，三「念念」下示行相，四「然小乘」",
    "T33n1717_018:0944a10": "下歷教分別。又二：先教，次味。初文先三藏",
    "T33n1717_018:0944a11": "中二：先辨同異，次正明行有體，次三教及",
    "T33n1717_018:0944a12": "約味可知。三判麁妙中亦二，謂教及味。味",
    "T33n1717_018:0944a13": "中又二：先通約五味，次「依諸經」下明味中諸",
    "T33n1717_018:0944a14": "部修行分別，故云「可解」。四開中二：先開三",
    "T33n1717_018:0944a15": "藏及藏中行，次以二教況。又二：先況，次重",
    "T33n1717_018:0944a16": "述小善。既四行俱通四教所行，當知不以",
    "T33n1717_018:0944a17": "行能表理，但應立觀照理導行，方可令",
    "T33n1717_018:0944a18": "行至正境中，故知無理無益苦行。若無行者",
    "T33n1717_018:0944a19": "理必不顯，故教行理三相藉而顯，互相光飾",
    "T33n1717_018:0944a20": "相導相成，凡諸行人不可不達此也。第七",
    "T33n1717_018:0944a21": "為一切法體中二：先正釋，次判開。初文又",
    "T33n1717_018:0944a22": "二：初明觀經所依之體，次明能依諸法。初",
    "T33n1717_018:0944a23": "文者，正指法身為經正體、諸法所依。次文",
    "T33n1717_018:0944a24": "中又二：初略立，次引《大經》立相。又四：初舉",
    "T33n1717_018:0944a25": "總明別，次「若然」下離開具四，三「當知」下結",
    "T33n1717_018:0944a26": "成能依，四「淨名」下引證能依從所依立。初",
    "T33n1717_018:0944a27": "文者，以無量為能依諸法，諸法無量既不",
    "T33n1717_018:0944a28": "出四種四諦，四諦秖是因果，故下結中通",
    "T33n1717_018:0944a29": "云因果，即指界內界外兩種因果，悉依平",
    "T33n1717_018:0944b01": "等無因果體。若下宗中明因果者，則簡世",
    "T33n1717_018:0944b02": "間唯出世間。於出世中，若廢權則簡三從",
    "T33n1717_018:0944b03": "一，若開權則一切俱是。今論所攝無所不",
    "T33n1717_018:0944b04": "收。次引證中「無住本」者，如前第七記。「然所依」",
    "T33n1717_018:0944b05": "下判，欲判先敘所判之意，意判能依。次正",
    "T33n1717_018:0944b06": "判亦二：謂教與味。及下開文，但略標而已，",
    "T33n1717_018:0944b07": "準上文可見。",
    "T33n1717_018:0944b08": "△三明宗中二：先敘來意，次開章正釋。初",
    "T33n1717_018:0944b09": "文者，此中六句，前二句明宗為行之要，次",
    "T33n1717_018:0944b10": "四句明宗為行體之功。初句者，行若無因",
    "T33n1717_018:0944b11": "果，何殊外人無益苦行，如衿如喉為身衣",
    "T33n1717_018:0944b12": "之要。次句者，顯體之要豈過因果，以因果",
    "T33n1717_018:0944b13": "綜諸行，諸行依體還取於體。「蹊」字有本作",
    "T33n1717_018:0944b14": "「系」字，若作「蹊」者，謂要路也，若作「系」者如衣",
    "T33n1717_018:0944b15": "襻系。於二義中上義猶強。次四句者，上二",
    "T33n1717_018:0944b16": "句立，次二句釋。初二句中，上句明宗為體",
    "T33n1717_018:0944b17": "功，下句明宗為行首。次二句釋者，舉因果",
    "T33n1717_018:0944b18": "則一切行俱屬因果，故一乘語因果，則實",
    "T33n1717_018:0944b19": "相家諸行可存，對下二句意亦可見。次開",
    "T33n1717_018:0944b20": "章解釋，初簡宗體中二：先破非顯正，次",
    "T33n1717_018:0944b21": "私廣敘舊辨非。初文二：初破非，次「今言」下",
    "T33n1717_018:0944b22": "顯正。初文二：先破一，次破異。初文二：先出",
    "T33n1717_018:0944b23": "非，次「今所」下破。破又二：先破、次結。初文二：",
    "T33n1717_018:0944b24": "先法、次譬。初法中三：初略示正相；次「體若」",
    "T33n1717_018:0944b25": "下破，以二不二對辨宗體，則知宗不一也；",
    "T33n1717_018:0944b26": "三「云何」下結斥。譬文準法可知。次破異中",
    "T33n1717_018:0944b27": "三：亦先略示，次破，三結，準前可知。次顯正",
    "T33n1717_018:0944b28": "中四：初正顯，次「釋論」下引證，三「當知」下結示，",
    "T33n1717_018:0944b29": "四「而復」下重簡別因果不同。又二：先簡，次",
    "T33n1717_018:0944c01": "例。先簡又三：先譬，次「發」下合，三「若識」下結。次",
    "T33n1717_018:0944c02": "例中二：初以佛性涅槃為例，正因如體，因",
    "T33n1717_018:0944c03": "果如宗。次例者，非當非本如體，而當而本",
    "T33n1717_018:0944c04": "如宗。次私廣引破古中，初破遠師者，所明",
    "T33n1717_018:0944c05": "一乘但是破三之一、待麁之妙，則但因而非",
    "T33n1717_018:0944c06": "果，是則在始而不該末，故云「不該始末」。",
    "T33n1717_018:0944c07": "況所破之三為在何教？次破龍師者，此經",
    "T33n1717_018:0944c08": "本以因果為宗，龍師棄因獨存於果。言「乖",
    "T33n1717_018:0944c09": "文」者，今經本迹各立因果以為經宗，具如",
    "T33n1717_018:0944c10": "下引本迹二文，故知乖文。慧觀師釋今無",
    "T33n1717_018:0944c11": "破者，什公已歎今家粗許。以遠公棄果而",
    "T33n1717_018:0944c12": "存因，龍師棄因而存果，觀既有始有盛即",
    "T33n1717_018:0944c13": "是兩存，仍非全當，故亦不依。何者？若以法",
    "T33n1717_018:0944c14": "華會三歸一為乘始者，豈法華部無乘終",
    "T33n1717_018:0944c15": "耶？若無終者，直至道場為是何等？若以澄",
    "T33n1717_018:0944c16": "神指涅槃者，涅槃部內豈無乘始？若無始",
    "T33n1717_018:0944c17": "者，初破三修，及初發心常觀涅槃為是何",
    "T33n1717_018:0944c18": "等？破印師中云「加境闕果」者，此乃從容許",
    "T33n1717_018:0944c19": "其用智，智通因果，稍似經宗；若望三法，然",
    "T33n1717_018:0944c20": "但在因而闕於果，況復加境？境屬於體，",
    "T33n1717_018:0944c21": "將陪宗義腫不益肥。次破光宅者，正釋中",
    "T33n1717_018:0944c22": "自立兩處師弟因果，次破用權實及名為",
    "T33n1717_018:0944c23": "宗可見。次破用名中言「此是地師用八識",
    "T33n1717_018:0944c24": "極果」者，指向不異惑染不與染俱，今尚",
    "T33n1717_018:0944c25": "破攝師，攝師所破既非能破，非今經宗。次",
    "T33n1717_018:0944c26": "破常住為宗者，上句且與而言非我今宗所",
    "T33n1717_018:0944c27": "顯，若是所顯所顯非宗，不覆亦非未為全",
    "T33n1717_018:0944c28": "當。破次師準上可知。破萬善者，責其棄",
    "T33n1717_018:0944c29": "果而取因。次破無漏者，七方便之因果，俱",
    "T33n1717_018:0945a01": "為我家之因，何得局促獨立無漏？若取初",
    "T33n1717_018:0945a02": "住已去，雖是真因，而無漏之名，復濫小果。",
    "T33n1717_018:0945a03": "次破悟者，悟通因果，仍別在真因，既無的",
    "T33n1717_018:0945a04": "指，且以果責之。又破妄引《大經》救立不定",
    "T33n1717_018:0945a05": "門，若諸法不定何得定悟？二正明宗中二：",
    "T33n1717_018:0945a06": "釋、結。釋中二：先迹，次本。二文各四：初列經",
    "T33n1717_018:0945a07": "文，次正釋，三定傍正，四結。次結中二：先結",
    "T33n1717_018:0945a08": "成宗意，次「所以」下結示經文。三明諸經同",
    "T33n1717_018:0945a09": "異者，若不辨因果，將何以明此經妙宗？於",
    "T33n1717_018:0945a10": "中三：初雙標，次雙釋，後雙結。釋中二：先釋",
    "T33n1717_018:0945a11": "迹，次釋本。初文中三：初通為諸經宗，次「大",
    "T33n1717_018:0945a12": "品」下別示其同相，因果既通而為宗者，名隨",
    "T33n1717_018:0945a13": "事立。三「是為」下總結。初如文。次明別示中",
    "T33n1717_018:0945a14": "二：初通辨諸部因果，次「諸經」下辨諸部中因",
    "T33n1717_018:0945a15": "果不同。初又三：初《大品》，次《淨名》，次《華嚴》。初",
    "T33n1717_018:0945a16": "《大品》中二：初立宗，次引叡師證。初又二：初",
    "T33n1717_018:0945a17": "正立宗以顯別，次「故云」下明具因果以辨",
    "T33n1717_018:0945a18": "通。初文二：初正立，次「般若」下示宗相。次",
    "T33n1717_018:0945a19": "言「通」者，二文俱有因果，意在於因，般若是",
    "T33n1717_018:0945a20": "因，薩婆若是果。次引叡師證中又二：初立",
    "T33n1717_018:0945a21": "因果，次「文中」下證。次《淨名》中言「寶積具問因",
    "T33n1717_018:0945a22": "果」者，《淨名．序》中云：「爾時寶積說偈已，白佛",
    "T33n1717_018:0945a23": "言：是五百長者子，皆發阿耨多羅三藐三菩",
    "T33n1717_018:0945a24": "提心，願聞得佛國土清淨」，問果也。「唯願世",
    "T33n1717_018:0945a25": "尊為諸菩薩說於如來淨土之行」，問因也。",
    "T33n1717_018:0945a26": "「佛言：隨所化眾生而取佛土」，化眾生，答因",
    "T33n1717_018:0945a27": "也；而取佛土，答果也。又下文云：「直心是菩",
    "T33n1717_018:0945a28": "薩淨土」，答因也。「菩薩成佛時」，答果也。次《華嚴》",
    "T33n1717_018:0945a29": "者，大同《淨名》。次諸經因果不同中，若顯諸部",
    "T33n1717_018:0945b01": "中諸教因果，而諸經別故，故須此文分別以",
    "T33n1717_018:0945b02": "顯同異。此中又二：初對部，次對味。三總",
    "T33n1717_018:0945b03": "結，如文。次明本門一向異者，又為三：標、釋、",
    "T33n1717_018:0945b04": "結。釋中二：初重敘諸教諸部，並約迹中論",
    "T33n1717_018:0945b05": "體用本迹，故並云「非本」。次「今經」下正明本門",
    "T33n1717_018:0945b06": "因果。三「故師弟」下結。三「今下」雙結上迹本因",
    "T33n1717_018:0945b07": "果為今經宗，思之可見。四麁妙中二：先判，",
    "T33n1717_018:0945b08": "次開。初文者，「大品中指薩陀波崙見佛後曇",
    "T33n1717_018:0945b09": "無竭為說」者，即法身也。方等中二乘如高原，",
    "T33n1717_018:0945b10": "此等並麁，今經為妙。開文準前可見。五結",
    "T33n1717_018:0945b11": "成中自二，初文二：初通途明一切諸經各有",
    "T33n1717_018:0945b12": "因果，次別顯今經因果。初文者，凡一代教門",
    "T33n1717_018:0945b13": "佛所說法不離因果，但有權實本迹之殊，",
    "T33n1717_018:0945b14": "今經所論不論權迹，唯有實本所論因",
    "T33n1717_018:0945b15": "果。次文中又二：初明本迹二門得益不同，二",
    "T33n1717_018:0945b16": "正引文證得益因果。初文所以得益不同",
    "T33n1717_018:0945b17": "迹門傍正者，法華已前已入竟者為傍，今於",
    "T33n1717_018:0945b18": "法華始得入者為正。「本門傍正」者，迹門及",
    "T33n1717_018:0945b19": "法華已前兩處已入者為正，兩處未入者為",
    "T33n1717_018:0945b20": "傍。次引證者，正當實相家之因果，故引為",
    "T33n1717_018:0945b21": "證。於中又二：先引證，次解釋。釋中又二，先",
    "T33n1717_018:0945b22": "總釋，次從「七種」下別釋。別中又二：先示正因",
    "T33n1717_018:0945b23": "果，次「何者」下簡却似位及以性德，非今宗",
    "T33n1717_018:0945b24": "意。初文又二：初歷別約位，次「復次」下通總約",
    "T33n1717_018:0945b25": "位。初又二：初從「七方便」下至「為果」，以初",
    "T33n1717_018:0945b26": "因對極果釋；次「從於」下至「果」，以分分因",
    "T33n1717_018:0945b27": "果釋。又二：初立，次「用無礙」下釋。言「一分」者，",
    "T33n1717_018:0945b28": "是第一住中分，二住已是於因，復修三住",
    "T33n1717_018:0945b29": "之因，故云「因因」。初住已得解脫，二住復得",
    "T33n1717_018:0945c01": "解脫，故云「果果」。是則一一位中有因有果，",
    "T33n1717_018:0945c02": "以解脫望無礙名之為果，此解脫望上",
    "T33n1717_018:0945c03": "位名之為因，望後修因故名因因。此解脫",
    "T33n1717_018:0945c04": "望無礙名之為果，望前解脫名為果果。",
    "T33n1717_018:0945c05": "次通總中又二：先迭立因果，次「妙覺」下判釋，",
    "T33n1717_018:0945c06": "此中位既通總，因果之名亦但通總，不復更",
    "T33n1717_018:0945c07": "云十行亦因亦因因等，但且迭立及始終一",
    "T33n1717_018:0945c08": "判。次「何者」下明簡却，又二：初明簡却似位，",
    "T33n1717_018:0945c09": "次「若取」下簡性德。此簡意者，正判則尚不",
    "T33n1717_018:0945c10": "取似位，若取則性德通立，故今經文並有",
    "T33n1717_018:0945c11": "通別兩意。初文是通，「此乃」下是別，如開五",
    "T33n1717_018:0945c12": "乘及常不輕等即通意，別授聲聞記乃至",
    "T33n1717_018:0945c13": "本門分別功德即別意也。八界發心又通意",
    "T33n1717_018:0945c14": "也。料簡中二：標、釋。釋中二重問答，初重約",
    "T33n1717_018:0945c15": "兩種四句分別，次重約教互顯分別。初中先",
    "T33n1717_018:0945c16": "問，次答。答中三：標、列、釋。初標中云「兩種四",
    "T33n1717_018:0945c17": "句」者，一漸圓四句，二賢聖四句。次釋中三：",
    "T33n1717_018:0945c18": "正釋、引譬、結益。釋初四句又為二意：一者",
    "T33n1717_018:0945c19": "以圓對偏應作四句，二者從「復次」去於圓",
    "T33n1717_018:0945c20": "自為四句。今初通列一種四句，次釋文中方",
    "T33n1717_018:0945c21": "兼兩義。於初四句，復分兩四，初四句中但",
    "T33n1717_018:0945c22": "以漸圓一句相對，餘三不釋但注「云云」。",
    "T33n1717_018:0945c23": "若欲釋者，「圓漸」謂初住已上，「圓圓」謂唯妙",
    "T33n1717_018:0945c24": "覺，「漸漸」謂七方便各自有因，若《止觀》中與",
    "T33n1717_018:0945c25": "此稍別，不得一例，彼以三教各自有因名",
    "T33n1717_018:0945c26": "為漸漸，各有果頭名為漸圓。次四句者，亦",
    "T33n1717_018:0945c27": "以初文以為初句；次從初發心住進修二",
    "T33n1717_018:0945c28": "住為圓漸也；漸漸自是圓因之位非七方",
    "T33n1717_018:0945c29": "便漸家之漸，是故須以兩種漸漸簡前引",
    "T33n1717_018:0946a01": "文漸漸修學之難，餘如文。次賢聖四句者，重",
    "T33n1717_018:0946a02": "舉例釋漸圓四句以申前難。漸中尚有賢",
    "T33n1717_018:0946a03": "聖之名，何得但聞漸漸之名，便一概為漸",
    "T33n1717_018:0946a04": "家之漸？於中初略立賢聖二句，亦應更以",
    "T33n1717_018:0946a05": "妙覺對住前為二句。言「三十心雖同賢聖",
    "T33n1717_018:0946a06": "義」者，望於十地名之為賢，斷無明故名",
    "T33n1717_018:0946a07": "之為聖，此準《仁王》立賢聖名。若準此文，",
    "T33n1717_018:0946a08": "應云住前名為賢賢，妙覺名為聖聖，餘之",
    "T33n1717_018:0946a09": "兩意其義易知，是故文中更為異釋。「十住",
    "T33n1717_018:0946a10": "為賢聖」者，即是地前為賢，是賢家之聖。「二",
    "T33n1717_018:0946a11": "十心為聖賢」者，約斷名聖，據位仍賢，即指",
    "T33n1717_018:0946a12": "十地為聖，故是聖家之賢。「十地等覺名為聖」",
    "T33n1717_018:0946a13": "者，準《仁王經》地前名賢，故以十地名之為",
    "T33n1717_018:0946a14": "聖。「妙覺是聖聖」者，初地已上已名為聖，故",
    "T33n1717_018:0946a15": "妙覺位是聖中之聖，名為聖聖。次問答中先",
    "T33n1717_018:0946a16": "問云「既稱圓漸復云圓別」等者，漸即同別，",
    "T33n1717_018:0946a17": "前釋四句圓既有漸，亦可名為圓家之別；",
    "T33n1717_018:0946a18": "若許圓家有於別者，亦應許於圓家有藏",
    "T33n1717_018:0946a19": "通耶？故云「乃至藏通」。答中二：初正答，次例",
    "T33n1717_018:0946a20": "漸圓及開顯等。初正答意者，名許互有，義必",
    "T33n1717_018:0946a21": "不通。故知藏中通別圓三，並屬於藏，不關",
    "T33n1717_018:0946a22": "餘三；通別圓三，例此可知。次例中三：先例",
    "T33n1717_018:0946a23": "前四句，次例結因果，三例開顯。初文云「此",
    "T33n1717_018:0946a24": "義既通，亦應漸圓漸圓四句皆得」者，四教",
    "T33n1717_018:0946a25": "之文，本分四別，今一一教義通四名，何妨",
    "T33n1717_018:0946a26": "漸圓義本區別，圓等四句一一義通。應云",
    "T33n1717_018:0946a27": "漸圓圓漸，恐文誤故，故閒書之。",
    "T33n1717_018:0946a28": "△第四明用中二：初釋名，次開章解釋。初",
    "T33n1717_018:0946a29": "文又三：初略釋，次對宗廣簡，三「若得」下結",
    "T33n1717_018:0946b01": "歸。初文二：初直釋，次功用相即。初文二：初",
    "T33n1717_018:0946b02": "立，次釋。初文者，應言功用，亦可言得用，",
    "T33n1717_018:0946b03": "亦可言力用，功謂因滿，得謂證悟，力謂勝",
    "T33n1717_018:0946b04": "能，此三並是如來自行，用則一向單論益",
    "T33n1717_018:0946b05": "他，亦可兼自而說，今且置自從他，故但云",
    "T33n1717_018:0946b06": "用。用復二義，謂能及用，能用二義，復通自",
    "T33n1717_018:0946b07": "他，多屬於他，如言能從因至果，加功用",
    "T33n1717_018:0946b08": "行等，今亦置自從多分而說，人有善巧利",
    "T33n1717_018:0946b09": "他之能，經有斷疑生信之用，於中初略立",
    "T33n1717_018:0946b10": "竟。次「如來」下略釋。次相即中人須有法，法",
    "T33n1717_018:0946b11": "藉人弘。次對宗簡中二：先例，次「何者」下正",
    "T33n1717_018:0946b12": "簡。簡中先略立，次「宗用」下簡。簡中三：先列，次",
    "T33n1717_018:0946b13": "「宗用者」下釋，三「若論」下結示。三結歸，可知。次",
    "T33n1717_018:0946b14": "開章解釋中，文自為五。初釋力用中二：初",
    "T33n1717_018:0946b15": "正明力用，次「上已」下更展轉比決。初文又二：",
    "T33n1717_018:0946b16": "初通約迹本辨非顯是，次「復次」下重以二",
    "T33n1717_018:0946b17": "乘對涅槃明今經勝用。初文又二：初辨諸",
    "T33n1717_018:0946b18": "經所無，次「如此」下明今經具足。初又二：初",
    "T33n1717_018:0946b19": "雙標所無，次「不正破」下雙釋所無，二文皆",
    "T33n1717_018:0946b20": "先迹次本。初文「諸經」下無迹門，顯實；「不發應",
    "T33n1717_018:0946b21": "迹」下無本門，顯遠也。「不正破」下釋初句，次",
    "T33n1717_018:0946b22": "「不斷」下釋下句。次明今經具足中三：初雙",
    "T33n1717_018:0946b23": "明具本迹二義對斥他經，次「今經」下正明",
    "T33n1717_018:0946b24": "今經具斯二義，獨超眾典，皆先迹、次本。三",
    "T33n1717_018:0946b25": "「蓋由」下雙結歎。初如文。次正明中迹可見，",
    "T33n1717_018:0946b26": "本中二：先廢迹，次「又顯」下顯本。顯本又二：",
    "T33n1717_018:0946b27": "初正顯本，次「抹十方」下明顯本之益，助歎",
    "T33n1717_018:0946b28": "顯本之能。三雙結歎中二：先因，次果。因中",
    "T33n1717_018:0946b29": "普雨充足斷疑起信之言，亦可通於本迹。言",
    "T33n1717_018:0946c01": "「未盡」者，一期化畢、他方復會，節節不休。次",
    "T33n1717_018:0946c02": "約二乘對辨涅槃中二：先明前經，經及教",
    "T33n1717_018:0946c03": "主拱手不治，次引《涅槃》闡提對辨。前言「三",
    "T33n1717_018:0946c04": "無為」者，文雖舉三，正明擇滅。對辨涅槃又",
    "T33n1717_018:0946c05": "二：先舉《涅槃》，次「二乘」下重舉今經能治二",
    "T33n1717_018:0946c06": "乘。又二：先舉二乘難治，次「今則」下明今經",
    "T33n1717_018:0946c07": "能治。又二，初明能化人法至妙，次「色身」下",
    "T33n1717_018:0946c08": "明所化身方知益深。又三：初身益，次「令心」",
    "T33n1717_018:0946c09": "下智益，三「其耳」下總明身智得益功用。此之",
    "T33n1717_018:0946c10": "勝益文似六根實兼上位。上位益者，具如",
    "T33n1717_018:0946c11": "《華嚴》云：「初住菩薩得十種六根」，故《四念處》云",
    "T33n1717_018:0946c12": "「六根清淨，有真有似」。次重比決中初以此",
    "T33n1717_018:0946c13": "間世智為本乃至佛智，又二：先比決，次",
    "T33n1717_018:0946c14": "「佛權力」下指廣舉例，一切功用自行化他皆",
    "T33n1717_018:0946c15": "應作此比決。初文二：先結前生後，次正比",
    "T33n1717_018:0946c16": "決中言「復劣楊脩三十五里」者，漢順帝時上",
    "T33n1717_018:0946c17": "虞縣令度尚有息名子禮，為曹娥作碑，",
    "T33n1717_018:0946c18": "後蔡邕字伯喈，聞其碑妙，特從北來至碑",
    "T33n1717_018:0946c19": "所，值夜乃手摸讀之，歎之不已，於夜題",
    "T33n1717_018:0946c20": "其碑背以為八字云「黃絹幼婦[外*男]孫虀臼」。",
    "T33n1717_018:0946c21": "至後漢時，楊脩、曹操同至碑所，見此八字，",
    "T33n1717_018:0946c22": "楊脩當時曉八字義，曹公尚昧乃云未得說",
    "T33n1717_018:0946c23": "之，行過三十五里，思乃得之，便自歎云「才",
    "T33n1717_018:0946c24": "不才三十五里哉！」其曹娥者，《史記．孝女傳》",
    "T33n1717_018:0946c25": "云：「會稽上虞人，父盱能絃歌為巫祝，五月",
    "T33n1717_018:0946c26": "五日於江迎伍君濤，溺水而死，不得屍。",
    "T33n1717_018:0946c27": "娥時年十四，巡江號哭晝夜不絕，遂投江",
    "T33n1717_018:0946c28": "死抱父屍而出，有是感故為之立碑。」中間",
    "T33n1717_018:0946c29": "言「十六分」者，諸經校量多分，皆以一十六",
    "T33n1717_018:0947a01": "分為校量本，如世秤斤亦十六兩。《涅槃經》",
    "T33n1717_018:0947a02": "中值佛多少以判信解，亦云十六。今《大論》",
    "T33n1717_018:0947a03": "云：「一切眾生智，除諸佛世尊，欲比舍利弗，",
    "T33n1717_018:0947a04": "十六分之一猶故不能及。」至佛智云無謀",
    "T33n1717_018:0947a05": "而當，猶如明鏡不謀端醜，隨其形對任運",
    "T33n1717_018:0947a06": "似真。二明同異中二：先問起，次答。初問意",
    "T33n1717_018:0947a07": "者，前明宗體皆對諸經迹門以辨同異，是",
    "T33n1717_018:0947a08": "則實相體一乘宗通於四時，但有兼帶之異，",
    "T33n1717_018:0947a09": "今明權實智用為復如何？次答中二：初總",
    "T33n1717_018:0947a10": "答名通而事別。別相如何。次「藏通」下出其別",
    "T33n1717_018:0947a11": "相，於中為二：先出諸教諸部不同，次「今經」",
    "T33n1717_018:0947a12": "下出此經異相。初文二：先出小教力用短淺，",
    "T33n1717_018:0947a13": "尚不斷五住等，況長遠耶？次出大部縱兼",
    "T33n1717_018:0947a14": "顯實，不斷近疑。於中先釋，次「故權實二名」",
    "T33n1717_018:0947a15": "下結異。次今經亦二：先釋，次結異。釋中二：",
    "T33n1717_018:0947a16": "亦先釋迹，次「破執」下明本。三別釋用中，文",
    "T33n1717_018:0947a17": "自分二，各自為十。初釋迹中二：先列，次釋。",
    "T33n1717_018:0947a18": "釋中二：先釋，次對十妙。釋又二：釋、結。釋中",
    "T33n1717_018:0947a19": "二：先通，次別。通略不釋，但注云云。「通歷十",
    "T33n1717_018:0947a20": "妙皆具十意」者，且如境妙有六境不同，且",
    "T33n1717_018:0947a21": "妙因緣自分四教，圓教為一，三教為三，謂",
    "T33n1717_018:0947a22": "破三因緣顯一因緣等，乃至住一因緣用",
    "T33n1717_018:0947a23": "三因緣等，如是乃至行位利益皆有麁妙，",
    "T33n1717_018:0947a24": "麁妙相對皆有三一，以通十意，思之可知。",
    "T33n1717_018:0947a25": "於別釋中，自為十文，前六文中皆有三意，",
    "T33n1717_018:0947a26": "後四不假。初文三者，先屬對所以，次敘昔，",
    "T33n1717_018:0947a27": "三述證此經。初文初意如文，次「何者」下敘",
    "T33n1717_018:0947a28": "昔，三「今破」下明今經意。次文初如文，「雖破」",
    "T33n1717_018:0947a29": "下次意，三「正直」下述今。言「樹想還生」等者，",
    "T33n1717_018:0947b01": "所詮實理猶如一根，能詮權教猶如杖葉，若",
    "T33n1717_018:0947b02": "其不廢逗緣諸教，則千枝萬葉權想還生，",
    "T33n1717_018:0947b03": "以想生故亡其實本。開中初如文，次文兩",
    "T33n1717_018:0947b04": "重舉昔，三「今開」下述今。會中初如文。「大品」",
    "T33n1717_018:0947b05": "下次文，「此經」下第三文。住中初如文，「而眾生」",
    "T33n1717_018:0947b06": "下次文，「故言」下第三文。住三中初如文，「尋念」",
    "T33n1717_018:0947b07": "下次文，「又昔」下第三文。住非三中，初文闕，次",
    "T33n1717_018:0947b08": "文事理二重，但述今不敘昔，既言住雙非",
    "T33n1717_018:0947b09": "而顯一，故無昔可敘，覆三亦然。三既被覆",
    "T33n1717_018:0947b10": "無三可述，所以文中但語除病，謂除執",
    "T33n1717_018:0947b11": "三之病法何所傷？所言「但除其病」者，病",
    "T33n1717_018:0947b12": "謂執權為實，法謂一切權法，執權之病若",
    "T33n1717_018:0947b13": "除，即此權法是實，是故除病不須除法。第",
    "T33n1717_018:0947b14": "二結意中云「為顯十妙之用略言十」等者，初",
    "T33n1717_018:0947b15": "迹中用對迹中十妙者，具依前釋十妙之",
    "T33n1717_018:0947b16": "文，準望自了。次十妙者，破既破情以顯於",
    "T33n1717_018:0947b17": "妙，故用智妙。廢既廢教，教是所說，故用說",
    "T33n1717_018:0947b18": "妙。開既約理，理即境也，會既約行，應用行",
    "T33n1717_018:0947b19": "妙。住既元是佛之本意，佛之本意唯用一乘，",
    "T33n1717_018:0947b20": "故是乘妙也。住三既其約佛權智，權即起應",
    "T33n1717_018:0947b21": "隨機逗物，故用感應妙也。住非三非一者，",
    "T33n1717_018:0947b22": "法性不當權之與實，人天之乘非三教之",
    "T33n1717_018:0947b23": "權，非實理之一，非此雙非何能起通，故用",
    "T33n1717_018:0947b24": "神通。覆三是用位妙者，三法恒須是故須",
    "T33n1717_018:0947b25": "覆，覆三麁位即是用於常住妙位。住三是",
    "T33n1717_018:0947b26": "用眷屬妙者，權同於三而常顯一，非妙眷",
    "T33n1717_018:0947b27": "屬則無此用。住一是用利益妙者，如住一",
    "T33n1717_018:0947b28": "地而用三益，終令得於一實之益。次本十",
    "T33n1717_018:0947b29": "用又三：初標數，次述意，三列釋。釋中二：先",
    "T33n1717_018:0947c01": "釋，次對十妙。初文又二：謂有通別，通亦略",
    "T33n1717_018:0947c02": "無。別釋又二：初正別釋，次「佛散赴機」下結引",
    "T33n1717_018:0947c03": "證意。初文自十，一一文皆先屬對，次釋對",
    "T33n1717_018:0947c04": "意，三引文證結。釋對意中文有二別，前之",
    "T33n1717_018:0947c05": "四文皆先敘迹，次明拂迹後之六文住本顯",
    "T33n1717_018:0947c06": "本，住非迹非本顯本，無迹可述，餘四即此",
    "T33n1717_018:0947c07": "迹而論本，亦不須廣述於迹，先總知此異，",
    "T33n1717_018:0947c08": "至文易了。初破迹顯本中，初述迹為二：初",
    "T33n1717_018:0947c09": "述動執之文，次「推三品文」下結迹文意也。",
    "T33n1717_018:0947c10": "初述中三文各二，皆先敘文，次出文意。第",
    "T33n1717_018:0947c11": "三寶塔文中兼以第七卷蓮華喻本妙中意",
    "T33n1717_018:0947c12": "助成，次「所以」下拂迹顯本。三引證中二：先",
    "T33n1717_018:0947c13": "正引，次「直舉」下釋文意。廢迹中初如文。次",
    "T33n1717_018:0947c14": "文者，「初昔為」下先敘迹，次「今障」下拂迹。次",
    "T33n1717_018:0947c15": "引證亦二：先正引文，次「即是」下釋文意。開",
    "T33n1717_018:0947c16": "迹文中，初「就法」下先敘迹，次「今若」下拂迹。",
    "T33n1717_018:0947c17": "次就理中但明就理拂迹之意。會迹中初如",
    "T33n1717_018:0947c18": "文；次文中先敘迹，次「諸迹」下拂迹。住本者，",
    "T33n1717_018:0947c19": "秖是不離於本而常顯本，引文意不離本",
    "T33n1717_018:0947c20": "時娑婆，於迹娑婆以顯本娑婆，「常住」下結，",
    "T33n1717_018:0947c21": "文意可知。住迹中秖於迹中顯一之時已",
    "T33n1717_018:0947c22": "現古佛之塔，正為顯本故也。覆迹中云師",
    "T33n1717_018:0947c23": "子奮迅能前跳後跳，後跳即未來益之相",
    "T33n1717_018:0947c24": "也。次結引證意如文。次對本十妙，文中闕",
    "T33n1717_018:0947c25": "於住迹顯本，準迹十用對十妙義，兼取前",
    "T33n1717_018:0947c26": "來開合之義，來此勘會即知文誤。此中應",
    "T33n1717_018:0947c27": "將破開會三以之為因，故前迹中破約智、",
    "T33n1717_018:0947c28": "開約境、會約行此三屬因，位通因果；本門",
    "T33n1717_018:0947c29": "開果以出國土，故覆迹顯本對前迹門覆三",
    "T33n1717_018:0948a01": "顯一，前是位妙故，今應對果妙，更加住迹",
    "T33n1717_018:0948a02": "顯本為感應妙，以住非迹非本為神通妙，",
    "T33n1717_018:0948a03": "文則相當或別有意也。壽命合在眷屬妙中，",
    "T33n1717_018:0948a04": "涅槃合在利益妙中，既對迹辨所以可知。",
    "T33n1717_018:0948a05": "本迹十用還各用十妙，如前明體即指十",
    "T33n1717_018:0948a06": "妙之中中道實性，宗即指迹前之五妙及本",
    "T33n1717_018:0948a07": "中前二，今用既益他即是果上之用，應在",
    "T33n1717_018:0948a08": "迹中六七八九四妙及本中第三乃至第九。",
    "T33n1717_018:0948a09": "今通用者，在果非但用其果法，亦復用其",
    "T33n1717_018:0948a10": "因法。何者？他宜須此境智等故。況復不依",
    "T33n1717_018:0948a11": "境智行等，將何以為利物之本？是故須有",
    "T33n1717_018:0948a12": "通別二對而釋於用。四結成悉檀者，前明",
    "T33n1717_018:0948a13": "十用，若非權實二智之力，焉能去取，出沒適",
    "T33n1717_018:0948a14": "時，能顯實發迹，是故更須辨此結悉檀。",
    "T33n1717_018:0948a15": "於中二：先敘意，次正釋。初文者，秖是權實",
    "T33n1717_018:0948a16": "二智作二十用，令眾生斷疑生信耳。次文",
    "T33n1717_018:0948a17": "者，更束十為四，使用文可見。又為二：先",
    "T33n1717_018:0948a18": "迹，次本。迹中自二：先別，次通。別謂分十以",
    "T33n1717_018:0948a19": "對四悉，通謂一一各具四悉。初別中初三",
    "T33n1717_018:0948a20": "本未有一乘之善，而今此三即成一乘，善",
    "T33n1717_018:0948a21": "無過此，故屬為人。次破廢覆名，對破三",
    "T33n1717_018:0948a22": "惡其名最便。住三住一對世界者，但文二",
    "T33n1717_018:0948a23": "異，義當世界，第一義文甚可見。次通中二：",
    "T33n1717_018:0948a24": "先釋，次結意。初釋中二：先釋一番，次餘例。",
    "T33n1717_018:0948a25": "次本門中二：標、釋。釋中通別二意，別中例迹",
    "T33n1717_018:0948a26": "可知。次通約一科以結四悉檀意者，意",
    "T33n1717_018:0948a27": "亦如前，類前說之，可以意得。五悉檀同異",
    "T33n1717_018:0948a28": "中，先敘意標列，次釋。釋中二：先迹，次本。迹",
    "T33n1717_018:0948a29": "中二：先釋，次問答料簡。初文者，三一名同，",
    "T33n1717_018:0948b01": "意義各異，藏通各以三乘為三、涅槃為一，",
    "T33n1717_018:0948b02": "別圓對前為三、實理為一，以此三一遍歷",
    "T33n1717_018:0948b03": "五味四教分別，則教教十用不同，部部增",
    "T33n1717_018:0948b04": "減十用復異，將前十用之文，展轉遍入，使",
    "T33n1717_018:0948b05": "意明了。於中三：先釋，次「故知」下結意，三「文",
    "T33n1717_018:0948b06": "云」下引證。不能委記，宜須細思。問答中三：",
    "T33n1717_018:0948b07": "法、譬，結意。本門所言「無一」者，隨以一文例",
    "T33n1717_018:0948b08": "斥，應無別指。",
    "T33n1717_018:0948b09": "法華玄義釋籤卷第十八"
}