{
    "X10n0259_002:0516b17": "大方廣圓覺脩多羅了義經近釋卷二",
    "X10n0259_002:0516b18": "明二楞庵釋通潤　述",
    "X10n0259_002:0516b19": "於是普眼菩薩在大眾中即從座起。頂禮佛足。右遶",
    "X10n0259_002:0516b20": "三帀。長跪叉手。而白佛言。大悲世尊。願為此會諸菩",
    "X10n0259_002:0516b21": "薩眾及為末世一切眾生演說菩薩修行漸次。云何",
    "X10n0259_002:0516b22": "思惟。云何住持。眾生未悟作何方便普令開悟。世尊。",
    "X10n0259_002:0516b23": "若彼眾生無正方便及正思惟。聞佛如來說此三昧",
    "X10n0259_002:0516b24": "心生迷悶。即於圓覺不能悟入。願興慈悲為我等輩",
    "X10n0259_002:0516c01": "及末世眾生假說方便。作是語已五體投地。如是三",
    "X10n0259_002:0516c02": "請終而復始。",
    "X10n0259_002:0516c03": "此為頓教菩薩開漸門也。由前二章雖各出手眼",
    "X10n0259_002:0516c04": "悉談頓法。若是上上根人階梯不立聖諦不為者",
    "X10n0259_002:0516c05": "尚嫌多口。但根器稍劣者若無階級不能悟入。普",
    "X10n0259_002:0516c06": "眼法門。此普眼所以乘機發問也。先德云盡大地",
    "X10n0259_002:0516c07": "是沙門一隻眼。以眼外無法故。今此菩薩請問修",
    "X10n0259_002:0516c08": "行漸次。使盡大地眾生發明此眼。此華嚴亦名普",
    "X10n0259_002:0516c09": "眼法門也。云何思惟者謂如何用心方知身心是",
    "X10n0259_002:0516c10": "幻。云何住持者謂如何遠離方得覺心不動。其未",
    "X10n0259_002:0516c11": "悟者作何方便方得入此普眼門也。若眾生無正",
    "X10n0259_002:0516c12": "方便及正思惟。雖聞如來說此神通大光明三昧。",
    "X10n0259_002:0516c13": "反生迷悶不能悟入。以法大機小不能一肩擔荷。",
    "X10n0259_002:0516c14": "固當於無階梯處強立階梯無漸次中安立漸次",
    "X10n0259_002:0516c15": "方得悟入耳。",
    "X10n0259_002:0516c16": "爾時世尊告普眼菩薩言。善哉善哉。善男子。汝等乃",
    "X10n0259_002:0516c17": "能為諸菩薩及末世眾生問於如來修行漸次思惟",
    "X10n0259_002:0516c18": "住持乃至假說種種方便。汝今諦聽當為汝說。時普",
    "X10n0259_002:0516c19": "眼菩薩奉教歡喜。及諸大眾默然而聽。",
    "X10n0259_002:0516c20": "善男子。彼新學菩薩及末世眾生。欲求如來淨圓覺",
    "X10n0259_002:0516c21": "心。應當正念遠離諸幻。",
    "X10n0259_002:0516c22": "此為新學菩薩略通一線。假說方便以明知幻即",
    "X10n0259_002:0516c23": "離離幻即覺也。先總標正念為方便之始。欲求者",
    "X10n0259_002:0516c24": "謂生樂欲尋求此覺心也。以此身心皆是覺心所",
    "X10n0259_002:0517a01": "現影像。即今現在有形色者是身有分別者是心。",
    "X10n0259_002:0517a02": "誰是本來清淨覺性。如是推求尋覓必欲親見本",
    "X10n0259_002:0517a03": "來面目。故曰欲求淨圓覺心也。若欲如是推求應",
    "X10n0259_002:0517a04": "當正念遠離諸幻。言正念者謂不念一切諸法。唯",
    "X10n0259_002:0517a05": "是一心觀察必欲知此身心是幻。又必欲遠離諸",
    "X10n0259_002:0517a06": "幻。若知而不離是有目無足。若離而不知是有足",
    "X10n0259_002:0517a07": "無目。必須知幻而又離幻。如目足更資方能得入。",
    "X10n0259_002:0517a08": "先依如來奢摩他行。堅持禁戒。安處徒眾。宴坐靜室。",
    "X10n0259_002:0517a09": "恒作是念。我今此身四大和合。所謂髮毛爪齒皮肉",
    "X10n0259_002:0517a10": "筋骨髓腦垢色皆歸於地。唾涕膿血津液涎沫痰淚",
    "X10n0259_002:0517a11": "精氣大小便利皆歸於水。暖氣歸火。動轉歸風。四大",
    "X10n0259_002:0517a12": "各離。今者妄身當在何處。即知此身畢竟無體。和合",
    "X10n0259_002:0517a13": "為相。實同幻化。",
    "X10n0259_002:0517a14": "此下正陳方便也。奢摩他定學也。起信云。若修止",
    "X10n0259_002:0517a15": "者。住於靜處。端坐思惟。不依氣息。不依形色。不依",
    "X10n0259_002:0517a16": "地水火風。乃至不依見聞覺知。名依奢摩他。堅持",
    "X10n0259_002:0517a17": "禁戒者謂一向絕緣防護根門不令向外奔馳也。",
    "X10n0259_002:0517a18": "安處徒眾者必得同心同行之人為伴侶互相砥",
    "X10n0259_002:0517a19": "礪也。宴坐靜室者坐以攝身。身住而心得安故。必",
    "X10n0259_002:0517a20": "靜室者以離喧囂功夫易就也。四緣既具則一心",
    "X10n0259_002:0517a21": "一境方堪入觀。先當正念觀察此身假合無我。寶",
    "X10n0259_002:0517a22": "積經云。此身生時與其父母四大種性一類歌羅",
    "X10n0259_002:0517a23": "邏身。若唯地界無水界者譬如有人握乾[麩夫+少]灰終",
    "X10n0259_002:0517a24": "不和合。若唯水界無地界者譬如油水無有堅實",
    "X10n0259_002:0517b01": "即便流散。若唯地水無火界者譬如夏月陰處肉",
    "X10n0259_002:0517b02": "團無日光時即便流轉。若唯地水火無風界者則",
    "X10n0259_002:0517b03": "不增長。故一大不成二大三大不成。必四大和合",
    "X10n0259_002:0517b04": "方得成就。故先觀察堅礙者為地潤濕者為水暖",
    "X10n0259_002:0517b05": "者為火動者為風。現今此身雖見四大和合而各",
    "X10n0259_002:0517b06": "有所歸。則此妄身畢竟屬於何大。則知四大畢竟",
    "X10n0259_002:0517b07": "無體。但是和合假名為身。實同幻化。如是推求即",
    "X10n0259_002:0517b08": "知此身實無我相。而向之認四大為自身相妄矣。",
    "X10n0259_002:0517b09": "故庵提女了義經云。若能明知地水火風四緣畢",
    "X10n0259_002:0517b10": "竟未曾自得有所和合是為生義。若知地水火風",
    "X10n0259_002:0517b11": "畢竟不自得有所離散是為死義。",
    "X10n0259_002:0517b12": "四緣假合妄有六根。六根四大中外合成。妄有緣氣",
    "X10n0259_002:0517b13": "於中積聚似有緣相假名為心。善男子。此虗妄心若",
    "X10n0259_002:0517b14": "無六塵則不能有。四大分解無塵可得。於中緣塵各",
    "X10n0259_002:0517b15": "歸散滅。畢竟無有緣心可見。",
    "X10n0259_002:0517b16": "次復正念觀察此心假合無我也。正由四緣假合",
    "X10n0259_002:0517b17": "而妄有身。復因此身而妄立六根。若離四大必無",
    "X10n0259_002:0517b18": "六根。若離六根亦無四大。故外有四大內有六根",
    "X10n0259_002:0517b19": "和合而成有根之身。名曰根身。首楞嚴經云由明",
    "X10n0259_002:0517b20": "暗等二種相形。於妙圓中粘湛發見。見精映色攬",
    "X10n0259_002:0517b21": "色成根。根元目為清淨四大。因名眼體如葡萄朵。",
    "X10n0259_002:0517b22": "淨根四塵流逸奔色等。豈非中外合成而有根身",
    "X10n0259_002:0517b23": "乎。既有六根。仍復引生五識攀緣五塵。而意識總",
    "X10n0259_002:0517b24": "採五塵落謝影子。積聚八識田中為種子。名為法",
    "X10n0259_002:0517c01": "塵。而為意識所緣之境。以意識緣法塵似有能緣",
    "X10n0259_002:0517c02": "之相。遂假名能緣者以為心也。下復逆推緣心無",
    "X10n0259_002:0517c03": "體。故曰即此能緣妄心是因六塵而有離塵則無。",
    "X10n0259_002:0517c04": "是因境而有心也。若使四大分解無塵可得。於中",
    "X10n0259_002:0517c05": "四大六塵各歸散滅。畢竟無有能緣之心可見。是",
    "X10n0259_002:0517c06": "無境亦無心也。如是推求即知此心亦無有我。而",
    "X10n0259_002:0517c07": "向之妄認六塵緣影為自心相者妄矣。已上發明",
    "X10n0259_002:0517c08": "知幻二字竟。",
    "X10n0259_002:0517c09": "善男子。彼之眾生幻身滅故幻心亦滅。幻心滅故幻",
    "X10n0259_002:0517c10": "塵亦滅。幻塵滅故幻滅亦滅。幻滅滅故非幻不滅。譬",
    "X10n0259_002:0517c11": "如磨鏡垢盡明現。善男子。當知身心皆為幻垢。垢相",
    "X10n0259_002:0517c12": "永滅十方清淨。",
    "X10n0259_002:0517c13": "下復發明即離二字。此中滅字即遠離也。只是以",
    "X10n0259_002:0517c14": "智觀察是幻。故不妄認妄執脫粘內伏。違其現業",
    "X10n0259_002:0517c15": "銷其種習名為滅耳。不是銷滅也。若是銷滅即墮",
    "X10n0259_002:0517c16": "無色四空所修。意謂既知身心是幻。即當以如幻",
    "X10n0259_002:0517c17": "金剛十種深喻而遠離之不令粘著。固當先離幻",
    "X10n0259_002:0517c18": "身次離幻心次離幻境。此即遠離垢邊垢也。次離",
    "X10n0259_002:0517c19": "滅幻之智。此即遠離淨邊垢也。染淨諸幻既盡而",
    "X10n0259_002:0517c20": "非幻不滅者所謂離幻即覺也。良由眾生內為意",
    "X10n0259_002:0517c21": "識所使身見所持。故頭頭妄認生徧計執。必須去",
    "X10n0259_002:0517c22": "盡識情而清淨覺體光明始露。喻如磨鏡必去盡",
    "X10n0259_002:0517c23": "鏡面之垢而鏡體光明始得發露。故知眾生皆有",
    "X10n0259_002:0517c24": "光明淨覺。而不現者若有古鏡而不磨也。永嘉云。",
    "X10n0259_002:0518a01": "比來塵鏡未曾磨。今日分明須剖折。然則光明覺",
    "X10n0259_002:0518a02": "體之幻垢元非他物。即是妄認四大為身六塵緣",
    "X10n0259_002:0518a03": "影為心而成垢耳。若了四大本空緣影不實。清淨",
    "X10n0259_002:0518a04": "覺體不為身見染汙。則垢相滅而十方清淨矣。此",
    "X10n0259_002:0518a05": "即奢摩他已成之相也。",
    "X10n0259_002:0518a06": "善男子。譬如清淨摩尼寶珠映於五色隨方各現。諸",
    "X10n0259_002:0518a07": "愚癡者見彼摩尼實有五色。善男子。圓覺淨性現於",
    "X10n0259_002:0518a08": "身心隨類各應。彼愚癡者說淨圓覺實有如是身心",
    "X10n0259_002:0518a09": "自相亦復如是。由此不能遠於幻化。是故我說身心",
    "X10n0259_002:0518a10": "幻垢。對離幻垢說名菩薩。垢盡對除即無對垢及說",
    "X10n0259_002:0518a11": "名者。善男子。此菩薩及末世眾生證得諸幻滅影像",
    "X10n0259_002:0518a12": "故。爾時便得無方清淨。無邊虗空覺所顯發。",
    "X10n0259_002:0518a13": "此以喻明種種幻化皆生如來圓覺妙心故離幻",
    "X10n0259_002:0518a14": "即覺也。清淨摩尼寶珠喻清淨覺性。五色喻五蘊",
    "X10n0259_002:0518a15": "身心。隨方各現者若五方天王之見珠色各各不",
    "X10n0259_002:0518a16": "同。喻五蘊是依他起。癡人見彼摩尼實有五色者",
    "X10n0259_002:0518a17": "喻從依他起性而起徧計執性也。圓覺淨性隨五",
    "X10n0259_002:0518a18": "業道而各現五蘊身心。正如摩尼隨方而現五色。",
    "X10n0259_002:0518a19": "愚夫不達五蘊身心元是淨圓覺心循業發現本",
    "X10n0259_002:0518a20": "無實體。乃妄認淨圓覺性實有四大為自身相實",
    "X10n0259_002:0518a21": "有六塵緣影為自心相。正如愚人妄認摩尼實有",
    "X10n0259_002:0518a22": "五色。故先德云。五蘊山頭一段空。同門出入不相",
    "X10n0259_002:0518a23": "逢。無量劫來賃屋住。到頭不識主人公。由彼愚癡",
    "X10n0259_002:0518a24": "不了身心是幻是依他起。妄執為實。貪著生愛。不",
    "X10n0259_002:0518b01": "能遠離諸幻化相妄有流轉。是故我說身心皆是",
    "X10n0259_002:0518b02": "淨圓覺心所現幻垢。由對妄認身心未離幻垢者",
    "X10n0259_002:0518b03": "名眾生。故對離幻垢者名菩薩。若眾生幻垢既盡。",
    "X10n0259_002:0518b04": "則對離幻垢之菩薩亦除。既無幻垢之眾生。亦無",
    "X10n0259_002:0518b05": "離幻垢之菩薩矣。是知眾生菩薩皆是假名。生死",
    "X10n0259_002:0518b06": "涅槃悉成偽號。故說眾幻滅無處成道亦無得。而",
    "X10n0259_002:0518b07": "又說種種幻化皆生如來圓覺妙心也。若此菩薩",
    "X10n0259_002:0518b08": "幻觀已成。則依如來圓覺妙心所現種種幻化影",
    "X10n0259_002:0518b09": "像依他之法悉皆除滅。則不妄執隨方所現之色",
    "X10n0259_002:0518b10": "以為實有。爾時即證圓覺妙心。便得無方清淨。至",
    "X10n0259_002:0518b11": "此則知無邊虗空皆從大覺心中顯發。亦如海中",
    "X10n0259_002:0518b12": "一漚。況他物乎。此即三摩鉢提已成之相也。",
    "X10n0259_002:0518b13": "覺圓明故顯心清淨。心清淨故見塵清淨。見清淨故",
    "X10n0259_002:0518b14": "眼根清淨。根清淨故眼識清淨。識清淨故。聞塵清淨。",
    "X10n0259_002:0518b15": "聞清淨故耳根清淨。根清淨故耳識清淨。識清淨故",
    "X10n0259_002:0518b16": "覺塵清淨。如是乃至鼻舌身意亦復如是。善男子。根",
    "X10n0259_002:0518b17": "清淨故色塵清淨。色清淨故聲塵清淨。香味觸法亦",
    "X10n0259_002:0518b18": "復如是。善男子。六塵清淨故地大清淨。地清淨故水",
    "X10n0259_002:0518b19": "大清淨。火大風大亦復如是。善男子。四大清淨故十",
    "X10n0259_002:0518b20": "二處十八界二十五有清淨。彼清淨故十力四無所",
    "X10n0259_002:0518b21": "畏四無礙智佛十八不共法三十七助道品清淨。如",
    "X10n0259_002:0518b22": "是乃至八萬四千陀羅尼門一切清淨。善男子。一切",
    "X10n0259_002:0518b23": "實相性清淨故一身清淨。一身清淨故多身清淨。多",
    "X10n0259_002:0518b24": "身清淨故如是乃至十方眾生圓覺清淨。善男子。一",
    "X10n0259_002:0518c01": "世界清淨故多世界清淨。多世界清淨故如是乃至",
    "X10n0259_002:0518c02": "盡於虗空圓裹三世一切平等清淨不動。",
    "X10n0259_002:0518c03": "此下廣明覺性清淨不動徧滿。以顯體大相大用",
    "X10n0259_002:0518c04": "大也。法既解脫則意識尋伺覺觀不起法執。轉成",
    "X10n0259_002:0518c05": "妙觀察智。徧照一切諸法。所謂觀察圓明照大千。",
    "X10n0259_002:0518c06": "故曰覺圓明故顯心清淨也。覺既圓明方顯意識",
    "X10n0259_002:0518c07": "分別之心一時清淨而一切清淨。但言不頓彰故",
    "X10n0259_002:0518c08": "一一漸次以顯清淨耳。心清淨下先明十八界清",
    "X10n0259_002:0518c09": "淨也。見塵清淨者言心既清淨則所見之色不染",
    "X10n0259_002:0518c10": "汙也。眼根清淨者則能見之根亦不流逸也。眼識",
    "X10n0259_002:0518c11": "清淨者則所發之識不起分別也。此明初三界清",
    "X10n0259_002:0518c12": "淨也。識清淨下謂初三界既清淨已則後四三界",
    "X10n0259_002:0518c13": "亦清淨也。覺塵該鼻舌身三界故。根清淨下顯根",
    "X10n0259_002:0518c14": "淨而六塵亦淨也。六塵清淨下顯塵淨而四大亦",
    "X10n0259_002:0518c15": "淨也。四大清淨下顯四大淨而三界亦淨也。言二",
    "X10n0259_002:0518c16": "十五有者。四洲四惡趣。六欲并梵天。無想五那含。",
    "X10n0259_002:0518c17": "四空四禪定。已上總明世間法清淨也。○彼清淨",
    "X10n0259_002:0518c18": "下復明出世法清淨也。十力者一知處非處力。謂",
    "X10n0259_002:0518c19": "總知一切諸法因緣果報。降無因邪因。知人可度",
    "X10n0259_002:0518c20": "不可度等。二知三世業報力。謂知三世業及順現",
    "X10n0259_002:0518c21": "受等三報。知所度有障無障等。三知諸禪解脫三",
    "X10n0259_002:0518c22": "昧垢淨力。及知依此所得諸果。四知信等五根上",
    "X10n0259_002:0518c23": "中下力。五知種種欲樂。令捨不淨增淨。六知一乘",
    "X10n0259_002:0518c24": "三乘五乘貪瞋癡種種性欲。知即時異時誰可度",
    "X10n0259_002:0519a01": "不可度等。七知一切道至處。八知宿命。九知死此",
    "X10n0259_002:0519a02": "生彼即天眼智。十知自解脫無疑。總一智而有十",
    "X10n0259_002:0519a03": "種用故分為十。總名力者以能摧怨敵不可屈伏",
    "X10n0259_002:0519a04": "故。○四無所畏者。一正知一切法無畏。謂佛誠言",
    "X10n0259_002:0519a05": "我是一切正智人等。二盡諸漏及習無畏。言我無",
    "X10n0259_002:0519a06": "漏等。三說一切障道法無畏。四說一切出苦道無",
    "X10n0259_002:0519a07": "畏。○四無礙智者。一法無礙。如說地水風火等。二",
    "X10n0259_002:0519a08": "義無礙。如說堅濕暖動等。三詞無礙謂得彼方言",
    "X10n0259_002:0519a09": "以說地等。四樂說無礙於三種智中樂說也。○十",
    "X10n0259_002:0519a10": "八不共法者。以力等二乘有分此無分故。一身無",
    "X10n0259_002:0519a11": "失。二口無失。三意無失。四無異想。五無不定心。六",
    "X10n0259_002:0519a12": "無不知已捨。七欲無減。八精進無減。九念無減。十",
    "X10n0259_002:0519a13": "慧無減。十一解脫無減。十二解脫知見無減。十三",
    "X10n0259_002:0519a14": "一切身隨智慧行。十四一切口隨智慧行。十五一",
    "X10n0259_002:0519a15": "切意隨智慧行。十六以智慧知過去通達無礙。十",
    "X10n0259_002:0519a16": "七以智慧知現在通達無礙。十八以智慧知未來",
    "X10n0259_002:0519a17": "通達無礙。○三十七助道品者。助謂資助。助正道",
    "X10n0259_002:0519a18": "故。道即是止觀。品即是類。正因類故。亦云菩提分。",
    "X10n0259_002:0519a19": "分亦因義。三十七者。謂四念處四正勤四神足五",
    "X10n0259_002:0519a20": "根五力七菩提分八聖道分。然但以十法為體。謂",
    "X10n0259_002:0519a21": "精進定慧各八念四戒三信二輕安捨思惟各一",
    "X10n0259_002:0519a22": "也。○四念者。一觀身五種不淨。謂種子住處自相",
    "X10n0259_002:0519a23": "自性究竟。二觀受是苦。三觀心無常。四觀法無我。",
    "X10n0259_002:0519a24": "此對治凡夫四倒也。又觀身畢竟空。觀受內外空。",
    "X10n0259_002:0519b01": "觀心無所有。觀法但有名。此對治二乘四倒也。○",
    "X10n0259_002:0519b02": "四正勤者。四念處火若得勤風則無所不燒。故次",
    "X10n0259_002:0519b03": "辨之。以精進為體故總名勤。異外道勤故名正勤。",
    "X10n0259_002:0519b04": "雖是一勤隨義分四。一未生之惡遏令不生。二已",
    "X10n0259_002:0519b05": "生之惡斷令不續。三未生善令生。四已生善令長。",
    "X10n0259_002:0519b06": "○四神足者。謂欲勤心觀。欲謂樂。勤謂無間。心即",
    "X10n0259_002:0519b07": "是定專一境性。觀即是慧內自揀擇。以勤過散亂。",
    "X10n0259_002:0519b08": "智火微弱。故須定制即所欲自在神即神通。足即",
    "X10n0259_002:0519b09": "是定。由出世法最勝自在。欲等四法能證此故。名",
    "X10n0259_002:0519b10": "為神足。亦名如意足。以欲如心故。○五根者。信進",
    "X10n0259_002:0519b11": "念定慧。此五通生出世間法。前三至此總得名根。",
    "X10n0259_002:0519b12": "○五力者。即前五根增長。魔梵等不能屈伏。故名",
    "X10n0259_002:0519b13": "為力。○七覺者。謂念是所依支。由繫念故令諸善",
    "X10n0259_002:0519b14": "法皆不忘失。擇法是自體支。覺自相故。精進是出",
    "X10n0259_002:0519b15": "離支。由此勢力能到所到故。喜是利益支。由心勇",
    "X10n0259_002:0519b16": "悅身調適故。輕安定捨皆不染汙支。能除麤重依",
    "X10n0259_002:0519b17": "定轉依故。行捨平等永捨貪憂故。故七皆云覺支",
    "X10n0259_002:0519b18": "也。雖一剎那七法俱起。而隨行相各說功能。故有",
    "X10n0259_002:0519b19": "七也。○八正道者。謂正見是分別支。依前所證真",
    "X10n0259_002:0519b20": "實簡擇。故皆云正。思惟是誨示他支。如其所證方",
    "X10n0259_002:0519b21": "便安立思惟名義發言語故。下三皆是令他信支。",
    "X10n0259_002:0519b22": "語者謂依所證問答決擇令他信有見清淨故。業",
    "X10n0259_002:0519b23": "是身業進止正行具足令他信有戒清淨故。命者",
    "X10n0259_002:0519b24": "如法乞求依聖種住離五邪命。精進是淨煩惱障",
    "X10n0259_002:0519c01": "支。由此永離一切結故。念是淨隨煩惱障支。由不",
    "X10n0259_002:0519c02": "忘失正止舉相永不容受沈掉等故。定是能淨最",
    "X10n0259_002:0519c03": "勝功德障支。由此引發神通等無量勝功德故。○",
    "X10n0259_002:0519c04": "上之七類次第者。謂聞法已。先當念持。次即勤修。",
    "X10n0259_002:0519c05": "勤故攝心調柔。調柔故信等成根。根增為力。七覺",
    "X10n0259_002:0519c06": "分別。八正正行。總八喻顯。法性如地。念處如種子。",
    "X10n0259_002:0519c07": "正勤為種植。神足如抽芽。五根如生根。五力如莖",
    "X10n0259_002:0519c08": "葉增長。開七覺華。結八正果。○八萬四千陀羅尼",
    "X10n0259_002:0519c09": "清淨者。塵勞既有八萬四千。一一對翻皆成淨法。",
    "X10n0259_002:0519c10": "故論云。不覺念起見諸境界故說無明。乃至具有",
    "X10n0259_002:0519c11": "過恆河沙妄染之義。對此義故。心性無動即有過",
    "X10n0259_002:0519c12": "恆沙等諸淨功德相義示現。問世出世法二相有",
    "X10n0259_002:0519c13": "殊。如何此經皆云清淨。答若約聖凡對治則勝劣",
    "X10n0259_002:0519c14": "懸殊。若約法性觀一種總是幻化皆從緣起無自",
    "X10n0259_002:0519c15": "性故。所謂一切法不可得也。謂既見得一切世出",
    "X10n0259_002:0519c16": "世法皆是非相方見實相。亦不見有實相可得名",
    "X10n0259_002:0519c17": "實相清淨。實相清淨者此人即證平等法方名一",
    "X10n0259_002:0519c18": "身清淨。由一身清淨則見十方眾生圓覺悉皆清",
    "X10n0259_002:0519c19": "淨。若十方眾生清淨名一佛剎清淨。一剎清淨乃",
    "X10n0259_002:0519c20": "至塵塵剎剎一切時一切處悉皆平等清淨不動。",
    "X10n0259_002:0519c21": "此即禪那觀已成之相。以顯清淨覺地本來不染",
    "X10n0259_002:0519c22": "為三世十方根身器界之體以顯體大也。此入初",
    "X10n0259_002:0519c23": "地覺通如來盡佛境界時也。",
    "X10n0259_002:0519c24": "善男子。虗空如是平等不動當知覺性平等不動。四",
    "X10n0259_002:0520a01": "大不動故當知覺性平等不動。如是乃至八萬四千",
    "X10n0259_002:0520a02": "陀羅尼門平等不動當知覺性平等不動。",
    "X10n0259_002:0520a03": "此明初地以至八地所證境界也。由轉意識為妙",
    "X10n0259_002:0520a04": "觀察智得入初地已。次又轉七識為平等性智得",
    "X10n0259_002:0520a05": "入第八不動地。故曰平等不動。以萬法即覺性。即",
    "X10n0259_002:0520a06": "萬法之不動知覺性之不動故。虗空平等不動則",
    "X10n0259_002:0520a07": "知覺性亦爾。彼知覺者如虗空故。四大平等不動",
    "X10n0259_002:0520a08": "故則知覺性平等亦爾。以是法住法位大人性自",
    "X10n0259_002:0520a09": "常故。此顯淨覺相大本來不動也。然必至八地斷",
    "X10n0259_002:0520a10": "七識俱生我執。則生死涅槃二心永不復起。方名",
    "X10n0259_002:0520a11": "真不動地。",
    "X10n0259_002:0520a12": "善男子。覺性徧滿清淨不動圓無際故當知六根徧",
    "X10n0259_002:0520a13": "滿法界。根徧滿故當知六塵徧滿法界。塵徧滿故當",
    "X10n0259_002:0520a14": "知四大徧滿法界。如是乃至陀羅尼門徧滿法界。善",
    "X10n0259_002:0520a15": "男子。由彼妙覺性徧滿故根性塵性無壞無雜。根塵",
    "X10n0259_002:0520a16": "無壞故如是乃至陀羅尼門無壞無雜。如百千燈光",
    "X10n0259_002:0520a17": "照一室其光徧滿無壞無雜。",
    "X10n0259_002:0520a18": "此明九地以至等覺所證境界也。以覺性即萬法。",
    "X10n0259_002:0520a19": "即覺性徧滿無有邊際則根塵四大乃至陀羅尼",
    "X10n0259_002:0520a20": "門亦復徧滿無有邊際也。首楞嚴云。如一見根徧",
    "X10n0259_002:0520a21": "周法界。耳鼻舌身覺觸覺知妙德瑩然徧周法界。",
    "X10n0259_002:0520a22": "由無明業識動則有分別。不動即等周法界。如是",
    "X10n0259_002:0520a23": "則五現量識等根一一皆徧法界。如眼見色時色",
    "X10n0259_002:0520a24": "不可得元來等法界。如是則塵含剎土。芥納須彌。",
    "X10n0259_002:0520b01": "一攝一切。一切攝一。一入一切。一切入一。周徧法",
    "X10n0259_002:0520b02": "界。事事無礙。由彼妙覺性徧滿故。根性塵性大小",
    "X10n0259_002:0520b03": "不壞彼此無雜。如一室中千燈並照。燈隨盞異盞",
    "X10n0259_002:0520b04": "盞不同。光隨燈通光光涉入。故常別常入。經云。一",
    "X10n0259_002:0520b05": "中解無量。無量中解一。所謂一多無礙以顯淨覺",
    "X10n0259_002:0520b06": "用大本來周徧也。此中清淨不動周徧法界。與楞",
    "X10n0259_002:0520b07": "嚴清淨本然周徧法界之義同。",
    "X10n0259_002:0520b08": "善男子覺成就故。當知菩薩不與法縛。不求法脫。不",
    "X10n0259_002:0520b09": "厭生死。不愛涅槃。不敬持戒。不憎毀禁。不重久習。不",
    "X10n0259_002:0520b10": "輕初學。何以故。一切覺故。譬如眼光曉了前境其光",
    "X10n0259_002:0520b11": "圓滿得無憎愛。何以故。光體無二無憎愛故。",
    "X10n0259_002:0520b12": "此從等覺入妙覺境界也。謂始由習此三觀證此",
    "X10n0259_002:0520b13": "三大。方得於一切法成等正覺。遂轉此第八業識",
    "X10n0259_002:0520b14": "為大圓鏡智。則前五識亦轉為成所作智。名為圓",
    "X10n0259_002:0520b15": "覺成就。名究竟覺。覺既究竟。方見一切世出世法",
    "X10n0259_002:0520b16": "悉皆平等。故不見有染法可縛。亦不見有淨法可",
    "X10n0259_002:0520b17": "脫。不見有生死可厭。亦不見有涅槃可愛。不以持",
    "X10n0259_002:0520b18": "戒而生敬。不以毀禁而生憎。不以久習而生尊重",
    "X10n0259_002:0520b19": "心。不以初學而生輕慢想。以證平等故觸目所見",
    "X10n0259_002:0520b20": "者皆是菩提。至此方可說天地同根。萬法一體。生",
    "X10n0259_002:0520b21": "死即涅槃。無明即佛性。以覺性究竟圓滿徧十方",
    "X10n0259_002:0520b22": "界故。觸處皆是自己光明。其體無二不生分別。譬",
    "X10n0259_002:0520b23": "如眼光緣現量境。其光徧滿得無憎愛。以平等一",
    "X10n0259_002:0520b24": "相故。此即如來所證妙覺境界也。所謂身心寂滅",
    "X10n0259_002:0520c01": "平等本際圓滿十方不二隨順蓋如此。",
    "X10n0259_002:0520c02": "善男子。此菩薩及末世眾生修習此心得成就者。於",
    "X10n0259_002:0520c03": "此無修亦無成就。圓覺普照寂滅無二。於中百千萬",
    "X10n0259_002:0520c04": "億阿僧祇不可說恆河沙諸佛世界猶如空華亂起",
    "X10n0259_002:0520c05": "亂滅。不即不離。無縛無脫。始知眾生本來成佛。生死",
    "X10n0259_002:0520c06": "涅槃猶如昨夢。善男子。如昨夢故當知生死及與涅",
    "X10n0259_002:0520c07": "槃無起無滅無來無去。其所證者無得無失無取無",
    "X10n0259_002:0520c08": "捨。其能證者無作無止無任無滅。於此證中無能無",
    "X10n0259_002:0520c09": "所。畢竟無證亦無證者。一切法性平等不壞。善男子。",
    "X10n0259_002:0520c10": "彼諸菩薩。如是修行。如是漸次。如是思惟。如是住持。",
    "X10n0259_002:0520c11": "如是方便。如是開悟。求如是法亦不迷悶。",
    "X10n0259_002:0520c12": "菩薩修習此心已得究竟圓滿徧十方界者。則身",
    "X10n0259_002:0520c13": "心寂滅物我兩融得正住持。方可說不見我為能",
    "X10n0259_002:0520c14": "成就之人覺為所成就之法。由彼轉此業識成大",
    "X10n0259_002:0520c15": "圓鏡智。以此鏡智照見一切根身器界皆悉寂滅",
    "X10n0259_002:0520c16": "平等無二。所謂大圓無垢同時發普照十方塵剎",
    "X10n0259_002:0520c17": "中。故見恆沙國土在妙覺心中亂起亂滅。猶如狂",
    "X10n0259_002:0520c18": "華之在空中亂起亂滅也。復能照見一切眾生不",
    "X10n0259_002:0520c19": "即圓覺不離圓覺。無生死法可縛。亦無涅槃法可",
    "X10n0259_002:0520c20": "脫。至此始知眾生本來是佛不假修證。故世尊初",
    "X10n0259_002:0520c21": "成正覺歎曰。奇哉。一切眾生具有如來智慧德相。",
    "X10n0259_002:0520c22": "但以妄想執著而不證得。回視向來欲斷生死證",
    "X10n0259_002:0520c23": "涅槃作種種勤勞肯綮之事皆是夢中所現境界。",
    "X10n0259_002:0520c24": "既醒之後則知生死涅槃了不可得。既知是夢則",
    "X10n0259_002:0521a01": "知涅槃不曾起。生死不曾滅涅槃本無來。生死本",
    "X10n0259_002:0521a02": "無去。其所證之法悟時不曾得。迷時不曾失。悟時",
    "X10n0259_002:0521a03": "不曾取。迷時不曾捨。其能證之人亦遠離四病。不",
    "X10n0259_002:0521a04": "以作諸幻行而執為能證。不以取靜為行而執為",
    "X10n0259_002:0521a05": "能證。不以一切任運而執為能證。不以一切寂滅",
    "X10n0259_002:0521a06": "而執為能證。以此所證圓覺體中纖毫不立。擬心",
    "X10n0259_002:0521a07": "即差。動念即隔。故無所證之法。亦無能證之佛。故",
    "X10n0259_002:0521a08": "楞伽偈云。一切無涅槃。無有涅槃佛。亦無佛涅槃。",
    "X10n0259_002:0521a09": "遠離覺所覺。而前文亦云。眾幻滅無處。成道亦無",
    "X10n0259_002:0521a10": "得。以一切法性本來平等不壞故。所以云。真如凡",
    "X10n0259_002:0521a11": "聖悉是夢言。佛及眾生並為增語。故結示。云若此",
    "X10n0259_002:0521a12": "菩薩依此清淨覺心為本修行。一心觀察根身器",
    "X10n0259_002:0521a13": "界如幻為修行之具。最後遠離諸幻入清淨覺為",
    "X10n0259_002:0521a14": "住持之境。此即無漸次中強立漸次無方便中強",
    "X10n0259_002:0521a15": "立方便也。若能如是漸次開示漸次修習漸次取",
    "X10n0259_002:0521a16": "證必不迷悶而不能入矣。至此則初章皆依圓覺",
    "X10n0259_002:0521a17": "清淨覺相永斷無明方成佛道始得明了。起信所",
    "X10n0259_002:0521a18": "謂依本覺故而有不覺依不覺故而有始覺也如",
    "X10n0259_002:0521a19": "此。",
    "X10n0259_002:0521a20": "爾時世尊欲重宣此義而說偈言。普眼汝當知。一切",
    "X10n0259_002:0521a21": "諸眾生身心皆如幻。身相屬四大。心性歸六塵。四大",
    "X10n0259_002:0521a22": "體各離。誰為和合者。如是漸修行。一切悉清淨。不動",
    "X10n0259_002:0521a23": "徧法界。無作止任滅。亦無能證者。一切佛世界猶如",
    "X10n0259_002:0521a24": "虗空華。三世悉平等畢竟無來去。初發心菩薩及末",
    "X10n0259_002:0521b01": "世眾生。欲求入佛道應如是修習。",
    "X10n0259_002:0521b02": "一切眾生妄認四大及六塵緣影為身心相。不知",
    "X10n0259_002:0521b03": "身心皆由迷圓覺妙心而成業識。幻出五蘊身心",
    "X10n0259_002:0521b04": "本無實體。若一一觀察。則知身相屬四大而身本",
    "X10n0259_002:0521b05": "無身。心相歸六塵而心本無心。既四大各離則誰",
    "X10n0259_002:0521b06": "為和合而有我耶。如是我執既空則分別法執亦",
    "X10n0259_002:0521b07": "盡。分別法執既盡則根身器界悉皆清淨得入初",
    "X10n0259_002:0521b08": "地。復從初地漸斷俱生法執入不動地。復從不動",
    "X10n0259_002:0521b09": "而漸入等妙。則覺性圓滿周徧法界。至此則所證",
    "X10n0259_002:0521b10": "之法四病俱離。既不見有所證之法。亦不見有能",
    "X10n0259_002:0521b11": "證之人。反觀一切佛土猶如空華。一切三世無去",
    "X10n0259_002:0521b12": "來今。此即菩薩漸次所證以至極果也。若初發心",
    "X10n0259_002:0521b13": "求入佛道者當如是修習則永斷無明而得入矣。",
    "X10n0259_002:0521b15": "大方廣圓覺脩多羅了義經近釋卷二"
}