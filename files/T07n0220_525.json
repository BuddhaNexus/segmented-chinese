{
    "T07n0220_525:0689c12": "大般若波羅蜜多經卷第五百二",
    "T07n0220_525:0689c13": "十五",
    "T07n0220_525:0689c15": "三藏法師玄奘奉　詔譯",
    "T07n0220_525:0689c16": "第三分方便善巧品第二十六之三",
    "T07n0220_525:0689c17": "爾時，具壽善現白佛言：「世尊！如是名為略攝",
    "T07n0220_525:0689c18": "般若波羅蜜多，諸菩薩摩訶薩若於中學能",
    "T07n0220_525:0689c19": "多所作。世尊！如是略攝般若波羅蜜多，新",
    "T07n0220_525:0689c20": "學菩薩摩訶薩眾應於中學，乃至住第十地",
    "T07n0220_525:0689c21": "諸菩薩摩訶薩亦應於中常勤修學。若菩薩",
    "T07n0220_525:0689c22": "摩訶薩能於如是略攝般若波羅蜜多常勤修",
    "T07n0220_525:0689c23": "學，於一切法能如實知略廣之相。世尊！如",
    "T07n0220_525:0689c24": "是略攝般若波羅蜜多微妙法門，利根菩薩",
    "T07n0220_525:0689c25": "摩訶薩眾乃能悟入。」佛告善現：「如是法門，諸",
    "T07n0220_525:0689c26": "菩薩摩訶薩若利根者，若中根者，若鈍根者，",
    "T07n0220_525:0689c27": "皆能悟入如是法門無障無礙；諸菩薩摩訶",
    "T07n0220_525:0689c28": "薩定、不定根專心學者皆能悟入。善現當知！",
    "T07n0220_525:0689c29": "如是法門微妙清淨，諸懈怠者、劣精進者、失",
    "T07n0220_525:0690a01": "正念者、散動心者、習惡慧者不能悟入，不",
    "T07n0220_525:0690a02": "懈怠者、勝精進者、具正念者、善攝心者、修",
    "T07n0220_525:0690a03": "妙慧者乃能悟入。善現當知！若菩薩摩訶薩",
    "T07n0220_525:0690a04": "欲住菩薩不退轉地展轉乃至第十地者，當",
    "T07n0220_525:0690a05": "勤方便入此法門。若菩薩摩訶薩欲疾證得",
    "T07n0220_525:0690a06": "一切智智，當勤方便入此法門。「善現當知！若",
    "T07n0220_525:0690a07": "菩薩摩訶薩如此般若波羅蜜多甚深經典",
    "T07n0220_525:0690a08": "所說而學，是菩薩摩訶薩則能隨學布施、淨",
    "T07n0220_525:0690a09": "戒、安忍、精進、靜慮、般若波羅蜜多，亦能隨學",
    "T07n0220_525:0690a10": "內空乃至無性自性空，亦能隨學真如乃至",
    "T07n0220_525:0690a11": "不思議界，亦能隨學苦聖諦乃至道聖諦，亦",
    "T07n0220_525:0690a12": "能隨學四念住乃至八聖道支，亦能隨學四",
    "T07n0220_525:0690a13": "靜慮、四無量、四無色定，亦能隨學空、無相、無",
    "T07n0220_525:0690a14": "願解脫門，亦能隨學八解脫乃至十遍處，亦",
    "T07n0220_525:0690a15": "能隨學極喜地乃至法雲地，亦能隨學陀羅",
    "T07n0220_525:0690a16": "尼門、三摩地門，亦能隨學五眼、六神通，亦",
    "T07n0220_525:0690a17": "能隨學如來十力乃至十八佛不共法，亦",
    "T07n0220_525:0690a18": "能隨學大慈、大悲、大喜、大捨，亦能隨學無",
    "T07n0220_525:0690a19": "忘失法、恒住捨性，亦能隨學一切智、道相",
    "T07n0220_525:0690a20": "智、一切相智，亦能隨學一切菩薩摩訶薩",
    "T07n0220_525:0690a21": "行，亦能隨學諸佛無上正等菩提，亦能隨學",
    "T07n0220_525:0690a22": "一切智智，是菩薩摩訶薩既隨學已，能隨",
    "T07n0220_525:0690a23": "證得布施、淨戒、安忍、精進、靜慮、般若波羅蜜多，",
    "T07n0220_525:0690a24": "廣說乃至一切智智。「善現當知！若菩薩摩訶",
    "T07n0220_525:0690a25": "薩如此般若波羅蜜多甚深經典所說而學，",
    "T07n0220_525:0690a26": "是菩薩摩訶薩所有魔事皆能覺知隨起即",
    "T07n0220_525:0690a27": "滅。是故，善現！若菩薩摩訶薩欲疾除滅一切",
    "T07n0220_525:0690a28": "業障，欲正攝受方便善巧，當學般若波羅蜜",
    "T07n0220_525:0690a29": "多。「善現當知！若時菩薩摩訶薩勤行修習如",
    "T07n0220_525:0690b01": "是般若波羅蜜多，是時菩薩摩訶薩便為無",
    "T07n0220_525:0690b02": "量無邊世界一切如來、應、正等覺現在住持說",
    "T07n0220_525:0690b03": "正法者常共護念。所以者何？過去未來現在",
    "T07n0220_525:0690b04": "諸佛，無不皆從甚深般若波羅蜜多而出生",
    "T07n0220_525:0690b05": "故。是故，善現！若菩薩摩訶薩能行般若波羅",
    "T07n0220_525:0690b06": "蜜多，應作是念：『過去未來現在諸佛所證得",
    "T07n0220_525:0690b07": "法，我亦當證。』如是，善現！諸菩薩摩訶薩應勤",
    "T07n0220_525:0690b08": "修學甚深般若波羅蜜多，若勤修學甚深般",
    "T07n0220_525:0690b09": "若波羅蜜多，疾證無上正等菩提。是故，善現！",
    "T07n0220_525:0690b10": "諸菩薩摩訶薩常應不離一切智智相應作",
    "T07n0220_525:0690b11": "意，行深般若波羅蜜多。「善現當知！若菩薩",
    "T07n0220_525:0690b12": "摩訶薩於深般若波羅蜜多，無倒修行，經彈",
    "T07n0220_525:0690b13": "指頃，是菩薩摩訶薩所獲福聚其量甚多。假",
    "T07n0220_525:0690b14": "使有能方便善巧，教化三千大千世界一切",
    "T07n0220_525:0690b15": "有情，皆令安住布施、淨戒、安忍、精進、靜慮、般",
    "T07n0220_525:0690b16": "若波羅蜜多，或令安住清淨解脫、解脫智見，",
    "T07n0220_525:0690b17": "或令安住預流乃至阿羅漢果，或令安住獨",
    "T07n0220_525:0690b18": "覺菩提，是人雖獲無邊福聚，而猶不及無倒",
    "T07n0220_525:0690b19": "修行甚深般若波羅蜜多經彈指頃所得福",
    "T07n0220_525:0690b20": "聚。所以者何？甚深般若波羅蜜多，能生一",
    "T07n0220_525:0690b21": "切布施、淨戒、安忍、精進、靜慮、般若波羅蜜多，能",
    "T07n0220_525:0690b22": "生一切清淨解脫、解脫智見，能生一切預流",
    "T07n0220_525:0690b23": "乃至阿羅漢果，能生一切獨覺菩提。過去未",
    "T07n0220_525:0690b24": "來現在諸佛，無不皆由甚深般若波羅蜜多，而",
    "T07n0220_525:0690b25": "得出現度脫無量無邊有情。「復次，善現！若菩",
    "T07n0220_525:0690b26": "薩摩訶薩能常不離一切智智相應作意，行",
    "T07n0220_525:0690b27": "深般若波羅蜜多，經須臾頃，或經半日，或經",
    "T07n0220_525:0690b28": "一日，或經半月，或經一月，或經一時，或經一",
    "T07n0220_525:0690b29": "歲，或經百歲，或經一劫，或經百劫，乃至或經",
    "T07n0220_525:0690c01": "無數大劫，是菩薩摩訶薩所獲福聚其量甚",
    "T07n0220_525:0690c02": "多，勝教十方各如殑伽沙數世界諸有情類，",
    "T07n0220_525:0690c03": "皆令安住布施、淨戒、安忍、精進、靜慮、般若波羅",
    "T07n0220_525:0690c04": "蜜多，或令安住清淨解脫、解脫智見，或令安",
    "T07n0220_525:0690c05": "住預流乃至阿羅漢果，或令安住獨覺菩提，",
    "T07n0220_525:0690c06": "所獲福聚。所以者何？甚深般若波羅蜜多出",
    "T07n0220_525:0690c07": "生過去未來現在一切如來、應、正等覺，為諸",
    "T07n0220_525:0690c08": "有情無倒施設布施、淨戒、安忍、精進、靜慮、般若",
    "T07n0220_525:0690c09": "波羅蜜多，無倒施設清淨解脫、解脫智見，無",
    "T07n0220_525:0690c10": "倒施設預流乃至阿羅漢果，無倒施設獨覺",
    "T07n0220_525:0690c11": "菩提，無倒施設諸佛無上正等菩提故，此福",
    "T07n0220_525:0690c12": "聚勝過於彼。「復次，善現！若菩薩摩訶薩如深",
    "T07n0220_525:0690c13": "般若波羅蜜多所說而住，是菩薩摩訶薩當",
    "T07n0220_525:0690c14": "知已住不退轉位，常為諸佛之所護念，成就",
    "T07n0220_525:0690c15": "最勝方便善巧，已曾親近、供養恭敬無量俱",
    "T07n0220_525:0690c16": "胝那庾多佛，於諸佛所已植無量勝妙善根，",
    "T07n0220_525:0690c17": "已為無量真淨善友之所攝護，久已修習布",
    "T07n0220_525:0690c18": "施等六波羅蜜多，廣說乃至一切智智。善現",
    "T07n0220_525:0690c19": "當知！是菩薩摩訶薩住童真地，一切所願無",
    "T07n0220_525:0690c20": "不圓滿，常見諸佛曾無暫捨，於諸善根恒不",
    "T07n0220_525:0690c21": "遠離，常能成熟所化有情，亦常嚴淨所求佛",
    "T07n0220_525:0690c22": "土，從一佛國至一佛國，供養恭敬、尊重讚歎",
    "T07n0220_525:0690c23": "諸佛世尊，聽受修行菩薩乘法。善現當知！是",
    "T07n0220_525:0690c24": "菩薩摩訶薩已得無斷無盡辯才，已得殊勝",
    "T07n0220_525:0690c25": "陀羅尼法，成就最上微妙色身，已得諸佛授",
    "T07n0220_525:0690c26": "圓滿記，於隨所樂為度有情，受諸有身已得",
    "T07n0220_525:0690c27": "自在。「善現當知！是菩薩摩訶薩善入所緣，善",
    "T07n0220_525:0690c28": "入行相，善入一切字、非字門，善入有言、無言",
    "T07n0220_525:0690c29": "法義，善入一、二及多增語，善入女男非二增",
    "T07n0220_525:0691a01": "語，善入過去未來現在諸法增語，善入諸文，",
    "T07n0220_525:0691a02": "善入諸義，善入諸蘊，善入諸處，善入諸界，",
    "T07n0220_525:0691a03": "善入緣起及緣起支，善入世間，善入涅槃，善",
    "T07n0220_525:0691a04": "入法界相，善入有為相，善入無為相，善入",
    "T07n0220_525:0691a05": "行相，善入非行相，善入相相，善入非相相，",
    "T07n0220_525:0691a06": "善入有性，善入無性，善入自性，善入他性，",
    "T07n0220_525:0691a07": "善入結縛，善入離繫，善入結縛離繫，善入",
    "T07n0220_525:0691a08": "相應，善入不相應，善入相應、不相應，善入",
    "T07n0220_525:0691a09": "真如，善入不虛妄性，善入不變異性，善入",
    "T07n0220_525:0691a10": "法性，善入法界，善入法定，善入法住，善入",
    "T07n0220_525:0691a11": "因性，善入非因性，善入緣性，善入非緣性，",
    "T07n0220_525:0691a12": "善入聖諦，善入靜慮，善入無量，善入無色，",
    "T07n0220_525:0691a13": "善入布施乃至般若波羅蜜多，善入四念住",
    "T07n0220_525:0691a14": "乃至八聖道支，善入空、無相、無願解脫門，善",
    "T07n0220_525:0691a15": "入八解脫乃至十遍處，善入一切陀羅尼門，",
    "T07n0220_525:0691a16": "善入一切三摩地門，善入五眼，善入六神通，",
    "T07n0220_525:0691a17": "善入菩薩摩訶薩地，善入如來十力乃至十",
    "T07n0220_525:0691a18": "八佛不共法，善入大慈、大悲、大喜、大捨，善入",
    "T07n0220_525:0691a19": "諸相，善入隨好，善入無忘失法、恒住捨性，善",
    "T07n0220_525:0691a20": "入一切智、道相智、一切相智，善入有為界，善",
    "T07n0220_525:0691a21": "入無為界，善入界，善入非界，善入空，善入",
    "T07n0220_525:0691a22": "不空，善入色作意乃至識作意，廣說乃至善",
    "T07n0220_525:0691a23": "入一切智智作意，善入色相空乃至識相空，",
    "T07n0220_525:0691a24": "廣說乃至善入一切智智相空，善入輕安道，",
    "T07n0220_525:0691a25": "善入不輕安道，善入生，善入滅，善入住、異，善",
    "T07n0220_525:0691a26": "入正見，善入邪見，善入見，善入非見，善入",
    "T07n0220_525:0691a27": "貪、瞋、癡，善入無貪、無瞋、無癡，善入見、纏、隨眠、",
    "T07n0220_525:0691a28": "結縛，善入彼斷，善入名，善入色，善入名、色，",
    "T07n0220_525:0691a29": "善入所緣緣，善入增上緣，善入因緣，善入",
    "T07n0220_525:0691b01": "等無間緣，善入行相，善入因果，善入苦、集、",
    "T07n0220_525:0691b02": "滅、道，善入五趣，善入五趣道，善入預流果",
    "T07n0220_525:0691b03": "及預流果道，善入一來果及一來果道，善入",
    "T07n0220_525:0691b04": "不還果及不還果道，善入阿羅漢果及阿羅",
    "T07n0220_525:0691b05": "漢果道，善入獨覺菩提及獨覺菩提道，善入",
    "T07n0220_525:0691b06": "無上菩提及無上菩提道，善入一切智及一",
    "T07n0220_525:0691b07": "切智道，善入道相智及道相智道，善入一切",
    "T07n0220_525:0691b08": "相智及一切相智道，善入根及根圓滿，善入",
    "T07n0220_525:0691b09": "根勝劣，善入疾慧、利慧、速慧、達慧、廣慧、深慧、",
    "T07n0220_525:0691b10": "大慧、無障礙慧，善入過去未來現在，善入方",
    "T07n0220_525:0691b11": "便，善入意樂、增上意樂，善入文義，善入安立",
    "T07n0220_525:0691b12": "三乘方便。「善現當知！若菩薩摩訶薩行深般",
    "T07n0220_525:0691b13": "若波羅蜜多，引深般若波羅蜜多，修深般若",
    "T07n0220_525:0691b14": "波羅蜜多，得如是等無量無邊功德勝利。」爾",
    "T07n0220_525:0691b15": "時，善現便白佛言：「諸菩薩摩訶薩云何行深",
    "T07n0220_525:0691b16": "般若波羅蜜多？云何引深般若波羅蜜多？云",
    "T07n0220_525:0691b17": "何修深般若波羅蜜多？」佛告善現：「諸菩薩摩",
    "T07n0220_525:0691b18": "訶薩應觀色蘊乃至識蘊寂靜故，可破壞故，",
    "T07n0220_525:0691b19": "不自在故，體虛偽故，不堅實故，應行深般",
    "T07n0220_525:0691b20": "若波羅蜜多。廣說乃至應觀一切智智寂靜",
    "T07n0220_525:0691b21": "故，可破壞故，不自在故，體虛偽故，不堅實",
    "T07n0220_525:0691b22": "故，應行深般若波羅蜜多。善現汝問『諸菩",
    "T07n0220_525:0691b23": "薩摩訶薩云何引深般若波羅蜜多？』者，諸菩",
    "T07n0220_525:0691b24": "薩摩訶薩如引虛空空，應引深般若波羅蜜",
    "T07n0220_525:0691b25": "多。善現汝問『諸菩薩摩訶薩云何修深般若",
    "T07n0220_525:0691b26": "波羅蜜多？』者，諸菩薩摩訶薩如修除遣，應修",
    "T07n0220_525:0691b27": "深般若波羅蜜多。」具壽善現復白佛言：「諸菩",
    "T07n0220_525:0691b28": "薩摩訶薩行深般若波羅蜜多，引深般若波",
    "T07n0220_525:0691b29": "羅蜜多，修深般若波羅蜜多，應經幾時？」佛告",
    "T07n0220_525:0691c01": "善現：「諸菩薩摩訶薩從初發心乃至安坐妙",
    "T07n0220_525:0691c02": "菩提座，應行深般若波羅蜜多，應引深般若",
    "T07n0220_525:0691c03": "波羅蜜多，應修深般若波羅蜜多。」具壽善現",
    "T07n0220_525:0691c04": "復白佛言：「諸菩薩摩訶薩住何等心無間，應",
    "T07n0220_525:0691c05": "行深般若波羅蜜多，應引深般若波羅蜜多，",
    "T07n0220_525:0691c06": "應修深般若波羅蜜多？」佛告善現：「諸菩薩摩",
    "T07n0220_525:0691c07": "訶薩從初發心乃至究竟，無容暫起諸餘作",
    "T07n0220_525:0691c08": "意，唯常安住一切智智相應作意，應行深",
    "T07n0220_525:0691c09": "般若波羅蜜多，應引深般若波羅蜜多，應修",
    "T07n0220_525:0691c10": "深般若波羅蜜多。善現當知！是菩薩摩訶薩",
    "T07n0220_525:0691c11": "乃至能令心、心所法於境不轉，乃得名為行",
    "T07n0220_525:0691c12": "深般若波羅蜜多，引深般若波羅蜜多，修",
    "T07n0220_525:0691c13": "深般若波羅蜜多。「世尊！諸菩薩摩訶薩於深",
    "T07n0220_525:0691c14": "般若波羅蜜多，為行、引、修，得一切智智不？」「不",
    "T07n0220_525:0691c15": "爾！善現！」「世尊！諸菩薩摩訶薩於深般若波羅",
    "T07n0220_525:0691c16": "蜜多為不行、引、修，得一切智智不？」「不爾！善現！」",
    "T07n0220_525:0691c17": "「世尊！諸菩薩摩訶薩於深般若波羅蜜多為",
    "T07n0220_525:0691c18": "亦行、引、修亦不行、引、修，得一切智智不？」「不爾！",
    "T07n0220_525:0691c19": "善現！」「世尊！諸菩薩摩訶薩於深般若波羅蜜",
    "T07n0220_525:0691c20": "多為非行、引、修非不行、引、修，得一切智智不？」",
    "T07n0220_525:0691c21": "「不爾！善現！」「世尊！若爾，諸菩薩摩訶薩云何當",
    "T07n0220_525:0691c22": "得一切智智？」「善現！諸菩薩摩訶薩得一切智",
    "T07n0220_525:0691c23": "智當如真如。」「世尊！云何當如真如？」「善現！當",
    "T07n0220_525:0691c24": "如實際。」「世尊！云何當如實際？」「善現！當如法",
    "T07n0220_525:0691c25": "界。」「世尊！云何當如法界？」「善現！當如我界乃",
    "T07n0220_525:0691c26": "至補特伽羅界。」「世尊！云何當如我界乃至補",
    "T07n0220_525:0691c27": "特伽羅界？」「善現！於意云何？我乃至補特伽",
    "T07n0220_525:0691c28": "羅為可得不？」「不也！世尊！」「善現！若我乃至補",
    "T07n0220_525:0691c29": "特伽羅既不可得，我當云何可施設我界乃",
    "T07n0220_525:0692a01": "至補特伽羅界？如是，善現！若菩薩摩訶薩不",
    "T07n0220_525:0692a02": "施設般若波羅蜜多，亦不施設一切智智，亦",
    "T07n0220_525:0692a03": "不施設一切法，是菩薩摩訶薩定當證得一",
    "T07n0220_525:0692a04": "切智智。」具壽善現復白佛言：「為但般若波羅",
    "T07n0220_525:0692a05": "蜜多不可施設，為靜慮等波羅蜜多亦不可",
    "T07n0220_525:0692a06": "施設耶？」佛告善現：「非但般若波羅蜜多不可",
    "T07n0220_525:0692a07": "施設，靜慮等五波羅蜜多亦不可施設。若聲",
    "T07n0220_525:0692a08": "聞法、若獨覺法、若菩薩法、若諸佛法、若有為",
    "T07n0220_525:0692a09": "法、若無為法，如是等一切法皆不可施設。」具",
    "T07n0220_525:0692a10": "壽善現復白佛言：「若一切法皆不可施設，云",
    "T07n0220_525:0692a11": "何可施設是地獄、是傍生、是鬼界、是人、是天、是",
    "T07n0220_525:0692a12": "預流、是一來、是不還、是阿羅漢、是獨覺、是菩薩、",
    "T07n0220_525:0692a13": "是諸佛、是一切法耶？」佛告善現：「於意云何？有",
    "T07n0220_525:0692a14": "情施設及法施設實可得不？」善現白言：「不也！",
    "T07n0220_525:0692a15": "世尊！」佛告善現：「若有情施設及法施設實不",
    "T07n0220_525:0692a16": "可得，我當云何可施設是地獄，廣說乃至是",
    "T07n0220_525:0692a17": "一切法？如是，善現！諸菩薩摩訶薩行深般若",
    "T07n0220_525:0692a18": "波羅蜜多，應學一切法皆不可施設，而趣無",
    "T07n0220_525:0692a19": "上正等菩提。」爾時，善現便白佛言：「諸菩薩",
    "T07n0220_525:0692a20": "摩訶薩行深般若波羅蜜多時，豈不應學色？",
    "T07n0220_525:0692a21": "豈不應學受、想、行、識？廣說乃至豈不應學一",
    "T07n0220_525:0692a22": "切智智？」佛告善現：「諸菩薩摩訶薩行深般若",
    "T07n0220_525:0692a23": "波羅蜜多時，應學色不增不減，應學受、想、行、",
    "T07n0220_525:0692a24": "識不增不減，廣說乃至應學一切智智不增",
    "T07n0220_525:0692a25": "不減。」具壽善現復白佛言：「諸菩薩摩訶薩行",
    "T07n0220_525:0692a26": "深般若波羅蜜多時，云何應學色不增不減？",
    "T07n0220_525:0692a27": "云何應學受、想、行、識不增不減？廣說乃至云",
    "T07n0220_525:0692a28": "何應學一切智智不增不減？」佛告善現：「諸菩",
    "T07n0220_525:0692a29": "薩摩訶薩行深般若波羅蜜多時，以不生不",
    "T07n0220_525:0692b01": "滅故應學色，以不生不滅故應學受、想、行、識，",
    "T07n0220_525:0692b02": "廣說乃至以不生不滅故應學一切智智。」具",
    "T07n0220_525:0692b03": "壽善現復白佛言：「諸菩薩摩訶薩行深般若",
    "T07n0220_525:0692b04": "波羅蜜多時，云何以不生不滅故應學色？云",
    "T07n0220_525:0692b05": "何以不生不滅故應學受、想、行、識？廣說乃至",
    "T07n0220_525:0692b06": "云何以不生不滅故應學一切智智？」佛告善",
    "T07n0220_525:0692b07": "現：「諸菩薩摩訶薩行深般若波羅蜜多時，應",
    "T07n0220_525:0692b08": "學不起不作諸行若遣若修。」具壽善現復白",
    "T07n0220_525:0692b09": "佛言：「諸菩薩摩訶薩行深般若波羅蜜多時，",
    "T07n0220_525:0692b10": "云何應學不起不作諸行若遣若修？」佛告善",
    "T07n0220_525:0692b11": "現：「諸菩薩摩訶薩行深般若波羅蜜多時，觀",
    "T07n0220_525:0692b12": "一切法自相皆空，應學不起不作諸行若遣",
    "T07n0220_525:0692b13": "若修。」具壽善現復白佛言：「云何菩薩摩訶薩",
    "T07n0220_525:0692b14": "行深般若波羅蜜多時，觀一切法自相皆空？」",
    "T07n0220_525:0692b15": "佛告善現：「諸菩薩摩訶薩行深般若波羅蜜",
    "T07n0220_525:0692b16": "多時，應觀色由色相空，應觀受、想、行、識由受、",
    "T07n0220_525:0692b17": "想、行、識相空，廣說乃至應觀諸佛無上正等",
    "T07n0220_525:0692b18": "菩提由諸佛無上正等菩提相空，應觀一切",
    "T07n0220_525:0692b19": "智智由一切智智相空。如是，善現！諸菩薩摩",
    "T07n0220_525:0692b20": "訶薩行深般若波羅蜜多時，應觀諸法自相",
    "T07n0220_525:0692b21": "皆空。」具壽善現復白佛言：「若色由色相空，",
    "T07n0220_525:0692b22": "受、想、行、識由受、想、行、識相空，廣說乃至諸佛",
    "T07n0220_525:0692b23": "無上正等菩提由諸佛無上正等菩提相空，",
    "T07n0220_525:0692b24": "一切智智由一切智智相空，云何菩薩摩訶",
    "T07n0220_525:0692b25": "薩行深般若波羅蜜多？」佛告善現：「若菩薩摩",
    "T07n0220_525:0692b26": "訶薩都無所行，是行深般若波羅蜜多。」具壽",
    "T07n0220_525:0692b27": "善現復白佛言：「何緣菩薩摩訶薩都無所行，",
    "T07n0220_525:0692b28": "是行深般若波羅蜜多？」佛告善現：「由深般若",
    "T07n0220_525:0692b29": "波羅蜜多不可得，諸菩薩摩訶薩亦不可得，",
    "T07n0220_525:0692c01": "行亦不可得，若能行者、若由此行、行時、行",
    "T07n0220_525:0692c02": "處皆不可得。是故，善現！諸菩薩摩訶薩都無",
    "T07n0220_525:0692c03": "所行，是行深般若波羅蜜多，以於其中一切",
    "T07n0220_525:0692c04": "戲論不可得故。」具壽善現復白佛言：「若菩薩",
    "T07n0220_525:0692c05": "摩訶薩都無所行是行深般若波羅蜜多，新",
    "T07n0220_525:0692c06": "學菩薩摩訶薩云何行深般若波羅蜜多？」佛",
    "T07n0220_525:0692c07": "告善現：「新學菩薩摩訶薩從初發心，應於一",
    "T07n0220_525:0692c08": "切法常學無所得，如是學已，用無所得而為",
    "T07n0220_525:0692c09": "方便，應修布施乃至般若波羅蜜多，廣說乃",
    "T07n0220_525:0692c10": "至用無所得而為方便，應修一切智智。」具壽善",
    "T07n0220_525:0692c11": "現復白佛言：「齊何名為有所得者？齊何名為",
    "T07n0220_525:0692c12": "無所得者？」佛告善現：「諸有二者名有所得，諸",
    "T07n0220_525:0692c13": "無二者名無所得。」具壽善現復白佛言：「云何",
    "T07n0220_525:0692c14": "有二名有所得？云何無二名無所得？」佛告善",
    "T07n0220_525:0692c15": "現：「眼、色為二，乃至意、法為二，廣說乃至諸佛",
    "T07n0220_525:0692c16": "無上正等菩提、諸佛為二；如是一切有戲論",
    "T07n0220_525:0692c17": "者皆名為二，諸有二者皆有所得。非眼、非色",
    "T07n0220_525:0692c18": "為無二，乃至非意、非法為無二，廣說乃至非",
    "T07n0220_525:0692c19": "佛無上正等菩提、非佛為無二；如是一切離",
    "T07n0220_525:0692c20": "戲論者皆名無二，諸無二者皆無所得。」具壽",
    "T07n0220_525:0692c21": "善現復白佛言：「為由有所得故無所得？為由",
    "T07n0220_525:0692c22": "無所得故無所得？」佛告善現：「非由有所得故",
    "T07n0220_525:0692c23": "無所得，亦非由無所得故無所得，然有所得",
    "T07n0220_525:0692c24": "及無所得平等之性名無所得。如是，善現！諸",
    "T07n0220_525:0692c25": "菩薩摩訶薩於有所得及無所得平等性中",
    "T07n0220_525:0692c26": "應勤修學。善現當知！諸菩薩摩訶薩如是學",
    "T07n0220_525:0692c27": "時，名學般若波羅蜜多無所得義離諸過失。」",
    "T07n0220_525:0692c28": "具壽善現復白佛言：「若菩薩摩訶薩行深般",
    "T07n0220_525:0692c29": "若波羅蜜多時，不著有所得，不著無所得，是",
    "T07n0220_525:0693a01": "菩薩摩訶薩云何修行甚深般若波羅蜜多，",
    "T07n0220_525:0693a02": "能從一地進趣一地漸次圓滿，由斯證得一",
    "T07n0220_525:0693a03": "切智智？」佛告善現：「諸菩薩摩訶薩行深般若",
    "T07n0220_525:0693a04": "波羅蜜多時，非住有所得、非住無所得行",
    "T07n0220_525:0693a05": "深般若波羅蜜多，能從一地進趣一地漸次",
    "T07n0220_525:0693a06": "圓滿，乃至證得一切智智。所以者何？甚深般",
    "T07n0220_525:0693a07": "若波羅蜜多無所得，一切智智亦無所得，能",
    "T07n0220_525:0693a08": "行深般若波羅蜜多者、行處、行時亦無所得，",
    "T07n0220_525:0693a09": "此無所得亦無所得。善現當知！諸菩薩摩訶",
    "T07n0220_525:0693a10": "薩應如是行甚深般若波羅蜜多。」具壽善現",
    "T07n0220_525:0693a11": "復白佛言：「若甚深般若波羅蜜多不可得，一",
    "T07n0220_525:0693a12": "切智智亦不可得，能行深般若波羅蜜多者、",
    "T07n0220_525:0693a13": "行處、行時亦不可得，此不可得亦不可得，云",
    "T07n0220_525:0693a14": "何菩薩摩訶薩行深般若波羅蜜多時，於一",
    "T07n0220_525:0693a15": "切法常樂決擇，謂此是色，此是受、想、行、識，廣",
    "T07n0220_525:0693a16": "說乃至此是無上正等菩提，此是清淨一切智",
    "T07n0220_525:0693a17": "智？」佛告善現：「諸菩薩摩訶薩行深般若波羅",
    "T07n0220_525:0693a18": "蜜多時，雖於諸法常樂決擇而不得色，不得",
    "T07n0220_525:0693a19": "受、想、行、識，乃至不得一切智智。」具壽善現復",
    "T07n0220_525:0693a20": "白佛言：「諸菩薩摩訶薩行深般若波羅蜜多",
    "T07n0220_525:0693a21": "時，若不得色，不得受、想、行、識，乃至不得一切",
    "T07n0220_525:0693a22": "智智，云何能圓滿六波羅蜜多？若不能圓滿",
    "T07n0220_525:0693a23": "六波羅蜜多，云何能入菩薩正性離生位？若",
    "T07n0220_525:0693a24": "不能入菩薩正性離生位，云何能嚴淨佛土、",
    "T07n0220_525:0693a25": "成熟有情？若不能嚴淨佛土、成熟有情，云何",
    "T07n0220_525:0693a26": "能得一切智智？若不能得一切智智，云何能",
    "T07n0220_525:0693a27": "轉妙法輪作諸佛事？若不能轉妙法輪作諸",
    "T07n0220_525:0693a28": "佛事，云何能解脫有情生死眾苦，令得究竟",
    "T07n0220_525:0693a29": "安樂涅槃？」佛告善現：「諸菩薩摩訶薩行深般",
    "T07n0220_525:0693b01": "若波羅蜜多時，不為色故行深般若波羅蜜",
    "T07n0220_525:0693b02": "多，不為受、想、行、識故行深般若波羅蜜多，廣",
    "T07n0220_525:0693b03": "說乃至不為無上正等菩提故行深般若波羅",
    "T07n0220_525:0693b04": "蜜多，不為一切智智故行深般若波羅蜜多。」",
    "T07n0220_525:0693b05": "爾時，具壽善現白佛言：「世尊！諸菩薩摩訶薩",
    "T07n0220_525:0693b06": "為何事故行深般若波羅蜜多？」佛告善現：「諸",
    "T07n0220_525:0693b07": "菩薩摩訶薩無所為故行深般若波羅蜜多。",
    "T07n0220_525:0693b08": "所以者何？以一切法都無所為、都無所作，甚",
    "T07n0220_525:0693b09": "深般若波羅蜜多亦無所為、亦無所作，諸佛",
    "T07n0220_525:0693b10": "無上正等菩提亦無所為、亦無所作，諸菩薩",
    "T07n0220_525:0693b11": "摩訶薩亦無所為、亦無所作。如是，善現！諸菩",
    "T07n0220_525:0693b12": "薩摩訶薩以無所為及無所作而為方便，行深",
    "T07n0220_525:0693b13": "般若波羅蜜多。」具壽善現復白佛言：「若一切",
    "T07n0220_525:0693b14": "法皆無所為亦無所作，不應建立三乘差別，",
    "T07n0220_525:0693b15": "謂聲聞乘、若獨覺乘、若無上乘。」佛告善現：「非",
    "T07n0220_525:0693b16": "無所為、無所作法可得建立，要有所為、有所",
    "T07n0220_525:0693b17": "作法可得建立。所以者何？有諸愚夫無聞異",
    "T07n0220_525:0693b18": "生，執著諸色、受、想、行、識，廣說乃至一切智智；",
    "T07n0220_525:0693b19": "由執著故，念色得色，念受、想、行、識得受、想、",
    "T07n0220_525:0693b20": "行、識，廣說乃至念一切智智得一切智智。由",
    "T07n0220_525:0693b21": "念得故，作是思惟：『我定當得無上菩提，脫諸",
    "T07n0220_525:0693b22": "有情生死大苦，令得究竟安樂涅槃。』善現當",
    "T07n0220_525:0693b23": "知！是諸愚夫無聞異生，由顛倒故，作是思惟",
    "T07n0220_525:0693b24": "則為謗佛。所以者何？佛以五眼求色不可得，",
    "T07n0220_525:0693b25": "求受、想、行、識不可得，乃至求佛無上菩提亦",
    "T07n0220_525:0693b26": "不可得，求諸有情亦不可得。彼諸愚夫無聞",
    "T07n0220_525:0693b27": "異生，盲無慧目執著諸法，若當證得無上菩",
    "T07n0220_525:0693b28": "提、脫諸有情生死大苦，令得究竟安樂涅槃，",
    "T07n0220_525:0693b29": "必無是處。」具壽善現復白佛言：「若諸如來、應、",
    "T07n0220_525:0693c01": "正等覺皆以五眼求色不可得，求受、想、行、識",
    "T07n0220_525:0693c02": "亦不可得，乃至求佛無上菩提亦不可得，求",
    "T07n0220_525:0693c03": "諸有情亦不可得，應無證得無上菩提，脫諸",
    "T07n0220_525:0693c04": "有情生死大苦，令得究竟安樂涅槃。若爾，云",
    "T07n0220_525:0693c05": "何世尊證得無上菩提，安立有情三聚差別，",
    "T07n0220_525:0693c06": "謂正性定聚、邪性定聚及不定聚？」佛告善",
    "T07n0220_525:0693c07": "現：「我以五眼如實觀察，決定無我實能證得",
    "T07n0220_525:0693c08": "無上菩提，安立有情三聚差別。然諸有情愚",
    "T07n0220_525:0693c09": "癡顛倒，於非實法起實法想，於非實有情起",
    "T07n0220_525:0693c10": "實有情想，我為除遣彼虛妄執，依世俗說不",
    "T07n0220_525:0693c11": "依勝義。」具壽善現復白佛言：「如來豈不安住",
    "T07n0220_525:0693c12": "勝義證大菩提？」「不也！善現！」「如來豈住妄想顛",
    "T07n0220_525:0693c13": "倒證大菩提？」「不也！善現！」具壽善現便白佛言：",
    "T07n0220_525:0693c14": "「如來若不安住勝義證大菩提，亦不安住妄",
    "T07n0220_525:0693c15": "想顛倒證大菩提，將無如來不能證得無上",
    "T07n0220_525:0693c16": "菩提？」佛言：「不也！我雖證得無上菩提而無所",
    "T07n0220_525:0693c17": "住，謂不住有為界亦不住無為界。「善現當",
    "T07n0220_525:0693c18": "知！譬如諸佛所變化者，雖不住有為界亦不",
    "T07n0220_525:0693c19": "住無為界，而有去來坐臥等事。如是諸佛所",
    "T07n0220_525:0693c20": "變化者，若行布施乃至般若波羅蜜多，若住",
    "T07n0220_525:0693c21": "內空乃至無性自性空，若住真如乃至不思",
    "T07n0220_525:0693c22": "議界，若住苦、集、滅、道聖諦，若修四念住乃至",
    "T07n0220_525:0693c23": "八聖道支，若修四靜慮、四無量、四無色定，若",
    "T07n0220_525:0693c24": "修空、無相、無願解脫門，若修八解脫乃至十",
    "T07n0220_525:0693c25": "遍處，若修極喜地乃至法雲地，若修一切陀",
    "T07n0220_525:0693c26": "羅尼門、三摩地門，若修五眼、六神通，若修如",
    "T07n0220_525:0693c27": "來十力乃至十八佛不共法，若修大慈、大悲、",
    "T07n0220_525:0693c28": "大喜、大捨，若修無忘失法、恒住捨性，若修一",
    "T07n0220_525:0693c29": "切智、道相智、一切相智，若修菩薩摩訶薩行，",
    "T07n0220_525:0694a01": "若證無上正等菩提轉妙法輪、作諸佛事。是",
    "T07n0220_525:0694a02": "所化者，復轉化作無量有情，於中安立三聚",
    "T07n0220_525:0694a03": "差別。於意云何？如是諸佛所變化者，為實",
    "T07n0220_525:0694a04": "有去來坐臥等事，乃至為實有安立有情三",
    "T07n0220_525:0694a05": "聚別不？」善現對曰：「不也！世尊！」佛告善現：「如",
    "T07n0220_525:0694a06": "是！如是！諸佛世尊知一切法皆如變化，說一",
    "T07n0220_525:0694a07": "切法亦如變化，雖有所為而無真實，雖度有",
    "T07n0220_525:0694a08": "情而無所度，如所化者度化有情。如是，善現！",
    "T07n0220_525:0694a09": "諸菩薩摩訶薩行深般若波羅蜜多，應如諸",
    "T07n0220_525:0694a10": "佛所變化者，雖有所作而無執著。」具壽善現",
    "T07n0220_525:0694a11": "復白佛言：「若一切法皆如變化，諸佛亦爾，是",
    "T07n0220_525:0694a12": "則諸佛與所化者有何差別？」佛告善現：「佛與",
    "T07n0220_525:0694a13": "所化及一切法實無差別。所以者何？諸佛所",
    "T07n0220_525:0694a14": "作一切事業，佛所化者亦皆能作，佛所化者",
    "T07n0220_525:0694a15": "所作事業，諸佛世尊亦皆能作，是故諸佛與",
    "T07n0220_525:0694a16": "所化者及一切法實無差別。」具壽善現復白",
    "T07n0220_525:0694a17": "佛言：「若無諸佛所變化者，佛獨能作所作事",
    "T07n0220_525:0694a18": "業？若無諸佛，彼所化者為獨能作所作事不？」",
    "T07n0220_525:0694a19": "佛告善現：「彼亦能作。」善現復問：「其事云何？」",
    "T07n0220_525:0694a20": "佛告善現：「如有如來名善寂慧，自應度者皆",
    "T07n0220_525:0694a21": "已度訖，時無菩薩堪受佛記，便化作一佛令",
    "T07n0220_525:0694a22": "住世間，自入無餘依大涅槃界。時，彼化佛於",
    "T07n0220_525:0694a23": "半劫中作諸佛事，過半劫已，授一菩薩大菩",
    "T07n0220_525:0694a24": "提記現入涅槃。時，諸天、人、阿素洛等，皆謂彼",
    "T07n0220_525:0694a25": "佛今入涅槃，然化佛身實無生滅。如是，善現！",
    "T07n0220_525:0694a26": "諸菩薩摩訶薩行深般若波羅蜜多，應信諸",
    "T07n0220_525:0694a27": "法皆如變化。」具壽善現復白佛言：「若諸佛身",
    "T07n0220_525:0694a28": "與化無別，云何能作真淨福田？若諸有情為",
    "T07n0220_525:0694a29": "解脫故，於諸佛所恭敬供養乃至涅槃，其福",
    "T07n0220_525:0694b01": "無盡，於化佛所恭敬供養，其福亦應究竟無",
    "T07n0220_525:0694b02": "盡。」佛告善現：「如諸佛身由法性故，能與施",
    "T07n0220_525:0694b03": "主作淨福田，佛所化身亦復如是，俱令施主",
    "T07n0220_525:0694b04": "恭敬供養，窮生死際其福無盡。善現當知！且",
    "T07n0220_525:0694b05": "置恭敬供養諸佛及佛化身所獲福聚。若善",
    "T07n0220_525:0694b06": "男子、善女人等於諸佛所起慈敬心，思惟憶",
    "T07n0220_525:0694b07": "念真淨功德，是善男子、善女人等窮生死際",
    "T07n0220_525:0694b08": "善根無盡。善現當知！復置於佛起慈敬心，思",
    "T07n0220_525:0694b09": "惟憶念真淨功德所獲福聚。若善男子、善女",
    "T07n0220_525:0694b10": "人等，為供養佛，下至一花散虛空中，是善男",
    "T07n0220_525:0694b11": "子、善女人等窮生死際善根無盡。善現當知！",
    "T07n0220_525:0694b12": "復置為欲供養佛故下至一花散虛空中所獲",
    "T07n0220_525:0694b13": "福聚。若善男子、善女人等，下至一稱南謨佛",
    "T07n0220_525:0694b14": "陀大慈悲者，是善男子、善女人等窮生死際",
    "T07n0220_525:0694b15": "善根無盡，於天、人中恒受富樂，乃至最後得",
    "T07n0220_525:0694b16": "般涅槃。如是，善現！於諸佛所及佛化身恭敬",
    "T07n0220_525:0694b17": "供養，獲如是等廣大饒益。是故，善現當知！",
    "T07n0220_525:0694b18": "諸佛與佛化身俱為施主，真淨福田等無差",
    "T07n0220_525:0694b19": "別，諸法法性為定量故。「復次，善現！諸菩薩",
    "T07n0220_525:0694b20": "摩訶薩應以如是諸法法性而為定量，行深",
    "T07n0220_525:0694b21": "般若波羅蜜多方便善巧，入諸法法性已，而",
    "T07n0220_525:0694b22": "於諸法不壞法性。謂不分別：此是般若乃至",
    "T07n0220_525:0694b23": "布施波羅蜜多，此是般若乃至布施波羅蜜",
    "T07n0220_525:0694b24": "多法性，廣說乃至此是一切智智，此是一切",
    "T07n0220_525:0694b25": "智智法性。善現當知！諸菩薩摩訶薩行深般",
    "T07n0220_525:0694b26": "若波羅蜜多時，不應如是分別諸法法性差",
    "T07n0220_525:0694b27": "別而壞法性。」具壽善現復白佛言：「若菩薩摩",
    "T07n0220_525:0694b28": "訶薩行深般若波羅蜜多，不應分別諸法法",
    "T07n0220_525:0694b29": "性壞法性者，云何世尊自說諸法法性差別",
    "T07n0220_525:0694c01": "而壞法性？謂佛常說：此是色乃至識，此是眼",
    "T07n0220_525:0694c02": "處乃至意處，此是色處乃至法處，此是眼界",
    "T07n0220_525:0694c03": "乃至意界，此是色界乃至法界，此是眼識界",
    "T07n0220_525:0694c04": "乃至意識界，此是六觸，此是六受，此是六界，",
    "T07n0220_525:0694c05": "此是四緣，此是無明乃至老死，此是內法，此",
    "T07n0220_525:0694c06": "是外法；此是善法，此是非善法；此是有漏",
    "T07n0220_525:0694c07": "法，此是無漏法；此是世間法，此是出世間",
    "T07n0220_525:0694c08": "法；此是共法，此是不共法；此是有為法，此",
    "T07n0220_525:0694c09": "是無為法。佛既常說如是等法種種差別，將",
    "T07n0220_525:0694c10": "無世尊自壞法性？」佛告善現：「我不自壞諸法",
    "T07n0220_525:0694c11": "法性，但以名相方便假說，令諸有情悟入諸",
    "T07n0220_525:0694c12": "法法性平等，出離生死證得涅槃。是故，善現！",
    "T07n0220_525:0694c13": "如來雖說諸法差別，而不名為壞諸法性。」具",
    "T07n0220_525:0694c14": "壽善現復白佛言：「若佛但以名相假說諸法",
    "T07n0220_525:0694c15": "法性，令諸有情方便悟入法性平等，云何佛",
    "T07n0220_525:0694c16": "於無名相法以名相說而言不壞？」佛告善現：",
    "T07n0220_525:0694c17": "「我隨世俗，於一切法假立名相，為諸有情方便",
    "T07n0220_525:0694c18": "宣說，無所執著故無所壞。「善現當知！如愚",
    "T07n0220_525:0694c19": "夫類聞說苦等，執著名相不了假說，非諸如",
    "T07n0220_525:0694c20": "來及佛弟子聞說苦等執著名相，然如實知",
    "T07n0220_525:0694c21": "隨世俗說，無有真實諸法名相。善現當知！若",
    "T07n0220_525:0694c22": "諸聖者於名著名，於相著相，彼則亦應於空",
    "T07n0220_525:0694c23": "著空，於無相著無相，於無願著無願，於真",
    "T07n0220_525:0694c24": "如著真如，於實際著實際，於法界著法界，於",
    "T07n0220_525:0694c25": "無為著無為。善現當知！是一切法唯有假名，",
    "T07n0220_525:0694c26": "唯有假相而無真實，聖者於中亦不執著唯",
    "T07n0220_525:0694c27": "假名相。如是，善現！諸菩薩摩訶薩住一切",
    "T07n0220_525:0694c28": "法但假名相行深般若波羅蜜多，而於其中",
    "T07n0220_525:0694c29": "無所執著。」具壽善現復白佛言：「若一切法但",
    "T07n0220_525:0695a01": "有名相，諸菩薩摩訶薩為何事故發菩提心，",
    "T07n0220_525:0695a02": "受諸勤苦行菩薩行，謂自勤苦修行布施乃",
    "T07n0220_525:0695a03": "至般若波羅蜜多，廣說乃至勤苦修行一切",
    "T07n0220_525:0695a04": "智智，皆令圓滿？」佛告善現：「以一切法但有名",
    "T07n0220_525:0695a05": "相，如是名相唯假施設，名相性空。諸有情類",
    "T07n0220_525:0695a06": "顛倒執著，流轉生死受諸苦惱不能解脫。是",
    "T07n0220_525:0695a07": "故菩薩為饒益彼，發菩提心受諸勤苦行菩",
    "T07n0220_525:0695a08": "薩行，漸次證得一切智智轉妙法輪，以三乘",
    "T07n0220_525:0695a09": "法方便濟拔，令出生死住涅槃界。然諸名相",
    "T07n0220_525:0695a10": "無生無滅，亦無住異施設可得。」",
    "T07n0220_525:0695a11": "爾時，善現便白佛言：「佛說一切智智為一切",
    "T07n0220_525:0695a12": "智智耶？」佛告善現：「我說一切智智為一切智",
    "T07n0220_525:0695a13": "智。」具壽善現復白佛言：「世尊！常說一切智",
    "T07n0220_525:0695a14": "智略有三種，謂一切智、道相智、一切相智。如",
    "T07n0220_525:0695a15": "是三智其相云何？有何差別？」佛告善現：「一切",
    "T07n0220_525:0695a16": "智者，謂共聲聞及獨覺智。道相智者，謂共菩",
    "T07n0220_525:0695a17": "薩摩訶薩智。一切相智者，謂諸如來、應、正等",
    "T07n0220_525:0695a18": "覺不共妙智。」具壽善現復白佛言：「何緣一切",
    "T07n0220_525:0695a19": "智是共聲聞及獨覺智？」佛告善現：「一切智謂",
    "T07n0220_525:0695a20": "內外法等差別法門，聲聞、獨覺亦能了知此",
    "T07n0220_525:0695a21": "內外等法門差別，而不能知一切道相及一",
    "T07n0220_525:0695a22": "切法、一切種相故，一切智是共聲聞及獨覺",
    "T07n0220_525:0695a23": "智。」具壽善現復白佛言：「何緣道相智是共菩",
    "T07n0220_525:0695a24": "薩摩訶薩智？」佛告善現：「諸菩薩摩訶薩應學",
    "T07n0220_525:0695a25": "遍知一切道相，謂聲聞道相、獨覺道相、菩薩",
    "T07n0220_525:0695a26": "道相、如來道相。諸菩薩摩訶薩於此諸道常",
    "T07n0220_525:0695a27": "應修學皆令圓滿。雖令此道作所應作，而不",
    "T07n0220_525:0695a28": "令其證於實際故，道相智是共菩薩摩訶薩",
    "T07n0220_525:0695a29": "智。」具壽善現復白佛言：「諸菩薩摩訶薩修如",
    "T07n0220_525:0695b01": "來道得圓滿已，豈於實際亦不作證？」佛告善",
    "T07n0220_525:0695b02": "現：「諸菩薩摩訶薩成熟有情、嚴淨佛土，修諸",
    "T07n0220_525:0695b03": "大願若未圓滿，猶於實際未應作證。若已圓",
    "T07n0220_525:0695b04": "滿，乃於實際應可作證。」具壽善現復白佛言：",
    "T07n0220_525:0695b05": "「諸菩薩摩訶薩為住於道證實際耶？」佛言：「不",
    "T07n0220_525:0695b06": "也！」善現復問：「諸菩薩摩訶薩為住非道證實",
    "T07n0220_525:0695b07": "際耶？」佛言：「不也！」善現復問：「諸菩薩摩訶薩",
    "T07n0220_525:0695b08": "為住道、非道證實際耶？」佛言：「不也！」善現復問：",
    "T07n0220_525:0695b09": "「諸菩薩摩訶薩為住非道、非非道證實際耶？」",
    "T07n0220_525:0695b10": "佛言：「不也！」具壽善現復白佛言：「若如是者，諸",
    "T07n0220_525:0695b11": "菩薩摩訶薩為何所住證於實際？」佛告善現：",
    "T07n0220_525:0695b12": "「於意云何？汝為住道得盡諸漏心解脫不？」「不",
    "T07n0220_525:0695b13": "也！世尊！」「善現！汝為住非道得盡諸漏心解脫",
    "T07n0220_525:0695b14": "不？」「不也！世尊！」「善現！汝為住道非道得盡諸",
    "T07n0220_525:0695b15": "漏心解脫不？」「不也！世尊！」「善現！汝為住非道",
    "T07n0220_525:0695b16": "非非道得盡諸漏心解脫不？」「不也！世尊！」佛告",
    "T07n0220_525:0695b17": "善現：「汝何所住得盡諸漏心永解脫？」善現答",
    "T07n0220_525:0695b18": "言：「非我有住得盡諸漏心永解脫，然我盡漏",
    "T07n0220_525:0695b19": "心得解脫都無所住。」佛告善現：「諸菩薩摩訶",
    "T07n0220_525:0695b20": "薩亦復如是，行深般若波羅蜜多，都無所住",
    "T07n0220_525:0695b21": "而證實際。」具壽善現復白佛言：「何緣一切相",
    "T07n0220_525:0695b22": "智名一切相智耶？」佛告善現：「知一切法皆同",
    "T07n0220_525:0695b23": "一相，謂寂滅相，是故名為一切相智。復次，善",
    "T07n0220_525:0695b24": "現！諸行、狀、相能表諸法，如來如實能遍覺知，",
    "T07n0220_525:0695b25": "是故說名一切相智。」具壽善現復白佛言：「若",
    "T07n0220_525:0695b26": "一切智、若道相智、若一切相智，如是三智諸",
    "T07n0220_525:0695b27": "煩惱斷有差別不？有有餘斷、無餘斷不？」佛告",
    "T07n0220_525:0695b28": "善現：「非諸煩惱斷有差別，然諸如來一切煩",
    "T07n0220_525:0695b29": "惱習氣相續皆已永斷，聲聞、獨覺習氣相續",
    "T07n0220_525:0695c01": "猶未永斷。」善現復問：「諸煩惱斷得無為不？」佛",
    "T07n0220_525:0695c02": "言：「如是！」善現復問：「聲聞、獨覺不得無為，煩惱",
    "T07n0220_525:0695c03": "斷不？」佛言：「不也！」善現復問：「無為法中有差",
    "T07n0220_525:0695c04": "別不？」佛言：「不也！」具壽善現復白佛言：「若無",
    "T07n0220_525:0695c05": "為法無差別者，佛何緣說一切如來習氣相",
    "T07n0220_525:0695c06": "續皆已永斷，聲聞、獨覺習氣相續猶未永斷？」",
    "T07n0220_525:0695c07": "佛告善現：「習氣相續實非煩惱，然諸聲聞及",
    "T07n0220_525:0695c08": "諸獨覺煩惱已斷，猶有少分似貪、瞋等發身、",
    "T07n0220_525:0695c09": "語相，即說此為習氣相續。此於愚夫異生相",
    "T07n0220_525:0695c10": "續能引無義，非在聲聞、獨覺相續能引無義，",
    "T07n0220_525:0695c11": "如是一切習氣相續如來永斷。」爾時，善現復",
    "T07n0220_525:0695c12": "白佛言：「道與涅槃俱無自性，佛何緣說此是",
    "T07n0220_525:0695c13": "預流乃至獨覺，此是菩薩，此是如來？」佛告善",
    "T07n0220_525:0695c14": "現：「若諸預流乃至獨覺，若諸菩薩，若諸如來，",
    "T07n0220_525:0695c15": "一切皆是無為所顯。」具壽善現復白佛言：「無",
    "T07n0220_525:0695c16": "為法中實有預流乃至如來義差別不？」佛言：",
    "T07n0220_525:0695c17": "「不也！」善現復問：「若爾，何緣佛說預流乃至如",
    "T07n0220_525:0695c18": "來一切皆是無為所顯？」佛告善現：「我依世俗",
    "T07n0220_525:0695c19": "言說顯示有預流等所顯差別，不依勝義，非",
    "T07n0220_525:0695c20": "勝義中有可顯示。所以者何？非勝義中有語",
    "T07n0220_525:0695c21": "言道或分別慧，若復二種，然由彼彼世俗言",
    "T07n0220_525:0695c22": "說諸法斷故，施設彼彼世俗言說諸法後際。」",
    "T07n0220_525:0695c23": "具壽善現復白佛言：「若一切法自相皆空，前",
    "T07n0220_525:0695c24": "際尚無，況有後際，如何施設有後際耶？」佛告",
    "T07n0220_525:0695c25": "善現：「如是！如是！如汝所說。諸所有法自相",
    "T07n0220_525:0695c26": "皆空，前際尚無，況有後際！後際實有必無是",
    "T07n0220_525:0695c27": "處，然諸有情不能了達諸所有法自相皆空，",
    "T07n0220_525:0695c28": "為饒益彼方便假說：『此是前際，此是後際。』然",
    "T07n0220_525:0695c29": "一切法自相空中，前際、後際俱不可得。如是，",
    "T07n0220_525:0696a01": "善現！諸菩薩摩訶薩達一切法自相空已，行",
    "T07n0220_525:0696a02": "深般若波羅蜜多。善現當知！若菩薩摩訶薩",
    "T07n0220_525:0696a03": "達一切法自相皆空，行深般若波羅蜜多，於",
    "T07n0220_525:0696a04": "諸法中無所執著，謂不執著若內若外、若善",
    "T07n0220_525:0696a05": "若非善、若世間若出世間、若有漏若無漏、若",
    "T07n0220_525:0696a06": "有為若無為、若聲聞法、若獨覺法、若菩薩法、",
    "T07n0220_525:0696a07": "若諸佛法，唯依世俗施設為有，不依勝義，故",
    "T07n0220_525:0696a08": "無執著。」",
    "T07n0220_525:0696a09": "大般若波羅蜜多經卷第五百二十五"
}