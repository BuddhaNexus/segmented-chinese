{
    "T28n1551_002:0839c02": "阿毘曇心論經卷第二",
    "T28n1551_002:0839c04": "法勝論大德優波扇多釋",
    "T28n1551_002:0839c05": "高齊天竺三藏那連提耶舍譯",
    "T28n1551_002:0839c06": "(六卷成部)",
    "T28n1551_002:0839c07": "業品第三　別譯",
    "T28n1551_002:0839c08": "已說諸行因緣力生。次觀察世間生滅差別。",
    "T28n1551_002:0839c09": "由於煩惱業因故生。當思彼業師欲廣說於",
    "T28n1551_002:0839c10": "業。是故說此。",
    "T28n1551_002:0839c11": "　業莊飾世間　　趣趣各各異",
    "T28n1551_002:0839c12": "　是以當思業　　求離世解脫",
    "T28n1551_002:0839c13": "業莊飾世間趣趣各各異者。如是一切世間",
    "T28n1551_002:0839c14": "五趣。種種身生業能莊飾。當思彼業為世間",
    "T28n1551_002:0839c15": "因生種種身。如世尊說眾生差別。由業所作",
    "T28n1551_002:0839c16": "謂高下優劣。是以當思業求離世解脫。彼業",
    "T28n1551_002:0839c17": "自性種地成就善不善差別。為知彼故當勤",
    "T28n1551_002:0839c18": "思惟。問曰。何者彼業。云何思惟。為世間因",
    "T28n1551_002:0839c19": "生種種身。答曰。",
    "T28n1551_002:0839c20": "　身口意集業　　在於有有中",
    "T28n1551_002:0839c21": "　從彼生諸行　　及受種種身",
    "T28n1551_002:0839c22": "身口意集業在於有有中者。有三種業。謂身",
    "T28n1551_002:0839c23": "口意業。彼身所作或業依身名為身業。若口",
    "T28n1551_002:0839c24": "所作名為口業。意相應名為意業。眾生世世",
    "T28n1551_002:0839c25": "造作身口意業。從彼生諸行及受種種身者。",
    "T28n1551_002:0839c26": "彼業生於諸行及外眾具宅舍色力。罪福命",
    "T28n1551_002:0839c27": "等及受眾生種種身。此行有二種。謂眾生數",
    "T28n1551_002:0839c28": "非眾生數共不共。不共者。各各眾生業增上",
    "T28n1551_002:0839c29": "生。共者。一切眾生業增上生。如是地獄等五",
    "T28n1551_002:0840a01": "趣淨不淨。種種業身受苦樂種種差別。以彼",
    "T28n1551_002:0840a02": "眾生種種。是故求解脫者必定應知是業。",
    "T28n1551_002:0840a03": "　身業應當知　　有教及無教",
    "T28n1551_002:0840a04": "　口業亦如是　　意業唯無教",
    "T28n1551_002:0840a05": "身業應當知有教及無教者。身業二種。謂有",
    "T28n1551_002:0840a06": "教數及無教數。彼有教數者身動。無教者。",
    "T28n1551_002:0840a07": "身動滅已。與餘識相應。彼相續轉如受戒竟。",
    "T28n1551_002:0840a08": "雖不善無記心善戒隨生。如捕鳥等雖善無",
    "T28n1551_002:0840a09": "記心惡戒隨生。口業亦如是者。口業亦有二",
    "T28n1551_002:0840a10": "種。謂有教性無教性。意業唯無教者。意業",
    "T28n1551_002:0840a11": "唯無教。性非如色教。此業不可示他故名無",
    "T28n1551_002:0840a12": "教。有言辭故名教。此五業中。",
    "T28n1551_002:0840a13": "　有教當知三　　善不善無記",
    "T28n1551_002:0840a14": "　意業亦如是　　餘不說無記",
    "T28n1551_002:0840a15": "有教當知三善不善無記者。身教口教當知",
    "T28n1551_002:0840a16": "三種善不善無記。善者謂行施受戒等。善心",
    "T28n1551_002:0840a17": "起動身。不善者謂殺生等不善心起動身。無",
    "T28n1551_002:0840a18": "記者有二種。謂隱沒不隱沒。隱沒者謂穢污",
    "T28n1551_002:0840a19": "無記心起動身。不隱沒者非穢污無記心起",
    "T28n1551_002:0840a20": "動身。所謂威儀工巧。口教亦如是應當知。意",
    "T28n1551_002:0840a21": "業亦如是者。意業亦有三種。彼善心相應必",
    "T28n1551_002:0840a22": "善。不善心相應名不善。穢污無記心相應必",
    "T28n1551_002:0840a23": "隱沒無記。非穢污無記心相應。名不隱沒無",
    "T28n1551_002:0840a24": "記。餘不說無記者。餘有二業。謂身口無教。彼",
    "T28n1551_002:0840a25": "有二種。謂善不善。無記。何以故羸劣故。以",
    "T28n1551_002:0840a26": "無記心羸劣故不能起強業。若與餘識俱與",
    "T28n1551_002:0840a27": "彼事相續。如執須摩那華。雖復捨之猶見香",
    "T28n1551_002:0840a28": "隨。何以故。香勢續生故。非如執木石等。已說",
    "T28n1551_002:0840a29": "彼諸業。",
    "T28n1551_002:0840b01": "　色無記二種　　隱沒不隱沒",
    "T28n1551_002:0840b02": "　隱沒繫在色　　餘在於二界",
    "T28n1551_002:0840b03": "色無記二種隱沒不隱沒者。若色性業教無",
    "T28n1551_002:0840b04": "記名前已說。此有二種。當知隱沒不隱沒。隱",
    "T28n1551_002:0840b05": "沒繫在色者。若隱沒者。繫在色界梵世非上",
    "T28n1551_002:0840b06": "地。何以故。彼無記作心故。非在上地下地煩",
    "T28n1551_002:0840b07": "惱起現在前。何以故。以離欲故。亦不在欲界。",
    "T28n1551_002:0840b08": "修道斷煩惱能起身口業。何以故。外門轉故。",
    "T28n1551_002:0840b09": "見道斷煩惱內門行故。不能起身口業。欲界",
    "T28n1551_002:0840b10": "修道斷煩惱但是不善。非不善煩惱能起無",
    "T28n1551_002:0840b11": "記業。餘在於二界者。若不隱沒無記繫在欲",
    "T28n1551_002:0840b12": "色二界。意業如心說。何以故。彼隱沒不隱沒",
    "T28n1551_002:0840b13": "通三界。故於中。",
    "T28n1551_002:0840b14": "　若教無教戒　　略說有三種",
    "T28n1551_002:0840b15": "　無漏及禪生　　依順解脫戒",
    "T28n1551_002:0840b16": "若教無教戒略說有三種者。無教戒略說當",
    "T28n1551_002:0840b17": "知有三種。問曰云何。答曰。無漏及禪生依順",
    "T28n1551_002:0840b18": "解脫戒。無漏戒者與道俱生。謂正語正業正",
    "T28n1551_002:0840b19": "命。禪生戒者與禪俱生。謂離欲不離欲凡夫",
    "T28n1551_002:0840b20": "及聖人。依順解脫戒者。謂眾聚和合。於彼士",
    "T28n1551_002:0840b21": "夫邊。啟請受得。此三種戒攝一切戒。問曰。",
    "T28n1551_002:0840b22": "如是分別有教無教戒竟。何者與心俱生。何",
    "T28n1551_002:0840b23": "者不與心俱生。答曰。",
    "T28n1551_002:0840b24": "　無教在欲界　　教依於二有",
    "T28n1551_002:0840b25": "　當知非心俱　　謂餘心俱說",
    "T28n1551_002:0840b26": "欲界無教若順解脫戒所攝。及不攝。彼一切",
    "T28n1551_002:0840b27": "非心俱。不隨心轉義。問曰。何故不隨心轉。答",
    "T28n1551_002:0840b28": "曰。彼受戒已。不善無記心亦隨生故。不與善",
    "T28n1551_002:0840b29": "不善無記心隨轉。何以故。無心亦隨轉故。教",
    "T28n1551_002:0840c01": "者欲色二界不隨心轉。何以故。屬身故。餘",
    "T28n1551_002:0840c02": "心亦有故。謂餘心俱說者。餘謂禪無漏戒。彼",
    "T28n1551_002:0840c03": "二種隨心轉。何以故。異心不隨轉故。以彼心",
    "T28n1551_002:0840c04": "力生二種。彼常隨心作隨順義。故彼二種過",
    "T28n1551_002:0840c05": "去過去成就。未來未來成就。現在現在成就。",
    "T28n1551_002:0840c06": "已說業差別。若業成就今當說。",
    "T28n1551_002:0840c07": "　無漏戒律儀　　見實則成就",
    "T28n1551_002:0840c08": "　禪生若得禪　　持戒生欲界",
    "T28n1551_002:0840c09": "無漏戒律儀見實則成就者。謂從初苦法忍。",
    "T28n1551_002:0840c10": "及一切聖人成就無漏戒。是戒在於六地。未",
    "T28n1551_002:0840c11": "來中間根本四禪。此色地亦無漏。彼未離欲",
    "T28n1551_002:0840c12": "見諦成就未來地戒。若離欲一切有學極少",
    "T28n1551_002:0840c13": "成就三地。或有六地一切阿羅漢成就六地。",
    "T28n1551_002:0840c14": "禪生若得禪者。成就禪戒非餘。是戒在九",
    "T28n1551_002:0840c15": "地。謂禪近地中間四禪。若人若得諸地若",
    "T28n1551_002:0840c16": "凡夫若聖人。是得成就彼地戒。持戒生欲界",
    "T28n1551_002:0840c17": "者。若受戒者彼成就順解脫戒。是戒欲界人",
    "T28n1551_002:0840c18": "得非餘趣受。已略說成就差別。隨成就過去",
    "T28n1551_002:0840c19": "未來現在戒。今當說有三種人。謂住戒人。住",
    "T28n1551_002:0840c20": "非戒人。住非戒非非戒人。住戒人者亦有三",
    "T28n1551_002:0840c21": "種。以戒有三種故。彼者。",
    "T28n1551_002:0840c22": "　若住解脫戒　　彼無教現在",
    "T28n1551_002:0840c23": "　當知恒成就　　或盡成過去",
    "T28n1551_002:0840c24": "若住解脫戒彼無教現在當知恒成就者。若",
    "T28n1551_002:0840c25": "住順解脫戒。彼人從初剎那受無教戒。現在",
    "T28n1551_002:0840c26": "一切時成就彼現在無教。常次第相續乃至",
    "T28n1551_002:0840c27": "命未盡。何以故。要期分齊故。或盡成過去者。",
    "T28n1551_002:0840c28": "或有住順解脫戒。成就過去無教戒。謂已滅",
    "T28n1551_002:0840c29": "不捨。捨事有五因緣。後當說。",
    "T28n1551_002:0841a01": "　若有作於教　　成就於中世",
    "T28n1551_002:0841a02": "　彼盡而不捨　　當知成過去",
    "T28n1551_002:0841a03": "若有作於教成就於中世者。中世名現在。若",
    "T28n1551_002:0841a04": "人作身口教求受戒時。成就現在教戒。彼盡",
    "T28n1551_002:0841a05": "而不捨當知成過去者。盡者過去義。彼教盡",
    "T28n1551_002:0841a06": "時若不捨者成就過去教戒。此捨因緣如前",
    "T28n1551_002:0841a07": "說。略說如是初念教時。成就現在教及無教。",
    "T28n1551_002:0841a08": "彼後乃至教未盡未來。成就過去現在教及",
    "T28n1551_002:0841a09": "無教。此教盡已若不捨者。成就過去現在無",
    "T28n1551_002:0841a10": "教。彼但成就於過去教。非現在教。",
    "T28n1551_002:0841a11": "　若得禪無教　　成就滅未來",
    "T28n1551_002:0841a12": "　中若入正受　　教亦如前說",
    "T28n1551_002:0841a13": "若得禪無教成就滅未來者。若得禪者成就",
    "T28n1551_002:0841a14": "過去未來禪戒。如成就禪彼人無教。雖決定",
    "T28n1551_002:0841a15": "滅由彼禪力故初如是彼得過去。如禪第二",
    "T28n1551_002:0841a16": "念等三世成就乃至未起禪。若起不捨成就",
    "T28n1551_002:0841a17": "過去未來無漏戒。與禪同故此中不說。既說",
    "T28n1551_002:0841a18": "禪戒亦說彼已。何以故。若有見諦教者彼人",
    "T28n1551_002:0841a19": "決定得於禪戒。故說禪戒即是說彼。",
    "T28n1551_002:0841a20": "　若作不善業　　住戒成就二",
    "T28n1551_002:0841a21": "　共煩惱纏俱　　當知彼盡盡",
    "T28n1551_002:0841a22": "若作不善業住戒成就二者。若人住順解脫",
    "T28n1551_002:0841a23": "戒若住禪戒。彼不見諦作於不善。增上纏時",
    "T28n1551_002:0841a24": "不善無教便起。彼人爾時成就不善教及無",
    "T28n1551_002:0841a25": "教。問曰。何者住禪戒作不善耶。答曰。若未離",
    "T28n1551_002:0841a26": "欲依未來禪得作不善。問曰。幾時成就無教",
    "T28n1551_002:0841a27": "耶。答曰共煩惱纏俱。是人乃至未捨於不善",
    "T28n1551_002:0841a28": "纏。當知彼盡盡。若捨彼纏彼教無教亦捨。",
    "T28n1551_002:0841a29": "　若住非戒處　　無教成就中",
    "T28n1551_002:0841b01": "　當知不愛果　　或復盡過去",
    "T28n1551_002:0841b02": "若住非戒處無教成就中當知不愛果者。住",
    "T28n1551_002:0841b03": "非戒者所謂屠羊殺雞殺猪捕魚捕鳥等。是",
    "T28n1551_002:0841b04": "人於一切時成就現在不善無教。是人初發",
    "T28n1551_002:0841b05": "作業剎那時。即於一切眾生所成就不善戒",
    "T28n1551_002:0841b06": "攝無教。若人初殺生時即得殺生所攝無教。",
    "T28n1551_002:0841b07": "於後隨所殺生。更得殺生所攝無教。非律儀",
    "T28n1551_002:0841b08": "攝戒。先已得故更不重得。或復盡過去者。第",
    "T28n1551_002:0841b09": "二念以去殺生。及非律儀攝無教。成就過去",
    "T28n1551_002:0841b10": "現在。乃至不捨剎那謝過去者名盡。",
    "T28n1551_002:0841b11": "　若剎那住教　　是說成就中",
    "T28n1551_002:0841b12": "　亦復盡過去　　善於上相違",
    "T28n1551_002:0841b13": "若剎那住教是說成就中者。隨住教時成就",
    "T28n1551_002:0841b14": "現在教剎那現在名剎那住。亦復盡過去者。",
    "T28n1551_002:0841b15": "隨教剎那謝於過去未斷以來。是時成就過",
    "T28n1551_002:0841b16": "去現在。若盡而未捨但成就過去。善於上相",
    "T28n1551_002:0841b17": "違者。如住律儀說不善。如是住非律儀說善。",
    "T28n1551_002:0841b18": "極淨信心作施等善。彼時善無教起彼捨此",
    "T28n1551_002:0841b19": "亦捨。",
    "T28n1551_002:0841b20": "　若處中所作　　是說成就中",
    "T28n1551_002:0841b21": "　亦復盡過去　　或二亦復一",
    "T28n1551_002:0841b22": "若處中所作是說成就中者。處中謂非律儀",
    "T28n1551_002:0841b23": "非不律儀。彼若作善成就現在善教。若作不",
    "T28n1551_002:0841b24": "善成就現在不善教。亦復盡過去者。是教若",
    "T28n1551_002:0841b25": "滅未斷亦成就過去現在。若盡已不捨但成",
    "T28n1551_002:0841b26": "就過去。或二者。或教無教過去現在。若極欲",
    "T28n1551_002:0841b27": "作必定方便不捨。亦復一者。方便盡已但成",
    "T28n1551_002:0841b28": "就現在無教。有人乃至命未盡來。成就現在",
    "T28n1551_002:0841b29": "無教不欲止故。問曰。已說教順解脫戒。禪無",
    "T28n1551_002:0841c01": "漏戒云何得耶。答曰。",
    "T28n1551_002:0841c02": "　色界中善心　　得禪律儀戒",
    "T28n1551_002:0841c03": "　是捨彼亦捨　　無漏有六心",
    "T28n1551_002:0841c04": "色界中善心得禪律儀戒者。若有人得色界",
    "T28n1551_002:0841c05": "善心。或時離欲或不離欲。彼一切得禪律儀",
    "T28n1551_002:0841c06": "戒。一切色界善心戒。常隨順唯除六心。所",
    "T28n1551_002:0841c07": "謂眼耳身識及聞慧。心臨命終心起作業心。",
    "T28n1551_002:0841c08": "問曰。此云何捨。答曰。是捨彼亦捨。若捨色界",
    "T28n1551_002:0841c09": "善心亦捨於彼。無漏有六心者。彼無漏戒六",
    "T28n1551_002:0841c10": "心共得。所謂未來中間根本四禪。彼捨此亦",
    "T28n1551_002:0841c11": "捨。問曰。如是諸戒彼何者戒。幾時捨耶。答",
    "T28n1551_002:0841c12": "曰。",
    "T28n1551_002:0841c13": "　順解脫調伏　　是捨於五時",
    "T28n1551_002:0841c14": "　禪生無漏戒　　二時智所說",
    "T28n1551_002:0841c15": "順解脫調伏是捨於五時者。謂捨自分種類",
    "T28n1551_002:0841c16": "時。捨戒時。斷善根時。二根生時。正法隱沒時",
    "T28n1551_002:0841c17": "捨。或有人說。犯戒根本梵行時捨。罽賓者",
    "T28n1551_002:0841c18": "說。有四時捨。除後二種。禪生無漏戒二時智",
    "T28n1551_002:0841c19": "所說者。禪戒二時捨退及度界地。無漏戒亦",
    "T28n1551_002:0841c20": "二時捨退及得果。彼根次第得果相似故不",
    "T28n1551_002:0841c21": "別說。有人別之彼三時捨。問曰。非律儀云何",
    "T28n1551_002:0841c22": "捨。答曰。",
    "T28n1551_002:0841c23": "　非律儀四時　　如是善無色",
    "T28n1551_002:0841c24": "　穢污唯一時　　是說在於意",
    "T28n1551_002:0841c25": "非律儀四時者。謂受戒時。得禪戒時。二根生",
    "T28n1551_002:0841c26": "時。捨自分種類時。彼戒非戒於三時捨。謂本",
    "T28n1551_002:0841c27": "勢過。希望止。方便息。是說捨戒非戒應當觀",
    "T28n1551_002:0841c28": "察。問曰。已說色自性業。無色自性業竟復云",
    "T28n1551_002:0841c29": "何。答曰。如是善無色善無色業亦四時捨。謂",
    "T28n1551_002:0842a01": "得果時退時。斷善根時。度界地時。穢污唯",
    "T28n1551_002:0842a02": "一時是說在於意者。穢污意業於一時捨。謂",
    "T28n1551_002:0842a03": "離欲時。隨處處離欲彼彼捨。已說業自性及",
    "T28n1551_002:0842a04": "成就。隨彼業世尊無量門分別。今當說。",
    "T28n1551_002:0842a05": "　若業與苦果　　當知是惡行",
    "T28n1551_002:0842a06": "　復有意惡行　　貪瞋及邪見",
    "T28n1551_002:0842a07": "若業與苦果當知是惡行者。若業感不愛果",
    "T28n1551_002:0842a08": "當知是惡行。謂殺生等所有不善身口意業。",
    "T28n1551_002:0842a09": "及後眷屬是謂惡行。隱沒無記。無果報故不",
    "T28n1551_002:0842a10": "說惡行。復有意惡行貪瞋及邪見者。彼不善",
    "T28n1551_002:0842a11": "思是意惡行如前所說。復有貪瞋邪見業分。",
    "T28n1551_002:0842a12": "當知如業以果成因故。如女為梵行垢。如是",
    "T28n1551_002:0842a13": "等已說。",
    "T28n1551_002:0842a14": "　彼相違善行　　最勝之所說",
    "T28n1551_002:0842a15": "　於中若增上　　聖說十業道",
    "T28n1551_002:0842a16": "彼相違善行最勝之所說者。與惡行相違當",
    "T28n1551_002:0842a17": "知悉是善行。謂一切善業意業無貪無瞋正",
    "T28n1551_002:0842a18": "見。於中若增上聖說十業道者。彼善行惡行",
    "T28n1551_002:0842a19": "業中。若增上業勝者說名業道。彼惡行中增",
    "T28n1551_002:0842a20": "上者名不善業道。若善行中增上者是善業",
    "T28n1551_002:0842a21": "道。不善業道者。謂殺生等七種及貪瞋邪見",
    "T28n1551_002:0842a22": "等。善業道者。謂離殺等七種。及不貪不瞋正",
    "T28n1551_002:0842a23": "見。或行方便重非業道。或業道重。故如是",
    "T28n1551_002:0842a24": "說。殺生者。於彼他眾生想。作欲殺意欲害命",
    "T28n1551_002:0842a25": "方便。彼業究竟是名殺生不與取者。於他物",
    "T28n1551_002:0842a26": "中作他物解。不與想欲劫奪意。取屬於己是",
    "T28n1551_002:0842a27": "名不與取。邪行者。於所行處非道非處非時。",
    "T28n1551_002:0842a28": "於非所行處行是名邪行。妄語者。異想誑他",
    "T28n1551_002:0842a29": "想言說是名妄語。兩舌者。穢污心欲破壞他",
    "T28n1551_002:0842b01": "語業是名兩舌。麁惡語者。以瞋忿心。他不愛",
    "T28n1551_002:0842b02": "語說是名麁惡語。軟見貪等被躓頓。不善語",
    "T28n1551_002:0842b03": "無益語非法語。是名綺語。貪者。愛他資產惡",
    "T28n1551_002:0842b04": "欲是名為貪。瞋者。增上惱他壞他心過惡是",
    "T28n1551_002:0842b05": "名為瞋。邪見者。謗無因果是名邪見。此為十",
    "T28n1551_002:0842b06": "不善業道。與此相違名善業道。餘業不名業",
    "T28n1551_002:0842b07": "道。謂此業道後方便。及飲酒打拍等惡行。禮",
    "T28n1551_002:0842b08": "拜等善行離飲酒思。如是等是業非業道。問",
    "T28n1551_002:0842b09": "曰業道有何義。答曰。是業是道故名業。道又",
    "T28n1551_002:0842b10": "業之道故名業。道業道業道故名業道。七業",
    "T28n1551_002:0842b11": "亦業亦道是思之道故。三是業道此非業義。",
    "T28n1551_002:0842b12": "問曰。何故諸煩惱中。此貪等三說是業道非",
    "T28n1551_002:0842b13": "餘。答曰。增上惡故自煩惱他故。此極過惡",
    "T28n1551_002:0842b14": "餘不如是。彼對治不貪等白道。於此業道攝",
    "T28n1551_002:0842b15": "不攝業。略說二種。謂定不定。定有二種。報定",
    "T28n1551_002:0842b16": "時定。時定有三種。問曰云何。答曰。",
    "T28n1551_002:0842b17": "　謂現法果業　　次受於生果",
    "T28n1551_002:0842b18": "　後果亦復然　　當知時各定",
    "T28n1551_002:0842b19": "若業於此生作。即此生熟名現法受業。若業",
    "T28n1551_002:0842b20": "次生熟者名生受業。過次生後餘生熟者名",
    "T28n1551_002:0842b21": "後受業。此等三種名時決定。報決定者。報",
    "T28n1551_002:0842b22": "決定熟非時決定。若得因緣便熟。餘名不定。",
    "T28n1551_002:0842b23": "問曰。如世尊說樂受等三業。云何差別。答",
    "T28n1551_002:0842b24": "曰。",
    "T28n1551_002:0842b25": "　欲界中善業　　及色界三地",
    "T28n1551_002:0842b26": "　是說為樂受　　此亦定不定",
    "T28n1551_002:0842b27": "欲界中善業及色界三地是說為樂受者。欲",
    "T28n1551_002:0842b28": "界中善業能生與樂俱行報。色界初禪二禪",
    "T28n1551_002:0842b29": "三禪地中。亦生與樂俱行報。彼總說樂受。問",
    "T28n1551_002:0842c01": "曰。此業亦時定耶。答曰。此亦定不定。若定",
    "T28n1551_002:0842c02": "若不定。此四地中善業悉名樂受。此是樂受",
    "T28n1551_002:0842c03": "所攝果報。故名樂受。",
    "T28n1551_002:0842c04": "　生不苦不樂　　彼在於上善",
    "T28n1551_002:0842c05": "　若受於苦報　　是說不善業",
    "T28n1551_002:0842c06": "生不苦不樂彼在於上善者。若第四禪及無",
    "T28n1551_002:0842c07": "色界善業名不苦不樂受。彼業能生不苦不",
    "T28n1551_002:0842c08": "樂俱行報故。若受於苦報是說不善業者。謂",
    "T28n1551_002:0842c09": "不善業名為苦受。彼業能生苦受俱行報。故",
    "T28n1551_002:0842c10": "此業亦定不定。問曰。如世尊說。黑黑報等四",
    "T28n1551_002:0842c11": "業。云何分別。答曰。",
    "T28n1551_002:0842c12": "　若色中善業　　是白是白報",
    "T28n1551_002:0842c13": "　黑白欲界中　　二黑說不淨",
    "T28n1551_002:0842c14": "若色界中善業是白是白報者。色界中善業",
    "T28n1551_002:0842c15": "是白。一向無惱故。彼報亦白。一向可愛故。黑",
    "T28n1551_002:0842c16": "白欲界中者。欲界善業雜於不善故名黑白。",
    "T28n1551_002:0842c17": "彼無一業黑白二報雜受。問曰。若報非黑云",
    "T28n1551_002:0842c18": "何名黑。答曰。以不愛故名之為黑。愛者名白。",
    "T28n1551_002:0842c19": "二黑說不淨者。不善業名黑。不可愛故。彼黑",
    "T28n1551_002:0842c20": "還生黑報。",
    "T28n1551_002:0842c21": "　若思能破壞　　彼諸成就業",
    "T28n1551_002:0842c22": "　無礙道相應　　是說第四業",
    "T28n1551_002:0842c23": "若道能斷彼三種業。謂無礙道攝十七學思。",
    "T28n1551_002:0842c24": "是第四業此不可呵故名不黑。無有染著故",
    "T28n1551_002:0842c25": "名不白。與流轉相違故名無報。彼見道中法",
    "T28n1551_002:0842c26": "智分攝。相應四思及離欲界八無礙道相應",
    "T28n1551_002:0842c27": "八思。此十二思斷黑黑報業。第九無礙道相",
    "T28n1551_002:0842c28": "應一思斷黑白報業。初禪離欲乃至第四禪",
    "T28n1551_002:0842c29": "離欲第九無礙道攝。相應四思斷白白報業。",
    "T28n1551_002:0843a01": "餘非報業。無色善業此中不數。何以故。無二",
    "T28n1551_002:0843a02": "白事。謂鮮潔白可憙樂白。故不說白。此經中",
    "T28n1551_002:0843a03": "世尊說中有。問曰。如世尊說。身口意業曲過",
    "T28n1551_002:0843a04": "澁等何者是耶。答曰。",
    "T28n1551_002:0843a05": "　諂生謂為曲　　過從瞋恚生",
    "T28n1551_002:0843a06": "　欲生謂為澁　　世尊之所說",
    "T28n1551_002:0843a07": "諂生謂為曲者。方便諂他覆藏己事心曲名",
    "T28n1551_002:0843a08": "諂。此在欲界梵世非上地。彼在意地修道所",
    "T28n1551_002:0843a09": "斷。若業從諂起以果成因。故世尊說。曲彼非",
    "T28n1551_002:0843a10": "曲性。過從瞋恚生者。從瞋生業以果成因。故",
    "T28n1551_002:0843a11": "世尊說過。欲生謂為澁者。若業從欲生。果中",
    "T28n1551_002:0843a12": "說因。故世尊說澁。問曰。如世尊說。三種清淨",
    "T28n1551_002:0843a13": "三種寂靜。彼相云何。答曰。",
    "T28n1551_002:0843a14": "　一切妙行淨　　無學身口淨",
    "T28n1551_002:0843a15": "　所謂意淨者　　即是無學心",
    "T28n1551_002:0843a16": "一切妙行淨者。所有身口意有漏無漏妙行",
    "T28n1551_002:0843a17": "一切說淨。問曰。有漏妙行不淨處所云何說",
    "T28n1551_002:0843a18": "淨。答曰。與煩惱不淨相違故。彼少分淨能引",
    "T28n1551_002:0843a19": "道第一義淨故。問曰。云何名淨。答曰。無學",
    "T28n1551_002:0843a20": "身口淨。無學身口妙行。名身口淨。所謂意",
    "T28n1551_002:0843a21": "淨者即是無學心。彼無學心名為意淨。得",
    "T28n1551_002:0843a22": "牟尼相離煩惱語言。斷三界辮髮。揃依有頂",
    "T28n1551_002:0843a23": "煩惱髻。身有起作意不寂靜。是故不說牟尼。",
    "T28n1551_002:0843a24": "牟尼者是寂靜義。為斷樂水洗淨等教是故",
    "T28n1551_002:0843a25": "說淨。為斷牟尼教故說身口意牟尼。已說業",
    "T28n1551_002:0843a26": "和合差別。業果差別今當說。",
    "T28n1551_002:0843a27": "　善業不善業　　是俱說二果",
    "T28n1551_002:0843a28": "　善或成三果　　餘一果當知",
    "T28n1551_002:0843a29": "善業不善業是俱說二果者。善業有二種果。",
    "T28n1551_002:0843b01": "彼有漏善有依果報果。依果者前生後生界",
    "T28n1551_002:0843b02": "地自分善。報果者無記。無漏斷煩惱業有依",
    "T28n1551_002:0843b03": "果解脫果。依果者前生聖道後生聖道。一切",
    "T28n1551_002:0843b04": "相似增長不減。解脫果者。謂無礙道斷諸煩",
    "T28n1551_002:0843b05": "惱。彼不善業亦有二果。依果報果。善或成三",
    "T28n1551_002:0843b06": "果者。若有漏善斷煩惱者。彼有三果。依果報",
    "T28n1551_002:0843b07": "果解脫果。如世俗斷結道。餘一果當知者。謂",
    "T28n1551_002:0843b08": "無記業及餘無漏不斷結者。彼有一果。所謂",
    "T28n1551_002:0843b09": "依果。問曰。彼身口業造色自性四大所起。彼",
    "T28n1551_002:0843b10": "何者業何四大造。答曰。",
    "T28n1551_002:0843b11": "　自地若有大　　身口業所依",
    "T28n1551_002:0843b12": "　無漏隨力得　　是還依彼力",
    "T28n1551_002:0843b13": "自地若有大身口業所依者。若欲界身口業。",
    "T28n1551_002:0843b14": "彼但欲界四大造。色界亦如是。無漏隨力得",
    "T28n1551_002:0843b15": "是還依彼力者。無漏身口業隨力所得。還依",
    "T28n1551_002:0843b16": "彼地。如是四大生。若欲界無漏道起。彼還依",
    "T28n1551_002:0843b17": "欲界。如是四大造無漏身口業應當知。如是",
    "T28n1551_002:0843b18": "色界還依彼地。如是四大造無漏業應當知。",
    "T28n1551_002:0843b19": "問曰。若生無色界。捨於學戒得無學戒。彼捨",
    "T28n1551_002:0843b20": "依何地戒。得依何地戒耶。答曰。隨依彼地生",
    "T28n1551_002:0843b21": "隨依彼地滅。依彼地過去戒。及依五地未來",
    "T28n1551_002:0843b22": "戒等皆悉捨之。更得依五地未來戒。五地者。",
    "T28n1551_002:0843b23": "謂欲界四禪。問曰。如世尊說三障。是相云何。",
    "T28n1551_002:0843b24": "答曰。",
    "T28n1551_002:0843b25": "　無間無救業　　廣生諸煩惱",
    "T28n1551_002:0843b26": "　惡道受惡報　　障礙應當知",
    "T28n1551_002:0843b27": "有三種障。所謂業障煩惱障報障。障礙聖道",
    "T28n1551_002:0843b28": "及聖道方便故名為障。業障者五無間業。所",
    "T28n1551_002:0843b29": "謂殺母殺父殺阿羅漢破僧惡心出佛身血。",
    "T28n1551_002:0843c01": "作此業已必定次生無間地獄故名無間。殺",
    "T28n1551_002:0843c02": "母殺父棄背恩義故墮無間地獄。其餘三種",
    "T28n1551_002:0843c03": "壞福田故。煩惱障者。謂勤煩惱及利煩惱。勤",
    "T28n1551_002:0843c04": "煩惱者數行煩惱。利煩惱者增上煩惱。現行",
    "T28n1551_002:0843c05": "煩惱名之為障非成就者。何以故。一切眾生",
    "T28n1551_002:0843c06": "平等成就諸煩惱故。報障者隨所住報。非聖",
    "T28n1551_002:0843c07": "道器報過惡故。問曰。彼何者是。答曰。一切惡",
    "T28n1551_002:0843c08": "道北欝單越無想眾生。一向是凡夫地故。問",
    "T28n1551_002:0843c09": "曰。此三業中何者最為大惡。答曰。",
    "T28n1551_002:0843c10": "　妄語破壞僧　　當知極過惡",
    "T28n1551_002:0843c11": "　有頂世中思　　善中最大乘",
    "T28n1551_002:0843c12": "妄語破壞僧當知極過惡者。一切業中破僧",
    "T28n1551_002:0843c13": "妄語最為極惡。彼得阿鼻地獄經一劫住。十",
    "T28n1551_002:0843c14": "三聚火圍遶其身。何以故。彼法非法想非法",
    "T28n1551_002:0843c15": "法想。亦破壞見法想破僧起異道故破壞法",
    "T28n1551_002:0843c16": "輪。是故此業一切業中最為極惡。有二種破",
    "T28n1551_002:0843c17": "僧。謂破法輪及破羯磨。破羯磨者同一界內",
    "T28n1551_002:0843c18": "別處布薩作羯磨等。問曰。何者善業得最大",
    "T28n1551_002:0843c19": "果。答曰。有頂世中思。善中最大果有頂正受",
    "T28n1551_002:0843c20": "思。一切善中得最大果。彼八萬劫極寂滅故。",
    "T28n1551_002:0843c21": "果報因緣故有頂中思說為大果。餘金剛喻",
    "T28n1551_002:0843c22": "相應思一切大果。彼一切結究竟盡果故。",
    "T28n1551_002:0843c23": "使品第四",
    "T28n1551_002:0843c24": "業及煩惱因緣流轉已廣說。業彼業煩惱力",
    "T28n1551_002:0843c25": "故。受種種生非離煩惱。是故師欲分別煩惱。",
    "T28n1551_002:0843c26": "作如是說。",
    "T28n1551_002:0843c27": "　一切有根本　　業侶生百苦",
    "T28n1551_002:0843c28": "　九十八種使　　牟尼說當思",
    "T28n1551_002:0843c29": "一切有者。謂欲有色有無色有。此等三有九",
    "T28n1551_002:0844a01": "十八使以為根本。何以故。此為業侶。能生種",
    "T28n1551_002:0844a02": "種受生等苦。彼業由於煩惱力故受生有。力",
    "T28n1551_002:0844a03": "非離煩惱。是故欲求解脫者應當知之。知已",
    "T28n1551_002:0844a04": "遠離。何以故。如不識怨則為所害。經中佛說",
    "T28n1551_002:0844a05": "有七種使。彼界行種分別為九十八使。所謂",
    "T28n1551_002:0844a06": "貪使界分別為三種。分別為五界種。分別為",
    "T28n1551_002:0844a07": "十五。慢無明使亦復如是。瞋使界分別為一",
    "T28n1551_002:0844a08": "種。分別為五。疑使界分別為三種。分別為四",
    "T28n1551_002:0844a09": "界種。分別為十二。見使界分別為三種。分別",
    "T28n1551_002:0844a10": "為四。行分別為五。行種分別為十二。身邊二",
    "T28n1551_002:0844a11": "見同見苦斷故為一種。戒取見苦見道斷故",
    "T28n1551_002:0844a12": "為二種。邪見見取為四種。如是為十二使。",
    "T28n1551_002:0844a13": "界行種分別為三十六使。是故有九十八使。",
    "T28n1551_002:0844a14": "問曰。云何知耶。答曰。",
    "T28n1551_002:0844a15": "　一切諸使品　　當知立二分",
    "T28n1551_002:0844a16": "　謂見道斷分　　及以修道斷",
    "T28n1551_002:0844a17": "見道所斷乃至修道所斷。唯有此等諸使更",
    "T28n1551_002:0844a18": "無有餘。見者視也。彼為見所斷故名見道斷。",
    "T28n1551_002:0844a19": "此言為忍所害義也。修者是數習義。為修所",
    "T28n1551_002:0844a20": "斷故名修道斷。此說為得性道所斷義也。",
    "T28n1551_002:0844a21": "　煩惱二十八　　當知障見苦",
    "T28n1551_002:0844a22": "　彼當見苦時　　斷盡無有餘",
    "T28n1551_002:0844a23": "彼見道修道所斷九十八使中。二十八使障",
    "T28n1551_002:0844a24": "於見苦故。見苦斷此後當說。",
    "T28n1551_002:0844a25": "　見集斷十九　　當知滅亦然",
    "T28n1551_002:0844a26": "　增三見道斷　　十說修道滅",
    "T28n1551_002:0844a27": "見集斷十九者。十九使障於見集故見集斷。",
    "T28n1551_002:0844a28": "當知滅亦然者。當知見滅亦斷十九使也。增",
    "T28n1551_002:0844a29": "三見道斷者。二十二使見道所斷。十說修道",
    "T28n1551_002:0844b01": "滅者。當知十使修道所斷。已說使種差別。彼",
    "T28n1551_002:0844b02": "界差別今當說。",
    "T28n1551_002:0844b03": "　最初煩惱種　　欲界當知十",
    "T28n1551_002:0844b04": "　二中各有七　　八種見道斷",
    "T28n1551_002:0844b05": "最初煩惱種欲界當知十者。如前所說初見",
    "T28n1551_002:0844b06": "苦斷煩惱種類。彼中十使繫在欲界。所謂身",
    "T28n1551_002:0844b07": "見邊見邪見見取戒取貪瞋慢疑無明。二中",
    "T28n1551_002:0844b08": "各有七者。如前所說見集滅斷煩惱種類。彼",
    "T28n1551_002:0844b09": "中各有七使亦係欲界。當知於此十中除身",
    "T28n1551_002:0844b10": "見邊見戒取為七。八種見道斷者。此欲界係",
    "T28n1551_002:0844b11": "七中增於戒取。",
    "T28n1551_002:0844b12": "　欲界應當知　　四是修道斷",
    "T28n1551_002:0844b13": "　謂餘上二界　　當知同可得",
    "T28n1551_002:0844b14": "欲界應當知四是修道斷者。謂貪瞋慢無明",
    "T28n1551_002:0844b15": "等如是彼三十六使。係在欲界應當知。謂餘",
    "T28n1551_002:0844b16": "上二界者。餘六十二使係在色無色界。當知",
    "T28n1551_002:0844b17": "同可得者。如是三十一使係在色界。三十一",
    "T28n1551_002:0844b18": "使係無色界。三十六中除五瞋使。已說使數",
    "T28n1551_002:0844b19": "種界差別。使自性今當說。",
    "T28n1551_002:0844b20": "　所謂有身見　　邊見及邪見",
    "T28n1551_002:0844b21": "　二取應當知　　此五見煩惱",
    "T28n1551_002:0844b22": "此五煩惱皆是見性。身見者彼於五受蔭中。",
    "T28n1551_002:0844b23": "執我我所是名身見。邊見者於彼計著斷常",
    "T28n1551_002:0844b24": "是名邊見。邪見者誹謗四諦。審爾計著是名",
    "T28n1551_002:0844b25": "邪見。戒取者於自在等自性丈夫中間智等。",
    "T28n1551_002:0844b26": "彼非解脫苦因中妄執為因。取戒等此中除",
    "T28n1551_002:0844b27": "等名取戒故名戒取。見取者於有漏法執為",
    "T28n1551_002:0844b28": "最勝。取見等此亦除等名故名見取。此智慧",
    "T28n1551_002:0844b29": "性故說名見。此等五見攝一切見。此一邪見",
    "T28n1551_002:0844c01": "邪執著故。以行差別故說五種。",
    "T28n1551_002:0844c02": "　貪欲及疑瞋　　慢無明非見",
    "T28n1551_002:0844c03": "　境界差別轉　　說有種種名",
    "T28n1551_002:0844c04": "貪欲及疑瞋慢無明非見者。貪者彼於有中愛",
    "T28n1551_002:0844c05": "想樂著是名為貪。疑者於諦實義計以為實。",
    "T28n1551_002:0844c06": "或謗實義彼中猶豫是名為疑。瞋者若他侵",
    "T28n1551_002:0844c07": "陵。不能容忍便生惡欲。於眾生所極作逼迫",
    "T28n1551_002:0844c08": "破壞。非處生心惱彼是名為瞋。慢者於自地",
    "T28n1551_002:0844c09": "中稱量心舉是名為慢。無明者於諦相中不",
    "T28n1551_002:0844c10": "知不淨是名無明。此五煩惱非慧性故。使不",
    "T28n1551_002:0844c11": "說見。如是一切煩惱境界差別轉說有種種",
    "T28n1551_002:0844c12": "名者。此十煩惱隨於境界。差別轉故立種種",
    "T28n1551_002:0844c13": "名。此中若緣苦轉說見苦斷。如是見集斷等",
    "T28n1551_002:0844c14": "亦爾。",
    "T28n1551_002:0844c15": "　不苦於一切　　離三見二轉",
    "T28n1551_002:0844c16": "　道除於二見　　上界不行瞋",
    "T28n1551_002:0844c17": "下苦於一切者。欲界中苦是名下苦。彼一切",
    "T28n1551_002:0844c18": "十使與見苦相違。問曰。云何相違。答曰。世間",
    "T28n1551_002:0844c19": "不能觀察。彼於苦陰不如實知。聞說陰苦",
    "T28n1551_002:0844c20": "不喜不樂。此不觀察是名愚癡。以愚癡故於",
    "T28n1551_002:0844c21": "中生疑。為但是陰為有我耶。起如是心是名",
    "T28n1551_002:0844c22": "為疑。疑故邪說或本習故。謗言無陰是名邪",
    "T28n1551_002:0844c23": "見。計有於我是名身見。見彼相似相續不斷",
    "T28n1551_002:0844c24": "故生常見。見彼因果相續壞滅。以迷惑故生",
    "T28n1551_002:0844c25": "於斷見。執於斷常故名邊見。於此見中取以",
    "T28n1551_002:0844c26": "為淨是名戒取。於此見等取為最上是名見",
    "T28n1551_002:0844c27": "取。若愛己見是名為貪。若恚他見是名為瞋。",
    "T28n1551_002:0844c28": "以此自高是名為慢。如是次第此十煩惱與",
    "T28n1551_002:0844c29": "苦相違。離三見二轉者。除身見邊見戒取。其",
    "T28n1551_002:0845a01": "餘七使集及滅轉。彼於苦因不知是名無明。",
    "T28n1551_002:0845a02": "癡故生疑疑於苦因。為有為無是名為疑。疑",
    "T28n1551_002:0845a03": "故邪說或因本習。謗無苦因是名邪見。於彼",
    "T28n1551_002:0845a04": "取勝是名見取。餘如前說。如是於滅諦涅槃",
    "T28n1551_002:0845a05": "不知是名無明。以愚癡故迷惑涅槃為有為",
    "T28n1551_002:0845a06": "無。是名為疑。餘如前說。道除於二見者。道除",
    "T28n1551_002:0845a07": "身邊二見餘八種轉。於彼不信受道是名無",
    "T28n1551_002:0845a08": "明。餘一切如前說。戒取者於此諸見。牛戒等",
    "T28n1551_002:0845a09": "中信以為淨。問曰。彼身見等何故不於集滅",
    "T28n1551_002:0845a10": "道中轉耶。答曰。身見於果中行我我所轉。無",
    "T28n1551_002:0845a11": "有作如是解。於此苦因及滅道等計於我者。",
    "T28n1551_002:0845a12": "是故身見於苦中轉。故見苦實悉斷無餘。邊",
    "T28n1551_002:0845a13": "見從身見生。是故苦緣。若見斷身見者。彼緣",
    "T28n1551_002:0845a14": "彼見亦斷邊見。問曰。若戒取不信於因。計自",
    "T28n1551_002:0845a15": "在因為道。彼云何見苦斷耶。答曰。彼愚於",
    "T28n1551_002:0845a16": "果。計自在等陰名而起彼常分別。於自在等",
    "T28n1551_002:0845a17": "以作因想。彼時能以無常等行觀察苦諦。計",
    "T28n1551_002:0845a18": "自在等因想即斷故見苦斷亦不信道彼計非",
    "T28n1551_002:0845a19": "道為道。為道故見道斷見真道故滅中無此。",
    "T28n1551_002:0845a20": "何以故。如是因道滅中無故。上界不行瞋者。",
    "T28n1551_002:0845a21": "色無色界除瞋。餘如欲界說。何以故。彼無損",
    "T28n1551_002:0845a22": "害相故。有善欲故。性寂靜故。心滋潤故。是",
    "T28n1551_002:0845a23": "故無瞋。已說諸使自性差別。緣差別今當說。",
    "T28n1551_002:0845a24": "　普遍在苦因　　疑見及無明",
    "T28n1551_002:0845a25": "　是使一切品　　謂在於一地",
    "T28n1551_002:0845a26": "見苦見集所斷品中。疑見及相應無明不共",
    "T28n1551_002:0845a27": "無明。此十一使當知界。界自界地中一切遍。",
    "T28n1551_002:0845a28": "此於自地一切五品中緣使上不使下。何以",
    "T28n1551_002:0845a29": "故。離欲性故。下不使上。何以故。非境界故。",
    "T28n1551_002:0845b01": "故說使於自地。問曰。一切遍義云何。答曰。",
    "T28n1551_002:0845b02": "緣一切有漏事義故名一切遍義。彼一切一",
    "T28n1551_002:0845b03": "切眾生。一切有漏事中。本來起故。是名一切",
    "T28n1551_002:0845b04": "遍義。無有一有漏法。若凡夫人本來不取執",
    "T28n1551_002:0845b05": "我我所等者。問曰。何故見苦見集所斷品",
    "T28n1551_002:0845b06": "中。說一切遍非滅道耶。答曰。一切有漏緣故。",
    "T28n1551_002:0845b07": "同一意故。是以堅固一切有漏事苦集諦攝。",
    "T28n1551_002:0845b08": "見滅見道所斷諸使。少分有漏緣少分無漏",
    "T28n1551_002:0845b09": "緣。非同一意故。非堅固亦非一切緣。問曰。何",
    "T28n1551_002:0845b10": "故貪瞋慢等非一切遍。答曰。此是自相使故。",
    "T28n1551_002:0845b11": "於一眾生少分亦生。一切遍使則不如是。一",
    "T28n1551_002:0845b12": "切遍者緣一切界一切地故。貪等作意起求貪",
    "T28n1551_002:0845b13": "欲。具一切遍者但於他現生惡行猶如河流。",
    "T28n1551_002:0845b14": "已說自界地一切遍。他界地一切遍今當說。",
    "T28n1551_002:0845b15": "　初煩惱五種　　四說為第一",
    "T28n1551_002:0845b16": "　於上境界轉　　普遍智所說",
    "T28n1551_002:0845b17": "前說十一一切遍中。除身邊二見餘九煩惱。",
    "T28n1551_002:0845b18": "他界地中說一切遍。彼欲界見苦所斷邪見。",
    "T28n1551_002:0845b19": "謗色無色界苦果。見取取勝戒取於非苦因",
    "T28n1551_002:0845b20": "取為苦因。疑彼中猶豫無明迷惑。如是欲界",
    "T28n1551_002:0845b21": "見集所斷邪見。謗色無色界陰。因見取於因",
    "T28n1551_002:0845b22": "事取勝。疑於因事猶豫無明迷惑。如是色界",
    "T28n1551_002:0845b23": "邪見謗無色界苦果。如是應廣說。地亦如是。",
    "T28n1551_002:0845b24": "初禪地謗第二禪苦。如是應廣說。乃至不用",
    "T28n1551_002:0845b25": "處謗非想非非想處。復次無色界異彼無他",
    "T28n1551_002:0845b26": "界一切遍。何以故。上無界故。非想非非想處",
    "T28n1551_002:0845b27": "無他地。一切遍上無地故。問曰。何故身邊二",
    "T28n1551_002:0845b28": "見。非他界地一切遍耶。答曰。非異界地生。於",
    "T28n1551_002:0845b29": "異界地陰生我我所無此理也。無二身事行",
    "T28n1551_002:0845c01": "此非現見故。彼無我故。無生我所理也。邊見",
    "T28n1551_002:0845c02": "者於己陰中計存斷常。",
    "T28n1551_002:0845c03": "　邪見及與疑　　俱生獨無明",
    "T28n1551_002:0845c04": "　見滅道二斷　　當知無漏緣",
    "T28n1551_002:0845c05": "見滅斷邪見謗於滅諦。疑者疑於滅諦。彼二",
    "T28n1551_002:0845c06": "相應無明及獨一無明。無明不見相於滅處",
    "T28n1551_002:0845c07": "轉。此三煩惱緣滅諦故。是無漏緣道中亦爾。",
    "T28n1551_002:0845c08": "如是三界有十八使定無漏緣。問曰。何故見",
    "T28n1551_002:0845c09": "滅所斷。貪等煩惱非無漏緣。答曰。如其無漏",
    "T28n1551_002:0845c10": "緣者。則不見貪過。是故貪使非無漏緣。若貪",
    "T28n1551_002:0845c11": "滅道者。是善法欲非貪使也。非瞋者毀呰相",
    "T28n1551_002:0845c12": "不生故。自性柔軟作故。無漏非可慢也。清淨",
    "T28n1551_002:0845c13": "最勝是涅槃道故非二取。",
    "T28n1551_002:0845c14": "阿毘曇心論經卷第二"
}