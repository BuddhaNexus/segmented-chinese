{
    "T31n1596_008:0304c10": "攝大乘論釋論卷第八",
    "T31n1596_008:0304c12": "世親菩薩造",
    "T31n1596_008:0304c13": "隋天竺三藏笈多共行矩等譯",
    "T31n1596_008:0304c14": "增上戒學勝相勝語第六",
    "T31n1596_008:0304c15": "[0304c15] 論曰。如是說因果修差別已。此中增上戒勝",
    "T31n1596_008:0304c16": "相云何可見。如經說。菩薩地中諸菩薩所受",
    "T31n1596_008:0304c17": "禁戒。若略說有四種勝相故名勝相應知。謂",
    "T31n1596_008:0304c18": "差別勝相。共不共學處勝相。曠大勝相。甚深",
    "T31n1596_008:0304c19": "勝相。此中差別勝相者。謂守護戒。攝善法",
    "T31n1596_008:0304c20": "戒。利益眾生戒故。於中守護戒是餘二戒住",
    "T31n1596_008:0304c21": "處應知。攝善法戒是出生佛法住處。利益眾",
    "T31n1596_008:0304c22": "生戒是成熟眾生住處應知。共學者。聲聞及",
    "T31n1596_008:0304c23": "菩薩等。性罪不行故。不共學者。謂遮罪不行",
    "T31n1596_008:0304c24": "故。此學處或於聲聞是犯。菩薩非犯。或有",
    "T31n1596_008:0304c25": "於菩薩是犯聲聞非犯。菩薩學處。謂身口意。",
    "T31n1596_008:0304c26": "聲聞學處。謂唯身口。是故菩薩心亦是犯非",
    "T31n1596_008:0304c27": "餘聲聞等。略說但是攝受一切眾生無罪過",
    "T31n1596_008:0304c28": "身口意業菩薩一切所應行者。於彼皆應學",
    "T31n1596_008:0304c29": "之。即是共不共學處應知。[0304c29] 釋曰。云何得知",
    "T31n1596_008:0305a01": "菩薩學處與聲聞差別。言品類差別者。由聲",
    "T31n1596_008:0305a02": "聞等唯有一守護戒。無攝善法戒及利益眾",
    "T31n1596_008:0305a03": "生戒。共不共學處戒者。於中性罪。謂殺生等",
    "T31n1596_008:0305a04": "是為共。掘地斷草等制罪。是不共。此後學處",
    "T31n1596_008:0305a05": "於聲聞有罪菩薩無罪。如聲聞於夏中行是",
    "T31n1596_008:0305a06": "犯。菩薩見有眾生利益事不去是犯。攝受一",
    "T31n1596_008:0305a07": "切眾生無罪過者。攝一切眾生而無罪過。非",
    "T31n1596_008:0305a08": "如以女色等與之。雖是攝受。然非無罪過業。",
    "T31n1596_008:0305a09": "為離此過故應說以無罪過攝故。心亦是犯",
    "T31n1596_008:0305a10": "者。如害覺等。但起覺時即是菩薩罪。非聲聞",
    "T31n1596_008:0305a11": "故。此增上戒等三學。即是波羅蜜體性。何故",
    "T31n1596_008:0305a12": "復更建立三學。此與波羅蜜差別義。今當顯",
    "T31n1596_008:0305a13": "示。由展轉相因故別立諸學處。依戒故生",
    "T31n1596_008:0305a14": "定。依定故生慧。",
    "T31n1596_008:0305a15": "[0305a15] 論曰。曠大差別者。復有四種曠大故。一種種",
    "T31n1596_008:0305a16": "無量學曠大。二攝無量福德曠大。三攝一切",
    "T31n1596_008:0305a17": "眾生利樂心曠大。四阿耨多羅三藐三菩提",
    "T31n1596_008:0305a18": "住處曠大。[0305a18] 釋曰。種種無量學處曠大者。諸",
    "T31n1596_008:0305a19": "菩薩學處亦種種。亦無量。以於眾生行教化",
    "T31n1596_008:0305a20": "及作攝事故。攝無量福德者。由攝諸菩薩福",
    "T31n1596_008:0305a21": "德資糧不可測量。聲聞不爾。攝一切眾生利",
    "T31n1596_008:0305a22": "樂意者。於中勸令修善。是利益意。此人以此",
    "T31n1596_008:0305a23": "善故。若於果時當得福報。此名安樂意。阿耨",
    "T31n1596_008:0305a24": "多羅三藐三菩提住處曠大者。阿耨多羅三",
    "T31n1596_008:0305a25": "藐三菩提住此戒而得。聲聞戒不爾。",
    "T31n1596_008:0305a26": "[0305a26] 論曰。甚深差別者。若菩薩以如是等方便善",
    "T31n1596_008:0305a27": "巧。行殺生等十種惡業。然不得罪。生無量",
    "T31n1596_008:0305a28": "福。疾證阿耨多羅三藐三菩提。又變化身口",
    "T31n1596_008:0305a29": "業。應知是菩薩甚深戒。或為國王顯示種種",
    "T31n1596_008:0305b01": "逼惱眾生事。以此成立眾生於律行中。又種",
    "T31n1596_008:0305b02": "種本生中示現故。顯示逼惱餘眾生攝受餘",
    "T31n1596_008:0305b03": "眾生故。先令他心生淨信。然後教化成熟。此",
    "T31n1596_008:0305b04": "名菩薩戒甚深勝相。此四種勝相。略說菩",
    "T31n1596_008:0305b05": "薩守護戒勝相應知。如是等菩薩學處差別。",
    "T31n1596_008:0305b06": "復有無量種差別。如毘那耶瞿沙方廣經中",
    "T31n1596_008:0305b07": "說。[0305b07] 釋曰。甚深差別中。若菩薩以如是等善",
    "T31n1596_008:0305b08": "巧方便者。此中如是菩薩得如是善巧方便",
    "T31n1596_008:0305b09": "勢力。今當顯示。若如是知。此人以此不善。與",
    "T31n1596_008:0305b10": "無間地獄相應。菩薩以知他心智知。更無餘",
    "T31n1596_008:0305b11": "別方便。能轉其惡業。令不決定墮惡道。知決",
    "T31n1596_008:0305b12": "定作此業已必墮地獄。如是知已即起此心。",
    "T31n1596_008:0305b13": "設令我作業已墮於地獄去。亦何苦殺之。雖",
    "T31n1596_008:0305b14": "現世少受苦惱。未來當受安樂。是故猶如醫",
    "T31n1596_008:0305b15": "師。菩薩以利益心殺之無罪。得大勝福。由此",
    "T31n1596_008:0305b16": "福德故疾得阿耨多羅三藐三菩提。如是等",
    "T31n1596_008:0305b17": "行最為甚深。又復菩薩有變化身口業。應知",
    "T31n1596_008:0305b18": "是甚深戒由此故。或為國王示現種種逼惱",
    "T31n1596_008:0305b19": "眾生事。安立眾生於律行中。於中所化體相",
    "T31n1596_008:0305b20": "為變化。如阿那羅王為善財童子示所現事。",
    "T31n1596_008:0305b21": "種種本生中示現者。如毘輸安恒囉王子",
    "T31n1596_008:0305b22": "(隋云多能即是須達拏也)。本生經中說。菩薩以兒施婆羅",
    "T31n1596_008:0305b23": "門。此兒是變化。何以故。論云顯示不逼惱此",
    "T31n1596_008:0305b24": "眾生。攝受餘眾生故。以菩薩終不以逼惱此",
    "T31n1596_008:0305b25": "眾生。作攝受餘眾生事。此亦是甚深。此等四",
    "T31n1596_008:0305b26": "種差別。即於毘那耶瞿沙十萬偈經中廣說。",
    "T31n1596_008:0305b27": "釋增上戒學竟。",
    "T31n1596_008:0305b28": "攝大乘論釋論增上心學勝相勝語第七",
    "T31n1596_008:0305b29": "[0305b29] 論曰。如是已說增上戒學勝相。增上心學勝",
    "T31n1596_008:0305c01": "相云何可見。略說有六種差別應知。一所緣",
    "T31n1596_008:0305c02": "差別。二種種差別。三對治差別。四功能差別。",
    "T31n1596_008:0305c03": "五出生差別。六作業差別。大乘法為所緣故。",
    "T31n1596_008:0305c04": "大乘光明一切福德聚三昧王。賢護首楞伽",
    "T31n1596_008:0305c05": "摩等三摩提種種無量故。一切法總相緣智",
    "T31n1596_008:0305c06": "如以楔出楔方便。推出阿梨耶識中染濁障",
    "T31n1596_008:0305c07": "故。遊禪定樂隨所欲受生故。於一切世界中",
    "T31n1596_008:0305c08": "出生無障礙神通故。謂振動故。熾然故。普",
    "T31n1596_008:0305c09": "遍故。顯現故。轉變故。往來故。延促故。聚散",
    "T31n1596_008:0305c10": "故。一切色像入身中故。所往同類故。隱顯",
    "T31n1596_008:0305c11": "故。所為自在故。伏他神通故。與辯故。與念",
    "T31n1596_008:0305c12": "故。與樂故。放光故。出生如是等大神通故。",
    "T31n1596_008:0305c13": "[0305c13] 釋曰。今顯增上心學勝相。於中大乘法為",
    "T31n1596_008:0305c14": "所緣者。由諸菩薩以大乘法為所緣。非諸聲",
    "T31n1596_008:0305c15": "聞等。大乘光明福聚三摩提王等者。顯三摩",
    "T31n1596_008:0305c16": "提名。以諸聲聞於此種種三摩提中無有一",
    "T31n1596_008:0305c17": "種故。對治差別者。由能對治一切障礙故。如",
    "T31n1596_008:0305c18": "以細物推出&#x9E81;物。如是煩惱種子於阿梨耶",
    "T31n1596_008:0305c19": "識中住。名為熏習。此說為&#x9E81;對治。道說為細。",
    "T31n1596_008:0305c20": "推出彼&#x9E81;故。功能差別者。由有此功能故。遊",
    "T31n1596_008:0305c21": "禪定樂然有利益一切眾生處。於彼受生亦",
    "T31n1596_008:0305c22": "不失禪定。聲聞不爾。出生差別者。於一切世",
    "T31n1596_008:0305c23": "界中得無障礙神通。由禪定生故。作業差",
    "T31n1596_008:0305c24": "別者於中振動者振動一切世界故。燒然者。",
    "T31n1596_008:0305c25": "即是燒然一切世界。普遍者。應知光明遍滿",
    "T31n1596_008:0305c26": "故。顯現者。若眾生隨所應見。以菩薩神通力",
    "T31n1596_008:0305c27": "故。得見無量世界。及見彼世界中諸佛菩薩",
    "T31n1596_008:0305c28": "等故。轉變者。如轉地等為水等應知。往來者。",
    "T31n1596_008:0305c29": "一剎那間往無量世界。於此剎那間即還來",
    "T31n1596_008:0306a01": "故。聚者。以無量世界入一微塵中。然不增",
    "T31n1596_008:0306a02": "長故。散者。以此一微塵普遍無量世界故",
    "T31n1596_008:0306a03": "一切色像入身中者。如於一身中。一切",
    "T31n1596_008:0306a04": "無量種種色像顯現故。所往同類者。如往",
    "T31n1596_008:0306a05": "三十三天。色像音聲皆與彼同。為教化彼",
    "T31n1596_008:0306a06": "者。如是往一切處皆爾。隱顯者。即於一",
    "T31n1596_008:0306a07": "切處或現或不現故。所為自在者。如變魔王",
    "T31n1596_008:0306a08": "令作佛身等故。伏他神通者。於一切神通中",
    "T31n1596_008:0306a09": "得最勝故。與辯者。令能答問故。與念及與樂",
    "T31n1596_008:0306a10": "者。由聽菩薩說法故。得三摩提故。得念得樂",
    "T31n1596_008:0306a11": "放光者。放光令他世界住菩薩皆悉來集故。",
    "T31n1596_008:0306a12": "出生如是等大神通者。此前所說神通大故。",
    "T31n1596_008:0306a13": "此等神通聲聞所無故。",
    "T31n1596_008:0306a14": "[0306a14] 論曰。攝一切難行。由出生十種難行故。十種",
    "T31n1596_008:0306a15": "難行者。所謂自受難行。自受菩提願故。不退",
    "T31n1596_008:0306a16": "難行。於生死苦中不退轉故。不背難行。於",
    "T31n1596_008:0306a17": "一切顛倒行眾生。不棄背故。現前難行。若諸",
    "T31n1596_008:0306a18": "眾生觸惱菩薩。亦現前作一切利益事故。不",
    "T31n1596_008:0306a19": "污難行。生在世間而不為世法所污故。信樂",
    "T31n1596_008:0306a20": "難行。於大乘中雖復未解。然於一切甚深廣",
    "T31n1596_008:0306a21": "大生信樂故。通達難行。通達人法二無我故。",
    "T31n1596_008:0306a22": "隨覺難行。於如來所說甚深祕密語中隨順",
    "T31n1596_008:0306a23": "覺知故。不離不染難行。不捨生死而不染",
    "T31n1596_008:0306a24": "故。起作難行。諸佛於一切障礙解脫中住。以",
    "T31n1596_008:0306a25": "無功用盡生死際。起作一切眾生一切利益",
    "T31n1596_008:0306a26": "事故。[0306a26] 釋曰。如經說菩薩有難行。於中何者",
    "T31n1596_008:0306a27": "是難行。彼一切難行以此十種難行顯示。於",
    "T31n1596_008:0306a28": "中不離不染難行者。不離者不捨義。若於生",
    "T31n1596_008:0306a29": "死不捨亦不染。此為甚難。餘九種難行。論本",
    "T31n1596_008:0306b01": "可解。",
    "T31n1596_008:0306b02": "[0306b02] 論曰。於隨覺難行中諸佛何等密語中。菩薩",
    "T31n1596_008:0306b03": "隨順覺知。如說云何菩薩得成布施。若不施",
    "T31n1596_008:0306b04": "一物。然於十方世界中。成就無量布施事。云",
    "T31n1596_008:0306b05": "何得成布施樂欲。若於一切布施無所樂欲。",
    "T31n1596_008:0306b06": "云何得成施信。若於諸如來不行信向。云何",
    "T31n1596_008:0306b07": "得成布施策發。若自身於布施無所策發。云",
    "T31n1596_008:0306b08": "何得成布施遊戲。若無有一時布施一物。云",
    "T31n1596_008:0306b09": "何得成布施廣大。若於布施生不牢想。云",
    "T31n1596_008:0306b10": "何得成布施清淨。若生慳心云何得成布施",
    "T31n1596_008:0306b11": "究竟。若不住於究竟中。云何得成施自在。",
    "T31n1596_008:0306b12": "若於施不得自在。云何得成布施無盡。若不",
    "T31n1596_008:0306b13": "住無盡中。如施如是持戒乃至智慧皆爾。隨",
    "T31n1596_008:0306b14": "其相應應知。[0306b14] 釋曰。此中顯示密語意。於中",
    "T31n1596_008:0306b15": "云何得成布施者。菩薩取一切眾生為己體。",
    "T31n1596_008:0306b16": "是故一切眾生行施。即是菩薩行施。此是密",
    "T31n1596_008:0306b17": "意。云何得成布施樂欲者。謂不樂欲有所得",
    "T31n1596_008:0306b18": "施。但樂欲菩薩淨施。雜相及著相。是名有",
    "T31n1596_008:0306b19": "所得。是故經說。有雜相著相布施。云何得",
    "T31n1596_008:0306b20": "成施信者。由自得施心故不藉他為緣。云何",
    "T31n1596_008:0306b21": "得成施策發者。此亦顯自性能施。若自身無",
    "T31n1596_008:0306b22": "所策發。由慳除故雖不策發自能行施。云何",
    "T31n1596_008:0306b23": "得成布施遊戲者。非一時施常施故。不施一",
    "T31n1596_008:0306b24": "物一切施故。云何得成布施寬大者。於中不",
    "T31n1596_008:0306b25": "牢者。若取祕密義名為不亂。此為顯定心施",
    "T31n1596_008:0306b26": "及破貪欲施。云何得成布施清淨者。於中生",
    "T31n1596_008:0306b27": "起者。若取祕密義名為拔根。謂拔出慳根。由",
    "T31n1596_008:0306b28": "迴慳首在下拔根在上故名生起。云何得成",
    "T31n1596_008:0306b29": "布施究竟者。究竟者名涅槃。於中不住故。非",
    "T31n1596_008:0306c01": "如聲聞住究竟涅槃。云何得成施自在者。若",
    "T31n1596_008:0306c02": "於施障中令不得自在。故名於施得自在。以",
    "T31n1596_008:0306c03": "但於施障不得自在故。云何得成施無盡者。",
    "T31n1596_008:0306c04": "無盡即是涅槃。為顯不同聲聞住涅槃故。",
    "T31n1596_008:0306c05": "[0306c05] 論曰。云何得成殺生。若斷眾生生死。云何",
    "T31n1596_008:0306c06": "得成不與取者。若一切眾生無有與者而自",
    "T31n1596_008:0306c07": "取之。云何得成欲邪行。若於欲邪中行故。云",
    "T31n1596_008:0306c08": "何得成妄語。若於虛妄中說為虛妄。云何得",
    "T31n1596_008:0306c09": "成破壞語。若於第一空中行常行故。云何",
    "T31n1596_008:0306c10": "得成&#x9E81;惡語。謂住應知彼岸故。云何得成雜",
    "T31n1596_008:0306c11": "亂語。若於差別種類法中如其相說故。云何",
    "T31n1596_008:0306c12": "得成非分貪。若於無上禪定數習令自得故。",
    "T31n1596_008:0306c13": "云何得成瞋害心。若於一切煩惱心已得殺",
    "T31n1596_008:0306c14": "害故。云何得成邪見。於一切處遍行邪體如",
    "T31n1596_008:0306c15": "其體見故。[0306c15] 釋曰。如經中說。佛言比丘我為",
    "T31n1596_008:0306c16": "殺生者。今當顯示此說意。云何欲邪行者。若",
    "T31n1596_008:0306c17": "念知此欲是邪如是行故住應知。彼岸者。謂",
    "T31n1596_008:0306c18": "於應知彼岸中住故。云何邪見者。於色等遍",
    "T31n1596_008:0306c19": "行邪體。如其相見故。即是見依他性中分別",
    "T31n1596_008:0306c20": "性是邪相。餘十不善業道義如論可解。",
    "T31n1596_008:0306c21": "[0306c21] 論曰。甚深佛法者。何者為甚深佛法今當解",
    "T31n1596_008:0306c22": "說。常住法是佛法。法身常住故。斷滅法是佛",
    "T31n1596_008:0306c23": "法。一切障皆斷滅故。生起法是佛法。化身生",
    "T31n1596_008:0306c24": "起故。證見法是佛法眾生八萬四千行并對治",
    "T31n1596_008:0306c25": "皆證見故。欲俱法是佛法。欲俱眾生攝同自",
    "T31n1596_008:0306c26": "體故。如是瞋俱法是佛法。癡俱法是佛法。凡",
    "T31n1596_008:0306c27": "夫法是佛法應知。無染法是佛法。成就真如",
    "T31n1596_008:0306c28": "一切不污故。不污法是佛法生在世間。不為",
    "T31n1596_008:0306c29": "世法所污故。是故名為甚深佛法。為修波羅",
    "T31n1596_008:0307a01": "蜜。為成熟眾生為清淨佛剎。為出生一切佛",
    "T31n1596_008:0307a02": "法等故。是菩薩三摩提業差別應知。[0307a02] 釋曰。",
    "T31n1596_008:0307a03": "復有餘經中說常住法是佛法。乃至無染法",
    "T31n1596_008:0307a04": "是佛法等者。此中說意今當顯示。常住者。謂",
    "T31n1596_008:0307a05": "法身以此法故說為常住法。斷滅法證見法",
    "T31n1596_008:0307a06": "不污法者。此等為顯出離一切障染真如。以",
    "T31n1596_008:0307a07": "此法故說不污法。前不說作業差別是故今",
    "T31n1596_008:0307a08": "顯示。菩薩三摩提業此中菩薩依止三摩提",
    "T31n1596_008:0307a09": "故得修諸波羅蜜。亦以依止三摩提故成熟",
    "T31n1596_008:0307a10": "眾生。由神通故攝引令入。亦依止三摩提力",
    "T31n1596_008:0307a11": "清淨佛剎亦爾。若心得自在即隨所欲令世",
    "T31n1596_008:0307a12": "界成金等。如是等由三摩提力故。出生佛法",
    "T31n1596_008:0307a13": "是名為業。釋增上心學竟。",
    "T31n1596_008:0307a14": "攝大乘論釋論增上慧學勝相勝語",
    "T31n1596_008:0307a15": "第八之一",
    "T31n1596_008:0307a16": "[0307a16] 論曰。如是已說增上心學勝相。增上慧學勝",
    "T31n1596_008:0307a17": "相云何可見。謂無分別智。若自性。若依止。若",
    "T31n1596_008:0307a18": "因緣。若所緣。若相貌若建立。若釋難若住持。",
    "T31n1596_008:0307a19": "若伴類若果報。若津液若出離。若至究竟若",
    "T31n1596_008:0307a20": "方便。無分別後得等功德。若差別若無分別",
    "T31n1596_008:0307a21": "智譬喻。若無功用作所應作若甚深等。此是",
    "T31n1596_008:0307a22": "無分別智。增上慧差別應知。[0307a22] 釋曰。今當說",
    "T31n1596_008:0307a23": "增上慧學勝相。此中顯無分別智是增上慧。",
    "T31n1596_008:0307a24": "此智復有三種。一方便無分別即是尋思。二",
    "T31n1596_008:0307a25": "無分別。三後得。於中求欲智是初增上慧。自",
    "T31n1596_008:0307a26": "內智是第二增上慧。攝持智是第三增上慧。",
    "T31n1596_008:0307a27": "於中唯成就無分別智為正體。由於尋思因",
    "T31n1596_008:0307a28": "智即是彼果故。由於後得果智即是彼因故。",
    "T31n1596_008:0307a29": "若此智成就前後二智即得成就。今應先釋",
    "T31n1596_008:0307b01": "無分別智自性。自性即是體相。諸菩薩無分",
    "T31n1596_008:0307b02": "別智自性。應須離五種相今當說。",
    "T31n1596_008:0307b03": "[0307b03] 論曰。此無分別智自性離五種相。離非思惟",
    "T31n1596_008:0307b04": "故。離過覺觀地故。離滅受想定故。離色自性",
    "T31n1596_008:0307b05": "故。離計度真實義種種相故。離此等五種相。",
    "T31n1596_008:0307b06": "是無分別智應知。[0307b06] 釋曰。五種相中。若不作",
    "T31n1596_008:0307b07": "意是無分別者。則重睡耽淫極醉等應是無",
    "T31n1596_008:0307b08": "分別智。復次若過覺觀地是無分別者。則二",
    "T31n1596_008:0307b09": "禪已上皆應是無分別知。若爾世間人亦應",
    "T31n1596_008:0307b10": "得無分別智。復次若心及心法不行故。是無",
    "T31n1596_008:0307b11": "分別智者。住滅受想定等應是無分別智。此",
    "T31n1596_008:0307b12": "智不成。何以故。以住滅定等時無有心故。",
    "T31n1596_008:0307b13": "復次若智體性如色者。如色頑鈍無知。智亦",
    "T31n1596_008:0307b14": "如是頑鈍無知。復次若於真實義中。取種種",
    "T31n1596_008:0307b15": "相是無分別者。此取即是分別。以分別言此",
    "T31n1596_008:0307b16": "是真實故。若智離此五種相緣真實義。於真",
    "T31n1596_008:0307b17": "實義中。若不起種種相言。此是真實此是無",
    "T31n1596_008:0307b18": "分別智相故。緣真實義時。如眼識緣色無種",
    "T31n1596_008:0307b19": "種相此是其義。",
    "T31n1596_008:0307b20": "[0307b20] 論曰。此中為成立。如所說無分別智故說偈。",
    "T31n1596_008:0307b21": " 諸菩薩自性  出離五種相",
    "T31n1596_008:0307b22": " 是無分別智  於真不計度",
    "T31n1596_008:0307b23": " 諸菩薩依止  非思亦是思",
    "T31n1596_008:0307b24": " 是無分別智  非思義種類",
    "T31n1596_008:0307b25": " 諸菩薩因緣  有意言聞熏",
    "T31n1596_008:0307b26": " 是無分別智  正思惟相應",
    "T31n1596_008:0307b27": " 諸菩薩所緣  不可言說法",
    "T31n1596_008:0307b28": " 是無分別智  無我及真如",
    "T31n1596_008:0307b29": " 諸菩薩相貌  於彼所緣中",
    "T31n1596_008:0307c01": " 是無分別智  爾炎無有相",
    "T31n1596_008:0307c02": " 相應自性義  所分別非餘",
    "T31n1596_008:0307c03": " 字字相應故  是為義相應",
    "T31n1596_008:0307c04": " 若離於言說  於義智不生",
    "T31n1596_008:0307c05": " 言說不同故  一切不可言",
    "T31n1596_008:0307c06": " 諸菩薩住持  即無分別智",
    "T31n1596_008:0307c07": " 後得智中行  得增長進趣",
    "T31n1596_008:0307c08": " 諸菩薩助伴  說為二種道",
    "T31n1596_008:0307c09": " 是無分別智  五度之種類",
    "T31n1596_008:0307c10": " 諸菩薩果報  諸佛二輪中",
    "T31n1596_008:0307c11": " 是無分別智  方便及正得",
    "T31n1596_008:0307c12": " 諸菩薩津液  於後生生中",
    "T31n1596_008:0307c13": " 是無分別智  自體轉勝故",
    "T31n1596_008:0307c14": " 諸菩薩出離  得成就相應",
    "T31n1596_008:0307c15": " 是無分別智  應知十地中",
    "T31n1596_008:0307c16": " 諸菩薩究竟  由得三身淨",
    "T31n1596_008:0307c17": " 是無分別智  得最上自在",
    "T31n1596_008:0307c18": " 如虛空不染  此無分別智",
    "T31n1596_008:0307c19": " 種種極惡業  唯信決定故",
    "T31n1596_008:0307c20": " 如虛空不染  此無分別智",
    "T31n1596_008:0307c21": " 解脫一切障  得成就相應",
    "T31n1596_008:0307c22": " 如虛空不染  此無分別智",
    "T31n1596_008:0307c23": " 常行於世間  世間法不染",
    "T31n1596_008:0307c24": " 如&#x7602;求受塵  如&#x7602;正受塵",
    "T31n1596_008:0307c25": " 如非&#x7602;受塵  三智如是說",
    "T31n1596_008:0307c26": " 如愚求受塵  如愚正受塵",
    "T31n1596_008:0307c27": " 如非愚受塵  三智如是說",
    "T31n1596_008:0307c28": " 如五求受塵  如五正受塵",
    "T31n1596_008:0307c29": " 如意識受塵  三智如是說",
    "T31n1596_008:0308a01": " 如未解求解  如知法及義",
    "T31n1596_008:0308a02": " 三智次第爾  當知方便等",
    "T31n1596_008:0308a03": " 如人正閉目  是無分別智",
    "T31n1596_008:0308a04": " 即彼開目時  是為後得智",
    "T31n1596_008:0308a05": " 此無分別智  應知如虛空",
    "T31n1596_008:0308a06": " 如空中色像  後得智亦爾",
    "T31n1596_008:0308a07": " 如摩尼天樂  作業離分別",
    "T31n1596_008:0308a08": " 諸佛種種業  亦常離分別",
    "T31n1596_008:0308a09": " 非此亦非餘  非智亦是智",
    "T31n1596_008:0308a10": " 與爾炎無別  是無分別智",
    "T31n1596_008:0308a11": " 由說一切法  自性離分別",
    "T31n1596_008:0308a12": " 所分別非有  無無分別智",
    "T31n1596_008:0308a13": "[0308a13] 釋曰。此初偈中即顯此義。即此所說自性",
    "T31n1596_008:0308a14": "由依止故得生。今當說。由說此智為無分別",
    "T31n1596_008:0308a15": "故。此智必應依止心生。若依止心生。由能",
    "T31n1596_008:0308a16": "思念故名為心。若依止思念生。則無分別義",
    "T31n1596_008:0308a17": "不成。又若依止非心生。則不成智。為離此二",
    "T31n1596_008:0308a18": "過故。偈說諸菩薩依止等。於中此智所依止",
    "T31n1596_008:0308a19": "非思。何以故。以不思量義故。又此所依止亦",
    "T31n1596_008:0308a20": "非非思。何以故。以思所引生故。此所依止生",
    "T31n1596_008:0308a21": "時。是思種類故得說名思。又此智由因所生",
    "T31n1596_008:0308a22": "起故。次以偈顯示其因。諸菩薩因緣。有意言",
    "T31n1596_008:0308a23": "聞熏者。由於他音聲正聞熏習。以此熏習為",
    "T31n1596_008:0308a24": "因。生思惟意言。名正思惟。此智以何為所緣。",
    "T31n1596_008:0308a25": "復以偈顯示。諸菩薩所緣等者。於中不可言",
    "T31n1596_008:0308a26": "法性。謂於分別性一切法不可言。復次何法",
    "T31n1596_008:0308a27": "不可說。謂無我真如人法體分別性無我。此",
    "T31n1596_008:0308a28": "無體之體名為真如。莫作斷取。又此所緣有",
    "T31n1596_008:0308a29": "何相貌。次以偈顯示。諸菩薩相貌等者。於",
    "T31n1596_008:0308b01": "中無相者。此智與真如平等而生。無有別",
    "T31n1596_008:0308b02": "相為相。此是相貌如眼取色。於中見青等相",
    "T31n1596_008:0308b03": "貌與色無異。此亦如是。智與真如無異相貌。",
    "T31n1596_008:0308b04": "若所有一切法皆不可說。何者為所分別。相",
    "T31n1596_008:0308b05": "應自性義所分別非餘故。與彼不別故名非",
    "T31n1596_008:0308b06": "餘。復次此云何成。為成就此故偈言字字自",
    "T31n1596_008:0308b07": "相應。是為義相應者。若此字與彼字相應。",
    "T31n1596_008:0308b08": "說此中義名和合義。如斫芻二字不斷說故。",
    "T31n1596_008:0308b09": "即有眼義和合生(斫芻隋云眼)。是所分別。以何道",
    "T31n1596_008:0308b10": "理成就一切法不可說。若離於言說於義智不",
    "T31n1596_008:0308b11": "生故。如有人未識能說名。於所說義智則不",
    "T31n1596_008:0308b12": "生。若汝言但得能說名則知所說義者。此義",
    "T31n1596_008:0308b13": "不成。如偈言言說不同故。以能說名與所說",
    "T31n1596_008:0308b14": "義不同。名與義各別體故。偈言一切不可說。",
    "T31n1596_008:0308b15": "由此義故能說與所說俱不可說。復次此無",
    "T31n1596_008:0308b16": "分別智何所住持。偈言諸菩薩住持。即無分",
    "T31n1596_008:0308b17": "別智後得智中。行者由無分別後所得智故。",
    "T31n1596_008:0308b18": "菩薩得修諸行即依此智得增長進趣。菩薩",
    "T31n1596_008:0308b19": "所有諸行此增長義。依無分別智住持故。復",
    "T31n1596_008:0308b20": "次此智以何為伴。偈言諸菩薩伴助。說為二",
    "T31n1596_008:0308b21": "種道故。此無分別智以五波羅蜜為助伴。於",
    "T31n1596_008:0308b22": "中道有二種。謂資糧道。及依止道。資糧道者。",
    "T31n1596_008:0308b23": "謂施戒忍精進等諸波羅蜜。依止道者。謂禪",
    "T31n1596_008:0308b24": "波羅蜜。由如前說。諸波羅蜜所生善根。及",
    "T31n1596_008:0308b25": "依止禪定故。無分別智得生。此智即是般若",
    "T31n1596_008:0308b26": "波羅蜜。復次乃至未得佛果已來所有無分",
    "T31n1596_008:0308b27": "別智。能成熟果報。偈言諸菩薩果報諸佛二",
    "T31n1596_008:0308b28": "輪中。是無分別智者。何者諸佛二輪。謂受用",
    "T31n1596_008:0308b29": "身輪。及化身輪。若修方便無分別。能成熟化",
    "T31n1596_008:0308c01": "身果。若正得無分別。能成熟受用身果。為顯",
    "T31n1596_008:0308c02": "示此義故。偈言方便及正得。復次何者是無",
    "T31n1596_008:0308c03": "分別智津液。諸菩薩津液於後生生中者。即",
    "T31n1596_008:0308c04": "於彼二輪中。於後後生處。此無分別智體轉",
    "T31n1596_008:0308c05": "得勝進。即此無分別智轉勝進時。此是津液",
    "T31n1596_008:0308c06": "果應知。復次云何出離。諸菩薩出離者。究",
    "T31n1596_008:0308c07": "竟出離。即是涅槃得成就相應。此無分別",
    "T31n1596_008:0308c08": "智者。此智初得得相應。從此經無量百千劫",
    "T31n1596_008:0308c09": "得成就相應。應知十地中者。從初地乃至第",
    "T31n1596_008:0308c10": "十地如是次第。初地中唯有得相應。爾後無",
    "T31n1596_008:0308c11": "量時得成就相應。是故諸菩薩於三阿僧祇",
    "T31n1596_008:0308c12": "劫得涅槃。由經爾所時乃得究竟故。何者無",
    "T31n1596_008:0308c13": "分別究竟。即次前所說得者。是偈言諸菩薩",
    "T31n1596_008:0308c14": "究竟。由得三身淨。是無分別智。此中三身",
    "T31n1596_008:0308c15": "清淨者。由此三身初地中唯有得。於十地中",
    "T31n1596_008:0308c16": "得善清淨故。得最上自在者。此無分別智。非",
    "T31n1596_008:0308c17": "唯清淨三身得究竟。復有十種自在。如後說",
    "T31n1596_008:0308c18": "彼亦是得應知。復次無分別智有何功德。於",
    "T31n1596_008:0308c19": "中有三種無分別。一方便無分別。二根本無",
    "T31n1596_008:0308c20": "分別。三後得無分別。此中方便無分別者。",
    "T31n1596_008:0308c21": "由此人初於他所。聞菩薩無分別已。自未見",
    "T31n1596_008:0308c22": "其方便。然生信樂。依止此信樂。修無分別",
    "T31n1596_008:0308c23": "觀。此時名方便無分別。由此觀行故無分別",
    "T31n1596_008:0308c24": "得生。故得無分別名。此方便無分別無染功",
    "T31n1596_008:0308c25": "德。譬如何等。偈言如虛空不染。此無分別智",
    "T31n1596_008:0308c26": "故。為顯示何法。無染故說種種極惡業。為",
    "T31n1596_008:0308c27": "顯示不染因故。說唯信決定故。由於此無分",
    "T31n1596_008:0308c28": "別唯信決定故。能對治惡趣。此即顯示諸惡",
    "T31n1596_008:0308c29": "不染根本。無分別功德復何所以。偈言如虛",
    "T31n1596_008:0309a01": "空無染。此無分別智故。何法不染。謂一切障",
    "T31n1596_008:0309a02": "礙。何故不染。得成就相應故。顯示於諸地中",
    "T31n1596_008:0309a03": "由得相應及成就相應為因故。此即顯示對",
    "T31n1596_008:0309a04": "治一切障。無分別後得智功德。復何所以。偈",
    "T31n1596_008:0309a05": "言如虛空不染。此無分別智。常行於世間。世",
    "T31n1596_008:0309a06": "法不能染故。由此智力故。見有利益眾生",
    "T31n1596_008:0309a07": "處。隨念往生雖生世間。然不為世法所染。世",
    "T31n1596_008:0309a08": "法有八種。謂得利不得利好名惡名毀讚苦",
    "T31n1596_008:0309a09": "樂等。此即是無分別。從無分別智生故。今當",
    "T31n1596_008:0309a10": "顯示此三智差別。其相應知。如&#x7602;求受塵。",
    "T31n1596_008:0309a11": "無有言說。方便無分別亦爾。如&#x7602;正受塵無",
    "T31n1596_008:0309a12": "有言說。根本無分別亦爾。如非&#x7602;受塵。如",
    "T31n1596_008:0309a13": "所受塵。即有言說。無分別後得亦爾。名字",
    "T31n1596_008:0309a14": "等名為言說。如愚求受塵者。未曾識知名愚。",
    "T31n1596_008:0309a15": "此愚等譬三智。如&#x7602;中說。如五求受塵者。無",
    "T31n1596_008:0309a16": "分別五種。應知是眼等五數。此等求覓及正",
    "T31n1596_008:0309a17": "受。此譬三智。一切如&#x7602;中說。如意識受塵",
    "T31n1596_008:0309a18": "者。如意識於塵能分別。亦受用。後得亦爾。於",
    "T31n1596_008:0309a19": "塵亦分別亦受用。如未解論求解。方便無分",
    "T31n1596_008:0309a20": "別亦爾。如誦習論時。但受用於法。根本無分",
    "T31n1596_008:0309a21": "別亦爾。法者謂文字如解。論者於法於義",
    "T31n1596_008:0309a22": "皆受用。後得亦爾應知。復次為攝此法及義",
    "T31n1596_008:0309a23": "故顯示二智。如人正閉目者。此偈顯示無分",
    "T31n1596_008:0309a24": "別及後得二種差別相。如虛空者。如虛空無",
    "T31n1596_008:0309a25": "染無有分別。亦不為他所分別。無分別智",
    "T31n1596_008:0309a26": "亦爾。遍在一切法一味。空中一切法不能污",
    "T31n1596_008:0309a27": "故名無染。自體無分別故名無分別。亦不為",
    "T31n1596_008:0309a28": "他分別成相貌故非所分別。此智如是應知。",
    "T31n1596_008:0309a29": "如空中色像後得智亦爾者。如色顯現亦是",
    "T31n1596_008:0309b01": "能分別。亦是所分別。復次若以無分別智名",
    "T31n1596_008:0309b02": "為佛者。既離分別眾生云何得成利益眾生",
    "T31n1596_008:0309b03": "事。雖離分別如理得成故。以摩尼天樂譬",
    "T31n1596_008:0309b04": "喻顯示。如摩尼天樂者。如如意珠離分別",
    "T31n1596_008:0309b05": "業。隨眾生所欲作利益事。又如天樂無有作",
    "T31n1596_008:0309b06": "者。隨彼天所欲。出種種聲。諸佛亦爾。離於分",
    "T31n1596_008:0309b07": "別而種種事成應知。此無分別甚深說中。云",
    "T31n1596_008:0309b08": "何為智緣依他性所分別物。為有別緣。若爾",
    "T31n1596_008:0309b09": "何過。若分別所攀緣則不得名無分別。若言",
    "T31n1596_008:0309b10": "有別攀緣。此別攀緣亦非有。非此亦非餘者。",
    "T31n1596_008:0309b11": "於中非此者。以非分別所能緣。以無分別故",
    "T31n1596_008:0309b12": "亦非餘者。以即於依他性法中作法。如攀緣",
    "T31n1596_008:0309b13": "故。此法及法如二種。不可說一不可說異故。",
    "T31n1596_008:0309b14": "此亦爾不可說為分別所緣。又不可說為異",
    "T31n1596_008:0309b15": "緣故。復云何此為是智為非智。若爾何過。若",
    "T31n1596_008:0309b16": "是智既名為智。云何不分別。若非智自性云",
    "T31n1596_008:0309b17": "何說為無分別智。故以非智亦是智偈顯示。",
    "T31n1596_008:0309b18": "此不可為智。何以故。由方便有分別智自",
    "T31n1596_008:0309b19": "性中不生故。亦非非智以方便有分別智為",
    "T31n1596_008:0309b20": "因生故。復有別義非即亦非異非智亦是智",
    "T31n1596_008:0309b21": "者。由非即緣分別中生故名非智亦非異。由",
    "T31n1596_008:0309b22": "即緣法如中生故非非智。即以前句釋後句。",
    "T31n1596_008:0309b23": "與爾炎無別。是無分別智者。非如方便智有",
    "T31n1596_008:0309b24": "能取所取生故名無分別。若於所取爾炎中。",
    "T31n1596_008:0309b25": "無別異平等平等生。是無分別。此智不住能",
    "T31n1596_008:0309b26": "取所取中。世尊於修多羅中。說一切法無分",
    "T31n1596_008:0309b27": "別。此中欲顯示此無分別故。更說偈。由說一",
    "T31n1596_008:0309b28": "切法自性離分別者謂一切法即自性無分",
    "T31n1596_008:0309b29": "別。何故如此偈言。所分別非有。以此顯示由",
    "T31n1596_008:0309c01": "所分別物非有故。若所分別非有故。即一切",
    "T31n1596_008:0309c02": "法自性無分別者。何故一切眾生不即得解",
    "T31n1596_008:0309c03": "脫。無無分別智者。即以此句顯示不得解",
    "T31n1596_008:0309c04": "脫。雖一切法自性無分別。由一切法自性無",
    "T31n1596_008:0309c05": "分別故。無有所分別。若於此中通達智生證",
    "T31n1596_008:0309c06": "見此無分別故得解脫。若通達智不生。即不",
    "T31n1596_008:0309c07": "得解脫。所說無分別智即此智有三分。今當",
    "T31n1596_008:0309c08": "顯示。"
}