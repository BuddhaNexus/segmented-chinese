{
    "T12n0374_034:0564c02": "大般涅槃經卷第三十四",
    "T12n0374_034:0564c04": "北涼天竺三藏曇無讖譯",
    "T12n0374_034:0564c05": "迦葉菩薩品第十二之二",
    "T12n0374_034:0564c06": "[0564c06] 「◎善男子！若言如來畢竟涅槃、不畢竟涅槃，",
    "T12n0374_034:0564c07": "是人不解如來意故，作如是說。善男子！是香",
    "T12n0374_034:0564c08": "山中有諸仙人五萬三千，皆於過去迦葉佛",
    "T12n0374_034:0564c09": "所，修諸功德未得正道，親近諸佛聽受正法。",
    "T12n0374_034:0564c10": "如來欲為如是人故，告阿難言：『過三月已，吾",
    "T12n0374_034:0564c11": "當涅槃。』諸天聞已，其聲展轉乃至香山。諸仙",
    "T12n0374_034:0564c12": "聞已，即生悔心，作如是言：『云何我等得生人",
    "T12n0374_034:0564c13": "中，不親近佛？諸佛如來出世甚難，如優曇花，",
    "T12n0374_034:0564c14": "我今當往至世尊所聽受正法。』善男子！爾時",
    "T12n0374_034:0564c15": "五萬三千諸仙即來我所，我時即為如應說",
    "T12n0374_034:0564c16": "法：『諸大士！色是無常。何以故？色之因緣是無",
    "T12n0374_034:0564c17": "常故，無常因生，色云何常？乃至識亦如是。』爾",
    "T12n0374_034:0564c18": "時諸仙聞是法已，即時獲得阿羅漢果。[0564c18] 「善男",
    "T12n0374_034:0564c19": "子！拘尸那竭有諸力士三十萬人，無所繫屬，",
    "T12n0374_034:0564c20": "自恃憍恣、色力命財，狂醉亂心。善男子！我為",
    "T12n0374_034:0564c21": "調伏諸力士故，告目連言：『汝當調伏如是力",
    "T12n0374_034:0564c22": "士。』時目犍連敬順我教，於五年中種種教",
    "T12n0374_034:0564c23": "化，乃至不能令一力士受法調伏。是故我復",
    "T12n0374_034:0564c24": "為彼力士告阿難言：『過三月已，吾當涅槃。』善",
    "T12n0374_034:0564c25": "男子！時諸力士聞是語已，相與集聚，平治道",
    "T12n0374_034:0564c26": "路。過三月已，我時便從毘舍離國，至拘尸那",
    "T12n0374_034:0564c27": "城，中路遙見諸力士輩，即自化身為沙門像，",
    "T12n0374_034:0564c28": "往力士所作如是言：『諸童子！作何事耶？』力",
    "T12n0374_034:0564c29": "士聞已，皆生瞋恨，作如是言：『沙門！汝今云何",
    "T12n0374_034:0565a01": "謂我等輩為童子耶？』我時語言：『汝今大眾三",
    "T12n0374_034:0565a02": "十萬人，盡其身力，不能移此微末小石，云何",
    "T12n0374_034:0565a03": "不名為童子乎？』諸力士言：『汝若謂我為童子",
    "T12n0374_034:0565a04": "者，當知汝即是大人也。』善男子！我於爾時以",
    "T12n0374_034:0565a05": "足二指，掘出此石。是諸力士見是事已，即於",
    "T12n0374_034:0565a06": "己身生輕劣想，復作是言：『沙門！汝今復能移",
    "T12n0374_034:0565a07": "徙此石，令出道不？』我言童子：『何因緣故，嚴治",
    "T12n0374_034:0565a08": "此道？』諸力士言：『沙門！汝不知耶？釋迦如來當",
    "T12n0374_034:0565a09": "由此路至娑羅林，入於涅槃。以是因緣，我等平",
    "T12n0374_034:0565a10": "治。』我時讚言：『善哉，善哉！童子！汝等已發如",
    "T12n0374_034:0565a11": "是善心，吾當為汝除去此石。』我時以手舉擲",
    "T12n0374_034:0565a12": "大石，高至阿迦尼吒。時諸力士見石在空，",
    "T12n0374_034:0565a13": "皆生驚怖，尋欲四散。我復告言：『諸力士等，汝",
    "T12n0374_034:0565a14": "今不應生恐怖心，各欲散去。』諸力士言：『沙門！",
    "T12n0374_034:0565a15": "若能救護我者，我當安住。』爾時我復以手接",
    "T12n0374_034:0565a16": "石，置之右掌。力士見已，心生歡喜，復作是言：",
    "T12n0374_034:0565a17": "『沙門！是石常耶？是無常乎？』我於爾時，以口吹",
    "T12n0374_034:0565a18": "之，石即散壞，猶如微塵。力士見已唱言：『沙門！",
    "T12n0374_034:0565a19": "是石無常。』即生愧心而自考責：『云何我等，恃",
    "T12n0374_034:0565a20": "怙自在色力命財，而生憍慢？』我知其心，即捨",
    "T12n0374_034:0565a21": "化身，還復本形而為說法。力士見已，一切皆",
    "T12n0374_034:0565a22": "發菩提之心。[0565a22] 「善男子！拘尸那竭有一工巧，名",
    "T12n0374_034:0565a23": "曰純陀，是人先於迦葉佛所，發大誓願：『釋迦",
    "T12n0374_034:0565a24": "如來入涅槃時，我當最後奉施飲食。』是故我",
    "T12n0374_034:0565a25": "於毘舍離國，顧命比丘優波摩那：『善男子！過",
    "T12n0374_034:0565a26": "三月已，吾當於彼拘尸那竭娑羅雙樹，入般涅",
    "T12n0374_034:0565a27": "槃。汝可往告純陀令知。』善男子！王舍城中有",
    "T12n0374_034:0565a28": "五通仙，名須跋陀，年百二十，常自稱是一切",
    "T12n0374_034:0565a29": "智人，生大憍慢，已於過去無量佛所，種諸善",
    "T12n0374_034:0565b01": "根，我亦為欲調伏彼故，告阿難言：『過三月已，",
    "T12n0374_034:0565b02": "吾當涅槃。須跋聞已，當來我所，生信敬心，我",
    "T12n0374_034:0565b03": "當為彼說種種法，其人聞已，當得盡漏。』[0565b03] 「善男",
    "T12n0374_034:0565b04": "子！羅閱耆王頻婆娑羅，其王太子名曰善見，",
    "T12n0374_034:0565b05": "業因緣故，生惡逆心，欲害其父，而不得便。爾",
    "T12n0374_034:0565b06": "時惡人提婆達多，亦因過去業因緣故，復於",
    "T12n0374_034:0565b07": "我所生不善心，欲害於我，即修五通，不久獲",
    "T12n0374_034:0565b08": "得，與善見太子共為親厚。為太子故，現作種",
    "T12n0374_034:0565b09": "種神通之事，從非門出、從門而入，從門而出、",
    "T12n0374_034:0565b10": "非門而入，或時示現象馬牛羊、男女之身。善",
    "T12n0374_034:0565b11": "見太子見已，即生愛心、喜心、敬信之心，為是",
    "T12n0374_034:0565b12": "事故，嚴設種種供養之具而供養之，又復白",
    "T12n0374_034:0565b13": "言：『大師，聖人。我今欲見曼陀羅花。』時調婆",
    "T12n0374_034:0565b14": "達多即便往至三十三天，從彼天人而求索",
    "T12n0374_034:0565b15": "之，其福盡故，都無與者。既不得花，作是思惟：",
    "T12n0374_034:0565b16": "『曼陀羅樹，無我、我所，我若自取，當有何罪？』即",
    "T12n0374_034:0565b17": "前欲取，便失神通，還見己身，在王舍城。心生",
    "T12n0374_034:0565b18": "慚愧，不能復見善見太子，復作是念：『我今當",
    "T12n0374_034:0565b19": "往至如來所，求索大眾。佛若聽者，我當隨意",
    "T12n0374_034:0565b20": "教詔&#x52C5;使舍利弗等。』爾時提婆達多便來我",
    "T12n0374_034:0565b21": "所，作如是言：『唯願如來，以此大眾付囑於我，",
    "T12n0374_034:0565b22": "我當種種說法教化，令其調伏。』我言癡人：『舍",
    "T12n0374_034:0565b23": "利弗等聰明大智，世所信伏。我猶不以大眾",
    "T12n0374_034:0565b24": "付囑，況汝癡人，食唾者乎？』時提婆達，復於我",
    "T12n0374_034:0565b25": "所倍生惡心，作如是言：『瞿曇！汝今雖復調伏",
    "T12n0374_034:0565b26": "大眾，勢亦不久，當見磨滅。』作是語已，大地即",
    "T12n0374_034:0565b27": "時六返震動，提婆達多尋時躄地，於其身邊，",
    "T12n0374_034:0565b28": "出大暴風吹諸塵土，而污坌之。提婆達多見",
    "T12n0374_034:0565b29": "惡相已，復作是言：『若我此身現世必入阿鼻",
    "T12n0374_034:0565c01": "地獄，我要當報如是大怨。』時提婆達多，尋起",
    "T12n0374_034:0565c02": "往至善見太子所，善見見已即問：『聖人！何故",
    "T12n0374_034:0565c03": "顏容憔悴，有憂色耶？』提婆達言：『我常如是，汝",
    "T12n0374_034:0565c04": "不知乎？』善見答言：『願說其意何因緣爾？』提",
    "T12n0374_034:0565c05": "婆達言：『我今與汝極成親愛，外人罵汝以為",
    "T12n0374_034:0565c06": "非理，我聞是事，豈得不憂？』善見太子復作是",
    "T12n0374_034:0565c07": "言：『國人云何罵辱於我？』提婆達言：『國人罵汝",
    "T12n0374_034:0565c08": "為未生怨。』善見復言：『何故名我為未生怨？誰",
    "T12n0374_034:0565c09": "作此名？』提婆達言：『汝未生時，一切相師皆作",
    "T12n0374_034:0565c10": "是言，是兒生已當殺其父。是故外人皆悉號",
    "T12n0374_034:0565c11": "汝為未生怨。一切內人，護汝心故，謂為善見。",
    "T12n0374_034:0565c12": "韋提夫人聞是語已，既生汝身於高樓上，棄",
    "T12n0374_034:0565c13": "之於地，壞汝一指。以是因緣，人復號汝為婆",
    "T12n0374_034:0565c14": "羅留枝。我聞是已，心生愁憒，而復不能向汝",
    "T12n0374_034:0565c15": "說之。』提婆達多以如是等種種惡事，教令殺",
    "T12n0374_034:0565c16": "父：『若汝殺父，我亦能殺瞿曇沙門。』善見太子",
    "T12n0374_034:0565c17": "問一大臣，名曰雨行：『大王何故為我立字作",
    "T12n0374_034:0565c18": "未生怨？』大臣即為說其本末，如提婆達所說",
    "T12n0374_034:0565c19": "無異。善見聞已，即與大臣收其父王，閉之城",
    "T12n0374_034:0565c20": "外，以四種兵而守衛之。韋提夫人聞是事已，",
    "T12n0374_034:0565c21": "即至王所，諸守王人，遮不聽入。爾時夫人生",
    "T12n0374_034:0565c22": "瞋恚心，便呵罵之。時諸守人即告太子：『大王！",
    "T12n0374_034:0565c23": "夫人欲得往見父王，不審聽不？』善見聞已，復",
    "T12n0374_034:0565c24": "生瞋嫌，即往母所，前牽母髮，拔刀欲斫。爾時",
    "T12n0374_034:0565c25": "耆婆白言：『大王！有國已來，罪雖極重，不及女",
    "T12n0374_034:0565c26": "人，況所生母？』善見太子聞是語已，為耆婆故，",
    "T12n0374_034:0565c27": "即便放捨。遮斷父王衣服臥具、飲食湯藥，過",
    "T12n0374_034:0565c28": "七日已，王命便終。善見太子見父喪已，方生",
    "T12n0374_034:0565c29": "悔心，雨行大臣復以種種惡邪之法而為說",
    "T12n0374_034:0566a01": "之：『大王！一切業行都無有罪，何故今者而生",
    "T12n0374_034:0566a02": "悔心？』耆婆復言：『大王！當知如是業者，罪兼二",
    "T12n0374_034:0566a03": "種：一者殺害父王，二者殺須陀洹。如是罪",
    "T12n0374_034:0566a04": "者，除佛更無能除滅者。』善見王言：『如來清淨，",
    "T12n0374_034:0566a05": "無有穢濁，我等罪人，云何得見？』善男子！我知",
    "T12n0374_034:0566a06": "是事，故告阿難：『過三月已，吾當涅槃。善見聞",
    "T12n0374_034:0566a07": "已，即來我所，我為說法，重罪得薄，獲無根信。』",
    "T12n0374_034:0566a08": "善男子！我諸弟子聞是說已，不解我意，故作",
    "T12n0374_034:0566a09": "是言：『如來定說畢竟涅槃。』◎",
    "T12n0374_034:0566a10": "[0566a10] 「◎善男子！菩薩二種：一者實義，二者假名。假",
    "T12n0374_034:0566a11": "名菩薩，聞我三月當入涅槃，皆生退心，而作是",
    "T12n0374_034:0566a12": "言：『如其如來無常不住，我等何為為是事故，",
    "T12n0374_034:0566a13": "無量世中受大苦惱？如來世尊成就具足無量",
    "T12n0374_034:0566a14": "功德，尚不能壞如是死魔，況我等輩當能壞",
    "T12n0374_034:0566a15": "耶？』善男子！是故我為如是菩薩而作是言：『如",
    "T12n0374_034:0566a16": "來常住無有變易。』善男子！我諸弟子聞是說",
    "T12n0374_034:0566a17": "已，不解我意，定言如來終不畢竟入於涅槃。",
    "T12n0374_034:0566a18": "[0566a18] 「善男子！有諸眾生，生於斷見，作如是言：『一切",
    "T12n0374_034:0566a19": "眾生身滅之後，善惡之業無有受者。』我為是",
    "T12n0374_034:0566a20": "人，作如是言：『善惡果報，實有受者。』云何知有？",
    "T12n0374_034:0566a21": "善男子！過去之世拘尸那竭，有王名曰善見，",
    "T12n0374_034:0566a22": "作童子時經八萬四千歲，作太子時八萬四",
    "T12n0374_034:0566a23": "千歲，及登王位亦八萬四千歲。於獨處坐，作",
    "T12n0374_034:0566a24": "是思惟：『眾生薄福，壽命短促，常有四怨，而隨",
    "T12n0374_034:0566a25": "逐之，不自覺知，猶故放逸。是故我當出家修",
    "T12n0374_034:0566a26": "道，斷絕四怨：生、老、病、死。』即&#x52C5;有司，於其城外，",
    "T12n0374_034:0566a27": "作七寶堂。作已便告群臣、百官、宮內妃后、諸",
    "T12n0374_034:0566a28": "子眷屬：『汝等當知，我欲出家，能見聽不？』爾時",
    "T12n0374_034:0566a29": "大臣及其眷屬各作是言：『善哉，大王！今正是",
    "T12n0374_034:0566b01": "時。』時善見王，將一使人，獨住堂上，復經八萬",
    "T12n0374_034:0566b02": "四千年中，修習慈心。是慈因緣，於後八萬四",
    "T12n0374_034:0566b03": "千世中次第得作轉輪聖王，三十世中作釋",
    "T12n0374_034:0566b04": "提桓因，無量世中作諸小王。善男子！爾時善",
    "T12n0374_034:0566b05": "見豈異人乎？莫作斯觀，即我身是。善男子！我",
    "T12n0374_034:0566b06": "諸弟子聞是說已，不解我意，唱言如來定說",
    "T12n0374_034:0566b07": "有我及有我所。[0566b07] 「又我一時為諸眾生說言：『我",
    "T12n0374_034:0566b08": "者即是性也，所謂內外因緣、十二因緣、眾生、",
    "T12n0374_034:0566b09": "五陰，心界、世間、功德、業行、自在天，世，即名為",
    "T12n0374_034:0566b10": "我。』我諸弟子聞是說已，不解我意，唱言如來",
    "T12n0374_034:0566b11": "定說有我。[0566b11] 「善男子！復於異時，有一比丘，來",
    "T12n0374_034:0566b12": "至我所，作如是言：『世尊！云何名我？誰是我耶？",
    "T12n0374_034:0566b13": "何緣故我？』我時即為比丘說言：『比丘！無我、我",
    "T12n0374_034:0566b14": "所。眼者即是本無今有，已有還無。其生之時，",
    "T12n0374_034:0566b15": "無所從來，及其滅時，亦無所至，雖有業果，無",
    "T12n0374_034:0566b16": "有作者，無有捨陰及受陰者。如汝所問，云何",
    "T12n0374_034:0566b17": "我者？我即期也。誰是我者？即是業也。何緣我",
    "T12n0374_034:0566b18": "者？即是愛也。比丘！譬如二手相拍，聲出其中。",
    "T12n0374_034:0566b19": "我亦如是，眾生、業、愛三因緣故，名之為我。比",
    "T12n0374_034:0566b20": "丘！一切眾生，色不是我、我中無色、色中無我，",
    "T12n0374_034:0566b21": "乃至識亦如是。比丘！諸外道輩雖說有我，終",
    "T12n0374_034:0566b22": "不離陰，若說離陰別有我者，無有是處。一切",
    "T12n0374_034:0566b23": "眾生，行如幻化、熱時之焰。比丘！五陰皆是無",
    "T12n0374_034:0566b24": "常、無樂、無我、無淨。善男子！爾時多有無量比",
    "T12n0374_034:0566b25": "丘，觀此五陰，無我、我所，得阿羅漢果。』善男",
    "T12n0374_034:0566b26": "子！我諸弟子聞是說已，不解我意，唱言如來",
    "T12n0374_034:0566b27": "定說無我。",
    "T12n0374_034:0566b28": "[0566b28] 「善男子！我於經中復作是言：『三事和合，得受",
    "T12n0374_034:0566b29": "是身：一父、二母、三者中陰；是三和合，得受是",
    "T12n0374_034:0566c01": "身。』或時復說：『阿那含人現般涅槃，或於中陰",
    "T12n0374_034:0566c02": "入般涅槃。』或復說言：『中陰身根，具足明了，皆",
    "T12n0374_034:0566c03": "因往業，如淨醍醐。』善男子！我或時說：『弊惡眾",
    "T12n0374_034:0566c04": "生，所受中陰，如世間中&#x9E81;&#x6F81;氀褐。純善眾生",
    "T12n0374_034:0566c05": "所受中陰，如波羅奈所出白[疊*毛]。』我諸弟子聞",
    "T12n0374_034:0566c06": "是說已，不解我意，唱言如來說有中陰。[0566c06] 「善男",
    "T12n0374_034:0566c07": "子！我復為彼逆罪眾生，而作是言：『造五逆者，",
    "T12n0374_034:0566c08": "捨身直入阿鼻地獄。』我復說言：『曇摩留枝比",
    "T12n0374_034:0566c09": "丘，捨身直入阿鼻地獄，於其中間無止宿處。』",
    "T12n0374_034:0566c10": "我復為彼犢子梵志說言：『梵志！若有中陰，則",
    "T12n0374_034:0566c11": "有六有。』我復說言：『無色眾生，無有中陰。』善男",
    "T12n0374_034:0566c12": "子，我諸弟子聞是說已，不解我意，唱言佛說",
    "T12n0374_034:0566c13": "定無中陰。",
    "T12n0374_034:0566c14": "[0566c14] 「善男子！我於經中，復說有退。何以故？因於無",
    "T12n0374_034:0566c15": "量懈怠、懶惰諸比丘等不修道故，說退五種：",
    "T12n0374_034:0566c16": "一者樂於多事、二者樂說世事、三者樂於睡",
    "T12n0374_034:0566c17": "眠、四者樂近在家、五者樂多遊行，以是因緣",
    "T12n0374_034:0566c18": "令比丘退。說退因緣復有二種：一內、二外。阿",
    "T12n0374_034:0566c19": "羅漢人雖離內因，不離外因，以外因緣故則",
    "T12n0374_034:0566c20": "生煩惱，生煩惱故，則便退失。復有比丘，名曰",
    "T12n0374_034:0566c21": "瞿坻，六返退失，退已慚愧，復更進修，第七即",
    "T12n0374_034:0566c22": "得，得已恐失，以刀自害。我復或說有時解脫，",
    "T12n0374_034:0566c23": "或說六種阿羅漢等。我諸弟子聞是說已，不",
    "T12n0374_034:0566c24": "解我意，唱言如來定說有退。[0566c24] 「善男子！經中",
    "T12n0374_034:0566c25": "復說，譬如焦炭，不還為木，亦如瓶壞，更無瓶",
    "T12n0374_034:0566c26": "用；煩惱亦爾，阿羅漢斷，終不還生。亦說眾生",
    "T12n0374_034:0566c27": "生煩惱因，凡有三種：一者未斷煩惱、二者不",
    "T12n0374_034:0566c28": "斷因緣、三者不善思惟。而阿羅漢無二因緣，",
    "T12n0374_034:0566c29": "謂斷煩惱無不善思惟。善男子！我諸弟子聞",
    "T12n0374_034:0567a01": "是說已，不解我意，唱言如來定說無退。",
    "T12n0374_034:0567a02": "[0567a02] 「善男子！我於經中說如來身，凡有二種：一者",
    "T12n0374_034:0567a03": "生身、二者法身。言生身者，即是方便應化之",
    "T12n0374_034:0567a04": "身。如是身者，可得言是生老病死、長短黑白、",
    "T12n0374_034:0567a05": "是此是彼、是學無學。我諸弟子聞是說已，不",
    "T12n0374_034:0567a06": "解我意，唱言如來定說佛身是有為法。法身",
    "T12n0374_034:0567a07": "即是常樂我淨，永離一切生老病死、非白非",
    "T12n0374_034:0567a08": "黑、非長非短、非此非彼、非學非無學。若佛出",
    "T12n0374_034:0567a09": "世及不出世，常住不動，無有變易。善男子！我",
    "T12n0374_034:0567a10": "諸弟子聞是說已，不解我意，唱言如來定說",
    "T12n0374_034:0567a11": "佛身是無為法。",
    "T12n0374_034:0567a12": "[0567a12] 「善男子！我經中說：『云何名為十二因緣？從無",
    "T12n0374_034:0567a13": "明生行，從行生識，從識生名色，從名色生六",
    "T12n0374_034:0567a14": "入，從六入生觸，從觸生受，從受生愛，從愛生",
    "T12n0374_034:0567a15": "取，從取生有，從有生生，從生則有老死憂苦。』",
    "T12n0374_034:0567a16": "善男子！我諸弟子聞是說已，不解我意，唱言",
    "T12n0374_034:0567a17": "如來說十二緣定是有為。我又一時告喻比",
    "T12n0374_034:0567a18": "丘，而作是言：『十二因緣有佛無佛，性相常住。",
    "T12n0374_034:0567a19": "善男子！有十二緣不從緣生，有從緣生。非十",
    "T12n0374_034:0567a20": "二緣有從緣生，亦十二緣有非緣生非十二",
    "T12n0374_034:0567a21": "緣有。十二緣非緣生者，謂未來世十二支",
    "T12n0374_034:0567a22": "也。有從緣生非十二緣者，謂阿羅漢所有五",
    "T12n0374_034:0567a23": "陰。有從緣生亦十二緣者，謂凡夫人所有五",
    "T12n0374_034:0567a24": "陰。十二因緣有非緣生非十二緣者，謂虛空",
    "T12n0374_034:0567a25": "涅槃。』善男子！我諸弟子聞是說已，不解我意，",
    "T12n0374_034:0567a26": "唱言如來說十二緣，定是無為。",
    "T12n0374_034:0567a27": "[0567a27] 「善男子！我經中說：『一切眾生作善惡業，捨身",
    "T12n0374_034:0567a28": "之時，四大於此即時散壞，純善業者心即上",
    "T12n0374_034:0567a29": "行，純惡業者心即下行。』善男子！我諸弟子聞",
    "T12n0374_034:0567b01": "是說已，不解我意，唱言如來說心定常。善男",
    "T12n0374_034:0567b02": "子！我於一時為頻婆娑羅王而作是言：『大",
    "T12n0374_034:0567b03": "王！當知色是無常。何以故？從無常因而得生",
    "T12n0374_034:0567b04": "故。是色若從無常因生，智者云何說言是常？",
    "T12n0374_034:0567b05": "若色是常，不應壞滅，生諸苦惱。今見是色散",
    "T12n0374_034:0567b06": "滅破壞，是故當知色是無常，乃至識亦如是。』",
    "T12n0374_034:0567b07": "善男子！我諸弟子聞是說已，不解我意，唱言",
    "T12n0374_034:0567b08": "如來說心定斷。[0567b08] 「善男子！我經中說：『我諸弟子",
    "T12n0374_034:0567b09": "受諸香花、金銀寶物、妻子奴婢、八不淨物，獲得",
    "T12n0374_034:0567b10": "正道，得正道已，亦不捨離。』我諸弟子聞是說",
    "T12n0374_034:0567b11": "已，不解我意，定言如來說受五欲，不妨聖道。",
    "T12n0374_034:0567b12": "又我一時復作是說：『在家之人得正道者，無",
    "T12n0374_034:0567b13": "有是處。』善男子！我諸弟子聞是說已，不解我",
    "T12n0374_034:0567b14": "意，唱言如來說受五欲，定遮正道。",
    "T12n0374_034:0567b15": "[0567b15] 「善男子！我經中說：『遠離煩惱未得解脫，猶如",
    "T12n0374_034:0567b16": "欲界修習世間第一法也。』善男子！我諸弟子",
    "T12n0374_034:0567b17": "聞作是說，不解我意，唱言如來說第一法唯",
    "T12n0374_034:0567b18": "是欲界。又復我說：『暖法、頂法、忍法、世間第",
    "T12n0374_034:0567b19": "一法，在於初禪至第四禪。』我諸弟子聞是說",
    "T12n0374_034:0567b20": "已，不解我意，唱言如來說如是法在於色界。",
    "T12n0374_034:0567b21": "又復我說：『諸外道等，先已得斷四禪煩惱，修",
    "T12n0374_034:0567b22": "習暖法、頂法、忍法、世第一法，觀四真諦，得阿",
    "T12n0374_034:0567b23": "那含果。』我諸弟子聞是說已，不解我意，唱言",
    "T12n0374_034:0567b24": "如來說第一法在無色界。[0567b24] 「善男子，我經中說：",
    "T12n0374_034:0567b25": "『四種施中，有三種淨：一者施主信因、信果、信",
    "T12n0374_034:0567b26": "施，受者不信、因、果與施；二者受者信因、果、",
    "T12n0374_034:0567b27": "施，施主不信因、果及施；三者施主受者，二俱",
    "T12n0374_034:0567b28": "有信；四者施主受者二俱不信。是四種施，初",
    "T12n0374_034:0567b29": "三種淨。』我諸弟子聞是說已，不解我意，唱言",
    "T12n0374_034:0567c01": "如來說施唯意。善男子，我於一時復作是說：",
    "T12n0374_034:0567c02": "『施者施時以五事施。何等為五？一者施色、二",
    "T12n0374_034:0567c03": "者施力、三者施安、四者施命、五者施辯，以是",
    "T12n0374_034:0567c04": "因緣，施主還得五事果報。』我諸弟子聞是說",
    "T12n0374_034:0567c05": "已，不解我意，唱言佛說施即五陰。",
    "T12n0374_034:0567c06": "[0567c06] 「善男子！我於一時宣說：『涅槃即是遠離，煩惱",
    "T12n0374_034:0567c07": "永盡，滅無遺餘。猶如燈滅，更無法生，涅槃亦",
    "T12n0374_034:0567c08": "爾。言虛空者，即無所有，譬如世間無所有故，",
    "T12n0374_034:0567c09": "名為虛空。非智緣滅，即無所有。如其有者，應",
    "T12n0374_034:0567c10": "有因緣。有因緣故，應有盡滅。以其無故，無有",
    "T12n0374_034:0567c11": "盡滅。』我諸弟子聞是說已，不解我意，唱言佛",
    "T12n0374_034:0567c12": "說無三無為。[0567c12] 「善男子，我於一時，為目乾連而",
    "T12n0374_034:0567c13": "作是言：『目連！夫涅槃者，即是章句、即是足跡、",
    "T12n0374_034:0567c14": "是畢竟處、是無所畏、即是大師、即是大果、是",
    "T12n0374_034:0567c15": "畢竟智、即是大忍無礙三昧、是大法界、是甘",
    "T12n0374_034:0567c16": "露味、即是難見。目連！若說無涅槃者，云何有",
    "T12n0374_034:0567c17": "人生誹謗者墮於地獄？』善男子！我諸弟子聞",
    "T12n0374_034:0567c18": "是說已，不解我意，唱言如來說有涅槃。[0567c18] 「復於",
    "T12n0374_034:0567c19": "一時，我為目連而作是說：『目連！眼不牢固，至",
    "T12n0374_034:0567c20": "身亦爾皆不牢固，不牢固故，名為虛空。食下",
    "T12n0374_034:0567c21": "迴轉，消化之處，一切音聲，皆名虛空。』我諸弟",
    "T12n0374_034:0567c22": "子聞是說已，不解我意，唱言如來決定說有",
    "T12n0374_034:0567c23": "虛空無為。[0567c23] 「復於一時為目連說：『目連！有人未",
    "T12n0374_034:0567c24": "得須陀洹果住忍法時，斷於無量三惡道報，",
    "T12n0374_034:0567c25": "當知不從智緣而滅。』我諸弟子聞是說已，不",
    "T12n0374_034:0567c26": "解我意，唱言如來決定說有非智緣滅。",
    "T12n0374_034:0567c27": "[0567c27] 「善男子！我又一時為跋波比丘說：『跋波！若比",
    "T12n0374_034:0567c28": "丘觀色已，若過去、若未來、若現在，若近、若遠、",
    "T12n0374_034:0567c29": "若&#x9E81;、若細，如是等色，非我、我所。若有比丘如",
    "T12n0374_034:0568a01": "是觀已，能斷色愛。』跋波又言：『云何名色？』我言：",
    "T12n0374_034:0568a02": "『四大名色，四陰名名。』我諸弟子聞是說已，不",
    "T12n0374_034:0568a03": "解我意，唱言如來決定說言，色是四大。[0568a03] 「善男",
    "T12n0374_034:0568a04": "子，我復說言：『譬如因鏡，則有像現。色亦如是，",
    "T12n0374_034:0568a05": "因四大造，所謂&#x9E81;細、&#x6F81;滑、青黃赤白、長短方",
    "T12n0374_034:0568a06": "圓、斜角輕重、寒熱飢渴、煙雲塵霧，是名造色，",
    "T12n0374_034:0568a07": "猶如響像。』我諸弟子聞是說已，不解我意，唱",
    "T12n0374_034:0568a08": "言如來說有四大則有造色，或有四大無有",
    "T12n0374_034:0568a09": "造色。[0568a09] 「善男子！往昔一時，菩提王子作如是言：",
    "T12n0374_034:0568a10": "『若有比丘護持禁戒，若發惡心，當知是時失",
    "T12n0374_034:0568a11": "比丘戒。』我時語言：『菩提王子！戒有七種，從於",
    "T12n0374_034:0568a12": "身口、有無作色。以是無作色因緣故，其心雖",
    "T12n0374_034:0568a13": "在惡無記中，不名失戒，猶名持戒。以何因緣",
    "T12n0374_034:0568a14": "名無作色？非異色因，不作異色因果。』善男子！",
    "T12n0374_034:0568a15": "我諸弟子聞是說已，不解我意，唱言佛說有",
    "T12n0374_034:0568a16": "無作色。[0568a16] 「善男子！我於餘經作如是言：『戒者即",
    "T12n0374_034:0568a17": "是遮制惡法，若不作惡是名持戒。』我諸弟子",
    "T12n0374_034:0568a18": "聞是說已，不解我意，唱言如來決定宣說，無",
    "T12n0374_034:0568a19": "無作色。",
    "T12n0374_034:0568a20": "[0568a20] 「善男子，我於經中作如是說：『聖人色陰乃至",
    "T12n0374_034:0568a21": "識陰，皆是無明因緣所出。一切凡夫亦復如",
    "T12n0374_034:0568a22": "是，從無明生愛，當知是愛即是無明；從愛生",
    "T12n0374_034:0568a23": "取，當知是取即無明愛；從取生有，是有即是",
    "T12n0374_034:0568a24": "無明愛取；從有生受，當知是受即是行有；從",
    "T12n0374_034:0568a25": "受因緣生於名色、無明、愛取、有行、受、觸、識、六入",
    "T12n0374_034:0568a26": "等，是故受者即十二支。』善男子！我諸弟子",
    "T12n0374_034:0568a27": "聞是說已，不解我意，唱言如來說無心數。[0568a27] 「善",
    "T12n0374_034:0568a28": "男子，我於經中作如是說：『從眼、色、明、惡欲等",
    "T12n0374_034:0568a29": "四，則生眼識。言惡欲者，即是無明。欲性求時，",
    "T12n0374_034:0568b01": "即名為愛。愛因緣取，取名為業。業因緣識，識",
    "T12n0374_034:0568b02": "緣名色，名色緣六入，六入緣觸，觸緣想、受、愛、",
    "T12n0374_034:0568b03": "信、精進、定慧。如是等法，因觸而生，然非是觸。』",
    "T12n0374_034:0568b04": "善男子！我諸弟子聞是說已，不解我意，唱言",
    "T12n0374_034:0568b05": "如來說有心數。",
    "T12n0374_034:0568b06": "[0568b06] 「善男子！我或時說，唯有一有；或說二、三、四、五",
    "T12n0374_034:0568b07": "六七八九，至二十五。我諸弟子聞是說已，不",
    "T12n0374_034:0568b08": "解我意，唱言如來說有五有，或言六有。[0568b08] 「善男",
    "T12n0374_034:0568b09": "子，我往一時住迦毘羅衛尼拘陀林時，釋摩",
    "T12n0374_034:0568b10": "男來至我所，作如是言：『云何名為優婆塞也？』",
    "T12n0374_034:0568b11": "我即為說：『若有善男子、善女人，諸根完具，受",
    "T12n0374_034:0568b12": "三歸依，是則名為優婆塞也。』釋摩男言：『世尊！",
    "T12n0374_034:0568b13": "云何名為一分優婆塞？』我言：『摩男！若受三歸",
    "T12n0374_034:0568b14": "及受一戒，是名一分優婆塞也。』我諸弟子聞",
    "T12n0374_034:0568b15": "是說已，不解我意，唱言如來說優婆塞戒不",
    "T12n0374_034:0568b16": "具受得。[0568b16] 「善男子！我於一時住恒河邊，爾時迦",
    "T12n0374_034:0568b17": "旃延來至我所，作如是言：『世尊！我教眾生令",
    "T12n0374_034:0568b18": "受齋法，或一日、或一夜、或一時、或一念，如是",
    "T12n0374_034:0568b19": "之人，成齋不耶？』我言：『比丘！是人得善，不名得",
    "T12n0374_034:0568b20": "齋。』我諸弟子聞是說已，不解我意，唱言如來",
    "T12n0374_034:0568b21": "說八戒齋具受乃得。◎",
    "T12n0374_034:0568b22": "[0568b22] 「◎善男子！我於經中作如是說：『若有比丘犯",
    "T12n0374_034:0568b23": "四重已，不名比丘，名破比丘、亡失比丘，不復",
    "T12n0374_034:0568b24": "能生善牙種子。譬如焦種不生果實，如多羅",
    "T12n0374_034:0568b25": "樹，頭若斷壞，則不生果。犯重比丘亦復如是。』",
    "T12n0374_034:0568b26": "我諸弟子聞是說已，不解我意，唱言如來說，",
    "T12n0374_034:0568b27": "諸比丘犯重禁已，失比丘戒。[0568b27] 「善男子！我於經",
    "T12n0374_034:0568b28": "中為純陀說：『四種比丘，一者畢竟到道、二者示",
    "T12n0374_034:0568b29": "道、三者受道、四者污道，犯四重者即是污道。』",
    "T12n0374_034:0568c01": "我諸弟子聞是說已，不解我意，唱言如來說",
    "T12n0374_034:0568c02": "諸比丘犯四重已，不失禁戒。[0568c02] 「善男子！我於經",
    "T12n0374_034:0568c03": "中告諸比丘：『一乘、一道、一行、一緣，如是一乘",
    "T12n0374_034:0568c04": "乃至一緣，能為眾生作大寂靜，永斷一切繫",
    "T12n0374_034:0568c05": "縛、愁苦、苦及苦因，令一切眾到於一有。』我諸",
    "T12n0374_034:0568c06": "弟子聞是說已，不解我意，唱言如來說須陀",
    "T12n0374_034:0568c07": "洹乃至阿羅漢人皆得佛道。[0568c07] 「善男子！我於經",
    "T12n0374_034:0568c08": "中說：『須陀洹人，人間天上七返往來，便般涅",
    "T12n0374_034:0568c09": "槃。斯陀含人，一受人天，便般涅槃。阿那含人，",
    "T12n0374_034:0568c10": "凡有五種，或有中間般涅槃者，乃至上流般",
    "T12n0374_034:0568c11": "涅槃者。阿羅漢人凡有二種，一者現在、二者",
    "T12n0374_034:0568c12": "未來，現在亦斷煩惱五陰，未來亦斷煩惱五",
    "T12n0374_034:0568c13": "陰。』我諸弟子聞是說已，不解我意，唱言如來",
    "T12n0374_034:0568c14": "說須陀洹至阿羅漢不得佛道。[0568c14] 「善男子！我於",
    "T12n0374_034:0568c15": "此經說言：『佛性具有六事：一常、二實、三真、四",
    "T12n0374_034:0568c16": "善、五淨、六可見。』我諸弟子聞是說已，不解我",
    "T12n0374_034:0568c17": "意，唱言佛說，眾生佛性離眾生有。[0568c17] 「善男子！我",
    "T12n0374_034:0568c18": "又說言：『眾生佛性猶如虛空，虛空者非過去、",
    "T12n0374_034:0568c19": "非未來、非現在、非內、非外，非是色、聲、香、味、觸",
    "T12n0374_034:0568c20": "攝，佛性亦爾。』我諸弟子聞是說已，不解我意，",
    "T12n0374_034:0568c21": "唱言佛說，眾生佛性離眾生有。[0568c21] 「善男子！我又",
    "T12n0374_034:0568c22": "復說：『眾生佛性，猶如貧女宅中寶藏，力士額",
    "T12n0374_034:0568c23": "上金剛寶珠，轉輪聖王甘露之泉。』我諸弟子",
    "T12n0374_034:0568c24": "聞是說已，不解我意，唱言佛說，眾生佛性離",
    "T12n0374_034:0568c25": "眾生有。[0568c25] 「善男子！我又復說：『犯四重禁、一闡提",
    "T12n0374_034:0568c26": "人、謗方等經、作五逆罪，皆有佛性。如是眾生",
    "T12n0374_034:0568c27": "都無善法，佛性是善。』我諸弟子聞是說已，不",
    "T12n0374_034:0568c28": "解我意，唱言佛說，眾生佛性離眾生有。[0568c28] 「善男",
    "T12n0374_034:0568c29": "子！我又復說：『眾生者即是佛性。何以故？若",
    "T12n0374_034:0569a01": "離眾生，不得阿耨多羅三藐三菩提。是故我",
    "T12n0374_034:0569a02": "與波斯匿王說於象喻，如盲說象，雖不得象，",
    "T12n0374_034:0569a03": "然不離象。眾生說色乃至說識是佛性者，亦",
    "T12n0374_034:0569a04": "復如是，雖非佛性，非不佛性。如我為王說箜",
    "T12n0374_034:0569a05": "篌喻，佛性亦爾。』善男子！我諸弟子聞是說已，",
    "T12n0374_034:0569a06": "不解我意，作種種說。如盲問乳，佛性亦爾，以",
    "T12n0374_034:0569a07": "是因緣，或有說言犯四重禁、謗方等經、作五逆",
    "T12n0374_034:0569a08": "罪、一闡提等，悉有佛性，或說言無。[0569a08] 「善男子，我",
    "T12n0374_034:0569a09": "於處處經中說言：『一人出世多人利益，一國",
    "T12n0374_034:0569a10": "土中二轉輪王，一世界中二佛出世，無有是",
    "T12n0374_034:0569a11": "處。一四天下，八四天王乃至二他化自在天，",
    "T12n0374_034:0569a12": "亦無是處。』然我乃說：『從閻浮提、阿鼻地獄，上",
    "T12n0374_034:0569a13": "至阿迦膩吒天。』我諸弟子聞是說已，不解我",
    "T12n0374_034:0569a14": "意，唱言佛說，無十方佛。我亦於諸大乘經中",
    "T12n0374_034:0569a15": "說有十方佛。◎"
}