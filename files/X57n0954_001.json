{
    "X57n0954_001:0054b06": "三千有門頌略解",
    "X57n0954_001:0054b08": "明佛隴沙門　真覺　解",
    "X57n0954_001:0054b09": "靈峰後學　智旭　較",
    "X57n0954_001:0054b10": "大經云。生生不可說。乃至不生不生不可說。何",
    "X57n0954_001:0054b11": "有三千之頌耶。然亦有因緣故。亦可得說。如其",
    "X57n0954_001:0054b12": "不說。何以知不可說。說不可說。二皆悉檀。是故",
    "X57n0954_001:0054b13": "陳忠肅公。乘一時可說之機。說不可說頌。此頌",
    "X57n0954_001:0054b14": "言簡意高。理深旨備。誠法門之關鍵也。行者幸",
    "X57n0954_001:0054b15": "以此為修心之要焉。",
    "X57n0954_001:0054b16": "萬曆甲申歲仲秋三日下筆故敘",
    "X57n0954_001:0054b17": "原夫三德秘藏。非有非空。雙非空有。而題稱有者。",
    "X57n0954_001:0054b18": "所謂秘藏不可思議也。若曰般若纖塵不立。則非",
    "X57n0954_001:0054b19": "此空。若曰解脫萬法悉備。則非此假。若曰法身不",
    "X57n0954_001:0054b20": "即兩邊。則非此中。何者。空有分張。是可思議。非圓",
    "X57n0954_001:0054b21": "三德。何名秘藏。故於圓有。有即是空。不唯即空。亦",
    "X57n0954_001:0054b22": "乃即中。故於圓空。空即是中。不惟即中。亦乃即假。",
    "X57n0954_001:0054b23": "故於圓中。不惟雙遮。而復雙照。所謂舉一即三。言",
    "X57n0954_001:0054b24": "三即一。若世伊三點。首羅三目。不縱不橫。非並非",
    "X57n0954_001:0054c01": "別。不可思議。是今秘藏也。故題稱有。意實在茲。豈",
    "X57n0954_001:0054c02": "同偏教所云有哉。釋此有二。一開釋。二合釋。開釋",
    "X57n0954_001:0054c03": "又四。一釋頌。二釋門。三釋有。四釋三千。釋頌又二。",
    "X57n0954_001:0054c04": "一孤應釋。二通別釋。孤應者。應。謂應頌。應長行而",
    "X57n0954_001:0054c05": "頌也。如諸經中。先長行。後偈頌。亦如此方先敘後",
    "X57n0954_001:0054c06": "銘之類。孤。謂孤起。有不頌長行而自起者。有無長",
    "X57n0954_001:0054c07": "文而自起者。俱曰孤起。此頌前雖無文。蓋頌止觀",
    "X57n0954_001:0054c08": "圓初門也。宜屬應頌。據今單行。亦孤起攝。應頌孤",
    "X57n0954_001:0054c09": "起。皆為通頌。有門所以。為別頌也。二通別釋者。頌",
    "X57n0954_001:0054c10": "之一字。為通。頌上四字。為別。通者。通經律論故。如",
    "X57n0954_001:0054c11": "示法華頌華嚴頌等。故通。別者。別在此頌。不通餘",
    "X57n0954_001:0054c12": "故。如云華嚴頌非法華頌等。故別。以別待通。無通",
    "X57n0954_001:0054c13": "不別。以通對別。無別不通。通別釋題。一家矩則。永",
    "X57n0954_001:0054c14": "殊他解。具如妙宗破斥云云。二釋門者。門隨教立。",
    "X57n0954_001:0054c15": "教隨理生。理有生滅無生無量無作之異。教有藏",
    "X57n0954_001:0054c16": "通別圓四教之殊。教既有四。門豈一乎。故教教各",
    "X57n0954_001:0054c17": "有四門。門門各有一理。依門入理。理復隨多。理本",
    "X57n0954_001:0054c18": "是一。豈有十六。開會廢竟。其理自平。問。今之門者。",
    "X57n0954_001:0054c19": "何教何門何理攝耶。答。能詮所詮既非偏小。理合",
    "X57n0954_001:0054c20": "圓門。圓門初有。即無作理。故頌云。不以妙假有門",
    "X57n0954_001:0054c21": "觀。誰知法界具足法。又經說門多種。有以教為門",
    "X57n0954_001:0054c22": "者。即文字為門也。如大品四十二字門等。有以觀",
    "X57n0954_001:0054c23": "為門者。即觀行為門也。如釋論明菩薩修三三昧",
    "X57n0954_001:0054c24": "緣諸法實相等。有以智為門者。即智慧為門也。如",
    "X57n0954_001:0055a01": "法華經云其智慧門等。有以理為門者。即理為門",
    "X57n0954_001:0055a02": "也。如大品明無生法無來無去即是佛等。今圓初",
    "X57n0954_001:0055a03": "有。豈外乎是。何者。教故有觀。觀故有智。智故入理。",
    "X57n0954_001:0055a04": "理故圓妙。此頌三十六句。二百五十二言。非教乎。",
    "X57n0954_001:0055a05": "因教知有。知有者非智乎。知有故施功為真為俗",
    "X57n0954_001:0055a06": "為中。非觀乎。三諦理顯圓妙開敷。物物無拘。頭頭",
    "X57n0954_001:0055a07": "不礙。非理乎。或曰。教門通觀。觀門通智。智門通理。",
    "X57n0954_001:0055a08": "理復何通。曰。止觀有此問。彼答云。能依是門。所依",
    "X57n0954_001:0055a09": "何得非門。雖無所通。究竟徧通。是妙門也。故此初",
    "X57n0954_001:0055a10": "有。亦須四門。又復應知。不惟圓有用此四門。一十",
    "X57n0954_001:0055a11": "六門。須教須觀須智入理。但此圓有。故約大釋。三",
    "X57n0954_001:0055a12": "釋有者。有即究竟有。三千法是也。智者大師云。以",
    "X57n0954_001:0055a13": "有門為圓通之相。又云。此相四門皆妙無粗。頌云。",
    "X57n0954_001:0055a14": "不思議假非偏假。假。即有也。非偏。即圓也。豈非有",
    "X57n0954_001:0055a15": "即圓通且妙乎。或曰。有門既妙。三門亦妙。何偏稱",
    "X57n0954_001:0055a16": "有。曰。三門平等。有復何妨。若有為法界。攝一切法。",
    "X57n0954_001:0055a17": "則見思之假為法界。亦攝一切法。生死之有即實",
    "X57n0954_001:0055a18": "相有。亦攝一切法。所謂一法趣一切法。一切法趣",
    "X57n0954_001:0055a19": "一法也。一切法趣有。有即法界實相。出法界實相",
    "X57n0954_001:0055a20": "外。更無可論。此即立題為有之意。四釋三千者。有",
    "X57n0954_001:0055a21": "事有理。事者。事造三千。理者。理具三千。華嚴經云。",
    "X57n0954_001:0055a22": "心如工畫師。造種種五陰。荊谿釋云。言心造者。不",
    "X57n0954_001:0055a23": "出二意。一者約理。造即是具。二者約事。不出三世。",
    "X57n0954_001:0055a24": "今先明理具。次明事造。理具三千者。不二門云。心",
    "X57n0954_001:0055b01": "之色心也。謂根塵相對。一念心起。此一念心。具三",
    "X57n0954_001:0055b02": "千法。三千法者。謂念心若起。必屬一界。一界現起。",
    "X57n0954_001:0055b03": "九界冥伏。冥伏為理。現起為事。理事互具。成十法",
    "X57n0954_001:0055b04": "界。十法界者。所謂地獄。餓鬼。畜生。修羅。人。天。聲聞。",
    "X57n0954_001:0055b05": "緣覺。菩薩。佛也。十界各各現起冥伏。互具成百法",
    "X57n0954_001:0055b06": "界。又百界各具十如是法。所謂如是相。如是性。如",
    "X57n0954_001:0055b07": "是體。如是力。如是作。如是因。如是緣。如是果。如是",
    "X57n0954_001:0055b08": "報。如是本末究竟等。若一界具十。十界則具百。百",
    "X57n0954_001:0055b09": "界則具千如是法矣。此千如是。五陰一千。眾生一",
    "X57n0954_001:0055b10": "千。此二千法。屬正報。國土一千。屬依報。依正共論。",
    "X57n0954_001:0055b11": "故曰三千。止觀云。若無心而已。介爾有心。則三千",
    "X57n0954_001:0055b12": "具足。法華玄義云。根塵相對。一念心起。於十界中。",
    "X57n0954_001:0055b13": "必屬一界。即具百界千如。於一念中。悉皆備足。此",
    "X57n0954_001:0055b14": "心幻師。於一日夜。常造種種眾生種種五陰種種",
    "X57n0954_001:0055b15": "國土。所謂地獄假實國土。乃至佛界假實國土。行",
    "X57n0954_001:0055b16": "人當自選擇何道可從。教觀二文皆譚理具。故引",
    "X57n0954_001:0055b17": "以證。若欲備知。須當啟彼。次明事造者。事造三千",
    "X57n0954_001:0055b18": "也。荊谿云。即心名變。變名為造。造謂體用。體用者。",
    "X57n0954_001:0055b19": "全體起用也。體者。三千之性。性即理具。用者。二千",
    "X57n0954_001:0055b20": "之相。相即事造。荊谿又云。並由理具。方有事用。今",
    "X57n0954_001:0055b21": "欲修觀。但觀理具。俱破俱立。俱是法界。任運攝得",
    "X57n0954_001:0055b22": "權實所現。又四句立法云。理則性德緣了。事則修",
    "X57n0954_001:0055b23": "德三因。迷則三道流轉。悟則果中勝用。初句即理",
    "X57n0954_001:0055b24": "具三千也。二三四句即事造三千也。又事造中。初",
    "X57n0954_001:0055c01": "句謂順修事。名字等四即是也。第二句謂逆修事。",
    "X57n0954_001:0055c02": "理即是也。第三句究竟即。圓滿菩提是也。此初句",
    "X57n0954_001:0055c03": "并第三句。但約圓教順修而論。理而推之。前三教",
    "X57n0954_001:0055c04": "人俱名順修。故四教義俱判六即。但分證究竟不",
    "X57n0954_001:0055c05": "同也。若約收簡。收則俱名為順。簡則別修猶逆。豈",
    "X57n0954_001:0055c06": "藏通人而預其順。別教證道。方入順流。問。前云收",
    "X57n0954_001:0055c07": "則俱名為順。人天乘者為逆為順。答。人天在暫免",
    "X57n0954_001:0055c08": "三途苦邊。亦名為順。唯三惡道。無順純逆。故獨判",
    "X57n0954_001:0055c09": "其逆修者也。有人不許三惡六即。請觀修字。善惡",
    "X57n0954_001:0055c10": "雖異。其修豈殊。既稱修者。在因邊不無六義。故妙",
    "X57n0954_001:0055c11": "宗鈔云。三乘人天等下至蛣蜣。皆須六即判其初",
    "X57n0954_001:0055c12": "後。若不爾者。則十界不全。六即不徧。何名立法網",
    "X57n0954_001:0055c13": "法無餘。但順修趣上。逆修趣下。自殊冠履。故逆修",
    "X57n0954_001:0055c14": "者。置之理即。貶而不論。若細推之。理合併有。況情",
    "X57n0954_001:0055c15": "與無情。悉約十界。豈三惡道。獨不然哉。故三千法。",
    "X57n0954_001:0055c16": "一塵三千不少。剎海三千不多。縱亦三千。橫亦三",
    "X57n0954_001:0055c17": "千。三千自在。無法不徧。故題之曰三千有也。復頌",
    "X57n0954_001:0055c18": "之曰不思議有。事理三十。立題罄矣。問台。宗釋題。",
    "X57n0954_001:0055c19": "皆有五章。此釋論題。還例否耶。答。台宗釋經。五章",
    "X57n0954_001:0055c20": "悉例。釋諸論題。未見懸譚。若以義推。亦應具有。且",
    "X57n0954_001:0055c21": "題中門者。如以理為門。即單法為名。若以門為喻。",
    "X57n0954_001:0055c22": "即法譬為名。今能通即所通理。正以單法為名也。",
    "X57n0954_001:0055c23": "題中三千有者。即是理。理即法界。頌云。門門一一",
    "X57n0954_001:0055c24": "為法界。故知法界為體也。此法界體。從三觀入。若",
    "X57n0954_001:0056a01": "匪三觀。入則無由。頌云不以妙假有門觀。誰知法",
    "X57n0954_001:0056a02": "界具足法。故知三觀為宗也。三千之性為能具。三",
    "X57n0954_001:0056a03": "千之相為所具。能具即體。所具即用。頌云。若止觀",
    "X57n0954_001:0056a04": "心不觀具。則於一觀分二家。故知具字為用也。又",
    "X57n0954_001:0056a05": "云。一家觀門異諸說。既異諸說。不同偏小。故知大",
    "X57n0954_001:0056a06": "乘為教相也。辭義若此。故知應有。二合釋者。又為",
    "X57n0954_001:0056a07": "二。一會通總別。二具有十乘。會通總別者。題目是",
    "X57n0954_001:0056a08": "總。正文是別。以總總別。別無所別。以別別總。總無",
    "X57n0954_001:0056a09": "所總。總無所總。故總即是別。別無所別。故別即是",
    "X57n0954_001:0056a10": "總。故於總中領略。則於別中思過半矣。問。若曰總",
    "X57n0954_001:0056a11": "無所總。總即是別。用別何為。答。既曰別無所別。別",
    "X57n0954_001:0056a12": "即是總。不妨有別。愈彰總意。總有能通之門。所通",
    "X57n0954_001:0056a13": "之理。能即是所。所即是能。別亦例爾。能通之門者。",
    "X57n0954_001:0056a14": "問。別中四門齊觀。總中何獨稱有。答。皆不思議故。",
    "X57n0954_001:0056a15": "圓教初門故。門為能通。理為所通。所通之理。藉能",
    "X57n0954_001:0056a16": "通入。能通即四門也。四門寬廣。有門為要。若入有",
    "X57n0954_001:0056a17": "門。有門不可思議故。有即三門。若入三門。三門不",
    "X57n0954_001:0056a18": "可思議故。三即有門。故頌曰。初門即三三即一。既",
    "X57n0954_001:0056a19": "皆不可思議。何甞定三定一。故頌曰。非一非三又",
    "X57n0954_001:0056a20": "非四。所以別中四門。即總中之有。總中之有。即別",
    "X57n0954_001:0056a21": "中之四。別中雖四。意實在有。所謂圓門。所謂不可",
    "X57n0954_001:0056a22": "思議故。故頌曰。是故四門之初門。即是不可思議",
    "X57n0954_001:0056a23": "假。又曰。不以妙假有門觀。誰知法界具足法。故知",
    "X57n0954_001:0056a24": "一三雖異。總別無差。所謂所通之理者。問。總曰三",
    "X57n0954_001:0056b01": "千。別曰法界。法界似無。三千是有。總別何會。答。若",
    "X57n0954_001:0056b02": "曰法界似無。便同他說。非今性具。須知三千一一",
    "X57n0954_001:0056b03": "全體皆是法界。法界全體悉是三千。但全性成修。",
    "X57n0954_001:0056b04": "即三千之相。全修在性。即三千之性。三千之相。總",
    "X57n0954_001:0056b05": "中曰有。三千之性。別中曰一。一即是有。有即是一。",
    "X57n0954_001:0056b06": "故頌曰。豈知十界本來一。三千本一亦如是。又曰。",
    "X57n0954_001:0056b07": "非但空。非但中。既俱非但。中空有有。豈同他宗法",
    "X57n0954_001:0056b08": "界。擴然太空哉。問。他宗法界。亦有事事無礙。何同",
    "X57n0954_001:0056b09": "太空。答。彼但果上融通。何關眾生本理者也。故實",
    "X57n0954_001:0056b10": "不類。問。自宗他宗。簡別云何。答。有粗有妙。他宗云。",
    "X57n0954_001:0056b11": "法界之理。惟一清淨。不具通惑別惑事識業識煩",
    "X57n0954_001:0056b12": "惱結業三乘六道變易分段。迷中二法。理皆不具。",
    "X57n0954_001:0056b13": "理既不具。便成別有。別有之法。非二佛性。既非佛",
    "X57n0954_001:0056b14": "性。豈非佛性被迷中二法之所覆也。所覆之法。皆",
    "X57n0954_001:0056b15": "由真如不守自性。隨於染緣。作上迷中二法。法智",
    "X57n0954_001:0056b16": "大師立喻云。如淳善人。一切惡事。非本所能。為惡",
    "X57n0954_001:0056b17": "人逼。令作眾惡。故說善人為惡人所覆。今欲歸中。",
    "X57n0954_001:0056b18": "復用清淨真如。別緣真諦及以俗中。次第翻破一",
    "X57n0954_001:0056b19": "切迷中二法。是故能宗之人。所宗之教。悉成粗也。",
    "X57n0954_001:0056b20": "今家不爾。以知法界具染惡性。體染惡修。故通別",
    "X57n0954_001:0056b21": "惑等一切迷法。當處即是緣了佛性。既皆佛性。豈",
    "X57n0954_001:0056b22": "有佛性更覆佛性。法智大師立喻云。如君子不器。",
    "X57n0954_001:0056b23": "善惡皆能。或同惡人作諸惡事。則彰己能。何覆之",
    "X57n0954_001:0056b24": "有。故即二迷以為緣了。顯發於正。是故此宗。能宗",
    "X57n0954_001:0056c01": "所宗。悉皆稱妙。頌曰。惟一具字顯今宗。此歎所宗",
    "X57n0954_001:0056c02": "之妙也。頌曰。入此宗者甚希有。此歎能宗之妙也。",
    "X57n0954_001:0056c03": "頌曰。彼迷一心具諸法。此斥能宗之粗也。頌曰。墮",
    "X57n0954_001:0056c04": "在通別次第中。此斥所宗之粗也。自宗他宗。粗妙",
    "X57n0954_001:0056c05": "如是。所謂能即是所者。問。能即有門。所即三千。云",
    "X57n0954_001:0056c06": "何相即。答。能通之門。即修也。所通之理。即性也。所",
    "X57n0954_001:0056c07": "謂全修在性。全性成修。豈不相即。所謂所即是能",
    "X57n0954_001:0056c08": "者。問。若解能即是所。便悟所即是能。何翻覆耶。答。",
    "X57n0954_001:0056c09": "誠如所問。但前以境融觀。恐有境存。今乃以觀融",
    "X57n0954_001:0056c10": "境。仍恐觀在。故互融之。不留朕迹。又融則無二。不",
    "X57n0954_001:0056c11": "廢兩分。表不思議境觀。縱橫逆順。無不圓融。故作",
    "X57n0954_001:0056c12": "是說也。二具有十乘者。問。聞夫修有正與方便。今",
    "X57n0954_001:0056c13": "是何修。答。正修。問。正有十乘。頌還有耶。答。十乘理",
    "X57n0954_001:0056c14": "徧。況此頌也。略陳梗槩。一觀不思議境。謂觀五陰",
    "X57n0954_001:0056c15": "悉忘能所。故不思議。頌曰。不思議假非偏假。又曰。",
    "X57n0954_001:0056c16": "即是不可思議假。既曰假非偏假。則一假具足一",
    "X57n0954_001:0056c17": "切諸法。諸法即百界千如也。此法即空即假即中。",
    "X57n0954_001:0056c18": "廣大圓滿。橫豎自在。更不前後。豈非不可思議境。",
    "X57n0954_001:0056c19": "也。二真正發菩提心。既知前境。當發大心。發大心",
    "X57n0954_001:0056c20": "者。悲自悲他。上求下化也。上求。謂求佛果。下化。謂",
    "X57n0954_001:0056c21": "化眾生。悲自向不知此。方今始悟。悲他一向在迷。",
    "X57n0954_001:0056c22": "全不省覺。頌云。不以妙假有門觀。誰知法界具足",
    "X57n0954_001:0056c23": "法。此頌悲自也。又云。彼迷一心具諸法。墮在通別",
    "X57n0954_001:0056c24": "次第中。此頌悲他也。既悲自及他。豈不為他說此。",
    "X57n0954_001:0057a01": "故知此頌。不少菩提心矣。三善巧安心止觀。止。即",
    "X57n0954_001:0057a02": "三止。觀。即三觀。即止為觀。即觀為止。隨自隨他。或",
    "X57n0954_001:0057a03": "暗或散。稱機修治。故曰善巧。頌曰。空即是心假是",
    "X57n0954_001:0057a04": "色。非色非心名曰中。此頌三觀安心也。又云。色心",
    "X57n0954_001:0057a05": "絕處中體現。此頌三止安心也。四破法徧。法。即見",
    "X57n0954_001:0057a06": "思塵沙無明也。以三觀破三惑。非前非後。亦不一",
    "X57n0954_001:0057a07": "時。故曰破徧。頌曰。空即是心假是色。非色非心名",
    "X57n0954_001:0057a08": "曰中。空即是心者。破見思惑也。假是色者。破塵沙",
    "X57n0954_001:0057a09": "惑也。非色非心者。破無明惑也。此三頓破。故曰破",
    "X57n0954_001:0057a10": "徧。若稍有法存。則不名徧也。五識通塞。若根若塵。",
    "X57n0954_001:0057a11": "若一念心與道間隔。即塞也。若加觀照。即通也。知",
    "X57n0954_001:0057a12": "間隔。知觀照。即識也。頌曰。聞思修證無不妙。心能",
    "X57n0954_001:0057a13": "觀此體具故。此頌通也。又曰。若止觀心不觀具。則",
    "X57n0954_001:0057a14": "於一觀分二家。此頌塞也。若通須護。有塞須破。於",
    "X57n0954_001:0057a15": "通起塞。能破如所破。其斯之謂與。六道品調適。道",
    "X57n0954_001:0057a16": "品。即三十七道品。調適。即隨宜對治也。人若於此",
    "X57n0954_001:0057a17": "法門一一分曉。一一修治。雖止雖觀。彌暗彌散。或",
    "X57n0954_001:0057a18": "動或靜。隨境隨流。蓋未調適破惑故也。今乃隨其",
    "X57n0954_001:0057a19": "根性。一一調之。何者。或宜初門入法界。即修初門",
    "X57n0954_001:0057a20": "以至破惑。或宜三門入法界。即修三門以至破惑。",
    "X57n0954_001:0057a21": "若入初門。即入三門。若入三門。即入初門。故頌曰。",
    "X57n0954_001:0057a22": "初門即三三即一。是謂調適。七對治助開。以上道",
    "X57n0954_001:0057a23": "品對其根性。助修開發也。圓理開發。則不住初門。",
    "X57n0954_001:0057a24": "亦不住二三四門。門門俱遣。法界圓通。故頌曰。非",
    "X57n0954_001:0057b01": "一非三又非四。八知次位。次位。謂五十五位也。須",
    "X57n0954_001:0057b02": "判六即。何者。或有高推聖境。自鄙無分。或有以下",
    "X57n0954_001:0057b03": "劣人。濫齊極果。故以即而常六。簡下劣人。六而常",
    "X57n0954_001:0057b04": "即。收高推者。緩急得宜。入薩婆若。頌曰。凡夫心具",
    "X57n0954_001:0057b05": "即佛具。是為位次。九能安忍。安忍。謂有內外三術",
    "X57n0954_001:0057b06": "安忍於心。內三術。法也。外三術。人也。人法希有。安",
    "X57n0954_001:0057b07": "忍於心。故頌曰。惟一具字顯今宗。入此宗者甚希",
    "X57n0954_001:0057b08": "有。十離法愛。前之九乘。或直達初住。或超至等妙。",
    "X57n0954_001:0057b09": "皆無著想。若生法愛。即墮信中。豈能前進到薩雲",
    "X57n0954_001:0057b10": "地。故頌曰取著不圓則不具也。須知初是上根所",
    "X57n0954_001:0057b11": "修。從二至六。中根用觀。自七至十。下根作功。雖裂",
    "X57n0954_001:0057b12": "三根。同觀一不思議境。即不思議境。具下九乘。九",
    "X57n0954_001:0057b13": "乘不離一境。一境不廢九乘。若不爾者。即非圓門",
    "X57n0954_001:0057b14": "修相。又非大白牛車。故凡修履。十乘具足。不可見",
    "X57n0954_001:0057b15": "此上中下說。便不修九。妄修上根。問。今釋頌題。用",
    "X57n0954_001:0057b16": "十乘為。答。若非十乘。即同破驢車。運載眾生入於",
    "X57n0954_001:0057b17": "惡道。故此十乘。經經皆有。論論不無。但昧者不知。",
    "X57n0954_001:0057b18": "修墮偏倒。能知具足。始為上乘。釋題竟。",
    "X57n0954_001:0057b19": "宋忠肅公陳瓘述",
    "X57n0954_001:0057b20": "陳瓘。字瑩中。官諫議。諡忠肅。述者。不敢當作。公之",
    "X57n0954_001:0057b21": "謙辭。公受法於中立法師。為法智大師五世孫。觀",
    "X57n0954_001:0057b22": "其所上師書。見其諄諄於教觀矣。",
    "X57n0954_001:0057b23": "△正文四。初能通門。二所通理。三觀即境。四境即",
    "X57n0954_001:0057b24": "觀。初中二。初明初門不可思議。二明四門圓融無",
    "X57n0954_001:0057c01": "礙。初又二。初明三觀圓融。二結不可思議。初又三。",
    "X57n0954_001:0057c02": "初明假觀。二明空觀。三明中觀。今初。",
    "X57n0954_001:0057c03": "　不思議假非偏假　　此假本具一切法",
    "X57n0954_001:0057c04": "不思議假者。圓教初門也。假即是有。有何所有。有",
    "X57n0954_001:0057c05": "三千法也。此三千法。即空即中。故曰非偏。既即空",
    "X57n0954_001:0057c06": "中。非三非一。故不思議。不思議假者。標也。非偏假",
    "X57n0954_001:0057c07": "者。釋也。下句出非偏所以。藏教以生滅觀。觀一切",
    "X57n0954_001:0057c08": "法。一一隔歷。故謂偏。圓教以無作觀。觀一切法。一",
    "X57n0954_001:0057c09": "一圓融。故謂非。一切法者。空中法也。此法天然。非",
    "X57n0954_001:0057c10": "今始有。故曰本具。下二觀例此應云真空不空非",
    "X57n0954_001:0057c11": "但空。此空本具一切法。中觀亦爾。文略意周矣。所",
    "X57n0954_001:0057c12": "謂具法者。假具空中法。空具中假法。中具兩邊法。",
    "X57n0954_001:0057c13": "問。假即空中。何獨稱假。答。有易修故。若入初門。三",
    "X57n0954_001:0057c14": "門齊故。△二明空觀。",
    "X57n0954_001:0057c15": "　真空不空非但空",
    "X57n0954_001:0057c16": "但空者。小乘偏空也。小乘因滅苦集。顯偏真理。偏",
    "X57n0954_001:0057c17": "真不即諸法。故空為但。又因滅會真。滅非真諦。故",
    "X57n0954_001:0057c18": "空不真。圓空具足百界千如。故曰不空。具有之空。",
    "X57n0954_001:0057c19": "豈同偏小。故曰非但。非但空者。乃畢竟空。故曰真",
    "X57n0954_001:0057c20": "也。△三明中觀。",
    "X57n0954_001:0057c21": "　圓中圓滿非但中",
    "X57n0954_001:0057c22": "但中者。別教中理。如雲外月。迴出二邊。不即空有。",
    "X57n0954_001:0057c23": "故謂之但。既不即邊。中理欠闕也。圓中即空即假。",
    "X57n0954_001:0057c24": "自異偏教。故謂之非。既即兩邊。中道圓滿也。出空",
    "X57n0954_001:0058a01": "中者。頌意恐人妄謂假為初門可也。空中豈亦初",
    "X57n0954_001:0058a02": "乎。故今以不空圓滿釋之。自彰空中有假。假非初",
    "X57n0954_001:0058a03": "門耶。初門是假。次門是空。三門是照。四門是遮。今",
    "X57n0954_001:0058a04": "置三門。且修初者。不思議故(初明三觀圓融竟)。△二結不",
    "X57n0954_001:0058a05": "可思議。",
    "X57n0954_001:0058a06": "　是故四門之初門　　即是不可思議假",
    "X57n0954_001:0058a07": "四門者。謂有門。空門。亦空亦有門。非空非有門也。",
    "X57n0954_001:0058a08": "初門者。有門也。此有雖有。是不可思議。何者。有非",
    "X57n0954_001:0058a09": "偏有。有即中空。舉一即三。言三即一。是故結初。云",
    "X57n0954_001:0058a10": "不思議(初明初門不可思議竟)。△二明四門圓融無礙。",
    "X57n0954_001:0058a11": "　初門即三三即一　　非一非三又非四",
    "X57n0954_001:0058a12": "初門。謂有門。三門。謂空等。言有門即空等二門。空",
    "X57n0954_001:0058a13": "等三門即有一門也。問。即義云何。答。今以觀配。令",
    "X57n0954_001:0058a14": "義可見。且觀一念心有。即有門。即假觀。觀一念心",
    "X57n0954_001:0058a15": "空。即空門。即空觀。觀一念心亦有一空。即雙亦門。",
    "X57n0954_001:0058a16": "即雙照觀。觀一念心非有非空。即雙非門。即雙遮",
    "X57n0954_001:0058a17": "觀。初門既施三觀。三門豈不施三。施觀既同。門豈",
    "X57n0954_001:0058a18": "有別。故曰初門即三三即一也。或曰。施觀既同。門",
    "X57n0954_001:0058a19": "何四別答。天然之理故。入道不同故。悉檀因緣故。",
    "X57n0954_001:0058a20": "非一非三又非四者。在三望一。一即是三。一則非",
    "X57n0954_001:0058a21": "一也。在一對三。三即是一。三則非三也。三一互非。",
    "X57n0954_001:0058a22": "四門何在。門既不立。觀亦靡施。唯一法界。卓爾獨",
    "X57n0954_001:0058a23": "存。行者於斯盡心宜矣(初能通門竟)。△二所通理二。初",
    "X57n0954_001:0058a24": "理具。二結歎。初中二。初喻。二法。今初。",
    "X57n0954_001:0058b01": "　一二三四指一月　　四點似別惟一空",
    "X57n0954_001:0058b02": "四指者。如眾翳人不識天月。明眼者以指指之。翳",
    "X57n0954_001:0058b03": "薄者一指便識。稍厚者或二或三。甚者須四方見。",
    "X57n0954_001:0058b04": "四指似別。月則一也。故曰一二三四指一月。點空",
    "X57n0954_001:0058b05": "喻者亦爾。四指四點。以喻四門。一月一空。以喻法",
    "X57n0954_001:0058b06": "界。指點雖異。空月不殊。以喻門門不一。法界理同。",
    "X57n0954_001:0058b07": "故曰四點似別惟一空耳。須知法一喻二。意不徒",
    "X57n0954_001:0058b08": "然。月喻法界之圓明。空喻法界之常徧。圓明常徧",
    "X57n0954_001:0058b09": "三世十方。豎徹橫窮。豈可思議。指喻文出大經。義",
    "X57n0954_001:0058b10": "不同彼。彼以金錍刮目之後。示之以指。詢諸翳人。",
    "X57n0954_001:0058b11": "為見不耶。以至二指三指。指喻諦理。此指指月。指",
    "X57n0954_001:0058b12": "喻圓門。又楞嚴指月。指喻言教。所謂言同意別。理",
    "X57n0954_001:0058b13": "實天殊。△二法。",
    "X57n0954_001:0058b14": "　門門一一為法界　　攝一切法皆無餘",
    "X57n0954_001:0058b15": "門門。即四門。門門不為別事。一一皆為法界而設",
    "X57n0954_001:0058b16": "也。如喻中一指二指三四指。不為其諸。皆為月指。",
    "X57n0954_001:0058b17": "法界。亦云法性。亦云中道。亦云實相。一法異名耳。",
    "X57n0954_001:0058b18": "所謂般若是一法。佛說種種名。攝一切法皆無餘",
    "X57n0954_001:0058b19": "者。一切法。即三千法。攝者。不獨有門攝一切法。三",
    "X57n0954_001:0058b20": "門皆攝一切法。皆者。三門也。無餘者。不約三千。攝",
    "X57n0954_001:0058b21": "則不盡。今約一念具收諸法。故曰無餘。問。四門攝",
    "X57n0954_001:0058b22": "相云何。答。一念心起。三千性相一時起。則有門法",
    "X57n0954_001:0058b23": "界。攝一切法無餘也。一念心滅。三千性相一時滅。",
    "X57n0954_001:0058b24": "則空門法界。攝一切法無餘也。一念心亦起亦滅。",
    "X57n0954_001:0058c01": "三千性相一時亦起亦滅。則雙亦門法界。攝一切",
    "X57n0954_001:0058c02": "法無餘也。一念心非起非滅。三千性相一時非起",
    "X57n0954_001:0058c03": "非滅。則雙非門法界。攝一切法無餘也。若識一念",
    "X57n0954_001:0058c04": "攝法如此。則根根塵塵攝法亦如此。蓋此一念。為",
    "X57n0954_001:0058c05": "修行之要。故約此說。若廣說者。無法不攝也。問。具",
    "X57n0954_001:0058c06": "攝何別。答。約理曰具。約事曰攝。具如水具波性。攝",
    "X57n0954_001:0058c07": "如波還即水。問。若爾。水即體也。波即用也。波還即",
    "X57n0954_001:0058c08": "水。即攝用歸體。豈同理具耶。答。荊谿云。並由理具。",
    "X57n0954_001:0058c09": "方有事用。須知事用全體是理。何一用而非法界",
    "X57n0954_001:0058c10": "也。既皆法界。用用皆體。故攝即具。具還是攝。下文",
    "X57n0954_001:0058c11": "云誰知法界具足法。即結歎此文。故知法界攝法。",
    "X57n0954_001:0058c12": "即是法界具法也。若爾。何不言具而言攝耶。曰。表",
    "X57n0954_001:0058c13": "圓詮故。理自爾故(初理具竟)。△二結歎。",
    "X57n0954_001:0058c14": "　不以妙假有門觀　　誰知法界具足法",
    "X57n0954_001:0058c15": "假即是有。有即是假。假非偏假。故曰妙假。法界。即",
    "X57n0954_001:0058c16": "有門法界也。法者。三千法也。法界為能具。三千為",
    "X57n0954_001:0058c17": "所具。雖離四句。能所且分。故曰法界具足法。又所",
    "X57n0954_001:0058c18": "具三千。各各互具。皆名法界。俱曰三千。此理天然。",
    "X57n0954_001:0058c19": "情無情具。昧者不覺。故曰誰知。因修妙觀。洞達法",
    "X57n0954_001:0058c20": "界具足諸法。故曰不以等(二所通理竟)。△三觀即境。觀",
    "X57n0954_001:0058c21": "者。即前所謂能通門之觀也。境者。即前所謂所通",
    "X57n0954_001:0058c22": "理之理也。即者。能所互融之謂。何者。以由三德秘",
    "X57n0954_001:0058c23": "藏。為理為門為觀故也。前之門觀。與理自不相礙。",
    "X57n0954_001:0058c24": "今之所以復即者。恐有未悟。猶存能所。故今即之。",
    "X57n0954_001:0059a01": "泯前門理。門理既泯。獨一法性圓明自若也。然此",
    "X57n0954_001:0059a02": "先以觀即境。文二。初明修證妙。二明修證粗。今初。",
    "X57n0954_001:0059a03": "　聞思修證無不妙　　心能觀此體具故",
    "X57n0954_001:0059a04": "聞思修者。能修之慧。即三慧也。證者。所證之位。即",
    "X57n0954_001:0059a05": "地位也。體者。所觀之境。即三諦也。觀者。能觀之觀。",
    "X57n0954_001:0059a06": "即三觀也。全由三德秘藏之理。為諦為觀為慧為",
    "X57n0954_001:0059a07": "位。既皆三德。一一圓融。故聞思修證。無一不妙。聞",
    "X57n0954_001:0059a08": "無不妙者。聞即名字。即初隨喜品觀。師云。隨喜何",
    "X57n0954_001:0059a09": "法。所謂妙法。妙法者。即是心也。妙心體具。如如意",
    "X57n0954_001:0059a10": "珠。此心即空即假即中。普賢云。心聞洞十方。心既",
    "X57n0954_001:0059a11": "能聞。聞即圓聽。故無不妙。既曰隨喜。意必兼師。若",
    "X57n0954_001:0059a12": "無師者。聞從誰得。感應道交。師有宣道。其如不言",
    "X57n0954_001:0059a13": "弟子何知。不知屬理。知屬名字。又此聞慧。理合位",
    "X57n0954_001:0059a14": "位皆有。如解脫月請金剛藏說十地等。又讀誦等",
    "X57n0954_001:0059a15": "四。理合各說。聞慧語寬。隨喜文收。思無不妙者。思",
    "X57n0954_001:0059a16": "三千法即空假中。若中下之流。聞而不思。上根之",
    "X57n0954_001:0059a17": "者。必加思究。能思所思即心具故。思惟路絕。心雖",
    "X57n0954_001:0059a18": "無緣。三千實相炳然齊現。故無不妙。修無不妙者。",
    "X57n0954_001:0059a19": "以三觀慧觀心具法即空假中。即空故伏見思惑。",
    "X57n0954_001:0059a20": "即假故伏塵沙惑。即中故伏無明惑。五住頓伏。觀",
    "X57n0954_001:0059a21": "行位成。見思若斷。相似位證。分斷無明。分真位得。",
    "X57n0954_001:0059a22": "無明斷盡。究竟成佛。觀雖屬修。修全在性。全性起",
    "X57n0954_001:0059a23": "修。修還照性。修性不二。故無不妙。證無不妙者。如",
    "X57n0954_001:0059a24": "大品云四十二字門。阿字即具四十一字功德。字",
    "X57n0954_001:0059b01": "字之中。具具皆爾。故今圓位。亦復如之。所謂一證",
    "X57n0954_001:0059b02": "一切證。一切證一證。位若非性。何能位位相收自",
    "X57n0954_001:0059b03": "在若此。以其相收自在。故無不妙。或曰。大品止云",
    "X57n0954_001:0059b04": "四十二字以況四十二位。所謂十住十行十迴向",
    "X57n0954_001:0059b05": "十地等妙。豈二凡亦圓具耶。曰。若十信不具。何六",
    "X57n0954_001:0059b06": "根淨見大千界。若五品不具。何初隨喜便稱妙法。",
    "X57n0954_001:0059b07": "故知位位皆具。方曰圓乘。若前後有異。便同別教。",
    "X57n0954_001:0059b08": "心能下。答也。或有問曰。何故聞思修證皆稱為妙。",
    "X57n0954_001:0059b09": "即以此句答之。△二明修證粗三。初出非。二揀濫。",
    "X57n0954_001:0059b10": "三斥迷。今初。",
    "X57n0954_001:0059b11": "　若止觀心不觀具　　則於一觀分二家",
    "X57n0954_001:0059b12": "他宗但觀心性清淨。不觀心具諸法。心不具法。則",
    "X57n0954_001:0059b13": "心外有法明矣。心外有法。法不具心明矣。法不具",
    "X57n0954_001:0059b14": "心。心不具法。故於一心分心分法。豈非一觀而分",
    "X57n0954_001:0059b15": "二家。△二揀濫。",
    "X57n0954_001:0059b16": "　一家觀門異諸說　　諸說雖異觀自一",
    "X57n0954_001:0059b17": "大經云。正因佛性。了因佛性。緣因佛性。一家所譚。",
    "X57n0954_001:0059b18": "一曰性體。即正因佛性也。二曰性量。即了因佛性",
    "X57n0954_001:0059b19": "也。三曰性具。即緣因佛性也。具即是假。假即空中。",
    "X57n0954_001:0059b20": "秪一法相。有茲三義。所謂會之彌分。派之常合。雖",
    "X57n0954_001:0059b21": "一一徧。亦無所在。不同他宗秪談真如隨緣作差",
    "X57n0954_001:0059b22": "別法。差別謂九法界也。不隨緣時則無差別。無差",
    "X57n0954_001:0059b23": "別謂真如一性也。今家則不然。三千之體。隨緣起",
    "X57n0954_001:0059b24": "三千之用。不隨緣時。三千宛然。故差別法。與體不",
    "X57n0954_001:0059c01": "二。是故一家觀門異諸說也。諸說雖異。法常法爾。",
    "X57n0954_001:0059c02": "法豈被談而隨乎談異也。故觀自一。△三斥迷又",
    "X57n0954_001:0059c03": "二。初斥迷墮。二出所以。今初。",
    "X57n0954_001:0059c04": "　彼迷一心具諸法　　墮在通別次第中",
    "X57n0954_001:0059c05": "他宗不知心具法故。墮通墮別。墮通者。惟知體一",
    "X57n0954_001:0059c06": "切法空。空不即假。故墮通也。墮別者。從假入空。從",
    "X57n0954_001:0059c07": "空入假。從空入中。中不即邊。故墮別也。△二出所",
    "X57n0954_001:0059c08": "以。",
    "X57n0954_001:0059c09": "　次第而生次第斷　　豈知十界本來一",
    "X57n0954_001:0059c10": "　三千本一亦如是　　皆非世數可分別",
    "X57n0954_001:0059c11": "他宗謂真如不守自性。隨染淨緣。造十法界。故曰",
    "X57n0954_001:0059c12": "次第生。夫欲成佛。須壞九界。以次第觀翻破三惑。",
    "X57n0954_001:0059c13": "方成佛果。故曰次第斷。今家不然。以三惑全體是",
    "X57n0954_001:0059c14": "性惡法門。故不須斷。又九法界亦全體是性德。故",
    "X57n0954_001:0059c15": "不須壞。彼不知此。烏知十界本來是一。此宗灼然",
    "X57n0954_001:0059c16": "洞照千如。故用即體。三千相是世數。故可分別。三",
    "X57n0954_001:0059c17": "千性非世數。故不可分別。故云爾耳(三觀即境竟)。△四",
    "X57n0954_001:0059c18": "境即觀三。初明具體。二明具人。三明具宗。初中三。",
    "X57n0954_001:0059c19": "初境觀。二指示。三功能。今初。",
    "X57n0954_001:0059c20": "　妙境元無空假中　　而亦不離空假中",
    "X57n0954_001:0059c21": "境即三諦也。觀即境故。故曰元無。境即觀故。故曰",
    "X57n0954_001:0059c22": "不離。境觀不二。故稱為妙。有人掃蕩一切不立。即",
    "X57n0954_001:0059c23": "此上句也。無此下句。不墮偏倒與。△二指示。",
    "X57n0954_001:0059c24": "　空即是心假是色　　非色非心名曰中",
    "X57n0954_001:0060a01": "心。指一念心也。一念無相。並畢竟空。故空。色。指三",
    "X57n0954_001:0060a02": "千色也。無法不備。並如來藏。故假。中。指色心不一",
    "X57n0954_001:0060a03": "不異。並是法界。故中。此空假中。語似分張。並皆相",
    "X57n0954_001:0060a04": "即。△三功能。",
    "X57n0954_001:0060a05": "　色心絕處中體現　　於一一法體皆具",
    "X57n0954_001:0060a06": "色心絕。是雙遮。一一具。是雙照。雙遮故中體獨露。",
    "X57n0954_001:0060a07": "雙照故法相並彰。△二明具人。",
    "X57n0954_001:0060a08": "　凡夫心具即佛具　　取著不圓則不具",
    "X57n0954_001:0060a09": "一一法具。豈獨聖人。凡夫秪是佛心中十界之一。",
    "X57n0954_001:0060a10": "佛亦秪是凡夫心中十界之一。論其修證。則有分",
    "X57n0954_001:0060a11": "滿。論其心具。則無差別。故凡夫心具。即是佛具。但",
    "X57n0954_001:0060a12": "不可取著。取著兩邊及中。即非圓教。烏得而具。何",
    "X57n0954_001:0060a13": "則。前三教諦。分裂偏小。故不具法。若後圓教。無法",
    "X57n0954_001:0060a14": "不備。偏圓修證。不可同年而語也。△三明具宗。",
    "X57n0954_001:0060a15": "　惟一具字顯今宗　　入此宗者甚希有",
    "X57n0954_001:0060a16": "上句讚法。下句讚人。古師云。只一具字。彌顯今宗。",
    "X57n0954_001:0060a17": "故曰惟一具字顯今宗也。當知他宗惟談法性。法",
    "X57n0954_001:0060a18": "性之談。是今性體性量。彼闕性具。是故今宗超勝",
    "X57n0954_001:0060a19": "於彼。入此宗者。名為頓人。圓頓之人。言行直截。法",
    "X57n0954_001:0060a20": "輪轉處。誰嬰其鋒。如師子吼。誰不腦裂。故歎此人",
    "X57n0954_001:0060a21": "甚希有也。",
    "X57n0954_001:0060a22": "瓘公。宋人也。作有門頌。垂五百年矣。太史開之",
    "X57n0954_001:0060a23": "馮公諄諄於是。命余為之解。二公用心不殊。且",
    "X57n0954_001:0060a24": "五百年。將非再來者與。是月六日閣筆故敘。",
    "X57n0954_001:0060b02": "三千有門頌略解(終)"
}