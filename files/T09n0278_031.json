{
    "T09n0278_031:0595b02": "大方廣佛華嚴經卷第三十一",
    "T09n0278_031:0595b04": "東晉天竺三藏佛馱跋陀羅譯",
    "T09n0278_031:0595b05": "佛不思議法品第二十八之二",
    "T09n0278_031:0595b06": "[0595b06] 「佛子！一切諸佛，有十種佛事，無量無邊不可",
    "T09n0278_031:0595b07": "思議，一切天人，不能稱量，三世一切聲聞、緣",
    "T09n0278_031:0595b08": "覺所不能說，除佛神力。何等為十？一切諸",
    "T09n0278_031:0595b09": "佛，於無量無邊虛空、法界等一切世界兜率",
    "T09n0278_031:0595b10": "天上，修菩薩行而作佛事。無量妙色、無量",
    "T09n0278_031:0595b11": "功德、無量光明、無量音聲、無量清淨音聲、無",
    "T09n0278_031:0595b12": "量三昧、無量智慧境界，攝取天人、魔、梵、沙",
    "T09n0278_031:0595b13": "門、婆羅門、阿修羅等，一切世間，大慈境界，無",
    "T09n0278_031:0595b14": "礙大悲，安樂攝取眾生；或令生天，或令",
    "T09n0278_031:0595b15": "長養諸功德力，或令諸根清淨，或調伏其",
    "T09n0278_031:0595b16": "心，攝取眾生；或以清淨諸乘，攝取眾生；或",
    "T09n0278_031:0595b17": "以滿足大乘，攝取眾生；或離生死，攝取眾",
    "T09n0278_031:0595b18": "生。是為一切諸佛第一佛事。[0595b18] 「一切諸佛，從",
    "T09n0278_031:0595b19": "兜率天降神母胎，修菩薩行；觀諸有生如",
    "T09n0278_031:0595b20": "幻、如化、如電、如夢、如虛空、如焰，離一切",
    "T09n0278_031:0595b21": "諍，修真實智，離欲清淨，具足大莊嚴藏，於",
    "T09n0278_031:0595b22": "最後生而作佛事；安處妙寶莊嚴樓閣而",
    "T09n0278_031:0595b23": "作佛事：或以神力而作佛事、或以正念而",
    "T09n0278_031:0595b24": "作佛事、或以示現大自在藏而作佛事、或",
    "T09n0278_031:0595b25": "以圓滿慧日而作佛事、或以具足如來廣",
    "T09n0278_031:0595b26": "大境界而作佛事、或以化滿無量無邊世",
    "T09n0278_031:0595b27": "界諸佛而作佛事、或入無量無邊諸大三",
    "T09n0278_031:0595b28": "昧正受而作佛事、或復從彼諸三昧起而",
    "T09n0278_031:0595b29": "作佛事、或從初發心而作佛事、乃至無餘",
    "T09n0278_031:0595c01": "涅槃而作佛事。此第二地，究竟示現一切世",
    "T09n0278_031:0595c02": "間；或初生時，一切世間而作佛事；或童子",
    "T09n0278_031:0595c03": "時，一切世間而作佛事；或菩薩時，一切世間",
    "T09n0278_031:0595c04": "而作佛事；或出家時、或成佛時、或轉法輪",
    "T09n0278_031:0595c05": "時，一切世間而作佛事。種種方便，於一切",
    "T09n0278_031:0595c06": "無餘世界而作佛事、一切方網而作佛事、",
    "T09n0278_031:0595c07": "一切佛剎而作佛事、一切業報而作佛事，",
    "T09n0278_031:0595c08": "或於一切無餘眾生而作佛事，或於一",
    "T09n0278_031:0595c09": "切生死中，變化正念法門而作佛事。佛子！是",
    "T09n0278_031:0595c10": "為一切諸佛第二佛事。[0595c10] 「一切諸佛為菩薩",
    "T09n0278_031:0595c11": "時，於王宮中，成就一切清淨勝業，善能分",
    "T09n0278_031:0595c12": "別知一切生；隨順眾生，現處王宮，欲令一",
    "T09n0278_031:0595c13": "切善根具足，而不著一切色，離一切聲，觀",
    "T09n0278_031:0595c14": "一切有，皆悉寂滅；甚深智慧，入一切境界，持",
    "T09n0278_031:0595c15": "一切戒，清淨滿足。大悲觀察內諸眷屬，大慈",
    "T09n0278_031:0595c16": "觀察眾生空寂，大喜觀察世無可樂，大捨",
    "T09n0278_031:0595c17": "觀察心得自在；隨意能轉，究竟一切智，諸",
    "T09n0278_031:0595c18": "妙功德，出生法身，與法界等，清淨滿足而",
    "T09n0278_031:0595c19": "無染著。令一切眷屬，皆悉清淨，廣能為彼，如",
    "T09n0278_031:0595c20": "應說法，令厭世間；能說一切世間音聲，隨",
    "T09n0278_031:0595c21": "彼所行，示現果報；出生無量種種方便，隨",
    "T09n0278_031:0595c22": "其所應，調伏教化；善根未熟，悉令成熟；已成",
    "T09n0278_031:0595c23": "熟者，令得解脫；示現無量不退佛事，廣說",
    "T09n0278_031:0595c24": "種種法門，令無量眾生，心得清淨；興大悲",
    "T09n0278_031:0595c25": "重雲，普雨無量甘露法雨；大慈平等，三輪",
    "T09n0278_031:0595c26": "示現，教化眾生。雖處王宮，而普示現一切",
    "T09n0278_031:0595c27": "佛事；於一切世界，示現佛事，出生無礙諸",
    "T09n0278_031:0595c28": "佛神通，具足三種巧方便業，身、口二業究竟",
    "T09n0278_031:0595c29": "清淨，意業甚深究竟無礙，得巧方便，饒益",
    "T09n0278_031:0596a01": "眾生。佛子！是為一切諸佛第三佛事。[0596a01] 「佛子！",
    "T09n0278_031:0596a02": "一切諸佛，世間珍玩，種種寶物，悉能眩惑",
    "T09n0278_031:0596a03": "動轉人心；菩薩悉棄，捨家出家，示現世間；",
    "T09n0278_031:0596a04": "欲令眾生，不著世間；解知磨滅，皆悉非常。",
    "T09n0278_031:0596a05": "捨離貪愛，行清淨法，饒益眾生，得出家利。",
    "T09n0278_031:0596a06": "示現世間，捨離俗服，修無諍法，滿足本願，",
    "T09n0278_031:0596a07": "無量功德，皆悉圓滿。智慧具足，除世愚癡，示",
    "T09n0278_031:0596a08": "現眾生，無上福田；若有眾生，於佛福田種",
    "T09n0278_031:0596a09": "善根者，讚歎其人，悉已具足一切功德，甚",
    "T09n0278_031:0596a10": "深智慧，了真實義。悉令眾生，得清淨樂，永",
    "T09n0278_031:0596a11": "離諸惡，清淨法門；廣為眾生說正法門，超",
    "T09n0278_031:0596a12": "出生死；為欲建立一切智幢故，捨家出",
    "T09n0278_031:0596a13": "家。佛子！是為一切諸佛第四佛事。[0596a13] 「一切諸",
    "T09n0278_031:0596a14": "佛，修無量行，一向專求薩婆若；坐於道場",
    "T09n0278_031:0596a15": "菩提樹下，成等正覺，達一切法，壞散眾魔，",
    "T09n0278_031:0596a16": "不可破壞法身之藏；悉能充滿一切法界，",
    "T09n0278_031:0596a17": "離一切相，究竟無盡，具足成就無量法門。",
    "T09n0278_031:0596a18": "於一切智境界，自在隨順其義，積集成滿",
    "T09n0278_031:0596a19": "一切種智功德，莊嚴一切寶座，遍一切剎，",
    "T09n0278_031:0596a20": "諸大菩薩，悉處其座；成就菩薩無上眾行，",
    "T09n0278_031:0596a21": "具足菩薩殊勝大願；一切菩薩，常所敬念。",
    "T09n0278_031:0596a22": "為諸菩薩，轉深法輪；無量佛境界，攝取諸",
    "T09n0278_031:0596a23": "菩薩，修習莊嚴諸菩薩行；令菩薩眾，皆悉",
    "T09n0278_031:0596a24": "清淨一切世間諸佛境界；令一切眾生，修",
    "T09n0278_031:0596a25": "習善根，不可破壞一切善根；出真實地，安",
    "T09n0278_031:0596a26": "住無量菩薩行地，具足一切勝妙功德；悉分",
    "T09n0278_031:0596a27": "別知一切世界、一切眾生、一切佛剎、一切諸",
    "T09n0278_031:0596a28": "法、一切菩薩、一切成熟、一切三世、一切教",
    "T09n0278_031:0596a29": "化、一切佛自在覺、一切眾生性，而作佛事。",
    "T09n0278_031:0596b01": "佛子！是為一切諸佛第五佛事。[0596b01] 「一切諸佛",
    "T09n0278_031:0596b02": "轉妙法輪，不退轉故；無量法輪，一切世間",
    "T09n0278_031:0596b03": "知故；一切覺法輪，無畏大師子吼故；知一切",
    "T09n0278_031:0596b04": "法藏法輪，開示顯現明淨法門，滅癡闇故；",
    "T09n0278_031:0596b05": "無著法輪，智慧等虛空故；無礙法輪，觀一",
    "T09n0278_031:0596b06": "切法，非有無故；一切世間燈法輪，淨一切眾",
    "T09n0278_031:0596b07": "生法眼故；示現一切智法輪，充滿三世一切",
    "T09n0278_031:0596b08": "世間故；一切諸佛同一法輪，一切佛法不相",
    "T09n0278_031:0596b09": "違故。如是等無量阿僧祇法輪，隨所應轉，",
    "T09n0278_031:0596b10": "施作佛事，不可思議。佛子！是為一切諸佛",
    "T09n0278_031:0596b11": "第六佛事。[0596b11] 「一切諸佛，若入聚落、城邑、大王都",
    "T09n0278_031:0596b12": "城，能為眾生施作佛事；或入人王都城；或",
    "T09n0278_031:0596b13": "入天王、龍王、夜叉、乾闥婆、阿脩羅、迦樓羅、緊",
    "T09n0278_031:0596b14": "那羅、摩&#x777A;羅伽、羅剎、毘舍遮王；入如是等一",
    "T09n0278_031:0596b15": "切諸王都城時，能為眾生而作佛事，所謂：",
    "T09n0278_031:0596b16": "入城門時，一切大地，六種震動，光明普照，",
    "T09n0278_031:0596b17": "盲者得視，聾者得聽，狂者得止，裸者得",
    "T09n0278_031:0596b18": "衣，苦者得樂；一切樂器，不鼓自鳴，諸莊嚴",
    "T09n0278_031:0596b19": "具，自然演出微妙音聲；如是等物，亦自然",
    "T09n0278_031:0596b20": "出微妙音聲。一切諸佛，色身清淨，見者無厭，",
    "T09n0278_031:0596b21": "普為眾生而作佛事；一切諸佛，相好莊嚴，",
    "T09n0278_031:0596b22": "普為眾生而作佛事；一切諸佛，視瞻安詳，",
    "T09n0278_031:0596b23": "未曾卒疾，觀察諸方，不失威儀，於一切",
    "T09n0278_031:0596b24": "境界，諸根寂定，攝心不亂，直趣涅槃，普為",
    "T09n0278_031:0596b25": "眾生而作佛事；一切諸佛，行四威儀，普為",
    "T09n0278_031:0596b26": "眾生而作佛事；一切諸佛，或以說法，或以",
    "T09n0278_031:0596b27": "默然，普為眾生而作佛事；一切諸佛，或以",
    "T09n0278_031:0596b28": "神足，說法教誡，普為眾生而作佛事；一切",
    "T09n0278_031:0596b29": "諸佛，為一切世界海中，種種眾生海，修大善",
    "T09n0278_031:0596c01": "根，念佛三昧，行菩薩行，觀察諸佛，無有厭",
    "T09n0278_031:0596c02": "足；或說佛興，難可值遇；見如來已，出生",
    "T09n0278_031:0596c03": "無量一切善法，修習功德，行諸佛行，佛出",
    "T09n0278_031:0596c04": "世間，令眾生淨，讚歎諸佛無量功德，長養",
    "T09n0278_031:0596c05": "未來諸佛種姓，修一切善根，令諸佛歡喜，",
    "T09n0278_031:0596c06": "解知如來無量妙色，隨所應化，普能現前，",
    "T09n0278_031:0596c07": "令不可思議眾生，於諸佛剎，得見如來；一",
    "T09n0278_031:0596c08": "切諸佛，以如是等無量善根，普為眾生而",
    "T09n0278_031:0596c09": "作佛事；彼諸眾生，或有見佛歡喜、或有禮",
    "T09n0278_031:0596c10": "拜、或有合掌、或有讚歎、或有請佛、或有",
    "T09n0278_031:0596c11": "受施、或見佛微笑、或有念佛、或見佛悅",
    "T09n0278_031:0596c12": "樂，普為眾生而作佛事。一切諸佛，能以無",
    "T09n0278_031:0596c13": "量種種色身，示現眾生而作佛事；一切諸",
    "T09n0278_031:0596c14": "佛，以妙音聲，普為眾生而作佛事；一切諸",
    "T09n0278_031:0596c15": "佛，以如是等無量無數不思議事，普為眾",
    "T09n0278_031:0596c16": "生而作佛事。於一切世界中，一切眾生，悉",
    "T09n0278_031:0596c17": "教化之，令不退轉；大悲充滿，不捨本願，",
    "T09n0278_031:0596c18": "具足成就一切智力，隨所應化，悉令調伏。",
    "T09n0278_031:0596c19": "佛子！是為一切諸佛第七佛事。[0596c19] 「一切諸佛，或",
    "T09n0278_031:0596c20": "住阿練若處、或寂靜處、或離欲處而作佛",
    "T09n0278_031:0596c21": "事，或住佛住而作佛事，或住大三昧而作",
    "T09n0278_031:0596c22": "佛事，或住獨處而作佛事，或不現身而作",
    "T09n0278_031:0596c23": "佛事，或住深智而作佛事，或住不可稱量",
    "T09n0278_031:0596c24": "諸佛境界而作佛事，或隨所應而作佛事，",
    "T09n0278_031:0596c25": "或以天身境界而作佛事，或以天、龍、迦樓",
    "T09n0278_031:0596c26": "羅、緊那羅、摩&#x777A;羅伽、羅剎、人、非人等一切境界",
    "T09n0278_031:0596c27": "而作佛事，或以聲聞、緣覺、菩薩境界而作",
    "T09n0278_031:0596c28": "佛事，或以說法而作佛事，或以默然而作",
    "T09n0278_031:0596c29": "佛事，或說世間有一佛而作佛事，或說世",
    "T09n0278_031:0597a01": "間有一切諸佛而作佛事，或說一切菩薩",
    "T09n0278_031:0597a02": "無量願、無量行為一而作佛事，或說一行一",
    "T09n0278_031:0597a03": "願為無量而作佛事，或說世間境界為如",
    "T09n0278_031:0597a04": "來境界，或說如來境界為世間境界，或說",
    "T09n0278_031:0597a05": "非境界為如來境界而作佛事；或住一日、或",
    "T09n0278_031:0597a06": "住一夜、或住半月、一月、一歲，乃至住無量無",
    "T09n0278_031:0597a07": "數阿僧祇劫而作佛事。佛子！是為一切諸佛",
    "T09n0278_031:0597a08": "第八佛事。[0597a08] 「一切諸佛即是無盡功德之藏，能",
    "T09n0278_031:0597a09": "令眾生發深信心，具足清淨，隨其所應，悉",
    "T09n0278_031:0597a10": "能化度，諸根具足，調伏眾生，悉令歡喜；化",
    "T09n0278_031:0597a11": "一切眾生，以真實道，覺悟一切諸菩薩眾；",
    "T09n0278_031:0597a12": "未發菩提心者，皆令發心；已發心者，令具",
    "T09n0278_031:0597a13": "智慧，悟不由他；或現涅槃而作佛事、或",
    "T09n0278_031:0597a14": "現世間無常而作佛事、或讚歎法身清淨",
    "T09n0278_031:0597a15": "而作佛事、或說所作已辦而作佛事、或說",
    "T09n0278_031:0597a16": "壞一切有而作佛事、或說三有根本永盡",
    "T09n0278_031:0597a17": "而作佛事，或教眾生厭離世間隨順佛心，",
    "T09n0278_031:0597a18": "或為眾生說壽命短促，或為眾生說一切",
    "T09n0278_031:0597a19": "世間無可樂者，或為眾生說值未來一切",
    "T09n0278_031:0597a20": "諸佛，或為眾生說諸如來轉妙法輪，或發",
    "T09n0278_031:0597a21": "眾生佛境界心，或說隨時清淨念佛，得見",
    "T09n0278_031:0597a22": "如來。滅除眾苦，皆令清淨，專求佛道。於一",
    "T09n0278_031:0597a23": "切世界，攝取眾生，令入如來甚深境界。以",
    "T09n0278_031:0597a24": "如來身為一切身，攝取眾生，放逸眾生，悉",
    "T09n0278_031:0597a25": "令具足三種淨戒。佛子！是為一切諸佛第",
    "T09n0278_031:0597a26": "九佛事。[0597a26] 「一切諸佛，般涅槃時，一切眾生，悲泣",
    "T09n0278_031:0597a27": "雨淚，憂惱愁毒。嗚呼痛哉！如來、應供、等正覺，",
    "T09n0278_031:0597a28": "常以大悲，等念眾生；為大導師，哀愍饒益",
    "T09n0278_031:0597a29": "一切眾生，救護世間；天人所歸，難可值遇，",
    "T09n0278_031:0597b01": "無上福田，於今永滅；諸佛即以此等眾生，憂",
    "T09n0278_031:0597b02": "苦悲惱，感慕諸佛而作佛事。隨應化彼，一",
    "T09n0278_031:0597b03": "切天人、龍神、夜叉、乾闥婆、阿修羅、迦樓羅、緊那",
    "T09n0278_031:0597b04": "羅、摩&#x777A;羅伽等故，碎末全身，示現舍利，欲",
    "T09n0278_031:0597b05": "令眾生，歡喜供養，淨正直心，調伏教化，清",
    "T09n0278_031:0597b06": "淨眾生；欲令眾生，功德滿足；欲令眾生，起",
    "T09n0278_031:0597b07": "如來塔，種種供養。一切世間，天宮、龍宮、夜叉、",
    "T09n0278_031:0597b08": "乾闥婆、阿修羅、迦樓羅、緊那羅、摩&#x777A;羅伽、人、非",
    "T09n0278_031:0597b09": "人宮，起塔供養；又以爪牙頭髮，起塔供",
    "T09n0278_031:0597b10": "養。眾生見已，念佛、法、僧，發起恭敬供養之",
    "T09n0278_031:0597b11": "心，或行布施，或修功德。具功德已，或生",
    "T09n0278_031:0597b12": "天上，或生人中，尊貴富樂，除滅惡趣，直向",
    "T09n0278_031:0597b13": "正道，得見諸佛；具白淨法，成就正道，超",
    "T09n0278_031:0597b14": "出三界，隨彼所願，皆悉滿足。常念如來，知",
    "T09n0278_031:0597b15": "恩、報恩；以諸如來，常為眾生作救護，歸",
    "T09n0278_031:0597b16": "依如來；雖復入於涅槃，猶為眾生作無上",
    "T09n0278_031:0597b17": "福田，無盡福田；令一切眾生，長養善根，具",
    "T09n0278_031:0597b18": "足成就一切功德。佛子！是為一切諸佛第十",
    "T09n0278_031:0597b19": "佛事。[0597b19] 「佛子！此十種佛事，無量無邊不可思議，",
    "T09n0278_031:0597b20": "一切天人，莫能知者，三世一切聲聞、緣覺所",
    "T09n0278_031:0597b21": "不能說，除佛神力。[0597b21] 「佛子！一切諸佛，有十",
    "T09n0278_031:0597b22": "種法王無異之法。何等為十？一切諸佛，與",
    "T09n0278_031:0597b23": "授記者，言無有異；一切諸佛，若有眾生，",
    "T09n0278_031:0597b24": "修念佛者，皆令意滿，悉無有異；一切諸佛，",
    "T09n0278_031:0597b25": "皆無異身，覺諸法義，悉無有異；一切諸佛，",
    "T09n0278_031:0597b26": "於三世如來，智慧無異；一切諸佛，念念普",
    "T09n0278_031:0597b27": "知三世諸法，悉無有異；一切諸佛，了知分",
    "T09n0278_031:0597b28": "別三世佛剎，悉無有異；一切諸佛，一切佛",
    "T09n0278_031:0597b29": "語，悉無有異；一切諸佛，教化眾生，悉無有",
    "T09n0278_031:0597c01": "異；一切諸佛，解一切世間法與佛法無異；",
    "T09n0278_031:0597c02": "三世諸佛，一切善根同一善根，悉無有異。佛",
    "T09n0278_031:0597c03": "子！是為一切諸佛十種法王無異之法。[0597c03] 「佛子！",
    "T09n0278_031:0597c04": "一切諸佛，有向十種住法。何等為十？一切",
    "T09n0278_031:0597c05": "諸佛，悉住覺一切法界；一切諸佛，悉住大",
    "T09n0278_031:0597c06": "悲；一切諸佛，悉住本願；一切諸佛，悉住不",
    "T09n0278_031:0597c07": "捨教化眾生；一切諸佛，悉住無所依法；一切",
    "T09n0278_031:0597c08": "諸佛，悉住無虛妄法；一切諸佛，悉住念無",
    "T09n0278_031:0597c09": "失法；一切諸佛，悉住無障礙心；一切諸佛，",
    "T09n0278_031:0597c10": "悉住定心，未曾散亂；一切諸佛，悉住一切",
    "T09n0278_031:0597c11": "諸法平等，不壞實際。佛子！是為一切諸佛",
    "T09n0278_031:0597c12": "向十種住法。[0597c12] 「佛子！一切諸佛，知十種法，悉",
    "T09n0278_031:0597c13": "無有餘。何等為十？一切諸佛，知過去一切",
    "T09n0278_031:0597c14": "法界，悉無有餘；一切諸佛，知未來一切法",
    "T09n0278_031:0597c15": "界，悉無有餘；一切諸佛，知現在一切法界，",
    "T09n0278_031:0597c16": "悉無有餘；一切諸佛，知一切語言道，悉無",
    "T09n0278_031:0597c17": "有餘；一切諸佛，知一切世間成壞，悉無有",
    "T09n0278_031:0597c18": "餘；一切諸佛，知一切眾生及其智慧，悉無",
    "T09n0278_031:0597c19": "有餘；一切諸佛，知一切菩薩善根上、中、下",
    "T09n0278_031:0597c20": "相，悉無有餘；一切諸佛，知一切佛滿足智",
    "T09n0278_031:0597c21": "慧，悉無有餘；一切諸佛，知一切法皆從緣",
    "T09n0278_031:0597c22": "起，悉無有餘；一切諸佛，分別了知一切世",
    "T09n0278_031:0597c23": "界，悉無有餘；一切諸佛，智慧分別一切法",
    "T09n0278_031:0597c24": "界如因陀羅網，悉無有餘。佛子！是為一切",
    "T09n0278_031:0597c25": "諸佛知十種法，悉無有餘。",
    "T09n0278_031:0597c26": "[0597c26] 「佛子！一切諸佛，有十種最勝力：大力、無量",
    "T09n0278_031:0597c27": "力、大功德力、尊重力、不退轉力、堅固力、不",
    "T09n0278_031:0597c28": "可壞力、一切世間不能思議力、一切眾生不",
    "T09n0278_031:0597c29": "能壞力、大力。[0597c29] 「那羅延幢佛所住法。何等為",
    "T09n0278_031:0598a01": "十？一切佛身，舉世災橫，所不能壞；諸佛",
    "T09n0278_031:0598a02": "命根，世間諸毒，所不能害；一切世界，火劫",
    "T09n0278_031:0598a03": "起時，不能燒熱；水劫起時，不能浸溺；風劫",
    "T09n0278_031:0598a04": "起時，不能散壞。一切魔軍、天、龍、夜叉、乾闥婆、",
    "T09n0278_031:0598a05": "阿修羅、迦樓羅、緊那羅、摩&#x777A;羅伽、羅剎、毘舍遮、",
    "T09n0278_031:0598a06": "人、非人等，一切眾生，悉雨金剛，如須彌山金",
    "T09n0278_031:0598a07": "剛圍山，三千大千世界，爾所等雨，雨於佛",
    "T09n0278_031:0598a08": "上，不能令佛生怖畏心，一毛不豎，行、住、",
    "T09n0278_031:0598a09": "坐、臥，威儀不改；隨諸如來，所住方面，金剛雨",
    "T09n0278_031:0598a10": "渧，終不得下，欲雨不雨，隨如來意。佛所",
    "T09n0278_031:0598a11": "住持眾生及佛使命，尚不可害，何況如來？",
    "T09n0278_031:0598a12": "佛子！是為一切諸佛第一大力那羅延幢佛",
    "T09n0278_031:0598a13": "所住法。[0598a13] 「佛子！一切諸佛，一切法界等世界中，",
    "T09n0278_031:0598a14": "須彌山王、金剛圍山、大金剛圍山，一切大海，",
    "T09n0278_031:0598a15": "一切諸山，及一切眾生，於一毛孔，悉能容持；",
    "T09n0278_031:0598a16": "盡未來際劫，一切眾生，悉不自知我住何",
    "T09n0278_031:0598a17": "所，除佛神力，一毛悉持一切眾生；遍遊十",
    "T09n0278_031:0598a18": "方無量世界，行、住、坐、臥，而諸如來不生苦",
    "T09n0278_031:0598a19": "惱厭倦之心，威儀無異。佛子！譬如虛空，容",
    "T09n0278_031:0598a20": "持一切法界等世界，不生苦惱厭倦之心；",
    "T09n0278_031:0598a21": "一切諸佛亦復如是，於一毛孔，容持無餘",
    "T09n0278_031:0598a22": "世界一切眾生，不生苦惱厭倦之心。佛子！",
    "T09n0278_031:0598a23": "是為一切諸佛第二大力那羅延幢佛所住",
    "T09n0278_031:0598a24": "法。[0598a24] 「佛子！一切諸佛，一步能過不可說不可說",
    "T09n0278_031:0598a25": "世界微塵等佛剎；於一念中，能行不可說不",
    "T09n0278_031:0598a26": "可說世界微塵等步。以如是步，經一切世",
    "T09n0278_031:0598a27": "界微塵等劫，於念念中，能經一切世界微塵",
    "T09n0278_031:0598a28": "等劫。一金剛圍山，與上諸劫所經世界微塵",
    "T09n0278_031:0598a29": "佛剎等；如是等不可說不可說世界微塵數，",
    "T09n0278_031:0598b01": "諸金剛圍山內一毛孔，一切毛孔，亦復如",
    "T09n0278_031:0598b02": "是。如來毛孔，悉與一切眾生毛孔數等；以",
    "T09n0278_031:0598b03": "如是毛孔，如是遠步，如是速疾，遊行十方",
    "T09n0278_031:0598b04": "一切世界，一切虛空界，盡過去、未來際一切",
    "T09n0278_031:0598b05": "諸劫；如是諸劫，猶可窮盡，而諸如來身無",
    "T09n0278_031:0598b06": "羸弊，心不退沒，不捨三昧一切佛事。佛子！",
    "T09n0278_031:0598b07": "是為一切諸佛第三大力那羅延幢佛所住",
    "T09n0278_031:0598b08": "法。[0598b08] 「佛子！一切諸佛，一食，結跏趺坐，盡過去、",
    "T09n0278_031:0598b09": "未來際不可說不可說一切劫，身不傾動，住",
    "T09n0278_031:0598b10": "不思議佛住，受寂滅樂，乃至不失化一眾",
    "T09n0278_031:0598b11": "生。以一切世界，及一切眾生，安置如來一指",
    "T09n0278_031:0598b12": "端上，盡未來際劫；彼一一眾生，其身悉如",
    "T09n0278_031:0598b13": "不可說不可說佛剎微塵等世界；彼一一眾",
    "T09n0278_031:0598b14": "生，其身重如一切世界，而諸如來，身無疲",
    "T09n0278_031:0598b15": "倦，心無苦惱。如一指端，一切指端，亦復如",
    "T09n0278_031:0598b16": "是；入一一世界，入虛空界，入一切方網，如",
    "T09n0278_031:0598b17": "是一切處虛空界，悉無有餘，究竟法界；以",
    "T09n0278_031:0598b18": "一毛端，量一切世界；一一毛端處，結跏趺坐，",
    "T09n0278_031:0598b19": "盡過去、未來際劫。佛子！是為一切諸佛第四",
    "T09n0278_031:0598b20": "大力那羅延幢佛所住法。[0598b20] 「佛子！一切諸佛，於",
    "T09n0278_031:0598b21": "一身化不可說不可說佛剎微塵等頭；一一",
    "T09n0278_031:0598b22": "頭，化不可說不可說佛剎微塵等舌；一一舌，",
    "T09n0278_031:0598b23": "出不可說不可說佛剎微塵等音聲，一切法",
    "T09n0278_031:0598b24": "界眾生，無不聞者；一一音聲，說不可說不",
    "T09n0278_031:0598b25": "可說佛剎微塵等修多羅；一一修多羅，說不",
    "T09n0278_031:0598b26": "可說不可說佛剎微塵等法；一一法中，說不",
    "T09n0278_031:0598b27": "可說不可說佛剎微塵等句身、味身。如是說",
    "T09n0278_031:0598b28": "法，乃至盡不可說不可說佛剎微塵等劫，復",
    "T09n0278_031:0598b29": "不可說不可說佛剎微塵等劫，說異句身、味",
    "T09n0278_031:0598c01": "身，盡一切世界微塵等劫，一切眾生念等劫，",
    "T09n0278_031:0598c02": "盡未來際一切劫，此諸劫數，猶可得盡。如來",
    "T09n0278_031:0598c03": "化身說法，轉一切法，猶如火輪，自在智慧，",
    "T09n0278_031:0598c04": "說一切法；轉正法輪，除滅一切眾生疑惑；",
    "T09n0278_031:0598c05": "轉正法輪，照一切法；轉正法輪，皆悉開發",
    "T09n0278_031:0598c06": "一切法藏；轉正法輪，歡喜調伏，莊嚴一切",
    "T09n0278_031:0598c07": "眾生；轉正法輪，說諸菩薩莊嚴法行；轉正",
    "T09n0278_031:0598c08": "法輪，令大乘智日，圓滿莊嚴；轉正法輪，令",
    "T09n0278_031:0598c09": "一切無餘眾生，以大乘智而自莊嚴；轉正",
    "T09n0278_031:0598c10": "法輪，一切諸辯無畏而自莊嚴。如一如來",
    "T09n0278_031:0598c11": "一化身，轉如是等不可譬諭法輪雲，一切",
    "T09n0278_031:0598c12": "法界、虛空界等世界，悉以毛端周遍度量；",
    "T09n0278_031:0598c13": "一一毛端處，於念念中，化不可說不可說佛",
    "T09n0278_031:0598c14": "剎微塵等身，乃至盡未來際劫，一一化佛身，",
    "T09n0278_031:0598c15": "有不可說不可說佛剎微塵等頭；一一頭，有",
    "T09n0278_031:0598c16": "不可說不可說佛剎微塵等舌；一一舌，出不",
    "T09n0278_031:0598c17": "可說不可說佛剎微塵等音聲；一一音聲，說",
    "T09n0278_031:0598c18": "不可說不可說佛剎微塵等修多羅；一一修",
    "T09n0278_031:0598c19": "多羅，說不可說不可說佛剎微塵等法；一一",
    "T09n0278_031:0598c20": "法中，說不可說不可說佛剎微塵等句身、味",
    "T09n0278_031:0598c21": "身；復不可說不可說佛剎微塵等劫，說異句",
    "T09n0278_031:0598c22": "身、味身，音聲充滿法界，一切眾生，無不聞",
    "T09n0278_031:0598c23": "者；盡一切未來際劫，常轉法輪，如來音聲，",
    "T09n0278_031:0598c24": "無異無斷，不可窮盡。佛子！是為一切諸佛",
    "T09n0278_031:0598c25": "第五大力那羅延幢佛所住法。[0598c25] 「佛子！一切諸",
    "T09n0278_031:0598c26": "佛，成就勝妙大莊嚴，胸德字相，猶如金剛，",
    "T09n0278_031:0598c27": "不可破壞。如來坐彼菩提樹下，有無量化",
    "T09n0278_031:0598c28": "魔王軍眾，悉與一切眾生數等，雜惡形色，甚",
    "T09n0278_031:0598c29": "可怖畏，能發狂亂，悉能恐怖一切世間；",
    "T09n0278_031:0599a01": "如是等眾，充滿虛空、法界等一切世界，雜惡",
    "T09n0278_031:0599a02": "形色，甚可怖畏，能發狂亂，能令一切眾生",
    "T09n0278_031:0599a03": "怖畏，能壞一切世間，能害一切眾生。如來",
    "T09n0278_031:0599a04": "見已心無恐怖，一毛不豎，顏無異容，乃至",
    "T09n0278_031:0599a05": "不生一念微畏之相，心安不動，形色無異，",
    "T09n0278_031:0599a06": "遠離覺觀，心常寂靜，究竟遠離一切恐怖，",
    "T09n0278_031:0599a07": "除滅一切愛恚煩惱；安住佛住，具足無礙",
    "T09n0278_031:0599a08": "大慈之力，住大悲住，諸根寂靜，永離恐怖；",
    "T09n0278_031:0599a09": "胸德字相，不可破壞，堅固真實。一切諸魔、魔",
    "T09n0278_031:0599a10": "天眷屬，見如來已，皆悉歸依。如來於彼三",
    "T09n0278_031:0599a11": "輪教化，皆令調伏，發菩提心，悉不退轉，乃",
    "T09n0278_031:0599a12": "至令得無上菩提。佛子！是為一切諸佛第",
    "T09n0278_031:0599a13": "六大力那羅延幢佛所住法。[0599a13] 「佛子！一切諸佛，",
    "T09n0278_031:0599a14": "出無障礙微妙音聲，皆悉充滿一切世界，",
    "T09n0278_031:0599a15": "隨所應度，無不聞者。彼諸如來所出音聲，",
    "T09n0278_031:0599a16": "一切眾山，所不能障；須彌山王、寶山、小金",
    "T09n0278_031:0599a17": "剛圍山、大金剛圍山，所不能障；天宮、龍宮，",
    "T09n0278_031:0599a18": "夜叉、乾闥婆、阿修羅、迦樓羅、緊那羅、摩&#x777A;羅伽、",
    "T09n0278_031:0599a19": "人、非人等，一切宮殿，所不能障；一切世界",
    "T09n0278_031:0599a20": "高大音聲，亦不能障；隨其所應，皆悉聞之，",
    "T09n0278_031:0599a21": "無所障礙。佛子！是為一切諸佛第七大力",
    "T09n0278_031:0599a22": "那羅延幢佛所住法。[0599a22] 「佛子！一切諸佛，心無障",
    "T09n0278_031:0599a23": "礙，於不可說不可說億那由他劫，心常清",
    "T09n0278_031:0599a24": "淨。三世諸佛，離垢清淨，同一莊嚴，離我、我所，",
    "T09n0278_031:0599a25": "於一切法，亦無所依，非內、非外，非生、非",
    "T09n0278_031:0599a26": "不生；離一切境界，寂滅無處，無所造作；",
    "T09n0278_031:0599a27": "離種種相，除滅一切虛妄取相，自然清淨；",
    "T09n0278_031:0599a28": "離諸境界，無所憶念，隨順境界無諍之法；",
    "T09n0278_031:0599a29": "離欲清淨，住真實際，說法界際，法界平等",
    "T09n0278_031:0599b01": "而無有盡，一切眾生，莫能知者。永離一切",
    "T09n0278_031:0599b02": "有為、無為，捨離一切言語道境界，究竟無",
    "T09n0278_031:0599b03": "礙無盡法界；隨智慧轉十力莊嚴，淨一切",
    "T09n0278_031:0599b04": "法，行巧方便；說種種法相即一法相，一切",
    "T09n0278_031:0599b05": "法相，不相違背；不壞三世於一切法界，究",
    "T09n0278_031:0599b06": "竟自在，到於彼岸；具足甚深自在法藏，一切",
    "T09n0278_031:0599b07": "方便；離癡正念，安住十方一切佛剎而無",
    "T09n0278_031:0599b08": "動轉；具不死智，盡一切漏，究竟諸法，證於",
    "T09n0278_031:0599b09": "無漏；心慧解脫，究竟實際，住無礙住，常定",
    "T09n0278_031:0599b10": "無亂；於三世法，無有障礙；於一念中，悉",
    "T09n0278_031:0599b11": "了三世一切眾生心心所行。佛子！是為一切",
    "T09n0278_031:0599b12": "諸佛第八大力那羅延幢佛所住法。[0599b12] 「佛子！一",
    "T09n0278_031:0599b13": "切諸佛，具足成就細密法身，諸佛法身，境界",
    "T09n0278_031:0599b14": "無量。一切世間，所不能知，於三界中，無",
    "T09n0278_031:0599b15": "所染污，隨因緣應，一切普現。非實、非虛，",
    "T09n0278_031:0599b16": "平等清淨，非去、非來，無為、無壞，清淨常住；",
    "T09n0278_031:0599b17": "一相、無相，是法身相，非處、非方，一切身身，",
    "T09n0278_031:0599b18": "自在無量，妙色無量，攝一切身，作種種身，",
    "T09n0278_031:0599b19": "隨方便身，普照一切，具足智藏，而無種種",
    "T09n0278_031:0599b20": "分別。其身充滿無餘世界，說一切法界，雖動",
    "T09n0278_031:0599b21": "非動，清淨法身，非有、非無，非方便、非不",
    "T09n0278_031:0599b22": "方便，隨眾生所應，悉能示現；非滅、非不滅，",
    "T09n0278_031:0599b23": "亦非不現，而化眾生；一切功德寶所起之",
    "T09n0278_031:0599b24": "身，一切法佛法起，如如法身自然寂靜。於一",
    "T09n0278_031:0599b25": "切法，無所障礙，隨順一切法界，清淨一切",
    "T09n0278_031:0599b26": "世間，分別一切世間，無有動轉，無有境界，",
    "T09n0278_031:0599b27": "如來解脫，攝一切智，隨順一切身。佛子！是",
    "T09n0278_031:0599b28": "為一切諸佛第九大力那羅延幢佛所住法。",
    "T09n0278_031:0599b29": "[0599b29] 「佛子！一切諸佛，正覺悉等，出生一切諸菩薩",
    "T09n0278_031:0599c01": "行，所行不虛，滿足深願，淨菩薩行，具足一",
    "T09n0278_031:0599c02": "切菩薩行智。一切諸佛，修菩薩行，悉無有",
    "T09n0278_031:0599c03": "異，善分別知一切菩薩行，滿足菩薩諸大",
    "T09n0278_031:0599c04": "願海，離一切惡，生諸善行，修菩薩行，皆悉",
    "T09n0278_031:0599c05": "清淨。隨順一切佛，寂然不放逸，住一切三",
    "T09n0278_031:0599c06": "昧無量境界，能教一切勝道，遠離一切惡",
    "T09n0278_031:0599c07": "道；究竟彼岸，具足成就第一智力；雨無畏",
    "T09n0278_031:0599c08": "法雨，隨其所問，悉能善答，方便說法，智慧",
    "T09n0278_031:0599c09": "平等，周遍清淨，身、口、意業，皆悉清淨。住諸佛",
    "T09n0278_031:0599c10": "住，諸佛種姓，佛智所作，悉不退轉，一切種",
    "T09n0278_031:0599c11": "智，分別無量無邊諸住，一切智明，隨順智",
    "T09n0278_031:0599c12": "慧，不可思議，一切世間所不能解。智慧明",
    "T09n0278_031:0599c13": "淨，知一切法，微細智慧，無量無邊，善能分別",
    "T09n0278_031:0599c14": "一切三世；智慧微妙，覺悟一切世界，具足",
    "T09n0278_031:0599c15": "了知無上道義，於一切世間，作不可說佛",
    "T09n0278_031:0599c16": "事；智慧不退，成就一切諸如來身，入算數",
    "T09n0278_031:0599c17": "智，決定了知一切諸法，捨離文字，言語道",
    "T09n0278_031:0599c18": "斷，而善能說一切文字，行淨善法，滿普賢",
    "T09n0278_031:0599c19": "智。於一念中，悉能覺了一切諸法，隨淨眾",
    "T09n0278_031:0599c20": "生，隨所應乘，悉能法施；以明淨智，解一切",
    "T09n0278_031:0599c21": "法境界，一切世界境界，一切眾生境界。於一",
    "T09n0278_031:0599c22": "念中，悉能知見三世法界，一切如來出世境",
    "T09n0278_031:0599c23": "界，一切教化境界，未曾失時，至於一切清",
    "T09n0278_031:0599c24": "淨境界，覺一切境界，皆悉究竟。於一念中，",
    "T09n0278_031:0599c25": "覺悟三世眾生，心、意、識、行，諸佛平等；眾生無",
    "T09n0278_031:0599c26": "邊、世界無邊、法界無邊、三世無邊、一切諸佛",
    "T09n0278_031:0599c27": "自在無邊，覺如是等，無有障礙。諸佛智慧，",
    "T09n0278_031:0599c28": "諸佛自在，轉無量無邊諸佛所住，住無礙",
    "T09n0278_031:0599c29": "住，無礙心住，住大悲住，廣說深法，教化眾",
    "T09n0278_031:0600a01": "生，心無休息。是為一切諸佛第十大力那羅",
    "T09n0278_031:0600a02": "延幢佛所住法。[0600a02] 「佛子！是為一切諸佛十種大",
    "T09n0278_031:0600a03": "力那羅延幢佛所住法，無量無邊，不可思議，",
    "T09n0278_031:0600a04": "三世一切眾生，聲聞、緣覺，皆不能知，除佛",
    "T09n0278_031:0600a05": "神力。",
    "T09n0278_031:0600a06": "[0600a06] 「佛子！一切諸佛，有十種定法。何等為十？一",
    "T09n0278_031:0600a07": "切諸佛，定於兜率天，盡其壽命；一切諸佛，",
    "T09n0278_031:0600a08": "定示現處胎，滿十月生；一切諸佛，定捨宮",
    "T09n0278_031:0600a09": "館，樂行出家；一切諸佛，定坐菩提樹下，覺",
    "T09n0278_031:0600a10": "一切法；一切諸佛，定一念中，覺一切佛法，",
    "T09n0278_031:0600a11": "於一切世界，普現如來神力自在；一切諸",
    "T09n0278_031:0600a12": "佛，定隨時教化，轉正法輪；一切諸佛，定知",
    "T09n0278_031:0600a13": "隨時種諸善根，為彼授記；一切諸佛，定",
    "T09n0278_031:0600a14": "隨應時，不失佛事；一切諸佛，定知菩薩功",
    "T09n0278_031:0600a15": "德具足，而為授記；一切諸佛，定隨眾生一",
    "T09n0278_031:0600a16": "切問難，於一念中，悉能善答。佛子！是為一",
    "T09n0278_031:0600a17": "切諸佛十種定法。[0600a17] 「佛子！一切諸佛，有十種",
    "T09n0278_031:0600a18": "法，若有眾生，見如來者，皆悉疾得十種果",
    "T09n0278_031:0600a19": "報。何等為十？若有眾生，見如來者，疾得",
    "T09n0278_031:0600a20": "遠離一切惡道；若有眾生，見如來者，疾得",
    "T09n0278_031:0600a21": "長養一切善根；若有眾生，見如來者，疾得",
    "T09n0278_031:0600a22": "滿足一切善根；若有眾生，見如來者，疾得",
    "T09n0278_031:0600a23": "往生淨妙天上；若有眾生，見如來者，疾得",
    "T09n0278_031:0600a24": "除滅一切疑惑；若有眾生，見如來者，已發",
    "T09n0278_031:0600a25": "菩提心者疾得不退轉，未發心者速發阿",
    "T09n0278_031:0600a26": "耨多羅三藐三菩提心；若有眾生，見如來",
    "T09n0278_031:0600a27": "者，未得離生聖道，除滅有見，速令正取離",
    "T09n0278_031:0600a28": "生聖道；若有眾生，見如來者，速令清淨世",
    "T09n0278_031:0600a29": "間、離世間一切諸根；若有眾生，見如來者，",
    "T09n0278_031:0600b01": "疾得除滅一切障礙；若有眾生，見如來",
    "T09n0278_031:0600b02": "者，疾得無畏不斷辯才。佛子！是為一切諸",
    "T09n0278_031:0600b03": "佛，眾生見者，皆悉疾得十種果報。[0600b03] 「佛子！一切",
    "T09n0278_031:0600b04": "諸佛，有十種清淨法，一切菩薩，應常正念。",
    "T09n0278_031:0600b05": "何等為十？一切諸佛，過去方便，一切菩薩應",
    "T09n0278_031:0600b06": "常正念；一切諸佛，清淨妙行，一切菩薩應常",
    "T09n0278_031:0600b07": "正念；一切諸佛，滿足波羅蜜，一切菩薩應常",
    "T09n0278_031:0600b08": "正念；一切諸佛，滿足大願，一切菩薩應常正",
    "T09n0278_031:0600b09": "念；一切諸佛，功德積聚，一切菩薩應常正念；",
    "T09n0278_031:0600b10": "一切諸佛，過去梵行，一切菩薩應常正念；一",
    "T09n0278_031:0600b11": "切諸佛，成等正覺，一切菩薩應常正念；一切",
    "T09n0278_031:0600b12": "諸佛，色身無量無邊，一切菩薩應常正念；一",
    "T09n0278_031:0600b13": "切諸佛，無量無邊神力境界，一切菩薩應常",
    "T09n0278_031:0600b14": "正念；一切諸佛，十力無畏，一切菩薩應常正",
    "T09n0278_031:0600b15": "念。佛子！是為一切諸佛十種清淨法，一切菩",
    "T09n0278_031:0600b16": "薩應常正念。",
    "T09n0278_031:0600b17": "[0600b17] 「佛子！一切諸佛，有十種一切智住。何等為",
    "T09n0278_031:0600b18": "十？一切諸佛，於一念中，悉知一切法界三",
    "T09n0278_031:0600b19": "世一切眾生心心所行；一切諸佛，於一念中，",
    "T09n0278_031:0600b20": "悉善分別三世一切眾生種種業報；一切諸",
    "T09n0278_031:0600b21": "佛，於一念中，隨一切眾生所應度者，或以",
    "T09n0278_031:0600b22": "神足，或以教誡，或以說法，而教化之；一",
    "T09n0278_031:0600b23": "切諸佛，於一念中，悉能善取一切法界十方",
    "T09n0278_031:0600b24": "眾生諸心心相，示現一切世間如來出世；一",
    "T09n0278_031:0600b25": "切諸佛，於一念中，隨一切法界中一切眾生，",
    "T09n0278_031:0600b26": "希望欲性，所應化度，令見如來；一切諸",
    "T09n0278_031:0600b27": "佛，於一念中，示現一切法界中一切眾生，如",
    "T09n0278_031:0600b28": "來住持神力自在；一切諸佛，為一切法界中",
    "T09n0278_031:0600b29": "一切眾生，說一切佛，離諸熾然，隨其所應，",
    "T09n0278_031:0600c01": "化度眾生；一切諸佛，於一念中，以一切至",
    "T09n0278_031:0600c02": "處道，悉知一切法界中一切眾生彼彼諸趣；",
    "T09n0278_031:0600c03": "一切諸佛，於一念中，一切法界中，一切方處，",
    "T09n0278_031:0600c04": "一切眾生，念如來者，悉令得見；一切諸佛，",
    "T09n0278_031:0600c05": "於一念中，隨一切法界中眾生心之所樂，如",
    "T09n0278_031:0600c06": "來形色，悉令得見。佛子！是為一切諸佛十",
    "T09n0278_031:0600c07": "種一切智住。[0600c07] 「佛子！一切諸佛，有十種無量不",
    "T09n0278_031:0600c08": "可思議三昧。何等為十？一切諸佛，於一切",
    "T09n0278_031:0600c09": "法，常定不亂，於一念中，為一切眾生，說一",
    "T09n0278_031:0600c10": "切法；一切諸佛，於一切法界、一切眾生，常定",
    "T09n0278_031:0600c11": "不亂，於一念中，悉為眾生分別演說無我",
    "T09n0278_031:0600c12": "實際；一切諸佛，於一切法界、三世諸法，常定",
    "T09n0278_031:0600c13": "不亂，於一念中，入億三昧；一切諸佛，於一",
    "T09n0278_031:0600c14": "切法界，十方佛剎，常定不亂，於一念中，悉",
    "T09n0278_031:0600c15": "遍遊行一切佛剎；一切諸佛，於一切法界，",
    "T09n0278_031:0600c16": "普現無量無邊佛種種身，常定不亂，於一",
    "T09n0278_031:0600c17": "念中，一切世界，無不遍現；一切諸佛，身、口、",
    "T09n0278_031:0600c18": "意業，充滿一切法界，常定不亂，於一念中，",
    "T09n0278_031:0600c19": "分別演說一切眾生，心藏欲性；一切諸佛，",
    "T09n0278_031:0600c20": "於一切法界，一切法性，常定不亂，於一念",
    "T09n0278_031:0600c21": "中，悉能究竟離欲實際；一切諸佛，於一切",
    "T09n0278_031:0600c22": "法界，一切世界緣起，常定不亂，於一念中，",
    "T09n0278_031:0600c23": "分別演說一切因緣；一切諸佛，於一切法",
    "T09n0278_031:0600c24": "界，一切世間、離世間法，常定不亂，於一念",
    "T09n0278_031:0600c25": "中，無量莊嚴，為一切眾生普現諸佛，無有",
    "T09n0278_031:0600c26": "窮盡；一切諸佛，於一切眾生，一切法界，正受",
    "T09n0278_031:0600c27": "無礙，常定不亂，於一念中，至諸佛趣，無",
    "T09n0278_031:0600c28": "量解脫，究竟彼岸。佛子！是為一切諸佛十種",
    "T09n0278_031:0600c29": "無量無邊不可思議三昧。[0600c29] 「佛子！一切諸佛，有",
    "T09n0278_031:0601a01": "十種無礙解脫。何等為十？一切諸佛，於一",
    "T09n0278_031:0601a02": "微塵中，悉能普現不可說不可說諸佛出世；",
    "T09n0278_031:0601a03": "一切諸佛，於一微塵中，悉能普現不可說不",
    "T09n0278_031:0601a04": "可說諸佛轉淨法輪；一切諸佛，於一微塵",
    "T09n0278_031:0601a05": "中，教化調伏不可說不可說眾生；一切諸",
    "T09n0278_031:0601a06": "佛，於一微塵中，普現不可說不可說佛剎；",
    "T09n0278_031:0601a07": "一切諸佛，於一微塵中，授不可說不可說菩",
    "T09n0278_031:0601a08": "薩記；一切諸佛，於一微塵中，普現三世諸",
    "T09n0278_031:0601a09": "佛出世；一切諸佛，於一微塵中，普現三世",
    "T09n0278_031:0601a10": "一切佛剎；一切諸佛，於一微塵中，普現三",
    "T09n0278_031:0601a11": "世諸佛自在神力；一切諸佛，於一微塵中，普",
    "T09n0278_031:0601a12": "現三世一切眾生；一切諸佛，於一微塵中，",
    "T09n0278_031:0601a13": "普現三世一切諸佛佛事。佛子！是為一切諸",
    "T09n0278_031:0601a14": "佛十種無礙解脫。」"
}