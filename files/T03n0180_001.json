{
    "T03n0180_001:0452a14": "佛說過去世佛分衛經",
    "T03n0180_001:0452a16": "西晉月氏國三藏竺法護譯",
    "T03n0180_001:0452a17": "佛言：「過世有佛入城分衛，與尊弟子諸菩",
    "T03n0180_001:0452a18": "薩俱；弟子菩薩姿容相好，皆悉端正，如本所",
    "T03n0180_001:0452a19": "行各得其道。「有一母人，姙身數月，見佛及",
    "T03n0180_001:0452a20": "僧有所至奏，心自計願：『我所懷子生，如此",
    "T03n0180_001:0452a21": "使為沙門佛弟子。』日月滿足即生安隱，兒亦",
    "T03n0180_001:0452a22": "姝好與眾人異，母以恩愛無意令兒行作沙",
    "T03n0180_001:0452a23": "門，中有覺意，即自念言：『我前有願，若我生",
    "T03n0180_001:0452a24": "子當使為道，兒今已生，有異凡人，令我安隱，",
    "T03n0180_001:0452a25": "復無惡露，不可戀嫪恩愛之故，違我本心。』",
    "T03n0180_001:0452a26": "「子年七歲，家復貧狹，即作二人飯具，及三法",
    "T03n0180_001:0452a27": "衣，手持澡瓶，自將其子行詣佛所，稽首佛足，",
    "T03n0180_001:0452a28": "前白佛言：『願哀我子使為沙門，令後得道，身",
    "T03n0180_001:0452a29": "形如佛。』佛即聽之，令作沙門。母以澡灌，前",
    "T03n0180_001:0452b01": "洗兒手，應時九龍從瓶口出，吐水灌兒手",
    "T03n0180_001:0452b02": "中，澡訖殘水散兒頭上，水之潺渧於兒頭",
    "T03n0180_001:0452b03": "上，化成華蓋珠交絡帳。中有師子座，上有坐",
    "T03n0180_001:0452b04": "佛。佛笑，口中五色光出，照十億佛剎，還遶佛",
    "T03n0180_001:0452b05": "身從兒頂入。母以飯具前上佛，并食其子，",
    "T03n0180_001:0452b06": "便發無上平等道意，應時十億佛剎為六反",
    "T03n0180_001:0452b07": "震動，眾剎諸佛皆自然現。佛以母飯飽，爾",
    "T03n0180_001:0452b08": "所佛及諸比丘僧皆等飽足，其飯如故，亦不",
    "T03n0180_001:0452b09": "損減；母即歡喜，及無數天人皆得阿惟越致。",
    "T03n0180_001:0452b10": "「時，兒髮墮成為沙門，即亦得立不退轉地。母",
    "T03n0180_001:0452b11": "前白佛：『今我所見，有三可怪：我澡兒手九龍",
    "T03n0180_001:0452b12": "吐水，此一可怪；澡已殘水散兒頭上，化成寶",
    "T03n0180_001:0452b13": "帳，及師子座上有坐佛，是二可怪；佛笑口",
    "T03n0180_001:0452b14": "中光從兒頂入，是三可怪；願佛為我分別說",
    "T03n0180_001:0452b15": "之。』佛言：『此兒却後十四劫當得作佛，九龍",
    "T03n0180_001:0452b16": "當浴，師子座華蓋寶帳，佛笑光從兒頂入，皆",
    "T03n0180_001:0452b17": "是其應。』母聞佛言倍懷踊躍，後當作母人",
    "T03n0180_001:0452b18": "轉輪聖王，積七百世竟，其劫壽盡轉母人身，",
    "T03n0180_001:0452b19": "當得阿惟越致。」佛言：「是時小兒，我身是；我",
    "T03n0180_001:0452b20": "今於世功德如是。」諸天龍神、一切人民，聞佛",
    "T03n0180_001:0452b21": "所說，皆得阿惟越致。",
    "T03n0180_001:0452b22": "　無熱佛　性空佛　天王佛　金仁佛",
    "T03n0180_001:0452b23": "佛說過去世佛分衛經"
}