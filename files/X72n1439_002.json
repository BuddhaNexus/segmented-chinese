{
    "X72n1439_002:0621c01": "鼓山為霖和尚餐香錄卷下",
    "X72n1439_002:0621c02": "書記　太泉　錄",
    "X72n1439_002:0621c03": "紀賢傳",
    "X72n1439_002:0621c04": "本智西堂傳",
    "X72n1439_002:0621c05": "師諱如騰。字本智。福州福清人。姓劉氏。早歲喪親。即",
    "X72n1439_002:0621c06": "慕出塵。不謀生產。唯日與諸善友。共營佛事。年三十。",
    "X72n1439_002:0621c07": "禮支提升公落髮。修諸密行。一眾敬畏。出嶺見雲棲",
    "X72n1439_002:0621c08": "和尚。授以念佛法門。一聞諦信。身心歡喜。復還福州。",
    "X72n1439_002:0621c09": "閉關於水西之象鼻庵三載。尅苦履踐。每以靜中。覺",
    "X72n1439_002:0621c10": "諸念紛擾。因閱傳燈。至外道問佛。不問有言無言。世",
    "X72n1439_002:0621c11": "尊良久處。忽爾狂性頓歇。不覺失聲曰。世尊印證我。",
    "X72n1439_002:0621c12": "自是不假調伏。淨念純至。出關至支提。一日山門經",
    "X72n1439_002:0621c13": "行次。忽面前開廓。身心虗豁。得大輕安。遂有偈曰。水",
    "X72n1439_002:0621c14": "骨拄杖火毛拂。釋迦不知是何物。四方八面沒遮攔。",
    "X72n1439_002:0621c15": "信手拈來活轆轆。丁卯至鼓山。與履徵諸公謀興祖",
    "X72n1439_002:0621c16": "庭。延博山和尚開法。山至一見器重。舉為西堂。及山",
    "X72n1439_002:0621c17": "還江右。席虗七載。皆師匡維眾事。羣情向背。一攝之",
    "X72n1439_002:0621c18": "以真慈大悲。人人德之。甲戌。永老人來主當山。師復",
    "X72n1439_002:0621c19": "內外調護。且時與老人盤錯。日臻玄奧。常喜作無生",
    "X72n1439_002:0621c20": "偈。老人深為讚美。又呈前偈。老人親為書之。誡勿令",
    "X72n1439_002:0621c21": "人見。浪杖人來山。師復周旋無間。杖人一日為大眾",
    "X72n1439_002:0621c22": "開示。是法住法位。世間相常住。雄辯滔滔。辭鋒橫發。",
    "X72n1439_002:0621c23": "師曰。和尚固慈悲。但太費辭耳。某甲祇兩句可盡。杖",
    "X72n1439_002:0621c24": "人曰。如何。師曰。法本不生。常住不滅。杖人撫掌大笑",
    "X72n1439_002:0622a01": "曰。這老賊。我今日識得你也。後在天界寄師偈。有火",
    "X72n1439_002:0622a02": "毛拂子笑春風之句。葢敘師語也。師操履深密。見地",
    "X72n1439_002:0622a03": "穩實。容貌冲粹。言辭簡雅。雖德臘俱高。而謙光燭人。",
    "X72n1439_002:0622a04": "精勤不倦。見者意消。癸巳四月初旬示微恙。起坐如",
    "X72n1439_002:0622a05": "常。至十八日辰刻。泊然而化。世壽七十有七。僧臘四",
    "X72n1439_002:0622a06": "十有八。",
    "X72n1439_002:0622a07": "青林尊宿傳",
    "X72n1439_002:0622a08": "尊宿諱如鑑。字青林。候宮人。姓林氏。幼孤。奉母至孝。",
    "X72n1439_002:0622a09": "十八茹素持戒。至雲棲禮蓮池大師。得淨土旨訣。又",
    "X72n1439_002:0622a10": "至顯聖。參湛然和尚。令看無字。遂執侍左右。一日因",
    "X72n1439_002:0622a11": "低頭拾箑有省。作偈呈曰。趙州狗子無佛性。脫下袴",
    "X72n1439_002:0622a12": "子來遮面。面子未曾遮得全。半身露出令人厭。湛公",
    "X72n1439_002:0622a13": "撫而印之。首座麥浪。每欲勘之。而未得其便。一日因",
    "X72n1439_002:0622a14": "師呈吹毛劍頌曰。我有吹毛劍。寒光如閃電。當機覿",
    "X72n1439_002:0622a15": "面揮。鋒鋩人不見。浪便問曰。如何是吹毛劍。師作拔",
    "X72n1439_002:0622a16": "劍勢。浪曰。此是刈禾刀。師曰。吾昨日在石橋上過。無",
    "X72n1439_002:0622a17": "端打破鉢盂。湛公按住曰。首座氣宇如王。侍者脚踏",
    "X72n1439_002:0622a18": "實地。兩人乃各休去。久之以母老辭歸閩。年三十五。",
    "X72n1439_002:0622a19": "始往國懽寺。禮岳山西公祝髮。遂結屋石林。與母偕",
    "X72n1439_002:0622a20": "隱。後母亦落[髟/采]為尼。精修無間。實師至孝所感云。及",
    "X72n1439_002:0622a21": "母卒。師復同曹源越山二公出嶺。參湛和尚于雲門。",
    "X72n1439_002:0622a22": "時林得山司農在座。謂湛和尚曰。青師已有省發。何",
    "X72n1439_002:0622a23": "不對眾吐露。湛目師。師遽指傍僧曰。和尚問。何不祗",
    "X72n1439_002:0622a24": "對。其僧惘然。湛曰。這賊。師遂拂袖而去。未幾過吼山。",
    "X72n1439_002:0622b01": "參密雲和尚。不契。乃拉曹越二公。返閩入鼓山。創東",
    "X72n1439_002:0622b02": "庵居之。及眾迎博山無異和尚開法。師遂捨庵為方",
    "X72n1439_002:0622b03": "丈。明年異旋博山。師與諸公。送至建溪而別。因禮聞",
    "X72n1439_002:0622b04": "谷老人于寶善。遂同曹越。相依煆煉。閉關六載。日增",
    "X72n1439_002:0622b05": "智證。及聞老人返真寂。師亦同二師還三山。越公居",
    "X72n1439_002:0622b06": "鼓山之調象庵終焉。師與曹師。卜居長基嶺之松庵。",
    "X72n1439_002:0622b07": "承雲棲詔旨。日持佛號。晚修懺摩。深夜頂觀音像旋",
    "X72n1439_002:0622b08": "繞。凡二十餘年。後因世亂。曹師既出住福清之靈石。",
    "X72n1439_002:0622b09": "師乃返石林。掩關不出。精進如少壯時。而一室中。時",
    "X72n1439_002:0622b10": "聞異香焉。師平日所得淨施。悉買生命放之。然每以",
    "X72n1439_002:0622b11": "念佛放生勸人。故福城感其化者甚眾。師以康熈丙",
    "X72n1439_002:0622b12": "午六月初旬示微疾。神思安詳。不沉不亂。至期。弟子",
    "X72n1439_002:0622b13": "問曰。師此時作麼生。師曰。平日所幹何事。大眾來問",
    "X72n1439_002:0622b14": "疾者。皆環繞助師念佛。師曰。今日可謂。蓮池勝會也。",
    "X72n1439_002:0622b15": "乃泊然而化。世壽八十有七。僧臘五十有二。越七日",
    "X72n1439_002:0622b16": "茶毗。火光金色。時發香氣。平日所持木念珠不壞。弟",
    "X72n1439_002:0622b17": "子性晉性證等。奉師靈骨。塔於鼓山。論曰。時當末法。",
    "X72n1439_002:0622b18": "祖風凋零。後生輩纔跨禪門。便受衣拂。自既易得。又",
    "X72n1439_002:0622b19": "易以與人。誑[言*赫]閭閻。成羣作隊。鞠其端倪。總由因地",
    "X72n1439_002:0622b20": "不真。故陷入魔罥。不自覺知耳。今觀青林尊宿。早年",
    "X72n1439_002:0622b21": "如是發心。如是見人。如是省發。如是言句。而深埋頭",
    "X72n1439_002:0622b22": "角。隱遁終身。潛修密煉。六十餘年如一日。収功末後。",
    "X72n1439_002:0622b23": "頭尾俱正。此豈今日禪者。所能夢見耶。嗚呼若師者。",
    "X72n1439_002:0622b24": "可謂法門之魯靈光也歟。",
    "X72n1439_002:0622c01": "明一靜主傳",
    "X72n1439_002:0622c02": "靜主諱太悟。字明一。漳州漳浦人。姓張氏。幼業儒。年",
    "X72n1439_002:0622c03": "二十五棄家。往杭州黃山光明寺。禮雪杭師剃落。首",
    "X72n1439_002:0622c04": "參天童密老人。即從稟戒。次參顯聖金粟。後旋閩至",
    "X72n1439_002:0622c05": "鼓山。一見先師。不覺心折曰。真吾師也。遂傾心受誨。",
    "X72n1439_002:0622c06": "居下板凡一十八載。一日堂中經行。忽然靈光披露。",
    "X72n1439_002:0622c07": "萬法平沉。自是每入室呈所見。先師無可否。惟微笑",
    "X72n1439_002:0622c08": "而已。先師年八十。示以偈曰。君今學道已多年一知",
    "X72n1439_002:0622c09": "半解許君說。若要縱橫無礙用。尚須拔去一重楔。到",
    "X72n1439_002:0622c10": "此方知事事如。豈容俗學妄分別。穿衣吃飯只尋常。",
    "X72n1439_002:0622c11": "通天徹地一輪月。悟得偈。益自勉勵。先師入滅。余繼",
    "X72n1439_002:0622c12": "席。悟居寺後之調象庵。又五載。密自履踐。深有所證。",
    "X72n1439_002:0622c13": "時舉古德機緣。或拈或頌。吟笑自樂。其拈無夢無想",
    "X72n1439_002:0622c14": "話曰。此則公案。判論者雖多。錯會者不少。葢為未透",
    "X72n1439_002:0622c15": "向上一竅。祇向識神中。妄起分別。殊不知。主人公也",
    "X72n1439_002:0622c16": "不在有夢想處。也不在無夢想處。也不在日用浩浩",
    "X72n1439_002:0622c17": "處。且道。在什麼處。良久云。一雙窮瘦足。從來不出門。",
    "X72n1439_002:0622c18": "其頌本來面目曰。從來箇事絕言詮。狗口纔開落二",
    "X72n1439_002:0622c19": "三。生與本生轉是錯。所知忘處頗相當。其自適曰。大",
    "X72n1439_002:0622c20": "道絕有無。有無被情驅。跳出有無外。方能得自如。得",
    "X72n1439_002:0622c21": "自如有何拘。大海波心騎鐵馬。須彌頂上釣金魚。此",
    "X72n1439_002:0622c22": "係道人快樂處。造次凡流爭識吾。一日微恙。即自剃",
    "X72n1439_002:0622c23": "髮。沐浴更衣。謂侍者曰。吾當去矣。者曰。師何往。何所",
    "X72n1439_002:0622c24": "分付乎。悟即自取紙筆大書曰。衣履送上方丈。經書",
    "X72n1439_002:0623a01": "歸禪堂。不須沐浴更衣。火化入舊塔。偈曰。打破太虗",
    "X72n1439_002:0623a02": "空。踢翻生死岸。優游無底舟。真箇快活漢。遂歸榻吉",
    "X72n1439_002:0623a03": "祥而臥。侍者走報余。急往覘之。見其微息綿綿。大呼",
    "X72n1439_002:0623a04": "曰。靜主去得好。宜著精彩。頂門上一箭。直透過那邊",
    "X72n1439_002:0623a05": "去。悟復開眼點首。大噫一聲化去。實壬寅三月念二",
    "X72n1439_002:0623a06": "日午時也。茶毗牙齒不壞。有骨一片。五色鮮明。世壽",
    "X72n1439_002:0623a07": "五十有一。僧臘二十有六。悟為人性剛毅。事不合意。",
    "X72n1439_002:0623a08": "輒形辭色。甚至怒罵。故人多以是少之。今觀其末後",
    "X72n1439_002:0623a09": "一著。則其生平所得者不淺。未可以常情議之也。嗚",
    "X72n1439_002:0623a10": "呼。若悟者。可謂克始克終。有頭有尾。鼓山門下。一了",
    "X72n1439_002:0623a11": "事衲僧也。",
    "X72n1439_002:0623a12": "一行上人傳",
    "X72n1439_002:0623a13": "一行上人晉江人。姓莊氏。幼業儒。即知佛理。年二十",
    "X72n1439_002:0623a14": "八。禮無異和尚于鼓山。立名智嚴。授念佛法門。問所",
    "X72n1439_002:0623a15": "以念法。異曰。一心念去。行受教三十餘年。把定題目。",
    "X72n1439_002:0623a16": "深有契證。乃作一心念佛歌以自見。辭旨雋朗。事理",
    "X72n1439_002:0623a17": "圓備。大有裨於淨業行人。甞稟如是律師菩薩戒。聽",
    "X72n1439_002:0623a18": "素華法師天台教觀。一相居士林公熈曾。佳公子也。",
    "X72n1439_002:0623a19": "與締世外交。最稱莫逆。舘于別業。資以四事。凡三十",
    "X72n1439_002:0623a20": "年如一日。可謂難能也。壬寅冬。謁余于紫雲。余問曰。",
    "X72n1439_002:0623a21": "一心念佛歌。是居士作否。行曰。不敢。余曰。佛即今在",
    "X72n1439_002:0623a22": "什麼處。行竪一指。余曰。死燒作一堆灰了。向甚處與",
    "X72n1439_002:0623a23": "山僧相見。行乃低頭。余曰。居士是通佛法人。可點茶",
    "X72n1439_002:0623a24": "來。行笑曰。和尚也不消得。又一日余謂之曰。人皆病",
    "X72n1439_002:0623b01": "居士恩愛重不能出家。是否。行曰。政坐此耳。余曰。金",
    "X72n1439_002:0623b02": "剛王寶劍。何不拈出。行曰。和尚若肯攝受。某敢憚其",
    "X72n1439_002:0623b03": "行乎。余唯唯。即日上堂曰。無見頂相。箇箇圓滿。為什",
    "X72n1439_002:0623b04": "麼我顯汝隱。燈王座子。人人有分。為什麼我坐汝立。",
    "X72n1439_002:0623b05": "還知麼。鏌鎁未出匣。游絲千萬丈。等閒拈出來。一斷",
    "X72n1439_002:0623b06": "一切斷。下座。行趨入方丈曰。謝和尚慈悲重重相為。",
    "X72n1439_002:0623b07": "余曰。知即得。行便禮拜。癸卯正月。隨余還鼓山。二月",
    "X72n1439_002:0623b08": "八日落髮。頓進三戒。取文殊一行三昧。字之曰一行。",
    "X72n1439_002:0623b09": "安單正法藏殿。行業精勤。一眾敬愛。甞與諸禪德。作",
    "X72n1439_002:0623b10": "答唐復禮法師真妄偈。極為得旨。被余認出。行德余",
    "X72n1439_002:0623b11": "賞音。益自憤悱。八月中秋後。以事至溫陵。九月廿八",
    "X72n1439_002:0623b12": "日還山。即入方丈。作禮曰。某此行雖赴道友林公之",
    "X72n1439_002:0623b13": "召。亦欲借此還俗家一看。至泉忽生一正念。我已出",
    "X72n1439_002:0623b14": "家。豈有復入俗舍之理。遂不去。書禁足二字。貼于壁",
    "X72n1439_002:0623b15": "間。親友見訪。俱不報謁。唯與林公。傾譚數日而已。即",
    "X72n1439_002:0623b16": "日示疾。日見沉重。余往慰之曰。上座此病恐不起。生",
    "X72n1439_002:0623b17": "死關頭。不可被他瞞了。一生修行得力處。全在這裏。",
    "X72n1439_002:0623b18": "行唯唯。至十月初三日。乃謂余曰。某大期至矣。但無",
    "X72n1439_002:0623b19": "以報和尚慈恩。當于淨土相見耳。遂謝醫藥。吉祥而",
    "X72n1439_002:0623b20": "臥。念佛不絕口。稅擔上座謂之曰。公決志往生。何不",
    "X72n1439_002:0623b21": "留一偈。與眾言別。行曰。要偈作麼。但要受用耳。雖然。",
    "X72n1439_002:0623b22": "要偈也不難。即說偈曰。何用談玄說偈。一句彌陀便",
    "X72n1439_002:0623b23": "是。從來十念往生。是心不可思議。至初八日辰刻。請",
    "X72n1439_002:0623b24": "余至榻前。曰某當去矣。余謂之曰。阿彌陀佛是法界",
    "X72n1439_002:0623c01": "身。還記得麼。行曰。記得。菩薩亦是法界身。眾生亦是",
    "X72n1439_002:0623c02": "法界身。余曰。上座自己聻。行笑曰。豈有二耶。余曰。正",
    "X72n1439_002:0623c03": "好向這裏。上品上生去。行遂對余。朗誦上品上生章",
    "X72n1439_002:0623c04": "一徧。余亦念佛五百聲。助之回向畢。行曰。請和尚歸",
    "X72n1439_002:0623c05": "方丈歇息。某尚未也。余趨出。少頃令人扶起。坐定即",
    "X72n1439_002:0623c06": "瞑目。嗚呼。行出家。未及一載。履道方殷。而遽化去。似",
    "X72n1439_002:0623c07": "若緣淺。然以余觀之。行家居六十餘年。而末後一著。",
    "X72n1439_002:0623c08": "乃在名山大剎。圓頂納戒。臨終神思不亂。念佛坐化。",
    "X72n1439_002:0623c09": "其往生必矣。謂非夙于佛法中。具大因緣。能有是乎。",
    "X72n1439_002:0623c10": "故為傳之。以勗夫後來者。",
    "X72n1439_002:0623c11": "闍黎無一純公傳",
    "X72n1439_002:0623c12": "闍黎名太純。字無一。建陽水東張氏子。家世業儒。年",
    "X72n1439_002:0623c13": "七八歲好放生。十二慕出家。父母不許。十七。博山無",
    "X72n1439_002:0623c14": "異和尚代座董巖。公往參禮。領狗子無佛性話。念四",
    "X72n1439_002:0623c15": "補邑庠。有人相勸云。汝求出家。有何利益於人。不如",
    "X72n1439_002:0623c16": "做功名。如陸相公等。行菩薩行。豈不更玅。公遂發願",
    "X72n1439_002:0623c17": "云。若使我得志。必使昆虫草木。皆得其所。頭目髓腦。",
    "X72n1439_002:0623c18": "俱報佛恩。連三科不第。遂隱本處妙高峯。專提話頭。",
    "X72n1439_002:0623c19": "時刻不放忽。一日早課。誦楞嚴呪。至一心聽佛無見",
    "X72n1439_002:0623c20": "頂相。豁然有省。得大慶快。遂有頌曰。頂門出入。應用",
    "X72n1439_002:0623c21": "無情。全憑自己。莫問他人。乃作據本論。先老人見之。",
    "X72n1439_002:0623c22": "深為贊歎。有羣弟子。來求講學。公為約云。我的法門。",
    "X72n1439_002:0623c23": "與諸學究不同。要吃齋學課誦。參究性命。一炷香後。",
    "X72n1439_002:0623c24": "方許開講。諸弟子皆翕然從之。於佛法中。得生正信。",
    "X72n1439_002:0624a01": "三十六。在聞谷師太會下。受菩薩戒。後古航和尚。從",
    "X72n1439_002:0624a02": "博山回。公同眾於鳳凰山下。創報親庵居之。每從請",
    "X72n1439_002:0624a03": "益。公父達宇居士。久依博山。留心參究。一日示微疾。",
    "X72n1439_002:0624a04": "端坐廳堂。親朋圍繞。手捻數珠。念佛而化。眾皆嘆仰。",
    "X72n1439_002:0624a05": "得未曾有。公益感發。遂矢志出家。先老人。本與公先",
    "X72n1439_002:0624a06": "人。締世外交。最為莫逆。乃以書招之。丙申春。為達宇",
    "X72n1439_002:0624a07": "公營葬畢。即辭家人。直抵鼓山。老人一見。大喜曰。此",
    "X72n1439_002:0624a08": "秀才出家榜樣也。即為剃落。居禪堂隨眾。每自念青",
    "X72n1439_002:0624a09": "山白雲。常懷夢寐。今一旦得之。豈可作等閑看耶。是",
    "X72n1439_002:0624a10": "以十餘年來。朝禪暮誦。操履愈嚴。山中為祈昇平。修",
    "X72n1439_002:0624a11": "大悲懺三年。公皆與焉。最後眾推公主壇。公道宇魁",
    "X72n1439_002:0624a12": "梧。執爐行道。威儀虔肅。眾望之以為須菩提從空而",
    "X72n1439_002:0624a13": "下也。丙午秋。得脾疾。飲食減少。精修不懈。臘月八日。",
    "X72n1439_002:0624a14": "為眾戒子羯磨。梵音琅然。至望後體漸衰憊。公遂無",
    "X72n1439_002:0624a15": "意人世。決志往生。乃書偈四首。以見志曰。念佛通身",
    "X72n1439_002:0624a16": "佛現。箇中那討背面。百千三昧法門。當下一時周徧。",
    "X72n1439_002:0624a17": "摩頭佛上我頂。舉手佛光現前。要見時時得見。華開",
    "X72n1439_002:0624a18": "誰說遲延。彌陀法界身。我亦法界體。今日空歸空。何",
    "X72n1439_002:0624a19": "曾有此彼。西方在目前。何處不周圓。恒在寶蓮臺。經",
    "X72n1439_002:0624a20": "行及坐眠。丁未正月四日夜。余率眾為公禮大悲懺。",
    "X72n1439_002:0624a21": "禱觀世音。助公往生。懺畢往覘之。公奄然一息。偃臥",
    "X72n1439_002:0624a22": "禪榻。余問曰。正恁麼時如何。公曰。某全體首楞嚴大",
    "X72n1439_002:0624a23": "定。余曰。正是受用處。公熈然合掌謝之。良久自起趺",
    "X72n1439_002:0624a24": "坐。泊然而化。世壽七十。僧臘一紀。留龕三日。茶毗斂",
    "X72n1439_002:0624b01": "骨石。即於本年臘月大寒日。入舍利窟之海會塔。",
    "X72n1439_002:0624b02": "道霈曰。余年十八。往遊董巖。道過潭陽。晤公于妙高",
    "X72n1439_002:0624b03": "峰。見其儒服而佛行。與語甚懽。知為有道人也。後二",
    "X72n1439_002:0624b04": "十四年。公入鼓山披剃。獲與同堂。如隔世再逢。喜出",
    "X72n1439_002:0624b05": "望外。方二年而先師遷化。余忝繼席。舉公教授新戒。",
    "X72n1439_002:0624b06": "葢以德不以臘也。公年近古稀。而精進如少壯時。居",
    "X72n1439_002:0624b07": "常以此事相切磋。一語會心。未甞不手舞足蹈。今觀",
    "X72n1439_002:0624b08": "其末後一段光明。知其所得者不淺。故為傳之。以示",
    "X72n1439_002:0624b09": "諸來者。",
    "X72n1439_002:0624b10": "記",
    "X72n1439_002:0624b11": "重修萬歲塔記",
    "X72n1439_002:0624b12": "昔閩忠懿王。於梁開平間。立寺于福城東南隅之補",
    "X72n1439_002:0624b13": "山。額曰萬歲。為祝釐也。寺後建磚浮圖七級。高一百",
    "X72n1439_002:0624b14": "五十尺。舉城皆見。極為壯麗。自梁至今垂千載。興修",
    "X72n1439_002:0624b15": "不一。弗可考也。崇禎間。住持靜菴。甞募緣重修。順治",
    "X72n1439_002:0624b16": "己亥。颶風大作。層級剝落。且有大榕。生於堂之上級。",
    "X72n1439_002:0624b17": "靜菴之孫一微。克承先志。乃謀諸封。君方公克之公。",
    "X72n1439_002:0624b18": "慨然捐金倡緣。諸宰宮善信。各樂贊助。起手于康熈",
    "X72n1439_002:0624b19": "二年癸卯五月甲戌。落成于七月庚辰。共費白金二",
    "X72n1439_002:0624b20": "百餘兩。內外堅密。足垂永久。事竣。微乞余記其事。余",
    "X72n1439_002:0624b21": "聞。塔廟所在。即有如來真身。八部諸天。及一切護塔",
    "X72n1439_002:0624b22": "善神。晝夜擁護。散花供養。又塔者取其矗雲插漢。高",
    "X72n1439_002:0624b23": "顯殊特。使一切含齒。戴髮。舉目即見。一瞻一禮。植菩",
    "X72n1439_002:0624b24": "提種。法華經云。若人散亂心。入于塔廟中。一稱南無",
    "X72n1439_002:0624c01": "佛。皆共成佛道。如是則建塔修塔。葢欲與大地羣生。",
    "X72n1439_002:0624c02": "結成佛因緣。又即是供養如來真身。其功德利益。不",
    "X72n1439_002:0624c03": "可思議。豈特區區為省會壯觀而已哉。是不可不記",
    "X72n1439_002:0624c04": "也。因以付諸管城。",
    "X72n1439_002:0624c05": "光孝寺重修大雄寶殿記",
    "X72n1439_002:0624c06": "富沙據八閩上游。山川清淑。風物閒美。而俗尤雅嚮",
    "X72n1439_002:0624c07": "佛乘。郡城四郊。梵宇碁布。鐘磬交接。居然雒之嵩少",
    "X72n1439_002:0624c08": "杭之西湖。光孝在郡治之南。距城二里許。隔岸塵囂。",
    "X72n1439_002:0624c09": "虹橋鎖斷。背獅峯而面雙水。極稱形勝。且寺基弘廠。",
    "X72n1439_002:0624c10": "曲徑重門。脩廊廣殿。金容晃耀。祇樹菁葱。凡信心登",
    "X72n1439_002:0624c11": "禮者。疑梵釋龍天之宮。從空而墮。不知身之在人間",
    "X72n1439_002:0624c12": "世也。按舊志。寺創自六朝。唐額隆興。宋為景德天寧",
    "X72n1439_002:0624c13": "萬壽。至紹興。改賜今額。元末兵燹寺弛。至洪武二年。",
    "X72n1439_002:0624c14": "僧原聳及徒惠開文佳者鼎修之。太師文敏楊公榮。",
    "X72n1439_002:0624c15": "狀元丁公顯。各有碑記。而復燬於嘉靖辛酉島夷之",
    "X72n1439_002:0624c16": "變。是冬僧一正等。先搆小殿五楹。至萬曆丙子。中丞",
    "X72n1439_002:0624c17": "龐公尚鵬。欲蠲寺稅。而甌令曾公士彥。力贊之。始得",
    "X72n1439_002:0624c18": "以所蠲并募緣。重樹大殿。極為鉅麗。迄今已九十載",
    "X72n1439_002:0624c19": "矣。況經鼎革。戎馬蹂躪。雖佛像如生。而毀瓦腐椽。岌",
    "X72n1439_002:0624c20": "然有棟橈之懼。康熙壬寅。建安邑侯山陰周公霞城。",
    "X72n1439_002:0624c21": "以公餘之暇。往遊其間。智種頓發。恍若夙契。慨念今",
    "X72n1439_002:0624c22": "昔之頓易。興廢之靡常。愴然者久之。乃特捐俸為倡。",
    "X72n1439_002:0624c23": "命寺僧悟關洪緯等。募緣修葺。一時紳衿士庶。聞風",
    "X72n1439_002:0624c24": "響應。各舍所有。以勷厥舉。是役也。始工於壬寅夏六",
    "X72n1439_002:0625a01": "月。告竣於明年癸卯冬十月。共費白金千兩有奇。壯",
    "X72n1439_002:0625a02": "實牢固。有若鼎造。又明年甲辰季秋。余自石鼓來寶",
    "X72n1439_002:0625a03": "善。悟關洪緯輩來請記。余樂觀其功德之有成。故不",
    "X72n1439_002:0625a04": "辭而為之言曰。昔世尊於靈山會上。以佛法付囑國",
    "X72n1439_002:0625a05": "王大臣者。政慮末法澆漓。正宗澹泊。苟非有力大士。",
    "X72n1439_002:0625a06": "不足以振興之。仰惟。今上以幼冲之年。誕登寶位。統",
    "X72n1439_002:0625a07": "有中外。在處興崇三寶。丕闡宗風。而周公以名進士",
    "X72n1439_002:0625a08": "起家。出領大邑。政事之餘。乃能雅留神於方外。新古",
    "X72n1439_002:0625a09": "殿於將傾。聖君賢臣相與顯發。引斯民於正覺。贊皇",
    "X72n1439_002:0625a10": "圖於永年。究其實地。皆從佛會中來。不忘佛囑。與廣",
    "X72n1439_002:0625a11": "大願力所致然耳。昔唐宰相裴休之父肅。先世為許",
    "X72n1439_002:0625a12": "玄度。建越州塔。未終而化。後託生梁武帝之孫蕭詧。",
    "X72n1439_002:0625a13": "因訪曇彥禪師。為入定觀其夙因。師云。許玄度來何",
    "X72n1439_002:0625a14": "暮。昔日浮圖今如故。後眾請師。修龍興大殿。師云。非",
    "X72n1439_002:0625a15": "吾所為。三百年後。自有非衣功德主。遂銘之。至唐三",
    "X72n1439_002:0625a16": "生為裴肅。果如其言。觀此。則昔甌令曾公贊龐撫公。",
    "X72n1439_002:0625a17": "以所蠲寺稅。鼎建斯殿。未滿百年。殿已朽獘。而周公",
    "X72n1439_002:0625a18": "適臨建邑。乃特倡緣修葺。復還舊觀。庸詎知周公非",
    "X72n1439_002:0625a19": "昔曾令公。乘其願力。復重來耶。因果不爽。事非徒然。",
    "X72n1439_002:0625a20": "乃特發之。以告來者。是為記。",
    "X72n1439_002:0625a21": "紫雲佛頂庵知白玄公生淨土記",
    "X72n1439_002:0625a22": "甞聞之。古德云。佛法有什麼事。行得即是。葢入佛法",
    "X72n1439_002:0625a23": "中出家。本為度生死。苟不能行。即於生死不得力。何",
    "X72n1439_002:0625a24": "佛法之足云。予觀近世出家。稱能行者。殊不多見。因",
    "X72n1439_002:0625b01": "讀知白玄公傳。獨有感焉。公溫陵人。姓鄭氏。徵仕郎",
    "X72n1439_002:0625b02": "謙初公仲子也。幼業儒。娶陳氏生一子。是為玄文上",
    "X72n1439_002:0625b03": "人。文生不染俗。志慕出塵。公中歲陳氏卒。遂偕文蔬",
    "X72n1439_002:0625b04": "食修淨業。及文脫白。庵於紫雲。公就養。而清修之志",
    "X72n1439_002:0625b05": "彌篤。居常百事不干懷。靜坐一室。念佛不輟口。年八",
    "X72n1439_002:0625b06": "十。適予開法寺中。遂從剃染納戒。歎曰。何期衰暮逢",
    "X72n1439_002:0625b07": "此勝緣。喜不自勝。經二年。一日示微恙。偃臥禪榻。一",
    "X72n1439_002:0625b08": "息奄奄。乃寄語檀越。斯以西方相見。又與子文問答",
    "X72n1439_002:0625b09": "訖。遂起趺坐。念佛化去。實康熈甲辰歲九月七日子",
    "X72n1439_002:0625b10": "時也。嗚呼。今童年出家。至於白首。而一句彌陀。如嬰",
    "X72n1439_002:0625b11": "兒學語。旋念旋忘。不得純熟。公八十落髮。方三年。而",
    "X72n1439_002:0625b12": "臨終正念分明。神思不亂。念佛坐化。其生西方無疑",
    "X72n1439_002:0625b13": "矣。是固公平日。見得明。信得及。行得力之所致。而佛",
    "X72n1439_002:0625b14": "法中出家有若公。則行之一字。亦庶幾無愧矣。昔脇",
    "X72n1439_002:0625b15": "尊者八十出家。三年證阿羅漢果。公八十剃度。三年",
    "X72n1439_002:0625b16": "而生淨土。時有今古。理實同然。故特筆之。以風來者。",
    "X72n1439_002:0625b17": "是為記。",
    "X72n1439_002:0625b18": "青林尊宿塔誌",
    "X72n1439_002:0625b19": "此花磁瓶內。乃青林尊宿靈骨也。尊宿諱如鑑。候官",
    "X72n1439_002:0625b20": "林氏子。十八矢志慕道。出嶺禮雲棲。又參顯聖湛和",
    "X72n1439_002:0625b21": "尚。看無字有省。後以省親歸閩。及祝髮。復出嶺侍湛。",
    "X72n1439_002:0625b22": "久之歸鼓山居東菴。及博山無異和尚開法茲山。宿",
    "X72n1439_002:0625b23": "傾心事之。遂得旨焉。自是深埋頭角。潛修密煉。至年",
    "X72n1439_002:0625b24": "八十七。示寂于石林舊隱。茶毗。火光金色。香氣馥郁。",
    "X72n1439_002:0625c01": "平日所持木念珠不壞。道霈仝銓部林孔碩居士等。",
    "X72n1439_002:0625c02": "請靈骨歸于本山尊宿塔。時康熈丙午年臘月大寒",
    "X72n1439_002:0625c03": "日也。住山道霈謹識。",
    "X72n1439_002:0625c04": "大炤山記",
    "X72n1439_002:0625c05": "昔世尊誡勅比丘。不得好遊聚落。當于山間林下。閒",
    "X72n1439_002:0625c06": "居靜處。念所受法。以滅苦本。故凡在佛世出家者。皆",
    "X72n1439_002:0625c07": "得道證果。無空過者。今時當後五百歲。鬪諍堅固。而",
    "X72n1439_002:0625c08": "染衣剃髮之人。汩沒塵勞中。竟不知出家為何事。往",
    "X72n1439_002:0625c09": "往干涉人間。動違經律。為白衣居士所譏嫌。求其正",
    "X72n1439_002:0625c10": "因出家。修遠離法。不染世間者。如星中揀月。非曰全",
    "X72n1439_002:0625c11": "無。葢希有耳。明普炤公。永安龍江鄭氏子。幼業儒。中",
    "X72n1439_002:0625c12": "年深悟浮幻。志求出世。乃棄家投博山離凡西堂。削",
    "X72n1439_002:0625c13": "髮納戒。既而思覔阿練若。為真修行地。遂於清溪林",
    "X72n1439_002:0625c14": "[木*祭]。得藍氏山。林木蓊蔚。泉竹清泚。坐鐃鈸而面金鰲。",
    "X72n1439_002:0625c15": "頗稱形勝。遂捐衣盂貿得之。結屋數楹。于其上額曰",
    "X72n1439_002:0625c16": "大炤。時崇禎癸未夏也。至順治丁酉。徒眾雲集。而菴",
    "X72n1439_002:0625c17": "狹無所容。遂募眾鳩工。鼎建大殿。照廊兩廡。又于左",
    "X72n1439_002:0625c18": "臂。建樓五間。右臂為齋堂庖廚。更立田為香燈之需。",
    "X72n1439_002:0625c19": "建塔為歸藏之地。而大炤道場。煥然遂為一方勝剎",
    "X72n1439_002:0625c20": "矣。今炤公年逾古稀。而精神矍鑠。修淨業課法華。日",
    "X72n1439_002:0625c21": "無晷暇。而諸徒子輩。皆能深體師心。克勤煉行。亭亭",
    "X72n1439_002:0625c22": "物外。不染世氛。豈非能仰遵如來明誨。而為末法真",
    "X72n1439_002:0625c23": "比丘耶。高足無涯上人實始終厥事。特乞余文。刊石",
    "X72n1439_002:0625c24": "以垂永久。炤公道行。余素所敬慕。故不辭荒蕪。而漫",
    "X72n1439_002:0626a01": "為之書。",
    "X72n1439_002:0626a02": "鼎建毫光閣餐香堂記",
    "X72n1439_002:0626a03": "夫僧預三寶之數。為人天大福田。四海同居。合和無",
    "X72n1439_002:0626a04": "諍。同法而修。同堂而食。乃期趨乎大同之道也。物無",
    "X72n1439_002:0626a05": "巨細。一歸招提。便屬十方。或私之者。得無量罪。千佛",
    "X72n1439_002:0626a06": "出世。不通懺悔。金口凜然。詳載經律。鼓山自梁開平",
    "X72n1439_002:0626a07": "神晏國師。肇建叢林。禪祖相承。八十餘代。至天啟丁",
    "X72n1439_002:0626a08": "卯。愽山無異和尚開法茲山。龍象雲從。乃于大殿之",
    "X72n1439_002:0626a09": "東。建堂五楹。西向為應供之所。逮崇禎甲戌。先師永",
    "X72n1439_002:0626a10": "覺老人。來主當山。重建寺宇。乃改堂南向。縱五丈三",
    "X72n1439_002:0626a11": "尺。廣六丈六尺。而兩分之。前為齋堂。後為庫寮。先師",
    "X72n1439_002:0626a12": "既沒。道霈忝承遺烈。繼守山門。僧眾日集。而堂陿無",
    "X72n1439_002:0626a13": "所容。有大檀那楊公諱士傑法名太隆者。關東葢州",
    "X72n1439_002:0626a14": "衛人。為　靖南王耿公之姻戚也。隨駕入閩。休官多",
    "X72n1439_002:0626a15": "暇。每策馬登山。傾心問道。一旦智種頓發。慨然願捐",
    "X72n1439_002:0626a16": "貲。撤去故屋。命工掄材。即其址建大閣五楹。上為庫",
    "X72n1439_002:0626a17": "寮。凡檀信所施。六和所需。皆出內于此。顏曰毫光。取",
    "X72n1439_002:0626a18": "如來白毫相中一分功德。蔭庇子孫之義。下通為齋",
    "X72n1439_002:0626a19": "堂。足容五百僧。列坐而食。顏曰餐香。取維摩詰請飯",
    "X72n1439_002:0626a20": "香積。飯諸大眾之義。起工于康熈六年丁未二月念",
    "X72n1439_002:0626a21": "有一日。告竣于本年閏四月念有八日。共費白金六",
    "X72n1439_002:0626a22": "百餘兩。不求他緣。皆居士一人獨任。可謂難能也。南",
    "X72n1439_002:0626a23": "閻浮提眾生。以財為命。即藏有朽貫。倉有陳紅。未肯",
    "X72n1439_002:0626a24": "輕以與人。今居士乃欣然揮金。以成斯閣。藏貯招提",
    "X72n1439_002:0626b01": "物。供養十方僧。苟非于三寶真淨福田中。夙植善根。",
    "X72n1439_002:0626b02": "深生正信。疇克爾耶。且僧者佛祖所自出。供僧即供",
    "X72n1439_002:0626b03": "佛。其所得福德。曷可思議。故為記之。勒諸貞珉。以垂",
    "X72n1439_002:0626b04": "永久云。",
    "X72n1439_002:0626b05": "序",
    "X72n1439_002:0626b06": "四家頌古序",
    "X72n1439_002:0626b07": "古公案無頌。頌自汾陽始。陽之後雪竇繼之。號稱頌",
    "X72n1439_002:0626b08": "古之聖。嗣是諸家皆有頌。洞上頌名最著者三人。投",
    "X72n1439_002:0626b09": "子青。丹霞淳。天童覺是已。頌無評。評自圓悟始。悟之",
    "X72n1439_002:0626b10": "後。萬松林泉繼之。悟評雪竇。松評天童。林泉評丹霞",
    "X72n1439_002:0626b11": "與投子。是已。後人合之。目為四家頌古。禪者倚為指",
    "X72n1439_002:0626b12": "南。予以為。道本離言。言莫之及。古尊宿為物作則。臨",
    "X72n1439_002:0626b13": "機拈出。如石火電光。苟非眼辨手親。早是白雲萬里。",
    "X72n1439_002:0626b14": "所以頌之者。猶寫鳥跡于空中。數魚蹤于澗底。但髣",
    "X72n1439_002:0626b15": "髴於想像之間而已。况又從而評之哉。雖則慈悲之",
    "X72n1439_002:0626b16": "故。有此落草之談。不知如水益乳轉失本味。識者惜",
    "X72n1439_002:0626b17": "之。茲特刪去評唱。錄其本頌。壽諸剞劂。以公天下。儻",
    "X72n1439_002:0626b18": "有本色衲僧。一見心許。則余是刻。功不唐捐。如謂不",
    "X72n1439_002:0626b19": "然。自有諸師之評本在。",
    "X72n1439_002:0626b20": "刻佛果圓悟禪師法語序",
    "X72n1439_002:0626b21": "達祖西來。直指人心。見性成佛。而曹溪猶云。說箇直",
    "X72n1439_002:0626b22": "指。早是曲了也。矧乎後代牽枝引蔓。說參究說踐履。",
    "X72n1439_002:0626b23": "以至種種關防。得非以實法繫綴人。而背祖宗之明",
    "X72n1439_002:0626b24": "訓耶。是大不然。葢眾生根性。萬有不同。上根利智。單",
    "X72n1439_002:0626c01": "刀直入。固所不論。若中下之機。未能領荷。全賴至人",
    "X72n1439_002:0626c02": "間出。苦口垂慈。曲施方便。不然。何以救末流之乾慧。",
    "X72n1439_002:0626c03": "起狂學之痼疾哉。宋圓悟禪師。飽參諸方。備甞艱苦。",
    "X72n1439_002:0626c04": "後於演祖聲色中。頓斷命根。遂嗣其法。故其示徒法",
    "X72n1439_002:0626c05": "語。皆自真參實悟。力踐純養中來。所以能攻人之偏",
    "X72n1439_002:0626c06": "蔽。策人所未至。杲大慧。禪中傑也。於大悟之際。乃為",
    "X72n1439_002:0626c07": "渠曰。正好參禪。又云。一切但低細和合。先防自犯三",
    "X72n1439_002:0626c08": "業。提向上那一著子。教兄弟日有趣向。至於虎丘隆。",
    "X72n1439_002:0626c09": "佛智裕。華藏民。皆一代偉人。其教之修己之方。接人",
    "X72n1439_002:0626c10": "之要。亦靡不委曲周至。不致滲漏而後已。今之學者。",
    "X72n1439_002:0626c11": "資稟志氣。較大慧輩。不啻霄壤之隔。而又弁髦參悟",
    "X72n1439_002:0626c12": "操履之功。妄欲荷擔佛祖重任。是奚異跛鱉而逐飛",
    "X72n1439_002:0626c13": "龍。凡庸而希梵位哉。師甞有言。同學之中。唯龍門智",
    "X72n1439_002:0626c14": "海。昔嘗熟與究明。但逢緣遇境。莫不管帶。何止此生",
    "X72n1439_002:0626c15": "而已。窮未來際。證無量聖身。也未是他泊頭處。迹斯",
    "X72n1439_002:0626c16": "語也。則當時之知此者。葢亦鮮矣。又何怪乎今之世",
    "X72n1439_002:0626c17": "哉。霈生也晚。且駑鈍無似。每思唐宋法運之隆。龍象",
    "X72n1439_002:0626c18": "之盛。未嘗不心飛神馳。將奮力而企及之。不可得也。",
    "X72n1439_002:0626c19": "茲於師全錄中。得此法語讀之。如暗遇明。如貧人得",
    "X72n1439_002:0626c20": "寶。霈雖不敏。請事斯語。故手錄出。將鐫板別行於世。",
    "X72n1439_002:0626c21": "客有難於予曰。此濟家語耳。子業洞宗。不本宗是圖。",
    "X72n1439_002:0626c22": "而亟亟於他宗之語。毋乃迂乎。予應之曰。佛法者自",
    "X72n1439_002:0626c23": "心之佛法也。雖建立門戶。有若不同。而究竟窮極。豈",
    "X72n1439_002:0626c24": "有二致。故師有云。佛法本無彼此。諸宗皆六祖下兒",
    "X72n1439_002:0627a01": "孫。若謂我臨濟宗須得我宗派盛。寧粉身碎骨。終不",
    "X72n1439_002:0627a02": "作此見解。予何人斯。顧敢別生異見乎。客慚而退。因",
    "X72n1439_002:0627a03": "併筆之。以冠諸卷首。",
    "X72n1439_002:0627a04": "重刻天如禪師淨土或問序",
    "X72n1439_002:0627a05": "昔世尊於三乘教外。別示淨土一門。詳開九品。普接",
    "X72n1439_002:0627a06": "三根。本是至簡至易之道。又是難信難解之法。故經",
    "X72n1439_002:0627a07": "云。不可以少福德因緣得生彼國。可見能諦信淨土",
    "X72n1439_002:0627a08": "者。乃是多福德。多因緣之人也。近世參禪未得旨者。",
    "X72n1439_002:0627a09": "樂談向上。佛祖在所詆訶。心性亦復掃蕩。況教令念",
    "X72n1439_002:0627a10": "阿彌陀佛。求生淨土。是猶資章甫而適越。匪徒無用。",
    "X72n1439_002:0627a11": "反滋鄙笑。昔永明壽禪師作四料揀。以禪淨二門。抑",
    "X72n1439_002:0627a12": "揚誡勸。政為此輩耳。其意。葢謂參禪者。縱得一念。從",
    "X72n1439_002:0627a13": "緣領悟。猶有無始習氣。一生功行。未能卒盡。若不求",
    "X72n1439_002:0627a14": "生淨土。親覲諸佛。以自磨煉。久居娑婆。則有陰境之",
    "X72n1439_002:0627a15": "患。故有十人九錯路之誡。念佛者雖現在未曾開悟。",
    "X72n1439_002:0627a16": "而一生彼國。即階不退。一見彌陀。即悟無生。故有萬",
    "X72n1439_002:0627a17": "修萬人去之勸。夫永明為法眼嫡孫。不專以本分事",
    "X72n1439_002:0627a18": "接人。而乃於淨土一門。曉曉若此。是豈無故而然耶。",
    "X72n1439_002:0627a19": "學者盍深思之。天如和尚得法天目。禪淨圓融。固是",
    "X72n1439_002:0627a20": "家法。又慮禪者。不達永明料揀之旨。乃作淨土或問",
    "X72n1439_002:0627a21": "一書。自立主客。反覆酬詰。釋其羣疑。示其修法。策其",
    "X72n1439_002:0627a22": "怠惰。然皆博引大經大論及諸祖成言。以證其說。以",
    "X72n1439_002:0627a23": "生其信。余觀淨土諸書。不啻汗牛。求其婆心苦口。尅",
    "X72n1439_002:0627a24": "的示人。無出或問。是不獨為淨土指南。實乃禪學者",
    "X72n1439_002:0627b01": "之金針也。銓部林公。涵齋居士。長齋繡佛。棲心禪淨",
    "X72n1439_002:0627b02": "者有年。痛今時禪者。務虗名忽實踐。弁髦淨土。自失",
    "X72n1439_002:0627b03": "法利。深可悲怋。乃特倡刻是書。庶幾藥其萬一。是亦",
    "X72n1439_002:0627b04": "永明天如之心也。命余一言。以發其意。勸讚淨土。本",
    "X72n1439_002:0627b05": "屬夙懷。不敢以不文辭。漫為識諸簡首。",
    "X72n1439_002:0627b06": "靈石曹源禪師語錄序",
    "X72n1439_002:0627b07": "夫知識有明眼。衲子有正因。一見一語。畢世不忘。苟",
    "X72n1439_002:0627b08": "師家眼目不明。學者行脚因地不真。即使久依座下。",
    "X72n1439_002:0627b09": "親相授受。但彼此欺誑而已。何益於道哉。靈石曹源",
    "X72n1439_002:0627b10": "禪師。早歲與青林越山二公。結伴參禪。徧歷諸方。如",
    "X72n1439_002:0627b11": "顯聖金粟。皆久親炙之。不契。乃振錫返閩。見愽山於",
    "X72n1439_002:0627b12": "石鼓。深蒙錐劄。領旨言外。遂傾心師事之。及博山歸。",
    "X72n1439_002:0627b13": "而三師復同掩關於延之寶善。凡六載。共相砥礪。先",
    "X72n1439_002:0627b14": "真寂老人。甚器重之。時扣關而入。與之盤錯。及老人",
    "X72n1439_002:0627b15": "歸杭。而三師亦即出關返福州。越師隱鼓山之調象",
    "X72n1439_002:0627b16": "庵終焉。而曹師偕青師。隱長基嶺之松庵。前後凡三",
    "X72n1439_002:0627b17": "十載。青師善藏其用。深蓄厚養。今年八十有三。而慧",
    "X72n1439_002:0627b18": "光渾圓。如出水芙蕖。亭亭物外。天下不得而物色之。",
    "X72n1439_002:0627b19": "曹師乃俯隨眾請。出住靈石。剪荊棘驅虎豹。革故鼎",
    "X72n1439_002:0627b20": "新。升堂入室。煥然一代中興矣。乃客冬化去。其子燄",
    "X72n1439_002:0627b21": "寒輝。錄其語示余。且徵序焉。余觀其拈弄拋擲。皆自",
    "X72n1439_002:0627b22": "真參實踐中來。非世掠虗之輩可得而彷彿。但出世",
    "X72n1439_002:0627b23": "未久。遽掩化權。不獲盡展厥蘊。以光顯祖道。深為法",
    "X72n1439_002:0627b24": "門惜耳。按師自題真贊云。新豐之孫。博山之子。觀此",
    "X72n1439_002:0627c01": "則知其心。嗣之已非一日。即博山在常寂光中。亦當",
    "X72n1439_002:0627c02": "熈然微笑。不至於橫點首。葢師家之眼目。與學者之",
    "X72n1439_002:0627c03": "因地。兩相會遇。明感暗合。有終不可得而忘者矣。是",
    "X72n1439_002:0627c04": "為序。",
    "X72n1439_002:0627c05": "丫山晦杲禪師語錄序",
    "X72n1439_002:0627c06": "晦杲禪師怙公。久依博山法席。深有所證入。既而一",
    "X72n1439_002:0627c07": "衲參方。深埋頭角。方是時。密雲老人盛化天童。中興",
    "X72n1439_002:0627c08": "臨濟之道。座下龍象蹴踏。常不減千眾。公隱居雜務",
    "X72n1439_002:0627c09": "寮。行業精苦。一眾敬畏。崇禎丁丑冬。余至山。適公起",
    "X72n1439_002:0627c10": "單去。每聞飽參弟兄稱歎公不少。置心慕之。恨未之",
    "X72n1439_002:0627c11": "見也。未幾。聞其出世羅浮丫山兩處。道風大播。龍天",
    "X72n1439_002:0627c12": "推出。果不容埋沒矣。後三十年。公塔木已拱。始得其",
    "X72n1439_002:0627c13": "錄讀之。喟然歎曰。此後學參禪榜樣也。今時無復此",
    "X72n1439_002:0627c14": "等人物矣。觀其拈弄。皆自實地中流出。其所作歌偈。",
    "X72n1439_002:0627c15": "雖多不協音律。而受用處不淺。然皆信口而說。信筆",
    "X72n1439_002:0627c16": "而書。不容人改竄一字。其不為文字相所縳如此。而",
    "X72n1439_002:0627c17": "皮相者。乃以是病之。不知此老長處。正在此也。夫攢",
    "X72n1439_002:0627c18": "花簇錦。勾章辣句。如今之三家村土地廟。稱堂頭和",
    "X72n1439_002:0627c19": "尚者。如稻麻竹葦。是豈可與公同日而語哉。葢公真",
    "X72n1439_002:0627c20": "操實踐。親自博山爐鞴中出。且徧見前輩有道尊宿。",
    "X72n1439_002:0627c21": "及其出世。乃說自己心中所證法門。語言工拙不計",
    "X72n1439_002:0627c22": "也。中孚上人從公得度。居士樊君蒼雪歸依門下。且",
    "X72n1439_002:0627c23": "親見其臨終書偈坐脫一段因緣。特入山請余較閱。",
    "X72n1439_002:0627c24": "重刻流通。余嘉其志。不避僭越。細為讎較。凡字之訛",
    "X72n1439_002:0628a01": "者正之。句之滯者疏之。間有繁冗者刪之。如是而已",
    "X72n1439_002:0628a02": "矣。不敢別加色澤。以失其本真也。公在常寂光中。必",
    "X72n1439_002:0628a03": "以余為知言。而亦藉此。與公神交于無間云。",
    "X72n1439_002:0628a04": "靈石寺志序",
    "X72n1439_002:0628a05": "山川顯晦有時。人遇山川有緣。苟非其時。非其緣。雖",
    "X72n1439_002:0628a06": "有若無。遇猶不遇也。靈石為玉融古剎。創于唐興于",
    "X72n1439_002:0628a07": "宋。實曹山耽章禪師脫白處。其主席皆宗門巨匠。如",
    "X72n1439_002:0628a08": "佛心才山堂洵。備載傳燈諸書可考也。入明寢衰。至",
    "X72n1439_002:0628a09": "萬曆初。殿宇圮毀。僧徒淪沒。同我禪師以邑名諸生。",
    "X72n1439_002:0628a10": "掛冠披緇。棲止其中。徒眾雲從。行業精苦。晨鐘夕梵。",
    "X72n1439_002:0628a11": "稍復清規。葉文忠公過訪贈詩。有安得捨身從老衲。",
    "X72n1439_002:0628a12": "坐看初地布黃金之句。其見重如此。同公涅槃後。上",
    "X72n1439_002:0628a13": "首弟子曹源[泳永+(盈又+夕)]公繼之。重建法堂。請方冊大藏經。以",
    "X72n1439_002:0628a14": "本分事訓徒。諸徒子皆能仰遵遺範。克肖前懿。靈石",
    "X72n1439_002:0628a15": "之名。遂駸駸然有聞矣。今夏施虹澗郭孟履兩先生。",
    "X72n1439_002:0628a16": "幅巾杖履。相約來遊。淹留旬日。攀蘿緣磴。蒐剔諸名",
    "X72n1439_002:0628a17": "勝。其朱晦翁張徽蔣之奇程師孟諸賢題咏。皆于苔",
    "X72n1439_002:0628a18": "蘚中捫得之。復得宋參軍許難十五景詩。又作記序。",
    "X72n1439_002:0628a19": "詳紀其事。且率諸巨卿名公和朱夫子葉文忠諸作。",
    "X72n1439_002:0628a20": "前後搜羅。共得若干首。集成鉅帙。列為四篇。曰形勝。",
    "X72n1439_002:0628a21": "曰僧寶。曰建置。曰藝文。而茲山之嵓巒樹石。殿閣樓",
    "X72n1439_002:0628a22": "臺。名僧碩儒。佳文麗句。大槩已見。靈石諸勝。從此當",
    "X72n1439_002:0628a23": "益大著于世矣。豈非時哉。兩先生當代名公卿。所遇",
    "X72n1439_002:0628a24": "極通。顯然猶雅。留意名山一景一人。一泉一石。廣探",
    "X72n1439_002:0628b01": "博採。亹亹不倦。苟非於茲山。夙有因緣。疇克爾耶。書",
    "X72n1439_002:0628b02": "成將付梓以行。命余弁首。余媿不文。無以發兩先生",
    "X72n1439_002:0628b03": "之幽懷雅趣。為此山增重。聊舉時緣二義塞白。兩先",
    "X72n1439_002:0628b04": "生其不以我為誕乎。",
    "X72n1439_002:0628b05": "禪影草題辭",
    "X72n1439_002:0628b06": "溫陵素稱佛國。而近代禪學尤盛。有郭台在道人。世",
    "X72n1439_002:0628b07": "本閥閱。幼讀書攻詩文。年二十餘。屏去所習。為先師",
    "X72n1439_002:0628b08": "座下五戒弟子。靜居守志。長齋參禪。又三十餘年。每",
    "X72n1439_002:0628b09": "以所得。形諸偈頌。時與諸老師碩衲。問答酬唱。余開",
    "X72n1439_002:0628b10": "法桑蓮。來求圓菩薩戒。以所著禪影草一冊求證。究",
    "X72n1439_002:0628b11": "觀其見地平實。句法老練。靈機慧質。得自天性。第惜",
    "X72n1439_002:0628b12": "坐在理路。不免為知見所使。果能勇撥塵緣。力探道",
    "X72n1439_002:0628b13": "賾。破無始之迷關。了向上之大事。則空室妙總。又是",
    "X72n1439_002:0628b14": "一箇再來也。余日望之。道人其勉諸。",
    "X72n1439_002:0628b15": "謝飛卿道友六十壽序",
    "X72n1439_002:0628b16": "壽居五福之首。古今之所共尚。然皆以歲月為壽耳。",
    "X72n1439_002:0628b17": "夫以有限色身。與無窮之歲月。互相摩盪。其能勝之",
    "X72n1439_002:0628b18": "者。寧有幾人哉。何者。吾人莫不稟父母之氣。受四大",
    "X72n1439_002:0628b19": "之身。自墮地以來。生住異滅。更互貿遷。剎那不住。所",
    "X72n1439_002:0628b20": "以自童而壯而老。皆念念密移。而昧者不覺。即莊生",
    "X72n1439_002:0628b21": "之論大年也。以大椿八千歲為春。八千歲為秋。而悲",
    "X72n1439_002:0628b22": "夫彭祖。達人洞觀。亦朝菌蟪蛄耳。何壽之可言。夫真",
    "X72n1439_002:0628b23": "壽者。人之神明也。如鹽在水。如膠在色。量包乾坤而",
    "X72n1439_002:0628b24": "不大。明逾日月而不光。盤根空劫。垂蔭萬象。雖示生",
    "X72n1439_002:0628c01": "而不為生之所流。示滅而不為滅之所變。剎那洞貫",
    "X72n1439_002:0628c02": "十世。微塵橫亘十方。匪有假于他術。乃自性之常分",
    "X72n1439_002:0628c03": "耳。善慧大士曰。有物先天地。無形本寂寥。能為萬象",
    "X72n1439_002:0628c04": "主。不逐四時凋。吾甞以此自壽。今敢以壽吾飛卿道",
    "X72n1439_002:0628c05": "兄。葢將與道兄。立足威音之先。而握手樓至之後。坐",
    "X72n1439_002:0628c06": "水月之道場。修空花之佛事。轉娑婆為淨土。變地獄",
    "X72n1439_002:0628c07": "為天宮。如一眾生未成佛。誓不于此取泥洹。其為壽",
    "X72n1439_002:0628c08": "地。寧有量乎。即述此為飛兄六十壽言。亦使世人知",
    "X72n1439_002:0628c09": "有此真壽。不徒以色身歲月。為活計也。區區九如之",
    "X72n1439_002:0628c10": "頌。顧可同日而語哉。",
    "X72n1439_002:0628c11": "張在輝道友六十壽言",
    "X72n1439_002:0628c12": "康熈丁未秋八月念有一日。乃在輝張公花甲初周",
    "X72n1439_002:0628c13": "令辰。蓮社諸友。請余一言。為公南山之祝。余與公道",
    "X72n1439_002:0628c14": "交。餘十載矣。見其兩丈夫子。挺然玉立。孝友醇至。克",
    "X72n1439_002:0628c15": "世其家。諸孫曾迭起方進。而未艾公。可謂向平累畢",
    "X72n1439_002:0628c16": "世間福德無事人也。而公則未肯以此自安。乃從朝",
    "X72n1439_002:0628c17": "至暮。矻矻孜孜。或為法門。營辦佛事。或為戚里。挫銳",
    "X72n1439_002:0628c18": "解紛。無晷刻暇。至于為鼓山。散累僧之殘田。冊膳僧",
    "X72n1439_002:0628c19": "之稅米。規模區畫。殫厥心力。無不為千年常住之計",
    "X72n1439_002:0628c20": "者。其好善樂施之心。與恤貧赴急之意。皆得之天性。",
    "X72n1439_002:0628c21": "自少至老。志不少衰。且年來神益王。體益豐。而心益",
    "X72n1439_002:0628c22": "仁慈寬厚。則公之壽量。已見諸行事。形諸肢體矣。惡",
    "X72n1439_002:0628c23": "俟余言之祝哉。抑甞聞之。古德云。福觀人量。壽觀人",
    "X72n1439_002:0628c24": "之用心。二者公皆有焉。何者。往歲當散田時。里人欲",
    "X72n1439_002:0629a01": "私其所有者。以蠢語侵公。公恬然不介。默然無辯。及",
    "X72n1439_002:0629a02": "其事告成。而公毫無所染。其人始大慚服。以此知。公",
    "X72n1439_002:0629a03": "之量與用心。皆福壽之相也。惡俟余言之祝哉。雖然。",
    "X72n1439_002:0629a04": "世間福壽。公備有矣。然更有進者。吾覺皇氏之教人",
    "X72n1439_002:0629a05": "一句彌陀。澄清五濁。期生淨土。受法性身。供諸佛于",
    "X72n1439_002:0629a06": "晨朝。度羣生于曠劫。出五陰窟宅。裂三界樊籠。劫火",
    "X72n1439_002:0629a07": "洞然而不焦。大浸稽天而不溺。無起無盡。不滅不生。",
    "X72n1439_002:0629a08": "直至成佛。永不退轉。此出世間之真福真壽也。因併",
    "X72n1439_002:0629a09": "書之。以為公大年之祝。",
    "X72n1439_002:0629a10": "題跋",
    "X72n1439_002:0629a11": "書禪源詮後",
    "X72n1439_002:0629a12": "禪源詮都序。以余所見。凡三本。一南藏。一楞嚴。一雲",
    "X72n1439_002:0629a13": "棲。楞嚴與藏本同。藏本註脚蛇足。而字多亥豕。雲棲",
    "X72n1439_002:0629a14": "本削正是矣。而獨于本文。添減字句處。不無臆見。細",
    "X72n1439_002:0629a15": "觀文意。上下不相連屬。猶不若藏本之為妥。然後知",
    "X72n1439_002:0629a16": "非出大師筆。或大師化後。門人所刻也。今乃以三本",
    "X72n1439_002:0629a17": "虗心參酌。務成善本。付梓流通。讀者試一較勘。其得",
    "X72n1439_002:0629a18": "失可知也。",
    "X72n1439_002:0629a19": "題佛牙",
    "X72n1439_002:0629a20": "或疑此牙非是佛牙。而嘲予起塔者。予謂。是否俱無",
    "X72n1439_002:0629a21": "所考。但予見建州開元越州顯聖。所供佛牙。皆相類",
    "X72n1439_002:0629a22": "故塔之。且佛十身中。有眾生身國土身。然則一切世",
    "X72n1439_002:0629a23": "間。若依若正。皆是如來清淨法身。況此牙乎。即如世",
    "X72n1439_002:0629a24": "人用金銀銅鐵。土木寶石。致作佛像。固不可執定謂",
    "X72n1439_002:0629b01": "是佛。亦不可執謂非佛。況巍巍寶塔。使見者覩相起",
    "X72n1439_002:0629b02": "信。發菩提心。悟入實相。何不可之有乎。",
    "X72n1439_002:0629b03": "書憨山大師壽昌語錄題辭後",
    "X72n1439_002:0629b04": "壽昌師翁。撾毒鼓于萬曆間。中其毒而死者。實繁有",
    "X72n1439_002:0629b05": "徒。而博山鼓山。相繼而起。尤為顯著。今觀憨山老人。",
    "X72n1439_002:0629b06": "題壽昌語錄。謂壽昌钁頭。大似黃面衣鉢。此語不減",
    "X72n1439_002:0629b07": "靈山葛藤。又被盡底覷破矣。至謂聞聲中毒。與感悟",
    "X72n1439_002:0629b08": "流涕如空生。不知能得幾何人者是中毒最深。感悟",
    "X72n1439_002:0629b09": "流涕最切者。無如此老人也。豈可謂天下無知心之",
    "X72n1439_002:0629b10": "人哉。辛丑冬日。偶閱老人夢遊全集。見此題辭。遂錄",
    "X72n1439_002:0629b11": "冠師翁語錄卷首。倘天下後世有見此錄。而中毒流",
    "X72n1439_002:0629b12": "涕者。是又老之所發起也。",
    "X72n1439_002:0629b13": "題洪紫農先生墨蹟",
    "X72n1439_002:0629b14": "余至溫陵。首晤紫農先生。見其為人脫略機械。飄然",
    "X72n1439_002:0629b15": "塵垢之外。功名利祿。雜然陳前。竟無以奪其志。又縱",
    "X72n1439_002:0629b16": "觀其所書紫陽九曲詩帖。峻骨擎天。匠心獨出。一點",
    "X72n1439_002:0629b17": "一畫。不肯落晉宋人圈繢。然後知斯人為希世之人。",
    "X72n1439_002:0629b18": "而斯書為希世之書。政當與斯文。並傳萬世而無弊",
    "X72n1439_002:0629b19": "者也。昔人謂。論書當兼論其平生。顏魯公書借不工。",
    "X72n1439_002:0629b20": "尤當為希世之寶。況又工耶。余於先生亦云。",
    "X72n1439_002:0629b21": "為池心宇道友題畫",
    "X72n1439_002:0629b22": "澄公筆底溪山。心老胷中丘壑。兩人驀劄相逢。不覺",
    "X72n1439_002:0629b23": "一時呈露。古松偃蹇。崖石嵯峨。木橋流水自縱橫。茅",
    "X72n1439_002:0629b24": "舍竹籬儘疎曠。亭下對坐晤語者。余與心老。共話無",
    "X72n1439_002:0629c01": "生也。有客扶杖度橋而來者。不知為誰。觀其意欲尋",
    "X72n1439_002:0629c02": "余二人共商底事。葢有道之士也。遠峯之外。更有洞",
    "X72n1439_002:0629c03": "天。澄公筆寫不出。心老想所不到。余亦嗒然忘言矣。",
    "X72n1439_002:0629c04": "黃子漸戒弁言",
    "X72n1439_002:0629c05": "佛戒廣矣。然必以殺戒為首者。以其情最慘。業最重。",
    "X72n1439_002:0629c06": "果報最苦故也。世人噉肉習深。不能頓斷。姑令漸戒。",
    "X72n1439_002:0629c07": "此黃子救世之心也。經月六齋十齋。年三長齋。與孔",
    "X72n1439_002:0629c08": "之不綱不射。孟之不見不聞。是又黃子之注脚也歟。",
    "X72n1439_002:0629c09": "書成索余弁言。此余素所樂道。漫為書諸簡首。",
    "X72n1439_002:0629c10": "題清明上河圖",
    "X72n1439_002:0629c11": "宇宙之間。總是一幅大畫。今觀仇實父所作。清明上",
    "X72n1439_002:0629c12": "河圖。又是畫上作畫。雖則山川形勝。街市縱橫。車馬",
    "X72n1439_002:0629c13": "駢鬧。人物紛錯。極其精妙。要之九牛一毛。楊天衢居",
    "X72n1439_002:0629c14": "士家藏此卷。命余題後。不免於一毛端上。又加一番",
    "X72n1439_002:0629c15": "點染耳。此卷且止。只如宇宙間。那一幅大畫。畢竟是",
    "X72n1439_002:0629c16": "誰所作。三點如流水。曲似刈禾鐮。",
    "X72n1439_002:0629c17": "題揭鉢圖",
    "X72n1439_002:0629c18": "馬法秀東王公家。藏元人錢舜舉所畫。鬼子母揭鉢",
    "X72n1439_002:0629c19": "圖。極其精妙。經云。母有萬子。皆為鬼王。兇獰暴惡。日",
    "X72n1439_002:0629c20": "食人子。人民不堪。往白于佛。佛取其幼子賓迦羅。藏",
    "X72n1439_002:0629c21": "于鉢底。母率諸鬼子。所謂草木神。舍宅神。山神。石神。",
    "X72n1439_002:0629c22": "禽虫神等。悉皆奔赴。各展神力。挽其天車。求賓迦羅。",
    "X72n1439_002:0629c23": "而不可得。其慞惶之狀。哀戀之情。極其肖似。因思鬼",
    "X72n1439_002:0629c24": "子母。日殺人子噉之而不厭。一旦失其己子。推求尋",
    "X72n1439_002:0630a01": "覔。號天泣地。無所不至。及見世尊。但令其推愛子之",
    "X72n1439_002:0630a02": "心。以愛人之子。當下殺心即滅。矢志歸戒。證須陀洹",
    "X72n1439_002:0630a03": "果。且發大願。福庇羣生。凡國中人民無子。從我求子",
    "X72n1439_002:0630a04": "者。悉皆與之。以此觀之。轉凡成聖。只在一念之間而",
    "X72n1439_002:0630a05": "已。何難之有哉。此卷不獨繪畫之妙。其警世之意良",
    "X72n1439_002:0630a06": "深。秀公蓄此。以遺子孫。豈無意哉。敬為識諸卷末。",
    "X72n1439_002:0630a07": "題合圭亭石塔",
    "X72n1439_002:0630a08": "亭曰合圭者。葢取澗上巨石得名也。亭中古有阿育",
    "X72n1439_002:0630a09": "王塔。不知建自何年。由頂及座石皆毀缺。無一堅完",
    "X72n1439_002:0630a10": "者。監院成源。乃捐資重造。葢欲令通霄路上。往來之",
    "X72n1439_002:0630a11": "者。於此起一念淨信。合掌低頭。下菩提種。不特為此",
    "X72n1439_002:0630a12": "亭飾觀而已。功既竣。敬為識其緣起如此。旹康熈五",
    "X72n1439_002:0630a13": "年十月十二日。住山某書。",
    "X72n1439_002:0630a14": "疏",
    "X72n1439_002:0630a15": "翻刻法華維摩圓覺楞伽佛祖三經起信論",
    "X72n1439_002:0630a16": "募緣疏",
    "X72n1439_002:0630a17": "夫如來所說法。有微塵數偈句。其流傳震旦者。才五",
    "X72n1439_002:0630a18": "千軸。又僅閟之龍藏而已。出家之士。往往有終身不",
    "X72n1439_002:0630a19": "聞名字者。況得其旨。以了佛之心乎。此佛法所以日",
    "X72n1439_002:0630a20": "衰。而僧徒愈趨愈下。有由然也。古德愍之。於大藏中",
    "X72n1439_002:0630a21": "揭出大乘精髓。流通宇內。使人人皆可以受持。如法",
    "X72n1439_002:0630a22": "華楞嚴維摩圓覺楞伽佛祖三經起信論等是也。法",
    "X72n1439_002:0630a23": "華圓顯實相。楞嚴巧示真心。維摩廣談不二。圓覺指",
    "X72n1439_002:0630a24": "體投機。楞伽明自覺聖智之境。達摩引之印心者也。",
    "X72n1439_002:0630b01": "三經則如來始終吃緊之訓。與夫溈山苦口之警。至",
    "X72n1439_002:0630b02": "於起信。則馬鳴大士。宗百本大乘經。示一心二門三",
    "X72n1439_002:0630b03": "大之義。極為詳明。是諸部其言既簡。其理極要。如提",
    "X72n1439_002:0630b04": "綱而眾目皆舉。挈領而群縷皆順。果能通此。則一大",
    "X72n1439_002:0630b05": "藏無剩義矣。故唐宋以來。朝廷以是諸經試僧。使中",
    "X72n1439_002:0630b06": "式者得度。豈不以是哉。楞嚴山中業已翻刻。而法華",
    "X72n1439_002:0630b07": "諸經。則闕如也。禪者有志明經者。每苦於難得其本。",
    "X72n1439_002:0630b08": "九達靜主。慨然願募緣翻板。則流通益廣。法施益愽。",
    "X72n1439_002:0630b09": "佛祖一綫慧命。賴以不絕矣。願諸檀信。各捨不堅之",
    "X72n1439_002:0630b10": "財。共成希有之法。昔世尊捨全身。以求半偈。常啼賣",
    "X72n1439_002:0630b11": "心肝。以求般若。況此數部。大乘無上法寶。但捨身外",
    "X72n1439_002:0630b12": "浮財。以愽得之。又廣為印施。以開群生之慧目。其功",
    "X72n1439_002:0630b13": "德利益。曷可思議。或曰。子宗匠。不流通諸祖語錄。而",
    "X72n1439_002:0630b14": "區區翻刻法華圓覺諸經。得無捨其本業趨於岐路",
    "X72n1439_002:0630b15": "乎。余曰。不然。爾且道。佛經祖錄中說底是什麼。其人",
    "X72n1439_002:0630b16": "無語。余曰。師子咬人。韓獹逐塊。因并贅於此。以解夫",
    "X72n1439_002:0630b17": "惑者。",
    "X72n1439_002:0630b18": "瑞跡寺諷華嚴經疏",
    "X72n1439_002:0630b19": "夫華嚴一經。示諸佛之果海。群生之性源。與五位菩",
    "X72n1439_002:0630b20": "薩。修行成佛之軌範。具諸法門。廣大悉備。昔如來始",
    "X72n1439_002:0630b21": "成正覺時。不離菩提場。七處九會稱性所說。是為一",
    "X72n1439_002:0630b22": "乘圓頓法門。非三乘諸經可得而比擬。如來出現品",
    "X72n1439_002:0630b23": "云。此經珍寶。不入一切餘眾生手。唯除如來法王真",
    "X72n1439_002:0630b24": "子。生如來家。種如來相。諸善根者。若無此等佛之真",
    "X72n1439_002:0630c01": "子。如此法門。不久散滅。何以故。一切二乘。不聞此經。",
    "X72n1439_002:0630c02": "何況受持讀誦書寫。分別解說。唯諸菩薩。乃能如是。",
    "X72n1439_002:0630c03": "可見無上廣大法門。要諸真正大乘根器。方克領荷。",
    "X72n1439_002:0630c04": "凡今日有能於此經中。見聞隨喜。生一念淨信者。即",
    "X72n1439_002:0630c05": "是其人。如蒙光天子。聞天鼓說法。頓超十地是也。苟",
    "X72n1439_002:0630c06": "不生信。雖見不見。雖聞不聞。如聲聞在座。如聾如瞽",
    "X72n1439_002:0630c07": "是也。葢佛法大海。信為能入。不信則不能入。如到寶",
    "X72n1439_002:0630c08": "山而空回首。未免覿面錯過耳。印瑞老衲。受林浦眾",
    "X72n1439_002:0630c09": "檀之請。重興瑞跡古剎落成。將募諸善信。諷誦華嚴",
    "X72n1439_002:0630c10": "大經。以結一乘圓頓種子。為疏大旨。以俟賞音。",
    "X72n1439_002:0630c11": "廩山募緣疏",
    "X72n1439_002:0630c12": "廩山我宗岷源也。今子孫徧天下。而塔委荒草。剎掩",
    "X72n1439_002:0630c13": "寒雲。無問及者。有無可禪師。天界之的嗣也。獨熱于",
    "X72n1439_002:0630c14": "衷。乃特廣其基。搆修其塔石。復立香燈。為永遠之需。",
    "X72n1439_002:0630c15": "余千里遙聞。為之加額。既竭微力。以贊厥事。復書是",
    "X72n1439_002:0630c16": "語。以告同門。惟願大家出手。共闡祖風。則宗屬幸甚。",
    "X72n1439_002:0630c17": "法門幸甚。",
    "X72n1439_002:0630c18": "募掩骼疏",
    "X72n1439_002:0630c19": "時當末造。煞氣橫流。蒼生之歿于非命者夥矣。所以",
    "X72n1439_002:0630c20": "荒郊髑髏。道傍棺柩。積年暴露。無主無依。仁人君子。",
    "X72n1439_002:0630c21": "謀為掩埋。斯其主矣。庸詎知斯人也。非未來之諸佛。",
    "X72n1439_002:0630c22": "或過去之六親歟。即此一舉。陰功浩大。誠不可思議",
    "X72n1439_002:0630c23": "者矣。福城林丹章。道友。善念根心。福田日茂。既遂豐",
    "X72n1439_002:0630c24": "年之願。復發廣収之心。特告同仁。共襄勝舉屍陀林",
    "X72n1439_002:0631a01": "裏。正好悟無生之機。苦海波中。何妨垂援溺之手。物",
    "X72n1439_002:0631a02": "我本同一體。聖凡只是一心。各人若肯承當。普天必",
    "X72n1439_002:0631a03": "臻仁壽。",
    "X72n1439_002:0631a04": "募修靈源洞疏",
    "X72n1439_002:0631a05": "靈源勝槩。閩省奇觀。今古名賢。後先遊目。託之吟詠。",
    "X72n1439_002:0631a06": "鐫之金石。葢斑斑可考也。第歲月云邁。物力匪堅。古",
    "X72n1439_002:0631a07": "亭古庵。既已廢墜。石垣石磴。尤見荒頺。凡登臨之士。",
    "X72n1439_002:0631a08": "莫不動今昔之感。興修之望也。且床頭阿堵秘惜固",
    "X72n1439_002:0631a09": "為儉德。而方外佳境。收拾何異家園。惟願有力大人。",
    "X72n1439_002:0631a10": "幸垂留意焉。雖愽施濟眾。堯舜猶病。而樂山樂水。亦",
    "X72n1439_002:0631a11": "仁智者之能事也。不辭饒舌。會有賞音。",
    "X72n1439_002:0631a12": "新造大悲香像成修懺慶贊疏",
    "X72n1439_002:0631a13": "皇清御宇。天下歸仁。獨閩海未寧。風鶴時警。金戈鐵",
    "X72n1439_002:0631a14": "馬。王師苦辛。血海屍山。生靈塗炭。道霈與善人池大",
    "X72n1439_002:0631a15": "長。觸目興懷。乃同發願募眾。修禮大悲懺法三年。蓋",
    "X72n1439_002:0631a16": "欲哀感觀世音菩薩。廣大圓滿。無碍大悲之心。為大",
    "X72n1439_002:0631a17": "地蒼生。懺悔罪障。祈致昇平。壬癸甲三春。從事以來。",
    "X72n1439_002:0631a18": "果見海波漸息。山霧潛消。風雨順時。太平有象。無不",
    "X72n1439_002:0631a19": "人人懽忭踴躍。由是復募眾。以旃檀香。雕刻菩薩寶",
    "X72n1439_002:0631a20": "像一軀。安奉法堂。永充供養功德。既竣。復有修懺慶",
    "X72n1439_002:0631a21": "贊之舉。第所費不資。亦賴眾緣。惟願有力大人達官",
    "X72n1439_002:0631a22": "長者。幸為留意。蓋大福德事。須待大福德人。即一香",
    "X72n1439_002:0631a23": "一花。一瞻一禮。但自正信中流出者。莫非與觀世音",
    "X72n1439_002:0631a24": "無碍大悲之心。同體無二。登斯民于覺地。贊皇圖于",
    "X72n1439_002:0631b01": "永年。功有所歸。事不唐設。謹疏。",
    "X72n1439_002:0631b02": "募塑大佛像疏",
    "X72n1439_002:0631b03": "鼓山大殿東尊佛像。方四十載。乃為蟻所壞。或是當",
    "X72n1439_002:0631b04": "時施者信心不專故。所作功德。亦不堅固耳。然法不",
    "X72n1439_002:0631b05": "孤起。仗緣方生。安知前佛化去。不為後佛發起之緣",
    "X72n1439_002:0631b06": "乎。監院成源。始發意鑄鐵佛。以垂永久。第功程浩大。",
    "X72n1439_002:0631b07": "未敢輕舉。今輿議增塑為上。以石柱為骨。磚土為身。",
    "X72n1439_002:0631b08": "漆布固其內。黃金塗其外。如此可保永無蟻患矣。法",
    "X72n1439_002:0631b09": "華經云。若人為佛故。建立諸形像。或以七寶成。鍮石",
    "X72n1439_002:0631b10": "赤白銅。白蠟。及鉛。錫。鐵。木及與泥。或以膠漆布嚴飾",
    "X72n1439_002:0631b11": "作佛像。如是諸人等。皆已成佛道。是知造佛。乃成佛",
    "X72n1439_002:0631b12": "因緣。不獨為人天福報而已。自雙林滅度之後。唯賴",
    "X72n1439_002:0631b13": "像教。以啟廸群迷。凡四眾人等。於尊像之前。燒香散",
    "X72n1439_002:0631b14": "華。禮拜供養。乃至發無上菩提之心。皆藉是為增上",
    "X72n1439_002:0631b15": "緣。其功德利益。豈止區區為一身而已哉。是心作佛。",
    "X72n1439_002:0631b16": "是心是佛。心耶佛耶。元非二物。敬疏大旨。以告有緣。",
    "X72n1439_002:0631b17": "南園建菴疏",
    "X72n1439_002:0631b18": "白雲廨院前有南園。延袤十餘畝。環墻繚繞。果木繁",
    "X72n1439_002:0631b19": "蔭。倚鼓麓而面三山。乃通霄路。上別一區域也。張在",
    "X72n1439_002:0631b20": "輝道友。發願于中建小菴一所。以祀普賢大士。蓋普",
    "X72n1439_002:0631b21": "賢乃華嚴長子。願行廣大。彌綸法界。盡未來際。無有",
    "X72n1439_002:0631b22": "窮極。在老之志。其有取於此。既已捐貲倡首。而復命",
    "X72n1439_002:0631b23": "余言以告同志。敬為書其緣起。當有賞音者耳。",
    "X72n1439_002:0631b24": "文",
    "X72n1439_002:0631c01": "普勸念佛放生文",
    "X72n1439_002:0631c02": "夫人生于世。百年光景。能有幾何。一息不來。便是隔",
    "X72n1439_002:0631c03": "世。萬般將不去。唯有業隨身。當此之時。欲念一句佛",
    "X72n1439_002:0631c04": "得麼。欲放一生命得麼。故我今日。普勸世人。毋論若",
    "X72n1439_002:0631c05": "貴若賤。若富若貧。若男若女。若老若少。皆可回頭著",
    "X72n1439_002:0631c06": "眼看破。偷一日之閒。念三時之佛。節浮濫之費。救危",
    "X72n1439_002:0631c07": "厄之命。作淨土正因。植慈悲種子。所謂念佛者。非念",
    "X72n1439_002:0631c08": "他佛。乃念極樂世界阿彌陀佛。以彼佛夙有重誓。攝",
    "X72n1439_002:0631c09": "受念佛眾生。往生淨土故也。放生者非放他生。乃放",
    "X72n1439_002:0631c10": "自己多生。六親眷屬。以渠無始劫來。曾與我互為父",
    "X72n1439_002:0631c11": "子兄弟諸親。但改形易報。不復相識故也。何以知然。",
    "X72n1439_002:0631c12": "阿彌陀經云。從是西方。過十萬億佛土。有世界。名曰",
    "X72n1439_002:0631c13": "極樂。其土有佛。號阿彌陀。今現在說法。乃至云。聞說",
    "X72n1439_002:0631c14": "阿彌陀佛。執持名號。若一日。若二日。若三日。若四日。",
    "X72n1439_002:0631c15": "若五日。若六日。若七日。一心不亂。其人臨命終時。阿",
    "X72n1439_002:0631c16": "彌陀佛。與諸聖眾。現在其前。是人終時。心不顛倒。即",
    "X72n1439_002:0631c17": "得往生阿彌陀佛。極樂國土。十六觀經云。或有眾生。",
    "X72n1439_002:0631c18": "若能至心。令聲不絕。具足十念。稱南無阿彌陀佛。稱",
    "X72n1439_002:0631c19": "佛名故。於念念中。除八十億劫。生死重罪。命終之時。",
    "X72n1439_002:0631c20": "見金蓮花。猶如日輪。住其人前。如一念頃。即得往生。",
    "X72n1439_002:0631c21": "極樂世界。楞嚴經云。憶佛念佛。現前當來。必定見佛。",
    "X72n1439_002:0631c22": "如上三經所云。豈非念阿彌陀佛者。往生淨土之明",
    "X72n1439_002:0631c23": "證乎。華嚴經云。一切眾生。有命之者。常生利益慈念",
    "X72n1439_002:0631c24": "之心。尚不惡心惱諸眾生。何況於他起眾生想故。以",
    "X72n1439_002:0632a01": "重意而行殺害。楞伽經云。有無量因緣。不應食肉。謂",
    "X72n1439_002:0632a02": "一切眾生。從本以來。展轉因緣。常為六親。以親想故。",
    "X72n1439_002:0632a03": "不應食肉。梵網經云。以慈心故。行放生業。應作是念。",
    "X72n1439_002:0632a04": "一切男子是我父。一切女人是我母。我生生無不從",
    "X72n1439_002:0632a05": "之受生。故六道眾生。皆是我父母。而殺而食者。即殺",
    "X72n1439_002:0632a06": "我父母。如上三經所云。豈非放生者。乃放自己多生",
    "X72n1439_002:0632a07": "眷屬之明證乎。古德云。佛言不信。何言可信。人道不",
    "X72n1439_002:0632a08": "修。何道可修。今得生人道矣。得聞佛言矣。而不信不",
    "X72n1439_002:0632a09": "修者。吾末如之何也已矣。其娑婆淨土之鄙劣殊勝。",
    "X72n1439_002:0632a10": "殺生放生之罪福因果。俱廣載經文。茲不繁贅。惟高",
    "X72n1439_002:0632a11": "明者。幸自博覧。轉化未信。功莫大焉。",
    "X72n1439_002:0632a12": "普勸念佛文",
    "X72n1439_002:0632a13": "夫人之情。莫不厭苦而欣樂。舍苦而取樂。今有極苦。",
    "X72n1439_002:0632a14": "而不知厭舍。有極樂。而不知欣取。非大惑歟。極苦者。",
    "X72n1439_002:0632a15": "此堪忍世界。生老病死。種種逼迫是也。極樂者。西方",
    "X72n1439_002:0632a16": "阿彌陀佛極樂世界。依正二報。清淨莊嚴是也。古德",
    "X72n1439_002:0632a17": "以眾生長迷。不達苦樂之故。乃合兩土。而較量之曰。",
    "X72n1439_002:0632a18": "此則血肉形軀。有生皆苦。彼則蓮華化生。無生苦也。",
    "X72n1439_002:0632a19": "此則時序代謝。衰老日侵。彼則寒暑不遷。無老苦也。",
    "X72n1439_002:0632a20": "此則有漏之身。病苦交纏。彼則報體清淨。無病苦也。",
    "X72n1439_002:0632a21": "此則七十者稀。無常迅速。彼則壽命無量。無死苦也。",
    "X72n1439_002:0632a22": "此則親情愛戀。有愛必離。彼則法性眷屬。無愛別離",
    "X72n1439_002:0632a23": "苦也。此則仇敵冤讐。有冤必會。彼則上善聚會。無冤",
    "X72n1439_002:0632a24": "憎會苦也。此則困苦饑寒。貪求不足。彼則衣食珍寶。",
    "X72n1439_002:0632b01": "受用現成。此則醜惡形骸。根多缺陋。彼則端嚴相好。",
    "X72n1439_002:0632b02": "體有光明。此則輪轉生死。彼則永證無生。此則修道",
    "X72n1439_002:0632b03": "難成。彼則直階不退。此則丘陵坑坎。荊棘為林。土石",
    "X72n1439_002:0632b04": "諸山。穢惡充滿。彼則黃金為地。寶樹參天。樓聳七珍。",
    "X72n1439_002:0632b05": "花敷四色。此則雙林已滅。龍華未來。彼則阿彌陀佛",
    "X72n1439_002:0632b06": "現在說法。此則觀音勢至。徒仰嘉名。彼則與二上人。",
    "X72n1439_002:0632b07": "親為勝友。此則羣魔外道。惱亂正修。彼則佛化一統。",
    "X72n1439_002:0632b08": "魔外絕蹤。此則媚色妖淫。迷惑行者。彼則正報清淨。",
    "X72n1439_002:0632b09": "實無女人。此則惡獸魑魅。交煽邪聲。彼則水鳥樹林。",
    "X72n1439_002:0632b10": "咸宣玅法。二土較量。境緣逈別。而樂邦之勝。其數無",
    "X72n1439_002:0632b11": "窮。未能悉舉也。今據此而審觀之。娑婆之苦既如此。",
    "X72n1439_002:0632b12": "西方之樂又如彼。而世之人懵然。廼不知欣之厭之。",
    "X72n1439_002:0632b13": "取之舍之者。皆由多生妄習。葢覆自心。智慧不生。晰",
    "X72n1439_002:0632b14": "理不明故也。嗚呼人無遠慮。必有近憂。世人莫不知",
    "X72n1439_002:0632b15": "有死。而不為死後安置。好去處者。亦太錯矣。所以世",
    "X72n1439_002:0632b16": "尊出世。種種方便。勸人念佛。求生淨土。無非指示人",
    "X72n1439_002:0632b17": "箇去處底路頭耳。阿彌陀經云。若有善男子善女人。",
    "X72n1439_002:0632b18": "聞說阿彌陀佛。執持名號。若一日。若二日。乃至七日。",
    "X72n1439_002:0632b19": "一心不亂。其人臨命終時。阿彌陀佛。與諸聖眾。現在",
    "X72n1439_002:0632b20": "其前。是人終時。心不顛倒。即得往生。阿彌陀佛極樂",
    "X72n1439_002:0632b21": "國土。夫一日二日。廼至七日。一心念佛。尚得往生。況",
    "X72n1439_002:0632b22": "一月一年。乃至盡形壽。一心念佛。而不得往生者乎。",
    "X72n1439_002:0632b23": "又觀無量壽佛經云。或有眾生。作不善業。五逆十惡。",
    "X72n1439_002:0632b24": "以惡業故。應墮惡道。若能至心。令聲不絕。具足十念。",
    "X72n1439_002:0632c01": "稱南無阿彌陀佛。稱佛名故。於念念中。除八十億劫。",
    "X72n1439_002:0632c02": "生死重罪。命終之時。見金蓮華。猶如日輪。住其人前。",
    "X72n1439_002:0632c03": "如一念頃。即得往生。極樂世界。夫十惡之人。十念之",
    "X72n1439_002:0632c04": "頃。乘佛願力。猶得滅罪。而往生。況正信之士。百念千",
    "X72n1439_002:0632c05": "念萬念。廼至不可說念。而不得滅罪往生者乎。故我",
    "X72n1439_002:0632c06": "普勸世人。忙裏偷閒。每日念佛。或百或千或萬。念訖",
    "X72n1439_002:0632c07": "填圈。迴向淨土。一年既滿。然後總算。共念佛若干萬。",
    "X72n1439_002:0632c08": "記之于冊。盡形受持。漸積淨業。現為佛光照燭。罪滅",
    "X72n1439_002:0632c09": "福增遠為三聖接引。必生淨土。行實願實。因真果真。",
    "X72n1439_002:0632c10": "若肯信從。是真法侶。",
    "X72n1439_002:0632c11": "祭覺林警公",
    "X72n1439_002:0632c12": "嗚呼惟公。參博山禪。稟石鼓戒。直心直行。無罣無礙。",
    "X72n1439_002:0632c13": "覺林既茂。覺華久開。香風徧界。拂去塵埃。木馬逐風。",
    "X72n1439_002:0632c14": "去無踪跡。坐斷今時。千聖不識。粢盛奉薦。用表所思。",
    "X72n1439_002:0632c15": "不起滅定。其來歆斯尚饗。",
    "X72n1439_002:0632c16": "祭部臺李公",
    "X72n1439_002:0632c17": "維康熈五年正月六日。鼓山沙門道霈。謹以香積之",
    "X72n1439_002:0632c18": "供。奉奠於大檀越。本省總督部院李公之靈。而言曰。",
    "X72n1439_002:0632c19": "於惟。皇清奄有中土。閩稱難治。山高海阻。辱公持節。",
    "X72n1439_002:0632c20": "德威震霆。發號施令。山海以寧。朝野紛紛。咸頌公德。",
    "X72n1439_002:0632c21": "青如碧漢。正如繩墨。客歲王春來遊石鼓。一見如舊。",
    "X72n1439_002:0632c22": "輙傾肺腑。進以戒善。公乃唯然。喜溢顏面曰。願學焉。",
    "X72n1439_002:0632c23": "別僅一年。三遣訊。我期再入山。庶登慧舸。胡意一疾",
    "X72n1439_002:0632c24": "永揖。人間萬姓號呼。如失所天。余物外人。久絕情謂。",
    "X72n1439_002:0633a01": "懷公正直。不覺殞淚。形雖幻故。神本恒新。長居人天。",
    "X72n1439_002:0633a02": "護國祐民。敢陳香供薦之。靈几願公不昧。深味斯旨。",
    "X72n1439_002:0633a03": "嗚呼尚饗。",
    "X72n1439_002:0633a04": "祭方克翁",
    "X72n1439_002:0633a05": "維康熈五年歲次丙午十月己亥朔二日。鼓山湧泉",
    "X72n1439_002:0633a06": "寺沙門道霈。謹汲龍泉烹鳳茗。致祭于大封君廣巖",
    "X72n1439_002:0633a07": "方公老居士之靈。而言曰。於戲。道霈與老居士。締世",
    "X72n1439_002:0633a08": "外交。僅十載矣。居士以我。為般若船。而我以居士。為",
    "X72n1439_002:0633a09": "法城壍。寒溫動靜。顧盻周旋。一出于誠。非強也。道霈",
    "X72n1439_002:0633a10": "之將去石鼓也。居士誓以死留。其辭氣慷慨激烈。至",
    "X72n1439_002:0633a11": "于垂涕。霈中心感動。為之稅駕。且十載以來。手書淋",
    "X72n1439_002:0633a12": "漓。存問無虗月。久而愈敬。不見少怠。居士之為法為",
    "X72n1439_002:0633a13": "人何如也。今秋居士。以高年得疾。令嗣聲木先生。宦",
    "X72n1439_002:0633a14": "遊未旋。而太夫人就養。亦未甞在側。心甚憂懸。不知",
    "X72n1439_002:0633a15": "所出。乃率僧眾。禱佛誦經。仰祝壽祺。遣侍往慰。至載",
    "X72n1439_002:0633a16": "至三。而居士竟致香積遺手澤。示永訣焉。於戲。尚忍",
    "X72n1439_002:0633a17": "言哉。雖然居士之于世。圓滿周備。而無憾矣。何者曰",
    "X72n1439_002:0633a18": "富。曰貴。曰壽。曰子孫。種種具足。夫何憾之有。且建開",
    "X72n1439_002:0633a19": "元之寶殿。範靈源之洪鐘。刻龍舒之淨土。護諸山之",
    "X72n1439_002:0633a20": "叢林。凡法門一切鉅細。莫不殫厥心力而為之。是皆",
    "X72n1439_002:0633a21": "樹不朽于祇園。資福慧于生生者也。至于敦睦戚里。",
    "X72n1439_002:0633a22": "周恤煢獨。爵愈高而德愈恭。年愈老而力愈徤。和煦",
    "X72n1439_002:0633a23": "慈祥。謙光愷悌。信為福城大福德長者人也。當其居",
    "X72n1439_002:0633a24": "疾也。神思怡然。絲毫不亂。付囑後事。一一分明。正念",
    "X72n1439_002:0633b01": "堅凝。坐以待盡。是何異維摩詰之空諸所有。唯置一",
    "X72n1439_002:0633b02": "牀。寢疾而臥者歟。及其將易簀也。道霈遣僧。餞以偈",
    "X72n1439_002:0633b03": "曰。業卸娑婆界。神歸淨土中。本來無一物。如鳥出樊",
    "X72n1439_002:0633b04": "籠。居士見之欣然。首肯移時即化。則居士必乘其平",
    "X72n1439_002:0633b05": "生信力福力。願行之力。往生上品無疑矣。以此觀之",
    "X72n1439_002:0633b06": "居士世間之福既如彼。而出世之福又如此。所稱圓",
    "X72n1439_002:0633b07": "滿周備。而無憾者。舍居士其誰耶。而又何庸傷乎。但",
    "X72n1439_002:0633b08": "念儒宗失其典型。法門喪其外護。風清月白之間。永",
    "X72n1439_002:0633b09": "懷道誼。不能忘情。而時出涕焉。由是謹奠以茗果。而",
    "X72n1439_002:0633b10": "為文昭告于靈幃如此。居士其鑒之乎。於戲尚饗。",
    "X72n1439_002:0633b11": "四警語",
    "X72n1439_002:0633b12": "王岐崗道友。關中人。齊莊端謹。與人無競。然僧慮",
    "X72n1439_002:0633b13": "涉世墮乎。四者之病。乃乞余。作四警語。以勉之。故",
    "X72n1439_002:0633b14": "為拈儒佛之語。互相發明。是不獨為岐崗發藥。葢",
    "X72n1439_002:0633b15": "亦聊以自治云。",
    "X72n1439_002:0633b16": "忍辱",
    "X72n1439_002:0633b17": "語曰。小不忍。則亂大謀。法華曰。住忍辱地。柔和善順。",
    "X72n1439_002:0633b18": "而不卒暴。心亦不驚。葢世出世間之事。莫不成於忍。",
    "X72n1439_002:0633b19": "而敗於不忍。彼果是而我非。則過在我矣。焉得不忍。",
    "X72n1439_002:0633b20": "彼果非而我是。則我心無愧矣。安用較為故學道之",
    "X72n1439_002:0633b21": "士。當達物我本空。安心如地。一任牛羊犬馬踐踏。不",
    "X72n1439_002:0633b22": "生一念嗔恨之心。是名忍辱。",
    "X72n1439_002:0633b23": "和氣",
    "X72n1439_002:0633b24": "語曰。色厲而內荏。乃穿窬之小人。世尊以和言愛語。",
    "X72n1439_002:0633c01": "開諭眾生。必含笑先言。葢和者元氣也。天地萬物之",
    "X72n1439_002:0633c02": "所由生者也。一有不和。則乖戾不祥之氣。萃之厥身。",
    "X72n1439_002:0633c03": "不可不誡。故學道之士。當平其心地。恬其辭色。使人",
    "X72n1439_002:0633c04": "人望見意消。是名和氣。",
    "X72n1439_002:0633c05": "慎言",
    "X72n1439_002:0633c06": "易曰。亂之所生也。則言語以為階。經云。守口如瓶。葢",
    "X72n1439_002:0633c07": "凡夫三業中。唯口業為最重。興邦喪邦。在乎一言。一",
    "X72n1439_002:0633c08": "言既出。駟馬莫追。不可不慎。故學道之士。凡有所欲",
    "X72n1439_002:0633c09": "言。當籌之於心。揆之於理。離諸謟曲。質直無偽。然後",
    "X72n1439_002:0633c10": "發之。無不合轍。是名慎言。",
    "X72n1439_002:0633c11": "節食",
    "X72n1439_002:0633c12": "易曰。節飲食。遺教曰。節身時食。葢欲界眾生。依食而",
    "X72n1439_002:0633c13": "住。一有不節。百病是起。至於殞命。不可不謹。故學道",
    "X72n1439_002:0633c14": "之士。調身有則。方饑而食。將飽而止。却病延年端在",
    "X72n1439_002:0633c15": "乎。此是名節食。",
    "X72n1439_002:0633c16": "偈",
    "X72n1439_002:0633c17": "示自菴禪人",
    "X72n1439_002:0633c18": "父母未生前一句。百千佛祖也難知。今日與君親說",
    "X72n1439_002:0633c19": "破。石牛吞却木羊兒。",
    "X72n1439_002:0633c20": "示希聲禪人",
    "X72n1439_002:0633c21": "現成一句彌陀佛。日用尋常塞口門。一旦忽然親念",
    "X72n1439_002:0633c22": "出。百千相好耀乾坤。",
    "X72n1439_002:0633c23": "曾維輔居士薦妣索偈",
    "X72n1439_002:0633c24": "人生貴知有。乃不負所天。百世祇彈指。三心疾逝川。",
    "X72n1439_002:0634a01": "衣珠原晃耀。宅藏本完全。一悟無生理。超然出盖纏。",
    "X72n1439_002:0634a02": "示竪極禪人",
    "X72n1439_002:0634a03": "出家本為度生死。豈肯甘為粥飯僧。一句話頭參不",
    "X72n1439_002:0634a04": "徹。諸方禪會枉擔簦。脚跟站定偷心滅。寶藏掀開家",
    "X72n1439_002:0634a05": "業興。不向此時尋活路。履霜誠恐至堅氷。",
    "X72n1439_002:0634a06": "示僧",
    "X72n1439_002:0634a07": "浮生有盡日。世事無了時。是誰能猛省。來此學無為。",
    "X72n1439_002:0634a08": "三衣堪忍凍。一鉢自忘饑。蓮花開水面。亭亭出汙泥。",
    "X72n1439_002:0634a09": "示郭瞻卿居士",
    "X72n1439_002:0634a10": "西方去此不遙。只在當人一念。念染五濁即生。念淨",
    "X72n1439_002:0634a11": "九蓮即現。裂破娑婆愛網。放出彌陀舊面。惟有大智",
    "X72n1439_002:0634a12": "丈夫。方能具此利劍。",
    "X72n1439_002:0634a13": "牟迦醯牟尼歸迦毗羅國",
    "X72n1439_002:0634a14": "本是西天真梵種。却來東土禮文殊。支那遊徧還歸",
    "X72n1439_002:0634a15": "去。須信驅驅不在途。",
    "X72n1439_002:0634a16": "贈至善禪人監造三塔",
    "X72n1439_002:0634a17": "忍寒耐暑不辭勞。運石搬泥興轉高。五百年前曾著",
    "X72n1439_002:0634a18": "力。用來殊不費纖毫。",
    "X72n1439_002:0634a19": "奉輓空隱和尚",
    "X72n1439_002:0634a20": "博山法擔荷師肩。一旦如何便出纏。鉢袋有傳名可",
    "X72n1439_002:0634a21": "謝。家風無恙道長堅。木人踏破澄潭月。石女掀開劫",
    "X72n1439_002:0634a22": "外天。每憶尊慈今已矣。靈幃望拜淚如漣。",
    "X72n1439_002:0634a23": "一脉監院化修路",
    "X72n1439_002:0634a24": "本是一條大道。年深崩壞難行。大家出手修理。世界",
    "X72n1439_002:0634b01": "從茲坦平。",
    "X72n1439_002:0634b02": "壽輝生道友四十初度",
    "X72n1439_002:0634b03": "一自[言*(廷壬+旦)]紅塵。心心在問津。觀河無異見。慕道有全神。",
    "X72n1439_002:0634b04": "壽量來祇劫。年華秀小春。夙根原不惑。何必羨松筠。",
    "X72n1439_002:0634b05": "示知化上座",
    "X72n1439_002:0634b06": "夢裏身心休執著。鏡中世界莫貪求。眼光照破三千",
    "X72n1439_002:0634b07": "界。更有玄關在上頭。",
    "X72n1439_002:0634b08": "次韻陶季深居士入山聽法",
    "X72n1439_002:0634b09": "此道知君能默識。芟開覺路閒荊棘。幅巾杖屨入山",
    "X72n1439_002:0634b10": "來。魔火燒空早已熄。人生學道貴志真。要從這裏脫",
    "X72n1439_002:0634b11": "根塵。親甞一滴曹溪水。頓淨人間熱惱心。",
    "X72n1439_002:0634b12": "寄龍山古雪和尚",
    "X72n1439_002:0634b13": "天童老牯將八十。產下一麟獨超逸。西江吸盡起波",
    "X72n1439_002:0634b14": "瀾。千山萬山皆洋溢。年來懶動說禪口。歸臥龍山藏",
    "X72n1439_002:0634b15": "北斗。慕羶之蟻競趨之。却教萬象師子吼。我昔曾登",
    "X72n1439_002:0634b16": "太白峯。與師志趣可符同。彼此機緣各有在。鼻中一",
    "X72n1439_002:0634b17": "竅元相通。",
    "X72n1439_002:0634b18": "祝壽邑僧會悟明大德六袠",
    "X72n1439_002:0634b19": "派出鵝湖道脉長。六環高挂在鰲陽。諸山領袖推慈",
    "X72n1439_002:0634b20": "德。一邑梯航噴戒香。峯月清秋圓皎皎。巒松盛夏鬱",
    "X72n1439_002:0634b21": "蒼蒼。四時景物常如畵。盡是吾師大壽光。",
    "X72n1439_002:0634b22": "夏日送妙湛耆德歸舊隱",
    "X72n1439_002:0634b23": "溽暑辭余去。家山信可歸。年高世自冷。德重智尤微。",
    "X72n1439_002:0634b24": "宗鏡懸空淨。心燈徹夜暉。何時重聚首。共話箭鋒機。",
    "X72n1439_002:0634c01": "示淨白悅眾養疴",
    "X72n1439_002:0634c02": "世人不學道。血氣每猖狂。一病忽臨身。逼迫何可當。",
    "X72n1439_002:0634c03": "道者自知病。世念久消忘。唯看不病者。病歸無何鄉。",
    "X72n1439_002:0634c04": "病與不病者。二俱不可量。方知赤肉團。巍巍復堂堂。",
    "X72n1439_002:0634c05": "示懶生上人",
    "X72n1439_002:0634c06": "懶瓚逢人懶拭涕。懶融見人亦不起。兩翁千古真懶",
    "X72n1439_002:0634c07": "人。一段高風誰可比。上人道號曰懶生。不識緣何立",
    "X72n1439_002:0634c08": "此名。果然會得懶中意。鞭起泥牛火裏耕。",
    "X72n1439_002:0634c09": "次韻答陳靜機居士",
    "X72n1439_002:0634c10": "石鼓榕城咫尺間。是誰來扣祖師關。生前有箇窮和",
    "X72n1439_002:0634c11": "尚。偏向紅塵覔住山。",
    "X72n1439_002:0634c12": "一念微萌是禍端。箇中境量實洪寬。豁開夢眼曾何",
    "X72n1439_002:0634c13": "有。火宅熬煎徹骨寒。",
    "X72n1439_002:0634c14": "答唐復禮法師真妄偈",
    "X72n1439_002:0634c15": "真如不守性。隨迷妄念起。妄與真俱生。悟真妄即止。",
    "X72n1439_002:0634c16": "止處似有終。迷時號無始。迷悟雖有殊。不動如如理。",
    "X72n1439_002:0634c17": "此是還源術。了之度生死。",
    "X72n1439_002:0634c18": "贈澄雪禪友出家",
    "X72n1439_002:0634c19": "般若鋒元利。寒光每自騰。裂開三界網。放出五湖僧。",
    "X72n1439_002:0634c20": "筆底藏丘壑。胸中盡愛憎。迷途長夜裏。好為剔心燈。",
    "X72n1439_002:0634c21": "送思聖靜主還舊隱",
    "X72n1439_002:0634c22": "送我還山春又夏。看雲坐石每相親。巖前喝斷隨流",
    "X72n1439_002:0634c23": "水。嶺上掃開沾足塵。既已無心懷去住。不知何處覔",
    "X72n1439_002:0634c24": "貪嗔為憐舊隱鐺兒在。一杖何妨往返頻。",
    "X72n1439_002:0635a01": "送達際靜主還紫雲修甘露戒壇并柬寺中",
    "X72n1439_002:0635a02": "諸耆德",
    "X72n1439_002:0635a03": "紫雲深處多殊勝。地湧壇場戒法真。層級降陞皆有",
    "X72n1439_002:0635a04": "度。鬼神呵護亦非嗔。好憑願力新梁棟。勿恤人言避",
    "X72n1439_002:0635a05": "客塵。臨別叮嚀無剩語。佇看甘露又維新。",
    "X72n1439_002:0635a06": "題八仙聚慶圖祝施母繆氏七十初度",
    "X72n1439_002:0635a07": "王母蟠桃正熟時。羣仙聚慶此佳期。瑤花瑞草俱拈",
    "X72n1439_002:0635a08": "出。爭似蓮池那一枝。施母高齡方七十。長齋繡佛心",
    "X72n1439_002:0635a09": "恒一。信根植在此池中。壽量綿綿何有極。清旦天花",
    "X72n1439_002:0635a10": "飄渺來。香風陣陣自縈迴。彌陀老子未開口。法語宣",
    "X72n1439_002:0635a11": "流響若雷。聞法即時登不退。光明相好超凡類。海屋",
    "X72n1439_002:0635a12": "籌盈頃刻間。擬比斯人方一睟。",
    "X72n1439_002:0635a13": "贈鄭一水居士",
    "X72n1439_002:0635a14": "羨君深隱無名處。竹徑茆齋自樂天。飲水曲肱誰認",
    "X72n1439_002:0635a15": "得。孔門家法有真傳。",
    "X72n1439_002:0635a16": "贈一行禪人",
    "X72n1439_002:0635a17": "三昧恒沙宗一行。文殊智母教修持。繫緣法界離生",
    "X72n1439_002:0635a18": "位。直念彌陀見本師。五濁界中清徹底。四威儀內坐",
    "X72n1439_002:0635a19": "無為。百千佛祖從茲出。豈負娘生這面皮。",
    "X72n1439_002:0635a20": "次韻答楊康侯吏部",
    "X72n1439_002:0635a21": "毗耶金粟後。芳名久悅服。翰墨徧人間。處處得披讀。",
    "X72n1439_002:0635a22": "邐迤入仁邦。擬可常追逐。擊目果道存。夙緣知已熟。",
    "X72n1439_002:0635a23": "示我以佳篇。論議勢破竹。臨風一長咏。喜氣如新沐。",
    "X72n1439_002:0635a24": "會當吸龍泉。待君煑折足。",
    "X72n1439_002:0635b01": "夏日送還一耆德還紫雲",
    "X72n1439_002:0635b02": "老僧年七十。拄杖活如龍。遠訪崱峯頂。方乘盛暑中。",
    "X72n1439_002:0635b03": "開懷論祖道。促膝說家風。別我飜然去。雲山翠幾重。",
    "X72n1439_002:0635b04": "送宅出禪人還紫雲",
    "X72n1439_002:0635b05": "師親年老遙相憶。數遣音書到石門。我欲留之留不",
    "X72n1439_002:0635b06": "得。此情難與世人論。",
    "X72n1439_002:0635b07": "泉南獨擅桑蓮地。近日桑蓮又發芽。不惜身心勤種",
    "X72n1439_002:0635b08": "植。春來處處長靈葩。",
    "X72n1439_002:0635b09": "壽黃母朱孺人五十初度",
    "X72n1439_002:0635b10": "彌陀壽量元無量。母念彌陀壽亦然。淨土不曾離五",
    "X72n1439_002:0635b11": "濁。須知步步踏青蓮。",
    "X72n1439_002:0635b12": "輓溫陵黃靜谷文宗",
    "X72n1439_002:0635b13": "暌別先生近一年。此心時到紫雲邊。忽聞長揖人間",
    "X72n1439_002:0635b14": "世。淚洒秋風滴露圓。",
    "X72n1439_002:0635b15": "平生學佛竟如何。生死無因染得他。七十餘年來去",
    "X72n1439_002:0635b16": "事。片雲舒卷在松蘿。",
    "X72n1439_002:0635b17": "化鹽",
    "X72n1439_002:0635b18": "長年唯吃福清鹽。眾口調和色力堅。珍重檀恩何以",
    "X72n1439_002:0635b19": "報。三頓飽參五味禪。",
    "X72n1439_002:0635b20": "石鼓峯頭雲水眾。青薺白煑共加餐。檀那若肯施鹽",
    "X72n1439_002:0635b21": "醬。尤見菜根滋味長。",
    "X72n1439_002:0635b22": "唐泊菴先生以詩見寄次韻奉答",
    "X72n1439_002:0635b23": "幻世茫茫何有涯。凝眸得岸即歸家。藏開暗室天真",
    "X72n1439_002:0635b24": "寶。用發當陽春樹花。道俗渾融元不二。聖凡一體本",
    "X72n1439_002:0635c01": "非遐。頂門正具摩醯眼。陸地何妨自泛槎。",
    "X72n1439_002:0635c02": "贈林丹章居士父母雙壽",
    "X72n1439_002:0635c03": "草木迎薰瑞色鮮。仙姿佛骨體同堅。聲和一似關睢",
    "X72n1439_002:0635c04": "鳥。質妙應如竝蒂蓮。砌下芝蘭長養志。堂中日月久",
    "X72n1439_002:0635c05": "忘年。軒轅花甲從頭數。大展三山作壽筵。",
    "X72n1439_002:0635c06": "題古雪禪師龍山十景",
    "X72n1439_002:0635c07": "法王峯",
    "X72n1439_002:0635c08": "逈出千峯上。巍然勢獨尊。諦觀法王法。花雨滿祇園。",
    "X72n1439_002:0635c09": "續燄峯",
    "X72n1439_002:0635c10": "眾山將斷處。孤峯又起來。心光常耿耿。不用撥寒灰。",
    "X72n1439_002:0635c11": "棒月臺",
    "X72n1439_002:0635c12": "棒落當空月。從教摸壁行。直令階下漢。這裏出無生。",
    "X72n1439_002:0635c13": "護雲屏",
    "X72n1439_002:0635c14": "本是無心物。飄然欲出山。一屏橫截住。未肯即開關。",
    "X72n1439_002:0635c15": "潛龍池",
    "X72n1439_002:0635c16": "恒陽方亢旱。大地望雲霓。一壑潛難穩。終當碧漢飛。",
    "X72n1439_002:0635c17": "金鷄洞",
    "X72n1439_002:0635c18": "昔人得道處。洞亦得佳名。浮生大夢裏。時聞呌一聲。",
    "X72n1439_002:0635c19": "騰空嶺",
    "X72n1439_002:0635c20": "雲中橫鳥道。百折自天開。足下無私者。騰空任往來。",
    "X72n1439_002:0635c21": "聽經石",
    "X72n1439_002:0635c22": "虗空開大口。晝夜自談經。唯有山頭石。靈然却善聽。",
    "X72n1439_002:0635c23": "耀祖巖",
    "X72n1439_002:0635c24": "巖石本奇秀。藤蘿久幔藏。一番開闢處。祖道復重光。",
    "X72n1439_002:0636a01": "大道窠",
    "X72n1439_002:0636a02": "窠中有大道。筆直透長安。不令躲跟者。長年戀碧巒。",
    "X72n1439_002:0636a03": "寄潘士雲道友",
    "X72n1439_002:0636a04": "故人作令臨漳去。數載音書未一通。遙想牛刀聊自",
    "X72n1439_002:0636a05": "試。技經肯綮善藏鋒。",
    "X72n1439_002:0636a06": "次韻余長愚居士",
    "X72n1439_002:0636a07": "逝水滔滔競去前。青山不改自年年。法緣一晤良難",
    "X72n1439_002:0636a08": "矣。古寺重逢亦粲然。毛頴生春常爛熳。文瀾瀉玉每",
    "X72n1439_002:0636a09": "潺湲。匡廬蓮社應非寂。又喜宗雷入講筵。",
    "X72n1439_002:0636a10": "支提山募修　御賜藏經",
    "X72n1439_002:0636a11": "三藏微言佛慧命。九天降下極尊崇。今朝次第重修",
    "X72n1439_002:0636a12": "飾。建立生生福慧功。",
    "X72n1439_002:0636a13": "寄唐泊菴居士",
    "X72n1439_002:0636a14": "父母未生前。分明只這箇。起念欲承當。覿面已錯過。",
    "X72n1439_002:0636a15": "微塵元不小。虗空亦不大。生死水中漚。佛祖淨地唾。",
    "X72n1439_002:0636a16": "本來無一物。計議轉懡[怡台+羅]。惟有香嚴老。擊竹便裂破。",
    "X72n1439_002:0636a17": "畢竟是什麼。咄。",
    "X72n1439_002:0636a18": "奉答清溪寒照禪師見寄",
    "X72n1439_002:0636a19": "十載不聞君隱處。佳音慰我樂何涯。文章盡棄雕蟲",
    "X72n1439_002:0636a20": "習。筆力全施縛虎才。得趣雲山道高矣。任緣出處思",
    "X72n1439_002:0636a21": "悠哉。今時法海尤屍穢。珍重清溪絕點埃。",
    "X72n1439_002:0636a22": "題喝水巖",
    "X72n1439_002:0636a23": "削壁天開巴峽同。怒流長吼此山中。誰云水是無情",
    "X72n1439_002:0636a24": "物。一囑回頭萬籟空。",
    "X72n1439_002:0636b01": "夏日次韻夏藥園居士入山見贈",
    "X72n1439_002:0636b02": "末學支離失所宗。風流儒雅特雍容。涉園種菊已成",
    "X72n1439_002:0636b03": "趣。冒暑登山又過從。聖世是誰儀彩鳳。茅廬端自起",
    "X72n1439_002:0636b04": "潛龍。靈源深處親遊履。不用重修怪石供。",
    "X72n1439_002:0636b05": "四威儀",
    "X72n1439_002:0636b06": "山中行。步履輕。觀萬象。自枯榮。",
    "X72n1439_002:0636b07": "山中住。無思慮。但隨緣。同逆旅。",
    "X72n1439_002:0636b08": "山中坐。虗空破。超佛祖。唯這箇。",
    "X72n1439_002:0636b09": "山中臥。乾坤大。人不是。少客過。",
    "X72n1439_002:0636b10": "喜雨(無邊龍王是三千世界龍王主見大雲經)",
    "X72n1439_002:0636b11": "無邊龍起布慈雲。雨降閻浮四面分。大地田疇皆已",
    "X72n1439_002:0636b12": "足。太平有象普天聞。",
    "X72n1439_002:0636b13": "謝竺菴和尚請住壽昌",
    "X72n1439_002:0636b14": "黃龍峯下法王家。枯木重開優鉢花。要會兒孫得力",
    "X72n1439_002:0636b15": "句。還須問取老棲霞。",
    "X72n1439_002:0636b16": "馬駒踏殺天下人。黃龍捄活天下賓。一水洋洋任兼",
    "X72n1439_002:0636b17": "帶。看君殺活令維新(時公方應上藍請)。",
    "X72n1439_002:0636b18": "稅擔上座因機不發示此",
    "X72n1439_002:0636b19": "當人機軸何曾滯。試看六門常放光。幹地旋天頻活",
    "X72n1439_002:0636b20": "轆。超今邁古自騰驤。漢邊日月爭馳逐。人間寒暑競",
    "X72n1439_002:0636b21": "溫凉。大用本來無隱顯。只因夢境却遮藏。",
    "X72n1439_002:0636b22": "鄭道者誕日入山有詩答此",
    "X72n1439_002:0636b23": "夢境原無幾百千。今年年是去年年。身如聚沫呈虗",
    "X72n1439_002:0636b24": "質。名似狂風鼓妄緣。萬木染秋容自瘦。孤峯著雨色",
    "X72n1439_002:0636c01": "尤鮮。欲知真壽不生滅。試看依稀象帝先。",
    "X72n1439_002:0636c02": "勉寒輝維那",
    "X72n1439_002:0636c03": "枯木堂中久坐禪。却將知見漫縈纏。門頭戶底徒收",
    "X72n1439_002:0636c04": "拾。野店孤村枉向前。有所得時終是錯。無栖泊處始",
    "X72n1439_002:0636c05": "妄緣。威音那畔真消息。越格道流乃可傳。",
    "X72n1439_002:0636c06": "勉道果禪人行脚",
    "X72n1439_002:0636c07": "出門一步最宜端。千里行來事不難。教海禪河能吸",
    "X72n1439_002:0636c08": "盡。始堪平地起波瀾。",
    "X72n1439_002:0636c09": "鄉鄰有盜葬下院主龍者既鳴　官遷去仍",
    "X72n1439_002:0636c10": "作詩鐫石上以誡後來之覬覦者",
    "X72n1439_002:0636c11": "累朝祝　聖萬年山。臭骨何容穢此間。陰隲既傷心",
    "X72n1439_002:0636c12": "地壞。歿存受譴事非閑。",
    "X72n1439_002:0636c13": "廟後神前盜葬墳。子孫旋踵敗紛紛。目前如此見多",
    "X72n1439_002:0636c14": "少。今日留題特誡君。",
    "X72n1439_002:0636c15": "無涯禪人求偈示此",
    "X72n1439_002:0636c16": "大道本無涯。逢人何有盡。南詢五十三。履空成遠近。",
    "X72n1439_002:0636c17": "歸來見文殊。方知無少剩。普賢毛孔中。多生成佛竟。",
    "X72n1439_002:0636c18": "壽陶正淑居士六十初度",
    "X72n1439_002:0636c19": "陶公長者人。時來白雲裏。扣我修行門。為說西方理。",
    "X72n1439_002:0636c20": "公聞即信受。掀髯一笑喜。猛力斷葷羶。清齋能克己。",
    "X72n1439_002:0636c21": "今辰值懸弧。花甲方周美。高堂展華筵。子孫拜累累。",
    "X72n1439_002:0636c22": "我本物外人。無物堪持似。壽公無量壽。蓮花出泥滓。",
    "X72n1439_002:0636c23": "琉球國人求幻佛二字偈",
    "X72n1439_002:0636c24": "諸佛眾生本是幻。大地山河亦是幻。若人識得幻樞",
    "X72n1439_002:0637a01": "機。方知幻幻原非幻。",
    "X72n1439_002:0637a02": "佛是何人我是誰。箇中反覆細尋推。一朝親見渠儂",
    "X72n1439_002:0637a03": "面孔子原來是仲尼。",
    "X72n1439_002:0637a04": "示游金聲茂才",
    "X72n1439_002:0637a05": "昔日宣尼集大成。琅琅木鐸振金聲。三綱位定知人",
    "X72n1439_002:0637a06": "類。六藝刪修示法程。道貫唐虞心不二。教盈霄壤理",
    "X72n1439_002:0637a07": "尤精。斯文未喪真機括。一念無私繼聖明。",
    "X72n1439_002:0637a08": "贈丘羲之居士",
    "X72n1439_002:0637a09": "茫茫宇宙間。貴賤皆有命。豈是天所與。乃由自己定。",
    "X72n1439_002:0637a10": "所以有智士。罪福宜戒慎。不止圖目前。深達三世徑。",
    "X72n1439_002:0637a11": "丘君本仙姿。形神自閒靜。見客不開眸。心中明若鏡。",
    "X72n1439_002:0637a12": "懸斷死與生。細推衰與盛。毫髮未曾差。王公皆悅聽。",
    "X72n1439_002:0637a13": "世不安命者。險途枉蹭蹬。失足始歸家。四山皆已瞑。",
    "X72n1439_002:0637a14": "君訪我山中。一念生正信。矢志受歸戒。菩提果當證。",
    "X72n1439_002:0637a15": "此去凡接物。不須別評訂。有問造命術。惟以此理進。",
    "X72n1439_002:0637a16": "壽桑蓮玄文靜主(文業楞嚴)",
    "X72n1439_002:0637a17": "處俗不沾塵。披緇道益親。白蓮堪託足。金地是栖神。",
    "X72n1439_002:0637a18": "見豈觀河異。年因閱世新。楞嚴方誦罷。不覺換時辰。",
    "X72n1439_002:0637a19": "警世(二首)",
    "X72n1439_002:0637a20": "三界分明一戲場。登場各各逞剛強。更闌鑼鼓忽収",
    "X72n1439_002:0637a21": "拾。徒使傍人說短長。",
    "X72n1439_002:0637a22": "生在閻浮不學道。終日忙忙向外討。縱饒討得竟何",
    "X72n1439_002:0637a23": "為。可惜棄金而擔草。",
    "X72n1439_002:0637a24": "和林介菴居士(二首)",
    "X72n1439_002:0637b01": "閒尋老衲跏趺坐。論議風生聽者誰。唯有山頭松與",
    "X72n1439_002:0637b02": "石。時時點首解思惟。",
    "X72n1439_002:0637b03": "眾類受形皆有命。萬錢下箸孰能思。禽魚縱放歸天",
    "X72n1439_002:0637b04": "海。仁者怡然各賦詩。",
    "X72n1439_002:0637b05": "王有官善友六十初度諷法華經書此為祝",
    "X72n1439_002:0637b06": "夙稟金剛骨。能知不壞身。抹塵為壽量。荷業本天真。",
    "X72n1439_002:0637b07": "門外三車舊。衣中一寶新。清光常照耀。瑞氣自彌綸。",
    "X72n1439_002:0637b08": "釣絲竹(二首)",
    "X72n1439_002:0637b09": "誰向青山把釣竿。求魚緣木太無端。何如一撒漫天",
    "X72n1439_002:0637b10": "網。水陸空行透出難。",
    "X72n1439_002:0637b11": "鈎頭無餌引黿鼉。也把絲綸地面拖。不著味底來上",
    "X72n1439_002:0637b12": "釣。華亭老子笑呵呵。",
    "X72n1439_002:0637b13": "喜南嶽毒翻姪孫禪師入山次韻",
    "X72n1439_002:0637b14": "親自石頭路上來。迢迢千里到巖隈。十年濶別情如",
    "X72n1439_002:0637b15": "海。一晤論心語若雷。荷法知君能秘重。匡時愧我拙",
    "X72n1439_002:0637b16": "爐鎚。好山深處多靈木支本參天賴厚培。",
    "X72n1439_002:0637b17": "贈西乾上人回西域",
    "X72n1439_002:0637b18": "雪嶺流沙俱踏徧。迢迢十萬到中華。不求大法度生",
    "X72n1439_002:0637b19": "死。翫水觀山也大差。",
    "X72n1439_002:0637b20": "東土西天共一洲。多君瓶錫自遨遊。而今更欲還西",
    "X72n1439_002:0637b21": "去。莫昧來時那路頭。",
    "X72n1439_002:0637b22": "示梵珠維那(二首)",
    "X72n1439_002:0637b23": "大道本來無向背。擬求大道即迷塗。不求又落無明",
    "X72n1439_002:0637b24": "界。猛省還他大丈夫。",
    "X72n1439_002:0637c01": "世風薄惡不堪親。立志應須效古人。子細用心休自",
    "X72n1439_002:0637c02": "錯。莫教眼裏著金塵。",
    "X72n1439_002:0637c03": "贈曾常仲居士(二首)",
    "X72n1439_002:0637c04": "三年不喫眾生肉。念念存誠報母恩。好憶多生多父",
    "X72n1439_002:0637c05": "母。一心齊度入慈門。",
    "X72n1439_002:0637c06": "三界炎炎真火宅。是誰猛省覔清凉。彌陀處處常垂",
    "X72n1439_002:0637c07": "手。一念知歸即樂邦。",
    "X72n1439_002:0637c08": "贈彭爾仁居士(二首)",
    "X72n1439_002:0637c09": "親自普陀巖上來。弟兄乘願入胞胎。果然不昧來時",
    "X72n1439_002:0637c10": "路。並蒂芙蕖火裏開。",
    "X72n1439_002:0637c11": "日用千差皆是妄。不知何處更求真。箇中端的如明",
    "X72n1439_002:0637c12": "悟。鐵樹花開別是春。",
    "X72n1439_002:0637c13": "登屴崱峰(有序)",
    "X72n1439_002:0637c14": "余不登絕頂十載矣。康熈丁未秋。適青原無可禪",
    "X72n1439_002:0637c15": "師携方田伯諸公入山。遂約同遊。是日積雨初霽。",
    "X72n1439_002:0637c16": "天氣清朗。萬峰羅列。騁奇逞秀。東望大海。茫茫一",
    "X72n1439_002:0637c17": "白。烹茶坐石。笑語冷然。既而微風從東北來。可公",
    "X72n1439_002:0637c18": "不禁寒栗。別余先歸。而余復約諸子。盡鳳池之興。",
    "X72n1439_002:0637c19": "及歸則日銜山矣。可公詩先成示余。漫和二律。以",
    "X72n1439_002:0637c20": "志一時之興云。",
    "X72n1439_002:0637c21": "屴崱崛然起。迢迢一徑通。萬峰爭列下。二水競朝東。",
    "X72n1439_002:0637c22": "日月看馳逐。乾坤若轉蓬。十年何不到。身在此山中。",
    "X72n1439_002:0637c23": "住山不見山。久負此躋攀。師至能招我。天開亦破顏。",
    "X72n1439_002:0637c24": "草香茶共煑。字古石非頑。一覧海山盡。乘風拂袖還。",
    "X72n1439_002:0638a01": "題青原瀑布(有序)",
    "X72n1439_002:0638a02": "無可禪師住青原之明年。于東澗之源。得三疊瀑",
    "X72n1439_002:0638a03": "布。發千載之秘。甚為奇絕。偈以贈之。",
    "X72n1439_002:0638a04": "萬斛泉源一迸開。三拖白練下雲臺。多年藏在無人",
    "X72n1439_002:0638a05": "處。却被無人引出來。",
    "X72n1439_002:0638a06": "示張在輝居士淨業",
    "X72n1439_002:0638a07": "此去西方十萬億。只在當人一念中。心淨自然佛土",
    "X72n1439_002:0638a08": "淨。彌陀何處不相逢。",
    "X72n1439_002:0638a09": "一到西方花便開。親承受記脫凡胎。飜身徧入塵沙",
    "X72n1439_002:0638a10": "界。廣接羣生歸去來。",
    "X72n1439_002:0638a11": "贊",
    "X72n1439_002:0638a12": "釋迦如來持鉢贊",
    "X72n1439_002:0638a13": "本是西天老比丘。著衣持鉢逞風流。長街曲巷區區",
    "X72n1439_002:0638a14": "去。總為羣生強出頭。",
    "X72n1439_002:0638a15": "大悲菩薩贊",
    "X72n1439_002:0638a16": "法界是真身。萬象為手眼。虗空尚可量。手眼莫能數。",
    "X72n1439_002:0638a17": "為下劣眾生。聊示一千爾。即用一手眼。捄大地眾生。",
    "X72n1439_002:0638a18": "猶故用不盡。何況千手眼。大士無緣慈。與眾生平等。",
    "X72n1439_002:0638a19": "眾生心不盡。慈悲亦無盡。才一念稱名。全體即現前。",
    "X72n1439_002:0638a20": "我以現前心。贊現前大士。譬如空合空。一相無有二。",
    "X72n1439_002:0638a21": "紫芝觀音大士贊(有引)",
    "X72n1439_002:0638a22": "客有惠余。紫芝一朵。儼然觀音大士欹身坐普陀",
    "X72n1439_002:0638a23": "巖上。手執淨瓶。相好備具。因感菩薩無礙大悲。隨",
    "X72n1439_002:0638a24": "物賦形。不可思議。敬薰沐拜讚。",
    "X72n1439_002:0638b01": "我觀此芝。生于大地。大士形儀。從何而至。是知菩薩。",
    "X72n1439_002:0638b02": "無礙大悲。處處應現。如月臨池。一瞻一禮。當發是願。",
    "X72n1439_002:0638b03": "隨類化佛。不著不戀。",
    "X72n1439_002:0638b04": "水月觀音讚",
    "X72n1439_002:0638b05": "水中月是天邊月。幻化身為法性身。念念返聞聞自",
    "X72n1439_002:0638b06": "性。觀音元不是他人。",
    "X72n1439_002:0638b07": "準提菩薩讚",
    "X72n1439_002:0638b08": "我觀菩薩本無身。徧現其身福羣有。三目圓照不縱",
    "X72n1439_002:0638b09": "橫。一十八臂執乃異。或慈或威廣攝受。七俱胝佛之",
    "X72n1439_002:0638b10": "所師。以是世間稱佛母。包納養育無遺者。所說神呪",
    "X72n1439_002:0638b11": "五部主。救護眾生益廣大。禦難祈福感即應。如鏡現",
    "X72n1439_002:0638b12": "象不前後。無作妙德不思議。我作讚辭蠡測海。但願",
    "X72n1439_002:0638b13": "覩相發信心。攝入宏深願海中。圓滿菩提無所得。亦",
    "X72n1439_002:0638b14": "如菩薩福羣有。",
    "X72n1439_002:0638b15": "善吒瞿婆二天讚",
    "X72n1439_002:0638b16": "色界欲界諸天子。善吒瞿婆為上首。隨佛入於普陀",
    "X72n1439_002:0638b17": "山。與眾菩薩同法會。親見大悲觀自在。密放神通大",
    "X72n1439_002:0638b18": "光明。無邊佛土皆震動。是知欲說微妙法。果聞廣大",
    "X72n1439_002:0638b19": "陀羅尼。一切眾會皆果證。此人此法實難思。故重請",
    "X72n1439_002:0638b20": "問於形貌。大士示以大悲心。平等無為無染著。亦無",
    "X72n1439_002:0638b21": "雜亂與惱害。於諸一切皆謙敬。無上菩提心最勝。普",
    "X72n1439_002:0638b22": "徧法界導羣迷。繁興種種利益事。其心本性自空寂。",
    "X72n1439_002:0638b23": "大梵聞此即釋然。至今受持不忘失。微密深證不可",
    "X72n1439_002:0638b24": "測。乃復示現天形像。一切如來法會中。與諸天眾皆",
    "X72n1439_002:0638c01": "同入。覆護持呪諸行人。令所求者皆果遂。無邊功德",
    "X72n1439_002:0638c02": "妙難思。與觀世音無差別。我作讚辭說少分。如空一",
    "X72n1439_002:0638c03": "隙海一滴。",
    "X72n1439_002:0638c04": "天童密雲老和尚贊",
    "X72n1439_002:0638c05": "銅棺山頂。煥然顯現。白棒縱橫。逈無背面。我昔入室。",
    "X72n1439_002:0638c06": "即信不疑。只今思著。何啻蒿枝。太白千尋。直插青漢。",
    "X72n1439_002:0638c07": "瞻之仰之。巍巍震旦。",
    "X72n1439_002:0638c08": "鼓山老人贊",
    "X72n1439_002:0638c09": "壽昌一滴血。曹溪萬丈波。獨立閻浮界。音韻自婆和。",
    "X72n1439_002:0638c10": "一髮存千聖。孤心寄薜蘿。誰人知此意。西來老達磨。",
    "X72n1439_002:0638c11": "天華石雨和尚讚",
    "X72n1439_002:0638c12": "釣魚放生。殺活已具。一枝斷拂。當面分付。三十餘年。",
    "X72n1439_002:0638c13": "天華飄雨。散木根株發異苗。婆娑一似閻浮樹。",
    "X72n1439_002:0638c14": "靈隱具德和尚讚(有引)",
    "X72n1439_002:0638c15": "靈隱之名。久鬧耳中。今日於丹青之上。驀地相逢。",
    "X72n1439_002:0638c16": "見其道貌。天形儼然。臨天人之上。其善用瞎驢手",
    "X72n1439_002:0638c17": "段。滅臨濟正宗。大三峯之門於天下後世者。非師",
    "X72n1439_002:0638c18": "而誰。衲子之多。報緣之盛。乃師之餘事矣。東魯自",
    "X72n1439_002:0638c19": "明禪人請讚。敬題數語。",
    "X72n1439_002:0638c20": "心法無形。德具無量。要用便用。何礙何障。起臨濟宗。",
    "X72n1439_002:0638c21": "滅正法藏。箇是阿誰。靈隱和尚。",
    "X72n1439_002:0638c22": "雪樵道兄讚",
    "X72n1439_002:0638c23": "禪會早參承。叢林久歷職。天性本疏通。毋固亦毋必。",
    "X72n1439_002:0638c24": "故使聞者喜見者懌。親近之者蒙益。最後受先師毗",
    "X72n1439_002:0639a01": "尼。儼然一眾矜式。但厥蘊未展。而遽趨涅槃。於吾師",
    "X72n1439_002:0639a02": "乎何憾。深為法門之惜。",
    "X72n1439_002:0639a03": "東巒[火*晉]公上座讚",
    "X72n1439_002:0639a04": "巒師化去三年。及啟龕茶毗。肉身儼然不壞。",
    "X72n1439_002:0639a05": "石鼓山中選佛人。妻孥棄去等微塵。生前行業無人",
    "X72n1439_002:0639a06": "識。死後能留不壞身。",
    "X72n1439_002:0639a07": "一脉監院行樂讚",
    "X72n1439_002:0639a08": "屴崱峰前。跏趺而坐。行襲楊岐。衣披達磨。默然時自",
    "X72n1439_002:0639a09": "說無生。賴有頑石同唱和。微微一笑妙機先。山河大",
    "X72n1439_002:0639a10": "地俱包褁。",
    "X72n1439_002:0639a11": "均頌道兄像讚",
    "X72n1439_002:0639a12": "託質建水。毓秀芝山。接物和樂。宅心虗閒。勇于淨業。",
    "X72n1439_002:0639a13": "勤于福田。處五濁界。如出水蓮。若師者。可謂僧中之",
    "X72n1439_002:0639a14": "翹楚。世外之瑚璉者也。",
    "X72n1439_002:0639a15": "一相鏡公耆宿讚",
    "X72n1439_002:0639a16": "早入博山室。親參洞上禪。年高心益壯。世變志尤堅。",
    "X72n1439_002:0639a17": "戒月懸空淨。慈雲蔭物圓。晚來歸石鼓。聲光燭大千。",
    "X72n1439_002:0639a18": "慧雲庵主讚",
    "X72n1439_002:0639a19": "這箇老尼。夙稟福智。七齡出家。便爾拔萃。戒德既圓。",
    "X72n1439_002:0639a20": "慧鋒亦利。事無不達。理無不至。為眾導師。淨業是志。",
    "X72n1439_002:0639a21": "廣化有緣。同歸覺地。年逾六旬。別眾棄世。緇素欽風。",
    "X72n1439_002:0639a22": "吁嗟涕泗。遺像儼然。永錫爾類。晝香夜燈。庶幾無媿。",
    "X72n1439_002:0639a23": "林文若居士讚",
    "X72n1439_002:0639a24": "善根昔植金剛地。福果今圓祇樹林。莫謂冠裳慕仙",
    "X72n1439_002:0639b01": "跡。應知心是佛陀心。",
    "X72n1439_002:0639b02": "鄭鈞衡道友行樂讚",
    "X72n1439_002:0639b03": "褰裳歷徧萬峯巔。採藥歸來氣藹然。長在塵中塵不",
    "X72n1439_002:0639b04": "染。此身便是地行仙。",
    "X72n1439_002:0639b05": "池心宇道友讚",
    "X72n1439_002:0639b06": "這箇老子。鬚髮皤然。直心直行。念念福緣。買田饍僧。",
    "X72n1439_002:0639b07": "燒瓦葢殿。修懺三年。太平立見。如此數者。人所難行。",
    "X72n1439_002:0639b08": "公憑願力。談笑而成。我知此公。是福德聚。廣接有緣。",
    "X72n1439_002:0639b09": "同趣覺路。",
    "X72n1439_002:0639b10": "我聞上座讚",
    "X72n1439_002:0639b11": "蓮花為心。金剛為骨。居塵不染。臨難不辱。體無我之",
    "X72n1439_002:0639b12": "我。花開古木。用無聞之聞。聲傳空谷。天形道貌孰能",
    "X72n1439_002:0639b13": "知。等閒一筆俱描出。",
    "X72n1439_002:0639b14": "華林心一耆德讚",
    "X72n1439_002:0639b15": "我晤一公。餘三十載。歲月云邁。此志不改。華林深處。",
    "X72n1439_002:0639b16": "謹閉禪房。繙經念佛。德業流香。年臨古稀。心如赤子。",
    "X72n1439_002:0639b17": "哆哆和和。接物最普。居塵不染。淨土是期。亭亭物外。",
    "X72n1439_002:0639b18": "僧中白眉。",
    "X72n1439_002:0639b19": "李今止優婆夷讚(有序)",
    "X72n1439_002:0639b20": "善男子管世民世貴。以尊慈李氏優婆夷。法名今",
    "X72n1439_002:0639b21": "止。持齋念佛。二十有餘載。茲屆古稀。初度特入山",
    "X72n1439_002:0639b22": "飯僧請法。以申南山之祝。且持其道影來請贊。余",
    "X72n1439_002:0639b23": "惟。二子孝母之心。即母氏念佛之心。佛憶母氏之",
    "X72n1439_002:0639b24": "心。即母愛二子之心。所以子孝母而母必得其壽。",
    "X72n1439_002:0639c01": "母念佛而必定見佛。葢二者發自至性。非人偽所",
    "X72n1439_002:0639c02": "能雜于其間者也。觀其道貌天形。趺坐圓蒲之上。",
    "X72n1439_002:0639c03": "摩尼在手。經卷在案。童女執杖。侍立于右。意況蕭",
    "X72n1439_002:0639c04": "然。雖則身居堪忍。而神已遊於極樂國中矣。敬為",
    "X72n1439_002:0639c05": "之贊。",
    "X72n1439_002:0639c06": "影端形直。迹茂本隆。返觀形本。豈墮聲容。一筆丹青。",
    "X72n1439_002:0639c07": "等閒描出。面目儼然。三更紅日。六字佛號。廿載自持。",
    "X72n1439_002:0639c08": "上品寶蓮。是其所期。",
    "X72n1439_002:0639c09": "池心宇道友傳余陋質自執拄杖侍立於傍",
    "X72n1439_002:0639c10": "敬讚數語",
    "X72n1439_002:0639c11": "盤陀石上。一笑微微。惟此侍者。默契當機。父少子老。",
    "X72n1439_002:0639c12": "舉世不信。爾我自知。定於天性。菩提種子。深植覺場。",
    "X72n1439_002:0639c13": "生生世世。同作津梁。",
    "X72n1439_002:0639c14": "覺林警公讚",
    "X72n1439_002:0639c15": "人趨學問。吾不取也。而獨取師之不學問。人競說禪。",
    "X72n1439_002:0639c16": "吾不與也。而獨與師之不說禪。葢不說真說。不學真",
    "X72n1439_002:0639c17": "學故。使遠者懷。而近者悅。直令博山鼓山戒法。洋溢",
    "X72n1439_002:0639c18": "乎中國。彼世之羊質虎皮。見草而悅。視其中枵然無",
    "X72n1439_002:0639c19": "有者。奚啻天淵之隔耶。噫末法風微頺波日下。故吾",
    "X72n1439_002:0639c20": "于師。不得不懷景仰之私云。",
    "X72n1439_002:0639c21": "廣福德水禪人讚",
    "X72n1439_002:0639c22": "鎗刀林裏出得身。急浪波中拾得命。回頭直入法王",
    "X72n1439_002:0639c23": "家。一片實心修實行。志若金剛恒不改。懶把虗空塗",
    "X72n1439_002:0639c24": "五彩。唯憑一句阿彌陀。度盡無邊生死海。",
    "X72n1439_002:0640a01": "楊君榮道友贊",
    "X72n1439_002:0640a02": "幼同里巷。聚沙嬉戲。中歲相逢。宛如隔世。緇素雖殊",
    "X72n1439_002:0640a03": "道本一致。深入法門。信心不二。圖像於茲。豈徒寫意。",
    "X72n1439_002:0640a04": "我作贊辭。俟龍華記。",
    "X72n1439_002:0640a05": "空生禪友贊",
    "X72n1439_002:0640a06": "幼入空門。以至於老。守志不移。瞿曇之道。充然德宇。",
    "X72n1439_002:0640a07": "廓爾虗襟。望之意消。悟物也深。近登石鼓。親稟妙戒。",
    "X72n1439_002:0640a08": "行願彌弘。法門鼎鼐。",
    "X72n1439_002:0640a09": "惠如禪友贊",
    "X72n1439_002:0640a10": "出生名族。脫白南山。童年至老。一志不還。宅心似朴",
    "X72n1439_002:0640a11": "立業惟勤。慈和接物。盎然如春。一句彌陀。六根都攝。",
    "X72n1439_002:0640a12": "極樂娑婆。同歸點雪。",
    "X72n1439_002:0640a13": "雲聚開山祖脉公贊",
    "X72n1439_002:0640a14": "脫白雲巖。開山雲聚。古貌古心。實行實語。空山梵剎。",
    "X72n1439_002:0640a15": "高插穹窿。惟憑願力。積累成功。年至古稀。蓮邦果熟。",
    "X72n1439_002:0640a16": "怡然坐化。香風馥郁。遺像于茲。儼然如在。維爾後人。",
    "X72n1439_002:0640a17": "繼業無怠。",
    "X72n1439_002:0640a18": "潘其西文學行樂贊",
    "X72n1439_002:0640a19": "豁達襟懷得自天。四方之志不徒然。昂然特立閻浮",
    "X72n1439_002:0640a20": "界。巾服飄颻又似仙。",
    "X72n1439_002:0640a21": "潘山子孝廉贊",
    "X72n1439_002:0640a22": "文心夙稟。孝友天植。既冠成名。不費腕力。浮雲富貴。",
    "X72n1439_002:0640a23": "幻泡死生。飄然即世。非幻常存。夫子賢回。而哭之慟。",
    "X72n1439_002:0640a24": "乃翁念子。而心不忘。二者一於天性。本非情之所強。",
    "X72n1439_002:0640b01": "唯此存者。慰子慰翁。試看旭日。朝朝而東。",
    "X72n1439_002:0640b02": "懷光老衲贊",
    "X72n1439_002:0640b03": "九旬老衲已忘機。心似嬰兒百不知。唯有彌陀常繫",
    "X72n1439_002:0640b04": "念。栖神元在寶蓮池。",
    "X72n1439_002:0640b05": "寶善內瑩監院贊",
    "X72n1439_002:0640b06": "荷眾精勤十數秋。赤心片片實無儔。平生行願深如",
    "X72n1439_002:0640b07": "海。不為魔風浪鼓漚。",
    "X72n1439_002:0640b08": "桃花庵寂庵老叔贊",
    "X72n1439_002:0640b09": "親見壽昌古佛來。氷肌雪骨絕纖埃。九旬功滿歸家",
    "X72n1439_002:0640b10": "去。徧界桃花爛熳開。",
    "X72n1439_002:0640b11": "青林尊宿道影贊",
    "X72n1439_002:0640b12": "入徧諸方牢籠。出徧諸方牢籠。三五十載。東隱西遁。",
    "X72n1439_002:0640b13": "佛也難覔他行蹤。今年八十有六。猶把一句阿彌陀。",
    "X72n1439_002:0640b14": "切切自念教人念。決定往生。如水必東。試問他是禪",
    "X72n1439_002:0640b15": "是淨。依然齒不露風。[日*夷]箇是阿誰。石林精舍老凍膿。",
    "X72n1439_002:0640b16": "大中丞邵劍津先生贊",
    "X72n1439_002:0640b17": "早掇巍科。備歷諸任。提師撫蜀。見危致命。至今功德",
    "X72n1439_002:0640b18": "在生民。峩眉山月同圓淨。",
    "X72n1439_002:0640b19": "林介菴先生道影贊",
    "X72n1439_002:0640b20": "易得二千石。難求一鉢盂。將明出世旨。先具此頭顱。",
    "X72n1439_002:0640b21": "宋璟徒云悔。(璟悔不出家)趙州曾道無。焚香靜觀處。浮世",
    "X72n1439_002:0640b22": "自榮枯。",
    "X72n1439_002:0640b23": "道冲居士。於余夙有法緣。乃圖兩小影。對坐",
    "X72n1439_002:0640b24": "松石上。丙午中秋。再訪余山中。出圖展觀。不",
    "X72n1439_002:0640c01": "覺一笑。敬題數語",
    "X72n1439_002:0640c02": "不知何世相逢。今生又復聚首。雖共松石忘言。彼此",
    "X72n1439_002:0640c03": "原來俱有。且道有箇什麼。巍巍殿塔聳雲中。歷劫現",
    "X72n1439_002:0640c04": "前常不朽。",
    "X72n1439_002:0640c05": "五松圖贊祝林印自居士八十初度(有序)",
    "X72n1439_002:0640c06": "予開蓮社於寺之別院。每喜里中耆英入會。相與",
    "X72n1439_002:0640c07": "締世外交。林浦印翁老居士其一也。今歲在乙巳",
    "X72n1439_002:0640c08": "菊月既望。屬翁八十初度。令子德之茂才侍杖履",
    "X72n1439_002:0640c09": "入社。以五松圖請贊。為翁南山之祝。余不得而辭。",
    "X72n1439_002:0640c10": "翁家世五公。齠年習舉子業。霜蹄屢蹶。乃奮然曰。",
    "X72n1439_002:0640c11": "安事此咕嗶為哉。因發孫吳秘策讀之曰。此可以",
    "X72n1439_002:0640c12": "收功名矣。累建武勳。擢授遊府。後謝事投林。唯開",
    "X72n1439_002:0640c13": "三徑。甞與賓朋。為河朔會。課子孫詩書。僮僕桑麻",
    "X72n1439_002:0640c14": "而已。此外是非。無庸關白也。凡長者之車入鄉。無",
    "X72n1439_002:0640c15": "不式閭而問焉。男女孫曾若干人。依依膝下。凡四",
    "X72n1439_002:0640c16": "世玉樹崢嶸。芝蘭兢茂。方進而未艾也。今春秋高",
    "X72n1439_002:0640c17": "八十。童顏秀潔。鶴髮婆娑。諸子孫輩。團繞堂前。奉",
    "X72n1439_002:0640c18": "觴上壽。人望之以為南極老人從空而下。喜氣洋",
    "X72n1439_002:0640c19": "洋。其樂無極。林涵齋先生。作五松圖以祝。葢取其",
    "X72n1439_002:0640c20": "操霜雪而愈茂。秉貞固以自堅。將來之壽。本不可",
    "X72n1439_002:0640c21": "量。區區期頤云乎哉。敬為之贊曰。",
    "X72n1439_002:0640c22": "五松竝植。如虬如龍。根盤白石。勢拔蒼穹。紫鱗耀日。",
    "X72n1439_002:0640c23": "翠鬣吟風。堅貞自稟。造化同功。拏雲攫霧。矯矯寰中。",
    "X72n1439_002:0640c24": "吾不測其歲月邊際。聊舉以壽夫老翁。",
    "X72n1439_002:0641a01": "封君方克之老居士贊",
    "X72n1439_002:0641a02": "豁達姿英特氣。儒衣冠佛心地。樂人樂憂人憂。能愛",
    "X72n1439_002:0641a03": "惡無忮求。爵愈高德愈厚。禪淨門久通透。年八旬貌",
    "X72n1439_002:0641a04": "孺子。儼如在耀千古。",
    "X72n1439_002:0641a05": "謝獻可老居士贊",
    "X72n1439_002:0641a06": "東山鍾秀。桂林挺枝。家傳耕讀。壽茂期頤。子既跨竈。",
    "X72n1439_002:0641a07": "孫愈岐嶷。身逸心閒。性靜神怡。賓于上庠。季世所師。",
    "X72n1439_002:0641a08": "噫斯人也。吾無得而贊之。",
    "X72n1439_002:0641a09": "廣宣耆德贊",
    "X72n1439_002:0641a10": "貴介種性。衲子行藏。畢竟來陞。石鼓之堂。禪淨圓修。",
    "X72n1439_002:0641a11": "矢志蓮邦。珠瑩川媚。德業流香。逈超塵累。月出高岡。",
    "X72n1439_002:0641a12": "瞻之仰之。清光在望。",
    "X72n1439_002:0641a13": "自贊",
    "X72n1439_002:0641a14": "屴崱峯頭雲。靈源洞口雪。一筆纔畵成。天機俱漏洩。",
    "X72n1439_002:0641a15": "或者更問像不像。却似虗空重釘橛。而今揭出示諸",
    "X72n1439_002:0641a16": "人。一任嗔者嗔悅者悅。",
    "X72n1439_002:0641a17": "南閻浮提。北鬱單越。面目儼然。何勞更說。一朝描上",
    "X72n1439_002:0641a18": "丹青。未免證龜作鼈。宣侍者急須瞥。莫教眼裏重著",
    "X72n1439_002:0641a19": "屑(宣侍者侍側)。",
    "X72n1439_002:0641a20": "這箇工畫師。畫出這箇像。惑亂天下人。將他去供養。",
    "X72n1439_002:0641a21": "休供養。看取未舉筆時。是何模樣。",
    "X72n1439_002:0641a22": "這漢子實無知。視名位如脫髮。賤禪道如汙泥。儱儱",
    "X72n1439_002:0641a23": "侗侗。憨憨痴痴。有人問著西來意。便拈出當年那一",
    "X72n1439_002:0641a24": "枝。分明半文不值。却云。是從上佛祖不傳底。咦。",
    "X72n1439_002:0641b01": "石鼓老頭陀。突出三尺絹。是知堅密身。一切塵中現。",
    "X72n1439_002:0641b02": "處處盡逢渠。難得不相見。眉目何儼然。虗空無背面",
    "X72n1439_002:0641b03": "(普蔭道人請)。",
    "X72n1439_002:0641b04": "山連雲起。月逐風行。欲知端的。日午三更。",
    "X72n1439_002:0641b05": "未有這箇。十分顯露。既有這箇。喚馬作兔。將錯就錯。",
    "X72n1439_002:0641b06": "為君指注。佛是泥作。鍋是鐵鑄。更問如何。青天起霧。",
    "X72n1439_002:0641b07": "這漢無知。不識佛祖。自肯自信。人莫攔阻。呵教毀宗。",
    "X72n1439_002:0641b08": "輕今薄古。指土為金。指金為土。顛倒倒顛。孰與為伍。",
    "X72n1439_002:0641b09": "似恁麼不唧[口*留]。只好貶向無佛世界。任他道短說長。",
    "X72n1439_002:0641b10": "安用揭出祖堂。入一千七百之數(靈石請)。",
    "X72n1439_002:0641b11": "智光耆德贊",
    "X72n1439_002:0641b12": "出生名族。脫白普陀。愽山天童。深探禪河。晚來石鼓。",
    "X72n1439_002:0641b13": "掩彩娑婆。餘光掩映。松栢烟籮。生耶死耶。月渚風柯。",
    "X72n1439_002:0641b14": "面目儼然。高山峩峩。",
    "X72n1439_002:0641b15": "都統則行王公贊(有敘)",
    "X72n1439_002:0641b16": "公承　帝命於　靖王駕前。統領萬軍。威震海內。",
    "X72n1439_002:0641b17": "駐閩凡五載。兩訪余於山中。送難發疑。傾倒底蘊。",
    "X72n1439_002:0641b18": "未甞不擊節稱善。留詩而去。一旦無疾溘化。朝野",
    "X72n1439_002:0641b19": "為之驚動。余謂。公之德澤在軍民。功勳存社稷。更",
    "X72n1439_002:0641b20": "有歷生死而不變。貫天地而不磨者在。公豈死乎。",
    "X72n1439_002:0641b21": "敬為之贊。以遺其冢子瑜。葢克世其家者也。贊曰。",
    "X72n1439_002:0641b22": "於惟王公。人中之龍。頎然而長。肅然而恭。氣稟賢良。",
    "X72n1439_002:0641b23": "才全文武。為國之瑞。為王之輔。蕩平海宇。奠安邦域。",
    "X72n1439_002:0641b24": "談笑雍容。不遺餘力。一旦溘然。人疑尸解。有化無死。",
    "X72n1439_002:0641c01": "斯言不駭。閩海可竭。閩山或隤。惟公令聞。萬古如雷。",
    "X72n1439_002:0641c02": "曾維輔居士贊",
    "X72n1439_002:0641c03": "這箇漢子。夙稟靈骨。居堪忍而欣慕淨土。業儒術而",
    "X72n1439_002:0641c04": "勤勞學佛。一句彌陀。事理圓融。十卷楞嚴。文義爛熟。",
    "X72n1439_002:0641c05": "時至撒手便行。蓮香幾日馥郁。生西之驗既明。始信",
    "X72n1439_002:0641c06": "斯人如玉。誰謂塵勞海深。究竟不能埋沒。",
    "X72n1439_002:0641c07": "銘",
    "X72n1439_002:0641c08": "福州開元寺大鐘銘",
    "X72n1439_002:0641c09": "大口師時說法。扣無虧聞普洽。昧者覺暴者仁。億萬",
    "X72n1439_002:0641c10": "載日日新。",
    "X72n1439_002:0641c11": "福清靈石寺鐘銘",
    "X72n1439_002:0641c12": "維茲靈石。乃古禪叢。中興啟運。首範洪鐘。一模脫就。",
    "X72n1439_002:0641c13": "萬德具成。圓常靜應。耳處全聲。無明巨夜。羣生長寢。",
    "X72n1439_002:0641c14": "羅云一擊。即時喚醒。九峯疊秀。列祖重來。雷音永震。",
    "X72n1439_002:0641c15": "火裏蓮開。",
    "X72n1439_002:0641c16": "丫山晦杲禪師塔銘",
    "X72n1439_002:0641c17": "新豐之道。壽昌崛起。博山得之。波瀾浩爾。謹把牢關。",
    "X72n1439_002:0641c18": "鷄聲莫詭。唯師傑出。實稱得旨。鐵樹花香。三更日暐。",
    "X72n1439_002:0641c19": "有言必行。慎終如始。取舍兩忘。孰生孰死。塔立丫山。",
    "X72n1439_002:0641c20": "去天尺咫。歷億萬年。清風未已。",
    "X72n1439_002:0641c21": "龍舒華嚴山太初坤法師塔銘",
    "X72n1439_002:0641c22": "法海汪洋。杳無邊際。孰乘智舟。縱橫遊戲。爰有大士。",
    "X72n1439_002:0641c23": "乘願再來。性相關鍵。一擊而開。名儒傾心。執經請益。",
    "X72n1439_002:0641c24": "洪震雷音。斂衽辟易。華藏法界。處處全彰。龍舒黃龍。",
    "X72n1439_002:0642a01": "不離覺場。白塔矗雲。青山鬱秀。維師靈光。千古如晝。",
    "X72n1439_002:0642a02": "方竹杖銘",
    "X72n1439_002:0642a03": "履險如平。登高若下。此君之心。空空不借。",
    "X72n1439_002:0642a04": "佛事",
    "X72n1439_002:0642a05": "掃廩山蘊空老祖塔",
    "X72n1439_002:0642a06": "林間睡虎威獰甚。路滑雲深少見逢。昔日壽昌遭毒",
    "X72n1439_002:0642a07": "口。直令徧界起腥風。且道以何為驗。舉香云。聻。便燒。",
    "X72n1439_002:0642a08": "掃壽昌無明師翁塔",
    "X72n1439_002:0642a09": "三十年前大好山。三十年後山不好。賺却兒孫無住",
    "X72n1439_002:0642a10": "處。只今唯把祖塔掃。掃塔一句作麼生。遂燒香。",
    "X72n1439_002:0642a11": "掃雲栖師太塔",
    "X72n1439_002:0642a12": "恭惟。雲栖師太蓮池老和尚。樂邦化主。堪忍導師。推",
    "X72n1439_002:0642a13": "開火宅一門。直指歸元徑路。殺人刀活人劍。一句彌",
    "X72n1439_002:0642a14": "陀。布慈雲洒甘露。三聚淨戒。名喧宇宙。道播古今。道",
    "X72n1439_002:0642a15": "霈忝千花之一葉。分接有緣。傳六字之微言。代揚淨",
    "X72n1439_002:0642a16": "化。閩山萬疊。孰非法界真身。閩海汪洋。盡是五雲法",
    "X72n1439_002:0642a17": "雨。致瓣香于千里。表寸衷于無窮。唯冀倒駕慈航。截",
    "X72n1439_002:0642a18": "愛河之逸浪。高標赤幟。伏末法之狂邪。重剔心燈。光",
    "X72n1439_002:0642a19": "茲正法。",
    "X72n1439_002:0642a20": "掃瓶匋真寂師太塔",
    "X72n1439_002:0642a21": "恭惟。真寂師太掌石老和尚。握白馬符。行雲栖令。當",
    "X72n1439_002:0642a22": "陽把斷。魔佛罔測其靈蹤。密地放開。蚊虻皆飲其法",
    "X72n1439_002:0642a23": "海。道霈甫離火宅。首拜猊床。指往荷山。遂參籌室。仰",
    "X72n1439_002:0642a24": "懷法澤。即粉骨以難酬。遵稟遺言。唯傳法而可報。遙",
    "X72n1439_002:0642b01": "呈千里之供。聊展無盡之心。白塔峩峩。望真容而如",
    "X72n1439_002:0642b02": "在。青山疊疊。沐法化以長新。唯冀不起滅定。倒駕慈",
    "X72n1439_002:0642b03": "航。拯末法之淪湑。續常住之慧命。",
    "X72n1439_002:0642b04": "安奉本山歷代祖師入列祖堂拈香",
    "X72n1439_002:0642b05": "白雲深處。一夥嘍羅。攪渾世界。陸地生波。今日落在",
    "X72n1439_002:0642b06": "山僧手裏。不免一齊生按過。燒香云。萬古閒名除不",
    "X72n1439_002:0642b07": "盡。日日香烟夜夜燈。",
    "X72n1439_002:0642b08": "丁未七月十九日　老和尚九十誕辰拈香",
    "X72n1439_002:0642b09": "趙州使得十二時。看來猶被時辰使。我師一證無時",
    "X72n1439_002:0642b10": "法。萬劫剎那無彼此。降生成道入涅槃。至今未出剎",
    "X72n1439_002:0642b11": "那際。函天葢地無欠餘。斡地旋天何動止。石女生兒",
    "X72n1439_002:0642b12": "年九十。人間歲月從頭數。一片檀雲籠法界。塵塵剎",
    "X72n1439_002:0642b13": "剎香風起。",
    "X72n1439_002:0642b14": "謝飛卿居士薦悟非上人對靈",
    "X72n1439_002:0642b15": "悟得昔日非。方知今日是。坐斷是非關。即到如來地。",
    "X72n1439_002:0642b16": "悟非上人。是非關已坐斷了也。如來地在什麼處。究",
    "X72n1439_002:0642b17": "竟未曾離本位。箇中誰悟復誰迷。",
    "X72n1439_002:0642b18": "至雲聚山為祖脈山主上供拈香",
    "X72n1439_002:0642b19": "道交三十載。一別十餘年。今日復重來。死生無間然。",
    "X72n1439_002:0642b20": "恭惟。雲聚開山祖脈接公山主。正因出家。實地著脚。",
    "X72n1439_002:0642b21": "言行無闕。而寡悔寡尤。禪淨圓修。而無住無著。青山",
    "X72n1439_002:0642b22": "梵剎。願力化成。寶國金蓮。淨心夢得。因圓果滿。水到",
    "X72n1439_002:0642b23": "渠成。坐斷今時。高登上品。只如道霈今日特來。燒此",
    "X72n1439_002:0642b24": "一瓣旃檀。且道。還有相見處也無。乃燒香云。極樂娑",
    "X72n1439_002:0642c01": "婆毫不隔。香雲影裏現全身。生耶死耶俱不道。那論",
    "X72n1439_002:0642c02": "昔人非昔人。",
    "X72n1439_002:0642c03": "丙午十月七日　先和尚十週忌辰拈香",
    "X72n1439_002:0642c04": "吾師一念超三際。癡子孤懷記十年。把住虗空尋鳥",
    "X72n1439_002:0642c05": "跡。掀翻大地覔龍淵。新豐調古聞沙界。石鼓聲希震",
    "X72n1439_002:0642c06": "大千。欲報深恩祇這是。清香一縷自綿綿。",
    "X72n1439_002:0642c07": "竺菴和尚遷化上供拈香",
    "X72n1439_002:0642c08": "恭惟。示寂長慶南嶽竺菴和尚。天界之子。壽昌之孫。",
    "X72n1439_002:0642c09": "建祖庭于灰燼之餘。荷道法于凋零之際。瀉懸河口。",
    "X72n1439_002:0642c10": "掣閃電機。大用繁興。玄關洞闢。茲者抽身閙處。何妨",
    "X72n1439_002:0642c11": "就路還家。撒手那邊。一任空花落蒂。正與麼時。且道",
    "X72n1439_002:0642c12": "與竺公。如何相見。乃彈指云。夜半木童敲月戶。暗中",
    "X72n1439_002:0642c13": "驚破玉人眠。遂燒香。",
    "X72n1439_002:0642c14": "為汝器禪人火",
    "X72n1439_002:0642c15": "數載參尋。為了生死。四山相逼。如何回互。髑髏裏面",
    "X72n1439_002:0642c16": "眼睛開。大地山河無寸土。",
    "X72n1439_002:0642c17": "為明一靜主火",
    "X72n1439_002:0642c18": "一自鼓山安鼻孔。點胷自許氣如虹。更饒一副罵人",
    "X72n1439_002:0642c19": "口。末後方知實踐功。踢翻生死岸。打破太虗空。凡聖",
    "X72n1439_002:0642c20": "位中覔不得。無底船撑烈燄中。擲火炬。喝一喝云。切",
    "X72n1439_002:0642c21": "忌躲跟。",
    "X72n1439_002:0642c22": "為慧雲菴主舉火",
    "X72n1439_002:0642c23": "瑟瑟西風透遠林。道人滅跡正難尋。通霄路上重相",
    "X72n1439_002:0642c24": "遇。一句何曾有古今。恭惟。圓寂尼慧雲覺師。童真出",
    "X72n1439_002:0643a01": "家。白首抱道。一生廣大願。建立無量因緣。一點慈悲",
    "X72n1439_002:0643a02": "心。教化幾多男女。而今娑婆緣謝。何妨閙裏抽身。淨",
    "X72n1439_002:0643a03": "土花開。一任定中見佛。正與麼時。更有末後相送一",
    "X72n1439_002:0643a04": "句。如何道。惟憑一炬性空火。煉淨人間五漏身。坐斷",
    "X72n1439_002:0643a05": "十方全體現。彌陀原不是他人。遂擲火炬。",
    "X72n1439_002:0643a06": "為一相耆德舉火",
    "X72n1439_002:0643a07": "恭惟。圓寂一相鏡公耆宿。弱冠披緇。即入博山之室。",
    "X72n1439_002:0643a08": "終身肥遯。久棲建水之濵。精進修心。坐立宛如鐵橛。",
    "X72n1439_002:0643a09": "慈悲接物。哆啝一似嬰兒。四眾依歸。諸山仰慕。某早",
    "X72n1439_002:0643a10": "承提激。晚覲光儀。方思久坐於白雲。詎意遽反乎清",
    "X72n1439_002:0643a11": "泰。乃因圓果滿之日。正花開見佛之時。聊備茶毗。用",
    "X72n1439_002:0643a12": "焚浮幻。一相老師知麼。東方入定西方起。九品花開",
    "X72n1439_002:0643a13": "第一枝。勝熱門前重煆煉。火光映入寶蓮池。",
    "X72n1439_002:0643a14": "為羅信潮善友舉火",
    "X72n1439_002:0643a15": "火性無我。寄於諸緣。四大五蘊。亦復皆然。恭惟。羅信",
    "X72n1439_002:0643a16": "潮善友。孝悌修身。慈和接物。處世無著世之念。居家",
    "X72n1439_002:0643a17": "有出家之心。取蓮國於金方。剏蘭若於石鼓。而今報",
    "X72n1439_002:0643a18": "緣告謝。撒手歸來。回首風塵。一場夢事。須知生也是",
    "X72n1439_002:0643a19": "夢。死也是夢。直饒道箇不生不死亦是夢。祇如破夢",
    "X72n1439_002:0643a20": "而出一句。作麼生道。以火炬打圓相云。不見一法即",
    "X72n1439_002:0643a21": "如來。始得名為觀自在。遂擲火炬。",
    "X72n1439_002:0643a22": "為石衣上座舉火",
    "X72n1439_002:0643a23": "掃父塔來。全身歸父。大光明中。文彩畢露。",
    "X72n1439_002:0643a24": "為希夷張居士舉火",
    "X72n1439_002:0643b01": "聽之不聞名曰希。視之不見名曰夷。親證不聞不見",
    "X72n1439_002:0643b02": "處。驗取灰飛烟滅時。遂攛炬。",
    "X72n1439_002:0643b03": "為本素上座舉火",
    "X72n1439_002:0643b04": "潔白地上。切忌染污。猛火堆中。還他本素。",
    "X72n1439_002:0643b05": "為智楞上座舉火",
    "X72n1439_002:0643b06": "覷破閻浮夢。來參石鼓禪。三年如一日。行業若青蓮。",
    "X72n1439_002:0643b07": "托鉢歸來也。坐脫未生前。大冶爐中重煆煉。現前大",
    "X72n1439_002:0643b08": "用又昭然。",
    "X72n1439_002:0643b09": "為良恭上人舉火",
    "X72n1439_002:0643b10": "自心造業自心現。自心懺悔自心見。般若光中心業",
    "X72n1439_002:0643b11": "空。這裏急薦本來面。",
    "X72n1439_002:0643b12": "為爍欣上人舉火",
    "X72n1439_002:0643b13": "身為苦本能招病。病到無身病始安。只這無身重煆",
    "X72n1439_002:0643b14": "過。煆過後如何。倚天長劍逼人寒。便擲入火炬。",
    "X72n1439_002:0643b15": "為淨輝侍者舉火",
    "X72n1439_002:0643b16": "這箇皮袋。拋却多少。今又一箇。猶然不了。若要了。識",
    "X72n1439_002:0643b17": "取未生前一竅。擲火炬云。火後一莖草。",
    "X72n1439_002:0643b18": "為青林老宿舉火",
    "X72n1439_002:0643b19": "一生林下自磨礱。縝密修持獨有翁。截斷眾流無一",
    "X72n1439_002:0643b20": "滴。挽回末法有全功。恭惟。石林堂上青翁尊宿。禪林",
    "X72n1439_002:0643b21": "玉樹。僧海寶珠。早歷諸方。得師子踞地之法。終隱林",
    "X72n1439_002:0643b22": "藪。用羚羊掛角之機。佛念一心。事理圓備。蓮分九品。",
    "X72n1439_002:0643b23": "愚智兼收。禽魚皆樂其生。緇素咸頌其德。因圓果滿。",
    "X72n1439_002:0643b24": "水到渠成。撒手便行。舉步即到。正與麼時。重參勝熱",
    "X72n1439_002:0643c01": "一句。作麼生道。四山火發無遺影。上品花開正是時。",
    "X72n1439_002:0643c02": "便攛入火炬。",
    "X72n1439_002:0643c03": "為圓證上人舉火",
    "X72n1439_002:0643c04": "出家雖晚。行業維勤。棲心淨土。不染埃塵。曉鐘夢覺。",
    "X72n1439_002:0643c05": "俄爾歸真。勝熱門中重煆煉。西方寶樹正逢春。便擲",
    "X72n1439_002:0643c06": "火炬。",
    "X72n1439_002:0643c07": "為三學耆德舉火",
    "X72n1439_002:0643c08": "一病淹淹經八月。安閒有法孰能知。熈然坐臥禪床",
    "X72n1439_002:0643c09": "上。已驗修行得力時。祇如今日。風火既散。藥病俱忘",
    "X72n1439_002:0643c10": "一著子。落在甚麼處。以火炬打圓相云。火光三昧無",
    "X72n1439_002:0643c11": "遺影。又見蓮花出污泥。便攛入火炬。",
    "X72n1439_002:0643c12": "為尚實上座火",
    "X72n1439_002:0643c13": "脫白此山三十年。精修梵行若青蓮。我今助爾一把",
    "X72n1439_002:0643c14": "火。還却髑髏未兆前。",
    "X72n1439_002:0643c15": "為蓮生上人舉火",
    "X72n1439_002:0643c16": "持齋十六年。建亭三五所。推恩撫二侄。竭力事老母。",
    "X72n1439_002:0643c17": "末後乞披緇。預參三寶數。一心一句佛。志願度生死。",
    "X72n1439_002:0643c18": "臨終心不亂。屹然坐而亡。人天留不住。果熟在蓮邦。",
    "X72n1439_002:0643c19": "萬緣俱擺脫。唯剩這皮囊。資爾般若火。徧體發真光。",
    "X72n1439_002:0643c20": "遂擲入火炬。",
    "X72n1439_002:0643c21": "為無一闍黎舉火",
    "X72n1439_002:0643c22": "恭惟。無一純公闍黎。居家學道。即俗明真。披緇雖晚。",
    "X72n1439_002:0643c23": "行業維勤。禮誦無間于朝昏。宗教深明于性地。據本",
    "X72n1439_002:0643c24": "有論。實踐無虧。法門典型。後學矜式。茲屆古稀之壽。",
    "X72n1439_002:0644a01": "乃終今世之緣。定入首楞嚴。願歸極樂國。可謂頭尾",
    "X72n1439_002:0644a02": "俱正。因果全真。正與麼時。末後相資一句。如何道。以",
    "X72n1439_002:0644a03": "火炬打圓相云。空合空兮無縫罅。火燒火也自清凉。",
    "X72n1439_002:0644a04": "剎剎塵塵皆淨土。何妨作戲又逢場。",
    "X72n1439_002:0644a05": "執骨入塔",
    "X72n1439_002:0644a06": "不壞之身。重加煆煉。石鼓歸來。西方出現(東巒上座)。",
    "X72n1439_002:0644a07": "皮膚脫盡惟真實。收入歸藏白塔中。坐斷上頭無貴",
    "X72n1439_002:0644a08": "位。桃花依舊笑春風(眾僧靈骨)。",
    "X72n1439_002:0644a09": "一塔雙親。千秋如在。世出世間。了無掛礙(定祥父母)。",
    "X72n1439_002:0644a10": "心淨土淨。因真果真。雲中白塔。法界全身(太育母道剛)。",
    "X72n1439_002:0644a11": "太靜出家。父母入塔。真俗雙彰。火蓮秀發(太靜父母)。",
    "X72n1439_002:0644a12": "親生子身。子掩親骨。生死本空。天然妙叶(眾父母)。",
    "X72n1439_002:0644a13": "白骨堆頭。生死不到。無縫塔中。聲光浩浩(鄧禹生父)。",
    "X72n1439_002:0644a14": "煉成一具黃金骨。等閒敲著似銅鳴。無縫塔中光閃",
    "X72n1439_002:0644a15": "閃。古今坐斷不知名(一相耆宿)。",
    "X72n1439_002:0644a16": "八十二年。知白知玄。死生夢破。逈出二邊。箇中一座",
    "X72n1439_002:0644a17": "團圞塔。占斷三千及大千(玄文上座父母)。",
    "X72n1439_002:0644a18": "精修七十年。純金經百煉。只在此山中。佛眼覷不見",
    "X72n1439_002:0644a19": "(青林尊宿)。",
    "X72n1439_002:0644a20": "戒定慧學。三者本有。果滿因圓。收歸這裏(三學耆宿)。",
    "X72n1439_002:0644a21": "尚實不尚虗。無欠亦無餘。閻浮歸白塔。極樂現芙蕖",
    "X72n1439_002:0644a22": "(尚實耆宿)。",
    "X72n1439_002:0644a24": "鼓山為霖和尚餐香錄卷下(終)"
}