{
    "T08n0229_002:0679c04": "佛母寶德藏般若波羅蜜經卷",
    "T08n0229_002:0679c05": "中",
    "T08n0229_002:0679c07": "西天譯經三藏朝散大夫試光祿卿",
    "T08n0229_002:0679c08": "明教大師臣法賢奉　詔譯",
    "T08n0229_002:0679c09": "◎般若伽陀現世品第十二",
    "T08n0229_002:0679c10": "「如母愛子子疾病，　　當令父母心憂惱，",
    "T08n0229_002:0679c11": "　十方諸佛般若生，　　般若攝受亦復爾。",
    "T08n0229_002:0679c12": "　過現未來三世佛，　　遍十方界亦復然，",
    "T08n0229_002:0679c13": "　皆從佛母般若生，　　眾生心行無不攝。",
    "T08n0229_002:0679c14": "　如是世間諸如來，　　乃至緣覺及羅漢，",
    "T08n0229_002:0679c15": "　迨及般若波羅蜜，　　皆一味法離分別。",
    "T08n0229_002:0679c16": "　過現大智諸菩薩，　　各各住此法空行，",
    "T08n0229_002:0679c17": "　彼諸菩薩如實已，　　是故如來名作佛。",
    "T08n0229_002:0679c18": "　般若園林華菓盛，　　佛依止故甚適悅，",
    "T08n0229_002:0679c19": "　十力諸根等淨眾，　　乃至聲聞眾圍繞。",
    "T08n0229_002:0679c20": "　般若波羅蜜高山，　　十力諸佛而依止，",
    "T08n0229_002:0679c21": "　三塗眾生悉救度，　　度已不起眾生相。",
    "T08n0229_002:0679c22": "　師子依山而大吼，　　諸獸聞已皆恐懼，",
    "T08n0229_002:0679c23": "　人師子依般若吼，　　外道邪魔悉驚怖。",
    "T08n0229_002:0679c24": "　如日千光住虛空，　　普照大地諸相現，",
    "T08n0229_002:0679c25": "　法王住般若亦然，　　說度愛河之妙法。",
    "T08n0229_002:0679c26": "　色無相以受無相，　　乃至想行亦復然，",
    "T08n0229_002:0679c27": "　識亦如是五法同，　　是法無相佛佛說。",
    "T08n0229_002:0679c28": "　起虛空見眾生相，　　虛空無相不可得，",
    "T08n0229_002:0679c29": "　佛說法法非相應，　　不說非有非無相。",
    "T08n0229_002:0680a01": "佛母寶德藏般若伽陀不思議品第十三",
    "T08n0229_002:0680a02": "「若如是見一切法，　　一切我見悉皆捨，",
    "T08n0229_002:0680a03": "　佛行法及聲聞等，　　皆從般若而成就。",
    "T08n0229_002:0680a04": "　如王不行於國邑，　　所有王務而自辦，",
    "T08n0229_002:0680a05": "　菩薩離相依般若，　　自然獲佛功德法。",
    "T08n0229_002:0680a06": "佛母寶德藏般若伽陀譬喻品第十四",
    "T08n0229_002:0680a07": "「若菩薩發堅固心，　　修行最上般若行，",
    "T08n0229_002:0680a08": "　超過聲聞緣覺地，　　速能證得佛菩提。",
    "T08n0229_002:0680a09": "　如人欲渡於大海，　　所乘船舫忽破壞，",
    "T08n0229_002:0680a10": "　不依草木命不全，　　若得依附達彼岸。",
    "T08n0229_002:0680a11": "　若人不發堅信心，　　依於般若求解脫，",
    "T08n0229_002:0680a12": "　溺輪迴海無出期，　　處生老死常苦惱。",
    "T08n0229_002:0680a13": "　若有信心持般若，　　解有無性見真如，",
    "T08n0229_002:0680a14": "　是人獲福智有財，　　速證最上佛菩提。",
    "T08n0229_002:0680a15": "　如人擔水用坏器，　　知不堅牢速破壞，",
    "T08n0229_002:0680a16": "　若用堅牢器盛水，　　而無破壞無憂怖。",
    "T08n0229_002:0680a17": "　不見具信諸菩薩，　　遠般若行求退墮，",
    "T08n0229_002:0680a18": "　能發信心持般若，　　證大菩提超二地。",
    "T08n0229_002:0680a19": "　未有商人欲入海，　　不造堅固大船舫，",
    "T08n0229_002:0680a20": "　依堅固船無怖畏，　　獲多珍寶到彼岸。",
    "T08n0229_002:0680a21": "　信心菩薩亦如是，　　離般若行遠菩提，",
    "T08n0229_002:0680a22": "　若修最上大智行，　　當得無上菩提果。",
    "T08n0229_002:0680a23": "　如百歲人復病患，　　是人不能自行立，",
    "T08n0229_002:0680a24": "　若得左右扶侍者，　　隨意行往無所怖。",
    "T08n0229_002:0680a25": "　菩薩般若力微劣，　　往菩提岸不能到，",
    "T08n0229_002:0680a26": "　兼行最上方便行，　　得佛菩提無罣礙。",
    "T08n0229_002:0680a27": "佛母寶德藏般若伽陀天品第十五",
    "T08n0229_002:0680a28": "「所有菩薩住初地，　　發信心行般若行，",
    "T08n0229_002:0680a29": "　為求無上菩提故，　　親近善友及智者。",
    "T08n0229_002:0680b01": "　大智功德云何獲？　　當從般若波羅蜜。",
    "T08n0229_002:0680b02": "　如是一切諸佛法，　　功德皆從善友得。",
    "T08n0229_002:0680b03": "　修行六度般若行，　　一一迴施於菩提，",
    "T08n0229_002:0680b04": "　佛蘊非有不可求，　　勿為初地如是說。",
    "T08n0229_002:0680b05": "　菩薩修行功德海，　　救度世間無度者，",
    "T08n0229_002:0680b06": "　求菩提意離顛倒，　　說最上法如電光。",
    "T08n0229_002:0680b07": "　發於最上菩提心，　　不求名稱不瞋恚，",
    "T08n0229_002:0680b08": "　離蘊識界及三乘，　　不退不動不可取。",
    "T08n0229_002:0680b09": "　於如是法得無礙，　　達甚深理離妄想，",
    "T08n0229_002:0680b10": "　聞般若信及化他，　　知此菩薩住不退。",
    "T08n0229_002:0680b11": "　彼甚深法佛難知，　　無有人得不可得，",
    "T08n0229_002:0680b12": "　為利益故證菩提，　　此非初心眾生知。",
    "T08n0229_002:0680b13": "　眾生愚癡復盲冥，　　樂住世間求境界，",
    "T08n0229_002:0680b14": "　法無所住無取得，　　從無所住生世間。",
    "T08n0229_002:0680b15": "佛母寶德藏般若伽陀如實品第十六",
    "T08n0229_002:0680b16": "「東方虛空界無邊，　　南西北方亦如是，",
    "T08n0229_002:0680b17": "　乃至上下及四維，　　無種種相無分別。",
    "T08n0229_002:0680b18": "　過去未來及現在，　　一切佛法及聲聞，",
    "T08n0229_002:0680b19": "　一切如實不可得，　　不可得故無分別。",
    "T08n0229_002:0680b20": "　菩薩樂求如是法，　　應行方便般若行，",
    "T08n0229_002:0680b21": "　離種種相即菩提，　　菩薩離此無由證。",
    "T08n0229_002:0680b22": "　如鳥能飛百由旬，　　折翅翼故飛無半，",
    "T08n0229_002:0680b23": "　忉利天及閻浮人，　　忘失般若故自墜。",
    "T08n0229_002:0680b24": "　雖修前五波羅蜜，　　經多俱胝那由劫，",
    "T08n0229_002:0680b25": "　復以廣大願資持，　　離方便墮聲聞位。",
    "T08n0229_002:0680b26": "　樂行佛智心平等，　　猶如父母觀一切，",
    "T08n0229_002:0680b27": "　當行利益及慈悲，　　常宣善軟妙言教。」◎",
    "T08n0229_002:0680b28": "◎佛母寶德藏般若伽陀不退地祥瑞品第",
    "T08n0229_002:0680b29": "十七",
    "T08n0229_002:0680c01": "此品攝普遍光明佛地",
    "T08n0229_002:0680c02": "　時須菩提瞻仰問：　　「不退菩薩何殊勝？",
    "T08n0229_002:0680c03": "　離言聲相云何說？　　願佛說彼功德藏。」",
    "T08n0229_002:0680c04": "「不住沙門婆羅門，　　及行十善離三塗，",
    "T08n0229_002:0680c05": "　大智離於種種相，　　如山谷響聲相應。",
    "T08n0229_002:0680c06": "　若欲法無礙行化，　　一向善說諸言教，",
    "T08n0229_002:0680c07": "　行住坐臥四威儀，　　一念觀心悉通達。",
    "T08n0229_002:0680c08": "　三業清淨如白衣，　　不為利養故樂法，",
    "T08n0229_002:0680c09": "　降魔境界及化他，　　觀四禪定而不住。",
    "T08n0229_002:0680c10": "　不求名譽無瞋恚，　　乃至在家塵不染，",
    "T08n0229_002:0680c11": "　或為富貴及脫命，　　不染纖毫之欲塵。",
    "T08n0229_002:0680c12": "　本來寂靜無所有，　　男女互相業所緣，",
    "T08n0229_002:0680c13": "　若求清淨不退時，　　當行最上般若行。",
    "T08n0229_002:0680c14": "　求正遍知心柔順，　　不求二地離邊地，",
    "T08n0229_002:0680c15": "　為法捨命如須彌，　　是名不退之菩薩。",
    "T08n0229_002:0680c16": "佛母寶德藏般若伽陀空品第十八",
    "T08n0229_002:0680c17": "「色受想行識甚深，　　本來寂靜而無相，",
    "T08n0229_002:0680c18": "　如海之深杖莫測，　　得般若蘊亦如是。",
    "T08n0229_002:0680c19": "　菩薩知此甚深法，　　住真如乘不可染，",
    "T08n0229_002:0680c20": "　六塵十二界體空，　　無蘊寧有所得福。",
    "T08n0229_002:0680c21": "　如人思彼染欲境，　　心著女色如目見，",
    "T08n0229_002:0680c22": "　乃至日日心所行，　　菩薩思覺亦如是。",
    "T08n0229_002:0680c23": "　若多俱胝劫布施，　　羅漢緣覺持戒者，",
    "T08n0229_002:0680c24": "　不如說行般若法，　　百千萬分不及一。",
    "T08n0229_002:0680c25": "　若菩薩觀般若理，　　安住說法而無相，",
    "T08n0229_002:0680c26": "　迴施一切證菩提，　　彼三界師無有等。",
    "T08n0229_002:0680c27": "　所說成就而無相，　　非空非實不可得，",
    "T08n0229_002:0680c28": "　若如是行名覺智，　　得受成就義無邊。",
    "T08n0229_002:0680c29": "　於一念知一切法，　　信佛所說及他說，",
    "T08n0229_002:0681a01": "　演說俱胝那由劫，　　法界不增亦不減。",
    "T08n0229_002:0681a02": "　此得名佛波羅蜜，　　菩薩於中而說法，",
    "T08n0229_002:0681a03": "　如名施已心不著，　　亦不言證無上覺。",
    "T08n0229_002:0681a04": "佛母寶德藏般若伽陀昂誐天姊品第十九",
    "T08n0229_002:0681a05": "「譬如燈光從眾緣，　　假以膏油芯火等，",
    "T08n0229_002:0681a06": "　光非芯火及膏油，　　非火非芯光不有。",
    "T08n0229_002:0681a07": "　或有菩薩初發心，　　不求無上菩提果，",
    "T08n0229_002:0681a08": "　豈唯不得證菩提，　　亦復不得寂靜故。",
    "T08n0229_002:0681a09": "　從種生樹及華菓，　　無種華菓悉皆無，",
    "T08n0229_002:0681a10": "　發心不為佛菩提，　　修行終遠菩提果。",
    "T08n0229_002:0681a11": "　從種子生麥穀等，　　彼果非有亦非無，",
    "T08n0229_002:0681a12": "　佛菩提果亦如幻，　　離彼有性及無性。",
    "T08n0229_002:0681a13": "　譬如涓滴水細微，　　漸次必能盈大器，",
    "T08n0229_002:0681a14": "　初心為求無上果，　　久修白法終能證。",
    "T08n0229_002:0681a15": "　行空無相無願行，　　不求寂靜無行相，",
    "T08n0229_002:0681a16": "　亦如船師善濟渡，　　不著兩岸非中流。",
    "T08n0229_002:0681a17": "　菩薩修行無所著，　　乃得受佛菩提記，",
    "T08n0229_002:0681a18": "　若了菩提非所有，　　此即是行佛般若。",
    "T08n0229_002:0681a19": "　譬如疾疫飢饉道，　　菩薩中行無怖畏，",
    "T08n0229_002:0681a20": "　後人知已悉往來，　　得無苦惱如微塵。",
    "T08n0229_002:0681a21": "佛母寶德藏般若伽陀善解方便品第二十",
    "T08n0229_002:0681a22": "「菩薩奉行佛般若，　　了知本來蘊不生，",
    "T08n0229_002:0681a23": "　佛法眾生界悉空，　　以空三昧起悲智。",
    "T08n0229_002:0681a24": "　如人有德力最勝，　　善解一切幻化法，",
    "T08n0229_002:0681a25": "　乃至器仗及工巧，　　而能一向為世間。",
    "T08n0229_002:0681a26": "　彼人父母妻及子，　　遊行遠路多冤中，",
    "T08n0229_002:0681a27": "　是人勇猛眾所知，　　安樂還家無怖畏。",
    "T08n0229_002:0681a28": "　大智菩薩為眾生，　　安住第一三摩地，",
    "T08n0229_002:0681a29": "　降伏四魔離二乘，　　亦復不求佛菩提。",
    "T08n0229_002:0681b01": "　譬如虛空無所有，　　風水大地皆依住，",
    "T08n0229_002:0681b02": "　世間眾生得快樂，　　虛空無意住非住。",
    "T08n0229_002:0681b03": "　菩薩住空亦如是，　　現於世間種種相，",
    "T08n0229_002:0681b04": "　以眾生智及願力，　　非彼寂靜非空故。",
    "T08n0229_002:0681b05": "　若菩薩行大智時，　　住空寂靜三摩地，",
    "T08n0229_002:0681b06": "　此中不見一切相，　　亦復不見彼非相。",
    "T08n0229_002:0681b07": "　菩薩行此解脫門，　　非求寂靜非行相，",
    "T08n0229_002:0681b08": "　如鳥飛空而往來，　　非住虛空非住地。",
    "T08n0229_002:0681b09": "　亦如有人習射法，　　習之不住經多歲，",
    "T08n0229_002:0681b10": "　射法久習得盡妙，　　一一箭發無不中。",
    "T08n0229_002:0681b11": "　最上般若行亦爾，　　修習智慧及方便，",
    "T08n0229_002:0681b12": "　直至眾善悉圓滿，　　方獲最上神通力。",
    "T08n0229_002:0681b13": "　若苾芻證神通力，　　現神變化住虛空，",
    "T08n0229_002:0681b14": "　行住坐臥四威儀，　　經俱胝劫不退倦。",
    "T08n0229_002:0681b15": "　住空菩薩亦如是，　　修無相行到彼岸，",
    "T08n0229_002:0681b16": "　行種種行現世間，　　經俱胝劫不退倦。",
    "T08n0229_002:0681b17": "　如人經險遇大風，　　二手持蓋心專注，",
    "T08n0229_002:0681b18": "　是人怖險不能行，　　直至無風乃前進。",
    "T08n0229_002:0681b19": "　大智菩薩住大悲，　　智慧方便為二手，",
    "T08n0229_002:0681b20": "　執空無相願法蓋，　　見法不住於寂靜。",
    "T08n0229_002:0681b21": "　如人求寶往寶洲，　　獲寶安隱而還家，",
    "T08n0229_002:0681b22": "　是人心足而快樂，　　豈有眷屬心苦惱。",
    "T08n0229_002:0681b23": "　詣空寶洲亦如是，　　獲得根力禪定寶，",
    "T08n0229_002:0681b24": "　菩薩不住歡喜心，　　令諸眾生離苦惱。",
    "T08n0229_002:0681b25": "　商人為利悉所經，　　聚落國城諸里巷，",
    "T08n0229_002:0681b26": "　雖達寶所亦非住，　　大智善道而復還。",
    "T08n0229_002:0681b27": "　大智菩薩悉了知，　　聲聞緣覺解脫智，",
    "T08n0229_002:0681b28": "　乃至佛智亦非住，　　何況行彼有為道。",
    "T08n0229_002:0681b29": "　大智菩薩為世間，　　住空無相願三昧，",
    "T08n0229_002:0681c01": "　若得寂靜無所著，　　乃可得知於無為。",
    "T08n0229_002:0681c02": "　譬如人生人未識，　　稱其名故眾乃知，",
    "T08n0229_002:0681c03": "　菩薩若行解脫門，　　於解脫門眾知識。",
    "T08n0229_002:0681c04": "　菩薩聞彼甚深法，　　而於諸根悉照明，",
    "T08n0229_002:0681c05": "　住空無相無願法，　　無退無思無授記。",
    "T08n0229_002:0681c06": "　觀於三界如夢幻，　　不求聲聞緣覺地，",
    "T08n0229_002:0681c07": "　如佛說法為世間，　　名不退地應授記。",
    "T08n0229_002:0681c08": "　知諸眾生墮三塗，　　發願剎那滅惡道，",
    "T08n0229_002:0681c09": "　以真實力滅火蘊，　　名不退地應授記。",
    "T08n0229_002:0681c10": "　諸惡宿曜及鬼神，　　作種種疫惱世間，",
    "T08n0229_002:0681c11": "　真實願力悉滅除，　　無我能作應授記。",
    "T08n0229_002:0681c12": "佛母寶德藏般若伽陀魔業品第二十一",
    "T08n0229_002:0681c13": "「我得授記非能所，　　是實願力得增長，",
    "T08n0229_002:0681c14": "　若見授記及能所，　　是名執著及少智。",
    "T08n0229_002:0681c15": "　菩薩有執魔即知，　　現親友相來嬈惱，",
    "T08n0229_002:0681c16": "　或作父母七代人，　　言汝名此佛可證。",
    "T08n0229_002:0681c17": "　魔所現作無數相，　　皆云：『愍汝作利樂。』",
    "T08n0229_002:0681c18": "　菩薩聞已有所忻，　　是名少智魔所著。",
    "T08n0229_002:0681c19": "　或住城隍及聚落，　　山林曠野寂靜處，",
    "T08n0229_002:0681c20": "　自稱己德毀他人，　　應知少智為魔作。",
    "T08n0229_002:0681c21": "　雖住城隍聚落中，　　不求聲聞緣覺證，",
    "T08n0229_002:0681c22": "　此心為度眾生故，　　我說是名為菩薩。",
    "T08n0229_002:0681c23": "　五百由旬山險深，　　共諸惡獸多年住，",
    "T08n0229_002:0681c24": "　若見逼迫著我慢，　　若無分別知菩薩。",
    "T08n0229_002:0681c25": "　菩薩住彼為世間，　　得力解脫三摩地，",
    "T08n0229_002:0681c26": "　彼著山野寂靜行，　　此亦知彼魔所作。",
    "T08n0229_002:0681c27": "　雖住城隍及山野，　　樂佛菩提離二乘，",
    "T08n0229_002:0681c28": "　修如是行利世間，　　一念如秤名菩薩。",
    "T08n0229_002:0681c29": "佛母寶德藏般若伽陀善友品第二十二",
    "T08n0229_002:0682a01": "「有大智者依師學，　　速疾得證無上覺，",
    "T08n0229_002:0682a02": "　亦如良醫除眾患，　　學從善友心無疑。",
    "T08n0229_002:0682a03": "　菩薩行佛菩提行，　　依彼善友波羅蜜，",
    "T08n0229_002:0682a04": "　此最上地能調伏，　　為二種事證菩提。",
    "T08n0229_002:0682a05": "　過去未來十方佛，　　行此正道無異路，",
    "T08n0229_002:0682a06": "　行佛菩提最上行，　　說波羅蜜如電光。",
    "T08n0229_002:0682a07": "　如彼般若空無相，　　知諸法相亦如是，",
    "T08n0229_002:0682a08": "　了知一切法皆空，　　此即名行佛般若。",
    "T08n0229_002:0682a09": "　繫著色欲及飲食，　　常在輪迴不休息，",
    "T08n0229_002:0682a10": "　此愚迷人所見倒，　　於不實法生實想。",
    "T08n0229_002:0682a11": "　譬如得食疑有毒，　　以虛妄見而不食，",
    "T08n0229_002:0682a12": "　愚人妄心生我想，　　以我想故有生死。",
    "T08n0229_002:0682a13": "　亦如恒說諸煩惱，　　於諸煩惱不著相，",
    "T08n0229_002:0682a14": "　煩惱清淨俱無有，　　如是菩薩知般若。",
    "T08n0229_002:0682a15": "　如閻浮提諸眾生，　　皆發無上菩提心，",
    "T08n0229_002:0682a16": "　多千俱胝劫布施，　　迴施一切證菩提。",
    "T08n0229_002:0682a17": "　若復有人於一日，　　奉行最上般若行，",
    "T08n0229_002:0682a18": "　千俱胝施不及一，　　行般若功無為故。",
    "T08n0229_002:0682a19": "　菩薩大悲行般若，　　度眾生故不起想，",
    "T08n0229_002:0682a20": "　恒行乞食於國城，　　是得一切名大智。",
    "T08n0229_002:0682a21": "　菩薩欲度於人天，　　乃至三塗極苦眾，",
    "T08n0229_002:0682a22": "　皆令速到於彼岸，　　晝夜勤行於般若。",
    "T08n0229_002:0682a23": "　如人欲求無價寶，　　必過大海諸險難，",
    "T08n0229_002:0682a24": "　無心忽爾而獲得，　　憂惱皆除喜無量。",
    "T08n0229_002:0682a25": "　求菩提寶亦如是，　　勤行般若諸功德，",
    "T08n0229_002:0682a26": "　得無取捨無上寶，　　菩薩速證於菩提。◎",
    "T08n0229_002:0682a27": "佛母寶德藏般若經伽陀卷中"
}