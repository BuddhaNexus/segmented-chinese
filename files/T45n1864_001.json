{
    "T45n1864_001:0449b05": "No. 1864",
    "T45n1864_001:0449b06": "大乘入道次第一卷",
    "T45n1864_001:0449b08": "沙門智周撰",
    "T45n1864_001:0449b09": " 稽首無等善調御  能拔生死苦沈溺",
    "T45n1864_001:0449b10": " 如空性相無去來  若影從形應所化",
    "T45n1864_001:0449b11": " 實相一味妙甘露  等流八萬甚深法",
    "T45n1864_001:0449b12": " 三賢永截愛流人  十地長驅正路者",
    "T45n1864_001:0449b13": " 故我歸誠此三寶  將顯入大乘位行",
    "T45n1864_001:0449b14": " 願法恒朗長夜中  有情永撥重昏暗",
    "T45n1864_001:0449b15": "[0449b15] 夫欲趣求大菩提者。當知二事。一行位修斷。",
    "T45n1864_001:0449b16": "二所求菩提。初復分二。一列位。次明修斷。位",
    "T45n1864_001:0449b17": "次復三。第一列名。第二釋名。第三出體。初中",
    "T45n1864_001:0449b18": "復二。初總後別。總者。今依唯識雜集等論略",
    "T45n1864_001:0449b19": "開五位。一資糧位。二加行位。三通達。四修",
    "T45n1864_001:0449b20": "習位。五究竟位。初四是因。後一是果。次列別",
    "T45n1864_001:0449b21": "名。初資糧位有三十心。所謂十住十行十迴",
    "T45n1864_001:0449b22": "向。言十住者。一發心住。二治地住。三修行",
    "T45n1864_001:0449b23": "住。四生貴住。五方便住。六正心住。七不退",
    "T45n1864_001:0449b24": "住。八童真住。九法王子住。十灌頂住。言十行",
    "T45n1864_001:0449b25": "者。一歡喜行。二饒益行。三無恚行。四無盡",
    "T45n1864_001:0449b26": "行。五離癡亂行。六善現行。七無著行。八尊",
    "T45n1864_001:0449b27": "重行。九善法行。十真實行。言十迴向者。一救",
    "T45n1864_001:0449b28": "護眾生離眾生相迴向。二不壞迴向。三等諸",
    "T45n1864_001:0449b29": "佛迴向。四至一切處迴向。五無盡功德藏迴",
    "T45n1864_001:0449c01": "向。六隨順一切堅固善根迴向。七等心隨順",
    "T45n1864_001:0449c02": "一切眾生迴向。八如相迴向。九無縛無著解",
    "T45n1864_001:0449c03": "脫心迴向。十法界無量迴向。二加行位中復",
    "T45n1864_001:0449c04": "有四位。一暖位。二頂位。三忍位。四世第一法",
    "T45n1864_001:0449c05": "位。三通達位中復有二種。一真見道。二相見",
    "T45n1864_001:0449c06": "道。四修習位中復有十位。一極喜地。二離",
    "T45n1864_001:0449c07": "垢地。三發光地。四焰慧地。五難勝地。六現前",
    "T45n1864_001:0449c08": "地。七遠行地。八不動地。九善慧地。十法雲",
    "T45n1864_001:0449c09": "地。其究竟位辨如果中。始從資糧終盡法雲",
    "T45n1864_001:0449c10": "經三大劫。其初資糧加行二位是初大劫。從",
    "T45n1864_001:0449c11": "通達位至七地終是第二劫。從第八地盡第",
    "T45n1864_001:0449c12": "十地是第三劫。時畢三祇。行備四位。方登究",
    "T45n1864_001:0449c13": "竟菩提果矣。",
    "T45n1864_001:0449c14": "[0449c14] 二釋名。初辨資糧。先總後別。總言資糧者。資",
    "T45n1864_001:0449c15": "益己身之糧名為資糧。欲趣菩提要資於行。",
    "T45n1864_001:0449c16": "此位創修入佛之因名資糧位。故唯識論云。",
    "T45n1864_001:0449c17": "為趣無上正等菩提。修集種種勝資糧故。又",
    "T45n1864_001:0449c18": "此亦名順解脫分。言解脫者。所謂涅槃。離煩",
    "T45n1864_001:0449c19": "惱縛名為解脫。即所求果。順者不違。分者因",
    "T45n1864_001:0449c20": "義。即所修行不違於果。是果之因名解脫分。",
    "T45n1864_001:0449c21": "故唯識云。為有情故勤求解脫。由此亦名順",
    "T45n1864_001:0449c22": "解脫分。別名者。一者十住菩薩在此創安其",
    "T45n1864_001:0449c23": "心。於六度等行未殊勝。但得住名。此十別",
    "T45n1864_001:0449c24": "者。一此位菩薩創首發於大菩提心。名發心",
    "T45n1864_001:0449c25": "住。二者菩薩淨治三業悲及有識。名治地住。",
    "T45n1864_001:0449c26": "三者菩薩修勝理觀起上妙行。名修行住。四",
    "T45n1864_001:0449c27": "者菩薩從諸聖法正教中生。名生貴住。五者",
    "T45n1864_001:0449c28": "菩薩所修善根皆為救物。名方便具足住。六",
    "T45n1864_001:0449c29": "者菩薩所聞讚毀心定不動。名正心住。七者",
    "T45n1864_001:0450a01": "菩薩間說三寶三際有無。心堅不轉。名不退",
    "T45n1864_001:0450a02": "住。八者菩薩三業清潔悟二世間。真簡偽虛。",
    "T45n1864_001:0450a03": "童表無咎。亦猶涅槃嬰兒之行。名童真住。",
    "T45n1864_001:0450a04": "九者菩薩解真俗諦。悟法王法。將有所襲。名",
    "T45n1864_001:0450a05": "法王子住。十者此位菩薩如王太子堪受王",
    "T45n1864_001:0450a06": "位。行漸勝故。名灌頂住。二者十行。此位菩薩",
    "T45n1864_001:0450a07": "行六度等諸行勝故。名之為行。言其十者。一",
    "T45n1864_001:0450a08": "此位菩薩為大施主。一切能捨。三時無悔。利",
    "T45n1864_001:0450a09": "譽不悕。愍生慕法。睹者歡敬。名歡喜行。二者",
    "T45n1864_001:0450a10": "菩薩常持淨戒。不染五欲。能令伏眾魔一切",
    "T45n1864_001:0450a11": "眾生立無上戒得不退地。名饒益行。三者菩",
    "T45n1864_001:0450a12": "薩常修忍辱。謙卑恭敬。和顏愛語。不害自",
    "T45n1864_001:0450a13": "他。悟身空寂。怨對能忍。名無恚行。四者菩薩",
    "T45n1864_001:0450a14": "假設多劫受諸劇苦。求法濟生念念不息。名",
    "T45n1864_001:0450a15": "無盡行。五者菩薩常住正念恒無散亂。於一",
    "T45n1864_001:0450a16": "切法乃至生死入住出胎。無有癡亂。名無癡",
    "T45n1864_001:0450a17": "亂行。六者菩薩善入人法皆無性相。三業寂",
    "T45n1864_001:0450a18": "滅無縛無著。而復不捨化眾生心。巧能隨類",
    "T45n1864_001:0450a19": "現生救物。名善現行。七者菩薩歷諸塵剎供",
    "T45n1864_001:0450a20": "佛求法。傳燈度生心無厭足。然以寂滅觀諸",
    "T45n1864_001:0450a21": "法故而於一切心無所著。名無著行。八者菩",
    "T45n1864_001:0450a22": "薩尊重善根智慧等法。皆悉成就。而由得斯",
    "T45n1864_001:0450a23": "諸尊重法。二利之行更增修習名尊重行。九",
    "T45n1864_001:0450a24": "者菩薩得四無礙陀羅尼門諸善慧法。能為",
    "T45n1864_001:0450a25": "眾生作清涼池。守護正法佛種不絕。名善法",
    "T45n1864_001:0450a26": "行。十者此位菩薩成就第一誠諦之語。學三",
    "T45n1864_001:0450a27": "世佛真實之語無二之語。如說能行。如行能",
    "T45n1864_001:0450a28": "說。語行相應。色心皆順。名真實行。三者十迴",
    "T45n1864_001:0450a29": "向。在斯位已凡所修行皆為迴向。立迴向名。",
    "T45n1864_001:0450b01": "其十者何。一此位菩薩而行六度四攝法等。",
    "T45n1864_001:0450b02": "悉為救攝一切有情。令離生死得涅槃樂。名",
    "T45n1864_001:0450b03": "救護眾生。入平等觀。不見怨親眾生等相。稱",
    "T45n1864_001:0450b04": "離生相。初迴向名因斯而立。二者菩薩於三",
    "T45n1864_001:0450b05": "寶所得不壞信。因持諸善。迴向眾生令獲善",
    "T45n1864_001:0450b06": "利。名不壞迴向。三者菩薩學三世佛。不著生",
    "T45n1864_001:0450b07": "死。不離菩提。修迴向事。名等諸佛迴向。四者",
    "T45n1864_001:0450b08": "菩薩修習一切諸善根時。以彼善根如是迴",
    "T45n1864_001:0450b09": "向。令此善根功德之力。至於一切三寶之所",
    "T45n1864_001:0450b10": "一切世界眾生之所。作諸供養利益之事。譬",
    "T45n1864_001:0450b11": "如實際無處不有。名至一切處迴向。五者菩",
    "T45n1864_001:0450b12": "薩修悔過善根。離一切業障。於諸如來一切",
    "T45n1864_001:0450b13": "眾生。所有善根皆悉隨喜。以此善根皆悉迴",
    "T45n1864_001:0450b14": "向。莊嚴一切諸佛淨剎。常作佛事。善巧方",
    "T45n1864_001:0450b15": "便具諸功德。離諸虛妄而無所著。由迴向已",
    "T45n1864_001:0450b16": "得無盡善根。名無盡藏功德迴向。六者菩薩",
    "T45n1864_001:0450b17": "以內外財。隨眾生意而惠施之。見諸苦者。悲",
    "T45n1864_001:0450b18": "以身代。堅固安住自在功德。以如是等諸善",
    "T45n1864_001:0450b19": "功德而迴向已。令一切生得大智慧。除滅大",
    "T45n1864_001:0450b20": "苦。名隨順一切堅固善根迴向。七者菩薩而",
    "T45n1864_001:0450b21": "能增長一切善根。修習究竟安住忍力。閉惡",
    "T45n1864_001:0450b22": "趣門。永離顛倒。不著諸行。一切善根由皆",
    "T45n1864_001:0450b23": "悉迴向。為一切眾生作功德藏。音覆一切。",
    "T45n1864_001:0450b24": "拔出生死。令得眾善。等無差異。名等心隨順",
    "T45n1864_001:0450b25": "一切眾生迴向。八者菩薩成就念智。安住不",
    "T45n1864_001:0450b26": "動心。無所依。寂然不亂。不違一切平等正法。",
    "T45n1864_001:0450b27": "嚴剎度生。所修諸善皆順如相而為迴向。名",
    "T45n1864_001:0450b28": "如相迴向。九者菩薩所攝善根離憍慢等。所",
    "T45n1864_001:0450b29": "有縛著得解脫心。行普賢行。所習諸善不執",
    "T45n1864_001:0450c01": "為己及以他人。以無縛著解脫之心迴向。饒",
    "T45n1864_001:0450c02": "益品物一切故。名無著無縛解脫心迴向。十",
    "T45n1864_001:0450c03": "者此菩薩離垢繒繫頂。受大法師記。法施",
    "T45n1864_001:0450c04": "化生。嚴淨世界。出生智等悉同虛界而無限",
    "T45n1864_001:0450c05": "量。凡有善根修於迴向。悉等法界故。名法",
    "T45n1864_001:0450c06": "界無盡迴向。如此等義廣如華嚴。恐繁不具。",
    "T45n1864_001:0450c07": "前二十九心全第三十少分而屬資糧。三十",
    "T45n1864_001:0450c08": "少分屬後加行。問此位初首而有十信。謂信",
    "T45n1864_001:0450c09": "進念定慧施戒護願迴向。計心四十。何故但",
    "T45n1864_001:0450c10": "言三十心耶。答即十住中初住離出。以初發",
    "T45n1864_001:0450c11": "心而甚難故。故離出也。設有聖教言四十心。",
    "T45n1864_001:0450c12": "當知即據總別說也。理實三十。",
    "T45n1864_001:0450c13": "[0450c13] 第二加行位者。亦分總別。總言加行者。加功",
    "T45n1864_001:0450c14": "用行而趣見道故。名加行。故唯識云。近見道",
    "T45n1864_001:0450c15": "故立加行名。即此亦名順決擇分。言決擇者。",
    "T45n1864_001:0450c16": "體即是智。決簡於疑。疑不決故。擇者簡見。見",
    "T45n1864_001:0450c17": "不擇故。智異於彼。故名決擇。分者支分。此決",
    "T45n1864_001:0450c18": "擇體即是見道。七覺支中是其一支。故名為",
    "T45n1864_001:0450c19": "分。順者趣向欣求之義。加行位中暖等善根",
    "T45n1864_001:0450c20": "欣求趣向彼決擇分。故暖等善名順決擇。故",
    "T45n1864_001:0450c21": "唯識云。此四總名順決擇分。順趣真實決擇",
    "T45n1864_001:0450c22": "分故。其別名者。一暖。此位菩薩初得見道火。",
    "T45n1864_001:0450c23": "相前故。名為暖。然見道體能斷煩惱。如火",
    "T45n1864_001:0450c24": "燒薪。故喻於火。暖位菩薩未得火體。而得火",
    "T45n1864_001:0450c25": "相。故名暖也。二頂。此位菩薩依尋思智觀所",
    "T45n1864_001:0450c26": "取空。此位功極。故名為頂。頂者極義。如山之",
    "T45n1864_001:0450c27": "頂上之極也。三忍。忍者印可達悟之義也。此",
    "T45n1864_001:0450c28": "位菩薩知忘執識及心外境而體皆空。故名",
    "T45n1864_001:0450c29": "為忍。四世第一法。此位菩薩所得智等。一切",
    "T45n1864_001:0451a01": "世間所有法中無先此者。名世第一。",
    "T45n1864_001:0451a02": "[0451a02] 第三通達位者。亦分二種。一釋總名。言通達",
    "T45n1864_001:0451a03": "者。證會之義也。此位菩薩無漏之智了證真",
    "T45n1864_001:0451a04": "如。故名通達。即唯識云。加行無間此智生時。",
    "T45n1864_001:0451a05": "體會真如。名通達位。此通達位即是見道。唯",
    "T45n1864_001:0451a06": "識等云。通達位者。謂諸菩薩所住見道。見道",
    "T45n1864_001:0451a07": "名者即無漏智。照理名見。故唯識云。初照理",
    "T45n1864_001:0451a08": "故亦名見道。道遊履義。行人遊履趣於極果。",
    "T45n1864_001:0451a09": "或通運義。通運行人至於極果。故名為道。次",
    "T45n1864_001:0451a10": "釋別名。一真見道。體離虛妄。親能證理。實能",
    "T45n1864_001:0451a11": "斷障。故名為真。又釋。真者是理。見者是智。",
    "T45n1864_001:0451a12": "證真之智。名真見道。二相見道。相者類似之",
    "T45n1864_001:0451a13": "義。真見道後而起於此行解。安摸倣像真見",
    "T45n1864_001:0451a14": "所有功能。不能證理及斷於障。類似於真。故",
    "T45n1864_001:0451a15": "名相見。",
    "T45n1864_001:0451a16": "[0451a16] 第四修習位者。亦開二種。一釋總名。此位菩",
    "T45n1864_001:0451a17": "薩而更進修無分別智。斷所餘障。故名修習。",
    "T45n1864_001:0451a18": "唯識等云。為斷餘障證得轉依。復數修習無",
    "T45n1864_001:0451a19": "分別智。是以此位名修習也。二顯別名。又",
    "T45n1864_001:0451a20": "分為二。初釋總地名。後解十別號。此修習位",
    "T45n1864_001:0451a21": "能為依持生長之義。故名為地。唯識等云。與",
    "T45n1864_001:0451a22": "所修行為勝依持。令得生長。故名為地。十別",
    "T45n1864_001:0451a23": "號者。一此地菩薩始入於聖證二空理。能利",
    "T45n1864_001:0451a24": "自他。所以大喜。是故此地名極喜地。故瑜伽",
    "T45n1864_001:0451a25": "等云。得未曾得出世間心。具證二空。能益自",
    "T45n1864_001:0451a26": "他生大歡喜。二此地菩薩具清淨戒棄破戒",
    "T45n1864_001:0451a27": "惑。破戒惑法染污行人。名之為垢。此地能",
    "T45n1864_001:0451a28": "捨。名離垢地。故瑜伽等云。遠離一切微細犯",
    "T45n1864_001:0451a29": "戒。三此地菩薩由得勝定及殊妙教四種總",
    "T45n1864_001:0451b01": "持。以此為因能起三慧。三慧而能照法顯現。",
    "T45n1864_001:0451b02": "名之為光。此地定等能起慧光。所以此地名",
    "T45n1864_001:0451b03": "發光地。故瑜伽等云。能為無量智光依止。四",
    "T45n1864_001:0451b04": "此地菩薩妙慧殊勝能斷煩惱。如火焚薪。是",
    "T45n1864_001:0451b05": "故此地名焰慧地。故瑜伽等云。燒諸煩惱智",
    "T45n1864_001:0451b06": "如火焰。五此地菩薩能令俗諦有分別智而",
    "T45n1864_001:0451b07": "與真諦無分別智同時俱起。以互違法。令不",
    "T45n1864_001:0451b08": "相違一時並生。故名難也。前之四地而未能",
    "T45n1864_001:0451b09": "得今乃得之。故稱為勝。勝前地也。是以此",
    "T45n1864_001:0451b10": "地名難勝地。故瑜伽等云。方便修習最極艱",
    "T45n1864_001:0451b11": "難方得自在。六此地菩薩能起勝智觀十二",
    "T45n1864_001:0451b12": "緣。不作染淨二差別行。有此勝智現生起故。",
    "T45n1864_001:0451b13": "所以此地名現前地。故瑜伽等云。觀察諸行。",
    "T45n1864_001:0451b14": "又於無相多修作意。方現在前。七此地菩薩",
    "T45n1864_001:0451b15": "唯修無相不起功用。功用之行創絕斯地。是",
    "T45n1864_001:0451b16": "以此地無相之行逾於二乘世間等行。故此",
    "T45n1864_001:0451b17": "名遠行地也。故瑜伽等云。能遠證入無缺無",
    "T45n1864_001:0451b18": "間無相作意。八此地菩薩妙無相智不被一",
    "T45n1864_001:0451b19": "切有相功用及諸煩惱而能鼓擊。所以此地",
    "T45n1864_001:0451b20": "名為不動。故瑜伽等云。不為現行煩惱所動。",
    "T45n1864_001:0451b21": "九此地菩薩得勝妙智。能善說法以利含識",
    "T45n1864_001:0451b22": "故。此地名為善慧地也。故瑜伽等云。說法自",
    "T45n1864_001:0451b23": "在。獲得無量廣大智慧。十此地菩薩而有勝",
    "T45n1864_001:0451b24": "智。能藏眾德。能斷諸障。能遍法身。義同於雲",
    "T45n1864_001:0451b25": "能蔽於空而含於水。是以此地名法雲地。故",
    "T45n1864_001:0451b26": "瑜伽等云。&#x9E81;重之體廣如虛空。法身圓滿譬",
    "T45n1864_001:0451b27": "如大雲皆能遍覆。",
    "T45n1864_001:0451b28": "[0451b28] 第五究竟位者。功成事畢。故稱究竟。簡資糧",
    "T45n1864_001:0451b29": "等。彼之四位功未畢故。亦簡二乘。二乘所得",
    "T45n1864_001:0451c01": "菩提涅槃非高勝故。唯佛獨能所作皆辦功",
    "T45n1864_001:0451c02": "德最勝。得名究竟。",
    "T45n1864_001:0451c03": "[0451c03] 三出體者。資糧加行此之二位剋性。皆以有",
    "T45n1864_001:0451c04": "漏加行智為其體故。見道剋性。而以根本後",
    "T45n1864_001:0451c05": "得無漏二智為體。真相別故。其修習位十地",
    "T45n1864_001:0451c06": "皆以有為無為諸功德法。以為自體。究竟位",
    "T45n1864_001:0451c07": "者。即以如來菩提涅槃。以為其體。上雖列位",
    "T45n1864_001:0451c08": "釋名出體三節不同。總當第一辨位次也。",
    "T45n1864_001:0451c09": "[0451c09] 第二明修斷者。復開為二。一明所修之行。二",
    "T45n1864_001:0451c10": "說所斷之障。初修行中復分為二。初境後行。",
    "T45n1864_001:0451c11": "所言境者。謂即三性三無性等多種差別。今",
    "T45n1864_001:0451c12": "且略明三性之境。謂遍計所執。依他起性。圓",
    "T45n1864_001:0451c13": "成實性。是智所觀名之為境。故攝大乘名所",
    "T45n1864_001:0451c14": "應知。所應智者即是境也。問此三名體其義",
    "T45n1864_001:0451c15": "云何。答遍者周普。計者量度也。普計一切",
    "T45n1864_001:0451c16": "故名遍計。此能周遍量度之心。妄執一切五",
    "T45n1864_001:0451c17": "蘊等法為我為法。此所妄計我法等類。名為",
    "T45n1864_001:0451c18": "所執。所執之法但有假名。無其實體。故瑜",
    "T45n1864_001:0451c19": "伽云。謂隨言說依假名言建立自性。自性即",
    "T45n1864_001:0451c20": "是我法等性也。問所緣蘊等體性不無。能計",
    "T45n1864_001:0451c21": "妄情亦復是有。何故論云名計所執無自體",
    "T45n1864_001:0451c22": "耶。答蘊等緣生不離於識。非有似有。而非我",
    "T45n1864_001:0451c23": "法。妄情不了執為實有。計為我法。而離於",
    "T45n1864_001:0451c24": "識非一異等。此等所執離識我法及實有等。",
    "T45n1864_001:0451c25": "今說為無名計所執。不言識內非橫計者所",
    "T45n1864_001:0451c26": "有蘊等亦名無體。故唯識云。一切心及心所",
    "T45n1864_001:0451c27": "由熏習力所變二分。從緣生故。亦依他起。遍",
    "T45n1864_001:0451c28": "計依斯妄執定實有無一異俱不俱等。此二",
    "T45n1864_001:0451c29": "方名遍計所執。問遍計所執其體已明。能遍",
    "T45n1864_001:0452a01": "計心未知。何是。答有漏第七及染第六。此之",
    "T45n1864_001:0452a02": "二識妄執我等名能遍計。故攝論等言意識",
    "T45n1864_001:0452a03": "名為能遍計故。故八識中唯此二也。問第六",
    "T45n1864_001:0452a04": "妄執緣一切起。可名遍計。第七但緣第八起",
    "T45n1864_001:0452a05": "執。何得名遍。答第七執心是第六識執之類。",
    "T45n1864_001:0452a06": "故亦名遍計。依他起者。依者依託。他者非己。",
    "T45n1864_001:0452a07": "由仗於他自方得生。名依他起。起者生也。體",
    "T45n1864_001:0452a08": "即一切有漏無漏心及心所色等五塵從因緣",
    "T45n1864_001:0452a09": "生。皆名依他。故瑜伽云。謂從眾緣所起自性。",
    "T45n1864_001:0452a10": "圓成實者。圓者圓滿體。周遍義也。成即成",
    "T45n1864_001:0452a11": "就。非生滅義。實乃真實。非虛謬義。唯一真如",
    "T45n1864_001:0452a12": "具斯三義。名圓成實。故瑜伽論云。謂諸真如。",
    "T45n1864_001:0452a13": "聖智所行聖智境界。又釋。無漏有為亦名成",
    "T45n1864_001:0452a14": "實。故唯識云。無漏有為離倒究竟。勝用周",
    "T45n1864_001:0452a15": "遍。亦得此名。此意說云。無漏有為亦具三義。",
    "T45n1864_001:0452a16": "同於真如。亦名成實。言離倒者。而是實義。煩",
    "T45n1864_001:0452a17": "惱染法虛妄顛倒。不得實名。無漏不然。故名",
    "T45n1864_001:0452a18": "為實。言究竟者。即是成義。究竟能斷煩惱染",
    "T45n1864_001:0452a19": "法。成就此能。故名成也。勝用周遍者。是其圓",
    "T45n1864_001:0452a20": "義。能普斷惑。遍緣諸境。故名圓也。由此真如",
    "T45n1864_001:0452a21": "有為無漏並圓成也。辨中邊論第二亦云。真",
    "T45n1864_001:0452a22": "如涅槃無變異。故名圓成實。有為總攝一切",
    "T45n1864_001:0452a23": "聖道。於境無倒。亦名成實。攝大乘論亦取無",
    "T45n1864_001:0452a24": "為有為無漏名圓成實。故知成實通二種也。",
    "T45n1864_001:0452a25": "問何故瑜伽論但以五法中如為成實耶。答",
    "T45n1864_001:0452a26": "辨圓成實而有二門。一常無常門。但是常者",
    "T45n1864_001:0452a27": "名圓成實。離生滅故。無常即非。瑜伽據此。故",
    "T45n1864_001:0452a28": "以如如而為成實。正智體是生滅法故。故不",
    "T45n1864_001:0452a29": "取也。二漏無漏門。但是無漏即名成實。離顛",
    "T45n1864_001:0452b01": "倒故。有漏即非。所以中邊攝論唯識通據二",
    "T45n1864_001:0452b02": "門亦取正智。諸無漏法亦圓成實。故不相違。",
    "T45n1864_001:0452b03": "即此遍計其體全無。依他圓成體性是有。故",
    "T45n1864_001:0452b04": "契經云。有為無為名之為有。我及我所說之",
    "T45n1864_001:0452b05": "為空。有為無為依他成實。我及我所是遍計",
    "T45n1864_001:0452b06": "也。三性有無諒可知矣。觀遍計境我法體無。",
    "T45n1864_001:0452b07": "但可令知不生妄執。觀依他性。染者惑業及",
    "T45n1864_001:0452b08": "以苦果。可須斷除。淨者即是資糧加行見道",
    "T45n1864_001:0452b09": "修道所行之行。可令修習。觀圓成實而令求",
    "T45n1864_001:0452b10": "證。三無性等所餘之境恐繁不說。",
    "T45n1864_001:0452b11": "[0452b11] 次修行中又分為二。初明發心。後明修行。發",
    "T45n1864_001:0452b12": "心又二。初明發心。後明發願。初發心者。將求",
    "T45n1864_001:0452b13": "大果。必要先發菩提之心。由發此心。欣彼果",
    "T45n1864_001:0452b14": "故。因能修行斷諸惑障。證大涅槃心。若不發。",
    "T45n1864_001:0452b15": "便無欣趣。欣趣既無。誰有修行。行若不修。何",
    "T45n1864_001:0452b16": "能斷障。障不能斷。詎得菩提。故華嚴經十",
    "T45n1864_001:0452b17": "住初首名發心住。般若經論十八住中。第一",
    "T45n1864_001:0452b18": "亦名發心行住。唯識亦云。從發深固大菩提",
    "T45n1864_001:0452b19": "心。是以第一先須發心。由發心故入僧祇數。",
    "T45n1864_001:0452b20": "發心之義准諸經論。今者略以十門分別。一",
    "T45n1864_001:0452b21": "明菩提心之體性。二彰所因。三顯行相。四辨",
    "T45n1864_001:0452b22": "所緣。五明勝利。六談德量。七挍勝劣。八辨其",
    "T45n1864_001:0452b23": "喻。九明退緣。十彰守護。一體性者。以信精進",
    "T45n1864_001:0452b24": "正念正定正慧為體。故攝論云。清淨增上力",
    "T45n1864_001:0452b25": "堅固心昇進名菩薩。初修無數三大劫增上",
    "T45n1864_001:0452b26": "力者。即信等五。故以信等而為自體。二彰所",
    "T45n1864_001:0452b27": "因者。按諸經論。因不一徒。略陳梗概。故大集",
    "T45n1864_001:0452b28": "經云。眾生成就十六種法。能發菩提心。一常",
    "T45n1864_001:0452b29": "修上心瑩磨諸根。二勤修諸善莊嚴功德。三",
    "T45n1864_001:0452c01": "至心持戒不生悔厭。四修集大悲憐愍眾生。",
    "T45n1864_001:0452c02": "五信佛世尊有大慈悲。六為諸眾生受行諸",
    "T45n1864_001:0452c03": "苦。七能壞眾生所有苦惱。八調伏諸根具足",
    "T45n1864_001:0452c04": "正見。九心無所畏不求諸有。十樂求佛智不",
    "T45n1864_001:0452c05": "樂二乘。十一受樂不慢。受苦無悔。十二恭",
    "T45n1864_001:0452c06": "敬智慧破壞憍慢。十三知恩報恩。十四具足",
    "T45n1864_001:0452c07": "身力。十五護持正法。十六不斷三寶。又瑜伽",
    "T45n1864_001:0452c08": "論菩薩地說。菩薩發心由四種緣四因四力",
    "T45n1864_001:0452c09": "而能發心。言四緣者。一見諸佛菩薩有不思",
    "T45n1864_001:0452c10": "議神變威力。或從可信聞如是事。既聞是已。",
    "T45n1864_001:0452c11": "於大菩提深生信解。因斯發大菩提心。二雖",
    "T45n1864_001:0452c12": "不見聞佛及菩薩神通功德。於菩薩藏聞已",
    "T45n1864_001:0452c13": "深信。為得如來微妙智故發菩提心。三或有",
    "T45n1864_001:0452c14": "一類。雖不見佛及以聽說如是正法。而見一",
    "T45n1864_001:0452c15": "切菩薩藏法將欲滅沒。便作是念。菩薩藏法",
    "T45n1864_001:0452c16": "久住世間。能拔無量眾生大苦。我應住持菩",
    "T45n1864_001:0452c17": "薩藏法發菩提心。為滅無量眾生大苦。為護",
    "T45n1864_001:0452c18": "菩薩藏增上力故。於如來智深生信解而得",
    "T45n1864_001:0452c19": "發心。四者或有一類。雖不&#x89A9;見正法欲滅。而",
    "T45n1864_001:0452c20": "於末劫見諸濁惡眾生身心十隨煩惱之所惱",
    "T45n1864_001:0452c21": "亂。謂多愚癡。多無慚愧。多諸慳嫉。多諸憂",
    "T45n1864_001:0452c22": "苦。多諸&#x9E81;重。多諸煩惱。多諸惡行。多諸放",
    "T45n1864_001:0452c23": "逸。多諸懈怠。多諸不信。見是事已便作是念。",
    "T45n1864_001:0452c24": "大濁惡世於今正起。諸隨煩惱之所惱亂。能",
    "T45n1864_001:0452c25": "發下劣聲聞心者。尚難可得。況於無上正等",
    "T45n1864_001:0452c26": "菩提能發心者。我當應發大菩提心。令此惡",
    "T45n1864_001:0452c27": "世無量有情隨學於我起菩提願。由見惡世",
    "T45n1864_001:0452c28": "發心難得增上力故。發菩提心。云何四因。一",
    "T45n1864_001:0452c29": "謂諸菩薩菩薩種姓而得具足。二賴佛菩薩",
    "T45n1864_001:0453a01": "善友攝受。三於諸眾生多起悲心。四於極多",
    "T45n1864_001:0453a02": "時生死大苦。難行苦行無有怯畏。云何四力。",
    "T45n1864_001:0453a03": "一謂諸菩薩由自功力。能於無上正等菩提。",
    "T45n1864_001:0453a04": "深生愛樂。二由他功力。深生愛樂。三宿習大",
    "T45n1864_001:0453a05": "乘相應善法。今得暫見諸佛菩薩。或暫得聞",
    "T45n1864_001:0453a06": "稱揚讚歎。即能速發大菩提心。況&#x89A9;神力聞",
    "T45n1864_001:0453a07": "其正法。四於現法中。親近善士。聽聞正法。諦",
    "T45n1864_001:0453a08": "思惟等。長時修習種種善法。由此加行發菩",
    "T45n1864_001:0453a09": "提心。三顯行相者。希求為相。希求有二。一求",
    "T45n1864_001:0453a10": "菩提。二求利生。故瑜伽論云。菩薩起心求",
    "T45n1864_001:0453a11": "菩提時。發如是心。說如是言。願我決定當",
    "T45n1864_001:0453a12": "證無上正等菩提能作有情一切義利。又云。",
    "T45n1864_001:0453a13": "最初發心。於諸眾生發起二種善勝意樂。一",
    "T45n1864_001:0453a14": "者利益意樂。謂欲從諸不善處拔濟眾生安",
    "T45n1864_001:0453a15": "置善處。二者安樂意樂。謂於貧匱無依無怙",
    "T45n1864_001:0453a16": "諸眾生所。離染污心。欲與種種饒益樂具。又",
    "T45n1864_001:0453a17": "般若經論發心行住而有四義。一者廣大心。",
    "T45n1864_001:0453a18": "四生三界咸是慈悲所度之者。二第一心。咸",
    "T45n1864_001:0453a19": "令有情得無餘依涅槃勝果。三常心。雖度眾",
    "T45n1864_001:0453a20": "生。不見身外有眾生相。皆即我身。故能常度",
    "T45n1864_001:0453a21": "一切眾生。四不顛倒心。不起我執執有自他",
    "T45n1864_001:0453a22": "有情我等。此等諸教皆以決定希求二利。為",
    "T45n1864_001:0453a23": "發菩提心之行相。四辨所緣者。恒以所求所",
    "T45n1864_001:0453a24": "度而為所緣。故大般若經云。善現白佛。初",
    "T45n1864_001:0453a25": "發菩提心菩薩何所思惟。佛言。恒正思惟一",
    "T45n1864_001:0453a26": "切相智。又瑜伽論云。以大菩提及諸有情一",
    "T45n1864_001:0453a27": "切義利。為所緣境。緣菩提故。自求當證。緣眾",
    "T45n1864_001:0453a28": "生故。悲心希濟。五明勝利者。大集經頌云。若",
    "T45n1864_001:0453a29": "樂喜發菩提心。如是乃能斷惡有。能為人天",
    "T45n1864_001:0453b01": "開正路。能閉八難邪險徑。諸根具足不盲",
    "T45n1864_001:0453b02": "聾。皆由至心發菩提。又頌云。能見十方諸世",
    "T45n1864_001:0453b03": "尊。能聞無上甘露味。若能至心發菩提。是故",
    "T45n1864_001:0453b04": "能破疑憍慢。無量智慧得自在。能為眾生說",
    "T45n1864_001:0453b05": "法界。華嚴經云。若有發菩提心。則為不斷一",
    "T45n1864_001:0453b06": "切佛種。則為嚴淨一切佛剎。則為成就一切",
    "T45n1864_001:0453b07": "眾生。則為了達一切法性。則令一切諸眾生",
    "T45n1864_001:0453b08": "界悉得安穩。瑜伽菩薩地云。發心菩薩所攝",
    "T45n1864_001:0453b09": "善法有二種勝。一因二果。謂所攝善法皆是",
    "T45n1864_001:0453b10": "無上正等菩提能證因故。所攝無上是此果",
    "T45n1864_001:0453b11": "故。尚勝二乘。況餘一切世間因果。又云。發心",
    "T45n1864_001:0453b12": "菩薩有二勝利。一者初發心已即是眾生尊",
    "T45n1864_001:0453b13": "重福田。一切眾生皆應供養。亦作一切眾生",
    "T45n1864_001:0453b14": "父母。二者發心即能攝受無惱害福。由此菩",
    "T45n1864_001:0453b15": "薩成就如是無惱害福。得倍輪王護所守護。",
    "T45n1864_001:0453b16": "由得如是護所護故。若寢若悟若迷悶等。一",
    "T45n1864_001:0453b17": "切魍魎人非人等。不能嬈害。又此菩薩轉受",
    "T45n1864_001:0453b18": "餘生。由如是福所攝持故。少病無病。不為",
    "T45n1864_001:0453b19": "長時重病所觸。常益眾生無勞無損。六談德",
    "T45n1864_001:0453b20": "量者。華嚴經頌云。發心功德不可量。充滿一",
    "T45n1864_001:0453b21": "切眾生界。眾智共說無能盡。何況所餘諸妙",
    "T45n1864_001:0453b22": "行。又云。若有菩薩。初發心誓求當證佛菩提。",
    "T45n1864_001:0453b23": "彼之功德無邊際。不可稱量。無與等。又云。菩",
    "T45n1864_001:0453b24": "薩於生死最初發心時。一向求菩提。堅固不",
    "T45n1864_001:0453b25": "可動。彼一念功德深廣無邊際。如來分別說",
    "T45n1864_001:0453b26": "窮劫猶不盡。發菩提心論云。如來言。如諸菩",
    "T45n1864_001:0453b27": "薩最初發心下劣一念福德果報。百千萬劫",
    "T45n1864_001:0453b28": "說不能盡。況復一日一月一歲。乃至百千所",
    "T45n1864_001:0453b29": "習諸心福德果報豈可說盡。何以故。菩薩所",
    "T45n1864_001:0453c01": "行無盡。欲令一切眾生皆住無生忍得無上",
    "T45n1864_001:0453c02": "菩提故。辨中邊論亦云。勝故無盡故。由利他",
    "T45n1864_001:0453c03": "不息。七挍勝劣者。大集經頌云。若有能發菩",
    "T45n1864_001:0453c04": "提心。是則能勝一切乘。能淨一切眾生心。亦",
    "T45n1864_001:0453c05": "能演說無上道。又云。如恒河沙等眾生悉住",
    "T45n1864_001:0453c06": "聲聞辟支佛乘。欲比菩薩初發心業。百分千",
    "T45n1864_001:0453c07": "分不可為喻。何以故。二乘之人自為解脫觀",
    "T45n1864_001:0453c08": "於煩惱。菩薩不爾。常為眾生得解脫故觀諸",
    "T45n1864_001:0453c09": "煩惱。又頌云。如恒河沙等世界。滿中妙寶持",
    "T45n1864_001:0453c10": "用施。雖有如是無量福。不如憐愍發菩提。無",
    "T45n1864_001:0453c11": "量億等恒沙佛。淨妙華香以供養。如是福德",
    "T45n1864_001:0453c12": "猶不如。發菩提心七卓步。八辨其喻者。大",
    "T45n1864_001:0453c13": "集經云。譬如小寶亦不可輕。何以故。如是小",
    "T45n1864_001:0453c14": "寶能作大事。多所利益。菩薩亦爾。初發心時",
    "T45n1864_001:0453c15": "亦不可輕。又云。如餘小王一切悉屬轉輪聖",
    "T45n1864_001:0453c16": "王。一切人天亦復如是。悉來歸屬初發心菩",
    "T45n1864_001:0453c17": "薩。又云。無&#x82F7;&#x27039;子則無種種石蜜諸味。若無",
    "T45n1864_001:0453c18": "菩提心者亦無種種三寶諸味。又頌云。若有",
    "T45n1864_001:0453c19": "菩薩勤精進。即能破壞諸煩惱。如火能焚乾",
    "T45n1864_001:0453c20": "草木。菩提心能燒煩惱。又發菩提心經論云。",
    "T45n1864_001:0453c21": "菩薩初始發心。譬如大海初漸起時。當知為",
    "T45n1864_001:0453c22": "彼下中上價乃至無價如意寶珠而作住處。",
    "T45n1864_001:0453c23": "此寶皆依大海生故。菩薩發心亦復如是。為",
    "T45n1864_001:0453c24": "三乘人禪定智慧一切功德之所生處。又如",
    "T45n1864_001:0453c25": "三千大千世界初漸起時。當知便為二十五",
    "T45n1864_001:0453c26": "有其中所有一切眾生。悉皆荷負作依止處。",
    "T45n1864_001:0453c27": "菩薩亦爾。一切初漸起時。普為一切無量眾",
    "T45n1864_001:0453c28": "生六道四生乃至四姓。一切荷負作依止處。",
    "T45n1864_001:0453c29": "又大莊嚴論廣有喻事。恐繁不引。九明退緣",
    "T45n1864_001:0454a01": "者。瑜伽論云。有四因緣能令菩薩退菩提心。",
    "T45n1864_001:0454a02": "一種姓不具。二惡友所攝。三於諸眾生悲心",
    "T45n1864_001:0454a03": "微薄。四於長時生死大苦。難行苦行怯畏驚",
    "T45n1864_001:0454a04": "怖。十顯守護者。大般若經云。菩薩摩訶薩常",
    "T45n1864_001:0454a05": "勤守護是菩提心。猶如世人守護一子。亦如",
    "T45n1864_001:0454a06": "瞎者護餘一目。如行曠野守護導者。菩薩守",
    "T45n1864_001:0454a07": "護菩提之心亦復如是。因護如是菩提心故。",
    "T45n1864_001:0454a08": "得阿耨多羅三藐三菩提。",
    "T45n1864_001:0454a09": "[0454a09] 次發願中又分為二。初願後誓也。願者所習",
    "T45n1864_001:0454a10": "本矣。誓者能讚緣矣。將備成功。闕一無可。亦",
    "T45n1864_001:0454a11": "猶輪翼待而飛御。故發菩提心論云。菩薩云",
    "T45n1864_001:0454a12": "何發趣菩提。以何業行成就菩提。發心菩薩",
    "T45n1864_001:0454a13": "住乾慧地。先當堅固發於正願。攝受一切無",
    "T45n1864_001:0454a14": "量眾生。我求無上菩提。救護度脫令無有餘。",
    "T45n1864_001:0454a15": "皆令究竟無餘涅槃。是故初始發心大悲為",
    "T45n1864_001:0454a16": "首。以悲心故能發轉勝十大正願。何等為十。",
    "T45n1864_001:0454a17": "一者願我先世及以今身所種善根施與一",
    "T45n1864_001:0454a18": "切。悉共迴向無上菩提。令我此願念念增長。",
    "T45n1864_001:0454a19": "生生不忘。為陀羅尼之所守護。二者願我迴",
    "T45n1864_001:0454a20": "向大菩提已。以此善根於一切生處。常得供",
    "T45n1864_001:0454a21": "養一切諸佛。恒常不生無佛國土。三者願我",
    "T45n1864_001:0454a22": "得生諸佛國已。常得親近。隨侍左右如影隨",
    "T45n1864_001:0454a23": "形。無剎那頃遠離諸佛。四者願我得近佛已。",
    "T45n1864_001:0454a24": "隨我所應說法。即得成就菩薩五通。五者願",
    "T45n1864_001:0454a25": "我得五通已。即達世諦假名流布。了第一義",
    "T45n1864_001:0454a26": "得正法智。六者願我得正法智已。以無厭心",
    "T45n1864_001:0454a27": "為生說法。示教利喜皆令開解。七者願我開",
    "T45n1864_001:0454a28": "解諸眾生已。以佛神力遍至十方無餘世界。",
    "T45n1864_001:0454a29": "供養諸佛聽受正法廣攝眾生。八者願我於",
    "T45n1864_001:0454b01": "諸佛所聞正法已。即能隨轉清淨法輪。十方",
    "T45n1864_001:0454b02": "世界一切眾生聽我法者聞我名者。即得捨",
    "T45n1864_001:0454b03": "離一切煩惱。發菩提心。九者願我能令一切",
    "T45n1864_001:0454b04": "眾生發菩提心已。常隨將護除無利益與無",
    "T45n1864_001:0454b05": "量樂。捨身命財攝受眾生荷負正法。十者願",
    "T45n1864_001:0454b06": "我能荷負正法已。雖行正法。心無所行。如諸",
    "T45n1864_001:0454b07": "菩薩行於正法而無所行亦無不行。為化眾",
    "T45n1864_001:0454b08": "生。又瑜伽論有十大願。若諸菩薩願於當來。",
    "T45n1864_001:0454b09": "以一切種上妙供具。供養無量無邊如來。名",
    "T45n1864_001:0454b10": "第一願。願於當來。攝受防護諸佛正法。傳",
    "T45n1864_001:0454b11": "持法眼令無斷壞。名第二願。願於當來。從&#x89A9;",
    "T45n1864_001:0454b12": "史多天宮降下。八相成道。名第三願。願於當",
    "T45n1864_001:0454b13": "來。行一切種菩薩正行。名第四願。願於當來。",
    "T45n1864_001:0454b14": "普能成就一切有情。名第五願。願於當來。一",
    "T45n1864_001:0454b15": "切世界皆能示現。名第六願。願於當來。普能",
    "T45n1864_001:0454b16": "淨修一切佛土。名第七願。願於當來。一切菩",
    "T45n1864_001:0454b17": "薩皆同一種意樂加行趣入大乘。名第八願。",
    "T45n1864_001:0454b18": "願於當來。所有一切無倒加行皆不唐捐。名",
    "T45n1864_001:0454b19": "第九願。願於當來。速證無上正等菩提。名第",
    "T45n1864_001:0454b20": "十願。諸聖教中願行非一。恐繁不具。",
    "T45n1864_001:0454b21": "[0454b21] 既發願已。次立於誓。准莊嚴論。由五義故立",
    "T45n1864_001:0454b22": "六種誓。五義者。一能堅固其心。二能制伏煩",
    "T45n1864_001:0454b23": "惱。三能遮放逸。四能破五蓋。五能勤修六度。",
    "T45n1864_001:0454b24": "云何立誓。若有人來種種求索。我於爾時隨",
    "T45n1864_001:0454b25": "有施與。乃至不生一念慳&#x608B;。若我持戒。乃至",
    "T45n1864_001:0454b26": "失命建立淨心。誓無改悔。若我修忍。為他侵",
    "T45n1864_001:0454b27": "害。乃至割截。常生慈心。誓不恚礙。若修精",
    "T45n1864_001:0454b28": "進。遭逢寒暑王賊水火師子虎狼無水穀處。",
    "T45n1864_001:0454b29": "要必堅固誓不退沒。若我修禪。為外事惱不",
    "T45n1864_001:0454c01": "得攝心。要繫念境。誓不暫起非法亂想。若修",
    "T45n1864_001:0454c02": "智慧。觀一切法如真實性。隨順受持於善不",
    "T45n1864_001:0454c03": "善有為無為生死涅槃。不起二見。若我心&#x608B;",
    "T45n1864_001:0454c04": "悔恚礙退沒亂想。起於二見如彈指頃。以施",
    "T45n1864_001:0454c05": "戒忍精進禪智求得報者。我即欺誑十方世",
    "T45n1864_001:0454c06": "界無量無邊阿僧祇現在諸佛。於未來世亦",
    "T45n1864_001:0454c07": "當必定不證菩提。菩薩以十大願持正法行。",
    "T45n1864_001:0454c08": "以六大願制伏放逸。必能精進修習六度成",
    "T45n1864_001:0454c09": "無上菩提。",
    "T45n1864_001:0454c10": "[0454c10] 次求善友者。善友之義大矣哉。將越艱險會",
    "T45n1864_001:0454c11": "常樂者。無莫由之。故攝大乘唯識等云。要善",
    "T45n1864_001:0454c12": "友力方成菩提。佛菩薩等是為善友。勝利無",
    "T45n1864_001:0454c13": "極。難以具言。且略舉三用表求意。一者能為",
    "T45n1864_001:0454c14": "菩提近因故。涅槃經云。佛告諸大眾言。一切",
    "T45n1864_001:0454c15": "眾生為阿耨多羅三藐三菩提近因緣者。莫",
    "T45n1864_001:0454c16": "先善友。何以故。闍王若不隨耆婆語者。來月",
    "T45n1864_001:0454c17": "七日必定命終墮阿鼻獄。是故近因莫若善",
    "T45n1864_001:0454c18": "友。二者趣向如來智時有十功能。故華嚴經",
    "T45n1864_001:0454c19": "云。善知識者則是趣向一切智門。令我得入",
    "T45n1864_001:0454c20": "真實道故。善知識者則趣向一切智乘。令",
    "T45n1864_001:0454c21": "我得至如來地故。善知識者則是趣向一切",
    "T45n1864_001:0454c22": "智船。令我得至智寶洲故。善知識者則是趣",
    "T45n1864_001:0454c23": "向一切智炬。令我得生十力光故。善知識者",
    "T45n1864_001:0454c24": "則是趣向一切智道。令我得入涅槃城故。善",
    "T45n1864_001:0454c25": "知識者則是趣向一切智燈。令我得見夷險",
    "T45n1864_001:0454c26": "道故。善知識者則是趣向一切智橋。令我得",
    "T45n1864_001:0454c27": "度險惡處故。善知識者則是趣向一切智蓋。",
    "T45n1864_001:0454c28": "令我得生大慈涼故。善知識者則是趣向一",
    "T45n1864_001:0454c29": "切智眼。令我得見法性門故。善知識者則是",
    "T45n1864_001:0455a01": "趣向一切智潮。令我滿足大慈水故。三者能",
    "T45n1864_001:0455a02": "令越生死海故。大集經偈云。若得親近善知",
    "T45n1864_001:0455a03": "識。至心聽受無上法。觀察內外空三昧。即能",
    "T45n1864_001:0455a04": "越度生死海。問於善知識起於何心而求於",
    "T45n1864_001:0455a05": "彼。答華嚴經云。於善知識生十種心。謂於善",
    "T45n1864_001:0455a06": "知識生同己心。令我精勤辦一切智照道法",
    "T45n1864_001:0455a07": "故。於善知識生清淨自業果心。親近供養生",
    "T45n1864_001:0455a08": "善根故。於善知識生莊嚴菩薩行心。令我速",
    "T45n1864_001:0455a09": "能莊嚴一切菩薩行故。於善知識生成就一",
    "T45n1864_001:0455a10": "切佛法心。誘誨於我令修道故。於善知識生",
    "T45n1864_001:0455a11": "能生心。能生於我無上法故。於善知識生出",
    "T45n1864_001:0455a12": "離心。令我修行普賢菩薩所有行願而出離",
    "T45n1864_001:0455a13": "故。於善知識生具一切福智海心。令我積集",
    "T45n1864_001:0455a14": "諸白法故。於善知識生增長心。令我增長一",
    "T45n1864_001:0455a15": "切智故。於善知識生具一切善根心。令我志",
    "T45n1864_001:0455a16": "願得圓滿故。於善知識生能成辦大利益心。",
    "T45n1864_001:0455a17": "令我自在安住一切菩薩法故。成一切智道",
    "T45n1864_001:0455a18": "故。得一切佛法故。",
    "T45n1864_001:0455a19": "[0455a19] 後明修行者。夫天池別乎行潦者。百川納而",
    "T45n1864_001:0455a20": "莫遺。地岳殊於推阜者。眾塵積而無棄故。",
    "T45n1864_001:0455a21": "求無上正等菩提。一切諸行莫不備習。於中",
    "T45n1864_001:0455a22": "分二。一總二別。總者。其資糧等五位中。皆具",
    "T45n1864_001:0455a23": "自利利他二行及福智二十波羅蜜。故唯識",
    "T45n1864_001:0455a24": "論云。十波羅蜜五位皆具。然修習位其相最",
    "T45n1864_001:0455a25": "顯。即此六度慧為性者。皆名為智。非慧為體。",
    "T45n1864_001:0455a26": "並名為福。六波羅蜜通相皆二。別相前五說",
    "T45n1864_001:0455a27": "為福德。第六智慧。又此六度為濟於他而修",
    "T45n1864_001:0455a28": "六者。六皆利他。若為自修。六皆自利。既云十",
    "T45n1864_001:0455a29": "度通五位修。又即六度通於福智二利所攝。",
    "T45n1864_001:0455b01": "故知十度二利福智通五位也。",
    "T45n1864_001:0455b02": "[0455b02] 問菩提分法及四攝等。皆是功德所修之法。",
    "T45n1864_001:0455b03": "二利等中是何所攝。答據增相說。菩提分法",
    "T45n1864_001:0455b04": "自利行收。四攝事等利他行攝。若依實言。皆",
    "T45n1864_001:0455b05": "通二利。",
    "T45n1864_001:0455b06": "[0455b06] 問菩提分等體義云何。答分之為三。初菩提",
    "T45n1864_001:0455b07": "分。次明四攝。後顯六度。菩提分法略為二門。",
    "T45n1864_001:0455b08": "一者釋名。二略問。答初中又二。先總後別。三",
    "T45n1864_001:0455b09": "十七菩提分法者。菩提梵音。此譯名覺。即如",
    "T45n1864_001:0455b10": "來等盡無生智。照境窮源故稱為覺。分者因",
    "T45n1864_001:0455b11": "也。此三十七能為覺因。故名為分。次別名",
    "T45n1864_001:0455b12": "者種類不同。分為七例。一四念住。二四正斷。",
    "T45n1864_001:0455b13": "三四神足。四五根。五五力。六七覺支。七八正",
    "T45n1864_001:0455b14": "聖道。一四念住者。謂身受心法。身等四法是",
    "T45n1864_001:0455b15": "所觀境。慧是能觀。慧與念俱。故慧從念稱為",
    "T45n1864_001:0455b16": "念也。住者即境是能觀慧所住之境。總稱念",
    "T45n1864_001:0455b17": "住。別言身者。五根四大積集名身。領納於境",
    "T45n1864_001:0455b18": "目之為受。集起名心。軌持稱法。二四正斷者。",
    "T45n1864_001:0455b19": "體一精進。義用不同。分之為四。已生惡法斷",
    "T45n1864_001:0455b20": "之令滅。未生惡法令永不生。已生善法修令",
    "T45n1864_001:0455b21": "增長。未生善法修令得生。此四功能斷自所",
    "T45n1864_001:0455b22": "除懈怠障故。故名四斷。三四神足者。神謂神",
    "T45n1864_001:0455b23": "通。妙用難測故名神也。即慧之用。足者彼",
    "T45n1864_001:0455b24": "因。體即勝定。由依勝定能發通故。故名神足。",
    "T45n1864_001:0455b25": "足雖一定。定因有四故名四也。其四者何。謂",
    "T45n1864_001:0455b26": "欲勤心觀。於境樂觀名欲。止惡進善曰勤。定",
    "T45n1864_001:0455b27": "能攝心稱心。於境簡擇名觀。此四非足。足之",
    "T45n1864_001:0455b28": "因也。四五根者。增上之義是根義也。由五能",
    "T45n1864_001:0455b29": "生諸善法故。故總名根。其五者何。謂信精進",
    "T45n1864_001:0455c01": "念定慧也。謂於三寶四諦等中。能深忍樂清",
    "T45n1864_001:0455c02": "淨之性。名之為信。勇猛進修。目為精進。於境",
    "T45n1864_001:0455c03": "憶持。故稱為念。專注所緣。號之為定。簡擇德",
    "T45n1864_001:0455c04": "失。故得慧名。五五力者。不可屈伏故名為力。",
    "T45n1864_001:0455c05": "即前五根據不可屈轉立力名。故瑜伽云。誰",
    "T45n1864_001:0455c06": "不能屈。答此清淨信若天若魔乃至諸煩惱",
    "T45n1864_001:0455c07": "纏亦不能屈。故名難伏。體即五根。更無別也。",
    "T45n1864_001:0455c08": "六七覺支者。覺者是智。支者分類。分類不同",
    "T45n1864_001:0455c09": "而有七種。名七覺支。其七數者。一念。二擇",
    "T45n1864_001:0455c10": "法。三精進。四喜。五輕安。六定。七捨。於境明",
    "T45n1864_001:0455c11": "記。名之為念。觀察德失。故名擇法。熾然修",
    "T45n1864_001:0455c12": "善。號為精進。於意適悅。故得喜名。調暢身",
    "T45n1864_001:0455c13": "心。名為輕安。專注所緣。故名為定。遠離沈掉",
    "T45n1864_001:0455c14": "平等寂靜。目之為捨。問擇法是慧。可名覺支。",
    "T45n1864_001:0455c15": "餘非慧收。何得名覺。答念支覺法所依止",
    "T45n1864_001:0455c16": "故。擇法自體而是覺故。精進是覺出離支故。",
    "T45n1864_001:0455c17": "喜是覺法利益支故。輕安定捨此三是覺無",
    "T45n1864_001:0455c18": "染支故。是以自體及餘非慧總名覺支。何故",
    "T45n1864_001:0455c19": "此三名無染支。答&#x9E81;重為因能生諸染。輕安",
    "T45n1864_001:0455c20": "近能治此&#x9E81;重。名無染因。由依定故方能離",
    "T45n1864_001:0455c21": "染。定即名為離染所依。捨正除染。即是無染",
    "T45n1864_001:0455c22": "之自性也。故此三種得無染名。七八聖道者。",
    "T45n1864_001:0455c23": "契理通神。目之為聖。運載遊履稱之為道。其",
    "T45n1864_001:0455c24": "八者何。謂正思惟。正語。正業。正命。正精進。",
    "T45n1864_001:0455c25": "正念。正定。正見。籌量義理。名正思惟。語離",
    "T45n1864_001:0455c26": "四非。稱為正語。身遠三過。名為正業。無漏身",
    "T45n1864_001:0455c27": "語離五邪命。名為正命。修善斷惡有勝堪能。",
    "T45n1864_001:0455c28": "目為精進。明記所緣。稱為正念。攝心不亂。號",
    "T45n1864_001:0455c29": "為正定。推察諦理。故名正見。二略問答者。問",
    "T45n1864_001:0456a01": "小乘之人修菩提分教有誠文。何以得知大",
    "T45n1864_001:0456a02": "乘亦學。答智度論云。問三十七品是聲聞辟",
    "T45n1864_001:0456a03": "支佛道。六波羅蜜是菩薩道。何故於菩提道",
    "T45n1864_001:0456a04": "說聲聞法。答菩薩摩訶薩學一切道品。既云",
    "T45n1864_001:0456a05": "一切。故知亦通菩薩所學。問菩提分法通諸",
    "T45n1864_001:0456a06": "位者。何故瑜伽攝論皆云四地方得菩提分",
    "T45n1864_001:0456a07": "耶。答彼據三地得定戒等。相同世間。四地相",
    "T45n1864_001:0456a08": "同二乘出世。道品無漏而是出世。故言四地",
    "T45n1864_001:0456a09": "方得起也。問三乘同修行相何別。答中邊論",
    "T45n1864_001:0456a10": "云。二乘之人以自相續身等為境。以修對治。",
    "T45n1864_001:0456a11": "菩薩通以自他相續身等為境。而修對治。聲",
    "T45n1864_001:0456a12": "聞獨覺於身等境。以無常等行相思惟而修",
    "T45n1864_001:0456a13": "對治。若諸菩薩於身等境。而以無所得行相",
    "T45n1864_001:0456a14": "思惟。修於對治。聲聞獨覺修念住等。但為身",
    "T45n1864_001:0456a15": "等速得離繫。若諸菩薩修念住等。不為身等",
    "T45n1864_001:0456a16": "離繫。但為證得無住涅槃。由此三緣。與二乘",
    "T45n1864_001:0456a17": "別。",
    "T45n1864_001:0456a18": "[0456a18] 次明四攝。略分二門。初釋名字。後辨行相。初",
    "T45n1864_001:0456a19": "中又二。先總後別。總者。以此四事攝諸有情。",
    "T45n1864_001:0456a20": "故名四攝。或攝者益他。以施等法益有情故。",
    "T45n1864_001:0456a21": "故瑜伽云。所有攝事能成就他一切有情。能",
    "T45n1864_001:0456a22": "成就者即是益也。釋別名者。一者布施運心",
    "T45n1864_001:0456a23": "普及。稱之為布。輟己惠人故名為施。二者愛",
    "T45n1864_001:0456a24": "語音聲屈曲表彰名語。聞者悅樂故目為愛。",
    "T45n1864_001:0456a25": "三者利行。行是所修之行。即是因名。利是所",
    "T45n1864_001:0456a26": "得利益。即是果稱。故瑜伽云。由此能令於現",
    "T45n1864_001:0456a27": "法中得身輕安。於後法中。般涅槃等此現輕",
    "T45n1864_001:0456a28": "安後般涅槃。皆並名利。有所益故。四者同事。",
    "T45n1864_001:0456a29": "同者等也。事者事業。謂與有情等修行業故",
    "T45n1864_001:0456b01": "名同事。二行相者。菩薩若欲攝化有情。不過",
    "T45n1864_001:0456b02": "此四。若欲化彼。先行於施。謂隨於彼所須。外",
    "T45n1864_001:0456b03": "財金銀等物。及以內財手足等類。隨求皆與。",
    "T45n1864_001:0456b04": "由隨意與故。諸有情親附菩薩。是名施攝。既",
    "T45n1864_001:0456b05": "親附已。次以愛語悅豫彼心。令其受道。故瑜",
    "T45n1864_001:0456b06": "伽云。云何菩薩自性愛語。常樂宣說可意語",
    "T45n1864_001:0456b07": "等。略有三種。一慰喻語。對諸有情含笑先言。",
    "T45n1864_001:0456b08": "命進問安。隨宜慰喻。二慶慰語。見諸有情",
    "T45n1864_001:0456b09": "有昌盛事而慶悅之。三勝益語。為諸有情宣",
    "T45n1864_001:0456b10": "說一切圓滿殊勝微妙法教。既行如上所有",
    "T45n1864_001:0456b11": "愛語。令所化生心起愛慕歸依菩薩。既歸依",
    "T45n1864_001:0456b12": "已。次教修行。瑜伽云。謂諸菩薩由彼愛語。為",
    "T45n1864_001:0456b13": "諸有情示現正理。隨其所應。於諸所學。隨義",
    "T45n1864_001:0456b14": "利行。此意即說。隨彼諸乘根性差別。而教行",
    "T45n1864_001:0456b15": "彼三乘等行得自乘果。又若菩薩如是行中。",
    "T45n1864_001:0456b16": "必住悲心。無愛染心。勸導調伏。起利行已。次",
    "T45n1864_001:0456b17": "與所化同其事業。問但化彼行。何假身同。答",
    "T45n1864_001:0456b18": "自若不行。人焉肯學。為令彼修故。要自作。故",
    "T45n1864_001:0456b19": "瑜伽云。謂諸菩薩若於是義於是善根勸他",
    "T45n1864_001:0456b20": "受學。即於此義於此善根自現受學。如是菩",
    "T45n1864_001:0456b21": "薩與他同事。故名同事。由此四事攝諸有情。",
    "T45n1864_001:0456b22": "不增不減。",
    "T45n1864_001:0456b23": "[0456b23] 後明六度。六度之義乃有多種。今者略示八",
    "T45n1864_001:0456b24": "門差別。一辨列。二釋名。三顯相。四加行。五",
    "T45n1864_001:0456b25": "淨相。六不增不減。七相攝。八勝德果利。一辨",
    "T45n1864_001:0456b26": "列者。施有三種。一捨財等名為財施。二以三",
    "T45n1864_001:0456b27": "藏等教施於有情。名為法施。三令他離怖。名",
    "T45n1864_001:0456b28": "無畏施。戒亦三種。一者能離不善防護受持。",
    "T45n1864_001:0456b29": "名律儀戒。即沙門等七眾所學戒等是也。二",
    "T45n1864_001:0456c01": "以一切佛法為體。名攝善法戒。三者以此戒",
    "T45n1864_001:0456c02": "善資物。名饒益有情戒。忍亦三種。一者怨對",
    "T45n1864_001:0456c03": "能受。名耐怨害忍。二者貧病寒熱種種苦至。",
    "T45n1864_001:0456c04": "忍而修道而不退屈。名安受苦忍。三者於甚",
    "T45n1864_001:0456c05": "深法能諦思惟審觀義理。名諦察法忍。精進",
    "T45n1864_001:0456c06": "亦三。一者若修諸行。發起勇悍於行不退。如",
    "T45n1864_001:0456c07": "入陣者被鎧甲。故即無怯退故。名被甲精進。",
    "T45n1864_001:0456c08": "二者修諸善品而勤進趣。名為攝善精進。三",
    "T45n1864_001:0456c09": "者能以精勤利樂含識故。名利樂精進。定亦",
    "T45n1864_001:0456c10": "有三。一者而能安住現法樂故。名為安住靜",
    "T45n1864_001:0456c11": "慮。二者以此能發六神通故。名為引發靜慮。",
    "T45n1864_001:0456c12": "三者用此能成利有情事故。名辦事靜慮。慧",
    "T45n1864_001:0456c13": "亦有三。謂生空無分別慧。法空無分別慧。俱",
    "T45n1864_001:0456c14": "空無分別慧。如次即是別緣我法及俱緣彼",
    "T45n1864_001:0456c15": "根本之智。簡異後得言無分別。",
    "T45n1864_001:0456c16": "[0456c16] 二釋名者。先總後別。言總名者。解深密經及",
    "T45n1864_001:0456c17": "瑜伽云。何緣此名波羅蜜多。由五緣故。一無",
    "T45n1864_001:0456c18": "染著。不染著波羅蜜多相違事故。二無顧戀。",
    "T45n1864_001:0456c19": "謂於一切波羅蜜多諸果異熟及報恩中。心",
    "T45n1864_001:0456c20": "無繫故。三無罪過。謂於如是波羅蜜多。無間",
    "T45n1864_001:0456c21": "雜染法離非方便行故。四無分別。謂於如是",
    "T45n1864_001:0456c22": "波羅蜜多。不如言詞執著自相故。五正迴向。",
    "T45n1864_001:0456c23": "謂如是所作所集波羅蜜多。迴求無上大菩",
    "T45n1864_001:0456c24": "提果故。又對法論云。到所知彼岸名波羅蜜",
    "T45n1864_001:0456c25": "多。又波羅是所知彼岸義。蜜多是到義。釋",
    "T45n1864_001:0456c26": "別名者。攝論云。能裂慳&#x608B;貧窮。及能引得",
    "T45n1864_001:0456c27": "廣大財位福德。故名為施。能息滅惡戒惡趣。",
    "T45n1864_001:0456c28": "及能引得善趣等持。故名為戒。能滅盡忿怒",
    "T45n1864_001:0456c29": "怨&#x8B90;。及能善住自安隱故。故名為忍。妙能遠",
    "T45n1864_001:0457a01": "離所有懈怠惡不善法。及能出生無量善法。",
    "T45n1864_001:0457a02": "故名精進。能銷除彼所有散動。及能引得內",
    "T45n1864_001:0457a03": "心安住。故名靜慮。能除遣一切見趣諸邪惡",
    "T45n1864_001:0457a04": "慧。及能貞實品別知法。故名為慧。",
    "T45n1864_001:0457a05": "[0457a05] 三辨相者。問但施等即得名為波羅蜜多。為",
    "T45n1864_001:0457a06": "不爾耶。答有得不得。故唯識云。要七最勝之",
    "T45n1864_001:0457a07": "所攝受。方可建立波羅蜜多。一安住最勝。謂",
    "T45n1864_001:0457a08": "要安住菩薩種姓。二依止最勝。謂要依止大",
    "T45n1864_001:0457a09": "菩提心。三意樂最勝。謂要悲愍一切有情。四",
    "T45n1864_001:0457a10": "事業最勝。謂要具行一切事業。五巧便最勝。",
    "T45n1864_001:0457a11": "謂要無相智所攝受。六迴向最勝。謂要迴向",
    "T45n1864_001:0457a12": "無上菩提。七清淨最勝。謂要不為二障間雜。",
    "T45n1864_001:0457a13": "若非此七所攝受者。雖行施等。但名施等。不",
    "T45n1864_001:0457a14": "得名為到彼岸也。",
    "T45n1864_001:0457a15": "[0457a15] 四加行者。問將修此六。以何加行方能進習。",
    "T45n1864_001:0457a16": "答二利為心能修此六。故大般若經一百二",
    "T45n1864_001:0457a17": "云。菩薩摩訶薩行六波羅蜜時。當作是念。我",
    "T45n1864_001:0457a18": "若不行布施波羅蜜多。當生貧賤家尚無勢",
    "T45n1864_001:0457a19": "力。何由成就有情嚴淨佛土。況當能得一切",
    "T45n1864_001:0457a20": "智智。我若不護淨戒波羅蜜多。當生諸惡趣。",
    "T45n1864_001:0457a21": "尚不能得下賤人身。乃至況當能得一切智",
    "T45n1864_001:0457a22": "智。我若不修安忍波羅蜜多。當生諸根殘缺",
    "T45n1864_001:0457a23": "容貌醜陋。不具菩薩圓滿色身。若得菩薩圓",
    "T45n1864_001:0457a24": "滿色身行菩薩行。有情見者必獲無上正等",
    "T45n1864_001:0457a25": "菩提。若不得此圓滿色身。乃至況當能得一",
    "T45n1864_001:0457a26": "切智智。我若懈怠不起精進波羅蜜多。尚不",
    "T45n1864_001:0457a27": "能獲菩薩勝道。乃至況當能得一切智智。我",
    "T45n1864_001:0457a28": "若心亂不入靜慮波羅蜜多。尚不能起菩薩",
    "T45n1864_001:0457a29": "勝定。乃至況當能得一切智智。我若無智不",
    "T45n1864_001:0457b01": "學般若波羅蜜多。尚不能得諸巧便慧超二",
    "T45n1864_001:0457b02": "乘地。乃至況當能得一切智智。又三百五十",
    "T45n1864_001:0457b03": "一云。於此六種波羅蜜多勤修學時。恒作是",
    "T45n1864_001:0457b04": "念。世間有情心皆顛倒。沒生死苦。不能自脫。",
    "T45n1864_001:0457b05": "我若不修善巧方便。不能解脫彼生死苦。我",
    "T45n1864_001:0457b06": "當為彼諸有情類。精勤修學布施淨戒精進",
    "T45n1864_001:0457b07": "安忍靜慮般若波羅蜜多善巧方便。以此念",
    "T45n1864_001:0457b08": "觀故。能熾然修六度也。",
    "T45n1864_001:0457b09": "[0457b09] 五淨相者。二種不同。初總後別。總者。解深密",
    "T45n1864_001:0457b10": "經及瑜伽云。總說一切波羅蜜多清淨相者。",
    "T45n1864_001:0457b11": "當知七種。何等為七。一菩薩於此諸法不求",
    "T45n1864_001:0457b12": "他知。二於此諸法見已不生執著。三即於如",
    "T45n1864_001:0457b13": "是諸法不生疑惑。謂為能得大菩提不。四終",
    "T45n1864_001:0457b14": "不自讚毀他有所輕蔑。五終不憍傲放逸。六",
    "T45n1864_001:0457b15": "終不小有所得便生喜足。七終不由此諸法",
    "T45n1864_001:0457b16": "於他發起嫉&#x59AC;慳&#x608B;。行六度時離此七種。方",
    "T45n1864_001:0457b17": "得名為六度清淨。次別相者。大集經云。一成",
    "T45n1864_001:0457b18": "就八法能淨檀波羅蜜。謂離我能施。離為我",
    "T45n1864_001:0457b19": "施。離愛結施。離無明見施。離彼我菩提相施。",
    "T45n1864_001:0457b20": "離種種相見施。離悕望報施。離慳嫉其心平",
    "T45n1864_001:0457b21": "等如虛空等施。離此八法。是謂清淨。二成就",
    "T45n1864_001:0457b22": "八法能護淨戒。謂不忘菩提心能護於戒。不",
    "T45n1864_001:0457b23": "求聲聞辟支佛地能護於戒。境界無礙能護",
    "T45n1864_001:0457b24": "於戒。不特諸戒能護於戒。不捨本願能護",
    "T45n1864_001:0457b25": "於戒。不依一切生處故能護於戒。成就大願",
    "T45n1864_001:0457b26": "故能護於戒。善攝諸根為滅煩惱故能護於",
    "T45n1864_001:0457b27": "戒。是謂八法。言護戒者。即滅淨相。三成就八",
    "T45n1864_001:0457b28": "法能淨羼提波羅蜜。謂善淨內淳至修羼提",
    "T45n1864_001:0457b29": "波羅蜜。謂善淨外不悕望修忍。於上中下究",
    "T45n1864_001:0457c01": "竟無障礙修忍。隨順法性無所染著修忍。去",
    "T45n1864_001:0457c02": "離諸見修忍。斷一切諸覺修忍。捨一切諸願",
    "T45n1864_001:0457c03": "修忍。除一切諸行修忍。是謂八法。四成就八",
    "T45n1864_001:0457c04": "法能淨毘梨耶波羅蜜。謂淨身故發勤精進。",
    "T45n1864_001:0457c05": "知身如影。不著於身。為淨口故發勤精進。知",
    "T45n1864_001:0457c06": "口聲如響。不著於口。為淨意故發勤精進。知",
    "T45n1864_001:0457c07": "意如幻。無所分別。不著於意。為具足諸波羅",
    "T45n1864_001:0457c08": "蜜故發勤精進。知諸法無自性因緣所攝。不",
    "T45n1864_001:0457c09": "可戲論。為得照菩提分法故發勤精進。覺了",
    "T45n1864_001:0457c10": "一切法真實性故無所礙著。為淨一切佛土",
    "T45n1864_001:0457c11": "故發勤精進。知諸佛國土如虛空故不恃所",
    "T45n1864_001:0457c12": "淨。為得一切陀羅尼故發勤精進。知一切法",
    "T45n1864_001:0457c13": "無念無非念故不作二相。為成就一切佛法",
    "T45n1864_001:0457c14": "故發勤精進。知諸法人一相平等故而不壞",
    "T45n1864_001:0457c15": "法性。是為八法。五成就八法能淨禪波羅蜜。",
    "T45n1864_001:0457c16": "謂不依諸陰修禪。不依諸界修禪。不依諸入",
    "T45n1864_001:0457c17": "修禪。不依三界修禪。不依現世修禪。不依後",
    "T45n1864_001:0457c18": "世修禪。不依道修禪。不依果修禪。是為八",
    "T45n1864_001:0457c19": "法。六成就八法能淨般若波羅蜜多。若菩薩",
    "T45n1864_001:0457c20": "精勤欲斷一切不善法。而不著斷見。精勤欲",
    "T45n1864_001:0457c21": "生一切善法。而不著常見。知一切有為法皆",
    "T45n1864_001:0457c22": "從緣生。而不動於無生忍法。善分別說一切",
    "T45n1864_001:0457c23": "字句。而常平等無有言說。善能辨了一切有",
    "T45n1864_001:0457c24": "為無常苦法。於無我法界寂靜不動。善能分",
    "T45n1864_001:0457c25": "別諸所作業。而知一切法無業無報。善能分",
    "T45n1864_001:0457c26": "別垢法淨法。而知一切法性常淨。善能籌量",
    "T45n1864_001:0457c27": "三世諸法。而知諸法無去來今。是為八法。能",
    "T45n1864_001:0457c28": "淨般若波羅蜜多。若有人能依總別淨相所",
    "T45n1864_001:0457c29": "修六度。真實而能到於彼岸。",
    "T45n1864_001:0458a01": "[0458a01] 六不增不減。如深密經瑜伽等云。世尊何因",
    "T45n1864_001:0458a02": "緣故。施設如是所應學事但有六數。善男子",
    "T45n1864_001:0458a03": "二因緣故。一者饒益諸有情故。當知前三。謂",
    "T45n1864_001:0458a04": "諸菩薩由布施故。攝受資具饒益有情。由持",
    "T45n1864_001:0458a05": "戒故。不行損害等饒益有情。由忍辱故。彼損",
    "T45n1864_001:0458a06": "害等堪能忍受饒益有情。二者對治諸煩惱",
    "T45n1864_001:0458a07": "故。當知後三。謂諸菩薩由精進故。雖未永伏",
    "T45n1864_001:0458a08": "一切煩惱等。而能勇猛修諸善品。彼諸煩惱",
    "T45n1864_001:0458a09": "不能傾動善品加行。由靜慮故。永伏煩惱。由",
    "T45n1864_001:0458a10": "般若故。永害隨眠。由斯六種不增不減也。",
    "T45n1864_001:0458a11": "[0458a11] 七相攝者。大般若經第三云。以無所得修行",
    "T45n1864_001:0458a12": "布施。了達一切施者受者及所施物皆不可",
    "T45n1864_001:0458a13": "得。如是布施能滿布施及餘五度。以無所得",
    "T45n1864_001:0458a14": "修行淨戒。了達一切犯無犯相皆不可得。如",
    "T45n1864_001:0458a15": "是淨戒能滿淨戒及餘五度。以無所得修行",
    "T45n1864_001:0458a16": "安忍。了達一切動不動相皆不可得。如是安",
    "T45n1864_001:0458a17": "忍能滿安忍及餘五度。以無所得修行精進。",
    "T45n1864_001:0458a18": "了達一切身心勤怠皆不可得。如是精進能",
    "T45n1864_001:0458a19": "滿精進及餘五度。以無所得而修靜慮。了達",
    "T45n1864_001:0458a20": "一切有味無味皆不可得。如是靜慮能滿靜",
    "T45n1864_001:0458a21": "慮及餘五度。以無所得修行般若。了達一切",
    "T45n1864_001:0458a22": "諸法若性若相皆不可得。如是般若能滿般",
    "T45n1864_001:0458a23": "若及餘五度。又攝大乘云。謂於一切波羅蜜",
    "T45n1864_001:0458a24": "多修加行中。皆有一切波羅蜜多互相助成。",
    "T45n1864_001:0458a25": "謂修施時。禁防忍受策勵專心能善了知業",
    "T45n1864_001:0458a26": "果相屬。如是施中即有餘轉。若修戒時。遠",
    "T45n1864_001:0458a27": "離慳&#x608B;忿恚懈怠散動邪見。如是戒中即有",
    "T45n1864_001:0458a28": "餘轉。修習所餘亦如是說。如有頌言。施時無",
    "T45n1864_001:0458a29": "貪無犯戒。無嫉無恚起慈心。諸來求者便施",
    "T45n1864_001:0458b01": "與。無惓無亂無異見。",
    "T45n1864_001:0458b02": "[0458b02] 八勝德果利。言勝德者。如深密經瑜伽論云。",
    "T45n1864_001:0458b03": "一切波羅蜜多各有四種最勝威德。一正行",
    "T45n1864_001:0458b04": "時。能捨慳&#x608B;犯戒憤恚懈怠散亂見趣所治",
    "T45n1864_001:0458b05": "之法。二正行時。為無上菩提資糧。三正行時。",
    "T45n1864_001:0458b06": "於現法中。能自攝受。饒益有情。四正行時。於",
    "T45n1864_001:0458b07": "未來世。能得廣大無盡可愛諸果異熟。言果",
    "T45n1864_001:0458b08": "利者。由行六度。而為勝因。能感當來種種妙",
    "T45n1864_001:0458b09": "果。遠則菩提。近人天等。故華嚴經第五頌云。",
    "T45n1864_001:0458b10": "昔於眾生起大悲。修行布施波羅蜜。以是其",
    "T45n1864_001:0458b11": "身最勝妙。能令見者生歡喜。昔在無邊大劫",
    "T45n1864_001:0458b12": "海。修治淨戒波羅蜜。故獲淨身遍十方。普",
    "T45n1864_001:0458b13": "滅世間諸重苦。往昔修行忍清淨。信解真實",
    "T45n1864_001:0458b14": "無分別。是故色相皆圓滿。普放光明照十方。",
    "T45n1864_001:0458b15": "往昔勤修多劫海。能轉眾生深重障。故能分",
    "T45n1864_001:0458b16": "身遍十方。悉現菩提樹王下。佛久修行無量",
    "T45n1864_001:0458b17": "劫。禪定大海普清淨。故令見者深歡喜。煩惱",
    "T45n1864_001:0458b18": "障垢悉除滅。如來往昔修諸行。具足般若波",
    "T45n1864_001:0458b19": "羅蜜。是故舒光普照明。剋殄一切愚癡暗。此",
    "T45n1864_001:0458b20": "即由行六度之因具佛果德。又深密經瑜伽",
    "T45n1864_001:0458b21": "論云。世尊如是一切波羅蜜多何果異熟。善",
    "T45n1864_001:0458b22": "男子當知此亦略有六種。一者得大財富。二",
    "T45n1864_001:0458b23": "者往生善趣。三者無怨無壞多諸喜樂。四者",
    "T45n1864_001:0458b24": "為眾生主。五者身無惱害。六者有大宗業。如",
    "T45n1864_001:0458b25": "其次第配其六度。此通因中所得之果。然六",
    "T45n1864_001:0458b26": "度義乃有無量。粗示八門。餘略不說。",
    "T45n1864_001:0458b27": "[0458b27] 上來所明菩提分法四攝六度。並通相修。通",
    "T45n1864_001:0458b28": "相修中。按諸經論。而更廣明四無量等。恐繁",
    "T45n1864_001:0458b29": "且止。",
    "T45n1864_001:0458c01": "[0458c01] 二別修者。且資糧位。三十七種菩提分中。",
    "T45n1864_001:0458c02": "修四念住四正斷及四神足。何以為證。中邊",
    "T45n1864_001:0458c03": "論云。由四神足。心有堪。能順解脫分善根滿",
    "T45n1864_001:0458c04": "已。復應修習五種增上。既云由四解脫分滿。",
    "T45n1864_001:0458c05": "明知神足在資糧位。四念四斷在神足前。是",
    "T45n1864_001:0458c06": "故亦在資糧位也。問此之三四何在先修。答",
    "T45n1864_001:0458c07": "先修念住。次四正斷。後四神足。問何爾耶。答",
    "T45n1864_001:0458c08": "無始來於身等境。作諸染淨差別之相。起於",
    "T45n1864_001:0458c09": "愛憎沈沒苦海。是以創觀身受心法。此之四",
    "T45n1864_001:0458c10": "種以為無相。故中邊云。若諸菩薩於身等境。",
    "T45n1864_001:0458c11": "以無所得行相思惟而修對治。雖觀身等四",
    "T45n1864_001:0458c12": "境無相。未能除障。次修四斷斷所斷障。故中",
    "T45n1864_001:0458c13": "邊云。今為遠離所治障法。及為修集能對治",
    "T45n1864_001:0458c14": "道。於四正斷精勤修習。雖能伏障。未能隨意",
    "T45n1864_001:0458c15": "所欲皆成利樂事等。是故次修四種神足。故",
    "T45n1864_001:0458c16": "中邊云。修四神足。是諸所欲勝事因故。問神",
    "T45n1864_001:0458c17": "通要定方能發起。此位得通。明已有定。何故",
    "T45n1864_001:0458c18": "餘論言資糧位而住外門。外門即是非定攝",
    "T45n1864_001:0458c19": "故。答餘論但言多住外門。不言唯外。故亦有",
    "T45n1864_001:0458c20": "定。散多定少。故言多住外門轉也。",
    "T45n1864_001:0458c21": "[0458c21] 又此地中而亦別修十種法行。故瑜伽云。謂",
    "T45n1864_001:0458c22": "諸菩薩先於勝解行地。依十法行極善修習。",
    "T45n1864_001:0458c23": "即此資糧加行二位名勝解行地。未能證解。",
    "T45n1864_001:0458c24": "但信解故名為勝解。十法行者。准顯揚論云。",
    "T45n1864_001:0458c25": "一者書寫。於菩薩藏。若多若小。尊重恭敬。謂",
    "T45n1864_001:0458c26": "自書寫。若使他書。二者供養。若劣若勝。諸供",
    "T45n1864_001:0458c27": "養具。謂自供養。若將己物令他供養。三者",
    "T45n1864_001:0458c28": "施他。若自書已。由矜愍他而施於彼。四者諦",
    "T45n1864_001:0458c29": "聽。若他闡讀。由宗仰故。五者自讀發淨信解",
    "T45n1864_001:0459a01": "恭敬重心。六者諷誦。從師受已而諷誦之。七",
    "T45n1864_001:0459a02": "者受持。既諷誦已。為堅持故。以廣妙智而溫",
    "T45n1864_001:0459a03": "習之。八者開演。悲愍他故。傳授與彼。隨其廣",
    "T45n1864_001:0459a04": "略而為開演。九者思惟。獨處閑靜。極善研",
    "T45n1864_001:0459a05": "尋。十者修習。如所思惟。修奢摩他毘&#x9262;舍那",
    "T45n1864_001:0459a06": "等。",
    "T45n1864_001:0459a07": "[0459a07] 問此十法行何德須修。答能為聞思修等三",
    "T45n1864_001:0459a08": "慧。作助伴故。故中邊頌云。此助伴應知。即",
    "T45n1864_001:0459a09": "十種法行。又云。由修此十。而得無邊諸功德",
    "T45n1864_001:0459a10": "故。",
    "T45n1864_001:0459a11": "[0459a11] 問於何乘教。行斯十行得無量福。答於大乘",
    "T45n1864_001:0459a12": "教。非餘二乘。故顯揚云。於菩薩藏。中邊亦",
    "T45n1864_001:0459a13": "云。此於大乘有十法行。",
    "T45n1864_001:0459a14": "[0459a14] 何故爾耶。答中邊釋云。一由最勝。二由無盡",
    "T45n1864_001:0459a15": "故。於大乘修福無邊。非二乘也。",
    "T45n1864_001:0459a16": "[0459a16] 問法門一軌適絕躊躇。教轍分岐履。焉不惑。",
    "T45n1864_001:0459a17": "且夫阿含至教擯我法留。般若幽筌無非若",
    "T45n1864_001:0459a18": "幻。華嚴一切心起法性不亡。涅槃四德無為",
    "T45n1864_001:0459a19": "我體照。立有無紛亂。人法交馳使乎弱喪。歸",
    "T45n1864_001:0459a20": "方何路。若存乎法我。外道之藉足依。觸類皆",
    "T45n1864_001:0459a21": "空。日親之典徒習。豈可擿空華為瓔珞。堰焰",
    "T45n1864_001:0459a22": "水為華池者哉。法類於斯。諸何可&#x52B9;。一切靡",
    "T45n1864_001:0459a23": "作。十行徒施。鉾楯斯存。物疑那遣。答法體無",
    "T45n1864_001:0459a24": "異。應感有差。文雖不同。理實何別。良以有情",
    "T45n1864_001:0459a25": "無始執我不無。初折彼迷說我非有。二乘由",
    "T45n1864_001:0459a26": "是計我為無。妄執離心而有實法。復除其病",
    "T45n1864_001:0459a27": "總說為空。如來說空空心外法。有情不悟執",
    "T45n1864_001:0459a28": "一切空。空病既增。理當除遣。故華嚴說三界",
    "T45n1864_001:0459a29": "唯心。涅槃乃陳無為我淨。言心內有。空病因",
    "T45n1864_001:0459b01": "除。說境外無。有疾便盪。既殊外道。誠堪所",
    "T45n1864_001:0459b02": "依。又不全空。十行須習。",
    "T45n1864_001:0459b03": "[0459b03] 問既說皆空。明總非有。若內心有。何曰皆空。",
    "T45n1864_001:0459b04": "故般若說。照見五蘊等皆空故。答密意總說",
    "T45n1864_001:0459b05": "一切為空。至理但言。遍計非有。依他成實識",
    "T45n1864_001:0459b06": "內非無。不說此二亦為非有。問何以為明。答",
    "T45n1864_001:0459b07": "解深密經瑜伽等言。勝義生菩薩白佛言。世",
    "T45n1864_001:0459b08": "尊我常獨在靜處。心生如是尋思。世尊以無",
    "T45n1864_001:0459b09": "量門曾說。諸蘊所有自相。生相滅相。永斷遍",
    "T45n1864_001:0459b10": "知。未生令生。生已堅住。不忘修習增長廣大。",
    "T45n1864_001:0459b11": "世尊復說。一切諸法皆無自性。無生無滅。本",
    "T45n1864_001:0459b12": "來寂靜。自性涅槃。未審世尊依何密意作如",
    "T45n1864_001:0459b13": "是說。世尊答言。勝義生當知。我依三種無自",
    "T45n1864_001:0459b14": "性性。密意說言一切諸法皆無自性。謂相無",
    "T45n1864_001:0459b15": "自性性。生無自性性。勝義無自性性。一謂",
    "T45n1864_001:0459b16": "諸法遍計執相。此由假名安立為相。非由自",
    "T45n1864_001:0459b17": "相安立為相。是故說名相無自性性。意云。遍",
    "T45n1864_001:0459b18": "計無其體相。名相無性。而言相者。依名假立。",
    "T45n1864_001:0459b19": "非是遍計有體相。故方立為相。即以相無自",
    "T45n1864_001:0459b20": "性為初無性。故重言性。餘二准知。二謂諸法",
    "T45n1864_001:0459b21": "依他起相。此由依他緣力故有。非自然有。是",
    "T45n1864_001:0459b22": "故說名生無自性性。意云。依他不以自然之",
    "T45n1864_001:0459b23": "法而生。名生無性。三謂諸法圓成實相。亦名",
    "T45n1864_001:0459b24": "勝義無自性性。法無我性名為勝義。無自性",
    "T45n1864_001:0459b25": "性之所顯故。由此因緣。名為勝義無自性性。",
    "T45n1864_001:0459b26": "意云。真如是無我性。體即勝義。而非無性。然",
    "T45n1864_001:0459b27": "因我法二空所顯。從彼能顯二空為名。亦名",
    "T45n1864_001:0459b28": "無性。又云。我依如是三種無自性性。密意說",
    "T45n1864_001:0459b29": "言一切諸法皆無自性。又云。我依相無自性",
    "T45n1864_001:0459c01": "性。密意說言一切諸法無生滅等。何以故。若",
    "T45n1864_001:0459c02": "法自相都無所有。則無所有生。若無有生。則",
    "T45n1864_001:0459c03": "無滅。若無生滅。乃至於中都無少分所有更",
    "T45n1864_001:0459c04": "可令其般涅槃故。",
    "T45n1864_001:0459c05": "[0459c05] 此中既言。依三無性說諸法無。明知不說成",
    "T45n1864_001:0459c06": "實依他亦為非有。成實依他而體非是三無",
    "T45n1864_001:0459c07": "性故。又一切法若皆是無。如來往昔說彼為",
    "T45n1864_001:0459c08": "無。正當其理。佛今何故稱為密意耶。凡言密",
    "T45n1864_001:0459c09": "意。不盡理故。此即說彼依他等上無遍計。故",
    "T45n1864_001:0459c10": "言無一切。非依他等實總無矣。明知阿含般",
    "T45n1864_001:0459c11": "若經等。隨所化宜覆相談也。生由漸深。堪聞",
    "T45n1864_001:0459c12": "至言。故深密等而談諸法非空非有。方名了",
    "T45n1864_001:0459c13": "教。",
    "T45n1864_001:0459c14": "[0459c14] 問何以知然。答深密經云。勝義生菩薩白佛",
    "T45n1864_001:0459c15": "言。世尊初於一時。在婆羅&#x75C6;斯仙人墮處施",
    "T45n1864_001:0459c16": "鹿林中。唯為發趣聲聞乘者。以四諦相轉正",
    "T45n1864_001:0459c17": "法輪。雖是甚奇甚為希有。一切世間諸天人",
    "T45n1864_001:0459c18": "等先無有能如法轉者。而於彼時所轉法輪",
    "T45n1864_001:0459c19": "有上有容。是未了義。是諸諍論安足處所。世",
    "T45n1864_001:0459c20": "尊在昔第二時中。唯為發趣修大乘者。依一",
    "T45n1864_001:0459c21": "切法皆無自性無生無滅。以隱密相轉正法",
    "T45n1864_001:0459c22": "輪。雖更甚奇甚為希有。而於彼時所轉法輪",
    "T45n1864_001:0459c23": "乃至諍論安足處所。世尊于今第三時中。普",
    "T45n1864_001:0459c24": "為發趣一切乘者。依一切法皆無自性無生",
    "T45n1864_001:0459c25": "無滅本來寂靜自性涅槃無自性性。以顯了",
    "T45n1864_001:0459c26": "相轉正法輪。第一甚奇最為希有。于今世尊",
    "T45n1864_001:0459c27": "所轉法輪無上無容。是真了義。非諸諍論安",
    "T45n1864_001:0459c28": "足處所。今略釋云。婆羅&#x75C6;斯此乃梵音。是河",
    "T45n1864_001:0459c29": "之稱。仙人墮者。昔有一王。將諸婇女在園遊",
    "T45n1864_001:0460a01": "戲。有五百仙。騰空欲度。見已墮落。而失神",
    "T45n1864_001:0460a02": "通。從事為名言仙墮處。施鹿之事如常應悉。",
    "T45n1864_001:0460a03": "初為一乘偏談四諦。法非至極。名有上容。當",
    "T45n1864_001:0460a04": "恐二乘著於空見。但說依他圓成為有。不說",
    "T45n1864_001:0460a05": "遍計而體是無。名為未了。即四諦教。諸部小",
    "T45n1864_001:0460a06": "乘因此互乖。名諍安處。第二時中。為初發趣",
    "T45n1864_001:0460a07": "大乘菩薩。破其有病說大般若。約遍計執明",
    "T45n1864_001:0460a08": "諸法空。恐有病增。不說依他圓成為有。名猶",
    "T45n1864_001:0460a09": "未了。第三時中具辨三性。遍計名無。依他圓",
    "T45n1864_001:0460a10": "成稱之為有。名真了義。更無法過。名無上容。",
    "T45n1864_001:0460a11": "言二性有。當為發趣二乘之人。談遍計空義。",
    "T45n1864_001:0460a12": "當為初發大乘者。具辨三性。即當為彼久學",
    "T45n1864_001:0460a13": "菩薩。由此故云普為發趣一切乘者。大師既",
    "T45n1864_001:0460a14": "自斷唯空有。名不了義。故不可執唯有唯空。",
    "T45n1864_001:0460a15": "以為至極。以斯三性通釋諸經。說有談無。何",
    "T45n1864_001:0460a16": "爽通理。若唯言有。明從成實依他。若總說空。",
    "T45n1864_001:0460a17": "顯依遍計所執。有空雙舉。對三性言。空有俱",
    "T45n1864_001:0460a18": "亡。據絕言義。是以迷心不悟一行。尚不能依。",
    "T45n1864_001:0460a19": "達士通性。十法齊修何咎。",
    "T45n1864_001:0460a20": "[0460a20] 問有情沈浪本因煩惱。此位未伏。尚住外門。",
    "T45n1864_001:0460a21": "云何而能進修勝行。於無上果勤求不退。答",
    "T45n1864_001:0460a22": "攝論第六唯識第九皆云。此位二障雖未伏",
    "T45n1864_001:0460a23": "除修勝行時有三退屈。而能三事練磨其心。",
    "T45n1864_001:0460a24": "於所證修勇猛不退。一聞無上正等菩提廣",
    "T45n1864_001:0460a25": "大深遠。心便退屈。引他已證大菩提者。練磨",
    "T45n1864_001:0460a26": "自心勇猛不退。二聞施等波羅蜜多甚難可",
    "T45n1864_001:0460a27": "修。心便退屈。省己意樂能修施等。練磨自心",
    "T45n1864_001:0460a28": "勇猛不退。三聞謂佛圓滿轉依極難可證。心",
    "T45n1864_001:0460a29": "便退屈。引他&#x9E81;善況己妙因。練磨自心勇猛",
    "T45n1864_001:0460b01": "不退。由此三事練磨其心。堅固熾然修諸勝",
    "T45n1864_001:0460b02": "行。初二意云。彼是丈夫。而能成佛。能行難行",
    "T45n1864_001:0460b03": "所有施等。我亦丈夫。何乃不能修行成佛。第",
    "T45n1864_001:0460b04": "三意者。如世間者修微小善。小善猶感人天",
    "T45n1864_001:0460b05": "大果。我所修行殊勝無邊。何故不能感菩提",
    "T45n1864_001:0460b06": "果。又攝論頌云。無量十方諸有情。念念已證",
    "T45n1864_001:0460b07": "善逝果。彼既丈夫我亦爾。不應自輕而退屈。",
    "T45n1864_001:0460b08": "由此練磨故不退也。",
    "T45n1864_001:0460b09": "[0460b09] 其加行位修五根力。故中邊云。決擇分中。暖",
    "T45n1864_001:0460b10": "頂二種在五根位。忍世第一在五力位。決擇",
    "T45n1864_001:0460b11": "即是加行位也。問先修何者。答先根後力。故",
    "T45n1864_001:0460b12": "中邊云。順解脫分善根滿已。復應修習五種",
    "T45n1864_001:0460b13": "增上。五種增上即五根也。次修五力。即前五",
    "T45n1864_001:0460b14": "根能伏於障。不為障伏。功能轉勝。改立力名。",
    "T45n1864_001:0460b15": "故中邊云。即前所說信等五根有勝勢用。復",
    "T45n1864_001:0460b16": "說為力。謂能伏滅不信障等。亦不為彼所陵",
    "T45n1864_001:0460b17": "雜故。又大集經云。五根五力非體有別。故知",
    "T45n1864_001:0460b18": "約用分為二也。問此五何乃有是次第。答此",
    "T45n1864_001:0460b19": "依因果相引而立。謂若決定信有因果。為得",
    "T45n1864_001:0460b20": "果故發此精進。精進發已便住正念。住正念",
    "T45n1864_001:0460b21": "已心則得定。得定心已能如實知。既如實知",
    "T45n1864_001:0460b22": "無事不辦。故由此義有是次第。暖頂二位而",
    "T45n1864_001:0460b23": "修五根。忍第一法修其五力。引證如前。",
    "T45n1864_001:0460b24": "[0460b24] 又此暖等四位之中修唯識觀。暖頂二位觀",
    "T45n1864_001:0460b25": "所緣境離識皆無。忍世第一印所取境。觀能",
    "T45n1864_001:0460b26": "取心亦非實有。謂自無始[穴/俱]伏昏夜。見林欑",
    "T45n1864_001:0460b27": "聳。疑網交密。匪悟一切皆唯己心。妄執六塵",
    "T45n1864_001:0460b28": "識外他造。因乎溺浪浮沈莫停。往返遊行。下",
    "T45n1864_001:0460b29": "上焉息。由是菩薩依因善友作意資糧。自益",
    "T45n1864_001:0460c01": "益人。修唯識觀。先依暖頂觀無所取。所取者",
    "T45n1864_001:0460c02": "何。謂即名義自性差別。此之四種識外無也。",
    "T45n1864_001:0460c03": "四體者何。答攝大乘論云。此中名者。謂色受",
    "T45n1864_001:0460c04": "等。義者。如名身等所詮表得。蘊界處等。自性",
    "T45n1864_001:0460c05": "者。即是名義二種自體。差別者。即是名義等",
    "T45n1864_001:0460c06": "上謂無常等差別之義。尋思此四唯假非實。",
    "T45n1864_001:0460c07": "似外相轉。實唯在內證知。四種虛妄顯現。依",
    "T45n1864_001:0460c08": "他起攝。了達四種遍計執義皆不可得。此中",
    "T45n1864_001:0460c09": "意云。名義等四攝一切境。境依於識眾緣而",
    "T45n1864_001:0460c10": "生。非有似有。依他起攝。不了此四依識緣生。",
    "T45n1864_001:0460c11": "妄執識外有實自體。其心外法而實無也。名",
    "T45n1864_001:0460c12": "計所執。菩薩觀此觀外名義自性差別悉皆",
    "T45n1864_001:0460c13": "是無。是名觀無所取境也。非是觀於不離識",
    "T45n1864_001:0460c14": "境亦為無也。設爾何失。答成顛倒過。不離",
    "T45n1864_001:0460c15": "識法緣生似有。撥有為無故成顛倒。故楞伽",
    "T45n1864_001:0460c16": "經云。由自心執著。心似外境轉。故我說一切",
    "T45n1864_001:0460c17": "唯有識無餘。又厚嚴經。如愚所分別外境實",
    "T45n1864_001:0460c18": "皆無。習氣擾濁心。故似彼而轉。又大集經言。",
    "T45n1864_001:0460c19": "有為法一切皆以識為種子。又華嚴經云。世",
    "T45n1864_001:0460c20": "間所見法但以心為主。隨解取眾相。顛倒不",
    "T45n1864_001:0460c21": "如實。准此等經。故知識外諸法皆無。若不離",
    "T45n1864_001:0460c22": "識可許似有。問不離識法體既非無。何故稱",
    "T45n1864_001:0460c23": "似。答諸法離言言詮不逮。愚夫妄執。假相當",
    "T45n1864_001:0460c24": "情。不了內心。執為外有。今顯內法似彼妄情。",
    "T45n1864_001:0460c25": "是故稱似。非言似者即稱於法。以法本體而",
    "T45n1864_001:0460c26": "離言故。對彼妄情故稱似也。問雖授聖旨斥",
    "T45n1864_001:0460c27": "境留心。以事詳參。物有乖返。至如天蓋所覆。",
    "T45n1864_001:0460c28": "坤輿所載。川岳萬類卉木千殊。事驗目存。何",
    "T45n1864_001:0460c29": "斷非有。答海樓崇聳。蜃氣虛搆。色境紛雜心",
    "T45n1864_001:0461a01": "相幻起。樓非越蜃。迷者執蜃異樓。境不離心。",
    "T45n1864_001:0461a02": "惑者計境非識。若信境非實。隨心可見不同。",
    "T45n1864_001:0461a03": "執境是真。何乃同觀覿異。是以人瞻淨水。魚",
    "T45n1864_001:0461a04": "矚華堂。天視&#x7460;璃。鬼瞰炎火。其處一也。見四",
    "T45n1864_001:0461a05": "有差。諒可由心否臧渝別。又若層&#x5CEF;巖石中。",
    "T45n1864_001:0461a06": "非遊步之轍。大工威神出入排於坦路。斯謂",
    "T45n1864_001:0461a07": "凡情自礙山擁莫通。聖智融貫石空何隔。山",
    "T45n1864_001:0461a08": "雖是一。通塞兩殊。改轉既自于心。離識明非",
    "T45n1864_001:0461a09": "實有。以斯言矣。存沒照然。何乃臨岐永懷猶",
    "T45n1864_001:0461a10": "豫至理言矣。萬法由心。無有一物而非心也。",
    "T45n1864_001:0461a11": "故華嚴經云。心如工畫師能畫諸世間。五蘊",
    "T45n1864_001:0461a12": "悉緣生。無法而不造。又云。若人知心行普造",
    "T45n1864_001:0461a13": "諸世間。是人則見佛。了佛真實性。此即菩薩",
    "T45n1864_001:0461a14": "居暖頂位觀所取也。暖頂名義如前已辨。問",
    "T45n1864_001:0461a15": "以何等智作斯觀耶。答以四尋思加行之智",
    "T45n1864_001:0461a16": "而作此觀。智體是一。對境分四。四境即前名",
    "T45n1864_001:0461a17": "義自性差別是也。以智推尋。此之四種假有",
    "T45n1864_001:0461a18": "實無。故能推智名四尋思。故攝論云。於加行",
    "T45n1864_001:0461a19": "時。推求行見假有實無。說名尋思。故知尋思",
    "T45n1864_001:0461a20": "即觀四種加行之智。",
    "T45n1864_001:0461a21": "[0461a21] 次依於忍印所取無。觀能取識亦復不有。世",
    "T45n1864_001:0461a22": "第一法雙印能取所取皆無。問何故爾耶。答",
    "T45n1864_001:0461a23": "前四尋思觀所取無未重印可。今重印彼決",
    "T45n1864_001:0461a24": "定是無。故名為忍。又能取心對境而立。境既",
    "T45n1864_001:0461a25": "非實。心焉實歟。亦猶因風浪起風息浪沈。籍",
    "T45n1864_001:0461a26": "境心生。境無心滅。此忍雖亦印能取空。而未",
    "T45n1864_001:0461a27": "雙能印於識境。故世第一而能雙印識境皆",
    "T45n1864_001:0461a28": "空。問外境本空。談無未乖正理。內識因起。不",
    "T45n1864_001:0461a29": "有乃爽中宗。華嚴三界唯心。大集識為法種。",
    "T45n1864_001:0461b01": "准斯聖旨。有義皎然。何得今言同境非有。答",
    "T45n1864_001:0461b02": "依他幻識似有非無。執有實心遍計非有。今",
    "T45n1864_001:0461b03": "觀無彼遍計執心。不說依他識體非有。故唯",
    "T45n1864_001:0461b04": "識云。若執唯識是實有者。亦遍計攝。由斯聖",
    "T45n1864_001:0461b05": "教並不相違。問依他識有即名唯識。內境非",
    "T45n1864_001:0461b06": "無。應名唯境。答依他識有復能變境。境雖內",
    "T45n1864_001:0461b07": "有。不能變識。故言唯識。不名唯境。又境之體",
    "T45n1864_001:0461b08": "通於內外。外無內有。識唯是內。若境言唯。恐",
    "T45n1864_001:0461b09": "濫外境亦是實有。由境有濫。境不言唯。識無",
    "T45n1864_001:0461b10": "斯過。故言唯識。問何智能觀遍計識等為無",
    "T45n1864_001:0461b11": "等耶。答四如實智。此智是前尋思智果。故攝",
    "T45n1864_001:0461b12": "論云。了知假有實無所得決定行智方便果",
    "T45n1864_001:0461b13": "相。名如實智。所言了知假有實無。即尋思",
    "T45n1864_001:0461b14": "也。故知實智是尋思果。問雖觀遍計心境皆",
    "T45n1864_001:0461b15": "空。空此境心修乎無相。復何攝益。答不了內",
    "T45n1864_001:0461b16": "心妄執外境。外境既執。因增貪等。貪等既熾。",
    "T45n1864_001:0461b17": "盲無聖眼。聖眼莫起。不達真理。真理未證。詎",
    "T45n1864_001:0461b18": "亡惑業。惑業猶存。沈溺五趣。五趣不息。豈登",
    "T45n1864_001:0461b19": "極果。了達內心。不執外境。外境不執。便息貪",
    "T45n1864_001:0461b20": "等。貪等息矣故生聖眼。聖眼既生能達真理。",
    "T45n1864_001:0461b21": "真理既證便除惑業。惑業因亡五趣果息。五",
    "T45n1864_001:0461b22": "趣息已便登佛果。有斯勝利故修此觀。深密",
    "T45n1864_001:0461b23": "瑜伽而有頌云。若不了知無相法。雜染相法",
    "T45n1864_001:0461b24": "不能斷。不斷雜染相法故。壞證微妙淨相法。",
    "T45n1864_001:0461b25": "不觀諸行眾過失。放逸過失害眾生。懈怠住",
    "T45n1864_001:0461b26": "法動法中。無有失壞可憐愍。",
    "T45n1864_001:0461b27": "[0461b27] 問此加行位能觀遍計心境皆空。何不此時",
    "T45n1864_001:0461b28": "即證真如。答此位雖觀遍計心境。而猶未能",
    "T45n1864_001:0461b29": "除空有相。由有此相不能證理。要二相亡方",
    "T45n1864_001:0461c01": "達真理。故唯識云。以彼空有二相未除。帶相",
    "T45n1864_001:0461c02": "觀心有所得。故非實安住真唯識理彼相滅",
    "T45n1864_001:0461c03": "已方實安住。",
    "T45n1864_001:0461c04": "[0461c04] 又此位中雙修安立非安立觀。即四諦等名",
    "T45n1864_001:0461c05": "為安立。二空觀等名非安立。此乃略明加行",
    "T45n1864_001:0461c06": "位中別修行相。",
    "T45n1864_001:0461c07": "[0461c07] 其通達位別修相者。修七覺支。故中邊論云。",
    "T45n1864_001:0461c08": "由此覺支位在見道。故見道中修其七覺。七",
    "T45n1864_001:0461c09": "覺名義已如前說。又見道中真相不同。真見",
    "T45n1864_001:0461c10": "道中。或說三心二心剎那。二即無間及以解",
    "T45n1864_001:0461c11": "脫。三謂無間解脫勝進。故唯識云。斷惑證滅",
    "T45n1864_001:0461c12": "期心別故。無間斷或。解脫證滅。相見有三。三",
    "T45n1864_001:0461c13": "心相見。雜集唯識瑜伽等云。初內遣有情假。",
    "T45n1864_001:0461c14": "法緣心生。能除耎品見道所斷煩惱&#x9E81;重。二",
    "T45n1864_001:0461c15": "內遣諸法假。法緣心生。能除中品見道所斷",
    "T45n1864_001:0461c16": "煩惱&#x9E81;重。三遍遣一切有情諸法假。法緣心",
    "T45n1864_001:0461c17": "生。能除一切見道所斷煩惱&#x9E81;重。釋云。先計",
    "T45n1864_001:0461c18": "有情。以之為有。今緣有情。但有內心。似有情",
    "T45n1864_001:0461c19": "現。實無其體。名之為假。能除妄執假有情故。",
    "T45n1864_001:0461c20": "是故名為遣有情假。生空所顯真如之理。名",
    "T45n1864_001:0461c21": "之為法。緣此智生名緣心起。第二觀法。餘同",
    "T45n1864_001:0461c22": "於前。第三雙觀人法二空。餘亦同上。",
    "T45n1864_001:0461c23": "[0461c23] 次十六心相見道者。對法等云。謂於苦諦有",
    "T45n1864_001:0461c24": "四種心。一苦法智忍。謂觀三界苦諦真如。二",
    "T45n1864_001:0461c25": "苦法智。謂忍無間觀前真如。證前所斷煩惱",
    "T45n1864_001:0461c26": "解脫。三苦類智忍。謂智無間無漏慧生。於法",
    "T45n1864_001:0461c27": "忍智各別內證。言後聖法皆是此類。四苦類",
    "T45n1864_001:0461c28": "智。謂此無間無漏智生。審定印可苦類智忍。",
    "T45n1864_001:0461c29": "釋。苦者苦諦。法者。謂是苦諦所起增上教法。",
    "T45n1864_001:0462a01": "智者。謂於方便道中緣苦法智。忍者。謂於苦",
    "T45n1864_001:0462a02": "諦之中所起現證無漏之慧。二苦法智謂忍",
    "T45n1864_001:0462a03": "無間者。次前忍後而起緣如。名無間也。餘可",
    "T45n1864_001:0462a04": "悉矣。苦諦既爾。餘之三諦諦各有四。准苦諦",
    "T45n1864_001:0462a05": "說。又此十六。八觀真如。八觀正智。法忍法智",
    "T45n1864_001:0462a06": "而緣於如。類忍類智而緣於智。",
    "T45n1864_001:0462a07": "[0462a07] 次修習位別修相者。菩提分中修八聖道。中",
    "T45n1864_001:0462a08": "邊論云。於修道中而建立故。又云。一分別支。",
    "T45n1864_001:0462a09": "謂即正見。此雖是世間。而出世間後。得由能",
    "T45n1864_001:0462a10": "分別見道位中自所證故。此意說云。此正見",
    "T45n1864_001:0462a11": "體是後得智。故名世間。非是有漏。名為世間。",
    "T45n1864_001:0462a12": "既言世間。復說分別見道所證。故知修道修",
    "T45n1864_001:0462a13": "八聖道。又修習位十地不同。通而言之。地地",
    "T45n1864_001:0462a14": "皆修十波羅蜜。若依別說十地。如次各修一",
    "T45n1864_001:0462a15": "度。其究竟位眾德明備更無修習。說修何過。",
    "T45n1864_001:0462a16": "答若許更修。不名無學。亦不得言諸佛平等。",
    "T45n1864_001:0462a17": "進趣不息。先後異故。既云無學。復稱平等。明",
    "T45n1864_001:0462a18": "果無習。義無惑矣。故唯識云。此遮佛果圓滿",
    "T45n1864_001:0462a19": "善法無增無減故非能熏。彼若能熏。便非圓",
    "T45n1864_001:0462a20": "滿。前後佛果應有勝劣。言能熏者。即修習義。",
    "T45n1864_001:0462a21": "佛果既不許有能熏。故知佛位即無修習。上",
    "T45n1864_001:0462a22": "來雖有總別不同。合當第二大段之中。明修",
    "T45n1864_001:0462a23": "行訖。",
    "T45n1864_001:0462a24": "[0462a24] 次明斷障。分之為二。初明二障。後辨斷位。初",
    "T45n1864_001:0462a25": "中復四。一釋二障總名。二隨列別釋。三約識",
    "T45n1864_001:0462a26": "分別。四顯俱生分別。言煩惱障者。煩者擾也。",
    "T45n1864_001:0462a27": "惱者亂也。擾亂有情不令出離生死苦海。故",
    "T45n1864_001:0462a28": "名煩惱。障者覆也蔽也。即此煩惱覆蔽涅槃",
    "T45n1864_001:0462a29": "不得解脫。名煩惱障。二所知障者。有漏無漏",
    "T45n1864_001:0462b01": "有為無為一切諸法。是應知境。由障障彼所",
    "T45n1864_001:0462b02": "知之境。礙能緣心。令心於境而不解了。名所",
    "T45n1864_001:0462b03": "知障。據實。二障俱障二果。約別而言。初障涅",
    "T45n1864_001:0462b04": "槃。後障菩提。",
    "T45n1864_001:0462b05": "[0462b05] 二隨列別釋者。先明煩惱。後列所知。煩惱之",
    "T45n1864_001:0462b06": "中初明根本。後彰隨惑。言根本者。總有六種。",
    "T45n1864_001:0462b07": "謂貪嗔癡慢疑惡見。謂此六種是隨煩惱之",
    "T45n1864_001:0462b08": "根本。故得根本名。所言貪者。謂耽著為性。嗔",
    "T45n1864_001:0462b09": "者。損害為性。癡者。於諸理事迷闇為性。慢",
    "T45n1864_001:0462b10": "者。恃己於他高舉為性。疑者於諸諦理猶豫",
    "T45n1864_001:0462b11": "為性。惡見者。於諸諦理顛倒推度染慧為性。",
    "T45n1864_001:0462b12": "性是不善。或復有覆無記所攝。故總名惡。此",
    "T45n1864_001:0462b13": "惡見中差別有五。一薩迦耶見。於五取蘊執",
    "T45n1864_001:0462b14": "我我所。薩迦耶見者梵言。唐云移轉身見。此",
    "T45n1864_001:0462b15": "見執彼五取蘊法為我我所。故亦名為我我",
    "T45n1864_001:0462b16": "所見。二邊執見。謂即於彼隨執斷常。此意",
    "T45n1864_001:0462b17": "說云。我見後起。執彼我見所執之我。為斷為",
    "T45n1864_001:0462b18": "常。故稱邊也。三者邪見。一切倒見。於所知事",
    "T45n1864_001:0462b19": "顛倒而轉。皆名邪見。四見取者。謂於諸見及",
    "T45n1864_001:0462b20": "所依蘊。執為最勝能得清淨。意云。言諸見者。",
    "T45n1864_001:0462b21": "六十二等差別不同。故名為諸。隨自所學二",
    "T45n1864_001:0462b22": "別見。計而此見及見所依五蘊之體。而為最",
    "T45n1864_001:0462b23": "勝能得清淨解脫出離。名為見取。五戒取者。",
    "T45n1864_001:0462b24": "謂於隨順諸見戒禁及所依蘊。執為最勝能",
    "T45n1864_001:0462b25": "得清淨。意云。謂諸外道各依自見而受諸戒。",
    "T45n1864_001:0462b26": "戒因見起。名順見戒。妄執此戒及戒所依五",
    "T45n1864_001:0462b27": "蘊之體。而為最勝能得涅槃清淨之果。故名",
    "T45n1864_001:0462b28": "戒取。後隨煩惱者。而是根本等流品類。復依",
    "T45n1864_001:0462b29": "彼立。故得隨名。故瑜伽云。如是所說諸隨煩",
    "T45n1864_001:0462c01": "惱。當知皆是煩惱品類。隨惑不同有二十種。",
    "T45n1864_001:0462c02": "一忿。依對現前不饒益境憤發為性。二恨。由",
    "T45n1864_001:0462c03": "忿為先。懷惡不捨結怨為性。三覆。於自作罪",
    "T45n1864_001:0462c04": "恐失利譽隱藏為性。四惱。忿恨為先。追觸暴",
    "T45n1864_001:0462c05": "熱佷戾為性。五嫉。殉自名利不耐他榮&#x59AC;忌",
    "T45n1864_001:0462c06": "為性。六慳。耽著財法不能惠捨祕&#x608B;為性。七",
    "T45n1864_001:0462c07": "誑。為獲利譽矯現有德詭詐為性。八諂。為網",
    "T45n1864_001:0462c08": "他故矯設異儀險曲為性。九害。於諸有情心",
    "T45n1864_001:0462c09": "無悲愍損惱為性。十憍。於自盛事深生染著",
    "T45n1864_001:0462c10": "醉傲為性。十一無慚。不顧自法輕拒賢善為",
    "T45n1864_001:0462c11": "性。十二無愧。不顧世間崇重暴惡為性。十三",
    "T45n1864_001:0462c12": "掉舉。令心於境不寂靜為性。十四惛沈。令心",
    "T45n1864_001:0462c13": "於境無堪任為性。十五不信。於實德能不忍",
    "T45n1864_001:0462c14": "樂欲心穢為性。十六懈怠。於善惡品修斷事",
    "T45n1864_001:0462c15": "中懶惰為性。十七放逸。於染淨品不能防修",
    "T45n1864_001:0462c16": "縱蕩為性。十八失念。於諸所緣不能明記為",
    "T45n1864_001:0462c17": "性。十九散亂。於諸所緣令心流蕩為性。二十",
    "T45n1864_001:0462c18": "不正知。於所觀境謬解為性。次所知障根本",
    "T45n1864_001:0462c19": "亦六。隨有二十。與煩惱同。何故如是。答煩惱",
    "T45n1864_001:0462c20": "依於所知障立。能依所依故數等也。故唯識",
    "T45n1864_001:0462c21": "云。所知障者。隨其所應或多或小。如煩惱說。",
    "T45n1864_001:0462c22": "如此准知數同煩惱。更不別列。",
    "T45n1864_001:0462c23": "[0462c23] 三約識分別者。問此等煩惱八識之內何識",
    "T45n1864_001:0462c24": "相應。答且根本十准唯識云。第八藏識全不",
    "T45n1864_001:0462c25": "相應。第七末那有四俱起。謂貪癡慢及我見。",
    "T45n1864_001:0462c26": "第六意識十皆相應。眼等五識但有三種。謂",
    "T45n1864_001:0462c27": "貪瞋癡。問何所以耶。答第八唯是無記性攝。",
    "T45n1864_001:0462c28": "煩惱染污。性既不同故不俱也。第七相續恒",
    "T45n1864_001:0462c29": "內執我愛所執我。故得有貪。實非其我。迷無",
    "T45n1864_001:0463a01": "我理。故有無明。特所執我令心高舉。故得有",
    "T45n1864_001:0463a02": "慢。於非我法妄計為我。故有我見。何故無餘。",
    "T45n1864_001:0463a03": "答由愛我故不得起瞋。我見決定不得起疑。",
    "T45n1864_001:0463a04": "有我見故故無餘邊見。以此五見體皆是慧。",
    "T45n1864_001:0463a05": "不可一心多慧並起。所以第七但四惑俱。第",
    "T45n1864_001:0463a06": "六意識遍通三性。緣內外境有勝功力。故得",
    "T45n1864_001:0463a07": "具十。眼等五識不能稱量故無有慢。無分別",
    "T45n1864_001:0463a08": "故不得有疑。不起執故故無五見。隨煩惱者。",
    "T45n1864_001:0463a09": "此唯染故非第八俱。第七識中唯有大八。謂",
    "T45n1864_001:0463a10": "掉舉。惛沈。不信。懈怠。放逸。失念。散亂。不正",
    "T45n1864_001:0463a11": "知。第六意識容一切俱。五識得與無慚無愧",
    "T45n1864_001:0463a12": "掉舉等八十種相應。問何所以耶。答第八第",
    "T45n1864_001:0463a13": "六義同前釋。以掉舉等八遍諸染心。第七是",
    "T45n1864_001:0463a14": "染故得八俱。五識有染亦得有八。無慚無愧",
    "T45n1864_001:0463a15": "遍不善心。眼等五識得有不善。故得相應。次",
    "T45n1864_001:0463a16": "所知障者。數之多少諸識相應亦同煩惱。故",
    "T45n1864_001:0463a17": "唯識云。七轉識內。隨其所應。或多或少。如煩",
    "T45n1864_001:0463a18": "惱說。論既例同。故今不說。",
    "T45n1864_001:0463a19": "[0463a19] 四顯俱生分別者。若是煩惱不因邪教及邪",
    "T45n1864_001:0463a20": "分別邪師等力。自任運起。此等之類名曰俱",
    "T45n1864_001:0463a21": "生。若要惡友及邪分別邪教等力方得生者。",
    "T45n1864_001:0463a22": "名為分別。其根本惑十種之中。貪瞋慢癡身",
    "T45n1864_001:0463a23": "見邊見。此之六種而通俱生及以分別。若疑",
    "T45n1864_001:0463a24": "邪見見取戒取。此之四種唯分別起。而由惡",
    "T45n1864_001:0463a25": "友或邪教力自審思察方得生故。其隨煩惱",
    "T45n1864_001:0463a26": "既依根本煩惱而生。若依根本俱生起者。即",
    "T45n1864_001:0463a27": "二十種能依隨惑皆名俱生。若依根本分別",
    "T45n1864_001:0463a28": "惑起。能依隨惑皆名分別。故唯識云。二十",
    "T45n1864_001:0463a29": "皆通俱生分別。隨二煩惱勢力起故。其所知",
    "T45n1864_001:0463b01": "障亦有根本及是隨者。俱生分別亦同煩惱。",
    "T45n1864_001:0463b02": "故不別言。四段不同。總是第一辨其障也。",
    "T45n1864_001:0463b03": "[0463b03] 後明斷位者。然斷煩惱總有二種。一斷種子。",
    "T45n1864_001:0463b04": "令永無餘。二但折伏。令種力衰不生現惑。若",
    "T45n1864_001:0463b05": "斷其種。唯無漏智。若令力衰。有漏無漏二智",
    "T45n1864_001:0463b06": "皆得。且資糧位頓悟菩薩無漏之智未起現",
    "T45n1864_001:0463b07": "行。一向不能斷其二障。雖有四力信唯識理。",
    "T45n1864_001:0463b08": "然亦未能伏於二障。故唯識云。此位未證唯",
    "T45n1864_001:0463b09": "識真如。明知未得無漏之智。又云。此位菩薩",
    "T45n1864_001:0463b10": "依因善友作意資糧四勝力故。於唯識義雖",
    "T45n1864_001:0463b11": "深信解。而未能了能所取空。故於二取所引",
    "T45n1864_001:0463b12": "隨眠。猶未有能伏滅功力。令彼不起二取現",
    "T45n1864_001:0463b13": "行。言二取者。即是煩惱所知二障。即二障",
    "T45n1864_001:0463b14": "種名為隨眠。以此種子隨遂有情三界流轉。",
    "T45n1864_001:0463b15": "名之為隨。恒常處在第八識內故。名為眠。問",
    "T45n1864_001:0463b16": "若言此位不伏二障。略而言之。且違三教。一",
    "T45n1864_001:0463b17": "者唯識自成。何須彼論復云。菩薩住此資糧",
    "T45n1864_001:0463b18": "位中。二&#x9E81;現行雖有伏者。二違華嚴。解十住",
    "T45n1864_001:0463b19": "位菩薩頌云。能滅諸煩惱。永盡無有餘。十住",
    "T45n1864_001:0463b20": "即是資糧位攝。三違中邊。彼論亦云。今為遠",
    "T45n1864_001:0463b21": "離所治障法。及為修集能對治道。於四正斷",
    "T45n1864_001:0463b22": "精勤修習。別修四斷在資糧位。准此三文。皆",
    "T45n1864_001:0463b23": "伏斷惑。何故第九乃云未伏。答障有俱生分",
    "T45n1864_001:0463b24": "別不同。其俱生者。此位之中全未能伏。分別",
    "T45n1864_001:0463b25": "起者。有伏不伏。若自思惟而所起者。此位能",
    "T45n1864_001:0463b26": "伏。若因邪師邪教起者。即未能伏。或復翻此",
    "T45n1864_001:0463b27": "初言未伏。約彼俱生及邪教等所起者說。後",
    "T45n1864_001:0463b28": "說伏者。約自力等分別起者。中邊論義准亦",
    "T45n1864_001:0463b29": "同之。會華嚴經而有二義。一依自等分別起",
    "T45n1864_001:0463c01": "者。此位全伏名為永盡。二據佛法功力可能",
    "T45n1864_001:0463c02": "永滅煩惱。非言此位即已盡訖。若一切惑此",
    "T45n1864_001:0463c03": "位實除。何不此時即成正覺。後過十地方得",
    "T45n1864_001:0463c04": "佛耶。故對望別。諸教無違。其加行位已經資",
    "T45n1864_001:0463c05": "糧。備修福智練磨心。已有勝功力。欲入見道",
    "T45n1864_001:0463c06": "而能伏除分別二障。二障俱生猶未全伏。俱",
    "T45n1864_001:0463c07": "生分別二種種子並全未斷。以未證得真無",
    "T45n1864_001:0463c08": "漏故。有漏觀心有所得故。有分別故。未全伏",
    "T45n1864_001:0463c09": "除。未全能滅。此前二位並以加行有漏之智",
    "T45n1864_001:0463c10": "而能伏惑。問此有漏智以何等力而能伏耶。",
    "T45n1864_001:0463c11": "答如瑜伽云。以修三種對治力故。能伏煩惱。",
    "T45n1864_001:0463c12": "一了知煩惱自性過患。知能發業能招現後",
    "T45n1864_001:0463c13": "二世苦惱。二思惟對治所緣境相。學觀二空",
    "T45n1864_001:0463c14": "所顯真如。三以勝善品慈心相續。修六度等。",
    "T45n1864_001:0463c15": "以資於心。當知此是永斷正見前行之道。",
    "T45n1864_001:0463c16": "[0463c16] 次通達位者。真相不同。其真見道而能斷彼",
    "T45n1864_001:0463c17": "三界分別煩惱所知二障種盡。得入初地。斷",
    "T45n1864_001:0463c18": "行相者。對法論云。問從何而得斷耶。答不從",
    "T45n1864_001:0463c19": "過去。已滅故。不從未來。未生故。不從現在。",
    "T45n1864_001:0463c20": "道不俱故。然從諸煩惱&#x9E81;重而得名斷。為斷",
    "T45n1864_001:0463c21": "如是如是品&#x9E81;重。起如是如是品對治。若此",
    "T45n1864_001:0463c22": "品對治生。即此品&#x9E81;重滅。平等平等猶如世",
    "T45n1864_001:0463c23": "間明生闇滅。由此品離繫故。令未來煩惱住",
    "T45n1864_001:0463c24": "不生法中。是名為斷。今逐難釋。所斷&#x9E81;重及",
    "T45n1864_001:0463c25": "能治道而皆非一。重云如是。能治正生。所",
    "T45n1864_001:0463c26": "治正滅。生同滅時。是一平等。滅同生時。復一",
    "T45n1864_001:0463c27": "平等。是以重言平等平等。總意不說斷三世",
    "T45n1864_001:0463c28": "也。又瑜伽論。初約遮門。不斷三世。同於對",
    "T45n1864_001:0463c29": "法。後約詮言。容斷三世。即彼論云。正見相應",
    "T45n1864_001:0464a01": "能對治心。於現在世無有隨眠。於過去世亦",
    "T45n1864_001:0464a02": "無隨眠。此剎那後離隨眠心。在未來世亦無",
    "T45n1864_001:0464a03": "隨眠。後此已後於已轉依已斷隨眠。身相續",
    "T45n1864_001:0464a04": "中所有後得世間所攝。善無記心去來。今位",
    "T45n1864_001:0464a05": "皆離隨眠。是故三世皆得說斷。此意說云。就",
    "T45n1864_001:0464a06": "於一身前後相續修聖道力。令本識等三時",
    "T45n1864_001:0464a07": "皆得離隨眠。故名斷三世。問其真見道但唯",
    "T45n1864_001:0464a08": "一心。何故對法於能治道重言如是。答據彼",
    "T45n1864_001:0464a09": "三心見道者說。或可見修治道合言。故瑜伽",
    "T45n1864_001:0464a10": "云。諸修行者斷煩惱等。明通一切斷煩惱說。",
    "T45n1864_001:0464a11": "不唯見道。二相見道亦分為二。初三心相見",
    "T45n1864_001:0464a12": "所斷之惑。謂軟品等所有&#x9E81;重。名如上列。問",
    "T45n1864_001:0464a13": "何品煩惱名軟品等。釋。上品煩惱名為軟品。",
    "T45n1864_001:0464a14": "上品法障名為中品。二障下品總名第三。問",
    "T45n1864_001:0464a15": "初之二障是上品者。何言軟中。答以能斷道",
    "T45n1864_001:0464a16": "是下中故。障從其智。名軟中等。問准此二障。",
    "T45n1864_001:0464a17": "但分上下。何乃不立第二中品。答中品不定。",
    "T45n1864_001:0464a18": "或屬上下。故不別開。上下不爾。故不相攝。即",
    "T45n1864_001:0464a19": "如經中而但說有根上下力。不說中力。斯意",
    "T45n1864_001:0464a20": "亦爾。",
    "T45n1864_001:0464a21": "[0464a21] 後十六心所斷惑者。此亦二種。謂能所取及",
    "T45n1864_001:0464a22": "上下諦二種不同。然所斷惑數同無異。今者",
    "T45n1864_001:0464a23": "但依能所取觀。對法等云。謂苦諦下有四種",
    "T45n1864_001:0464a24": "心。一苦法智忍。謂觀三界苦諦真如。正斷三",
    "T45n1864_001:0464a25": "界見苦所斷二十八種分別隨眠。釋。欲界苦",
    "T45n1864_001:0464a26": "諦具十煩惱。謂根本十上之二界苦諦各九。",
    "T45n1864_001:0464a27": "上無瞋故。所以三界但二十八。三界苦諦既",
    "T45n1864_001:0464a28": "爾。集滅道三三界合言。一一皆有二十八也。",
    "T45n1864_001:0464a29": "都計四諦。百一十二分別煩惱。是相見除。問",
    "T45n1864_001:0464b01": "真見道中斷分別盡。更何得有分別煩惱言",
    "T45n1864_001:0464b02": "相斷耶。答理實相見不斷煩惱。擬宜於真假",
    "T45n1864_001:0464b03": "說斷也。問何故上界而無瞋耶。答瞋唯不善。",
    "T45n1864_001:0464b04": "上二界中由定力故無有不善。",
    "T45n1864_001:0464b05": "[0464b05] 次修習位。初總後別。且總斷者。俱生煩惱。七",
    "T45n1864_001:0464b06": "地以前諸識中者猶得現起。八地以上而能",
    "T45n1864_001:0464b07": "折伏畢竟不行。十地滿已金剛喻定現在前",
    "T45n1864_001:0464b08": "時。一剎那中三界所有俱生煩惱一時斷盡。",
    "T45n1864_001:0464b09": "得成正覺。其所知障。十地之中地地漸斷。至",
    "T45n1864_001:0464b10": "金剛定而方斷盡。前六識中所知之障。八地",
    "T45n1864_001:0464b11": "已去永不現行。由第六識純無漏故。前之五",
    "T45n1864_001:0464b12": "識雖非無漏。由能引識是無漏故。無漏勢伏。",
    "T45n1864_001:0464b13": "故眼等識亦無其障。其第七識八地已去亦",
    "T45n1864_001:0464b14": "得容起。以第六識入生空時。其第七識即是",
    "T45n1864_001:0464b15": "有漏故。障得起。若入法觀。其第七識即平等",
    "T45n1864_001:0464b16": "智。故不俱起。問十地菩薩何不斷彼煩惱障",
    "T45n1864_001:0464b17": "種而但伏耶。又七地前總伏不起。有是能不。",
    "T45n1864_001:0464b18": "答以煩惱障不障十地。所以不除。由礙涅槃。",
    "T45n1864_001:0464b19": "金剛永捨。又菩薩力初地即能然欲濟生。故",
    "T45n1864_001:0464b20": "留不去。七地猶起。故唯識云。其煩惱障。初地",
    "T45n1864_001:0464b21": "以上能頓伏盡。令永不行。如阿羅漢。由故",
    "T45n1864_001:0464b22": "意力。前七地中。雖暫現起。而不為失。又攝論",
    "T45n1864_001:0464b23": "云。留惑至惑盡。證佛一切智。准此等文。但故",
    "T45n1864_001:0464b24": "意留非不能伏。問七地菩薩既許起惑。應為",
    "T45n1864_001:0464b25": "染失。答雖起煩惱。無染無失。何以為明。答瑜",
    "T45n1864_001:0464b26": "伽七十八深密等云。是諸菩薩於初地中。定",
    "T45n1864_001:0464b27": "於一切諸法法界已善通達。由此因緣。菩薩",
    "T45n1864_001:0464b28": "要知方起煩惱。非為不知。是故說名無染污",
    "T45n1864_001:0464b29": "相。又云。於自身中不能生苦。故無過失。菩薩",
    "T45n1864_001:0464c01": "生起如是煩惱。於有情界能斷苦因。是故彼",
    "T45n1864_001:0464c02": "有無量功德。又云。今諸菩薩生起煩惱。尚勝",
    "T45n1864_001:0464c03": "一切有情聲聞獨覺善根等。准此等教。雖起",
    "T45n1864_001:0464c04": "煩惱。無染失也。",
    "T45n1864_001:0464c05": "[0464c05] 次別斷者。煩惱障體十地不斷更無差異。其",
    "T45n1864_001:0464c06": "所知障准瑜伽論深密經等。有十重障。十地",
    "T45n1864_001:0464c07": "之中地地別斷。能證十如。今略言之。一異生",
    "T45n1864_001:0464c08": "性障。由此能礙三乘聖性。故立障名。得入初",
    "T45n1864_001:0464c09": "地方斷斯障。問異生性障依於分別煩惱所",
    "T45n1864_001:0464c10": "知二障種立。二障既是見道即除。明異生性",
    "T45n1864_001:0464c11": "亦隨彼斷。何故今言初地方除。答異生性障",
    "T45n1864_001:0464c12": "雖見道除。然此見道而是初地初心所攝。今",
    "T45n1864_001:0464c13": "明十地斷於十障。隱見不論。言初地斷。故亦",
    "T45n1864_001:0464c14": "無失。問此障亦依煩惱障立。斷異生性。煩惱",
    "T45n1864_001:0464c15": "亦除。如何但說十障皆依所知障立。十地不",
    "T45n1864_001:0464c16": "斷煩惱障耶。答此異生性雖依二障初地並",
    "T45n1864_001:0464c17": "除。然大乘意取所知障名異生性。又二乘人",
    "T45n1864_001:0464c18": "亦斷煩惱。令顯異彼。但說所知。餘之九障",
    "T45n1864_001:0464c19": "實唯依彼所知障立。問俱生所知初地斷不。",
    "T45n1864_001:0464c20": "答實亦能斷。論等且說最初斷者。言斷異生。",
    "T45n1864_001:0464c21": "理實初地住出心等亦能斷彼俱生障也。二邪",
    "T45n1864_001:0464c22": "行障。而行有虧。三業違犯。故名邪行。此能礙",
    "T45n1864_001:0464c23": "彼清淨禁戒。名之為障。是所知障俱生一分。",
    "T45n1864_001:0464c24": "入二地時而能永斷。下諸地中所斷之障一",
    "T45n1864_001:0464c25": "一皆是所知障中俱生一分。三闇鈍障。能令",
    "T45n1864_001:0464c26": "三慧所習之法而有妄失。故名闇鈍。復能礙",
    "T45n1864_001:0464c27": "彼勝定總持及勝定等所發三慧。名之為障。",
    "T45n1864_001:0464c28": "入三地時而便能捨。四微細煩惱現行障。最",
    "T45n1864_001:0464c29": "下品故。不作意緣。遠隨現行。故名微細。此能",
    "T45n1864_001:0465a01": "礙彼菩提分法故立障名。是第六識所知障",
    "T45n1864_001:0465a02": "中身見等也。由此身見昔時多共煩惱身見",
    "T45n1864_001:0465a03": "任運而生故。今此見立煩惱名。實非煩惱。入",
    "T45n1864_001:0465a04": "四地時即能除此。五於下乘般涅槃障。二乘",
    "T45n1864_001:0465a05": "名下。菩薩同彼樂涅槃樂厭生死苦。故名下",
    "T45n1864_001:0465a06": "乘般涅槃也。由此能礙生死涅槃無差別道",
    "T45n1864_001:0465a07": "故名為障。入五地時方能除也。六&#x9E81;相現行",
    "T45n1864_001:0465a08": "障。執滅道二。以之為淨。苦集為染。執此二心",
    "T45n1864_001:0465a09": "&#x9E81;於後地而起未息。名&#x9E81;現行。由此能礙無",
    "T45n1864_001:0465a10": "染淨道。乃名為障。入六地時即能除滅。七細",
    "T45n1864_001:0465a11": "相現行障。觀十二緣。而尚見有微細生滅。細",
    "T45n1864_001:0465a12": "生滅相而未能息。名細現行。由此能礙第七",
    "T45n1864_001:0465a13": "地中妙無相道。故名為障。入七地時乃得除",
    "T45n1864_001:0465a14": "矣。八無相中作加行障。生滅等相皆不當情。",
    "T45n1864_001:0465a15": "名為無相。無相之智未能自在任運而行。然",
    "T45n1864_001:0465a16": "以加行方乃得起。名作加行。由此加行礙於",
    "T45n1864_001:0465a17": "八地無功用道。故得障名。入八地已即能永",
    "T45n1864_001:0465a18": "滅。九利他中不欲行障。能濟有情離苦得樂。",
    "T45n1864_001:0465a19": "名為利他。今求己利。不樂導人。名利他中不",
    "T45n1864_001:0465a20": "欲行也。由是能礙九地之中四無礙解。故名",
    "T45n1864_001:0465a21": "為障。入九地已方得除滅。十於諸法中未得",
    "T45n1864_001:0465a22": "自在障。諸定總持神通事業諸功德等。並名",
    "T45n1864_001:0465a23": "為法。此法非一故名為諸。於此法中未能專",
    "T45n1864_001:0465a24": "擅。名未自在。由斯能礙十地之中大法智等。",
    "T45n1864_001:0465a25": "故稱為障。入十地已方能除盡。以上雖有多",
    "T45n1864_001:0465a26": "門不同。總當第一辨因位訖。",
    "T45n1864_001:0465a27": "[0465a27] 第二大門明所得果。初明其障。後顯得果。第",
    "T45n1864_001:0465a28": "十地中諸功德法雖得自在。而有餘障。未名",
    "T45n1864_001:0465a29": "最極。謂有俱生微所知障。及有任運煩惱種",
    "T45n1864_001:0465b01": "子。障於佛地。故此十地不名為佛。金剛喻定",
    "T45n1864_001:0465b02": "現在前時。彼皆頓斷入如來地。後顯得果。問",
    "T45n1864_001:0465b03": "三祇時滿萬行德備嘉因畢矣。勝果如何。答",
    "T45n1864_001:0465b04": "彼大菩提圓寂二法。是所得果。故集論云。頓",
    "T45n1864_001:0465b05": "斷煩惱及所知障。成阿羅漢及成如來。證大",
    "T45n1864_001:0465b06": "涅槃及大菩提。是其果也。如來羅漢依菩提",
    "T45n1864_001:0465b07": "等義別說也。非別有體。今涅槃等分之為二。",
    "T45n1864_001:0465b08": "先明涅槃。後辨菩提。涅槃之義義類甚多。今",
    "T45n1864_001:0465b09": "者但依佛所得者。分之為二。一依唯識辨其",
    "T45n1864_001:0465b10": "四種。二據涅槃明其三事。言四種者。一本來",
    "T45n1864_001:0465b11": "自性清淨涅槃。謂一切法相真如理。雖有客",
    "T45n1864_001:0465b12": "染。而本性淨。具無數量微妙功德。無生無滅。",
    "T45n1864_001:0465b13": "湛若虛空。一切有情平等共有。與一切法不",
    "T45n1864_001:0465b14": "一不異。離一切相一切分別。尋思路絕名言",
    "T45n1864_001:0465b15": "道斷。唯真聖者自內所證。其性本寂。故名涅",
    "T45n1864_001:0465b16": "槃。釋。自體本來而非雜染。雖與容塵煩惱為",
    "T45n1864_001:0465b17": "依。而不被染。故名本淨。此體即是七真如",
    "T45n1864_001:0465b18": "中實相真如。故名相如。諸法無常。涅槃是常。",
    "T45n1864_001:0465b19": "故與諸法不得名一。復是諸法真實性。故不",
    "T45n1864_001:0465b20": "得名異。異應非是諸法之性。如色異聲色非",
    "T45n1864_001:0465b21": "聲性。其性本寂。顯涅槃名。圓滿寂靜是涅槃",
    "T45n1864_001:0465b22": "義。二有餘依涅槃。謂即真如出煩惱障。雖有",
    "T45n1864_001:0465b23": "微苦所依未滅。而障永寂。故名涅槃。釋。所依",
    "T45n1864_001:0465b24": "身在名有餘依。餘依之中煩惱皆盡所顯真",
    "T45n1864_001:0465b25": "理名有餘依。而言雖有微苦依者。異熟有漏",
    "T45n1864_001:0465b26": "苦果之身名微苦也。此據二乘有餘涅槃。不",
    "T45n1864_001:0465b27": "約佛說。如來有漏悉皆總盡。何得有苦。三無",
    "T45n1864_001:0465b28": "餘依涅槃。謂即真如出生死苦。煩惱既盡。餘",
    "T45n1864_001:0465b29": "依亦滅眾苦永寂。故名涅槃。四無住處涅槃。",
    "T45n1864_001:0465c01": "謂即真如出所知障。大悲般若常所輔翼。由",
    "T45n1864_001:0465c02": "斯不住生死涅槃。利樂有情。窮未來際。用而",
    "T45n1864_001:0465c03": "常寂。故名涅槃。釋。出所知障得大悲般若。不",
    "T45n1864_001:0465c04": "同二乘樂住涅槃。不同凡夫樂於生死。二皆",
    "T45n1864_001:0465c05": "不住故名無住。然其四種體一真如。約義分",
    "T45n1864_001:0465c06": "也。今者佛果四義皆具。問如來有漏苦依身",
    "T45n1864_001:0465c07": "盡。如何得說具有四耶。答苦惑依盡說無餘",
    "T45n1864_001:0465c08": "依。非苦依在說有餘依。是故世尊可言具四。",
    "T45n1864_001:0465c09": "無漏五蘊名非苦依。次明三事入涅槃者。准",
    "T45n1864_001:0465c10": "涅槃經。祕密之藏猶如伊字三點。若並即不",
    "T45n1864_001:0465c11": "成伊。縱亦不成。如摩醯首羅面上三目。乃得",
    "T45n1864_001:0465c12": "成伊。三點若別亦不得成。我亦如是。解脫",
    "T45n1864_001:0465c13": "之法亦非涅槃。如來之身亦非涅槃。摩訶般",
    "T45n1864_001:0465c14": "若亦非涅槃。三法各異亦非涅槃。我今安住",
    "T45n1864_001:0465c15": "如是三法。為眾生故名入涅槃。如世伊字。釋。",
    "T45n1864_001:0465c16": "能證生法二空之智名為般若。所證生法二",
    "T45n1864_001:0465c17": "空真如名如來身。由智證理。離諸障染。不為",
    "T45n1864_001:0465c18": "染縛。名為解脫。言伊字者。據西方說。彼國伊",
    "T45n1864_001:0465c19": "字兩點在上。一點居下。下點喻理。是所依故。",
    "T45n1864_001:0465c20": "上二喻於般若解脫。依理起故。何故別三不",
    "T45n1864_001:0465c21": "成涅槃。答言涅槃者。是圓寂義。若唯般若。真",
    "T45n1864_001:0465c22": "如未證障未解脫。何名圓寂。若唯真理。能證",
    "T45n1864_001:0465c23": "智無煩惱不斷。亦何名寂。若唯解脫。解脫體",
    "T45n1864_001:0465c24": "假。理智俱無。誰名圓寂。是故三別不名涅槃。",
    "T45n1864_001:0465c25": "此言總意要非即異。三法俱時方名為入大",
    "T45n1864_001:0465c26": "涅槃也。智是有為。理即無為。理智是實。解脫",
    "T45n1864_001:0465c27": "是假。故非即一。有為無為假實異故。智為能",
    "T45n1864_001:0465c28": "證。理是所證。解脫離縛。故不得異。若別異",
    "T45n1864_001:0465c29": "者。智證於誰名為能證。理等准此。故知三事",
    "T45n1864_001:0466a01": "不得條然而別異也。如是方名入大涅槃。涅",
    "T45n1864_001:0466a02": "槃之義其事寔多。恐文繁廣故不具盡。",
    "T45n1864_001:0466a03": "[0466a03] 次辨菩提。分之為二。初明菩提。後身相攝。菩",
    "T45n1864_001:0466a04": "提種子有自無始。但為二障之所覆蔽。令不",
    "T45n1864_001:0466a05": "得起。三祇伏斷。十地修習。至金剛位二障都",
    "T45n1864_001:0466a06": "盡。智從種生。名得菩提。即此菩提相應心品",
    "T45n1864_001:0466a07": "總有四種。故佛地論等云。一大圓鏡智相應",
    "T45n1864_001:0466a08": "心品。謂此心品離諸分別。所緣行相微細難",
    "T45n1864_001:0466a09": "知。不忘不愚。一切境相離諸雜染。純淨圓德。",
    "T45n1864_001:0466a10": "無間無斷窮未來際。如大圓鏡現眾色像。釋。",
    "T45n1864_001:0466a11": "與智俱時。心所非一。總名心品。我法等執及",
    "T45n1864_001:0466a12": "能所取。此等皆無名離分別。能緣所緣俱不",
    "T45n1864_001:0466a13": "可側。故名微細。而於其境不迷不暗。故名",
    "T45n1864_001:0466a14": "不愚。一切現前而不忘失。名為不忘。有漏永",
    "T45n1864_001:0466a15": "盡名為離染。無雜稱純。離過名淨。淨德備矣。",
    "T45n1864_001:0466a16": "故得圓名。於一切處能現身土。名為無間。長",
    "T45n1864_001:0466a17": "時相續現而不息。故稱無斷。如大明鏡眾像",
    "T45n1864_001:0466a18": "託起。今依此智身土影生。法待喻明。故稱圓",
    "T45n1864_001:0466a19": "鏡。二平等性智相應心品。謂此心品觀一切",
    "T45n1864_001:0466a20": "法自他有情悉皆平等。大慈悲等恒共相應。",
    "T45n1864_001:0466a21": "一味相續窮未來際。釋。真如理性名為平等。",
    "T45n1864_001:0466a22": "智緣此理名平等智。又昔凡位由執有我。自",
    "T45n1864_001:0466a23": "他不平。今我執亡觀自他等。故名平等。以無",
    "T45n1864_001:0466a24": "轉易稱為一味。起無間斷故云相續。三妙觀",
    "T45n1864_001:0466a25": "察智相應心品。謂此心品善觀諸法自相共",
    "T45n1864_001:0466a26": "相。無礙而轉。攝觀無量總持定門及所發生",
    "T45n1864_001:0466a27": "功德珍寶。於大乘會能現無邊作用差別。皆",
    "T45n1864_001:0466a28": "得自在。雨大寶雨。斷一切疑。令諸有情皆獲",
    "T45n1864_001:0466a29": "利樂。釋。神用莫方。稱之為妙。遍緣諸境名為",
    "T45n1864_001:0466b01": "觀察。六度等法名為珍寶。因定而起故稱發",
    "T45n1864_001:0466b02": "生。四成所作智相應心品。謂此心品為欲利",
    "T45n1864_001:0466b03": "樂諸有情故。普於十方示現種種變化三業。",
    "T45n1864_001:0466b04": "成本願力所應作事。釋。三業化等是所作事。",
    "T45n1864_001:0466b05": "智能成彼名成所作。",
    "T45n1864_001:0466b06": "[0466b06] 問此之四智為體即識。為不爾耶。答如次與",
    "T45n1864_001:0466b07": "彼第八七六前五識而相應故。非體即識。王",
    "T45n1864_001:0466b08": "臣異故。識為其王。智是所故。問何故佛地莊",
    "T45n1864_001:0466b09": "嚴攝論等中並云轉彼八識得四智耶。答唯",
    "T45n1864_001:0466b10": "識論中而有兩釋。一智雖非識。而依識轉。識",
    "T45n1864_001:0466b11": "為主故。說轉識得。二若有漏位智劣識強。無",
    "T45n1864_001:0466b12": "漏位中智強識劣。為勸有情依智捨識故。說",
    "T45n1864_001:0466b13": "轉八識而得四智。理實非以識為智也。問無",
    "T45n1864_001:0466b14": "漏智強。復何須識。又以何明佛果有識。答凡",
    "T45n1864_001:0466b15": "言心所必依心王。若無其識。智依何立。又",
    "T45n1864_001:0466b16": "准如來功德莊嚴經云。如來無垢識是淨無",
    "T45n1864_001:0466b17": "漏界。解脫一切障。圓鏡智相應。准此經文。豈",
    "T45n1864_001:0466b18": "佛無識。問此之四智幾通因果。及唯果耶。答",
    "T45n1864_001:0466b19": "圓鏡成事成佛方得。妙觀平等初地等中而",
    "T45n1864_001:0466b20": "即分得。佛果圓滿。問品猶品類。四智言品。品",
    "T45n1864_001:0466b21": "類幾何。答一一各定有二十二。二十二者。謂",
    "T45n1864_001:0466b22": "遍行五。別境亦五。善有十一。并一心王成二",
    "T45n1864_001:0466b23": "十二。二十二法名義云何。答遍行五者。體遍",
    "T45n1864_001:0466b24": "三界三性諸識。故名遍行。其五者何。一令心",
    "T45n1864_001:0466b25": "心所而觸於境。故名為觸。二能警覺應起心",
    "T45n1864_001:0466b26": "種。引令趣境。故名作意。三能領納順違中容",
    "T45n1864_001:0466b27": "境。故名為受。四能於境安立分齊取其境像。",
    "T45n1864_001:0466b28": "故名為想。五能令心造善惡等。故名為思。言",
    "T45n1864_001:0466b29": "別境者。此所伏境而非是一。緣別別境。故名",
    "T45n1864_001:0466c01": "別境。其五者何。一於所樂境希望名欲。二於",
    "T45n1864_001:0466c02": "決定境印名勝解。三於曾習境明記名念。四",
    "T45n1864_001:0466c03": "於所觀境專注名定。五於所觀境簡擇名慧。",
    "T45n1864_001:0466c04": "言善等者。能於此世他世順益故名為善。十",
    "T45n1864_001:0466c05": "一者何。一者能於三寶四諦真淨德中。深忍",
    "T45n1864_001:0466c06": "樂欲心淨名信。二崇重賢善故名為慚。三輕",
    "T45n1864_001:0466c07": "拒暴惡。名之為愧。四於三界等不耽著故名",
    "T45n1864_001:0466c08": "為無貪。五於苦事等不起於恚名為無瞋。六",
    "T45n1864_001:0466c09": "理事明解名為無癡。七勤修善事勤斷惡法",
    "T45n1864_001:0466c10": "而能勇決故名精進。八遠離&#x9E81;重身心調適",
    "T45n1864_001:0466c11": "故名輕安。九防惡修善名不放逸。十令心平",
    "T45n1864_001:0466c12": "直無功用住名為行捨。十一不損有情故名",
    "T45n1864_001:0466c13": "不害。問遍行等法凡夫等有。理即無疑。佛果",
    "T45n1864_001:0466c14": "云何亦具斯也。答遍與一切心恒相應名為",
    "T45n1864_001:0466c15": "遍行。故佛必有。若佛無者。何名遍行。信等十",
    "T45n1864_001:0466c16": "一善心必有。佛唯是善故有信等。如來常樂",
    "T45n1864_001:0466c17": "證所觀境故得有欲。於所觀境恒印持。故得",
    "T45n1864_001:0466c18": "有勝解。於曾受境恒明記。故亦得有念。世",
    "T45n1864_001:0466c19": "尊無有不定心。故亦得有定。於一切法常決",
    "T45n1864_001:0466c20": "擇。故得有其慧。",
    "T45n1864_001:0466c21": "[0466c21] 問如來之身具無邊德。何故但說二十二耶。",
    "T45n1864_001:0466c22": "答此二十二攝佛一切有為功德莫不備矣。",
    "T45n1864_001:0466c23": "依此二十二法之上所建立。立種種名。非離",
    "T45n1864_001:0466c24": "此外別有體也。",
    "T45n1864_001:0466c25": "[0466c25] 二身相攝者。初辨於身。後明相攝。佛身不同",
    "T45n1864_001:0466c26": "而有三種。一者法身。謂諸如來真淨法界。具",
    "T45n1864_001:0466c27": "無邊際真淨功德。是一切法平等實性。即此",
    "T45n1864_001:0466c28": "實性是大功德法所依止。名為法身。依止之",
    "T45n1864_001:0466c29": "義是身義故。又此法身唯有真實常樂我淨。",
    "T45n1864_001:0467a01": "離諸雜染。眾善所依。無為功德。無心色等差",
    "T45n1864_001:0467a02": "別相用。又正自利。寂靜安樂無動作故。亦兼",
    "T45n1864_001:0467a03": "利他。為增上緣。令諸有情得利樂故。居法性",
    "T45n1864_001:0467a04": "土。雖此身土體無差別。而屬佛法相性異故。",
    "T45n1864_001:0467a05": "據性名土。是所依止故。約相名佛。是能依止",
    "T45n1864_001:0467a06": "故。又此身土俱非是色。雖不可言形量大小。",
    "T45n1864_001:0467a07": "然隨相事其量無邊。譬如虛空遍一切故。以",
    "T45n1864_001:0467a08": "所遍法而無量故。其能遍法亦名無量。二受",
    "T45n1864_001:0467a09": "用身此有二種。一自受用身。謂諸如來三無",
    "T45n1864_001:0467a10": "數劫所集無邊真實功德及淨色身。相續湛",
    "T45n1864_001:0467a11": "然盡未來際。恒自受用廣大法樂。以自受樂。",
    "T45n1864_001:0467a12": "名自受用。又唯自利。不為於他說法等故。居",
    "T45n1864_001:0467a13": "自用土。由昔所修自利功德因緣成故。從初",
    "T45n1864_001:0467a14": "成佛盡未來際。相續變為純淨佛土。周圓無",
    "T45n1864_001:0467a15": "際。眾寶莊嚴。自受用身常依而住。如淨土量。",
    "T45n1864_001:0467a16": "身量亦爾。眼等諸根及諸相好一一無邊。由",
    "T45n1864_001:0467a17": "無限善根所引生故。又功德智慧既非色法。",
    "T45n1864_001:0467a18": "雖不可說形量大小。依所證理及所依身。亦",
    "T45n1864_001:0467a19": "可說言遍一切處。二他受用。謂諸如來示現",
    "T45n1864_001:0467a20": "妙身。而為十地諸菩薩眾。現通說法。決眾疑",
    "T45n1864_001:0467a21": "網。令彼受用大乘法樂。名他受用。又具無",
    "T45n1864_001:0467a22": "邊似色心等。利益他用化相功德。又唯利他。",
    "T45n1864_001:0467a23": "為他現故。居於自土。由昔所修利他無漏純",
    "T45n1864_001:0467a24": "淨佛土因緣成就。隨住十地菩薩所宜。變為",
    "T45n1864_001:0467a25": "淨土。或小或大或勝或劣。前後改轉。他受用",
    "T45n1864_001:0467a26": "身依之而住。能依身量亦無定限。合此自他",
    "T45n1864_001:0467a27": "二受用身。總名受用。三變化身。謂諸如來變",
    "T45n1864_001:0467a28": "現無量隨類化身。為未登地諸菩薩眾二乘",
    "T45n1864_001:0467a29": "異生。稱彼機宜現通說法。令各獲得諸利樂",
    "T45n1864_001:0467b01": "事。方便示現。名變化身。唯具無邊似色心等",
    "T45n1864_001:0467b02": "利樂他用化相功德。唯利他攝。為利他現故。",
    "T45n1864_001:0467b03": "居變化土。由昔所修利他無漏淨穢佛土因",
    "T45n1864_001:0467b04": "緣成就。隨未登地有情所宜化為佛土。或淨",
    "T45n1864_001:0467b05": "或穢或小或大。前後改轉。佛變化身依之而",
    "T45n1864_001:0467b06": "住。能依身量亦無定限。",
    "T45n1864_001:0467b07": "[0467b07] 二明相攝者。此之三身而與五法相攝云何。",
    "T45n1864_001:0467b08": "答真如一種攝於法身。所以者何。准讚佛論",
    "T45n1864_001:0467b09": "解深密經瑜伽論天親般若論等皆云。法身",
    "T45n1864_001:0467b10": "無生無滅。唯真如體無生滅故。又佛地對法",
    "T45n1864_001:0467b11": "攝大乘等言。佛法身諸佛共有。唯真如理諸",
    "T45n1864_001:0467b12": "佛共有。餘即不爾。若爾何故攝論中云轉去",
    "T45n1864_001:0467b13": "藏識得法身耶。答第八識中含二障種。謂由",
    "T45n1864_001:0467b14": "能滅此二障種。方顯法身。據此故說轉藏識",
    "T45n1864_001:0467b15": "得。實非以識為法身也。二以圓鏡等四智之",
    "T45n1864_001:0467b16": "中真實功德鏡智所起常遍色身。攝自受用。",
    "T45n1864_001:0467b17": "何以知者。莊嚴論說。大圓鏡智是受用身。攝",
    "T45n1864_001:0467b18": "論亦云。轉諸轉識得受用身。故知總以四智",
    "T45n1864_001:0467b19": "心品實有色心為受用體。三以平等智所現",
    "T45n1864_001:0467b20": "佛身攝他受用。成所作智所現隨類種種身",
    "T45n1864_001:0467b21": "相攝變化身。此之二身所有色心皆似非實。",
    "T45n1864_001:0467b22": "何所以然。皆為化他方便示現故。不可說實",
    "T45n1864_001:0467b23": "智為體。",
    "T45n1864_001:0467b24": "[0467b24] 夫一乘位行理幽事廣。若匪圓德。餘何言哉。",
    "T45n1864_001:0467b25": "是以大階等覺穀月猶迷。小位聲聞衣珠尚",
    "T45n1864_001:0467b26": "翳。彼智猶若。況乎聾鼓。但以波因海起。光乘",
    "T45n1864_001:0467b27": "日耀。物既若斯。法何不有。故託聖言編為階",
    "T45n1864_001:0467b28": "次。貽諸同好。冀修有緒。斯志未極。故重頌",
    "T45n1864_001:0467b29": "云。以依眾聖言。辨大乘位行。福冀諸有情。常",
    "T45n1864_001:0467c01": "住成等覺。",
    "T45n1864_001:0467c02": "大乘入道次第一卷(終)",
    "T45n1864_001:0467c03": "[0467c03] 夫此章者殊開出苦之戶牖。正示入道之",
    "T45n1864_001:0467c04": "階級。行人之目足。能詮之肝心也。所以年",
    "T45n1864_001:0467c05": "來雖發刊印板弘遐邇之願。齋&#x98E1;常空一",
    "T45n1864_001:0467c06": "&#x9262;之中。資貯全絕三衣之外。因茲徒抱流",
    "T45n1864_001:0467c07": "通志。未及彫刻營之處。幸蒙一乘院家之",
    "T45n1864_001:0467c08": "厚助。忽遂多年惻隱之本望。偏是冥感之",
    "T45n1864_001:0467c09": "所致也。請願採手觸眼。同益本性之種。讀",
    "T45n1864_001:0467c10": "文解義。速成菩提之果而已。",
    "T45n1864_001:0467c11": "[0467c11] 文永八年(辛未)三月日 願主西大寺沙門"
}