{
    "X77n1522_018:0221c11": "新脩科分六學僧傳卷第十八",
    "X77n1522_018:0221c13": "淛東沙門 曇噩 述",
    "X77n1522_018:0221c14": "  忍辱學",
    "X77n1522_018:0221c15": "   攝念科(二)",
    "X77n1522_018:0221c16": "唐慧蕭[0221c16] 世出彭城劉氏。後徒許之長葛。今為長葛人。",
    "X77n1522_018:0221c17": "祖父襲儒素。蕭年十八。以詩禮充郡賦。非其志也。遂",
    "X77n1522_018:0221c18": "依師於嵩高山出家。戒撿嚴潔。尤為鄉里宿碩。所推",
    "X77n1522_018:0221c19": "許。開皇初。遊學鄴中。貫練眾部。偏宗四分。久居泰山",
    "X77n1522_018:0221c20": "靈巖寺。後還中嶽。侍養其師。而龍門明朗。河東持律",
    "X77n1522_018:0221c21": "之有聲者。聞蕭之風。不遠從之。朗於蕭齒加長。而常",
    "X77n1522_018:0221c22": "以兄視蕭。其相忘於道如此。既而蕭之師。獲以天年",
    "X77n1522_018:0221c23": "終。於是朗請俱返龍門定林寺時馬頭山僧善禪師。",
    "X77n1522_018:0221c24": "方習靜定林。因與弘暢毗尼。殊有可樂者。仁壽中。&#x751E;",
    "X77n1522_018:0222a01": "坐夏黃頰山中。或亡命從求匿。事發覺。督逮蕭急。會",
    "X77n1522_018:0222a02": "朗善併物故。孑然莫解援。晉川道積神素道傑者。法",
    "X77n1522_018:0222a03": "門之英彥也。乃南邁投之。留連累載。大業之季。法令",
    "X77n1522_018:0222a04": "蝟毛起。蕭既以罪削除名貫。因復&#x5FA7;遊中條王屋諸",
    "X77n1522_018:0222a05": "山。河東郡承丁榮。請居仁壽。使於中原版蕩之際。開",
    "X77n1522_018:0222a06": "護生止教之科。則其用心亦仁矣。義寧中。劇盜陷河",
    "X77n1522_018:0222a07": "東而仁壽闡演自若。貞觀十四年終。壽七十三。蕭素",
    "X77n1522_018:0222a08": "篤誼襟每念朗善之好。雖登高眺遠。以散情結。然情",
    "X77n1522_018:0222a09": "之所向。愈益悲慟。[0222a09] 平生開涅槃。僅十過。猶恨於大乘",
    "X77n1522_018:0222a10": "無功。讀華嚴數年。有請為眾敷弘者。則曰吾尚未知",
    "X77n1522_018:0222a11": "經意。於戲諒哉。",
    "X77n1522_018:0222a12": "唐空藏[0222a12] 姓王氏。其先晉陽人。及藏之時。乃徙於雍州",
    "X77n1522_018:0222a13": "之新豐古藉焉。藏在孕。母於葷酒鮮腥。無所御。及生。",
    "X77n1522_018:0222a14": "岐嶷異常。年十九。從父母求出家。父母不許。因俛伏",
    "X77n1522_018:0222a15": "其前者七日。父母患之。聽其所往。即入藍田。負兒山",
    "X77n1522_018:0222a16": "中薙落。得&#x9EAB;六斗。日噉不輟。歷三年猶有餘。由爾禪",
    "X77n1522_018:0222a17": "誦。罔替晝夜。後依判法師。住龍池寺。探窮涅槃三論",
    "X77n1522_018:0222a18": "之指。日誦萬言。計其億持。前後總得三百餘卷。大業",
    "X77n1522_018:0222a19": "初。詔住禪定寺。皇朝&#x524F;建金城坊之會昌寺。又詔居",
    "X77n1522_018:0222a20": "之。然藏性嗜幽僻。志靜嘿。每歲仲春。輒優游山水間。",
    "X77n1522_018:0222a21": "遂卜築玉泉。為投老計。說導不疲。開悟愈廣。後以亢",
    "X77n1522_018:0222a22": "旱禱祈。枯泉復涌。夏分常行方等懺法。日禮賢劫佛",
    "X77n1522_018:0222a23": "名。坐而不臥。垂二十年。貞觀十六年五月十二日。終",
    "X77n1522_018:0222a24": "於會昌。春秋七十有四。遺命以屍施飛走。後復收其",
    "X77n1522_018:0222b01": "餘骸。起塔於龍池寺側。金紫光祿大夫衛尉卿于志",
    "X77n1522_018:0222b02": "寧述文樹&#x7891;。",
    "X77n1522_018:0222b03": "唐法護[0222b03] 其先趙郡趙氏。祖康為濟陰守。子孫家焉。隋",
    "X77n1522_018:0222b04": "初有趙恒者。以秀才。偕清河崔汪擢第。時號四&#x8066;。即",
    "X77n1522_018:0222b05": "其父也。年十二。連丁父母憂。哀慟氣絕者數四。服除。",
    "X77n1522_018:0222b06": "欲造河北。從名儒受業。遇勝緣。輒薙落。無難色。七日",
    "X77n1522_018:0222b07": "覆誦淨名。尋聽毗曇於志念法師。聽成實於法彥法",
    "X77n1522_018:0222b08": "師。登具之後。隨究律部。復從嵩論師於彭城。采治攝",
    "X77n1522_018:0222b09": "論。由是以攝論命家大業三年。應詔住化遠寺。俄又",
    "X77n1522_018:0222b10": "詔住慧日寺。時年三十二。常講中觀涅槃攝論。今上",
    "X77n1522_018:0222b11": "在秦邸。別請名德五人。護居其列。始攝論新本出。或",
    "X77n1522_018:0222b12": "以其确削。不足依任。而護獨得於心。及唐論行良合。",
    "X77n1522_018:0222b13": "人以為有先見之明云。貞觀十二年。詔住天宮寺。仍",
    "X77n1522_018:0222b14": "知寺任。十七年七月二十一日。卒于寺房。壽六十八。",
    "X77n1522_018:0222b15": "撰攝論指歸二十餘篇。行世。[0222b15] 護性朴直。而好道術。每",
    "X77n1522_018:0222b16": "服金石藥。至是大發。悶亂者數日。門人慞惶。夜詭言",
    "X77n1522_018:0222b17": "他物。以餅滓進。後聞其然。正色曰。吾之見欺。當自克",
    "X77n1522_018:0222b18": "責。且陷師於非義。是何理邪。嵩山沙門。智大者。年九",
    "X77n1522_018:0222b19": "十餘簡傲恬素。不下山三十年。訃聞杖策而至。哭盡",
    "X77n1522_018:0222b20": "哀曰。經論之士。代未&#x751E;乏。至於純直。唯斯人而已爾。",
    "X77n1522_018:0222b21": "唐慧斌[0222b21] 姓和氏。&#x5156;州人也。世習儒。斌博通經史。年十",
    "X77n1522_018:0222b22": "九。為鄉助教。二十三即從薙染。&#x5FA7;歷經庠律肆。俄入",
    "X77n1522_018:0222b23": "臺山。脩諸靜慮。如是八載。又練業於泰山。靈巖諸寺。",
    "X77n1522_018:0222b24": "年三十四。始&#x96B7;公貫。住秦州梁父甑山存道寺。隋朝",
    "X77n1522_018:0222c01": "為獻后。構禪定。以進冥福。詔與諸碩宿數。而斌夏臘",
    "X77n1522_018:0222c02": "最小。聲稱彌隆。亦像季之傑然者。後充弘福寺主。貞",
    "X77n1522_018:0222c03": "觀十九年十月六日。以疾終。時年七十二。",
    "X77n1522_018:0222c04": "唐慧休[0222c04] 生瀛州之樂氏。世業蠶漁。而休蚤知自&#x39DE;。年",
    "X77n1522_018:0222c05": "十六。遇沙門巡里乞食。而感發焉。遂違親。遁投勗律",
    "X77n1522_018:0222c06": "師出家。時靈裕法師。有重名。方居鄴下。開導。勗命從",
    "X77n1522_018:0222c07": "之遊。始研華嚴。至五十餘&#x5FA7;。卒無所入。住渤海。聽明",
    "X77n1522_018:0222c08": "彥法師。成實論。無幾何。而彥化去。乃受小論迦雜婆",
    "X77n1522_018:0222c09": "沙於志念法師。各數&#x5FA7;。念曰。予於小乘。歲月多矣。今",
    "X77n1522_018:0222c10": "而值子。可&#x8657;度乎。乃為休區別部類。著雜心玄章鈔",
    "X77n1522_018:0222c11": "疏等。然冥府雖開空宗。尚梗惟識之旨。取悟無方。會",
    "X77n1522_018:0222c12": "裕師入關。與曇遷禪師。尼論師等往來。揚摧攝論。領",
    "X77n1522_018:0222c13": "略義趣。周涉三遍。即造章疏。自爾大小諸藏。統緒可",
    "X77n1522_018:0222c14": "尋矣。然獨律部。未遑精閱。復習四分於洪律師。一坐",
    "X77n1522_018:0222c15": "席間。經三十餘&#x5FA7;。而岡測涯涘。顧謂其徒曰。予於經",
    "X77n1522_018:0222c16": "論如彼。於律如此。豈非理可&#x8657;求。事難通會乎。礪律",
    "X77n1522_018:0222c17": "師。見其暮年尤勤至。&#x751E;曰。法師大德猶爾疲勞。休曰。",
    "X77n1522_018:0222c18": "吾憶吾始脫塵樊。遂獲陶鑄。敢斯須離邪。所居寺凡",
    "X77n1522_018:0222c19": "四翻穢。武德間。劉黑闥叛。休率弟子二十人。守相州",
    "X77n1522_018:0222c20": "及天&#x7B5E;府。以曹公徐世勣。領兵討誅。又能出私積。繼",
    "X77n1522_018:0222c21": "餫餉。寇平。曹公為聞。上詔賊所發地。除相州依舊外。",
    "X77n1522_018:0222c22": "其餘州郡僧尼。止留三十人。貞觀九年。詔入京師。固",
    "X77n1522_018:0222c23": "辭壽。九十有八矣。住鄉里之慈潤寺。門人曇元靈範",
    "X77n1522_018:0222c24": "克詔其業。[0222c24] 元高潔慕禪悅。隱林慮山。[0222c24] 範居弘福寺。振",
    "X77n1522_018:0223a01": "名京邑。[0223a01] 休康健至今。上伐遼。親幸其室云。",
    "X77n1522_018:0223a02": "唐慧璧[0223a02] 生蘇州嘉興弘氏。七歲依流水寺出家。&#x9B00;具",
    "X77n1522_018:0223a03": "之後。訪道四方無憚夷險。三經四論。咨詢老復。靡所",
    "X77n1522_018:0223a04": "底滯。乃歸鄉里。以勗來學。常坐不臥。四十餘年。老憑",
    "X77n1522_018:0223a05": "曲几。門徒數百。誨誘未&#x751E;見惓色。貞觀末。七十餘卒。",
    "X77n1522_018:0223a06": "唐寶相[0223a06] 生雍之長安馬氏。年十九出家。住羅漢寺。學",
    "X77n1522_018:0223a07": "專攝論。尤務行頭陀。以伏妄識。夜誦阿彌陀佛經。七",
    "X77n1522_018:0223a08": "過。稱佛名號六萬口。晝讀藏經。六時禮悔。如是四十",
    "X77n1522_018:0223a09": "餘年。未&#x751E;廢息。後又讀涅槃。一千八百過。復兼誦金",
    "X77n1522_018:0223a10": "剛般若經。然而身無患惱。衣食隨緣。亦可謂善於脩",
    "X77n1522_018:0223a11": "己者。己將終。囑累道俗。必使先於念佛。且曰吾屍當",
    "X77n1522_018:0223a12": "燒散之。凡建塔勒銘等事。願弗講也。言訖而逝。壽八",
    "X77n1522_018:0223a13": "十三。臘六十二。[0223a13] 又同寺法達。素勤儉。每赴齋供。得襯",
    "X77n1522_018:0223a14": "施。輒用以書繕華巖經。焚香躬讀八部。般若百餘過。",
    "X77n1522_018:0223a15": "平居不畜門人弟子。年七十。歸隱雲陽巖。四載乃終。",
    "X77n1522_018:0223a16": "唐道會[0223a16] 犍為武陽。史氏子。器宇高簡。逸&#x7FA3;。初出家。住",
    "X77n1522_018:0223a17": "嚴遠寺。為四方道俗所歸嚮。然意以蜀僻陋。見聞不",
    "X77n1522_018:0223a18": "廣。乃入京求訪師友。益研究經論史籍。如是十年。且",
    "X77n1522_018:0223a19": "將還鄉里。講演以利導晚輩。屬時亂離。不果行。[0223a19] 義寧",
    "X77n1522_018:0223a20": "初。朝廷使詹俊李&#x5156;等。如蜀招撫。會致箋於丞相唐",
    "X77n1522_018:0223a21": "公曰。會有弟。性姿不肖。家門衰墜。其封爵除贈詰詔",
    "X77n1522_018:0223a22": "尚在。門生故吏子孫成列。並奮臂切齒。思&#x52B9;力用。即",
    "X77n1522_018:0223a23": "日劍門雖啟。巫峽負固。會請躬率徒隸振錫啟途。折",
    "X77n1522_018:0223a24": "簡宣威。開懷納款。軍無矢石之勞。主有待成之逸。此",
    "X77n1522_018:0223b01": "亦一時之利也。惟公圖之。唐公不能用。所在多私度",
    "X77n1522_018:0223b02": "僧尼道士。而宋冀尤道士之傑然者。檀於隆山縣。&#x524F;",
    "X77n1522_018:0223b03": "逮觀宇。度三十人於內。會遽投牒總管段倫。請以為",
    "X77n1522_018:0223b04": "寺。屬安撫大使李襲譽。引兵巡察州縣。偶過之。道士",
    "X77n1522_018:0223b05": "驚以為逐己。一時走散。觀遂定以為寺至今。[0223b05] 貞觀初。",
    "X77n1522_018:0223b06": "遊京師。因參琳師。脩辨正論。間有人誣告安州暠法",
    "X77n1522_018:0223b07": "師。在蜀以講演聚。眾謀返者。且指會覘候。有司逮捕",
    "X77n1522_018:0223b08": "下獄。會志氣無所讋變。常為諸囚。開闡經論。自春至",
    "X77n1522_018:0223b09": "冬。未&#x751E;輟。諸囚之久繫者。或&#x7E7F;縷不勝寒酷。會又以",
    "X77n1522_018:0223b10": "書抵檀越。無盡藏致裘履。及事釋還鄉。三輔名僧。皆",
    "X77n1522_018:0223b11": "送別郭門外。會賦詩曰。去住俱為客。分悲損性情。共",
    "X77n1522_018:0223b12": "作無期別。時能訪死生。聞者泣下。俄法曹裴希仁。以",
    "X77n1522_018:0223b13": "門學求見。談論之頃。微若陋其地之人物者。會曰。蜀",
    "X77n1522_018:0223b14": "雖僻遠。然由漢西都來。士之能以文章事業。顯名天",
    "X77n1522_018:0223b15": "下者。視中州。誠不多遜。明公當&#x8657;心。禮下賢俊。豈宜",
    "X77n1522_018:0223b16": "以聞見之狹。自鄙薄哉。希仁媿謝。貞觀末。卒年七十。",
    "X77n1522_018:0223b17": "唐弘智[0223b17] 生始平槐里鄉之萬氏。隋大業十一年。入終",
    "X77n1522_018:0223b18": "南山。為道士。絕粒服氣。期於羽化。久之則形體枯悴。",
    "X77n1522_018:0223b19": "心神疲苶。偶趨京之靜法寺。從慧法師。問所以進道",
    "X77n1522_018:0223b20": "之方。慧曰。生以食為命。道以身為本。有食則可以養",
    "X77n1522_018:0223b21": "生。有身則可之謀道。此古今之通論也。未聞捐棄其",
    "X77n1522_018:0223b22": "生。窮乏其身。而事乎道者。故夫仙神脩練之術。皆如",
    "X77n1522_018:0223b23": "繫風捕影。鮮克成就。無惑也。於是示以安心遣累之",
    "X77n1522_018:0223b24": "法。義寧初。脫黃冠治業。如慧師之說。及武德天下大",
    "X77n1522_018:0223c01": "同佛道二門峙立。知乃詣省。請隸釋門。宰執聽之。且",
    "X77n1522_018:0223c02": "許隨意居住。然性樂幽寂。以至相寺尤深僻。而託&#x8FF9;",
    "X77n1522_018:0223c03": "焉。講華嚴攝論等。其陶甄庸俗。延納飢&#x8657;。資之&#x7CAE;粒。",
    "X77n1522_018:0223c04": "賙之具泉。雖公格寺制所禁納。猶&#x643A;引匡護。靡或畏",
    "X77n1522_018:0223c05": "避。此其出於至誠。可知已。永徽六年。五月九日終。春",
    "X77n1522_018:0223c06": "秋六十有一矣。",
    "X77n1522_018:0223c07": "唐明隱者[0223c07] 少學次第觀。十一切入。而所居專在五臺。",
    "X77n1522_018:0223c08": "始則中臺。木瓜谷寺。三十年。又佛光山寺七年。又大",
    "X77n1522_018:0223c09": "孚寺九年。志道之徒。相從不絕。緇白供事。填委山林。",
    "X77n1522_018:0223c10": "永徽二年。代州都督。以隱先隸昭果寺。於是追還。俾",
    "X77n1522_018:0223c11": "領寺任。龍朔元年。十月卒於寺。端坐&#x7188;怡。如在禪定。",
    "X77n1522_018:0223c12": "唐明解[0223c12] 姓姚。住京師普光寺。精爽敏悟。心游才藝。琴",
    "X77n1522_018:0223c13": "詩書畫京師有聲。然負氣傲物。漸漬污俗。為長者善",
    "X77n1522_018:0223c14": "類所不取。龍朔中。詔凡三教之有學術伎能者。策試",
    "X77n1522_018:0223c15": "東都。第其優劣。以備擢用。解即罷道。欲因此際。以趨",
    "X77n1522_018:0223c16": "貴顯。遽褫去其所著袈裟曰。吾今脫此驢皮。與在人",
    "X77n1522_018:0223c17": "教矣。遂置酒集諸士友。賦詩曰。一乘本非有。三空何",
    "X77n1522_018:0223c18": "所歸。不久病卒。後見夢於僧之相善者曰。解以不信",
    "X77n1522_018:0223c19": "故。生惡道中。願以疇昔納交之情。恤其飢渴。僧為設",
    "X77n1522_018:0223c20": "食祭之。又夢致感謝意。[0223c20] 而當時畫工。有同役者。亦夢",
    "X77n1522_018:0223c21": "之曰。我生處極惡。思得功德。無由以辦。以卿之力。儻",
    "X77n1522_018:0223c22": "能書經一兩卷耆。則所獲多矣。且復誦其所作詩。使",
    "X77n1522_018:0223c23": "習熟。而憶持之。乃已。畫工性殊鈍。誦凡十八過。其詩",
    "X77n1522_018:0223c24": "曰。握手不能別。撫膺聊自傷。痛矣時陰短。悲哉泉路",
    "X77n1522_018:0224a01": "長。野林驚晚吹。荒隧落寒霜。留情何所贈。性斯內典",
    "X77n1522_018:0224a02": "章。嗟乎。明解一念之失。萬劫之累也。悲夫 洺州宋",
    "X77n1522_018:0224a03": "尚禮。家世儒者。其文章。好為譎詭輕薄語。所處素窘",
    "X77n1522_018:0224a04": "儉。屢乞貸戒德寺。久而僧益厭苦之。尚禮作伽斗賦",
    "X77n1522_018:0224a05": "以誚。流俗爭誦。以為口實。貞觀中。尚禮病甚。悵惋擾",
    "X77n1522_018:0224a06": "攘。兩目圓赤。現餓鬼相。見者咸畏。少時絕。",
    "X77n1522_018:0224a07": "周神楷[0224a07] 姓郭氏。太原人也。漢林宗之裔。後以父宦。遂",
    "X77n1522_018:0224a08": "僭籍于京兆焉。伯仲六人。楷其季也。幼志不群。遂師",
    "X77n1522_018:0224a09": "事明恂法師剃落。恂即大乘恂也。年滿受具。凡大小",
    "X77n1522_018:0224a10": "經論。靡不研究。遂闡攝大乘俱舍等論。後講淨名經",
    "X77n1522_018:0224a11": "見古師判處。因歎以為未盡者。乃於安陸白兆山。撰",
    "X77n1522_018:0224a12": "疏以明己意素巧慧。&#x751E;於剡溪南巖之下。映池水塑",
    "X77n1522_018:0224a13": "己像。切肖焉。後詔天下高行才學大德。赴京師。豫翻",
    "X77n1522_018:0224a14": "經論。楷配居崇業寺。天后朝。遂卒於寺。弟子樹塔于",
    "X77n1522_018:0224a15": "南逍遙園。寔大乘基之法門猶子也。",
    "X77n1522_018:0224a16": "唐詮律師[0224a16] 世居五臺縣。出家受具。即習毗尼。姿性淵",
    "X77n1522_018:0224a17": "靜。其平居不為外物撓亂。惟匡訓諸徒而已。然遠近",
    "X77n1522_018:0224a18": "事。靡不豫知。凡有教門關系者。必以告人。而使之脩",
    "X77n1522_018:0224a19": "飾備防。時謂得他心通云。三衣一&#x76CB;外。無所營治。寢",
    "X77n1522_018:0224a20": "室&#x8657;寂。客至但清晤良久。一挹去。雖湯茗不設也。入",
    "X77n1522_018:0224a21": "滅之日。祥自&#x9B31;密天樂錚鏦。闔寺皆聞。異香紛馥。乃",
    "X77n1522_018:0224a22": "垂語辭眾。趺坐而瞑。",
    "X77n1522_018:0224a23": "唐法翫[0224a23] 生錢塘之馮氏。其先本閩之長樂人。祖宦遊",
    "X77n1522_018:0224a24": "于江東。遂家焉。世慕淨名之道。每置叢林之士於別",
    "X77n1522_018:0224b01": "室。以齊施之業。而祈得嗣續。俄彥翫。克歧克嶷。性姿",
    "X77n1522_018:0224b02": "異常。稍勝衣。即白父求謝塵累。父訝而許之。薙落受",
    "X77n1522_018:0224b03": "具。探討大乘。無所底滯。獨念以為慧非定不發。五茲",
    "X77n1522_018:0224b04": "於定。其可小怠乎。乃於所居之靈智寺側。別搆蘭若。",
    "X77n1522_018:0224b05": "以事寂嘿。同志之侶。造門請益。啟迪良多。天寶二載。",
    "X77n1522_018:0224b06": "十二月十三日。告戒侍者。端坐而逝。春秋六十五。僧",
    "X77n1522_018:0224b07": "臘減二十。以其月十九日。遷塔于寺之山原。塔則白",
    "X77n1522_018:0224b08": "衣弟子。俞法界。子懷福姪希秀等。所建。",
    "X77n1522_018:0224b09": "唐玄嶷[0224b09] 姓杜氏。不知何許人。始為道。士號杜鍊師。主",
    "X77n1522_018:0224b10": "給都大恒觀。俄薙落住佛授記寺。或問之曰。子何遽",
    "X77n1522_018:0224b11": "信佛邪。嶷曰。吾固易之所謂不遠復亡祇悔者矣。且",
    "X77n1522_018:0224b12": "生死&#x98B7;疾。宜蚤圖之。苟臨衢整轡。中流&#x7ADA;枻。其能免",
    "X77n1522_018:0224b13": "於車覆舟溺者。幾希。若朝真拜斗劾鬼求僊。非用心",
    "X77n1522_018:0224b14": "之極至也。[0224b14] 會天后崇尚大法。闡揚上乘。聞其能舍邪",
    "X77n1522_018:0224b15": "歸正。出淺入深。詔充寺之都維那。嶷既浹洽禪教。益",
    "X77n1522_018:0224b16": "媿初失。乃設主客問答。著甄正論一部。後不知所終。",
    "X77n1522_018:0224b17": "唐元崇[0224b17] 姓王氏。其先琅邪臨沂人。自晉丞相始興文",
    "X77n1522_018:0224b18": "獻公之子。薈居勾容。遂世占其籍焉。[0224b18] 崇幼孤立。志夷",
    "X77n1522_018:0224b19": "簡。年十五。捐謝塵累。從陶許遊。然獨以其至理未融。",
    "X77n1522_018:0224b20": "乃復究心竺典。研微探賾。妙絕名謂。吳越緇素。舉餐",
    "X77n1522_018:0224b21": "德風。採訪使潤州刺史平陽公齊映。聞其行業。&#x8657;佇",
    "X77n1522_018:0224b22": "久之。會恩制度人。貢以充賦。開元之季。諮受心要於",
    "X77n1522_018:0224b23": "瓦棺寺。璿禪師。自是聲聞益以遠矣。金陵諸德。欽渴",
    "X77n1522_018:0224b24": "尤甚。請移配栖霞寺。至德初。杖錫遊京師。時右丞王",
    "X77n1522_018:0224c01": "公維。方治別業於輞川。與舍人蕭公昕相往來。焚香",
    "X77n1522_018:0224c02": "啜茗。酬唱般若。曾不知天下之治亂。主上之安危也。",
    "X77n1522_018:0224c03": "崇入終南。偶過之。抗論彌日。王蕭歎曰。佛法政自有",
    "X77n1522_018:0224c04": "人。俄而涉河洛。陟嵩少。所在輒邀請住持。崇亟引去。",
    "X77n1522_018:0224c05": "無留意。東歷天台四明。遐觀勝&#x69E9;。搜抉殆盡。如是數",
    "X77n1522_018:0224c06": "年。而後歸老鍾山。亦其首丘之仁歟。大歷五年。刺史",
    "X77n1522_018:0224c07": "南陽樊公。順風稽首。訪求宗要。併徇道俗志。屈主寺",
    "X77n1522_018:0224c08": "事。閱二十年。棟宇新好。既而退處高頂。四方學侶。輻",
    "X77n1522_018:0224c09": "湊。十二年八月二日。示疾而卒。壽六十五。越八日。葬",
    "X77n1522_018:0224c10": "于攝山之陽。弟子等共樹豐&#x7891;。以紀化跡於寺之門",
    "X77n1522_018:0224c11": "首焉。",
    "X77n1522_018:0224c12": "唐靈一[0224c12] 生廣陵吳氏。九歲即薙落。弱冠受具。遂習毗",
    "X77n1522_018:0224c13": "尼有成&#x52B9;。家本貨殖。諸昆弟以侈靡相尚。一獨納衣",
    "X77n1522_018:0224c14": "錫杖自若。始從惟揚法[怡-台+貞]師學相部律。又依禪者隱",
    "X77n1522_018:0224c15": "空乾靖於會稽山南懸溜寺。以討論第一義諦。或遊",
    "X77n1522_018:0224c16": "慶雲寺及餘杭之宜豐寺。而足跡不入俗姓之門。天",
    "X77n1522_018:0224c17": "台道土潘志清。襄陽朱放。南陽張繼。安定皇甫曾。范",
    "X77n1522_018:0224c18": "陽張南史。吳郡陸迅。東海徐嶷。景陵陸鴻漸。皆引分",
    "X77n1522_018:0224c19": "願交。扣襟尚友。其所尤善者。慧凝明幽靈祐曇一義",
    "X77n1522_018:0224c20": "宣。誠同門之三益。住世之四衣矣。然工辭章。樂吟&#x548F;。",
    "X77n1522_018:0224c21": "既著法性論。或遇良辰勝境。必掇筆申楮。以遣興趣。",
    "X77n1522_018:0224c22": "好事者錄之。名間氣集。寶應元年冬十月十六日。示",
    "X77n1522_018:0224c23": "滅於杭州之龍興寺。壽三十五。弟子以遺命。行闍維",
    "X77n1522_018:0224c24": "法。樹浮圖。以表其地。左衛兵參軍李紓。嘉興令李湯",
    "X77n1522_018:0225a01": "左金吾衛兵曹參軍獨孤反。相與悼梁木之壞。慮陵",
    "X77n1522_018:0225a02": "谷之遷。刻石于武林山東&#x5CEF;之陽。",
    "X77n1522_018:0225a03": "唐亡名僧[0225a03] 善誦華嚴經。然放曠不拘細行。上元中。遇",
    "X77n1522_018:0225a04": "洛中廣愛寺律師於榮陽逆旅。從主人。購酒肉相勞",
    "X77n1522_018:0225a05": "苦。律師大詬怒之。其僧飲噉自若。不為意。薄暮求水",
    "X77n1522_018:0225a06": "&#x6F44;盥。遂趺坐&#x7240;上以誦。始發題則有金色光明兩道。",
    "X77n1522_018:0225a07": "自其僧口角出。律師遂媿汙。竟就臥。頃之覺經聲愈",
    "X77n1522_018:0225a08": "宏暢。而光明&#x5FA7;庭宇。於是律師起候之。則誦且四帙",
    "X77n1522_018:0225a09": "矣。及五帙。天欲曙。其光漸收。而其僧亦假寐。如禪定。",
    "X77n1522_018:0225a10": "且則律師具威儀。泣拜懺悔。然終莫能識其僧何人",
    "X77n1522_018:0225a11": "也。",
    "X77n1522_018:0225a12": "唐洪正[0225a12] 姓常氏。未詳何許人。居岷蜀間。嘿持金剛般",
    "X77n1522_018:0225a13": "若經。晝夜不輟。時沙門守賢。與&#x96A3;房。偶夜坐不能寐。",
    "X77n1522_018:0225a14": "聞隔壁聲。若有二人相語者。其一曰。我受命攝洪正",
    "X77n1522_018:0225a15": "柰何其旁有善神擁護。雖欲近傍。不可得。然而違限",
    "X77n1522_018:0225a16": "之罪。其何計以免之。其一曰。我知免矣。東門之地。有",
    "X77n1522_018:0225a17": "姓名相類者。今固民也。且&#x751E;為僧。必將攝之以塞責。",
    "X77n1522_018:0225a18": "既而皆寂然。賢遽出門&#x5FA7;索。無所見。明日賢以語正。",
    "X77n1522_018:0225a19": "復往東門訊常氏。常氏之名洪正者。果昨夜死。賢始",
    "X77n1522_018:0225a20": "專業彌陀經。至是亦改從金剛般若矣。",
    "X77n1522_018:0225a21": "唐惟寔[0225a21] 姓陽氏。富陽人。天寶中。遊四明之遠蓬山。樂",
    "X77n1522_018:0225a22": "其靜僻。遂有終焉之志。巖洞深杳。上有佛跡。始見於",
    "X77n1522_018:0225a23": "開元時。居無何。會海寇袁晁。放眾劫掠。寔方禪坐洞",
    "X77n1522_018:0225a24": "中。寇至惡之。於是合二三百人。共舉大石。窒其洞。使",
    "X77n1522_018:0225b01": "不得出。俄寔從定起。喑嗚作聲。用掌擎石。如欲投以",
    "X77n1522_018:0225b02": "擊寇者。寇大懼。羅拜乞免。邑人重之。為立精舍。大曆",
    "X77n1522_018:0225b03": "八年也。太守裴儆。請署香山額。仍奉詔。度僧七人。以",
    "X77n1522_018:0225b04": "隸名其寺。貞元二年。冬跏趺而化。壽六十二。臘三十",
    "X77n1522_018:0225b05": "一。",
    "X77n1522_018:0225b06": "唐志鴻[0225b06] 姓錢氏。湖之長城下若人。本名儼。志鴻字也。",
    "X77n1522_018:0225b07": "少出家于鄉里之石門寺。即梁之靜林寺也。納具後。",
    "X77n1522_018:0225b08": "依茂苑道恒師。研覈律部。與曇清省躬相切磋。意以",
    "X77n1522_018:0225b09": "為先德之釋南山鈔。未盡善。乃著搜玄錄二十卷。盡",
    "X77n1522_018:0225b10": "囊括大慈靈巖已下。四十餘家之說。華嚴疏主澄觀。",
    "X77n1522_018:0225b11": "於大曆間。為作序引。以冠其首。春秋百有八歲。矣尚",
    "X77n1522_018:0225b12": "無恙。詔號長壽大師。世不敢以名而以字。則其尊之",
    "X77n1522_018:0225b13": "可知。",
    "X77n1522_018:0225b14": "唐嚴峻[0225b14] 濰州之樊氏子。父硤州刺史昭王府司馬。峻",
    "X77n1522_018:0225b15": "材贍而學富。年十九。應進士舉。以丁父艱。投南陽佛",
    "X77n1522_018:0225b16": "寺出家。俄從遇真禪師於荊州玉泉蘭若。學觀法。入",
    "X77n1522_018:0225b17": "城憩大雲寺。眾以其素究毗尼。力請臨壇。模範季世。",
    "X77n1522_018:0225b18": "黽俛承命。後頓悟心要於觀淨禪師。大曆初。將往青",
    "X77n1522_018:0225b19": "原。證所見於思禪師。未達廬陵。會真卿顏魯公。一言",
    "X77n1522_018:0225b20": "而契。二年春。宜春太守。俾僧正以疏請。四年洪州刺",
    "X77n1522_018:0225b21": "史李花。迎止大明寺。是年三月。沐浴更衣。望空合掌",
    "X77n1522_018:0225b22": "而逝。壽五十九。既遷塔。弟子圓約立&#x7891;。",
    "X77n1522_018:0225b23": "唐志玄[0225b23] 河朔人。善誦五天禁祝。悲願濟物。雖捐軀命。",
    "X77n1522_018:0225b24": "弗恤也。&#x751E;行林野間。見一狐。方於古塚內。戴髑髏。服",
    "X77n1522_018:0225c01": "草莽。婉然靚&#x7CDA;美婦人也。薄暮獨立驛道傍。會少年",
    "X77n1522_018:0225c02": "車從至。因問。婦人何為者。婦人泣曰。妾家易水。父母",
    "X77n1522_018:0225c03": "嫁妾絳之張氏。未幾而夫死。舅姑老而很。妾身無所",
    "X77n1522_018:0225c04": "依託。父母雖存。念道遠。莫之歸省。是故徘徊於此。而",
    "X77n1522_018:0225c05": "思以自盡也。少年驚遽。下車跪曰。我易水軍也。今方",
    "X77n1522_018:0225c06": "以出戍。受代以歸。夫人誠有意。幸得以鄉曲。奉[銜-金+缶]轡",
    "X77n1522_018:0225c07": "則足矣。復奚至於自盡哉。婦人喜謝再三。將就車。玄",
    "X77n1522_018:0225c08": "呵止之。振錫誦祝語。婦人忽復狐形。前伏不能去。徐",
    "X77n1522_018:0225c09": "視之死矣。",
    "X77n1522_018:0225c10": "唐慧靈[0225c10] 史未詳其姓氏鄉里。太中七年。上幸莊嚴寺。",
    "X77n1522_018:0225c11": "禮佛牙。因登大塔四望。見西北有廢址。曰此昔總持",
    "X77n1522_018:0225c12": "寺也。悵然久之。詔耆年問往事。眾推靈對。上嘉其詳",
    "X77n1522_018:0225c13": "盡。即賜紫。且詔脩復總持寺。三月十一日。三教首座",
    "X77n1522_018:0225c14": "辨章勾當脩寺。六月畢工。詔靈為綱任。既居厥職。清",
    "X77n1522_018:0225c15": "眾成序。上每加優獎焉。寺歲貢梨華蜜。色白而味佳。",
    "X77n1522_018:0225c16": "世所珍貴。靈竟終于寺。",
    "X77n1522_018:0225c17": "唐大義[0225c17] 字元貞。姓徐氏。會稽蕭山人。生而秀朗。甫七",
    "X77n1522_018:0225c18": "歲。父以經典訓之。日可憶數千言。年十二。投山陰靈",
    "X77n1522_018:0225c19": "隱寺。習內法。開卷輒通。見者嘆賞。屬中宗以龍飛。恩",
    "X77n1522_018:0225c20": "度天山僧道。都督胡元禮。考試經。義格第一。獲&#x9B00;染。",
    "X77n1522_018:0225c21": "配貫昭玄寺。自茲聽習尤勤至。開元初。從吳郡圓律",
    "X77n1522_018:0225c22": "師受具。復就鄉里開元寺深律師。究四分學。深公既",
    "X77n1522_018:0225c23": "亡。乃遊京師。法華玄儼律師。愛其俊邁。謂之曰。于今",
    "X77n1522_018:0225c24": "傳法。非子而誰。未幾。鄉里稱心寺超律師。請任寺職。",
    "X77n1522_018:0226a01": "開元中。以親喪。轉藏經於天台佛隴山。天寶中。築室",
    "X77n1522_018:0226a02": "於故支遁沃州之地。以居。俗稱為北塢者。[0226a02] 始夢。二梵",
    "X77n1522_018:0226a03": "僧告曰。汝於此有二十日緣。寶應初。復夢前僧曰。本",
    "X77n1522_018:0226a04": "期二十日。今過矣。魔賊且至。不宜更住。既而袁晁。據",
    "X77n1522_018:0226a05": "剡丹丘。被害滋甚。義因與大禹迴律師。詣左溪朗禪",
    "X77n1522_018:0226a06": "師所。練治止觀。於是朝野士大夫。歸心焉。相國杜鴻",
    "X77n1522_018:0226a07": "漸。尚書薛兼訓。中丞獨孤峻。洺州刺史徐嶠。其子浩。",
    "X77n1522_018:0226a08": "皆厚善。大曆己未歲。五月終於稱心。壽八十九。臘六",
    "X77n1522_018:0226a09": "十二。殯于北塢舊居。",
    "X77n1522_018:0226a10": "唐清江[0226a10] 會稽人。未詳氏族。少即抗志物外。沮於父母",
    "X77n1522_018:0226a11": "之愛。故久而從落染焉。師事曇一律主。諷誦通利。識",
    "X77n1522_018:0226a12": "者以為釋門千里駒也。俄從守直律師。於淛陽天竺",
    "X77n1522_018:0226a13": "壇登具。仍依一公。習南山律鈔。且研究相疏。皆通暢",
    "X77n1522_018:0226a14": "無遺憾。善辭章。或賦詠。輒擅譽一時。性褊躁。雖尊長",
    "X77n1522_018:0226a15": "猶掁觸不已。一公每優容之。後竟去。莫之遮挽。既遊",
    "X77n1522_018:0226a16": "歷迄。無所遇。乃悔歸。拜一公曰。前念無知。後心有悟。",
    "X77n1522_018:0226a17": "望和尚大慈。施與歡喜。一公憫其誠。遂為師資如初。",
    "X77n1522_018:0226a18": "大曆八年。江於汝濆以鄉曲。見南陽忠國師。&#x751E;。有所",
    "X77n1522_018:0226a19": "傳授云。",
    "X77n1522_018:0226a20": "唐雄俊[0226a20] 姓周氏。成都人。學博材偉。然無戒檢。每開講。",
    "X77n1522_018:0226a21": "得施利。輒以他用。且&#x751E;縱鬚髮。竄名軍伍中。及有罪。",
    "X77n1522_018:0226a22": "又遁去薙落如初。大曆中。以疾卒。[0226a22] 時有暴亡而甦者。",
    "X77n1522_018:0226a23": "云見俊於閻王所。王怒敕使入獄。俊抗聲呼曰。雄俊",
    "X77n1522_018:0226a24": "若入地獄。則三世諸佛。皆妄語矣。且觀經所謂。造五",
    "X77n1522_018:0226b01": "逆者。猶得以臨終十念。屬下品往生。況俊未&#x751E;犯五",
    "X77n1522_018:0226b02": "逆。而念佛莫知其數乎。語畢。即有寶臺。從西至。俊遂",
    "X77n1522_018:0226b03": "乘之而去。",
    "X77n1522_018:0226b04": "唐潛真[0226b04] 字義璋。姓王氏。太原人也。後徙夏州。朔方崇",
    "X77n1522_018:0226b05": "道鄉。考珍。生二子。真其仲也。弱冠投跡空門。開元二",
    "X77n1522_018:0226b06": "十六年。&#x96B7;名薙染于鄉里之靈覺寺。明年納具。探討",
    "X77n1522_018:0226b07": "律藏。經章論句。無不研究。代宗朝。新出文殊師利菩",
    "X77n1522_018:0226b08": "薩佛剎莊嚴經。詔造疏。大曆八年十一月。疏成三卷。",
    "X77n1522_018:0226b09": "以進。述菩提心義。發菩提心戒。各一卷。三聚淨戒。十",
    "X77n1522_018:0226b10": "善法戒。共一卷。且復稟承不空三藏秘密教法。入曼",
    "X77n1522_018:0226b11": "拏羅。受成佛印。顯密二部。於是兼焉。貞元二年五月",
    "X77n1522_018:0226b12": "十四日。屬疾。尋集門人。遺戒切至。二十一日。右&#x8107;累",
    "X77n1522_018:0226b13": "足。誦彌陀佛號。終于興善寺。壽七十一。夏四十九。",
    "X77n1522_018:0226b14": "唐神皓[0226b14] 字恒度。姓徐氏。八代祖。摛。齊景陵王西邸學",
    "X77n1522_018:0226b15": "士。其子陵。梁尚書左僕射。有文章。與庚子山齊名。陳",
    "X77n1522_018:0226b16": "亡佐治吳邑。遂家吳。皓吳產也。姿性耿介。矯矯欲脫",
    "X77n1522_018:0226b17": "俗。尋依錢塘龍泉道場一公。出家。天寶六年。詔精擇",
    "X77n1522_018:0226b18": "脩潔者。每州許度三人。皓獲&#x96B7;籍包山福願道場。初",
    "X77n1522_018:0226b19": "從興大師進具。後讀南山律鈔於曇一大師。未幾。復",
    "X77n1522_018:0226b20": "歸隱包山。乾元初。詔以天下二十七寺。各選大德七",
    "X77n1522_018:0226b21": "人。使長講律法。眾請住開元寺。晚年究心圓宗別置",
    "X77n1522_018:0226b22": "西方淨社誦法華經九千餘部貞元六年十月疾。至",
    "X77n1522_018:0226b23": "十三月疾亟。顧謂弟子維亮曰。必歸我於洞庭置塔。",
    "X77n1522_018:0226b24": "是夜天無雲翳。而星隕如雨。遂卒於開元寺。壽七十",
    "X77n1522_018:0226c01": "五。臘四十三。其窆也。霅晝作&#x7891;頌。",
    "X77n1522_018:0226c02": "唐靈徹[0226c02] 稟賦純粹。篤學善屬文尤工詩章居越溪",
    "X77n1522_018:0226c03": "之雲門寺。成立之歲。即聲譽遠播以毗尼講訓。從",
    "X77n1522_018:0226c04": "之遊者。如趨闤闠。秘書監嚴維隋州刺史劉長卿殿",
    "X77n1522_018:0226c05": "中侍御史皇甫曾。豈徒諧黃絹色絲 辭。亦且悟翠",
    "X77n1522_018:0226c06": "竹黃華之指。過吳興杼山。時皎然如晝。方獲重名。一",
    "X77n1522_018:0226c07": "見遂定林下交。盡予包佶中丞書。推致殊甚。及徹見",
    "X77n1522_018:0226c08": "佶。禮貌非常人所得。後權德輿。又移書問徹於晝。晝",
    "X77n1522_018:0226c09": "答之。如前書。其為儕輩所許如此。著律宗引源二十",
    "X77n1522_018:0226c10": "一卷。",
    "X77n1522_018:0226c11": "唐少康[0226c11] 姓周氏。縉雲人。母夢鼎遊湖&#x5CEF;。遇玉女。以青",
    "X77n1522_018:0226c12": "蓮授曰。此華吉祥。寄於汝所。他日生貴子。當保惜之。",
    "X77n1522_018:0226c13": "及生康青色光明滿室。香氣如芙蓉。稍長。碧眸朱脣。",
    "X77n1522_018:0226c14": "皓齒可畫。然七歲矣猶不語。佛生日。姆抱遊靈山寺。",
    "X77n1522_018:0226c15": "因指佛問之曰。識否。遽答曰。釋迦牟尼佛。聞者異之。",
    "X77n1522_018:0226c16": "父母知非世俗器。遂捨出家。年十五。誦經已。能盡五",
    "X77n1522_018:0226c17": "部。既薙落。卒於越之嘉祥寺受戒。習毗尼學。復聽華",
    "X77n1522_018:0226c18": "嚴經瑜伽論於上元之龍興寺。貞元初。至洛。駐錫白",
    "X77n1522_018:0226c19": "馬寺。忽見物。有放光照殿上者。趨視之。則善導和尚",
    "X77n1522_018:0226c20": "脩行淨土文也。康喜不自勝。遽祝曰。我於西方。果有",
    "X77n1522_018:0226c21": "緣者。此文當再發光。語畢而光益盛。又現無數化佛",
    "X77n1522_018:0226c22": "菩薩於光中。未幾。竟走長安善導影堂。致所祈禱。善",
    "X77n1522_018:0226c23": "像&#x5010;作佛身。語康曰。利樂眾生。同生安養。惟我與汝",
    "X77n1522_018:0226c24": "有是夫。頃之遇一僧其江陵果願寺。謂之曰。汝緣在",
    "X77n1522_018:0227a01": "新定。可速往也。即隱去。於是康造新定。日分衛聚落",
    "X77n1522_018:0227a02": "間。苟得錢。則悉乞小兒。使唱佛。一錢一聲。如是月餘。",
    "X77n1522_018:0227a03": "小兒&#x7FA3;逐康。唱佛&#x8994;錢。聲&#x5FA7;市肆。一年則見康輒唱",
    "X77n1522_018:0227a04": "佛。雖男女老幼皆然。不獨小兒矣。乃建淨土道場於",
    "X77n1522_018:0227a05": "烏龍山。築壈三級。制二十四贊。晝夜行道。以稱揚淨",
    "X77n1522_018:0227a06": "邦。遇齋日。康則升高座。集所化弟子。三千餘人於座",
    "X77n1522_018:0227a07": "下。教之曰。汝等可志誠觀我唱佛。康則抗聲曰。南無",
    "X77n1522_018:0227a08": "阿彌陀佛。俄有一佛。從康口出。連唱十聲。則十佛出",
    "X77n1522_018:0227a09": "口。狀若貫珠。康復諗於眾曰。汝等於今還見佛否。若",
    "X77n1522_018:0227a10": "見佛者。必得往生。貞元二十一年十月。跏趺放光而",
    "X77n1522_018:0227a11": "逝。狂風四起。百鳥悲鳴。烏龍山色。為之變白。塔于州",
    "X77n1522_018:0227a12": "東之臺子巖。",
    "X77n1522_018:0227a13": "唐上恒[0227a13] 姓饒氏。臨川南城人。志學之年。從舅氏出家。",
    "X77n1522_018:0227a14": "日誦佛經。計千言。逮壯從南嶽大園師得戒。而聽稟",
    "X77n1522_018:0227a15": "雖勤。憚於遠涉。大曆中。請&#x96B7;景雲寺。以便侍養。亟淹",
    "X77n1522_018:0227a16": "歲序。脩習無虧。尤於南山事鈔講貫通暢。貞元初。徙",
    "X77n1522_018:0227a17": "居預章龍興寺。與廬阜法貞。天台靈祐。荊門法裔。興",
    "X77n1522_018:0227a18": "果神湊。建昌慧璡。友善。又相國姜公輔。魯公顏真卿。",
    "X77n1522_018:0227a19": "楊馮韋丹。四君子遊故四分遷善滅罪之說。所利益",
    "X77n1522_018:0227a20": "者多矣。坐甘露壇二十許年。剡浮震旦男女。獲度者。",
    "X77n1522_018:0227a21": "一萬五千餘人。元和十年。示微疾。十月己亥。化於廬",
    "X77n1522_018:0227a22": "山之東林寺。葬全身於南岡石墳。住世七十七年。安",
    "X77n1522_018:0227a23": "居五十五夏。門人等。樹松&#x6822;。太原白居易為石塔銘。",
    "X77n1522_018:0227a24": "唐清徹[0227a24] 初莫知何所從來。周遊律肆。密護根門。然學",
    "X77n1522_018:0227b01": "無常師。惟善所在。則服膺焉。始親吳之開元寺北院",
    "X77n1522_018:0227b02": "道恒律師。其造詣深遠。而華望碩德。無不推稱。元和",
    "X77n1522_018:0227b03": "八年。乃摭諸家要當之說。解南山鈔。著集義記。凡二",
    "X77n1522_018:0227b04": "十卷。至十年告畢。今豫章武昌晉陵多傳誦之。",
    "X77n1522_018:0227b05": "唐惟則[0227b05] 少遊京師。三學外。尤務雕塑像貌。以起敬慕。",
    "X77n1522_018:0227b06": "曰即像貌以資成觀道。此脩行要術也。會憲宗太皇",
    "X77n1522_018:0227b07": "太后郭氏。元和中。造奉慈寺。以追福其母。齊國大長",
    "X77n1522_018:0227b08": "公主。則與選入。以藝自&#x52B9;。未幾。復振錫淛東。禮阿育",
    "X77n1522_018:0227b09": "王塔於四明之鄮縣。塔蓋東晉劉薩訶。所&#x751E;禮。其功",
    "X77n1522_018:0227b10": "德不可備述。於是則用七寶末。和膠漆。以模範之。及",
    "X77n1522_018:0227b11": "脫模範。切肖。眾嘆其有緣。則遂負以歸。充奉慈寺供",
    "X77n1522_018:0227b12": "養。京師莫不信嚮。後終於奉慈焉。",
    "X77n1522_018:0227b13": "唐慧琳[0227b13] 字抱玉。新安柯氏子。丱歲&#x96B7;靈隱西&#x5CEF;。事金",
    "X77n1522_018:0227b14": "和尚。受經業。大曆初。登具戒。三學一致。無遺憾。性嗜",
    "X77n1522_018:0227b15": "泉石。遁居天眼。即天目也。高三千丈。周圍三百里。與",
    "X77n1522_018:0227b16": "天柱廬阜類。上有二湖。謂之東西目。地深僻。多妖異。",
    "X77n1522_018:0227b17": "琳獨無撓。元和丁亥。太守禮部員外郎城南杜陟。請",
    "X77n1522_018:0227b18": "出山。就永福寺。登壇度人。己丑春。刺史兵部郎中裴",
    "X77n1522_018:0227b19": "常棣。請登天竺寺壇度人。講訓生徒。向二十載。而高",
    "X77n1522_018:0227b20": "潔之操。終始不渝。大和六年。四月二十五日示寂。壽",
    "X77n1522_018:0227b21": "八十三。臘六十四。以其年五月十二日。葬之永安寺",
    "X77n1522_018:0227b22": "西山之陽。",
    "X77n1522_018:0227b23": "唐廣脩[0227b23] 生東陽下混留氏。既落髮。&#x96B7;禪林寺。即入邃",
    "X77n1522_018:0227b24": "師之門。以研窮教指。學者雲萃。且日誦法華維摩金",
    "X77n1522_018:0227c01": "光明梵網四分戒本。六時行道。又每歲行懺法七七",
    "X77n1522_018:0227c02": "日。第四則隨自意三昧也。開成三年。日本國僧圓載",
    "X77n1522_018:0227c03": "躬來請法。台州刺史韋珩。迎講止觀於郡齋。會昌三",
    "X77n1522_018:0227c04": "年三月十六日終。壽七十二。臘五十二。葬金地道場。",
    "X77n1522_018:0227c05": "嗣其法者。物外。咸通七年。門人良汶。發而闍維之。獲",
    "X77n1522_018:0227c06": "舍利千餘粒。以入塔。",
    "X77n1522_018:0227c07": "唐宗亮[0227c07] 姓馮氏。明州奉化人。開成中薙落。&#x96B7;州之國",
    "X77n1522_018:0227c08": "寧寺。登戒。學毗尼。無遺行。會昌之難。遁居鄉里之巖",
    "X77n1522_018:0227c09": "谷間。大中再造國寧。徵選名德二十八人。而亮與焉。",
    "X77n1522_018:0227c10": "建州太守李頻。為寺&#x7891;。有曰。律僧宗亮。禪僧全祐。是",
    "X77n1522_018:0227c11": "也。晚年益謝世事。不出戶者。動經節序。其往來若方",
    "X77n1522_018:0227c12": "于贈詩曰。秋水一泓常見底。澗松千尺不生枝。空門",
    "X77n1522_018:0227c13": "學佛知多少。淨剃心塵秖有師。竟卒。春秋八十。[0227c13] 亮平",
    "X77n1522_018:0227c14": "生與貫霜擇梧不吟數十人。皆秉清節。結林下交。撰",
    "X77n1522_018:0227c15": "嶽林寺&#x7891;。集詩三百許首。併讚頌。行世。然銳心福敬",
    "X77n1522_018:0227c16": "二田。且為江東羅隱。安樂孫郃。所欽慕旨重。及郃著",
    "X77n1522_018:0227c17": "四明才名志。尤序其名於諸儒駿士之間。其為文士",
    "X77n1522_018:0227c18": "先達所加仰。如此。",
    "X77n1522_018:0227c19": "唐文質[0227c19] 姓祝氏。衢之須江人。大德惟寬。其季父也。寬",
    "X77n1522_018:0227c20": "名重當時。質幼從出家。及寬被詔。入長安居大興善",
    "X77n1522_018:0227c21": "寺。復請授菩薩戒於內道場。而質皆在焉。年十五。誦",
    "X77n1522_018:0227c22": "法華華嚴維摩等經。二十三。受具。七日能覆習戒本。",
    "X77n1522_018:0227c23": "更二夏。講四分律。年二十七。講俱舍論。如是四十年。",
    "X77n1522_018:0227c24": "而大經大論。通暢者多矣。後問心法於大悲禹跡二",
    "X77n1522_018:0228a01": "禪師。乃歸領徒於諸暨之法樂寺。虎伏座下。若聽所",
    "X77n1522_018:0228a02": "說者。質為摩頂。使毋噬生物。虎妥尾去。會昌詔沙汰。",
    "X77n1522_018:0228a03": "質遁永嘉之樂清縣大芙蓉山。太中初。太守韋公。屢",
    "X77n1522_018:0228a04": "致召命。質固辭。於是強舁之入城府。居開元寺積歲",
    "X77n1522_018:0228a05": "月。所得檀施。悉以造佛殿講堂房廡等宇。而像設之",
    "X77n1522_018:0228a06": "嚴飾。藏教之完治。皆其費。俄而會稽廉使貳沈公。以",
    "X77n1522_018:0228a07": "呂后山院迎之。以歸。院蓋寧賁禪師舊化地。質至。惟",
    "X77n1522_018:0228a08": "寓一榻於草菴而已。咸通二年十月十四日。告別于",
    "X77n1522_018:0228a09": "眾。十五日。端坐而化。壽八十四。臘六十二。窆全身于",
    "X77n1522_018:0228a10": "靈谷。塔既建。越州刺史段成式。敘其行實。",
    "X77n1522_018:0228a11": "唐增忍[0228a11] 沛國陳留史氏子。蚤歲鄉校讀書。稍長偕計",
    "X77n1522_018:0228a12": "對策。不得志去。俄西遊賀蘭山中。愛白草谷。遂掛冠",
    "X77n1522_018:0228a13": "落髮。結茆以居。鄉里慕之。不待分衛。而酥酪之饋日",
    "X77n1522_018:0228a14": "給。會昌五年。詔廢教。以地邊遠。不在禁例。節度使李",
    "X77n1522_018:0228a15": "彥佐。尤加敬。為於龍興寺。別建白草院以邀之。大中",
    "X77n1522_018:0228a16": "七年。刺指血。繕書諸經。二百八十三卷。彥佐慮其成",
    "X77n1522_018:0228a17": "疾。諭之曰。師大乘學。要當久住世間。荷負正法。以利",
    "X77n1522_018:0228a18": "益含識。顧茲破肌瀝膜。以從事筆研。而促其壽命。豈",
    "X77n1522_018:0228a19": "孔子所謂身體髮膚。不敢毀傷者哉。於是著三教毀",
    "X77n1522_018:0228a20": "傷論。以見志。九年讀大悲經。究尋四十二臂所表法。",
    "X77n1522_018:0228a21": "至無畏手而疑之。乃結壇禱請。閱旬浹。感空中雙拳",
    "X77n1522_018:0228a22": "正印。歷歷可&#x89A9;。因命工繪之以傳。著大悲論六卷。或",
    "X77n1522_018:0228a23": "謗其非。忍復虔請。且使工濯筆銅碗以俟。忽寶性一",
    "X77n1522_018:0228a24": "華出碗中。枝葉鮮明殊甚。感通十二年七月十日。示",
    "X77n1522_018:0228b01": "滅於白草院。壽五十九。以其年十月十七日。塔全身",
    "X77n1522_018:0228b02": "於水&#x8218;之南。",
    "X77n1522_018:0228b03": "唐元表[0228b03] 性訐直。平居好品藻人物。故與世多忤。究毗",
    "X77n1522_018:0228b04": "尼。工洙泗學。方術伎藝。無不該綜。蚤年依京師西明",
    "X77n1522_018:0228b05": "寺法寶大師講席。廣明中。巢&#x51A6;充斥。因南遊。止越之",
    "X77n1522_018:0228b06": "大善寺。開南山鈔。義理縱橫。談吐鴻暢。每揮麈。學者",
    "X77n1522_018:0228b07": "忘倦。江表諸匠。皆悅服。世號監水闍黎。著書五卷。名",
    "X77n1522_018:0228b08": "監水集。",
    "X77n1522_018:0228b09": "唐願誠[0228b09] 姓宋氏。河西人。胄緒儒先。尤傳竺業。母陰氏",
    "X77n1522_018:0228b10": "夜夢。庭樹盛願千華。獨結一果。奇特可愛。乃有孕。及",
    "X77n1522_018:0228b11": "臨蓐。卒以願誠名之。至出家不易也。稍長。師事行嚴。",
    "X77n1522_018:0228b12": "而稟其訓。大和三年。始落髮。五年具戒。無何。會昌沙",
    "X77n1522_018:0228b13": "汰。誠即遁去。形服不為變。大中初。法門愈益振。誠獲",
    "X77n1522_018:0228b14": "歸治佛光寺。上聞詔賜紫衣。李氏據并門。每從數百",
    "X77n1522_018:0228b15": "騎來遊。見識大加敬愛。為上疏天子乞號。詔號圓相。",
    "X77n1522_018:0228b16": "兼充山門都檢校。光啟三年。羞饌施衣。延僧供養。方",
    "X77n1522_018:0228b17": "鳴鐘。將至齋堂而逝。達塔樹&#x7891;於寺之西北一里所。",
    "X77n1522_018:0228b18": "唐全玼[0228b18] 餘杭人。時法濟大師。行化徑山。玼即求以剃",
    "X77n1522_018:0228b19": "落。後於衡嶽結草菴進道。木食澗飲。無所待於人。耐",
    "X77n1522_018:0228b20": "寒暑。以槲葉自蔽。更伏臘未&#x751E;易。客有贈玼詩者曰。",
    "X77n1522_018:0228b21": "巢居過後更何人。傳得如來法印真。昨日祝融上下",
    "X77n1522_018:0228b22": "見。草衣便是雪山身。",
    "X77n1522_018:0228b23": "梁彥偁[0228b23] 姓龔氏。吳郡常熟人。志務求師。晚得繼宗記",
    "X77n1522_018:0228b24": "主。而請學焉。儕類響臻。律風孔扇。其地遂為毗尼淵",
    "X77n1522_018:0228c01": "藪。[0228c01] &#x751E;有虎。夜伏寺閣哮吼。偁察知其中獵矢而然也。",
    "X77n1522_018:0228c02": "念將登閣救之。弟子諫阻。以為虎鷙獸也。動輒有所",
    "X77n1522_018:0228c03": "傷。且彼方以藥發而狂。大人雖慈憫一切。或者其見",
    "X77n1522_018:0228c04": "暴奈何。三鼓矣。眾皆困臥。偁獨持炬火。拔虎所中矢。",
    "X77n1522_018:0228c05": "虎弭耳頓首。若拜謝狀。明日獵者朱德。謂虎已死。而",
    "X77n1522_018:0228c06": "求之於寺。偁以矢示之。而德亦尋悔過。[0228c06] 武肅錢王。殊",
    "X77n1522_018:0228c07": "加敬重。每脩佛事。必召偁誦祝施食。一日覆肩衣墮",
    "X77n1522_018:0228c08": "地。俄而如故。若有物為搭之者。往往見鬼神。侍立其",
    "X77n1522_018:0228c09": "旁。貞明六年六月。卒于破山興福寺。壽九十九。[0228c09] 又有",
    "X77n1522_018:0228c10": "壽闍黎者。專志南山鈔。唐末。揚氏僭有江南之地。頻",
    "X77n1522_018:0228c11": "召府第供養。不畜長。翛然自得。誠莫可以世俗事干",
    "X77n1522_018:0228c12": "其慮者。方臨壇秉羯磨。而忽爾告殂於覆釜山側。楊",
    "X77n1522_018:0228c13": "氏聞訃驚嘆。",
    "X77n1522_018:0228c14": "梁國道者[0228c14] 隱居廬山雙溪院。禪誦之暇。獨務灌園。蔬",
    "X77n1522_018:0228c15": "則一聽他人採掇。不為禁。或問其故。曰我以無心種。",
    "X77n1522_018:0228c16": "彼以無心取。彼我皆無心。而物之存於中者。可既乎。",
    "X77n1522_018:0228c17": "則天地吾園。風霜雨露吾灌矣。吾又何勞哉。修睦僧",
    "X77n1522_018:0228c18": "正聞而韙之。贈以詩曰。入門空寂甚。真果出家兒。有",
    "X77n1522_018:0228c19": "行鬼不見。無心人謂癡。久之終。葬山中。",
    "X77n1522_018:0228c20": "梁齊己[0228c20] 生益陽之胡氏。幼出家於大溈山寺。既受具。",
    "X77n1522_018:0228c21": "遂習律儀。臻其奧。性嗜吟&#x548F;。蚤歲即有重名。每以未",
    "X77n1522_018:0228c22": "得心法之妙為恨。乃遊方。&#x5FA7;造藥山鹿門護國之席。",
    "X77n1522_018:0228c23": "卒典賓石霜。梁革唐命。天下方擾攘。高季昌逐雷滿",
    "X77n1522_018:0228c24": "於渚宮。而自稱荊門留後。尋受朝庭節度命。逮莊宗",
    "X77n1522_018:0229a01": "自河東入代梁。則高氏因據有一方。而名節之士四",
    "X77n1522_018:0229a02": "至。龍德初。起己為僧正。仍月給俸。&#x8218;於龍興寺淨院。",
    "X77n1522_018:0229a03": "非所好也。作渚宮莫問篇十五章。以見意。己頸有癭。",
    "X77n1522_018:0229a04": "纍垂如匏壺。時號詩囊。擁破納行山水間。陶然以樂。",
    "X77n1522_018:0229a05": "曾莫知世之治亂也。未曾將一字。容易謁諸侯。此其",
    "X77n1522_018:0229a06": "趣興何如哉。詩與華山處士相唱酬。卒別稱衝嶽沙",
    "X77n1522_018:0229a07": "門。有白蓮集。行世。",
    "X77n1522_018:0229a08": "後唐從禮[0229a08] 生襄陽。性殊孝友。鄉里頗譽之。逮失所親。",
    "X77n1522_018:0229a09": "乃出家。受具足戒。時年已長矣。及從師學律部。尤苦",
    "X77n1522_018:0229a10": "睡魔。每以資質昏濁。引鐵錐自刺其&#x981F;與掌。逾半稔。",
    "X77n1522_018:0229a11": "所通纔傳授問答語。然精厲持守。造次顛沛無所違。",
    "X77n1522_018:0229a12": "梁乾化中。遊天台。掛錫平田精舍。俄推為寺上座。慎",
    "X77n1522_018:0229a13": "重莊嘿。喜怒不形于色。&#x751E;謂眾曰。波羅提木叉。是我",
    "X77n1522_018:0229a14": "大師。如象無&#x920E;。如猿得樹。此心豈易制哉。平居必布",
    "X77n1522_018:0229a15": "薩。故其志誠。與鬼神接。夏旱。主事僧。以園蔬枯悴。請",
    "X77n1522_018:0229a16": "祈禱。禮曰。但於真君堂。燒香可也。已而兩三日不止。",
    "X77n1522_018:0229a17": "又須木依水棧度人。力不易致。白焉。禮曰。我當向真",
    "X77n1522_018:0229a18": "君言之。忽大風仆樹。武肅王錢氏聞之。召入府。建金",
    "X77n1522_018:0229a19": "光明道場。施利隨散。寒暑唯一衲。夜常坐不臥。一食",
    "X77n1522_018:0229a20": "外無贏長。同光三年。冬十一月卒。壽七十九。臘五十",
    "X77n1522_018:0229a21": "二。闍維收舍利起塔。",
    "X77n1522_018:0229a22": "後唐無跡[0229a22] 姓史氏。朔方人。大中九年。&#x8FF9;十三歲。乃捐",
    "X77n1522_018:0229a23": "俗。依白草院法空大師落髮。咸通三年。獲進戒於京",
    "X77n1522_018:0229a24": "師之西明寺。既工講貫。復善琴書。先是恒夫唐公。&#x751E;",
    "X77n1522_018:0229b01": "鎮朔方。至是待以家僧。為請於兩街功德使。&#x96B7;名西",
    "X77n1522_018:0229b02": "明寺。會詔迎真身於鳳翔法門寺。右軍副使張思廣",
    "X77n1522_018:0229b03": "奏跡充讚導。時上躬御法筵。大悅。宣賚稠厚。光啟中。",
    "X77n1522_018:0229b04": "歸鄉里。以所傳於京師。佛頂熾盛光降吉祥道場法。",
    "X77n1522_018:0229b05": "為府帥韓公。結壇脩設。感致瑞應尤多。晉景福中。韓",
    "X77n1522_018:0229b06": "公奏請。住持廣福寺。塞垣之求受菩薩戒者。日填擁。",
    "X77n1522_018:0229b07": "梁貞明二年。中書令韓洙奏。署號曰鴻遠。同光三年。",
    "X77n1522_018:0229b08": "四月一日。坐逝於丈室。貌如生。觀者歎異。中令命布",
    "X77n1522_018:0229b09": "漆以奉。軍府從事薛昭。紀其事於&#x7891;。",
    "X77n1522_018:0229b10": "後唐誠慧[0229b10] 姓李氏。蔚州靈丘人。父母&#x751E;為五臺之遊。",
    "X77n1522_018:0229b11": "共即文殊像前。禱之而生。後真容殿釋法潤。&#x89A9;其俊",
    "X77n1522_018:0229b12": "秀。於是勸之出家。而落髮登具焉。慧學間經論。性嗜",
    "X77n1522_018:0229b13": "林泉。王子寺沙門湛崇等。久餐令聞。願挹清規。因相",
    "X77n1522_018:0229b14": "與請為寺主。蒞事之暇。轉華嚴經數盈百部。時克用",
    "X77n1522_018:0229b15": "以節度使。據并門。梁太祖。方受唐禪。干戈相尋。中原",
    "X77n1522_018:0229b16": "塗炭。先是克用。與慧有舊。會中流矢。創不時發。念欲",
    "X77n1522_018:0229b17": "見慧。以道衷曲。且託之祈福。慧至。克用躬拜。號之國",
    "X77n1522_018:0229b18": "師焉。莊宗即位。詔賜紫衣。仍賜號。固辭。同光三年十",
    "X77n1522_018:0229b19": "二月。囑累門人廷珪曰。吾化緣已畢。請自此辭。各宜",
    "X77n1522_018:0229b20": "進道。理無相代。言訖入丈室。右脅而終。壽五十。臘三",
    "X77n1522_018:0229b21": "十。上聞哀悼。喪事遣內侍監護。賜祭三日。闍維收舍",
    "X77n1522_018:0229b22": "利五色。起塔。諡曰法雨。塔號慈雲。",
    "X77n1522_018:0229b23": "後唐可周[0229b23] 姓傅氏。晉陵人也。蚤年依建元寺出家。性",
    "X77n1522_018:0229b24": "姿勤敏。遂往豫章。稟法華慈恩疏於雲表法師。日就",
    "X77n1522_018:0229c01": "月將。說臻淵奧。乃戾止台越。以利益群眾。梁乾化二",
    "X77n1522_018:0229c02": "年。赴杭州龍興寺開演。黑白駢集。時武肅王錢氏。有",
    "X77n1522_018:0229c03": "兩淛。命居西關之天寶堂。周因晝夜講說不替。曰夜",
    "X77n1522_018:0229c04": "為鬼神。其可已乎。自是或每見物扈衛其旁云。復有",
    "X77n1522_018:0229c05": "巫降神者。久不降。頃之附巫曰。吾隨諸大神。聽法西",
    "X77n1522_018:0229c06": "關天寶堂。故遲耳。王聞而加敬。贈周金如意&#x9262;紫衣。",
    "X77n1522_018:0229c07": "號精志通明大師。天成元年。終于觀音院。周&#x751E;著鈔",
    "X77n1522_018:0229c08": "一卷。解宣律師法華經序。今無復存。",
    "X77n1522_018:0229c09": "後唐辯光[0229c09] 字登封。姓吳氏。永嘉人。唐左庶子兢之裔",
    "X77n1522_018:0229c10": "孫。幼辭家。入陶山寺。剃[髟/采]受具。工詩。善草&#x96B7;。聞陸希",
    "X77n1522_018:0229c11": "聲謫宦豫章。往謁之。得其草法。五指撥鐙訣。光書自",
    "X77n1522_018:0229c12": "爾益進。轉腕回筆。尤妙絕。乃西覲京師。時昭宗在御。",
    "X77n1522_018:0229c13": "詔於榻前揮洒。賜紫方袍。後謁華帥王建。奏署廣利。",
    "X77n1522_018:0229c14": "自華歸里。謁吳越王武肅錢氏。待以客禮。長興中。歸",
    "X77n1522_018:0229c15": "甬東以卒。太守仰詮素重光。為治後事。葬之三年。復",
    "X77n1522_018:0229c16": "議從闍毗。及發棺貌不萎仆。髭髮爪甲皆長。眾收燼",
    "X77n1522_018:0229c17": "餘塔焉。弟子從&#x74CC;知琮皆得其墨訣。有當時士大夫。",
    "X77n1522_018:0229c18": "若吳內翰融羅江東隱等。所贈歌詩一集。平生著述",
    "X77n1522_018:0229c19": "一集。",
    "X77n1522_018:0229c20": "晉自新[0229c20] 生臨淄孫氏。出家落髮。受具戒。即究空寂學。",
    "X77n1522_018:0229c21": "聞雲居膺禪師。化行鍾陵。竟造焉。既領指。侍左右。不",
    "X77n1522_018:0229c22": "忍去。久之膺示寂。新因遁居廣德山中。時文穆王錢",
    "X77n1522_018:0229c23": "氏。方以吳越世子。率師伐宛陵。偶入山寺。而群僧竄",
    "X77n1522_018:0229c24": "匿不在。獨新危坐。無懼色。詰其故。對曰。今東西皆賊",
    "X77n1522_018:0230a01": "也。雖欲避。將安之哉。世子以其直。及師凱旋。因偕以",
    "X77n1522_018:0230a02": "歸。武肅王加愛之。使居瑞應院。署號廣現。[0230a02] 初新&#x751E;採",
    "X77n1522_018:0230a03": "藥宣城山中。始入一洞。殊曖昧。行僅數里。日光晃然。",
    "X77n1522_018:0230a04": "旁有穴。&#x8657;明通曠。清溪古松。上下映蔽。隈隅草菴絕",
    "X77n1522_018:0230a05": "人&#x8FF9;。見老僧擁衲瞑坐。俄開目問新。何來。新為言狀。",
    "X77n1522_018:0230a06": "曰噫渴矣。出火燼中&#x7151;茗啜之。薄暮僧謂新。留此。我",
    "X77n1522_018:0230a07": "且有所往也。竟升松抄。跏趺鳥巢內。夜半聞誦法華",
    "X77n1522_018:0230a08": "經聲。又聞叱虎聲。清亮出林籟。明日新乞住。僧曰。自",
    "X77n1522_018:0230a09": "我來此。百見草枯。非子能住也。問飢否。適溪岸有稻",
    "X77n1522_018:0230a10": "數百穗。相引取十餘穗。挼得穀。舂米和野蔬。作鬻以",
    "X77n1522_018:0230a11": "啖。遽送出至洞口。謝曰。茲豈偶然。相會如此。頃茗與",
    "X77n1522_018:0230a12": "粥糜。非&#x70DF;火物也。吾知子自爾無復飢渴之患矣。後",
    "X77n1522_018:0230a13": "再往。終莫識路。[0230a13] 晚充寶塔化主。天福中卒。年八十。",
    "X77n1522_018:0230a14": "漢洪真[0230a14] 生滑州酸棗洪氏。既出家。即誦法華。通大義。",
    "X77n1522_018:0230a15": "且日課。積數至萬部。既而詣朝堂上疏。願焚全身。供",
    "X77n1522_018:0230a16": "養佛塔。或譖以為惑眾。又於國家非吉兆。詔切責禁",
    "X77n1522_018:0230a17": "止之。真歎曰。是固善根淺。而魔障強也。柰何哉。乃退",
    "X77n1522_018:0230a18": "居廣愛寺。盡出衣&#x76CB;施四眾。尋無疾而終。其屍趺坐。",
    "X77n1522_018:0230a19": "更數日。顏貌不萎變。闍毗。舌根益鮮潔。名重伊雒間。",
    "X77n1522_018:0230a20": "春秋纔五十二。",
    "X77n1522_018:0230a21": "漢若&#x8657;[0230a21] 隱居廬山。以誦經。不出戶室者。累數年。江南",
    "X77n1522_018:0230a22": "李氏慕仰之。數徵聘。終不起。每曰。老僧無德。寧敢勤",
    "X77n1522_018:0230a23": "上命如此哉。苟復頻數不已。則吾有遁之深山窮谷。",
    "X77n1522_018:0230a24": "永與世辭而已爾。自是朝庭不敢強。或時以香茗衣",
    "X77n1522_018:0230b01": "物賜。猶引&#x5374;者不一。則其清慎可知。乾祐中。盛夏坐",
    "X77n1522_018:0230b02": "亡。身雖停久。略無摧敗之色。穢惡之氣。噫異矣。",
    "X77n1522_018:0230b03": "宋師律[0230b03] 姓賈氏。范陽人。唐丞相魏國公&#x8EAD;之裔孫。年",
    "X77n1522_018:0230b04": "十五。即於憫忠寺。禮貞涉為師。而落髮焉。既圓具足。",
    "X77n1522_018:0230b05": "乃南遊。咨扣心要。自唐季都汴。天下之人。率以為歸。",
    "X77n1522_018:0230b06": "故律之戾止。士大夫莫不宗仰。因營構夷門山中。以",
    "X77n1522_018:0230b07": "闡所學。詔以紀年。扁其寺曰開寶。命服徽號。榮寵多",
    "X77n1522_018:0230b08": "矣。而律視之蔑如也。乾德二年。正月二十三日。召門",
    "X77n1522_018:0230b09": "人垂訓而終。春秋八十一。法臘六十二。太平興國五",
    "X77n1522_018:0230b10": "年三月。遷轝。葬於北部&#x9D55;鸃之原。進士賈守廉。銘其",
    "X77n1522_018:0230b11": "塔。",
    "X77n1522_018:0230b12": "宋守真[0230b12] 姓紀氏。永興萬年人。其先以黃巢之亂。西徙",
    "X77n1522_018:0230b13": "於蜀。而占籍焉。至真則蜀產也。始冠。偶遊聖壽寺。見",
    "X77n1522_018:0230b14": "脩進律師。而慕其行。遂依之薙落。習起信論於朗公。",
    "X77n1522_018:0230b15": "受法界觀於光公。傳瑜伽教於演秘闍黎。莫不皆臻",
    "X77n1522_018:0230b16": "心法之極要。四十年間。演暢無怠。因蒙賜號昭信。一",
    "X77n1522_018:0230b17": "日謂弟子遇緣曰。出息不保入息。此雖俗諺。而切於",
    "X77n1522_018:0230b18": "理。吾與汝其可不務乎。乃營二塔於廣度院右。以其",
    "X77n1522_018:0230b19": "成於開寶之初。遂&#x981F;之開寶。四年八月五日。集眾稱",
    "X77n1522_018:0230b20": "佛號以逝。壽七十八。臘五十三。闍維獲舍利圓瑩。葬",
    "X77n1522_018:0230b21": "之開寶塔云。",
    "X77n1522_018:0230b22": "宋巖俊[0230b22] 姓廉氏。荊州人。幼入空門。長圓戒德。乃復&#x5FA7;",
    "X77n1522_018:0230b23": "遊衡廬。以探禪指。&#x751E;偕一友至鳳林。迷道入深谷中。",
    "X77n1522_018:0230b24": "見滿地棄擲。皆金銀物。其友遽色動。顧謂曰。此間幸",
    "X77n1522_018:0230c01": "無他人在。可攫也。且天與弗取。反受其咎。君其柰何",
    "X77n1522_018:0230c02": "不屑意哉。俊行未即應。友固請。俊曰。昔管寧鋤園遇",
    "X77n1522_018:0230c03": "金。視同瓦礫。吾輩出家者流。尤宜慎守貪戒。而有媿",
    "X77n1522_018:0230c04": "古人可乎。然吾茲一身。衣食有餘。得之亦復奚用。他",
    "X77n1522_018:0230c05": "日待吾把茅蓋頭。第當取以供眾也。竟捨去。尋謁舒",
    "X77n1522_018:0230c06": "州投子山同和尚。投子問曰。昨在何處。曰在不動道",
    "X77n1522_018:0230c07": "場。曰既是不動。何由至此。曰至此豈是動耶。曰元來",
    "X77n1522_018:0230c08": "宿不著處。因許入室。受記&#x8382;。久之辭還。路出汴京。為",
    "X77n1522_018:0230c09": "隴西公梁資所留。而捐所居宅。為伽藍。以處俊。[0230c09] 會周",
    "X77n1522_018:0230c10": "受漢禪。寵遇優渥。蓋高祖世宗。皆於俊寔布衣舊。異",
    "X77n1522_018:0230c11": "日相見。每施拜跪。及是賜賚故加厚云。乾德四年三",
    "X77n1522_018:0230c12": "月。疾篤。弟子使醫進藥。噤不受。垂戒囑後事。合掌怡",
    "X77n1522_018:0230c13": "顏而滅。享壽八十五。坐夏六十五。四月八日。葬全身",
    "X77n1522_018:0230c14": "於東郊之豐臺村。寺額觀音。一門三院。東西二堂。眾",
    "X77n1522_018:0230c15": "常不減數百。五十年間。率飯僧萬百千計。誠京城第",
    "X77n1522_018:0230c16": "一禪林也。賜紫袈裟。號淨戒。皆周命。",
    "X77n1522_018:0230c17": "宋宗淵[0230c17] 姓宮氏。高密人。幼習儒業。稍長忽辭親。落髮",
    "X77n1522_018:0230c18": "於東萊北禪院。俄參歷江南諸禪席。以究明圓頓宗",
    "X77n1522_018:0230c19": "指。且嗜詩辭。每有吟詠。則以齊己為師法。曰吾當練",
    "X77n1522_018:0230c20": "字&#x7145;句之時。緣情錯慮。將高出曾霄之上。而深入重",
    "X77n1522_018:0230c21": "泉之下也。悉攬天下山川形勝。自以為無足愜己者。",
    "X77n1522_018:0230c22": "乃居宜陽柏闍山。以求其志。孤介脩潔。凡俗不易造",
    "X77n1522_018:0230c23": "見。日持誦觀音普門品。蓋&#x751E;有善相者。以淵為不壽。",
    "X77n1522_018:0230c24": "而勉之也。太平興國五年十月。令工作龕座如鹿頂。",
    "X77n1522_018:0231a01": "且趣之曰。明日要用。毋緩也。明日果坐逝。年八十三。",
    "X77n1522_018:0231a02": "樹塔於寶雲之原。而窆焉。所著述有西洛集。行世。",
    "X77n1522_018:0231a03": "[0231a03] 讚曰。",
    "X77n1522_018:0231a04": " 至哉心乎  體本明靜  孰蔽撓之  有萬其境",
    "X77n1522_018:0231a05": " 如水斯波  如鏡斯影  波非水生  由風之行",
    "X77n1522_018:0231a06": " 影非鏡出  由物之質  風休水平  物去鏡明",
    "X77n1522_018:0231a07": " 境滅心寂  念亦奚得  於三界中  動用俱息",
    "X77n1522_018:0231a08": " 以念攝念  攝所攝離  無思無慮  以至無為"
}