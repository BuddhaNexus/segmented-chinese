{
    "X66n1296_044:0254b03": "宗門拈古&#x5F5A;集卷第四十四",
    "X66n1296_044:0254b05": "古杭白巖嗣祖沙門 淨符 &#x5F5A;集",
    "X66n1296_044:0254b06": "△南十四",
    "X66n1296_044:0254b07": "江州圓通道旻圓機禪師(南十四泐潭乾嗣)[0254b07] 因左丞范&#x51B2;宇",
    "X66n1296_044:0254b08": "致&#x8657;守豫章時過謁。茶罷曰。&#x51B2;行將老矣。墮在金紫",
    "X66n1296_044:0254b09": "行中。去此事稍遠。通呼內翰。公應諾。通曰何遠之有。",
    "X66n1296_044:0254b10": "公躍然曰乞師再垂指誨。通曰此去洪都有四程。公",
    "X66n1296_044:0254b11": "佇思。通曰見即便見。擬思即差。公豁然有省。",
    "X66n1296_044:0254b12": "[0254b12] &#x705C;山誾云。圓通老人囊中有妙藥。能起死回生在",
    "X66n1296_044:0254b13": "頃刻。左丞雖於此省入。去此事不遠。怎奈鄉音猶",
    "X66n1296_044:0254b14": "易識。家國尚茫然。",
    "X66n1296_044:0254b15": "成都府昭覺寺克勤佛果禪師(南十四五祖演嗣)[0254b15] 上堂。&#x9008;無",
    "X66n1296_044:0254b16": "依倚。超宗越格。非物非心。萬仞壁立。桑樹上著箭。柳",
    "X66n1296_044:0254b17": "樹上出汁。",
    "X66n1296_044:0254b18": "[0254b18] 天井新云。直饒恁麼也只道得一半。且道是那一",
    "X66n1296_044:0254b19": "半&#x807B;。聽事不真。喚鐘作甕。",
    "X66n1296_044:0254b20": "[0254b20] 昭覺示眾。通身是眼見不到。通身是耳聞不及。通身",
    "X66n1296_044:0254b21": "是口說不著。通身是心鑑不出。通身即且置。或若無",
    "X66n1296_044:0254b22": "眼作麼生見。無耳作麼生聞。無口作麼生說。無心作",
    "X66n1296_044:0254b23": "麼生鑑。若向者裏撥得一線路。便與古佛同參。且道",
    "X66n1296_044:0254b24": "參什麼人。",
    "X66n1296_044:0254c01": "[0254c01] 徑山杲云。惜乎徑山當時不在。若在。點一把火照",
    "X66n1296_044:0254c02": "看者老漢面皮厚多少。即今莫有旁不甘底出來",
    "X66n1296_044:0254c03": "道和尚也是普州人。又作麼生。即向他道。西天斬",
    "X66n1296_044:0254c04": "頭截臂。者裏自領出去。",
    "X66n1296_044:0254c05": "[0254c05] 昭覺示眾。古德道結夏已十一日。寒山子作麼生。又",
    "X66n1296_044:0254c06": "有道結夏已十一日。水牯牛作麼生。山僧即不然。結",
    "X66n1296_044:0254c07": "夏已十一日。燈籠露柱作麼生。若識得燈籠露柱即",
    "X66n1296_044:0254c08": "識得水牯牛。若識得水牯牛即識得寒山子。",
    "X66n1296_044:0254c09": "[0254c09] 徑山琇云。大眾。碎金鸞頭。出五色髓。固是他三大",
    "X66n1296_044:0254c10": "老之手。若是新靈巖總無許多事。何故。家家門前",
    "X66n1296_044:0254c11": "赫日月。太平不用將軍威。",
    "X66n1296_044:0254c12": "[0254c12] 白巖符云。我要問昭覺。寒山子作麼生識。眼目定",
    "X66n1296_044:0254c13": "動。便與掀倒禪床。",
    "X66n1296_044:0254c14": "舒州龍門佛眼清遠禪師(南十四五祖演嗣)[0254c14] 一日不安。僧問",
    "X66n1296_044:0254c15": "生死到來時如何。遠曰皖公山。曰。為復只者個。別有",
    "X66n1296_044:0254c16": "在。遠曰桐城縣。有僧舉似禮首座。座曰。遠兄不相見",
    "X66n1296_044:0254c17": "三十年。者漢徹也。",
    "X66n1296_044:0254c18": "[0254c18] 薦福行云。禮首座與先師同參。可憐死在句下。",
    "X66n1296_044:0254c19": "[0254c19] 白巖符云。海龍王宮裏無凡物。佛眼答話不妨驚",
    "X66n1296_044:0254c20": "&#x7FA3;。怎奈賞鑑非人。致成鈍置。我若作禮首座。不恁",
    "X66n1296_044:0254c21": "麼道。且作麼生道。遠兄不相見三十年。尤作者般",
    "X66n1296_044:0254c22": "見解。夢見也未。",
    "X66n1296_044:0254c23": "嘉州九頂清素禪師(南十四五祖演嗣)[0254c23] 因太守呂公來瞻大",
    "X66n1296_044:0254c24": "像。問既是大像為什麼肩負大楹。素曰船上無散工。",
    "X66n1296_044:0255a01": "守乃作禮。",
    "X66n1296_044:0255a02": "[0255a02] 昭覺勤云。疑殺天下人。",
    "X66n1296_044:0255a03": "[0255a03] 薦福行云。將謂無人。又云。本有餘力。",
    "X66n1296_044:0255a04": "[0255a04] 大溈果別云。全身擔荷。",
    "X66n1296_044:0255a05": "元禮首座(南十四五祖演嗣)[0255a05] 僧問。金剛經曰修一切善法。如",
    "X66n1296_044:0255a06": "何是善法。禮遽起曰上是天。下是地。中間坐底坐立",
    "X66n1296_044:0255a07": "底立。喚什麼作善法。僧無對。禮便打。",
    "X66n1296_044:0255a08": "[0255a08] 薦福行云。大眾。道無橫徑。理當即行。敢道禮首座",
    "X66n1296_044:0255a09": "鼻孔落在者僧手裏。若人撿點得出。天下橫行。",
    "X66n1296_044:0255a10": "[0255a10] 法&#x95A6;上座(南十四五祖演嗣)到東林度座下。見其得平實之",
    "X66n1296_044:0255a11": "旨。一日拈一枝花。繞度禪床一匝。背手插香罏中曰。",
    "X66n1296_044:0255a12": "和尚且道意作麼生。度屢下語皆不契。踰兩月度遂",
    "X66n1296_044:0255a13": "問&#x95A6;曰。你試為我說。看&#x95A6;曰某甲祇將花插香罏中。",
    "X66n1296_044:0255a14": "和尚自疑有什麼事。",
    "X66n1296_044:0255a15": "[0255a15] 南澗問於和尚且道意作麼生處云。者野狐精。我",
    "X66n1296_044:0255a16": "當時若作東林。便與劈脊打&#x8D82;出。免得遞相鈍置。",
    "X66n1296_044:0255a17": "於和尚自疑有什麼事處。乃噓兩噓云。古今盡道",
    "X66n1296_044:0255a18": "&#x95A6;上座驅耕夫牛奪饑人食。有奪有縱能殺能活。",
    "X66n1296_044:0255a19": "若約山僧撿點將來。似者般底也祇是個龍頭蛇",
    "X66n1296_044:0255a20": "尾漢。自救未得在。",
    "X66n1296_044:0255a21": "[0255a21] 平田本云。家無白澤之圖。必無如是妖怪。",
    "X66n1296_044:0255a22": "金陵俞道婆(南十四瑯瑯起嗣)[0255a22] 凡有僧至則曰兒兒。僧擬議。",
    "X66n1296_044:0255a23": "即掩&#x5374;門。佛燈珣往勘之。婆見如前問。燈曰爺在甚",
    "X66n1296_044:0255a24": "麼處。婆轉身拜露柱。燈即踏倒曰將謂有多少奇特。",
    "X66n1296_044:0255b01": "便出。婆躡起曰。兒兒。來惜你則個燈。竟不顧。",
    "X66n1296_044:0255b02": "[0255b02] 白巖符云。靈龜負圖自取喪身之兆。婆子固為可",
    "X66n1296_044:0255b03": "惜。何山雖鐵符在握。善掃狼&#x70DF;。然只解明擊不解",
    "X66n1296_044:0255b04": "暗攻。具眼者為何山別出一隻手看。",
    "X66n1296_044:0255b05": "△青十四",
    "X66n1296_044:0255b06": "潭州嶽麓海禪師(青十四開先宗嗣)[0255b06] 因僧問。進前三步時如",
    "X66n1296_044:0255b07": "何。麓曰撞頭磕額。退後三步時如何。麓曰墮坑落塹。",
    "X66n1296_044:0255b08": "不進不退時如何。麓曰立地死漢。",
    "X66n1296_044:0255b09": "[0255b09] 白巖符云。海和尚祇知嚴霜酷暑。不解暖日春風。",
    "X66n1296_044:0255b10": "者裏則不然。進前三步時如何。金花滿酌。退後三",
    "X66n1296_044:0255b11": "步時如何。紫誥榮歸。不進不退時如何。仙翁顧問",
    "X66n1296_044:0255b12": "慵回首。天子招呼不上船。",
    "X66n1296_044:0255b13": "明州天童宗&#x73CF;禪師(青十四長蘆了嗣)[0255b13] 因僧問。如何是道。童",
    "X66n1296_044:0255b14": "曰十字街頭休斫頭。",
    "X66n1296_044:0255b15": "[0255b15] &#x705C;山誾云。天童老漢向當陽指出八達康莊。人人",
    "X66n1296_044:0255b16": "可得而履。固稱作者。然猶未是衲僧痛快。或有問",
    "X66n1296_044:0255b17": "山僧如何是道。便與劈面掌云。誰教你草窠裏走",
    "X66n1296_044:0255b18": "出去。",
    "X66n1296_044:0255b19": "無為軍吉祥元實禪師(青十四天衣聰嗣)[0255b19] 參天衣。一日偶失",
    "X66n1296_044:0255b20": "笑喧眾。衣擯之。中夜宿田里。&#x89A9;星月粲然有省。歸呈",
    "X66n1296_044:0255b21": "衣。衣見乃問。洞山五位君臣如何話會。祥曰我者裏",
    "X66n1296_044:0255b22": "一位也無。衣令參堂。乃謂侍僧曰。者漢&#x5374;有個見處。",
    "X66n1296_044:0255b23": "奈不識宗旨何。入室次。衣預令行者五人分序而立。",
    "X66n1296_044:0255b24": "祥至俱召實上座。祥於是密契奧旨。遂述偈曰。一位",
    "X66n1296_044:0255c01": "纔彰五位分。君臣&#x53F6;處紫雲屯。夜明簾卷無私照。金",
    "X66n1296_044:0255c02": "殿重重顯至尊。衣稱善。",
    "X66n1296_044:0255c03": "[0255c03] 薦福如云。天衣為其向上關未透。大法未明。乃一",
    "X66n1296_044:0255c04": "時婆心所至。妙手巧心有難於形容者。自非吉祥",
    "X66n1296_044:0255c05": "未易神會。然祖師門下果有如是事乎。抑果無如",
    "X66n1296_044:0255c06": "是事乎。吉祥云一位纔彰五位分。我要問他五位",
    "X66n1296_044:0255c07": "且置。只者一位從甚處得來。",
    "X66n1296_044:0255c08": "△南十五",
    "X66n1296_044:0255c09": "杭州徑山大慧宗杲禪師(南十五昭覺勤嗣)[0255c09] 開堂日下座次。",
    "X66n1296_044:0255c10": "少卿馮公楫問。和尚常言不作者般蟲豸。因甚今日",
    "X66n1296_044:0255c11": "敗缺。山曰盡大地是個杲上座。你作麼生見。馮擬議。",
    "X66n1296_044:0255c12": "山便掌。",
    "X66n1296_044:0255c13": "[0255c13] 天童忞云。馮濟川可謂運斤有法。其奈&#x65B5;堊無功。",
    "X66n1296_044:0255c14": "若是山僧。盡大地是個杲上座你作麼生見。但云",
    "X66n1296_044:0255c15": "恁麼則世界總被和尚占&#x5374;。待他動靜。隨後便喝。",
    "X66n1296_044:0255c16": "豈不增色&#x5BB7;僚。雖然。也須扶起大慧。正當今日有",
    "X66n1296_044:0255c17": "問山僧。又當對他個什麼。雲綻家家月。春來處處",
    "X66n1296_044:0255c18": "花。",
    "X66n1296_044:0255c19": "[0255c19] 白巖符云。馮少卿向洪波浩渺裏要見長人。&#x5374;似",
    "X66n1296_044:0255c20": "個斗筲器量慣搜人短。怎奈妙喜是個摩天金翅。",
    "X66n1296_044:0255c21": "不但不嬰其羅縶。且能直取龍吞。雖然。撿點將來。",
    "X66n1296_044:0255c22": "猶少機關在。今日有問新寶壽。和尚常言不作者",
    "X66n1296_044:0255c23": "般蟲豸。為什麼又在者裏。向道符上座性命今日",
    "X66n1296_044:0255c24": "在你手裏。",
    "X66n1296_044:0256a01": "[0256a01] 徑山初在雲居首眾。圓悟命秉拂小參。昭覺元出問。",
    "X66n1296_044:0256a02": "眉端掛&#x5292;時如何。山曰血濺梵天。悟於座後喝采曰。",
    "X66n1296_044:0256a03": "住住。問得極好。答得更奇。元乃歸眾。山由此名著。",
    "X66n1296_044:0256a04": "[0256a04] 龍翔訢云。奇哉奇哉。一千七百人善知識生氣凜",
    "X66n1296_044:0256a05": "然。誰知二百年後金陵城中再逢作者。如獅子筋",
    "X66n1296_044:0256a06": "琴一奏則眾絃皆絕。如塗毒鼓一擊則聞者皆喪。",
    "X66n1296_044:0256a07": "我此一眾親近承事勿生疲厭。各隨根器成就法",
    "X66n1296_044:0256a08": "器。雖然。有際天之雲濤。可容吞舟之魚。有九萬里",
    "X66n1296_044:0256a09": "之風。可負垂天之翼。",
    "X66n1296_044:0256a10": "[0256a10] 東明際云。圓悟老人雖是養子之緣。怎奈旁觀者",
    "X66n1296_044:0256a11": "哂。",
    "X66n1296_044:0256a12": "[0256a12] 大慈璸云。奇則奇矣。怎奈憐兒不覺醜。看他父子",
    "X66n1296_044:0256a13": "法戰一合下馬。何如百戰場中見作家耶。者裏撿",
    "X66n1296_044:0256a14": "點得出。許你向&#x5292;刃上翻身。其或未然。未免傷鋒",
    "X66n1296_044:0256a15": "犯手。咄。",
    "X66n1296_044:0256a16": "[0256a16] 徑山問僧。道不用修但莫染污。如何是不染污底道。",
    "X66n1296_044:0256a17": "曰某甲不敢道。山曰為甚不敢道。曰怕染污。山高聲",
    "X66n1296_044:0256a18": "&#x544C;曰。行者將糞箕苕帚來。僧茫然。山便打出。",
    "X66n1296_044:0256a19": "[0256a19] 白巖符云。者僧將成九仞之山欠進一簣之土則",
    "X66n1296_044:0256a20": "且置。祇如大慧與麼道。還免得無過也未。我若作",
    "X66n1296_044:0256a21": "者僧。待道如何是不染污底道。但捧水一盆置妙",
    "X66n1296_044:0256a22": "喜前便出。",
    "X66n1296_044:0256a23": "[0256a23] 徑山問僧。不是心不是佛不是物。你作麼生會。僧曰",
    "X66n1296_044:0256a24": "領。山曰領你屋裏七代先靈。僧便喝。山曰適來領。如",
    "X66n1296_044:0256b01": "今喝。干他不是心不是佛不是物什麼事。僧擬議。山",
    "X66n1296_044:0256b02": "打出。",
    "X66n1296_044:0256b03": "[0256b03] 瑞巖慍云。大慧老人提持個一著子。縱以太&#x8657;空",
    "X66n1296_044:0256b04": "為口。須彌盧為舌。亦難擬其用處。然撿點將來。未",
    "X66n1296_044:0256b05": "免有得有失。當時者僧若是個人。見他與麼問。只",
    "X66n1296_044:0256b06": "向道三更過鐵圍。豈不光前絕後。擊拂子云。竹杖",
    "X66n1296_044:0256b07": "化龍去。癡人戽夜塘。",
    "X66n1296_044:0256b08": "[0256b08] 徑山謂子韶曰。你只知格物。不知物格。韶便問如何",
    "X66n1296_044:0256b09": "是物格。山曰。你不見唐明王斬閬守故事麼。韶因有",
    "X66n1296_044:0256b10": "省乃曰。子韶格物。妙喜物格。欲識一貫。兩個五百。",
    "X66n1296_044:0256b11": "[0256b11] 寶壽方云。妙喜子韶雖曰議論風生千古希遘。然",
    "X66n1296_044:0256b12": "只解依樣&#x7575;葫蘆。者裏則不然。或有問如何是物",
    "X66n1296_044:0256b13": "格。向道者枚如意是陶宗伯送底。還會麼。紅日一",
    "X66n1296_044:0256b14": "輪天外曉。癡人盡向霧中看。喝一喝。",
    "X66n1296_044:0256b15": "[0256b15] 光相得云。釜中點沸不如&#x7AC8;裏抽薪。惟善識者能",
    "X66n1296_044:0256b16": "之。妙喜老人固是其手。子韶便爾知歸不妨伶俐。",
    "X66n1296_044:0256b17": "撿點將來。大似蝦跳不出斗。",
    "X66n1296_044:0256b18": "[0256b18] 徑山問僧。香嚴上樹話。你作麼生會。曰好對春風唱",
    "X66n1296_044:0256b19": "鷓鴣。山曰。虎頭上座道。樹上即不問。樹下道將一句",
    "X66n1296_044:0256b20": "來。又作麼生。曰適來向和尚道了也。山曰。好對春風",
    "X66n1296_044:0256b21": "唱鷓鴣。是樹上語樹下語。僧擬對。山便打。",
    "X66n1296_044:0256b22": "[0256b22] 大珠□云。惜乎者僧龍頭蛇尾。好對春風唱鷓鴣",
    "X66n1296_044:0256b23": "是樹上語樹下語。只消道個疑則別參。敢保徑山",
    "X66n1296_044:0256b24": "&#x6C37;消瓦解。",
    "X66n1296_044:0256c01": "安吉州何山佛燈守珣禪師(南十五太平懃嗣)[0256c01] 既見佛鑑有",
    "X66n1296_044:0256c02": "所證入。是夕厲聲謂眾曰。者回珣上座穩睡去也。圓",
    "X66n1296_044:0256c03": "悟聞得。疑其未然欲與勘過。遂召至。因與遊山。偶到",
    "X66n1296_044:0256c04": "一水潭。悟乃推燈入水。遽問曰牛頭未見四祖時如",
    "X66n1296_044:0256c05": "何。燈曰潭深魚聚。曰見後如何。燈曰樹高招風。曰見",
    "X66n1296_044:0256c06": "與未見時如何。燈曰伸&#x811A;在縮&#x811A;裏。悟乃稱賞之。",
    "X66n1296_044:0256c07": "[0256c07] 南堂欲云。何山得即得。未免帶水拖泥。圓悟高則",
    "X66n1296_044:0256c08": "高。怎奈使心用行。雖然。不入驚人浪。難逢稱意魚。",
    "X66n1296_044:0256c09": "[0256c09] 白巖符云。水不將杖探。不知水之深淺。金不將火",
    "X66n1296_044:0256c10": "試。不知金之真偽。何山之於昭覺既試矣探矣。使",
    "X66n1296_044:0256c11": "大方老作家見。必為噴飯。為什麼。本是同根生。相",
    "X66n1296_044:0256c12": "煎何太急。",
    "X66n1296_044:0256c13": "□州樞密吳居厚居士(南十五圓通旻嗣)[0256c13] 擁節歸鍾陵謁圓",
    "X66n1296_044:0256c14": "通曰。某頃赴省試過此。過趙州關&#x751E;問前住訥老。透",
    "X66n1296_044:0256c15": "關底事如何。訥曰且去做官。今不覺五十餘年。通曰",
    "X66n1296_044:0256c16": "曾明得透關底事麼。公曰。八次經過。常存此念。然未",
    "X66n1296_044:0256c17": "甚到脫洒處。通度扇與之曰請使扇。公即揮扇。通曰",
    "X66n1296_044:0256c18": "有甚不脫洒處。公忽有省曰。更請末後句。通&#x5374;揮扇",
    "X66n1296_044:0256c19": "兩下。公曰親切親切。通曰吉撩舌頭三千里。",
    "X66n1296_044:0256c20": "[0256c20] &#x705C;山誾云。圓通若無後語。未免鈍置。吳公只向揮",
    "X66n1296_044:0256c21": "扇處弄精魂。有甚了期。祇如道吉撩舌頭三千里。",
    "X66n1296_044:0256c22": "是何意旨。",
    "X66n1296_044:0256c23": "洪州分寧尚書莫將居士字少&#x8657;(南十五大隨靜嗣)[0256c23] 官西蜀。",
    "X66n1296_044:0256c24": "謁南堂咨決心要。堂使其向好處提撕久無所入。適",
    "X66n1296_044:0257a01": "如廁急。穢氣甚急。以手掩鼻。遂有省徹。見南堂相為",
    "X66n1296_044:0257a02": "乃呈以偈曰。從來姿韻愛風流。幾笑時人向外求。萬",
    "X66n1296_044:0257a03": "別千差無&#x8994;處。得來元在鼻尖頭。堂印之。",
    "X66n1296_044:0257a04": "[0257a04] &#x705C;山誾云。尚書雖是苦心造到。撿點將來。猶帶些",
    "X66n1296_044:0257a05": "穢氣在。何故。為他向廁坑頭著倒。",
    "X66n1296_044:0257a06": "△南十六",
    "X66n1296_044:0257a07": "台州國清簡堂禪師(南十六護國元嗣)[0257a07] 住江州圓通日上堂。",
    "X66n1296_044:0257a08": "圓通不開生藥舖。單單只賣死&#x732B;頭。不知那個無思",
    "X66n1296_044:0257a09": "筭。喫著通身冷汗流。",
    "X66n1296_044:0257a10": "[0257a10] 盤山嵩云。盤山者裏既不開生藥舖。也不賣死&#x732B;",
    "X66n1296_044:0257a11": "頭。只把一枝無孔笛。臨風吹斷楚江秋。",
    "X66n1296_044:0257a12": "△南十八",
    "X66n1296_044:0257a13": "杭州靈隱松源崇嶽禪師(南十八天童傑嗣)[0257a13] 臨終示眾。久聚",
    "X66n1296_044:0257a14": "正路行者有。只不能用黑豆法。難以荷負正宗。臨濟",
    "X66n1296_044:0257a15": "佛法到此平沉。痛哉痛哉。",
    "X66n1296_044:0257a16": "[0257a16] 雲居莊云。松源老祖壓良為賤。若是黑豆法用得",
    "X66n1296_044:0257a17": "有甚奇特。直須將斷貫索穿過從上佛祖鼻孔方",
    "X66n1296_044:0257a18": "有自由分。時有僧問斷貫索莫在和尚手中麼。莊",
    "X66n1296_044:0257a19": "云者瞎漢。拈拄杖便打。",
    "X66n1296_044:0257a20": "△南二十",
    "X66n1296_044:0257a21": "海鹽天寧楚石梵琦禪師(南二十元叟端嗣)[0257a21] 上堂。通身是眼",
    "X66n1296_044:0257a22": "為什麼看不見。通身是耳為什麼聽不聞。通身是口",
    "X66n1296_044:0257a23": "為什麼說不到。通身是心為什麼鑒不出。報恩有一",
    "X66n1296_044:0257a24": "道聰明神&#x546A;。布施諸人去也。便下座。",
    "X66n1296_044:0257b01": "[0257b01] 大覺昇云。山僧即不然。通身是眼有什麼看不見。",
    "X66n1296_044:0257b02": "通身是耳有什麼聽不聞。通身是口有什麼說不",
    "X66n1296_044:0257b03": "到。通身是心有什麼鑒不出。也無聰明神&#x546A;布施",
    "X66n1296_044:0257b04": "諸人。珍重歸堂喫茶去。",
    "X66n1296_044:0257b05": "[0257b05] 天寧因僧問。如何是山裏禪。曰猢猻上樹尾連顛。如",
    "X66n1296_044:0257b06": "何是城裏禪。曰十字街頭一片磚。如何是村裏禪。曰",
    "X66n1296_044:0257b07": "扶桑人種陝西田。曰謝師答話。寧曰蒼天蒼天。",
    "X66n1296_044:0257b08": "[0257b08] 天目律云。大小楚石恁麼答話。若不得後語。大似",
    "X66n1296_044:0257b09": "光景未忘。寶壽則不然。山裏禪。&#x8657;巖午夜鎖輕&#x70DF;。",
    "X66n1296_044:0257b10": "城裏禪。肉案頭邊唱哩嗹。村裏禪。牯牛牸跳出&#x732A;",
    "X66n1296_044:0257b11": "圈。謝師答話。潑油救燃。祇者末後一句。一任天下",
    "X66n1296_044:0257b12": "衲子鑽研。",
    "X66n1296_044:0257b13": "明州育王橫川如珙禪師(南二十天目禮嗣)[0257b13] 晚參。少室無門",
    "X66n1296_044:0257b14": "戶。如何便得通。夜深寧耐立。聽我說西東。",
    "X66n1296_044:0257b15": "[0257b15] 保寧茂舉畢召大眾云。也有權也有實。也有照也",
    "X66n1296_044:0257b16": "有用。只是不得恁麼會。珍重。",
    "X66n1296_044:0257b17": "[0257b17] 普明用云。大好無門戶。",
    "X66n1296_044:0257b18": "杭州淨慈斷橋妙倫禪師(南二十徑山範嗣)[0257b18] 參無準。準以狗",
    "X66n1296_044:0257b19": "子因何有業識。令下語凡三十轉。皆不契。倫云可無",
    "X66n1296_044:0257b20": "方便乎。準乃舉真淨頌示之。倫悚然良久。忽聞板聲",
    "X66n1296_044:0257b21": "大悟。",
    "X66n1296_044:0257b22": "[0257b22] 金明進云。徑山養子之緣。不顧&#x811A;跟泥水。倫祖白",
    "X66n1296_044:0257b23": "汗通身。要難恩酬罔極。有問金明。狗子因何有業",
    "X66n1296_044:0257b24": "識。向道伏惟和尚珍重萬福。如更眼目定動。便與",
    "X66n1296_044:0257c01": "掀倒禪床。何故。牽藤引蔓恐辱先也。",
    "X66n1296_044:0257c02": "[0257c02] 龍淵法云。無準老漢慣將死語開人活眼。可謂婆",
    "X66n1296_044:0257c03": "心太切。倫祖雖然瞥地收回劫外風光。要且尤欠",
    "X66n1296_044:0257c04": "一籌。何也。不見道。道泰不傳天子令。時清休唱太",
    "X66n1296_044:0257c05": "平歌。",
    "X66n1296_044:0257c06": "[0257c06] 淨慈上堂。德山低頭。夾山點頭。俱胝豎起手指頭。玄",
    "X66n1296_044:0257c07": "沙[祝/土]破&#x811A;指頭。拈棒云。都來不出山僧拄杖頭。何以",
    "X66n1296_044:0257c08": "見得。卓拄杖云。一葉落。天下秋。",
    "X66n1296_044:0257c09": "[0257c09] 瓶山謙云。開疆闢土。革故鼎新。固是淨慈老漢為",
    "X66n1296_044:0257c10": "人的赤心片片。瓶山今日也要平分風月。貴在諸",
    "X66n1296_044:0257c11": "昆仲共知。驀拈如意云。德山．玄沙．夾山．俱胝總在",
    "X66n1296_044:0257c12": "瓶山如意頭上。各各顯揚無量妙義。還委悉麼。不",
    "X66n1296_044:0257c13": "因夜來鴈。怎見海門秋。",
    "X66n1296_044:0257c14": "△南二十一",
    "X66n1296_044:0257c15": "杭州天目高峰原妙禪師(南二十一仰山欽嗣)[0257c15] 上堂。海底泥牛",
    "X66n1296_044:0257c16": "銜月走。巖前石虎抱兒眠。鐵蛇鑽入金剛眼。崑崙騎",
    "X66n1296_044:0257c17": "象鷺鷥牽。此四句內有一句。能殺能活能縱能奪。若",
    "X66n1296_044:0257c18": "人撿點得出。一生參學事畢。",
    "X66n1296_044:0257c19": "[0257c19] 寶壽方問僧云。高峰道此四句內有一句能縱能",
    "X66n1296_044:0257c20": "奪能殺能活。且道是那一句。僧乃彈指云。只者一",
    "X66n1296_044:0257c21": "句也能縱能奪能殺能活。和尚請定當看。壽叱云。",
    "X66n1296_044:0257c22": "挑&#x8471;賣韭漢出去。你那裏得知。",
    "X66n1296_044:0257c23": "[0257c23] 古南門云。山僧亦有四句。五更撞鐘&#x811A;落地。三更",
    "X66n1296_044:0257c24": "接板狗子吠。二時粥飯濕匙&#x7B6F;。半夜放參霜點被。",
    "X66n1296_044:0258a01": "此四句中有一句全用。有一句全體。有一句全體",
    "X66n1296_044:0258a02": "即用全用即體。有一句體用雙忘。騰騰任運任運",
    "X66n1296_044:0258a03": "騰騰。若人撿點得出。便請歸家穩坐。",
    "X66n1296_044:0258a04": "[0258a04] 崆峒慈云。山僧亦有四句。水流濕。火就燥。雲從龍。",
    "X66n1296_044:0258a05": "風從虎。中有一句能縱能奪能殺能活。若人撿點",
    "X66n1296_044:0258a06": "得出。不惟參學事畢。亦且堪與人天為師。",
    "X66n1296_044:0258a07": "[0258a07] 道林志云。高峰道內有一句能縱能奪能殺能活。",
    "X66n1296_044:0258a08": "且道是那一句。諸人還定當得出麼。如其不然。乃",
    "X66n1296_044:0258a09": "驀&#x7AEA;如意云。敢煩者個上座與汝通個消息。遂擊",
    "X66n1296_044:0258a10": "案一下。",
    "X66n1296_044:0258a11": "[0258a11] 光相得云。山僧亦有四句。開田而食。鑿井而飲。日",
    "X66n1296_044:0258a12": "出而作。日沒而息。內有一句能縱能奪能殺能活。",
    "X66n1296_044:0258a13": "若人辨得。一生參學事畢。且道與高峰是同是別。",
    "X66n1296_044:0258a14": "[0258a14] □□[(璺-玉+山)-口+(巨-匚)]云。藏春色於壺天。栽犢角於馬首。固是高",
    "X66n1296_044:0258a15": "峰作略。若論擒飛龍捉猛虎。猶未可在。",
    "X66n1296_044:0258a16": "[0258a16] 高峰示眾。&#x7AEA;拂子曰。大眾。到者裏進一步也不得。退",
    "X66n1296_044:0258a17": "一步也不得。總不恁麼也不得。畢竟如何。不得不得。",
    "X66n1296_044:0258a18": "[0258a18] 佛川宗云。埜山則不然。乃&#x7AEA;拂子云。大眾。到者裏",
    "X66n1296_044:0258a19": "進一步也得。退一步也得。總不恁麼也得。畢竟如",
    "X66n1296_044:0258a20": "何。得得。且道與高峰相去多少。良久云。兩彩一賽。",
    "X66n1296_044:0258a21": "[0258a21] 慧慶詮云。二老與麼提持。直截不妨直截。義學看",
    "X66n1296_044:0258a22": "來不免被得失進退瞞過。者裏則不然。乃驀&#x7AEA;拂",
    "X66n1296_044:0258a23": "子云。切忌頭上安頭。便擲下。",
    "X66n1296_044:0258a24": "△南二十九",
    "X66n1296_044:0258b01": "秀州天寧法舟道濟禪師(南二十九吉菴祚嗣)[0258b01] 因陸五臺問。畫",
    "X66n1296_044:0258b02": "前元有易否。寧曰。若無。將甚麼畫。曰&#x7575;後如何。寧曰",
    "X66n1296_044:0258b03": "元無一畫。曰。現有六十四卦。何得言無。寧曰居士莫",
    "X66n1296_044:0258b04": "著文字好。曰請師離文字發一爻看。寧召五臺。臺應",
    "X66n1296_044:0258b05": "諾。寶曰者一爻從何處起。",
    "X66n1296_044:0258b06": "[0258b06] 普明用云。畫前畫後。論有論無。總與大易無涉。直",
    "X66n1296_044:0258b07": "饒一喚一諾爻象分明。也未是衲僧極則。畫前元",
    "X66n1296_044:0258b08": "有易否。天寧者漢何不當頭便喚五臺。待他應諾。",
    "X66n1296_044:0258b09": "&#x5374;好云元有易否。陸公者裏必然別有所入。且免",
    "X66n1296_044:0258b10": "後來許多周遮。",
    "X66n1296_044:0258b11": "△南三十一",
    "X66n1296_044:0258b12": "金陵月心笑巖德寶禪師(南三十一龍泉聰嗣)[0258b12] 侍龍泉無聞聰",
    "X66n1296_044:0258b13": "圍爐次。泉問。人人有個本來父母。子之父母今在何",
    "X66n1296_044:0258b14": "處。巖曰一火焚之。泉曰恁麼則子無父母耶。巖曰。有",
    "X66n1296_044:0258b15": "即有。佛眼&#x89B7;不見。泉曰子還見麼。巖曰某甲亦不見。",
    "X66n1296_044:0258b16": "泉曰為甚麼不見。巖曰若見則非真父母。泉然之。",
    "X66n1296_044:0258b17": "[0258b17] 白巖符云。二老與麼酬對。自非親從廣堂深奧中",
    "X66n1296_044:0258b18": "履歷過來。要如此絲來線去血脈聯絡。則三家村",
    "X66n1296_044:0258b19": "賣柴漢問他九重禁殿中事斷所不知。而今主張",
    "X66n1296_044:0258b20": "直截痛快者。卑為聯纖。是又何曾嗅著他一點汗",
    "X66n1296_044:0258b21": "臭氣&#x807B;。雖然。若論本來父母。猶隔遠在。為什麼。不",
    "X66n1296_044:0258b22": "見道。若有所見則非真父母。",
    "X66n1296_044:0258b23": "[0258b23] 笑巖上堂拈拄杖曰。有麼有麼。時有僧出作禮。巖劈",
    "X66n1296_044:0258b24": "脊便打曰多口作麼。曰。某甲一言也未。何為多口。巖",
    "X66n1296_044:0258c01": "復打曰。再犯不容。",
    "X66n1296_044:0258c02": "[0258c02] 萬峰藏云。俊則太煞俊。未免著忙在。",
    "X66n1296_044:0258c03": "杭州徑山無幻性&#x51B2;禪師(南三十一敬畏空嗣)[0258c03] 因編無趣錄歸。",
    "X66n1296_044:0258c04": "趣云。子一向做得個甚麼。山云。性&#x51B2;買得一段田。收",
    "X66n1296_044:0258c05": "得原本契書。請和尚僉押。乃將錄呈上。趣接得云。者",
    "X66n1296_044:0258c06": "個是我底。你底&#x807B;。山云和尚莫攙奪行市。趣擲下錄",
    "X66n1296_044:0258c07": "本。山便出。",
    "X66n1296_044:0258c08": "[0258c08] 金明進云。我若作敬畏。待云請和尚僉押。便乃垂",
    "X66n1296_044:0258c09": "下一足。他更如何。但云念子遠來且坐喫茶。不特",
    "X66n1296_044:0258c10": "不負來機。要且主賓有禮。若作徑山。待云者個是",
    "X66n1296_044:0258c11": "我底你底&#x807B;。遽好與一掌。何故。大丈夫捋虎鬚未",
    "X66n1296_044:0258c12": "為分外。",
    "X66n1296_044:0258c13": "[0258c13] 古林如云。我若作徑山。待道者個是我底你底&#x807B;。",
    "X66n1296_044:0258c14": "便與作禮云。今日念和尚老大。",
    "X66n1296_044:0258c15": "△南三十二",
    "X66n1296_044:0258c16": "荊溪龍池禹門正傳禪師(南三十二笑巖寶嗣)[0258c16] 因僧問。如何是",
    "X66n1296_044:0258c17": "祖師西來意。池曰屋北鹿獨宿。僧曰不會。池曰溪西",
    "X66n1296_044:0258c18": "雞齊啼。",
    "X66n1296_044:0258c19": "[0258c19] 夾山豫云。師翁答話雖則一椎兩當。未免令者僧",
    "X66n1296_044:0258c20": "分西著北。不肖孫則不然。今日或有問如何是祖",
    "X66n1296_044:0258c21": "師西來意。但向道。面臨江水&#x6FF6;。早晚看行舟。更曰",
    "X66n1296_044:0258c22": "不會。向道。兩岸蘆花裏。清風引白鷗。",
    "X66n1296_044:0258c23": "繡州興善南明慧廣禪師(南三十二徑山&#x51B2;嗣)[0258c23] 示眾。五&#x5CEF;頭卓",
    "X66n1296_044:0258c24": "朔。雙徑尾顛先喝。石巖一任[跳-兆+孛]跳。明月池覆地傾天。",
    "X66n1296_044:0259a01": "此四句中。有一句有殺人刀無活人&#x5292;。有一句有活",
    "X66n1296_044:0259a02": "人&#x5292;無殺人刀。有一句殺人刀活人&#x5292;俱有。有一句",
    "X66n1296_044:0259a03": "殺人刀活人&#x5292;俱無。揀點得倜儻分明。許你參學事",
    "X66n1296_044:0259a04": "畢。",
    "X66n1296_044:0259a05": "[0259a05] 龍淵法云。興善雖然殺活縱奪通身手眼。撿點將",
    "X66n1296_044:0259a06": "來。不無鈍置殺人。",
    "X66n1296_044:0259a07": "[0259a07] 空諸性云。四句外尚有一句子。百味具足不獨殺",
    "X66n1296_044:0259a08": "活也。然雖南明終未能舉出在。且道是那一句。良",
    "X66n1296_044:0259a09": "久云。&#x89B7;著則瞎。",
    "X66n1296_044:0259a10": "[0259a10] 興善因看雪次。僧云滿山都是雪。善云隨聲逐色漢。",
    "X66n1296_044:0259a11": "僧云請師離聲色道一句。善&#x5374;云滿山都是雪。",
    "X66n1296_044:0259a12": "[0259a12] 普明用云。者僧身挨白刃。活得命來不妨好手。南",
    "X66n1296_044:0259a13": "老人費盡鹽醬。究竟不獲稱心。者裏還有向聲色",
    "X66n1296_044:0259a14": "外別道一句者麼。良久云。切忌道滿山都是雪。",
    "X66n1296_044:0259a15": "[0259a15] 藕菴衍云。興善老漢慣將官物欺壓平人。此間有",
    "X66n1296_044:0259a16": "為者僧雪屈者麼。出來與藕菴拄杖子相見。",
    "X66n1296_044:0259a17": "[0259a17] 永寧振云。大小南明&#x5374;被者僧看破。且道看破在",
    "X66n1296_044:0259a18": "甚處。具眼者辨看。",
    "X66n1296_044:0259a19": "△南三十三",
    "X66n1296_044:0259a20": "明州天童密雲圓悟禪師(南三十三龍池傳嗣)[0259a20] 因僧問。如何是",
    "X66n1296_044:0259a21": "不動尊。童曰此去徑山五百里。",
    "X66n1296_044:0259a22": "[0259a22] 翠巖&#x5586;云。天童老漢慣用金剛王寶&#x5292;覿面全提。",
    "X66n1296_044:0259a23": "可惜者僧不知落處。若知落處。便好向百草頭上",
    "X66n1296_044:0259a24": "卸&#x5374;干戈。雖然。者裏則不然。或有問如何是不動",
    "X66n1296_044:0259b01": "尊。但向道。露柱騎牛登五老。燈籠踏雪返西峰。",
    "X66n1296_044:0259b02": "[0259b02] 天童因僧問。學人遠來。要問和尚討個佛做。童曰佛",
    "X66n1296_044:0259b03": "也是你分外事。",
    "X66n1296_044:0259b04": "[0259b04] 翠巖&#x5586;云。斬釘截鐵本分宗師。直下知歸罕逢達",
    "X66n1296_044:0259b05": "者。還委悉麼。渾身已在含元殿。何事嘮嘮問帝都。",
    "X66n1296_044:0259b06": "[0259b06] 白巖符云。者老漢生平一條白棒不順人情。不管",
    "X66n1296_044:0259b07": "是佛是魔驀頭便與一揕。在者裏為什麼不用&#x807B;。",
    "X66n1296_044:0259b08": "少年曾決龍蛇陣。淹倒還同稚子歌。",
    "X66n1296_044:0259b09": "[0259b09] 天童因挂牌入室。有僧纔跨門即曰。不用拈提。請師",
    "X66n1296_044:0259b10": "便棒。童曰為什麼&#x807B;。僧無語。童便打。",
    "X66n1296_044:0259b11": "[0259b11] 天童忞云。者僧將成九仞之山。尚虧一簣之土。若",
    "X66n1296_044:0259b12": "是山僧。待道為什麼&#x807B;。但向道。橫趨金殿過。定惹",
    "X66n1296_044:0259b13": "[銜-金+缶]爐香。敢保先師拄杖子兩手分付。",
    "X66n1296_044:0259b14": "[0259b14] 積翠潤云。老天童祇有順水之波。且無逆潮之浪。",
    "X66n1296_044:0259b15": "若是山僧。待渠道不必拈提。聲未絕直與打出方",
    "X66n1296_044:0259b16": "丈。令渠倒疑三十年。不致後人向者裏&#x8EC3;跟。雖然。",
    "X66n1296_044:0259b17": "如今有恁麼僧來又作麼生。乃喝一喝云。曹溪波",
    "X66n1296_044:0259b18": "浪如相似。無限平人被陸沉。",
    "X66n1296_044:0259b19": "建寧普明鴛湖妙用禪師(南三十三興善廣嗣)[0259b19] 同雪嶠上弦夜",
    "X66n1296_044:0259b20": "翫月次。嶠指月問那半箇在那裏去了。明良久云會",
    "X66n1296_044:0259b21": "麼。嶠云也只得半箇。明&#x5374;問那半箇在那裏去了。嶠",
    "X66n1296_044:0259b22": "亦良久。明云也只得半箇。嶠乃呵呵大笑。",
    "X66n1296_044:0259b23": "[0259b23] 金明進云。二老舉揚箇事。如善舞太阿終不傷鋒",
    "X66n1296_044:0259b24": "犯手。雖然。撿點將來。太殺艸窠裏輥。金明若在。見",
    "X66n1296_044:0259c01": "他恁麼。便好拂袖而出。何故。不見道。此夜一輪滿。",
    "X66n1296_044:0259c02": "清光何處無。",
    "X66n1296_044:0259c03": "[0259c03] 永正元云。塤篪遞奏互換可觀。還他二老作家。然",
    "X66n1296_044:0259c04": "只好明者一半事。若是那一半事。敢曰未在。且作",
    "X66n1296_044:0259c05": "麼生是那一半事。待月落後與你道。",
    "X66n1296_044:0259c06": "[0259c06] 龍淵法云。二老道即太殺。祇道得一半。金明雖則",
    "X66n1296_044:0259c07": "善為折衷。以小子看來大似&#x51D1;成三個擔板。",
    "X66n1296_044:0259c08": "[0259c08] 退菴智云。二老為那半個費&#x5374;許多腕頭力作麼。",
    "X66n1296_044:0259c09": "者裏若有問。那半個在那裏去了。但舉拳云。鑑。他",
    "X66n1296_044:0259c10": "更如何。劈面便掌。",
    "X66n1296_044:0259c11": "[0259c11] 瓶山謙云。向上一著即三世諸佛只得口挂壁上。",
    "X66n1296_044:0259c12": "二大老合水和泥。直是笑破人口。向上云乎哉。到",
    "X66n1296_044:0259c13": "瓶山者裏。好各與三十笤&#x7B92;。"
}