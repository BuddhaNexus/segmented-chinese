{
    "T85n2880_003:1372b06": "究竟大悲經卷第三",
    "T85n2880_003:1372b08": " □□□大千  頓納扭山海",
    "T85n2880_003:1372b09": " 頓遜丘墟乎  腹重得自在",
    "T85n2880_003:1372b10": "[1372b10] 勇猛菩薩摩訶薩白佛言。世尊從心性本際",
    "T85n2880_003:1372b11": "海藏。涌動沸亂出生無量諸佛無量菩薩。無",
    "T85n2880_003:1372b12": "量賢聖無量仙賢隱士。無量經藏無量經教。",
    "T85n2880_003:1372b13": "無量能法音無量智慧無量神通。無量轉變",
    "T85n2880_003:1372b14": "無量巧便無量辯才。無量宮殿無量花蓋莊",
    "T85n2880_003:1372b15": "嚴之具。是故上盡頂天下盡水際。於中一切",
    "T85n2880_003:1372b16": "聖眾皆從心性本際。而便有之說而不足。以",
    "T85n2880_003:1372b17": "偈歎曰。",
    "T85n2880_003:1372b18": " 無礙自在佛性王  安坐轉變蓮花臺",
    "T85n2880_003:1372b19": " 無量佛凡於中現  畢竟寂滅無去來",
    "T85n2880_003:1372b20": " [嶊-隹+棄][山/離]碣磨心性王  靉磊&#x5611;[言*夾]決定吼",
    "T85n2880_003:1372b21": " 是非碎爛作微塵  混融大寂一如口",
    "T85n2880_003:1372b22": " 神性智王無量力  &#x99C8;使諸根順九流",
    "T85n2880_003:1372b23": " 虎擺違順情繼結  撮搭灰粉寘太幽",
    "T85n2880_003:1372b24": " 扭撲五陰諸見脈  貪善棄惡作微塵",
    "T85n2880_003:1372b25": " 三毒羅剎真佛智  一切身相實法珍",
    "T85n2880_003:1372b26": " 真性發作諸根寂  無等振吼音聲泯",
    "T85n2880_003:1372b27": " 一切得失即體融  三寶於是現世間",
    "T85n2880_003:1372b28": " 趐[起-巳+(同-一)][起-巳+(卄/隻)][起-巳+各]動不走  遍緣諸境不動寂",
    "T85n2880_003:1372b29": " 往來任縱法使然  性照合通遍不歷",
    "T85n2880_003:1372c01": " 無障無礙神性王  無邊雜類智慧炬",
    "T85n2880_003:1372c02": " 體解歸真等法性  四辯應機共人語",
    "T85n2880_003:1372c03": " 心王自在喧呃瞋  忿怒作帳伏諸魔",
    "T85n2880_003:1372c04": " 碎諸分別是非心  香臭俱融共同波",
    "T85n2880_003:1372c05": " □并法力力中力  和合四大作一體",
    "T85n2880_003:1372c06": " 轉用陰陽為天地  一一身相無源底",
    "T85n2880_003:1372c07": " 眾生轉動混沌流  虛源一氣理處收",
    "T85n2880_003:1372c08": " 推尋蹤緒無頭尾  含怉異類周不周",
    "T85n2880_003:1372c09": " 四龍足力負天地  宛轉動身巖法界",
    "T85n2880_003:1372c10": " 山陵燋爛七日現  作帳初首試一&#x203BF;",
    "T85n2880_003:1372c11": " 大力神王吼  要先除謑&#x560A;",
    "T85n2880_003:1372c12": " 是非作微塵  安得更有謑",
    "T85n2880_003:1372c13": " 正士作神力  降注劍霜雹",
    "T85n2880_003:1372c14": " 當頭即[怡-台+延]穴  夜叉尋後剝",
    "T85n2880_003:1372c15": " 十六一種人  分布齊歷歷",
    "T85n2880_003:1372c16": " 治掃六魔賊  往往無當敵",
    "T85n2880_003:1372c17": " 而此無量偈  權應出一身",
    "T85n2880_003:1372c18": " 方便心海湧  法界是一人",
    "T85n2880_003:1372c19": "[1372c19] 佛告勇猛菩薩摩訶薩曰。快說偈教。汝等大",
    "T85n2880_003:1372c20": "眾寧神&#x51B2;寂。吾今重頌。",
    "T85n2880_003:1372c21": " 心性本際真金山  阿梨耶龍引出雲",
    "T85n2880_003:1372c22": " 靉靆垂布遍十方  降注洗浣五陰村",
    "T85n2880_003:1372c23": " 阿梨耶龍雲中遊  伊離測淪&#x290D7;&#x9703;色",
    "T85n2880_003:1372c24": " 延長促短遍十方  皆是無礙大心力",
    "T85n2880_003:1372c25": " 阿梨耶龍無礙力  遊於四大五陰空",
    "T85n2880_003:1372c26": " 往來無諍和九流  任縱自韻神無功",
    "T85n2880_003:1372c27": " 梨耶奮迅振六合  雷電鼓擊光輝輝",
    "T85n2880_003:1372c28": " 不動真際而遍過  黑闇根中開明照",
    "T85n2880_003:1372c29": " 梨耶神通性無礙  山河名壁於中過",
    "T85n2880_003:1373a01": " 無量質礙不能遮  何苦能牽入鼎鑊",
    "T85n2880_003:1373a02": "[1373a02] 勇猛菩薩摩訶薩白佛言。世尊大聖垂慈開",
    "T85n2880_003:1373a03": "教悉圓。不審此說為從心出。為從心性而出。",
    "T85n2880_003:1373a04": "為無從而出。唯願慈尊分明顯示。令迷教之",
    "T85n2880_003:1373a05": "徒知根所由。",
    "T85n2880_003:1373a06": "[1373a06] 佛告勇猛菩薩摩訶薩曰。上盡頂天下盡水",
    "T85n2880_003:1373a07": "際。於中一切眾生種種形質無量善惡。皆從",
    "T85n2880_003:1373a08": "心性而出。何以故。但心性無出。無出之出是",
    "T85n2880_003:1373a09": "名真出。是以得知。上盡諸佛下盡識海。從心",
    "T85n2880_003:1373a10": "心而有性心有。故一切皆心用。心用無邊際",
    "T85n2880_003:1373a11": "即用名為心。心用用心無用無心。",
    "T85n2880_003:1373a12": "[1373a12] 復次冥識菩薩摩訶薩白佛言。世尊大聖所",
    "T85n2880_003:1373a13": "說一切皆心心。一切心無別心。無別心故一",
    "T85n2880_003:1373a14": "切皆心用。若如是者。云何有清涼心。云何有",
    "T85n2880_003:1373a15": "熱惱心。云何得不清涼不熱惱等。一心性熱",
    "T85n2880_003:1373a16": "則常熱。涼則常涼。不涼不熱常應不涼不熱。",
    "T85n2880_003:1373a17": "何以故。心性之理常無別故。",
    "T85n2880_003:1373a18": "[1373a18] 佛告冥識菩薩摩訶薩曰。一切皆心心一切。",
    "T85n2880_003:1373a19": "神遊法界無障礙。心一切一切一心。法界遊",
    "T85n2880_003:1373a20": "宅愛無所愛。無所不無所。形聲影嚮皆無別。",
    "T85n2880_003:1373a21": "[1373a21] 冥識菩薩摩訶薩白佛言。世尊不解為是心",
    "T85n2880_003:1373a22": "用性性用心。唯願大慈尊披折令眾得開解。",
    "T85n2880_003:1373a23": "[1373a23] 佛告冥識菩薩摩訶薩曰。心用性緣慮。是真",
    "T85n2880_003:1373a24": "淨性用心不可毀壞照真金。是故心不用性",
    "T85n2880_003:1373a25": "無穢淨。性不用心無混融。無混融無始復無",
    "T85n2880_003:1373a26": "終。無始復無終心用性性用心。",
    "T85n2880_003:1373a27": "[1373a27] 說是法時。無量大眾乘實智駕性性龍圜本",
    "T85n2880_003:1373a28": "淨止緣切。",
    "T85n2880_003:1373a29": "一切諸法即相解脫品第十",
    "T85n2880_003:1373b01": "[1373b01] 復次天真菩薩摩訶薩白佛言。世尊一切眾",
    "T85n2880_003:1373b02": "聖莫不皆說順情之法。何故今日世尊所說",
    "T85n2880_003:1373b03": "之法皆是違情。違性則苦。苦是患源。故知情",
    "T85n2880_003:1373b04": "者以貪為體。若無有貪無所依恃。有依恃故",
    "T85n2880_003:1373b05": "一切果報由情貪而有。何以故。若不貪善無",
    "T85n2880_003:1373b06": "以息惡。若不息惡無以歸真。以此類之。云",
    "T85n2880_003:1373b07": "何今日如來說言。泯非喪是。福禍同流。同流",
    "T85n2880_003:1373b08": "歸真。歸真太極。太極之理本無是非。是非",
    "T85n2880_003:1373b09": "既喪。一切混融。混融之中則無凡無佛。何用",
    "T85n2880_003:1373b10": "教為。",
    "T85n2880_003:1373b11": "[1373b11] 佛告天真菩薩摩訶薩曰。貪者以情為體。情",
    "T85n2880_003:1373b12": "者以貪為本。由有情起即有違順。違順既與",
    "T85n2880_003:1373b13": "隨虛妄流。是故順情稱善。違情稱惡。若情既",
    "T85n2880_003:1373b14": "息。貪亦隨亡。情貪既無。善惡自謝。是以得",
    "T85n2880_003:1373b15": "知。貪善棄惡。是繼縛業。本非解脫。是故據此",
    "T85n2880_003:1373b16": "情貪之中。立其與奪顯四種解脫。何者為四。",
    "T85n2880_003:1373b17": "一者無願解脫。二者無作解脫。三者無想解",
    "T85n2880_003:1373b18": "脫。四者無學解脫。何以故。有願為願所繼。",
    "T85n2880_003:1373b19": "從繼業受生。一非解脫。有作為作業所繼。從",
    "T85n2880_003:1373b20": "繼業牽生。二非解脫。有想緣慮為想業所繼。",
    "T85n2880_003:1373b21": "從繼業牽生。三非解脫。有學有想念為想念",
    "T85n2880_003:1373b22": "繼學所繼。從繼業牽生。四非解脫。",
    "T85n2880_003:1373b23": "[1373b23] 天真菩薩摩訶薩白佛言。世尊如來說四解",
    "T85n2880_003:1373b24": "脫門。復顯四種非解脫。四種解脫名障解脫",
    "T85n2880_003:1373b25": "義。義猶自未顯。唯願世尊哀愍救護願畢解",
    "T85n2880_003:1373b26": "說。",
    "T85n2880_003:1373b27": "[1373b27] 佛告天真菩薩摩訶薩曰。四種解脫者。無願",
    "T85n2880_003:1373b28": "為初。何以故。無願稱為解脫。有願之來為願",
    "T85n2880_003:1373b29": "所繼。凡有願者有心要期。要期滿願。滿願之",
    "T85n2880_003:1373c01": "由良由妄起。妄起望滿為願。願滿所繼。繼業",
    "T85n2880_003:1373c02": "招生。故知以妄集妄還繼妄。繼繼相繼故非",
    "T85n2880_003:1373c03": "解脫。無願無累。無累無妄。累妄俱融。無滿無",
    "T85n2880_003:1373c04": "稱。名真解脫。無作解脫者。一切皆無作。何以",
    "T85n2880_003:1373c05": "故。無作無為。無為則無利無功德。無利無功",
    "T85n2880_003:1373c06": "德。不為利益功德所繼。名為無作解脫。無想",
    "T85n2880_003:1373c07": "解脫者。若無想念則無繼結。何以故。想念波",
    "T85n2880_003:1373c08": "動境風飄浮。從外緣想牽想牽繼業。繼業招",
    "T85n2880_003:1373c09": "生。不名解脫。是故無想即無念。無想繼結不",
    "T85n2880_003:1373c10": "為業牽。名為無想解脫。無學解脫者。無學無",
    "T85n2880_003:1373c11": "憂有學有憂。何以故。學從心意而起。是故學",
    "T85n2880_003:1373c12": "者勞心役慮增長我見。是非得失分別好惡",
    "T85n2880_003:1373c13": "貢高自恃。以有如是見故名繼縛。無學無",
    "T85n2880_003:1373c14": "憂。何以故。萬想自融圓流海藏。藏寂用寂。",
    "T85n2880_003:1373c15": "藏用體泯。名為無學解脫。",
    "T85n2880_003:1373c16": "[1373c16] 天真菩薩摩訶薩白佛言。世尊心性是一。解",
    "T85n2880_003:1373c17": "脫應一。何故如來今日說四解脫門。心性是",
    "T85n2880_003:1373c18": "一。應說一解脫門。",
    "T85n2880_003:1373c19": "[1373c19] 佛告天真菩薩摩訶薩曰。一切眾生心性是",
    "T85n2880_003:1373c20": "一。而說四解脫者。良由群生繼結之興不過",
    "T85n2880_003:1373c21": "有四。是以且據繼結說四解脫。理而言之。四",
    "T85n2880_003:1373c22": "繼既沒。一上猶無。何容有四。但以四收繼收",
    "T85n2880_003:1373c23": "無盡故。且舉四名[標*寸]其義屬。所以然。體泯相",
    "T85n2880_003:1373c24": "沒。解亦無解。安得有脫。以此類之。捨惡從善",
    "T85n2880_003:1373c25": "修道作佛。皆是繼縛。善及作佛猶是繼繼。況",
    "T85n2880_003:1373c26": "復誕縱諸非寧非繼縛。故知繼縛是封。封善",
    "T85n2880_003:1373c27": "封惡。以封結招生故非解脫。",
    "T85n2880_003:1373c28": "[1373c28] 天真菩薩摩訶薩白佛言。世尊解脫之因何",
    "T85n2880_003:1373c29": "者為是。解脫之果何者為是。唯大慈愍願為",
    "T85n2880_003:1374a01": "重說。",
    "T85n2880_003:1374a02": "[1374a02] 佛告天真菩薩摩訶薩曰。有心修善。名天人",
    "T85n2880_003:1374a03": "之因。心存是非樂行惡行。是三塗之因。善惡",
    "T85n2880_003:1374a04": "雙泯體融大寂。名為佛因。亦名解脫因。設",
    "T85n2880_003:1374a05": "名名之佛因。如實佛因不何名目。何以故。佛",
    "T85n2880_003:1374a06": "因者無因可因。有因之因因果相待。相待之",
    "T85n2880_003:1374a07": "因名為繼縛因。非解脫因。",
    "T85n2880_003:1374a08": "[1374a08] 天真菩薩摩訶薩白佛言。世尊因說竟。果猶",
    "T85n2880_003:1374a09": "未說。唯願世尊重為顯示解脫之果。",
    "T85n2880_003:1374a10": "[1374a10] 佛告天真菩薩摩訶薩曰。解脫果者。金剛心",
    "T85n2880_003:1374a11": "謝大明種智以為解脫果。理而言之。解脫之",
    "T85n2880_003:1374a12": "理無因無果。無果之果名解脫果。",
    "T85n2880_003:1374a13": "[1374a13] 說是法時。無量大眾冥會不起為因無得為",
    "T85n2880_003:1374a14": "果同真際等法性。",
    "T85n2880_003:1374a15": "即相無相萬物不遷事用究竟品第十一",
    "T85n2880_003:1374a16": "[1374a16] 復次鑒照菩薩摩訶薩白佛言。世尊如上所",
    "T85n2880_003:1374a17": "說。說次第十品立義不同言教各異。眾聖道",
    "T85n2880_003:1374a18": "一教門應一。云何設名題目而有眾多。不審",
    "T85n2880_003:1374a19": "此理願佛說之。令當來大眾知教開通擁閉",
    "T85n2880_003:1374a20": "同異。",
    "T85n2880_003:1374a21": "[1374a21] 佛告鑒照菩薩摩訶薩曰。眾聖異談旨當唯",
    "T85n2880_003:1374a22": "一。所謂依心教門眾多。所謂依身。若離身心",
    "T85n2880_003:1374a23": "則無言教。故知言教塵沙理旨無殊。教門無",
    "T85n2880_003:1374a24": "量歸處無別。以此類之。十方諸佛語說同故。",
    "T85n2880_003:1374a25": "無量菩薩方便處多。陳章吐教似如有異。究",
    "T85n2880_003:1374a26": "其玄旨畢竟無別。譬如色界天子眷屬無量",
    "T85n2880_003:1374a27": "音樂歎詠清雅婉約辭巧各異。遊騰虛空上",
    "T85n2880_003:1374a28": "昇光音。而至佛所各各一心盡意樂佛。論其",
    "T85n2880_003:1374a29": "文辭音曲箜篌琴笛悉皆不同。窮其意也皆",
    "T85n2880_003:1374b01": "歎佛好。歎好處同名為一語。上來教門差互",
    "T85n2880_003:1374b02": "不同。隨問對釋。雖教文彌萬而無二趣。但以",
    "T85n2880_003:1374b03": "種種開通會歸任縱。說是眾聖無二之理圓",
    "T85n2880_003:1374b04": "真教時。水行天子樹音天子百千眷屬。一時",
    "T85n2880_003:1374b05": "雲會而至佛所。各各恭敬正坐一面。長跪叉",
    "T85n2880_003:1374b06": "手以偈歎曰。",
    "T85n2880_003:1374b07": " 眾聖說無別  有垢無垢如",
    "T85n2880_003:1374b08": " 一切相通達  言教悉無殊",
    "T85n2880_003:1374b09": " 眾聖言說異  意旨悉皆同",
    "T85n2880_003:1374b10": " 文字即解脫  大小理處通",
    "T85n2880_003:1374b11": " 眾聖明了慧  方便開初始",
    "T85n2880_003:1374b12": " 文起為未悟  既悟相即理",
    "T85n2880_003:1374b13": " 眾聖善方便  隨宜皆不實",
    "T85n2880_003:1374b14": " 執教謂為是  即便起放逸",
    "T85n2880_003:1374b15": " 眾聖相影嚮  同說一如理",
    "T85n2880_003:1374b16": " 教門雖無量  達解悉會是",
    "T85n2880_003:1374b17": " 眾聖所師法  軌處悉無殊",
    "T85n2880_003:1374b18": " 伏藏圓明顯  萬相即體如",
    "T85n2880_003:1374b19": " 眾聖巧便說  慈心&#x8A43;誘人",
    "T85n2880_003:1374b20": " 圓明顯伏藏  覺性明了真",
    "T85n2880_003:1374b21": " 眾聖明了說  銷融於毒害",
    "T85n2880_003:1374b22": " 惱惱先自無  何處有五蓋",
    "T85n2880_003:1374b23": "[1374b23] 佛告水行天子樹音天子曰。一切言教不離",
    "T85n2880_003:1374b24": "心相。至於文字不離身相。是故身相得解脫",
    "T85n2880_003:1374b25": "時。文字即解脫用。",
    "T85n2880_003:1374b26": "[1374b26] 水行天子樹音天子異口同音而白佛言。世",
    "T85n2880_003:1374b27": "尊一切言教文字以何為體。以何為實。言教",
    "T85n2880_003:1374b28": "文字根本何者為是。尋教會理文字即解脫",
    "T85n2880_003:1374b29": "用者。何者為是。願大慈尊說其所由。令無量",
    "T85n2880_003:1374c01": "大眾知文字所由道教根本。",
    "T85n2880_003:1374c02": "[1374c02] 佛告水行天子樹音天子曰。一切言教心相",
    "T85n2880_003:1374c03": "是本。一切文字身相是體。身相為實。尋教會",
    "T85n2880_003:1374c04": "理者。窮其心生住滅名為尋教會理。文字即",
    "T85n2880_003:1374c05": "解脫用者。諸根真照真照真照圓寂寂照照",
    "T85n2880_003:1374c06": "寂同塵無染。名為文字即解脫用。",
    "T85n2880_003:1374c07": "[1374c07] 鑒照菩薩摩訶薩前白佛言。世尊大聖圓覺軌",
    "T85n2880_003:1374c08": "法修學而成等覺。等覺圓具還說真軌。自得",
    "T85n2880_003:1374c09": "令他得同入正智乘。乘者乘於法乘而究竟",
    "T85n2880_003:1374c10": "之由。何故如來今日說道。心相是言教。身相",
    "T85n2880_003:1374c11": "是文字。若心相是言教者。一切眾生具足言",
    "T85n2880_003:1374c12": "教。若身相是文字者。一切眾生具足文字。言",
    "T85n2880_003:1374c13": "教復具文字復具道教。自有何用在大聖會",
    "T85n2880_003:1374c14": "所而聽法乎。軌心為則軌身為用。則法成用",
    "T85n2880_003:1374c15": "久來解脫。何故今日說言文字即解脫用。",
    "T85n2880_003:1374c16": "[1374c16] 佛告鑒照菩薩摩訶薩曰。若如汝所問。心相",
    "T85n2880_003:1374c17": "非言教。身相非文字者。十方諸佛無量菩薩",
    "T85n2880_003:1374c18": "一切聖眾。離心之與身而有言教者。無有是",
    "T85n2880_003:1374c19": "處。譬如外求九十五道雜類鬼神入人身內",
    "T85n2880_003:1374c20": "遂起惡見。而要大聖。若離身心及與善惡苦",
    "T85n2880_003:1374c21": "樂果報而有言說。我當信受。若不然者。所有",
    "T85n2880_003:1374c22": "言說皆道我身。身是頑銅。心是癡源。教我學",
    "T85n2880_003:1374c23": "學其頑癡之法。我定不從。大聖復語汝。若如",
    "T85n2880_003:1374c24": "是要請之來。何不離身心善惡苦樂果報。而",
    "T85n2880_003:1374c25": "要於我求之。人即便答大聖言曰。我實離之。",
    "T85n2880_003:1374c26": "大聖復問。汝若離身心而要請者。汝今所問",
    "T85n2880_003:1374c27": "為是離身心而問。為是不離而問。若離身心",
    "T85n2880_003:1374c28": "誰為問者。若不離而問即非理之要。所以然",
    "T85n2880_003:1374c29": "者。身為外&#x651E;擴。心王常處中。心王欻生念使",
    "T85n2880_003:1375a01": "口而便問。是以得知。問者皆由身心。若離身",
    "T85n2880_003:1375a02": "心無復有問。以此證知。往古來今三世諸佛",
    "T85n2880_003:1375a03": "所有法藏。唯心性為本。若離心性則無言說。",
    "T85n2880_003:1375a04": "是故無量真法隱在四大五陰。千是萬非取",
    "T85n2880_003:1375a05": "捨簡默。惡見塵中隱名為四大五陰。千是萬",
    "T85n2880_003:1375a06": "非取捨簡默。惡見塵勞顯即四大五陰。千是",
    "T85n2880_003:1375a07": "萬非取捨簡默。惡見塵勞以為文字根本。若",
    "T85n2880_003:1375a08": "離身心縱令佛辯無所言說。既無言說。抄何",
    "T85n2880_003:1375a09": "為經。既無可抄。字亦無字。",
    "T85n2880_003:1375a10": "[1375a10] 鑒照菩薩摩訶薩前白佛言。世尊若身心是",
    "T85n2880_003:1375a11": "法藏根本文字所由者。法本無染文字常淨。",
    "T85n2880_003:1375a12": "而此身心豈得無染常淨。",
    "T85n2880_003:1375a13": "[1375a13] 佛告鑒照菩薩摩訶薩曰。心性本淨。猶如明",
    "T85n2880_003:1375a14": "王雖處身中不為身塵所染。名為無染。明王",
    "T85n2880_003:1375a15": "雖在塵中。王不染塵。塵不染王。塵不染塵。",
    "T85n2880_003:1375a16": "名為常淨。無染常豈非真實法軌文字經教。",
    "T85n2880_003:1375a17": "以此證知。無邊經卷唯一切眾生身是。無邊",
    "T85n2880_003:1375a18": "法藏唯一切眾生心性天真是。若離此二。眾",
    "T85n2880_003:1375a19": "聖權實無量言教四辯宣揚。悉皆息駕旨章",
    "T85n2880_003:1375a20": "斷句。是以得知。大聖圓音古今理通唯說身",
    "T85n2880_003:1375a21": "心。是以愚人名身心為生滅穢惡。不名文字",
    "T85n2880_003:1375a22": "經教以為生滅穢惡。豈不違理太甚。橫增我",
    "T85n2880_003:1375a23": "見。顛倒情奢。錯用非宜。說而不足。以偈頌",
    "T85n2880_003:1375a24": "曰。",
    "T85n2880_003:1375a25": " 菩提大道想念融  畢竟三毒真佛體",
    "T85n2880_003:1375a26": " 是非從來任性流  始終本末無依底",
    "T85n2880_003:1375a27": " 身想究竟能容受  無簡無擇無成破",
    "T85n2880_003:1375a28": " 無染常淨法力轉  搜窮蹤緒無善惡",
    "T85n2880_003:1375a29": "[1375a29] 鑒照菩薩摩訶薩白佛言。世尊如佛所說。體",
    "T85n2880_003:1375b01": "融大寂相即真用。真用用真無真無用。無真",
    "T85n2880_003:1375b02": "無用。云何而言違理太甚橫增我見顛倒情",
    "T85n2880_003:1375b03": "奢錯用非宜。性及身相畢竟無非是亦隨沒。",
    "T85n2880_003:1375b04": "誰為違理。誰為橫增我見。誰為顛倒。誰為",
    "T85n2880_003:1375b05": "錯用。若有違理我見顛倒錯用。即非法藏亦",
    "T85n2880_003:1375b06": "非經卷。何以故。前言後教自相違故。",
    "T85n2880_003:1375b07": "[1375b07] 佛告鑒照菩薩摩訶薩曰。實如所言。快問是",
    "T85n2880_003:1375b08": "義。體融大寂相即無礙。混沌天真名作太一。",
    "T85n2880_003:1375b09": "攝為法藏。顯為文字。攝則歸空沒影。顯則身",
    "T85n2880_003:1375b10": "相俱現。對身名經。隱覆名藏。改形換質正是",
    "T85n2880_003:1375b11": "太一洪源神變自在。是故經教文字乃是生",
    "T85n2880_003:1375b12": "滅苦空所攝。言文字即解脫用者。是教門之",
    "T85n2880_003:1375b13": "中苦空解脫非是太一洪源神變解脫。汝復",
    "T85n2880_003:1375b14": "以違理我見顛倒錯用。以難我者。非無理路。",
    "T85n2880_003:1375b15": "但教門與奪顯異去結。理而言之。違與無違",
    "T85n2880_003:1375b16": "相寂滅。寂滅無滅無滅可滅也。",
    "T85n2880_003:1375b17": "[1375b17] 爾時眾中有一菩薩摩訶薩名曰普泯。聞佛",
    "T85n2880_003:1375b18": "所說豁然意解。即於身上了了分明見十二",
    "T85n2880_003:1375b19": "部經。精&#x9E81;深淺漸頓炳著。行行分明義句淵",
    "T85n2880_003:1375b20": "奧。相泯百非理融萬是混含混沌。天成無縫",
    "T85n2880_003:1375b21": "金紙銀字通天卷軸。以皮為紙。以骨為筆。以",
    "T85n2880_003:1375b22": "清脈為水。以髓為墨。以自性理書之而無錯",
    "T85n2880_003:1375b23": "謬。於時大眾一時悟解。照境分明。往古來今",
    "T85n2880_003:1375b24": "無量經教豁然意解一時領納。身上受持更",
    "T85n2880_003:1375b25": "無外求。息妄泯真平等現前。",
    "T85n2880_003:1375b26": "顯一切眾生身與法一如無二品第十二",
    "T85n2880_003:1375b27": "[1375b27] 復次混融菩薩摩訶薩前白佛言。世尊如上",
    "T85n2880_003:1375b28": "所說。一切經卷唯一切眾生身是。若一切眾",
    "T85n2880_003:1375b29": "生身是經卷。經卷即是法聚。若一切眾生身",
    "T85n2880_003:1375c01": "身為法聚。身法聚者。唯願世尊慈哀為說。令",
    "T85n2880_003:1375c02": "無量大眾及下方一切諸眾生達解自身究竟",
    "T85n2880_003:1375c03": "法聚。息於外求見真善知識。",
    "T85n2880_003:1375c04": "[1375c04] 佛告混融菩薩摩訶薩曰。一切眾生身如實",
    "T85n2880_003:1375c05": "名為經卷亦名法聚。何以故。從解惑立名不",
    "T85n2880_003:1375c06": "同。體解究竟名為經卷亦名法藏。迷惑立名",
    "T85n2880_003:1375c07": "名為眾生。亦名生死亦名苦聚。亦名顛倒亦",
    "T85n2880_003:1375c08": "名外求。何以故。眾生不解名之為惑亦名外",
    "T85n2880_003:1375c09": "求。以是緣由不識自身之上有無量法聚十二",
    "T85n2880_003:1375c10": "部經。遂便外向求善知識名為眾生。將法逐",
    "T85n2880_003:1375c11": "法既遇善知識。已善知識為其說法。教真法",
    "T85n2880_003:1375c12": "處而語之曰。若欲求法。先當自求。若自求者。",
    "T85n2880_003:1375c13": "淨佛知見廣開三藏。三藏者所謂佛藏所謂",
    "T85n2880_003:1375c14": "法藏所謂僧藏。因此三藏復開三藏。其三藏",
    "T85n2880_003:1375c15": "者何。若向下方同下方名目而說。同下方名",
    "T85n2880_003:1375c16": "目者。所謂修多羅大藏。般若波羅蜜大藏。波",
    "T85n2880_003:1375c17": "羅提木叉大藏。以此三種大藏統收法界一",
    "T85n2880_003:1375c18": "切法盡。",
    "T85n2880_003:1375c19": "[1375c19] 混融菩薩摩訶薩白佛言。世尊如來所說教。",
    "T85n2880_003:1375c20": "諸眾生若求法者先當自求。若自求者淨佛",
    "T85n2880_003:1375c21": "知見廣開一切眾生身內二種三藏。雖聞聖",
    "T85n2880_003:1375c22": "說不能解了。不知何者為佛藏。不知何者為",
    "T85n2880_003:1375c23": "法藏。不知何者為僧藏。不知何者是修多羅",
    "T85n2880_003:1375c24": "大藏。不知何者是般若波羅蜜大藏。不知何",
    "T85n2880_003:1375c25": "者是波羅提木叉大藏。以不知故願佛說之。",
    "T85n2880_003:1375c26": "[1375c26] 佛告混融菩薩摩訶薩曰。汝所問者。問於自",
    "T85n2880_003:1375c27": "求淨佛知見廣開一切眾生身內二種三藏。",
    "T85n2880_003:1375c28": "汝今澄神沖處。吾今廣為說之。論其一切眾",
    "T85n2880_003:1375c29": "生身內佛藏者。以自性清淨天真法佛隱在",
    "T85n2880_003:1376a01": "四大五陰三毒羅剎文字藏中。是故名四大",
    "T85n2880_003:1376a02": "五陰三毒羅剎文字名為佛藏。故知隱為法",
    "T85n2880_003:1376a03": "佛沖寂。顯為應佛妙用。妙用殊能開物障",
    "T85n2880_003:1376a04": "蓋。復次法藏者。真處不動圓照諸根軌真有",
    "T85n2880_003:1376a05": "用稱之為法。法在諸根塵門外用文字之內。",
    "T85n2880_003:1376a06": "故知諸根塵門名教文字以為法藏。何以故。",
    "T85n2880_003:1376a07": "尋文證理會理捨文。隱為法藏。顯名理用。隱",
    "T85n2880_003:1376a08": "為惑障。顯為大慧。復次僧藏者。地水火風色",
    "T85n2880_003:1376a09": "受想行識。陰陽和合神性住持。名為僧藏。神",
    "T85n2880_003:1376a10": "性無染恒和九流。調暢七十萬脈開通去擁",
    "T85n2880_003:1376a11": "隱在藏中。隱為常和。顯為無諍。隱為順性而",
    "T85n2880_003:1376a12": "流。顯為任縱從塵。復次修多羅大藏者。是四",
    "T85n2880_003:1376a13": "大五陰文字章句顯發實相。顯為文字。隱為",
    "T85n2880_003:1376a14": "塵勞。顯為實相。隱四大五陰。復次般若波羅",
    "T85n2880_003:1376a15": "蜜大藏者。縕寂內照大慧朗融。隱在智起想",
    "T85n2880_003:1376a16": "癡奸巧詐偽藏中。復次波羅提木叉大藏者。",
    "T85n2880_003:1376a17": "銷融是非圓注性海。隱在著善著惡封斷藏",
    "T85n2880_003:1376a18": "中。顯為防非止善。隱為善惡簡隔。顯為雙融",
    "T85n2880_003:1376a19": "善惡。隱為著善棄惡。",
    "T85n2880_003:1376a20": "[1376a20] 混融菩薩摩訶薩白佛言。世尊如來說三種",
    "T85n2880_003:1376a21": "三藏其義分明。不審一切眾生將法逐法何",
    "T85n2880_003:1376a22": "者為是。唯願大慈尊哀愍一切眾而為眾生",
    "T85n2880_003:1376a23": "說。",
    "T85n2880_003:1376a24": "[1376a24] 佛告混融菩薩摩訶薩曰。一切眾生身是法",
    "T85n2880_003:1376a25": "聚。何以故。一切眾生身內有淨滿法佛。淨滿",
    "T85n2880_003:1376a26": "不動圓現諸根。諸根圓現照而不染。名之為",
    "T85n2880_003:1376a27": "法。是故眾生不見法性以為煩惱。眾生既照",
    "T85n2880_003:1376a28": "性煩惱以為性。若人斷煩惱是即名為殺佛。",
    "T85n2880_003:1376a29": "煩惱若可斷必無有是處。是斷煩惱修道者",
    "T85n2880_003:1376b01": "即是殺佛亦是苦聚。以此證知煩惱即金剛。",
    "T85n2880_003:1376b02": "金剛之體何須斷壞。是為眾生與法一如無",
    "T85n2880_003:1376b03": "二。煩惱與性天真不殊。故知眾生與法一如",
    "T85n2880_003:1376b04": "無二故。言以法將法而求於法。亦名法求法",
    "T85n2880_003:1376b05": "法。亦名法還逐法。不覺時以法逐法。既覺之",
    "T85n2880_003:1376b06": "時法體即法法無動轉。故知法常住無所求",
    "T85n2880_003:1376b07": "故。法常寂然相自融故。說是法時。無量大眾",
    "T85n2880_003:1376b08": "異口同音以偈歎曰。",
    "T85n2880_003:1376b09": " 眾生未解自身相  苦行勤劬求知識",
    "T85n2880_003:1376b10": " 今象大師開法眼  身心動轉皆法力",
    "T85n2880_003:1376b11": " 迷心波浪求佛法  封惡著善一倍錯",
    "T85n2880_003:1376b12": " 希求解脫望離苦  今始覺知轉被縛",
    "T85n2880_003:1376b13": " 迷心波浪求知識  聞說此法一倍翻",
    "T85n2880_003:1376b14": " 昔來修者謂解脫  誰知正是學讎怨",
    "T85n2880_003:1376b15": " 昔來所行謂為真  誰知今時一倍違",
    "T85n2880_003:1376b16": " 煩惱顛倒性海一  怯身法聚覺即歸",
    "T85n2880_003:1376b17": " 昔來所聞種種法  棄惡從善向佛果",
    "T85n2880_003:1376b18": " 誰知貪佛為毒繼  苦剋不當大殃禍",
    "T85n2880_003:1376b19": "[1376b19] 佛告混融菩薩摩訶薩無量大眾。汝等眷屬",
    "T85n2880_003:1376b20": "以法聽法。吾今為大眾而說偈曰。",
    "T85n2880_003:1376b21": " 眾生身相皆法聚  究其性相是佛塊",
    "T85n2880_003:1376b22": " 煩惱體實不生滅  真性金剛不沮壞",
    "T85n2880_003:1376b23": " 從頭至足無非法  圓明寂照遍十方",
    "T85n2880_003:1376b24": " 善惡理融無障礙  隨流混合不相妨",
    "T85n2880_003:1376b25": " 十方世界大經卷  唯有此法眾生是",
    "T85n2880_003:1376b26": " 息忘融真同性際  乃為尋教會如理",
    "T85n2880_003:1376b27": "[1376b27] 說是法時。無量大眾歡喜踊躍。具足法照法",
    "T85n2880_003:1376b28": "智法眼法雲無生頂戴奉行。"
}