{
    "T35n1735_014:0600c02": "大方廣佛華嚴經疏卷第十四",
    "T35n1735_014:0600c04": "唐清涼山大華嚴寺沙門澄觀撰",
    "T35n1735_014:0600c05": "菩薩問明品第十",
    "T35n1735_014:0600c06": "[0600c06] 釋此一品亦有四門。初來意中有通有別。",
    "T35n1735_014:0600c07": "通謂上來三品。已答十句生解所依。此下正",
    "T35n1735_014:0600c08": "答主解因果。故次來也。生解因中先答十",
    "T35n1735_014:0600c09": "住。住攬信成。將答所成。先辨能成。又正",
    "T35n1735_014:0600c10": "答十信故下三品來也。後別者。三品明信",
    "T35n1735_014:0600c11": "有解行德。解為二本此品先來。二釋品者。",
    "T35n1735_014:0600c12": "菩薩是人問明是法。遮果表因故云菩薩。",
    "T35n1735_014:0600c13": "問即是難。明即是答。然問有二種。一汎爾相",
    "T35n1735_014:0600c14": "問。梵云必理車。二者難問。謂以理徵詰。梵",
    "T35n1735_014:0600c15": "云&#x9262;羅室囊。即今品意也。答亦有二。一但",
    "T35n1735_014:0600c16": "依問詶報曰答。二若俱為解釋旁兼異",
    "T35n1735_014:0600c17": "義。美言讚述令理顯煥曰明。即今品意也。",
    "T35n1735_014:0600c18": "明亦破闇。能除問者之疑闇故。今文殊九",
    "T35n1735_014:0600c19": "首互為明難。遞作碪椎。研覈教理以悟群",
    "T35n1735_014:0600c20": "生。故以名也。又長行明起於問。偈頌明解",
    "T35n1735_014:0600c21": "於問故曰問明。不云答者。欲以明兼於",
    "T35n1735_014:0600c22": "問故。問有二義故得稱明。一問中徵責詰",
    "T35n1735_014:0600c23": "難理盡。使答者亡言。此至明之問也。二以",
    "T35n1735_014:0600c24": "問中進退詰理令現使答者易釋。故以為",
    "T35n1735_014:0600c25": "明。又明即法明。以十菩薩問出十種法明。",
    "T35n1735_014:0600c26": "故曰問明。雖諸義不同。皆菩薩之問明。依",
    "T35n1735_014:0600c27": "主釋也。三宗趣者。亦先通後別通復二義。一",
    "T35n1735_014:0600c28": "通分宗。二通會宗。並如會初。二別明此品。",
    "T35n1735_014:0600c29": "有其二義。一望當品以十甚深為宗。依",
    "T35n1735_014:0601a01": "成觀解為趣。二望後二品。則以甚深觀",
    "T35n1735_014:0601a02": "解為宗。成後行德為趣。第四釋文。此下",
    "T35n1735_014:0601a03": "至菩薩住處。明生解之因。配十句問。如前",
    "T35n1735_014:0601a04": "問中依文次第。且分為六。初此下三品明",
    "T35n1735_014:0601a05": "未信令信。二第三會已信令解。三第四會已",
    "T35n1735_014:0601a06": "解令行。四第五會已行令起願。五第六會",
    "T35n1735_014:0601a07": "已起願令證入。六十定品至住處品。已證入",
    "T35n1735_014:0601a08": "令等佛。今初三品即為三別。此品明正解",
    "T35n1735_014:0601a09": "理觀。次品明隨緣願行。賢首品明德用該",
    "T35n1735_014:0601a10": "收。就初分二。先問答顯理。後示相結通。前",
    "T35n1735_014:0601a11": "中以十菩薩各主一門顯十甚深。即為十",
    "T35n1735_014:0601a12": "段。一緣起甚深。二教化甚深。三業果甚深。四",
    "T35n1735_014:0601a13": "說法甚深五福田甚深。六正教甚深。七正行",
    "T35n1735_014:0601a14": "甚深。八正助甚深。九一道甚深。十佛境甚深。",
    "T35n1735_014:0601a15": "此十甚深次第。云何緣起深理。總該諸法觀",
    "T35n1735_014:0601a16": "解之要。故首明之。眾生迷此故須教化。違",
    "T35n1735_014:0601a17": "化順化有善惡業。欲知此業由說法成。",
    "T35n1735_014:0601a18": "然說法成善唯佛福田。既說順田須持聖",
    "T35n1735_014:0601a19": "教。教在勤行。行須正道助道。助必有正殊",
    "T35n1735_014:0601a20": "塗同歸。得一道者。當趣佛境故為此",
    "T35n1735_014:0601a21": "次。又此十種亦可配於十信。但不次耳。文",
    "T35n1735_014:0601a22": "殊佛境即當信心。文殊主信故。佛境即所",
    "T35n1735_014:0601a23": "信。故約發心次第信居其初。約所信終極",
    "T35n1735_014:0601a24": "最居其後。亦明十心不必次故。勤首即進",
    "T35n1735_014:0601a25": "心。財首為念心。明四念故。覺首定心。能",
    "T35n1735_014:0601a26": "觀心性為上定故。智首則慧心。慧為上首",
    "T35n1735_014:0601a27": "兼己莊嚴故有十度。法首即不退心。如說",
    "T35n1735_014:0601a28": "修行得不退故。寶首即戒心。三聚無缺如",
    "T35n1735_014:0601a29": "寶珠故。業果甚深戒所招故。德首即護法",
    "T35n1735_014:0601b01": "心。說法甚深是所護故。目首即願心福田",
    "T35n1735_014:0601b02": "等一由願異故。目能將身如願導行故。賢",
    "T35n1735_014:0601b03": "首即迴向心以歸一道。即迴向真如。一身一",
    "T35n1735_014:0601b04": "智等。即是佛果。文云。如本趣菩提。所有迴",
    "T35n1735_014:0601b05": "向心等。以是圓融十法故。各兼多義。又亦",
    "T35n1735_014:0601b06": "攝十信之十德。恐繁不敘。且為十甚深解。",
    "T35n1735_014:0601b07": "然有二義。一約行。二約法。言約行者。文",
    "T35n1735_014:0601b08": "殊發問九菩薩答。明妙慧通於眾行。九菩",
    "T35n1735_014:0601b09": "薩問文殊為答。明眾行成於妙慧。言約法",
    "T35n1735_014:0601b10": "者。初九顯差別義。後一顯差別同歸佛境。",
    "T35n1735_014:0601b11": "此二不二成信中之觀解。文中十段。皆先問",
    "T35n1735_014:0601b12": "後答。又先起明問後解問明。今初。問中",
    "T35n1735_014:0601b13": "二。先彰問答之主。問覺首者。彼得此門故。",
    "T35n1735_014:0601b14": "緣起深義不覺則流轉故。二佛子心性下。",
    "T35n1735_014:0601b15": "正顯問端。略啟五門。一問所為。二述問",
    "T35n1735_014:0601b16": "意。三定所問。四會相違。五釋本文。初所",
    "T35n1735_014:0601b17": "為者。有二義故。最初問之。一拂異見。二",
    "T35n1735_014:0601b18": "顯深理。拂見有三。一令諸菩薩知法從緣",
    "T35n1735_014:0601b19": "異外道見。二知從心現捨二乘見。三但心",
    "T35n1735_014:0601b20": "性起不同權教。二顯深理者。令諸菩薩於",
    "T35n1735_014:0601b21": "此實義發深信解。起行證真始終皆實。故",
    "T35n1735_014:0601b22": "問斯義。起信論云。有法能起摩訶衍信根。",
    "T35n1735_014:0601b23": "是故應說。所言法者。謂眾生心。依一心法。",
    "T35n1735_014:0601b24": "有真如門及生滅門。彼論依此生淨信故。",
    "T35n1735_014:0601b25": "二述問意者。謂明心性是一。云何見有報",
    "T35n1735_014:0601b26": "類種種。若性隨事異則失真諦。若事隨性",
    "T35n1735_014:0601b27": "一則壞俗諦。設彼救言報類差別自由業等",
    "T35n1735_014:0601b28": "熏識變現不關心性故無相違者。為遮",
    "T35n1735_014:0601b29": "此救故重難云。業不知心等。謂心業五依",
    "T35n1735_014:0601c01": "各無自性。自性向無何能相知。而生諸法。",
    "T35n1735_014:0601c02": "既離真性各無自立。明此皆依心性而起。",
    "T35n1735_014:0601c03": "心性既一事。應不多。事法既多性應非一。",
    "T35n1735_014:0601c04": "此是本末相違難。亦是理事相違。亦一異相",
    "T35n1735_014:0601c05": "違。亦真妄相違。三揀定所問者。準此問意。",
    "T35n1735_014:0601c06": "離如來藏不許八識能所熏等。別有自體",
    "T35n1735_014:0601c07": "能生諸法。唯如來藏是所依生。亦不可言",
    "T35n1735_014:0601c08": "八識無二類。故名心性一以能生種種非",
    "T35n1735_014:0601c09": "相違故。亦非第八而為性一。熏成種種",
    "T35n1735_014:0601c10": "非相違故。心性之言非第八故。答中既言。",
    "T35n1735_014:0601c11": "法性本無生。示現而有生。法性即是真如異",
    "T35n1735_014:0601c12": "名。正與報事相違故成難耳。文殊欲顯實",
    "T35n1735_014:0601c13": "教之理。故以心性而為難本。欲令覺首以",
    "T35n1735_014:0601c14": "法性示生決定而答海會同證。楞伽密嚴皆",
    "T35n1735_014:0601c15": "廣說故。四會相違者。問若爾瑜伽等中。異熟",
    "T35n1735_014:0601c16": "賴耶從業惑種辦體而生。非如來藏隨緣",
    "T35n1735_014:0601c17": "所成。如何會釋。答瑜伽等中。對於凡小約",
    "T35n1735_014:0601c18": "就權教隨相假說。楞伽密嚴對大菩薩。依",
    "T35n1735_014:0601c19": "於實教盡理而說。既機有大小法有淺深。",
    "T35n1735_014:0601c20": "教有權實故不相違。故密嚴云。佛說如來",
    "T35n1735_014:0601c21": "藏以為阿賴耶。惡慧不能知藏即賴耶識。",
    "T35n1735_014:0601c22": "此明守權拒實訶為惡慧。又彼經云。如來",
    "T35n1735_014:0601c23": "清淨藏世間阿賴耶。如金與指環展轉無",
    "T35n1735_014:0601c24": "差別。楞伽中真識現識。如泥團與微塵非",
    "T35n1735_014:0601c25": "異非不異。金莊嚴具亦復如是。皆此義也。",
    "T35n1735_014:0601c26": "又彼經云。如來藏為無始惡習所熏。名為藏",
    "T35n1735_014:0601c27": "識。又入楞伽云。如來藏名阿賴耶識。而與",
    "T35n1735_014:0601c28": "無明七識共俱。又起信論云。不生不滅與生",
    "T35n1735_014:0601c29": "滅和合。非一非異名阿賴耶識。又如達磨",
    "T35n1735_014:0602a01": "經頌云。無始時來界為諸法等依。攝論等就",
    "T35n1735_014:0602a02": "初教釋云。界者因義。即種子識。寶性論翻",
    "T35n1735_014:0602a03": "此頌云。此性無始時等。彼論就實教釋云。",
    "T35n1735_014:0602a04": "性者。謂如來藏性。如聖者勝鬘經說。依如",
    "T35n1735_014:0602a05": "來藏故有生死。依如來藏故有涅槃。以此",
    "T35n1735_014:0602a06": "等文。故知兩宗不同。淺深可見。又唯識等。",
    "T35n1735_014:0602a07": "亦說真如是識實性。但後釋者。定言不變",
    "T35n1735_014:0602a08": "失於隨緣。過歸後輩耳。五釋文者。文分三",
    "T35n1735_014:0602a09": "別。初心性是一者。立宗案定。二云何下。",
    "T35n1735_014:0602a10": "設相違難。三業不知心下。結成前難。今初。謂",
    "T35n1735_014:0602a11": "心之性故。是如來藏也。又心即性故。是自性",
    "T35n1735_014:0602a12": "清淨心也。又妄心之性無性之性。空如來藏",
    "T35n1735_014:0602a13": "也。真心之性實性之性。不空如來藏也。皆平",
    "T35n1735_014:0602a14": "等無二故云一也。第二設難中二。先總顯",
    "T35n1735_014:0602a15": "相違。謂心性既一。云何而有五趣諸根總別",
    "T35n1735_014:0602a16": "報殊。故云種種。不同二所謂下。別示相",
    "T35n1735_014:0602a17": "違。有十事五對。一約總報明趣有善惡。",
    "T35n1735_014:0602a18": "善謂人天惡謂三塗。下四對皆約別報。於",
    "T35n1735_014:0602a19": "中二。謂於前善惡趣中。各根有滿缺。謂眼等",
    "T35n1735_014:0602a20": "內根。三於滿缺中各生有同異。謂四生不",
    "T35n1735_014:0602a21": "同勝劣處異。四於上同異生處。各貌有妍",
    "T35n1735_014:0602a22": "媸。五於上妍媸各受有苦樂。上之五對前",
    "T35n1735_014:0602a23": "前皆具後後。後後必帶前前。展轉異同成",
    "T35n1735_014:0602a24": "多差別。故云種種不同。心性是一其義安在。",
    "T35n1735_014:0602a25": "第三結成前難中。此文意稍難見。略為",
    "T35n1735_014:0602a26": "二解。一依古德作遮救重難。如前第二問",
    "T35n1735_014:0602a27": "意中辨。二直結成前難。且依此釋文。自有",
    "T35n1735_014:0602a28": "三意。由前難意亦有三故。一直問所以故。",
    "T35n1735_014:0602a29": "今結云。非但本性是一。我細推現事各不",
    "T35n1735_014:0602b01": "相知。既有種種何緣不相知。既不相知誰",
    "T35n1735_014:0602b02": "教種種。若謂業令種種業不知心。若謂",
    "T35n1735_014:0602b03": "心令種種心不知業。一一觀察未知種種",
    "T35n1735_014:0602b04": "之所由也。二者懷疑故結云既不相知。為",
    "T35n1735_014:0602b05": "是一性為是種種。三作相違難。結云一性",
    "T35n1735_014:0602b06": "隨於種種即失真諦。種種隨於一性即失",
    "T35n1735_014:0602b07": "俗諦。今見種種又不相知。此二互乖云何",
    "T35n1735_014:0602b08": "並立。已知大意。次正釋文。亦有十事五對。",
    "T35n1735_014:0602b09": "略為二解。一通二別。通謂總觀前來總別",
    "T35n1735_014:0602b10": "二報。於中初一對。就先業因約能所依以",
    "T35n1735_014:0602b11": "難。然有二意。一約本識。謂業是能依心是",
    "T35n1735_014:0602b12": "所依。離所無能故云業不知心。離能無所",
    "T35n1735_014:0602b13": "故云心不知業。以各無體用不能相成。既",
    "T35n1735_014:0602b14": "各不相知誰生種種。下並準之。二約第六",
    "T35n1735_014:0602b15": "識。業是所造心是能造。並皆速滅起時不",
    "T35n1735_014:0602b16": "言我起。滅時不言我滅。何能有體而得相",
    "T35n1735_014:0602b17": "生成種種耶。第二對約得報果時難能",
    "T35n1735_014:0602b18": "所受。謂受是報因。即名言種為業所引。受所",
    "T35n1735_014:0602b19": "受報。離報無受故云受不知報。離受無報",
    "T35n1735_014:0602b20": "故云報不知受。以並無體故準前應知。",
    "T35n1735_014:0602b21": "三約名言因就能所依難。謂前能受報因。",
    "T35n1735_014:0602b22": "依心無體故無相知。餘義同前。四約因",
    "T35n1735_014:0602b23": "緣就親&#x758E;相假難。謂所引名言種為因。能",
    "T35n1735_014:0602b24": "引業為緣。相待相奪各無自性。如不自生",
    "T35n1735_014:0602b25": "等準之。五約境智相對相見虛無難。謂境",
    "T35n1735_014:0602b26": "是心變境不知心。心託境生心不知境。以",
    "T35n1735_014:0602b27": "無境外心能取心外境。是故心境虛妄不",
    "T35n1735_014:0602b28": "相知也。第二別觀者。以初二對結趣善",
    "T35n1735_014:0602b29": "惡。趣善惡者。正由業熏。受總報故。二復以",
    "T35n1735_014:0602c01": "第二及第三對。結受生同異初對以名言",
    "T35n1735_014:0602c02": "種對所生處。次對以名言種對能依本識。",
    "T35n1735_014:0602c03": "三復以第三及第四對。結苦樂不同及端正",
    "T35n1735_014:0602c04": "醜陋。初對觀現受時。次對觀苦樂因及彼妍",
    "T35n1735_014:0602c05": "媸。皆由緣令異。謂損益因成苦樂果。以瞋",
    "T35n1735_014:0602c06": "忍因成妍媸果。四復以第四及第五對。結",
    "T35n1735_014:0602c07": "諸根滿缺亦有滿業因緣有損他益他之",
    "T35n1735_014:0602c08": "異。故成內六處滿缺之果。又由內根有滿",
    "T35n1735_014:0602c09": "缺故。於分別位了境不同。並皆無性各不",
    "T35n1735_014:0602c10": "相知既不相知誰令種種。第二時覺首下。",
    "T35n1735_014:0602c11": "答中二。初一偈讚問許說。上半讚問。謂自究",
    "T35n1735_014:0602c12": "深旨。一向為他仁心弘益也。次句許說分齊",
    "T35n1735_014:0602c13": "稱性說故。後句勸聽。言同意別故令諦受。",
    "T35n1735_014:0602c14": "後十偈正答。答勢縱橫具答三重問意。",
    "T35n1735_014:0602c15": "且分為二。前五答前釋成之中。以何因緣",
    "T35n1735_014:0602c16": "而不相知。用此釋成答前難故。首而明之。",
    "T35n1735_014:0602c17": "後五正答前難。令初分二。先一法說。後四",
    "T35n1735_014:0602c18": "喻況。今初意云。特由從緣種種。故不相知",
    "T35n1735_014:0602c19": "也。即此偈上半出因。下半結歸本宗。後四",
    "T35n1735_014:0602c20": "即為同喻量。云眼等是有法。定不相知故",
    "T35n1735_014:0602c21": "是宗法。因云從緣無體用故。同喻云如河",
    "T35n1735_014:0602c22": "中水。河水無體用河水不相知。眼等無體",
    "T35n1735_014:0602c23": "用眼等不相知。若以緣起相由門釋者初",
    "T35n1735_014:0602c24": "句因緣相假互皆無力。次句果法含虛故無",
    "T35n1735_014:0602c25": "體性。至下喻中別當釋之。是故虛妄緣起",
    "T35n1735_014:0602c26": "略有三義。一由互相依各無體用故。不相",
    "T35n1735_014:0602c27": "知。二由依此無知無性。方有緣起。三由此",
    "T35n1735_014:0602c28": "妄法各無所有故。令無性真理恒常顯現。",
    "T35n1735_014:0602c29": "現文但有初後二意。言諸法者。非唯舉前",
    "T35n1735_014:0603a01": "十事五對。亦該一切有為法也。果從因生",
    "T35n1735_014:0603a02": "果無體性。因由果立因無體性因無體性",
    "T35n1735_014:0603a03": "何有感果之用。果無體性豈有酬因之能。",
    "T35n1735_014:0603a04": "又互相待故無力也。以他為自故無體也。下",
    "T35n1735_014:0603a05": "半結中是故者。是前體用俱無故。故彼一切",
    "T35n1735_014:0603a06": "法。各各不相知也。第二喻況。略有二意。一",
    "T35n1735_014:0603a07": "以此四喻通釋諸法不相知言。二別對前",
    "T35n1735_014:0603a08": "文諸不相知。兼通前設難。今初以四大為",
    "T35n1735_014:0603a09": "喻。然各上三句喻況。下句法合。然此四喻各",
    "T35n1735_014:0603a10": "顯一義。一依水有流注。二依火焰起滅。三",
    "T35n1735_014:0603a11": "依風有動作。四依地有任持。法中四者。一",
    "T35n1735_014:0603a12": "依真妄相續。二依真妄起滅。三妄用依真",
    "T35n1735_014:0603a13": "起。四妄為真所持。然此法喻一一各有三",
    "T35n1735_014:0603a14": "義。一唯就能依。二依所依。三唯所依。今初",
    "T35n1735_014:0603a15": "喻中。唯就能依者流也。然此流注有十義不",
    "T35n1735_014:0603a16": "相知。而成流注。一前流不自流。由後流排",
    "T35n1735_014:0603a17": "故。流則前流無自性故不知後。二後流雖",
    "T35n1735_014:0603a18": "排前而不到於前流。故亦不相知。三後流",
    "T35n1735_014:0603a19": "不自流。由前流引故。流則後流無自性。故",
    "T35n1735_014:0603a20": "不能知前。四前流雖引後而不至後故亦",
    "T35n1735_014:0603a21": "不相知。五能排與所引無二。故不相知。六",
    "T35n1735_014:0603a22": "能引與所排。無二故不相知。七能排與所",
    "T35n1735_014:0603a23": "排亦無二。故不相知。八能引與所引。亦無",
    "T35n1735_014:0603a24": "二故不相知。九能排與能引不得俱。故不",
    "T35n1735_014:0603a25": "相知。十所排與所引亦不得俱。故不相知。",
    "T35n1735_014:0603a26": "是則前後互不相至。名無自性。只由如此",
    "T35n1735_014:0603a27": "無知無性。方有流注則不流而流也。肇公",
    "T35n1735_014:0603a28": "云。江河競注而不流。即其義也。然上云前",
    "T35n1735_014:0603a29": "後者。通於二義。一生滅前後。謂前滅後生",
    "T35n1735_014:0603b01": "互相引排。二此彼前後即前波後波。小乘亦",
    "T35n1735_014:0603b02": "說當處生滅。無容從此轉至餘方。而不",
    "T35n1735_014:0603b03": "知無性緣起之義耳。二依所依者。謂前流",
    "T35n1735_014:0603b04": "後流各皆依水。悉無自體不能相知。然不",
    "T35n1735_014:0603b05": "壞流相故說水流。三唯所依者。流既總無",
    "T35n1735_014:0603b06": "但唯是水。前水後水無二性故。無可相知。",
    "T35n1735_014:0603b07": "是則本無有流而說流也。二法中三義者。",
    "T35n1735_014:0603b08": "一流喻能依妄法。二妄依真立。三妄盡唯真。",
    "T35n1735_014:0603b09": "初中妄緣起法似互相藉。各不能相到。悉",
    "T35n1735_014:0603b10": "無自性故無相知。是則有而非有也。二依",
    "T35n1735_014:0603b11": "所依者。謂此妄法各各自虛。含真方立。何",
    "T35n1735_014:0603b12": "有體用能相知相成。即由此無知無成含",
    "T35n1735_014:0603b13": "真故有。是則非有而為有也。三唯所依者。",
    "T35n1735_014:0603b14": "謂能依妄法&#x9008;無體用。唯有真心挺然顯",
    "T35n1735_014:0603b15": "現。既無彼此何有相知。正由此義。妄法有",
    "T35n1735_014:0603b16": "即非有。以非有為有。復說真性隱即非隱",
    "T35n1735_014:0603b17": "以非隱為隱。此上三意即三種答。答上三",
    "T35n1735_014:0603b18": "種問思之。何故以水喻真心者。以水有",
    "T35n1735_014:0603b19": "十義同真性故。一水體澄清喻。自性清淨",
    "T35n1735_014:0603b20": "心。二得泥成濁。喻淨心不染而染。三雖濁",
    "T35n1735_014:0603b21": "不失淨性。喻淨心染而不染。四若澄泥淨",
    "T35n1735_014:0603b22": "現。喻真心惑盡性現。五遇冷成水而有硬",
    "T35n1735_014:0603b23": "用。喻如來藏與無明合成本識用。六雖成",
    "T35n1735_014:0603b24": "硬用而不失軟性。喻即事恒真。七煖融成",
    "T35n1735_014:0603b25": "軟。喻本識還淨。八隨風波動不改靜性。喻",
    "T35n1735_014:0603b26": "如來藏隨無明風波浪起滅。而不變自不",
    "T35n1735_014:0603b27": "生滅性。九隨地高下排引流注。而不動自",
    "T35n1735_014:0603b28": "性。喻真心隨緣流注。而性常湛然。十隨器方",
    "T35n1735_014:0603b29": "圓而不失自性。喻真如性普遍諸有為法。",
    "T35n1735_014:0603c01": "而不失自性。略辨十義少分似真故。多以",
    "T35n1735_014:0603c02": "水為喻。此義見文雖似不具。而大通眾",
    "T35n1735_014:0603c03": "經。第二依火焰起滅喻中。三義同前。初唯",
    "T35n1735_014:0603c04": "焰者。謂焰起滅有其二義。一前焰謝滅引起",
    "T35n1735_014:0603c05": "後焰。後焰無體而不能知前焰。前焰已滅",
    "T35n1735_014:0603c06": "復無所知。是故各各皆不相知。二前焰若未",
    "T35n1735_014:0603c07": "滅。亦依前引無體故無能知。後焰未生故",
    "T35n1735_014:0603c08": "無所知。是故彼亦各不相知。妄法亦爾。剎",
    "T35n1735_014:0603c09": "那生滅不能自立。謂已滅未生無物可知。",
    "T35n1735_014:0603c10": "生已則滅無體可知。是故皆無所有也。斯",
    "T35n1735_014:0603c11": "則流金爍石而不熱也。二依所依者。謂彼",
    "T35n1735_014:0603c12": "火焰。即由於此無體無用不相知。故而有",
    "T35n1735_014:0603c13": "起滅虛妄之相。是則攬非有而為有也。妄",
    "T35n1735_014:0603c14": "法亦爾。依此無所依之真理方是妄法。是亦",
    "T35n1735_014:0603c15": "非有為有也。三唯所依者。推起滅之焰體",
    "T35n1735_014:0603c16": "用俱無。無焰之理挺然顯現。是則無妄法之",
    "T35n1735_014:0603c17": "有。有妄法之無。湛然顯現。遂令緣起之相",
    "T35n1735_014:0603c18": "相無不盡。無性之理理無不現。上三義中。",
    "T35n1735_014:0603c19": "亦如次喻答前三問也。下二喻準知。第三",
    "T35n1735_014:0603c20": "依風有動作喻妄用依真起。三義同前。一",
    "T35n1735_014:0603c21": "唯動者。離所動之物。風之動相了不可得。無",
    "T35n1735_014:0603c22": "可相知。妄法亦爾。離所依真體。不可得故",
    "T35n1735_014:0603c23": "無相知。斯則旋嵐偃岳而常靜也。二依所",
    "T35n1735_014:0603c24": "依者。謂風不能自動。要依物現動。動無",
    "T35n1735_014:0603c25": "自體可以知物。物不自動隨風無體。不能",
    "T35n1735_014:0603c26": "知風。法中能依妄法要依真立。無體知",
    "T35n1735_014:0603c27": "真。真隨妄隱無相知妄。三唯所依者。謂風",
    "T35n1735_014:0603c28": "鼓於物動唯物動。風相皆盡。無可相知。妄",
    "T35n1735_014:0603c29": "法作用自本性空。唯所依真挺然顯現。是故",
    "T35n1735_014:0604a01": "妄法全盡。而不滅真性。全隱而恒露。能所",
    "T35n1735_014:0604a02": "熏等法本自爾。思之可見。第四依地有任",
    "T35n1735_014:0604a03": "持者。喻妄為真所持。三義同前。初地界因",
    "T35n1735_014:0604a04": "依有二種義。一約自類。二約異類。前中從",
    "T35n1735_014:0604a05": "金剛際上至地面。皆上依下下持上。展轉",
    "T35n1735_014:0604a06": "因依而得安住。然上能依皆離所無體。而能",
    "T35n1735_014:0604a07": "知下。然下能持皆亦離所無體。可令知",
    "T35n1735_014:0604a08": "上。又上上能依徹至於下。無下可相知。下",
    "T35n1735_014:0604a09": "下能持徹至於上。無上可相知。是故若依",
    "T35n1735_014:0604a10": "若持相無不盡。所現妄法當知亦爾。必&#x9E81;",
    "T35n1735_014:0604a11": "依細。謂苦報依於業業依無明。造無明依。",
    "T35n1735_014:0604a12": "所造展轉無體。無物可相知。斯則厚載萬",
    "T35n1735_014:0604a13": "物而不仁也。肇公亦曰。乾坤倒覆無謂不",
    "T35n1735_014:0604a14": "靜也。二約異類者。如下文地輪依水輪。水",
    "T35n1735_014:0604a15": "輪依風輪。風輪依虛空。虛空無所依。準此",
    "T35n1735_014:0604a16": "妄境依妄心。妄心依本識。本識依如來藏。",
    "T35n1735_014:0604a17": "如來藏無所依。是故若離如來藏。餘諸妄",
    "T35n1735_014:0604a18": "法。各互相依無體能相知。是則妄法無不皆",
    "T35n1735_014:0604a19": "盡。二依所依者。地界正由各無自性。而得",
    "T35n1735_014:0604a20": "存立。向若有體則不相依。不相依故不得",
    "T35n1735_014:0604a21": "有法。是故攬此無性以成彼法。法合可知。",
    "T35n1735_014:0604a22": "三唯所依者。謂攬無性成彼法者。是則彼法",
    "T35n1735_014:0604a23": "無不皆盡。而未曾不滅。唯無性理而獨現",
    "T35n1735_014:0604a24": "前。餘義同前。上通答釋成前難竟。第二別",
    "T35n1735_014:0604a25": "對諸不相知及通前難者。初水流轉喻。前",
    "T35n1735_014:0604a26": "二對不相知。答趣善惡難。以善惡趣流轉",
    "T35n1735_014:0604a27": "體故。二大火喻。第二三對不相知。答前諸",
    "T35n1735_014:0604a28": "根受生。如火依薪有生滅故。次以長風",
    "T35n1735_014:0604a29": "喻前因緣。答前好醜。遇物鼓扇現諸相故。",
    "T35n1735_014:0604b01": "次以地界亦喻因緣。答前苦樂。展轉因依",
    "T35n1735_014:0604b02": "以輕重故。又喻前境智答前諸根。隨種所",
    "T35n1735_014:0604b03": "生根等異故。上來總別並答釋成中。以何因",
    "T35n1735_014:0604b04": "緣各不相知竟。第二五偈答前設難。文分為",
    "T35n1735_014:0604b05": "三。初三偈正答前難。次一偈釋成前義。第",
    "T35n1735_014:0604b06": "三一偈。拂&#x8FF9;入玄。今初先明大意。次正釋",
    "T35n1735_014:0604b07": "文。今初前問有三重。今此三偈。一一具答",
    "T35n1735_014:0604b08": "上之三間。謂第一直耳。問云。既有種種何",
    "T35n1735_014:0604b09": "緣得不相知。前五偈答竟。既不相知何緣",
    "T35n1735_014:0604b10": "種種。答有四因。一妄分別故。二諸識熏習",
    "T35n1735_014:0604b11": "故。三由無性不相知故。四真如隨緣故。初",
    "T35n1735_014:0604b12": "偈具二三。餘二各一義。然此四因但是一致。",
    "T35n1735_014:0604b13": "謂由妄分別為緣。令真如不守自性。隨緣",
    "T35n1735_014:0604b14": "成有諸識。熏習展轉無窮。若達妄源成",
    "T35n1735_014:0604b15": "淨緣起。諸宗各取並不離象。受一非餘斯為",
    "T35n1735_014:0604b16": "偏見。上第二疑云。為是種種為是一性。今",
    "T35n1735_014:0604b17": "答云。常種種常一性。第三難云一性隨於種",
    "T35n1735_014:0604b18": "種則失真諦。種種隨於一性則壞俗諦。今",
    "T35n1735_014:0604b19": "答云。此二互相成立。豈當相乖。性非事",
    "T35n1735_014:0604b20": "外曾何乖乎種種。種種性空。曾何乖乎一",
    "T35n1735_014:0604b21": "性。由無方有。一性能成種種。緣生故空。種",
    "T35n1735_014:0604b22": "種能成一性。是以緣起之法總有四義。一緣",
    "T35n1735_014:0604b23": "生故有。即妄心分別有。及諸識熏習是也。二",
    "T35n1735_014:0604b24": "緣生故空。即上云。諸法無作用亦無有體",
    "T35n1735_014:0604b25": "性。是故彼一切。各各不相知是也。三無性",
    "T35n1735_014:0604b26": "故有。論云以有空義故。一切法得成。經云。",
    "T35n1735_014:0604b27": "從無住本立一切法。即上隨緣是也。四",
    "T35n1735_014:0604b28": "無性故空。即一切空無性是也。是以無性緣",
    "T35n1735_014:0604b29": "生故空。則非無見斷見之空。為真空也。無",
    "T35n1735_014:0604c01": "性緣生故有。則非常見有見之有。是幻有也。",
    "T35n1735_014:0604c02": "幻有即是不有有。真空即是不空空。不空空",
    "T35n1735_014:0604c03": "故名不真空。不有有故名非實有。非空非有",
    "T35n1735_014:0604c04": "是中道義。又開此空有。各有二義。一真空",
    "T35n1735_014:0604c05": "必盡幻有。以若不盡幻有非真空故。二",
    "T35n1735_014:0604c06": "真空必成幻有。以若礙幻有非真空故。二",
    "T35n1735_014:0604c07": "幻有二義者。一幻有必覆真空。以空隱有",
    "T35n1735_014:0604c08": "現故。二幻有必不礙真空以幻有必自盡",
    "T35n1735_014:0604c09": "令真空徹現故。文殊各以初義致難。覺首",
    "T35n1735_014:0604c10": "各以後義而答。以初二義空有異故。以後",
    "T35n1735_014:0604c11": "二義空有相成故。然此二不二。謂有非有無",
    "T35n1735_014:0604c12": "二。為一幻有。空非空無二為一真空。又非",
    "T35n1735_014:0604c13": "空與有無二為一幻有。空與非有無二為",
    "T35n1735_014:0604c14": "一真空。又幻有與真空無二。為一味法界。",
    "T35n1735_014:0604c15": "即中道義。離相離性無障無礙無分別法門。",
    "T35n1735_014:0604c16": "思以準之。復次性有二義。一者有義。二者",
    "T35n1735_014:0604c17": "空義。復有二義。一者不變。二者隨緣。以有",
    "T35n1735_014:0604c18": "義故。說二空所顯即法性本無生也。以空",
    "T35n1735_014:0604c19": "義故。說依他無性即是圓成。即各不相知。",
    "T35n1735_014:0604c20": "以有義故說於不變。以空義故說於隨緣。",
    "T35n1735_014:0604c21": "此二不二。隨緣即是不變。不變故能隨緣。若",
    "T35n1735_014:0604c22": "唯不變性何預於法。若但隨緣豈稱真性。故",
    "T35n1735_014:0604c23": "隨其流處有種種異。而其本味停留雪山。",
    "T35n1735_014:0604c24": "又若性離於法則成斷滅。法離於性則本",
    "T35n1735_014:0604c25": "無今有。又法若即性性常應常。性若即法",
    "T35n1735_014:0604c26": "法滅應滅。故二相成非常非斷。此二相奪",
    "T35n1735_014:0604c27": "故。說非有非空。為中道義。苟得其會不",
    "T35n1735_014:0604c28": "惑百家異說。願諸學者虛己求宗。次正釋",
    "T35n1735_014:0604c29": "文。且第一偈答三問者。初答何因種種。此",
    "T35n1735_014:0605a01": "具二意。一以八識熏習而成故。初句五識",
    "T35n1735_014:0605a02": "次句心。是本識集起義故。意通六七。七謂審",
    "T35n1735_014:0605a03": "思量故。六謂意之識故。了別義故。偈文窄故",
    "T35n1735_014:0605a04": "不立識言。亦諸情攝。此從別義。通則八識",
    "T35n1735_014:0605a05": "皆得心意識名。諸情根者。通於八種。類非",
    "T35n1735_014:0605a06": "一故。五依色根。六依第七。七八互依。又第",
    "T35n1735_014:0605a07": "七識為染污根。第八又為諸識通依。云諸",
    "T35n1735_014:0605a08": "情根。言以此者。以上八識。為能所熏展轉",
    "T35n1735_014:0605a09": "為因。而常流轉。無別我人故云無能轉者。",
    "T35n1735_014:0605a10": "又識外無法亦為無者。二明由不相知方",
    "T35n1735_014:0605a11": "成種種。上半出種種。以此者。以前不相知",
    "T35n1735_014:0605a12": "故。舉體性空方成流轉。即此八識各無體",
    "T35n1735_014:0605a13": "性故。無實我法而為其主。向若有性不可",
    "T35n1735_014:0605a14": "熏變。安得流轉。次遣疑者。以虛妄中有二",
    "T35n1735_014:0605a15": "義故。一虛轉。二無轉故。常種種常一性也。",
    "T35n1735_014:0605a16": "次答難者。虛轉故俗不異真而俗相立。無",
    "T35n1735_014:0605a17": "轉故真不異俗而真體存。故互不相違也。",
    "T35n1735_014:0605a18": "第二偈亦答三問。初明真如隨緣故成種",
    "T35n1735_014:0605a19": "種者。答所以也。初句印上心性是一是不",
    "T35n1735_014:0605a20": "變義。次句答上云何見有種種。是隨緣義。",
    "T35n1735_014:0605a21": "唯心變現全攬真性。生非實生故云示現。",
    "T35n1735_014:0605a22": "下二句印上業不知心等者。以是隨緣不",
    "T35n1735_014:0605a23": "失自性義故。是以諸趣種種了不可得。生",
    "T35n1735_014:0605a24": "即無生無能現者。性不動故。無所現者妄法",
    "T35n1735_014:0605a25": "虛故。次遣疑者。常生常無生。上半即無生之",
    "T35n1735_014:0605a26": "生業果宛然。故勝鬘云。不染而染難可了",
    "T35n1735_014:0605a27": "知。下半生即無生真性湛然。故勝鬘云。染而",
    "T35n1735_014:0605a28": "不染難可了知。又法性本無生。不空如來藏",
    "T35n1735_014:0605a29": "也。此中無能現。空如來藏也。答第三難者。",
    "T35n1735_014:0605b01": "此中無能現性非性也。亦無所現物相非相",
    "T35n1735_014:0605b02": "也。又示現而有生。性不違相。亦無所現物。",
    "T35n1735_014:0605b03": "相不違性無二為二。二即無二無礙圓融豈",
    "T35n1735_014:0605b04": "有乖耶。言法性者。法謂差別依正等法。性",
    "T35n1735_014:0605b05": "謂彼法所依體性。即法之性故名為法性。又",
    "T35n1735_014:0605b06": "性以不變為義。即此可軌亦名為法。此則",
    "T35n1735_014:0605b07": "性即法故名為法性。此二義並約不變釋",
    "T35n1735_014:0605b08": "也。又即一切法各無性。故名為法性。即隨緣",
    "T35n1735_014:0605b09": "之性法即性也。本有二義。一約不變。本謂",
    "T35n1735_014:0605b10": "源本。本來不生隨緣故生。二約隨緣有此",
    "T35n1735_014:0605b11": "法來本自不生非待滅無。即示現生時本不",
    "T35n1735_014:0605b12": "生故。故下云無能現也。第三偈答三問者。",
    "T35n1735_014:0605b13": "初答所以者。上三句種種即一心性。亦印",
    "T35n1735_014:0605b14": "前文殊不相知等。下句出因。由妄分別故",
    "T35n1735_014:0605b15": "有種種。正答前問。此復二意。一上二句依",
    "T35n1735_014:0605b16": "他起也。次句圓成實也。後句遍計性也。由遍",
    "T35n1735_014:0605b17": "計故能起依他。依他無性即圓成實。故唯識",
    "T35n1735_014:0605b18": "云。依他起自性分別緣所生。圓成實於彼常",
    "T35n1735_014:0605b19": "遠離前性。故此與依他非異非不異。二者",
    "T35n1735_014:0605b20": "上二句因緣所生法也。次句我說即是空也。",
    "T35n1735_014:0605b21": "後句亦為是假名。此二不二是中道義。又妄",
    "T35n1735_014:0605b22": "心分別有者。情計謂有。然有即不有故云一",
    "T35n1735_014:0605b23": "切空無性。常有常空。是即萬物之自虛。豈待",
    "T35n1735_014:0605b24": "宰割以求通哉。又前偈從本起末。末不異",
    "T35n1735_014:0605b25": "本。此偈攝末歸本。本不礙末豈相乖耶。第",
    "T35n1735_014:0605b26": "二一偈釋成前義。然有二義。一者云何得",
    "T35n1735_014:0605b27": "知無性。以法眼觀稱性非倒。成淨緣起。",
    "T35n1735_014:0605b28": "當知此理甚為決定。二者前偈訶其見有",
    "T35n1735_014:0605b29": "種種。是妄分別。此不應依。此偈印其觀察",
    "T35n1735_014:0605c01": "無性各不相知。斯為法眼固應依止。即依",
    "T35n1735_014:0605c02": "智不依識也。第三一偈拂&#x8FF9;入玄者。謂前",
    "T35n1735_014:0605c03": "法性無生。一切皆空實也。示現有生。眼等差",
    "T35n1735_014:0605c04": "別非實也。妄心分別有妄也。如理觀察。非妄",
    "T35n1735_014:0605c05": "也。以妄為緣生世間流轉。以如理觀成出",
    "T35n1735_014:0605c06": "世間非倒法眼。皆是名言而無真實。何者。如",
    "T35n1735_014:0605c07": "言取故。又欲言其實而復示生。欲言不",
    "T35n1735_014:0605c08": "實體性即空。欲言是妄妄不可得。欲言",
    "T35n1735_014:0605c09": "非妄。能令流轉。欲言世間即涅槃相。欲",
    "T35n1735_014:0605c10": "言出世無世可出。則染淨兩亡。是以物不",
    "T35n1735_014:0605c11": "即名以就實。名不即物而履真。然則實理",
    "T35n1735_014:0605c12": "獨靜於言教之外。豈文言之能辨哉。故但假",
    "T35n1735_014:0605c13": "說。是以什公云。唯忘言者可與道合。虛懷",
    "T35n1735_014:0605c14": "者可與理通。冥心者可與真一。遺智者",
    "T35n1735_014:0605c15": "可與聖同耳。又後三偈。亦如次明三無性",
    "T35n1735_014:0605c16": "觀。又此五偈合前四喻。初以流轉合水漂",
    "T35n1735_014:0605c17": "流。次頌合火。火本無生隨緣生故。次頌合",
    "T35n1735_014:0605c18": "風風即空無。因見物動妄謂有故。次頌合",
    "T35n1735_014:0605c19": "地。法眼見理無分別故。後一總顯令亡言",
    "T35n1735_014:0605c20": "故。又前五偈是印成答。次四出所以答。後",
    "T35n1735_014:0605c21": "一奪令亡言。文殊一問以含多意。覺首縱",
    "T35n1735_014:0605c22": "答體勢無方。逆順研窮以顯深致。幸諸學者",
    "T35n1735_014:0605c23": "不咎文繁。第二教化甚深。先問中二。初標",
    "T35n1735_014:0605c24": "告。告財首者。彼得此法財益生門故。二",
    "T35n1735_014:0605c25": "正問中二。初立宗。眾生即非眾生。彼此同",
    "T35n1735_014:0605c26": "許。亦可躡前覺首八識皆空。二云何下設",
    "T35n1735_014:0605c27": "難。謂眾生既空佛云何化。若佛不見生空",
    "T35n1735_014:0605c28": "則無大智。便成謗佛。若見空而化豈不違",
    "T35n1735_014:0605c29": "空。空有相違進退何據。於中先明十隨。辨",
    "T35n1735_014:0606a01": "所化差別。後明三輪顯能化不同。今初一",
    "T35n1735_014:0606a02": "隨根生熟時。如是時中堪如是化。又此句",
    "T35n1735_014:0606a03": "為總。謂隨何壽命時等。下九為別。各有二",
    "T35n1735_014:0606a04": "義謂隨其壽命脩短而化。又以無命者法而",
    "T35n1735_014:0606a05": "教化之身二義者。謂隨其所受何等類身",
    "T35n1735_014:0606a06": "而受化故。又宜以觀身空寂等而得度者。",
    "T35n1735_014:0606a07": "以彼化故餘準此知。故下答中多說後意。",
    "T35n1735_014:0606a08": "行謂三業善惡。解謂識解差別。言論者。國俗",
    "T35n1735_014:0606a09": "教誨。此六多約未發心前。後四多約發趣已",
    "T35n1735_014:0606a10": "去。心樂者。有所欣求。方便者。隨所進趣。",
    "T35n1735_014:0606a11": "思惟者。依法求義。觀察者。如說修學。二於",
    "T35n1735_014:0606a12": "如是下能化差別。先牒十隨。後現三業。教",
    "T35n1735_014:0606a13": "化調伏通於語意。為以十隨化故。眾生非",
    "T35n1735_014:0606a14": "空耶。為以眾生空故。十隨虛設耶。第二財",
    "T35n1735_014:0606a15": "首答中。準諸深經及此偈文。略有四意。一",
    "T35n1735_014:0606a16": "佛見眾生本來自空非斷空故。不礙隨化。",
    "T35n1735_014:0606a17": "偈云。諸法空無我眾報隨業生故。二佛知眾",
    "T35n1735_014:0606a18": "生不能自知真空。故悲以隨化。偈云。隨解",
    "T35n1735_014:0606a19": "取眾相顛倒不如實故。三隨化即空。不異",
    "T35n1735_014:0606a20": "眾生空故。二不相乖。偈云。此是樂寂滅多",
    "T35n1735_014:0606a21": "聞者境界故。四融上諸義。良以攬空為眾",
    "T35n1735_014:0606a22": "生。生與非生唯一味故。不增不減經云。即",
    "T35n1735_014:0606a23": "此法身流轉五道。名曰眾生。法身即眾生。",
    "T35n1735_014:0606a24": "眾生即法身。法身眾生義一名異。以斯義",
    "T35n1735_014:0606a25": "故。佛見眾生舉體自盡。本是法身不須更",
    "T35n1735_014:0606a26": "化。大智現前見於法身隨緣即眾生。故大悲",
    "T35n1735_014:0606a27": "攝化。今以寂滅非無之眾生。恒不異真而",
    "T35n1735_014:0606a28": "成立故。是不動真際無化而化。以隨緣非",
    "T35n1735_014:0606a29": "有之法身。恒不異事而顯現。故不壞假名",
    "T35n1735_014:0606b01": "化即無化。所化既空有不二。能化亦悲智不",
    "T35n1735_014:0606b02": "殊。不礙有而觀空。方能入理。不動真而",
    "T35n1735_014:0606b03": "隨化方能究竟化他。眾生不知此理。故流",
    "T35n1735_014:0606b04": "轉無窮。今令眾生悟如斯法。是則真實隨",
    "T35n1735_014:0606b05": "化。非直十隨不違空理。亦由此十方契真",
    "T35n1735_014:0606b06": "空故。淨名云。當為眾生說如斯法。是即",
    "T35n1735_014:0606b07": "真實慈也。十頌分二。初一舉法勸聽。上半",
    "T35n1735_014:0606b08": "以人顯法。已含答意。上句體深下句用廣。",
    "T35n1735_014:0606b09": "即聞之寂則聞無所聞。故無眾生。大經亦",
    "T35n1735_014:0606b10": "云。若知如來常不說法。是名具足多聞。即",
    "T35n1735_014:0606b11": "寂多聞則善解藥病。不礙隨化。下二句許",
    "T35n1735_014:0606b12": "說勸聽。後九頌別答前問。文勢多舍略",
    "T35n1735_014:0606b13": "為二釋。一者一一別答。謂初三答隨身。次",
    "T35n1735_014:0606b14": "一隨命。三一頌答隨觀察。四一頌答隨行及",
    "T35n1735_014:0606b15": "方便。五一頌答隨心樂及解。六一頌答隨言",
    "T35n1735_014:0606b16": "論。七一頌答隨思惟時通此九。二謂依前",
    "T35n1735_014:0606b17": "五隨答後四隨。亦時通於九。今依此消文。",
    "T35n1735_014:0606b18": "文分為六。初三頌教。依隨何身時。隨其心",
    "T35n1735_014:0606b19": "樂修其方便。思惟觀察。此四遍於五段。二",
    "T35n1735_014:0606b20": "有一頌依命時。三二頌依行時。四一頌依",
    "T35n1735_014:0606b21": "解時。五一頌依言論時。六一頌教離二取。",
    "T35n1735_014:0606b22": "通結上文。今初三頌。若著我時作界分別",
    "T35n1735_014:0606b23": "觀。分別觀身皆無我故。若愛染身時作念",
    "T35n1735_014:0606b24": "處觀。觀於內身及心法故。總相而言即二空",
    "T35n1735_014:0606b25": "觀。初一我空。次一法空。後一類通一切。今",
    "T35n1735_014:0606b26": "初。上半即尋思觀。觀於內身四大五蘊若",
    "T35n1735_014:0606b27": "即若離。尋求主者。不可得故下半觀益。如",
    "T35n1735_014:0606b28": "實知於假我則有。計實我無。次偈觀身實",
    "T35n1735_014:0606b29": "相法無我觀。上半諦了身空。謂攬緣假立",
    "T35n1735_014:0606c01": "來無所從故。本無住處緣盡謝滅。去無所",
    "T35n1735_014:0606c02": "至無停積處。虛假似立實無所住。下半觀",
    "T35n1735_014:0606c03": "益。後偈類通以身觀身。既明見自身二我",
    "T35n1735_014:0606c04": "皆空。則知萬法皆是虛妄。此觀亦寂故不起",
    "T35n1735_014:0606c05": "心。若作念處釋者。內身揀於外器及他身",
    "T35n1735_014:0606c06": "故。念處有二。一通二別。通則身等皆無我",
    "T35n1735_014:0606c07": "等。別則觀法無我。今是通也。復有二種。一",
    "T35n1735_014:0606c08": "小二大。此中是大。觀身性相同虛空故。空",
    "T35n1735_014:0606c09": "無二我。誰是我言已兼二我。次偈觀受不",
    "T35n1735_014:0606c10": "在內外中間故無方所。後偈觀心及法。不",
    "T35n1735_014:0606c11": "得善法及不善法故。云知法虛妄心如幻",
    "T35n1735_014:0606c12": "故。不起分別。又別則身受不同。通則受等",
    "T35n1735_014:0606c13": "皆身。是故三偈皆致身言。前問意云。眾生既",
    "T35n1735_014:0606c14": "空。云何如來隨其身化。今釋意云。以彼不",
    "T35n1735_014:0606c15": "知身本空寂。教如是觀故。說如來隨眾",
    "T35n1735_014:0606c16": "生身而教化也。下皆準之。二一頌令於壽",
    "T35n1735_014:0606c17": "命思惟觀察。命謂命根。能令色心連持。故",
    "T35n1735_014:0606c18": "名為命。壽謂壽限即命根體。實謂由業種",
    "T35n1735_014:0606c19": "力。引一期報眾同分體。住時分限假立壽",
    "T35n1735_014:0606c20": "命。從業緣起起即無起。業盡便滅滅無所",
    "T35n1735_014:0606c21": "滅。本無主者。況剎那生滅實無自性。喻以",
    "T35n1735_014:0606c22": "火輪。謂旋火速轉不見始終。生滅遄流寧",
    "T35n1735_014:0606c23": "知本際。又薪火不續識鈍謂輪。命實遷流",
    "T35n1735_014:0606c24": "妄謂相續。又輪資火有命假心明。待他而",
    "T35n1735_014:0606c25": "成固無自體。三二偈令依行時。思惟觀察。",
    "T35n1735_014:0606c26": "成四種觀。一無常觀。二空觀。三無我觀。四",
    "T35n1735_014:0606c27": "無相觀。於中初偈略標其四。一切有者三有",
    "T35n1735_014:0606c28": "也。亦一切有為。然無常等經論異說。今且依",
    "T35n1735_014:0606c29": "辨中邊論。以三性釋之。初無常三者。約",
    "T35n1735_014:0607a01": "遍計名無性無常。以性常無故。約依他起",
    "T35n1735_014:0607a02": "名生滅無常。有起盡故。約圓成實名垢淨",
    "T35n1735_014:0607a03": "無常。位轉變故。空亦有三。一無性空。性非有",
    "T35n1735_014:0607a04": "故。二異性空。與妄所執自性異故。三自性",
    "T35n1735_014:0607a05": "空。二空所顯為自性故。無我亦三。一無相",
    "T35n1735_014:0607a06": "無我。我相無故。二異相無我。與妄所執我",
    "T35n1735_014:0607a07": "相異故。三自相無我。無我所顯為自相故。",
    "T35n1735_014:0607a08": "無相亦三。一相都無故。二相無實故。三無妄",
    "T35n1735_014:0607a09": "相故。然皆融攝則此宗意。而偈正意多約前",
    "T35n1735_014:0607a10": "二性辨。後一偈略顯二觀。上半明空觀。報",
    "T35n1735_014:0607a11": "從業生。如夢從思起不實故空。下半明無",
    "T35n1735_014:0607a12": "常觀。由上不實故念念無常。前即過去已滅",
    "T35n1735_014:0607a13": "事顯例後現未當滅不殊。四一偈依解令",
    "T35n1735_014:0607a14": "入唯識。量觀境即心變。故心為主。然此唯",
    "T35n1735_014:0607a15": "識略有二分。一相二見。今隨其見分之解。",
    "T35n1735_014:0607a16": "取其相分之相。心外取故為顛倒也。五一",
    "T35n1735_014:0607a17": "偈依言論時令尋伺名等入如實觀。謂了",
    "T35n1735_014:0607a18": "名等唯意言分別。無別名等。意即意識分",
    "T35n1735_014:0607a19": "別。言即名言。名言既唯意之分別。名下之義",
    "T35n1735_014:0607a20": "亦無別體。故所言論以兼名義。既隨分別",
    "T35n1735_014:0607a21": "則妄計意流。尚未了唯心安入法性。若能",
    "T35n1735_014:0607a22": "如是自覺通達。是入唯識之方便也。即復",
    "T35n1735_014:0607a23": "此心無相可得。妄想不生便入法性。上約",
    "T35n1735_014:0607a24": "心乖。體非不即。又不入者。妄想體虛無可",
    "T35n1735_014:0607a25": "入故。六一偈通結。亦近結次前二偈。能緣",
    "T35n1735_014:0607a26": "所緣即見相也。又觀一切法。唯是意言未",
    "T35n1735_014:0607a27": "能除遣。此境亦為能所也。以此為方便",
    "T35n1735_014:0607a28": "得入唯心。種種法出生者。此相見二分。由",
    "T35n1735_014:0607a29": "無始數習有種種法相似生謂能緣心生。則",
    "T35n1735_014:0607b01": "種種境生所緣境起則種種心起。起法必滅。",
    "T35n1735_014:0607b02": "安得暫停。若了相無相生無有生名了種",
    "T35n1735_014:0607b03": "種。則了唯心。若了無性心境兩亡。則住無",
    "T35n1735_014:0607b04": "分別自覺智境。不動法界名入法性。故",
    "T35n1735_014:0607b05": "末後偈結上諸觀。令亡觀相也。佛如是化",
    "T35n1735_014:0607b06": "應如是知。幻人化幻皆無化化也。第三業果",
    "T35n1735_014:0607b07": "甚深。問中亦二。初標能所問人。以事中顯",
    "T35n1735_014:0607b08": "理是可貴。故問寶首也。二一切下。正顯",
    "T35n1735_014:0607b09": "問端中三。初舉法按定。謂諸眾生身但四",
    "T35n1735_014:0607b10": "大。假名四大無主身亦無我。安有我所。彼",
    "T35n1735_014:0607b11": "此同許以為按定。二云何下。正設疑難。能",
    "T35n1735_014:0607b12": "造能受是謂為我。所造所受即是我所。以無",
    "T35n1735_014:0607b13": "我故無能造受。誰令苦樂。無我所故無所",
    "T35n1735_014:0607b14": "造受。何以現見而有苦等十事五對。一苦樂",
    "T35n1735_014:0607b15": "者約&#x9E81;相說。三塗為苦人天為樂。二就苦",
    "T35n1735_014:0607b16": "中各有妍媸。三於其樂中有內身外境。四",
    "T35n1735_014:0607b17": "通於苦樂受中。若時若事皆有多少。此上皆",
    "T35n1735_014:0607b18": "約生報。前生作故。五現作現受名現報。隔",
    "T35n1735_014:0607b19": "一生去受名為後報。三然法界下結難。謂",
    "T35n1735_014:0607b20": "二無我理即真法界。真法界中。定無善惡。",
    "T35n1735_014:0607b21": "未知苦樂從何而生。此問所以也。為無",
    "T35n1735_014:0607b22": "我故無我所耶。為有所受亦有我耶。此",
    "T35n1735_014:0607b23": "致疑也。以聖言量及正理量違於現量。如",
    "T35n1735_014:0607b24": "何可通結成難也。第二答意云。達體業亡",
    "T35n1735_014:0607b25": "迷真業起。報因業起何須我耶。業報攬緣",
    "T35n1735_014:0607b26": "虛無自體。故無我所。由法無我非斷滅故。",
    "T35n1735_014:0607b27": "業果不亡斯乃正理。聖教所明不違現事。",
    "T35n1735_014:0607b28": "法若定有不可造受。便違正理。在文分二。",
    "T35n1735_014:0607b29": "初一法說餘九喻況。今初。上半約俗諦緣生。",
    "T35n1735_014:0607c01": "即業報相屬。答前現見。次句勝義。即空印",
    "T35n1735_014:0607c02": "其按定。此二不二故不相違。無所有言該上",
    "T35n1735_014:0607c03": "業果。則亦無我所。後句是聖教量。智論第二",
    "T35n1735_014:0607c04": "云。有業亦有果。無作業果者。此第一甚深",
    "T35n1735_014:0607c05": "是諸佛所說。下九喻顯。通相而明。喻於業",
    "T35n1735_014:0607c06": "果從緣無性不壞事相。別彰喻意喻各不",
    "T35n1735_014:0607c07": "同。初三頌喻業報無性不壞虛相。次一偈",
    "T35n1735_014:0607c08": "喻無造受者。三一偈喻性一相殊。後四喻",
    "T35n1735_014:0607c09": "體無來處。初中初偈雙喻業果皆真心現。雖",
    "T35n1735_014:0607c10": "無實體而相不同。次偈喻能生因緣相虛。",
    "T35n1735_014:0607c11": "後偈喻所生業果無實。今初。若法相宗唯",
    "T35n1735_014:0607c12": "以本識為鏡。今依法性宗亦以如來藏性",
    "T35n1735_014:0607c13": "而為明鏡。然有二義。一隨境界質現業緣",
    "T35n1735_014:0607c14": "影故。合云業性亦如是。二隨業緣質現果",
    "T35n1735_014:0607c15": "影像故。前偈云。隨其所行業如是果報生。二",
    "T35n1735_014:0607c16": "文影略。共顯業果似有無體。合云業者。謂",
    "T35n1735_014:0607c17": "善惡等三性者。通性及相。謂此業體以無性",
    "T35n1735_014:0607c18": "之法。而為其性。不失業果之相。而為其性。",
    "T35n1735_014:0607c19": "由無性故。能成業果。由不壞相方顯真",
    "T35n1735_014:0607c20": "空。故中論云。雖空亦不斷。雖有而不常。業",
    "T35n1735_014:0607c21": "果亦不失。是名佛所說。不失業果。方顯中",
    "T35n1735_014:0607c22": "道。又如鏡現穢像。非直不污鏡。淨亦乃由",
    "T35n1735_014:0607c23": "此。顯鏡踰淨如來藏。現生死業果亦然。",
    "T35n1735_014:0607c24": "非直不損真性平等。亦乃由此知如來藏",
    "T35n1735_014:0607c25": "自性恒淨也。此有四位。一能現位。復有二",
    "T35n1735_014:0607c26": "義。一由真淨故現染。二由真淨故不為",
    "T35n1735_014:0607c27": "污。二所現位亦有二義。一由相虛故不能",
    "T35n1735_014:0607c28": "污。二由相虛故虛相現。三相對位亦有二",
    "T35n1735_014:0607c29": "義。一由分明現染方顯性淨。二由性本恒",
    "T35n1735_014:0608a01": "淨令染妄現。四真淨虛染鎔融一味無礙圓",
    "T35n1735_014:0608a02": "融。思之。此約染淨門。以但有所現即為",
    "T35n1735_014:0608a03": "染故。更約喻中。以一異門釋。謂一鏡是定",
    "T35n1735_014:0608a04": "一門。二所現染淨妍媸。等殊是定異門。染淨",
    "T35n1735_014:0608a05": "雖虛不能相攝。故是異也。鏡現染處不異",
    "T35n1735_014:0608a06": "現淨。故是一也。三像不異鏡。是非異義。鏡",
    "T35n1735_014:0608a07": "外無像故。鏡不異像。是非一義。正現像",
    "T35n1735_014:0608a08": "時去像亦失鏡故。上二即非一非異門。四像",
    "T35n1735_014:0608a09": "雖即鏡而不壞像。鏡雖即像而不礙鏡。",
    "T35n1735_014:0608a10": "是亦一亦異門也。二田種生芽。喻能生者",
    "T35n1735_014:0608a11": "田喻業緣也。種子喻於識種因也。此二相",
    "T35n1735_014:0608a12": "待。無性故不相知。由不相知方能生。於後",
    "T35n1735_014:0608a13": "有苦芽。故云自然能出生也。亦本識為田",
    "T35n1735_014:0608a14": "名言為種。三幻師現幻喻。喻所生者。若幻",
    "T35n1735_014:0608a15": "色喻報。則幻師喻業。若幻色喻業。則幻師",
    "T35n1735_014:0608a16": "喻業因。以業亦緣生同報無體。而幻相不",
    "T35n1735_014:0608a17": "亡故。中論內。以化復現化喻業果俱空。若",
    "T35n1735_014:0608a18": "幻唯喻報業則不空。四衢以喻四識住。造",
    "T35n1735_014:0608a19": "業處故。二機關出聲。喻無造受者。機關緣",
    "T35n1735_014:0608a20": "造體虛無人。喻業從緣故。無造者。從機出",
    "T35n1735_014:0608a21": "聲尤更非實。喻報因業起安有受人。夫",
    "T35n1735_014:0608a22": "無我者。因對我無。既無有我何有非我。著",
    "T35n1735_014:0608a23": "無我者亦是倒故。三出[穀-禾+卵]音別。喻性一相",
    "T35n1735_014:0608a24": "殊者。如鳥在[穀-禾+卵]含聲未吐喻業同一性。出",
    "T35n1735_014:0608a25": "[穀-禾+卵]聲別。猶感報無差。然&#x9DC4;子之中終無鳳",
    "T35n1735_014:0608a26": "響。業雖無性善惡冥熏。四有四偈。喻體無",
    "T35n1735_014:0608a27": "來處。皆從緣來即無來故。然亦不同。初一",
    "T35n1735_014:0608a28": "喻因含於果故無來處。次偈果酬於因故",
    "T35n1735_014:0608a29": "無所從。此二喻內異熟業果也。次偈轉輪",
    "T35n1735_014:0608b01": "王七寶。喻外增上業果也。後偈喻無漏業",
    "T35n1735_014:0608b02": "果無漏智火。焚蕩有漏智因漏發故。亦無來",
    "T35n1735_014:0608b03": "業果寂然。方依幻住。第四說法甚深。亦可",
    "T35n1735_014:0608b04": "名應現甚深。問及答中通三業故。以說法",
    "T35n1735_014:0608b05": "化勝故。從此立名。先問中初總標告問。德",
    "T35n1735_014:0608b06": "首者顯佛德故。二正顯問端中三。初舉法",
    "T35n1735_014:0608b07": "按定。謂佛證一味法界彼此共許。二云何下",
    "T35n1735_014:0608b08": "正設疑難。謂證悟既一說現乃多。為一耶多",
    "T35n1735_014:0608b09": "耶。偏取互妨。並立相違。就法即體用相違。",
    "T35n1735_014:0608b10": "約佛是證教相違。下辨十種相違。前九是別",
    "T35n1735_014:0608b11": "後一總結。三而法性下釋成前難。謂非唯佛",
    "T35n1735_014:0608b12": "悟於一。我觀法界亦不有多。能證所證既",
    "T35n1735_014:0608b13": "並不殊。以何因緣而現多種。將無如來乖",
    "T35n1735_014:0608b14": "法界耶。答有二意。一云。所證雖一隨機現",
    "T35n1735_014:0608b15": "多。多在物情佛常無念。二者所悟一法即",
    "T35n1735_014:0608b16": "無礙法界。即事之理全在多中。所現乃即",
    "T35n1735_014:0608b17": "理之事。全居一內。以即多之一是所悟。即",
    "T35n1735_014:0608b18": "一之多是所說。既無障礙何有相違。豈唯",
    "T35n1735_014:0608b19": "不違。亦由得一方能廣現。由多現故方令",
    "T35n1735_014:0608b20": "悟一。偈中分二。初一歎問利益。上半歎",
    "T35n1735_014:0608b21": "深。但言一理深而非甚。今即多是一故曰",
    "T35n1735_014:0608b22": "甚深。即一之多尤更難了。不可但以一多",
    "T35n1735_014:0608b23": "知故。下半知益。知此甚深方知愛樂。後九",
    "T35n1735_014:0608b24": "喻答。皆三句喻況。下句法合。喻中皆上二句",
    "T35n1735_014:0608b25": "即體之用。三二兩句即用之寂。又初二句以",
    "T35n1735_014:0608b26": "一成多。次句不礙常一故不相違。然此九",
    "T35n1735_014:0608b27": "喻別答九種無量。總顯境界無量。初地一",
    "T35n1735_014:0608b28": "持多喻答現無量。剎依住勝劣地無異故。二",
    "T35n1735_014:0608b29": "火一燒多。答化無量眾。物從火化不擇薪",
    "T35n1735_014:0608c01": "故。三海一波異。答說無量法。義海波濤無",
    "T35n1735_014:0608c02": "窮盡故。四風一吹異。答震無量界。隨物輕",
    "T35n1735_014:0608c03": "重動有異故。五雲雷普雨。答無量音。圓音",
    "T35n1735_014:0608c04": "普震法雨無差故。六地一芽異。答無量莊",
    "T35n1735_014:0608c05": "嚴。芽莖華實為藻飾故。七廓日普照。答知",
    "T35n1735_014:0608c06": "無量心。無私普照窮皂白故。八淨月遍見。",
    "T35n1735_014:0608c07": "答無量神通。不往而至隨器現故。九梵王",
    "T35n1735_014:0608c08": "普應。答現無量身。不分而遍彌法界故。"
}