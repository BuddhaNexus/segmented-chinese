{
    "T50n2042_001:0099a12": "阿育王傳卷第一",
    "T50n2042_001:0099a14": "西晉安息三藏安法欽譯",
    "T50n2042_001:0099a15": "本施土緣",
    "T50n2042_001:0099a16": "歸命一切智婆伽婆。住王舍城迦蘭陀竹林。",
    "T50n2042_001:0099a17": "爾時世尊日時已到。著衣持鉢將諸比丘前",
    "T50n2042_001:0099a18": "後圍繞。向王舍城次行乞食。說者曰。",
    "T50n2042_001:0099a19": "　不動如金山　　容豫如象王",
    "T50n2042_001:0099a20": "　圓足如滿月　　比丘眾圍繞",
    "T50n2042_001:0099a21": "　詣王舍大城　　威儀甚庠序",
    "T50n2042_001:0099a22": "乃至到城足躡門閫。大地即時六返震動。說",
    "T50n2042_001:0099a23": "者曰。",
    "T50n2042_001:0099a24": "　海以莊嚴地　　山城亦復然",
    "T50n2042_001:0099a25": "　牟尼足躡閫　　一切皆踊沒",
    "T50n2042_001:0099a26": "　如是入城時　　男女生淨信",
    "T50n2042_001:0099a27": "　城中悉變動　　如風吹海浪",
    "T50n2042_001:0099a28": "　皆出和雅聲　　世間未曾有",
    "T50n2042_001:0099a29": "　當佛入城時　　丘墟悉平整",
    "T50n2042_001:0099b01": "　無諸砂礫　　荊棘糞穢　　皆沒於地",
    "T50n2042_001:0099b02": "　盲視聾聽　　瘂言躄申　　狂者得心",
    "T50n2042_001:0099b03": "　貧窮得財　　疾病得愈　　一切眾樂",
    "T50n2042_001:0099b04": "　不鼓自鳴　　寶器相扣　　出種種音",
    "T50n2042_001:0099b05": "　佛光普照　　如百千日　　明徹內外",
    "T50n2042_001:0099b06": "　皆如金色　　所放光明　　映蔽日月",
    "T50n2042_001:0099b07": "　照於眾生　　欝蒸涼樂　　譬如栴檀",
    "T50n2042_001:0099b08": "　塗彼熱病　　無不消滅",
    "T50n2042_001:0099b09": "爾時世尊與阿難在巷中。行見二小兒。一名",
    "T50n2042_001:0099b10": "德勝是上族姓子。二名無勝是次族姓子。弄",
    "T50n2042_001:0099b11": "土而戲以土為城。城中復作舍宅倉儲。以土",
    "T50n2042_001:0099b12": "為[麩夫+少]著於倉中。此二小兒見佛三十二大人",
    "T50n2042_001:0099b13": "之相莊嚴其身。放金色光照城內外。皆作金",
    "T50n2042_001:0099b14": "色無不明徹。見已歡喜。德勝於是掬倉中土",
    "T50n2042_001:0099b15": "名為[麩夫+少]者奉上世尊。無勝在傍合掌隨喜。德",
    "T50n2042_001:0099b16": "勝於是說偈讚曰。",
    "T50n2042_001:0099b17": "　大悲無師覺　　圓光顯照身",
    "T50n2042_001:0099b18": "　強顏生敬信　　以土施如來",
    "T50n2042_001:0099b19": "　稽首於世尊　　已斷生死者",
    "T50n2042_001:0099b20": "爾時德勝童子。施土已訖而發願言。使我將",
    "T50n2042_001:0099b21": "來蓋於天地。復說偈供養。說者曰。",
    "T50n2042_001:0099b22": "　佛知彼小兒　　心念發正願",
    "T50n2042_001:0099b23": "　以勝福田故　　必獲於大果",
    "T50n2042_001:0099b24": "　大悲救世者　　即時受彼土",
    "T50n2042_001:0099b25": "　使其心歡喜　　以種王業緣",
    "T50n2042_001:0099b26": "爾時世尊即便微笑。阿難長跪合掌白佛言。",
    "T50n2042_001:0099b27": "世尊。佛不以無緣而笑。何因緣故現於微笑。",
    "T50n2042_001:0099b28": "爾時阿難便作偈言。",
    "T50n2042_001:0099b29": "　斷憂憍慢者　　世界中最上",
    "T50n2042_001:0099c01": "　終不無因緣　　現珂藕根齒",
    "T50n2042_001:0099c02": "　如雲出雷音　　牛王眼相者",
    "T50n2042_001:0099c03": "　願說施土報　　及與微笑事",
    "T50n2042_001:0099c04": "佛告阿難。如是如是阿難佛不無緣而微笑",
    "T50n2042_001:0099c05": "也。汝今見是二小兒不也。已見世尊。佛言",
    "T50n2042_001:0099c06": "我若涅槃百年之後。此小兒者當作轉輪聖",
    "T50n2042_001:0099c07": "王四分之一。於花氏城作政法王號阿恕伽。",
    "T50n2042_001:0099c08": "分我舍利而作八萬四千寶塔饒益眾生。",
    "T50n2042_001:0099c09": "爾時世尊即說偈言。",
    "T50n2042_001:0099c10": "　今吾滅度後　　有王阿恕伽",
    "T50n2042_001:0099c11": "　名稱廣流布　　莊嚴吾舍利",
    "T50n2042_001:0099c12": "　遍滿閻浮提　　人天所供養",
    "T50n2042_001:0099c13": "　以少土施緣　　受是大果報",
    "T50n2042_001:0099c14": "佛說偈已便以此。土授與阿難。使塗如來經",
    "T50n2042_001:0099c15": "行之地因作是言。阿難。頻婆娑羅王子名阿闍",
    "T50n2042_001:0099c16": "世。阿闍世子名優陀那拔陀羅。優陀那拔",
    "T50n2042_001:0099c17": "陀羅子名文荼。文荼子名烏耳。烏耳子名莎",
    "T50n2042_001:0099c18": "破羅。莎破羅子名兜羅貴之。兜羅貴之子名",
    "T50n2042_001:0099c19": "莎呵蔓荼羅。莎呵蔓荼羅子名波斯匿。波斯",
    "T50n2042_001:0099c20": "匿子名難陀。難陀子名頻頭莎羅王。花氏城",
    "T50n2042_001:0099c21": "頻頭莎羅子名宿尸魔時。瞻婆羅國有婆羅",
    "T50n2042_001:0099c22": "門生一女寶。相師占言。必為王后為王寵愛。",
    "T50n2042_001:0099c23": "當生二寶子。一者當作轉輪聖王王四分之",
    "T50n2042_001:0099c24": "一。二者出家當得羅漢。婆羅門聞極大歡喜。",
    "T50n2042_001:0099c25": "便將是女至花氏城。眾寶瓔珞以莊嚴之。嫁",
    "T50n2042_001:0099c26": "與頻頭莎羅王為妻。王即納娶置於後宮。",
    "T50n2042_001:0099c27": "宮中妃后皆生嫉心而作念言。王必愛重薄",
    "T50n2042_001:0099c28": "賤我等。當教賤業令王惡之。遂便教使善解",
    "T50n2042_001:0099c29": "剃除鬚髮。伺王眠時令為王剃鬚。王眠覺",
    "T50n2042_001:0100a01": "已語言。當為我剃鬚。答言已剃。王即以鏡自",
    "T50n2042_001:0100a02": "照。知鬚剃竟即語之言。汝欲得何願。答言唯",
    "T50n2042_001:0100a03": "求與王交會。王言我是剎利。汝身卑賤何由",
    "T50n2042_001:0100a04": "交會。女答王言我非下賤。我是婆羅門女。婆",
    "T50n2042_001:0100a05": "羅門本以我與王為妻。宮人妬嫉教我賤",
    "T50n2042_001:0100a06": "業。王即語之自今已後莫為此事。遂便立作",
    "T50n2042_001:0100a07": "第一夫人。共相愛樂而生一子。母言我憂患",
    "T50n2042_001:0100a08": "盡除。即為作字名阿恕伽。阿恕伽者(晉言無憂)復",
    "T50n2042_001:0100a09": "生一子名為盡憂。阿恕伽身體麁澁父不愛",
    "T50n2042_001:0100a10": "念。頻頭莎羅亦於諸妃多生子息。集諸相師",
    "T50n2042_001:0100a11": "相諸子等。有一相師名賓陵伽婆嗟。王語此",
    "T50n2042_001:0100a12": "相師占我諸子誰中為王。相師答言王將諸",
    "T50n2042_001:0100a13": "子向金地園就彼相之。王與諸子至金地園",
    "T50n2042_001:0100a14": "中。母勅阿恕伽言。今王相子於金地園汝亦",
    "T50n2042_001:0100a15": "可往。阿恕伽言王不愛我何為至彼。母復告",
    "T50n2042_001:0100a16": "言汝當必去。阿恕伽言我去。之後送食與我",
    "T50n2042_001:0100a17": "即辭而去。出花氏城見輔相子羅提掘多。羅",
    "T50n2042_001:0100a18": "提掘多問阿恕伽言。欲何處去。答言。王集諸",
    "T50n2042_001:0100a19": "子詣金地園我今欲往。爾時掘多乘一老象語",
    "T50n2042_001:0100a20": "阿恕伽言可乘此象。阿恕伽即乘此象向金",
    "T50n2042_001:0100a21": "地園。即到園所從象而下。於諸子邊在地而",
    "T50n2042_001:0100a22": "坐。諸子皆食種種餚饍。阿恕伽食粳米飯。",
    "T50n2042_001:0100a23": "盛以瓦器用酪和之渴則飲水。王語相師言",
    "T50n2042_001:0100a24": "和上願相諸子。我死之後誰中為王。相師念",
    "T50n2042_001:0100a25": "言阿恕伽者必應為王。我答王言彼應王者。",
    "T50n2042_001:0100a26": "王不愛之必當殺我。便答王言不中說名字",
    "T50n2042_001:0100a27": "可說形相。其所服用事第一者相應為王。諸",
    "T50n2042_001:0100a28": "王子等各各自以。乘第一乘坐第一坐。食第",
    "T50n2042_001:0100a29": "一食用第一器飲第一漿。阿恕伽念言我應",
    "T50n2042_001:0100b01": "為王。所以者何。象為第一乘。地為第一座。",
    "T50n2042_001:0100b02": "粳米第一飯。瓦器為第一盛。酪為第一味。水",
    "T50n2042_001:0100b03": "為第一漿。以是義故我應為王。相師相已。",
    "T50n2042_001:0100b04": "王將諸子還入城中。相師語阿恕伽母言。阿",
    "T50n2042_001:0100b05": "恕伽必得為王。母語相師言且莫復道。並遠",
    "T50n2042_001:0100b06": "藏避如護身命。待阿恕伽得紹王位汝可來",
    "T50n2042_001:0100b07": "出。頻頭莎羅王以得叉尸羅城叛逆不順。即",
    "T50n2042_001:0100b08": "遣阿恕伽往討彼國。唯與四兵不與刀杖。時",
    "T50n2042_001:0100b09": "阿恕伽受命即出華氏之城。左右人言無有",
    "T50n2042_001:0100b10": "刀杖。如何得共怨敵鬪戰。阿恕伽言我有福",
    "T50n2042_001:0100b11": "力應為王者。所須刀杖自然當有。作是語已",
    "T50n2042_001:0100b12": "地神開地授刀杖與。遂便前進四兵圍繞到",
    "T50n2042_001:0100b13": "得叉尸羅國。國中人民聞阿恕伽來自然歸",
    "T50n2042_001:0100b14": "伏。莊嚴城地平治道路。各各持瓶盛滿中物",
    "T50n2042_001:0100b15": "以花覆上名為吉瓶。以現伏相。半由旬迎而",
    "T50n2042_001:0100b16": "作是言。我不叛於王亦不叛王子。唯逆王邊",
    "T50n2042_001:0100b17": "諸惡臣耳。供養恭敬隨從入城。人民調順",
    "T50n2042_001:0100b18": "還來歸國。王復遣阿恕伽罰佉沙國。彼國人",
    "T50n2042_001:0100b19": "民承迎調順如前無異。既調順已即還本國。",
    "T50n2042_001:0100b20": "有二大力士親近阿恕伽。阿恕伽即與二人",
    "T50n2042_001:0100b21": "封邑。天神爾時即護國土。天神作是唱言",
    "T50n2042_001:0100b22": "慎莫叛逆。何以故阿恕伽應為轉輪王王四",
    "T50n2042_001:0100b23": "分之一。漸漸征罰四海之內悉皆歸伏。阿恕",
    "T50n2042_001:0100b24": "伽兄名蘇深摩者方入花氏城。第一輔臣復",
    "T50n2042_001:0100b25": "欲出城。道中相逢。輔臣頭禿落。蘇深摩戲",
    "T50n2042_001:0100b26": "笑故以手打輔臣頭。輔相念言此王子者未",
    "T50n2042_001:0100b27": "紹王位。便用權勢敺我頭上。若紹王位必",
    "T50n2042_001:0100b28": "當以刀而斬我首。即向五百輔相說蘇深摩",
    "T50n2042_001:0100b29": "過狀言不中為王。唯阿恕伽者相師記言當",
    "T50n2042_001:0100c01": "作轉輪聖王四分之一。我等諸臣應共立之。",
    "T50n2042_001:0100c02": "後得叉尸羅國為惡臣所教復還叛逆。王即",
    "T50n2042_001:0100c03": "遣蘇深摩往彼討之。蘇深摩到不能令彼人",
    "T50n2042_001:0100c04": "民調順。頻頭莎羅王聞其不能調伏彼國。",
    "T50n2042_001:0100c05": "即生疾病便勅諸臣喚蘇深摩以為太子。令",
    "T50n2042_001:0100c06": "阿恕伽而往討罰。時輔臣為其作計。便以黃",
    "T50n2042_001:0100c07": "物塗阿恕伽身。以羅叉汁洗盛而棄之。詐稱",
    "T50n2042_001:0100c08": "阿恕伽得吐血病不任征罰。爾時頻頭莎",
    "T50n2042_001:0100c09": "羅王。疾病唯篤餘命無幾。輔相莊嚴阿恕伽",
    "T50n2042_001:0100c10": "已而白王言。請當並立阿恕伽為王以理國",
    "T50n2042_001:0100c11": "事。蘇深摩來當還廢之。阿恕伽念言我若有",
    "T50n2042_001:0100c12": "福德力應為王者。天當以天繒結我頂上。作",
    "T50n2042_001:0100c13": "是語已應言即結。王見阿恕伽天繒結頂。極",
    "T50n2042_001:0100c14": "大瞋恚沸血從面出而便命終。立阿恕伽為",
    "T50n2042_001:0100c15": "王羅提掘多作第一輔相。蘇深摩聞父王命",
    "T50n2042_001:0100c16": "終阿恕伽得立為王。心生忿怒還花氏城。阿",
    "T50n2042_001:0100c17": "恕伽聞蘇深摩來。嚴備一大力士置第一門",
    "T50n2042_001:0100c18": "下。第二力士置第二門下。第三力士置第三",
    "T50n2042_001:0100c19": "門下。置羅提掘多東門之下。阿恕伽而自當",
    "T50n2042_001:0100c20": "之。置機關白象。象上畫作阿恕伽像。周匝四",
    "T50n2042_001:0100c21": "邊造大火坑糞草覆上。蘇深摩來向第三門",
    "T50n2042_001:0100c22": "下。羅提掘多語蘇深摩言。今阿恕伽在東門",
    "T50n2042_001:0100c23": "下從彼入去。若得入者即為汝臣。若不能害",
    "T50n2042_001:0100c24": "阿恕伽從此門入亦無所能。於是蘇深摩即",
    "T50n2042_001:0100c25": "往東門。直趣象上欲捉阿恕伽。不覺墮於火",
    "T50n2042_001:0100c26": "坑而自滅沒。時蘇深摩有一力士名曰賢踊。",
    "T50n2042_001:0100c27": "將數萬軍眾入佛法中。出家得阿羅漢道諸輔",
    "T50n2042_001:0100c28": "相大臣輕蔑阿恕伽。阿恕伽密欲治之。即語",
    "T50n2042_001:0100c29": "諸大臣斫取好花果樹圍於棘刺。大臣白言由",
    "T50n2042_001:0101a01": "來正聞以諸棘刺圍花果林。不聞以好花果",
    "T50n2042_001:0101a02": "之樹以圍棘刺。乃至三勅臣固不從。王極",
    "T50n2042_001:0101a03": "瞋恚即便殺此五百大臣。更至後春時與",
    "T50n2042_001:0101a04": "諸宮人共相圍繞至園林間。有樹名阿恕伽",
    "T50n2042_001:0101a05": "華極可愛。阿恕伽以此樹與己同名愛念此",
    "T50n2042_001:0101a06": "樹。阿恕伽身體麁澁。諸婇女等以阿恕伽身",
    "T50n2042_001:0101a07": "體麁澁。情不愛敬不喜親近。伺其眠時園中",
    "T50n2042_001:0101a08": "遊戲。見阿恕伽樹即時折其花枝。王於眠覺",
    "T50n2042_001:0101a09": "見樹毀壞問左右言。誰毀此樹。答言宮人毀",
    "T50n2042_001:0101a10": "之。王大忿怒捉五百宮人遶樹燒殺。舉國人",
    "T50n2042_001:0101a11": "民皆稱暴惡。遂號名為惡阿恕伽。時羅提掘",
    "T50n2042_001:0101a12": "多而啟王言。自行殺害非王所宜。王今應當",
    "T50n2042_001:0101a13": "簡選惡人以治有罪。王可其言即便遣使募",
    "T50n2042_001:0101a14": "覓惡人。於國邊陲山下有一織師。生育一子",
    "T50n2042_001:0101a15": "名曰耆梨。為人極惡罵父罵母。手則挈網",
    "T50n2042_001:0101a16": "脚則頓機。毒塗草葉蟲獸。觸者無不即死。",
    "T50n2042_001:0101a17": "凡是眾人稱為大惡。舉國號之為惡耆梨。使",
    "T50n2042_001:0101a18": "往其所語耆梨言。汝能為阿恕伽王治罪人",
    "T50n2042_001:0101a19": "不。耆梨答言天下惡人使我治者。猶故能為",
    "T50n2042_001:0101a20": "何況一阿恕伽。豈可不能。使聞此語具以啟",
    "T50n2042_001:0101a21": "王。王即召之。耆梨聞使來召。即辭父母。父母",
    "T50n2042_001:0101a22": "不聽即便殺之。使問耆梨何以故遲。耆梨答",
    "T50n2042_001:0101a23": "言父母不聽。我乃殺之以是故遲。於是隨使",
    "T50n2042_001:0101a24": "見王而白王言。為我作獄極令嚴峻使可愛",
    "T50n2042_001:0101a25": "樂。作獄已竟名愛樂獄。又白王言若有人入",
    "T50n2042_001:0101a26": "要不聽出。王即聽可。時彼惡耆梨往到雞頭",
    "T50n2042_001:0101a27": "末寺。時彼寺中有一比丘。誦惡嬰愚經言。憙",
    "T50n2042_001:0101a28": "鑊湯者以碓擣之。喜碓臼者以鑊煮之。在地",
    "T50n2042_001:0101a29": "獄中吞大鐵丸融銅灌口。聞是語已即自念",
    "T50n2042_001:0101b01": "言。我獄城中亦當作此。時有長者夫妻。相",
    "T50n2042_001:0101b02": "將入海採寶。到於海中生一男兒。即為立字",
    "T50n2042_001:0101b03": "名之為海。經十二年乃出於海。逢五百賊劫",
    "T50n2042_001:0101b04": "其財物殺害長者。於是子海便出家學道。展",
    "T50n2042_001:0101b05": "轉乞食至華氏城。不識村落入愛樂獄中而",
    "T50n2042_001:0101b06": "作是言。外相可愛內如地獄。便欲出去耆梨",
    "T50n2042_001:0101b07": "不聽。語比丘曰汝今於此當受死罪如何欲",
    "T50n2042_001:0101b08": "出。比丘聞已即便大哭。耆梨問言何為大哭",
    "T50n2042_001:0101b09": "如嬰兒也。比丘答言我不畏死而作是哭畏",
    "T50n2042_001:0101b10": "失善利。何以故我新出家未證道法。人身難",
    "T50n2042_001:0101b11": "得佛法難值是故哭耳。耆梨言王先聽我。",
    "T50n2042_001:0101b12": "入此城者不令使出必索治罪。比丘言活我",
    "T50n2042_001:0101b13": "七日。隨汝殺之即便聽許。時阿恕伽王見其",
    "T50n2042_001:0101b14": "宮人共他男子有愛著語。便生瞋忿付愛樂",
    "T50n2042_001:0101b15": "獄。耆梨尋時即以碓擣。杵下打頭眼精脫",
    "T50n2042_001:0101b16": "出。比丘見已得厭惡心而作是念。嗚呼大悲",
    "T50n2042_001:0101b17": "所言誠諦。說色危脆猶如聚沫不堅。速朽無",
    "T50n2042_001:0101b18": "有暫停。端政容貌今安所在。好顏薄皮亦俱",
    "T50n2042_001:0101b19": "敗壞。怪哉生死嬰愚所樂。非是聖法見此境",
    "T50n2042_001:0101b20": "界不沒有悔。於是比丘通夜觀察。斷眾結使",
    "T50n2042_001:0101b21": "得成須陀洹果。如是精勤乃至復獲阿羅漢",
    "T50n2042_001:0101b22": "道。已滿七日耆梨語言。七日已過八日欲出",
    "T50n2042_001:0101b23": "可受刑罰。比丘答言我夜已過我日已出。利",
    "T50n2042_001:0101b24": "益時到隨汝刑治。耆梨問言云何名為我夜",
    "T50n2042_001:0101b25": "已過我日已出利益時到。廣為我說。比丘答",
    "T50n2042_001:0101b26": "言吾昔黑闇無明之夜。結使怨賊悉已永滅。",
    "T50n2042_001:0101b27": "則是名曰我夜已過。智慧空心諦見三界。是",
    "T50n2042_001:0101b28": "則名為我日已出。佛之所為我今悉成。是則",
    "T50n2042_001:0101b29": "名之利益時到。但令汝老壽任意見治。耆梨",
    "T50n2042_001:0101c01": "心惡殘害無罪。不信後世作重瞋恚。便設",
    "T50n2042_001:0101c02": "大鑊以水置中。脂膏血髓屎尿穢惡俱充滿",
    "T50n2042_001:0101c03": "之。即以比丘提擲著中。下然大火薪草欲盡",
    "T50n2042_001:0101c04": "不能令熱。於是耆梨瞋然火者以杖打之。",
    "T50n2042_001:0101c05": "手自著火薪柴都盡亦復不熱。又以屋椽塗",
    "T50n2042_001:0101c06": "蘇眾疊悉然使盡水冷如故。怪其所由便看",
    "T50n2042_001:0101c07": "鑊中。見向比丘結跏趺坐。坐千葉蓮花上。",
    "T50n2042_001:0101c08": "爾時耆梨甚驚所以。便往白王王即來看壞",
    "T50n2042_001:0101c09": "牆而入。一切人民隨從王者數千億萬觀此比",
    "T50n2042_001:0101c10": "丘。是時比丘見無量眾應受化者皆已聚集。",
    "T50n2042_001:0101c11": "即從鑊出衣服潔淨。一切大眾無不覩見。踊",
    "T50n2042_001:0101c12": "身虛空作種種變。身上出水身下出火。譬如",
    "T50n2042_001:0101c13": "大山顯于虛空中。王見此已生希有心。瞻仰",
    "T50n2042_001:0101c14": "恭敬合掌觀察而作是言。今此比丘同與我",
    "T50n2042_001:0101c15": "等俱稟人身。威德尊妙出過世表。踊在虛空",
    "T50n2042_001:0101c16": "現大神足。我今未解唯願善說。便得了知汝",
    "T50n2042_001:0101c17": "之聖事。隨我力能而當服習。",
    "T50n2042_001:0101c18": "爾時比丘知阿育王是大檀越必能分布佛之",
    "T50n2042_001:0101c19": "舍利饒益天人。時佛說言我是大悲斷結使",
    "T50n2042_001:0101c20": "者。佛之法子於三有中已得解脫。為調御者",
    "T50n2042_001:0101c21": "所調。為寂滅者所滅。為解脫者所解。大王當",
    "T50n2042_001:0101c22": "知佛亦記汝將來佛滅百年後。王華氏城號",
    "T50n2042_001:0101c23": "阿恕伽。轉輪聖王王四分之一。為正法王廣",
    "T50n2042_001:0101c24": "分舍利。而起八萬四千寶塔。王今乃返造",
    "T50n2042_001:0101c25": "大獄城如似地獄。殘害百千眾生之命。大王",
    "T50n2042_001:0101c26": "汝今應當施於一切眾生無畏。亦復應當滿",
    "T50n2042_001:0101c27": "足佛意。人中帝釋必施無畏起悲愍心。分布",
    "T50n2042_001:0101c28": "舍利廣作真濟。王聞是語於佛法中深生信",
    "T50n2042_001:0101c29": "悟。合掌恭敬十力之子而作是言。我先所作",
    "T50n2042_001:0102a01": "極有罪過聽我懺悔。今歸依佛歸依如來所",
    "T50n2042_001:0102a02": "說勝法。當開福業莊嚴大地。爾時比丘即乘",
    "T50n2042_001:0102a03": "空出王亦欲出。惡耆梨言王先與我有要入",
    "T50n2042_001:0102a04": "此獄者盡不聽出。王便語言欲殺我耶答言欲",
    "T50n2042_001:0102a05": "殺。王言汝為先入我在前入耶。答王言我在",
    "T50n2042_001:0102a06": "前入。王言汝在前入應前受罪。王即遣人捉",
    "T50n2042_001:0102a07": "耆梨置胡膠。舍中以火燒殺壞愛樂獄施眾",
    "T50n2042_001:0102a08": "生無畏。便詣王舍城取阿闍世王所埋四升",
    "T50n2042_001:0102a09": "舍利。即於此處造立大塔。第二第三乃至第",
    "T50n2042_001:0102a10": "七所埋舍利悉皆取之。於是復到羅摩聚",
    "T50n2042_001:0102a11": "落。海龍王所欲取舍利。龍王即出請王入宮。",
    "T50n2042_001:0102a12": "王便下船入於龍宮。龍白王言唯願留此舍",
    "T50n2042_001:0102a13": "利聽我供養慎莫取去。王見龍王恭敬供養",
    "T50n2042_001:0102a14": "倍加人間。遂即留置而不持去。王還於本處",
    "T50n2042_001:0102a15": "便造八萬四千寶篋。金銀琉璃以嚴飾之。一",
    "T50n2042_001:0102a16": "寶篋中盛一舍利。復造八萬四千寶甕。八萬",
    "T50n2042_001:0102a17": "四千寶蓋。八萬四千疋綵以為裝校。一一",
    "T50n2042_001:0102a18": "舍利付一夜叉使遍閻浮提。其有一億人處",
    "T50n2042_001:0102a19": "造立一塔。於是鬼神各持舍利四出作塔。有",
    "T50n2042_001:0102a20": "一夜叉齎一舍利。至得叉尸羅國欲作浮圖。",
    "T50n2042_001:0102a21": "其國人民言我國人民凡有三十六億。今當",
    "T50n2042_001:0102a22": "與我三十六篋。時夜叉鬼具以上事還白於",
    "T50n2042_001:0102a23": "王。王自念言人眾甚多。若爾作者舍利不足",
    "T50n2042_001:0102a24": "滿閻浮提。當設方便斷而不與。即遣夜叉復",
    "T50n2042_001:0102a25": "語之曰。除却汝國三十五億。唯留一億與一",
    "T50n2042_001:0102a26": "舍利。彼國人言我寧不用三十六篋。得一便",
    "T50n2042_001:0102a27": "休願莫殺我等。便從其意唯與一篋。於是王",
    "T50n2042_001:0102a28": "言多一億處莫與舍利。少一億處亦莫與之。",
    "T50n2042_001:0102a29": "作此語已向雞頭摩寺。到於上座夜舍之前",
    "T50n2042_001:0102b01": "合掌而言。我今欲於閻浮提內造立八萬四",
    "T50n2042_001:0102b02": "千寶塔。上座答言善哉善哉。王若欲得一時",
    "T50n2042_001:0102b03": "作塔。我於大王作塔之。時以手障日可遍勅",
    "T50n2042_001:0102b04": "國。界手障日時盡仰立。塔於是後即以手障。",
    "T50n2042_001:0102b05": "日閻浮提內一時造。塔造塔已竟一切人民",
    "T50n2042_001:0102b06": "號為正法阿恕伽王。廣能安隱饒益世間。遍",
    "T50n2042_001:0102b07": "於國界而起塔廟。善得滋長惡名消滅。天下",
    "T50n2042_001:0102b08": "皆稱為正法王。",
    "T50n2042_001:0102b09": "阿育王本緣傳之一",
    "T50n2042_001:0102b10": "阿恕伽王作塔已訖歡喜踊躍。群臣圍繞至",
    "T50n2042_001:0102b11": "雞頭摩寺詣上座前而問之言。此閻浮提頗",
    "T50n2042_001:0102b12": "有如我為佛記者不。上座夜舍即答王言。亦",
    "T50n2042_001:0102b13": "有如王佛所記者。昔者佛在烏長國降阿波",
    "T50n2042_001:0102b14": "波龍。於罽賓國降化梵志師。於乾陀衛國化",
    "T50n2042_001:0102b15": "真陀羅。於乾陀羅國降伏牛龍。於是復往末",
    "T50n2042_001:0102b16": "突羅國告阿難言。我百年後末突羅當有長",
    "T50n2042_001:0102b17": "者名為掘多。其子名曰優波掘多。雖無相",
    "T50n2042_001:0102b18": "好化導如佛。能不入定知一由旬眾生心相。",
    "T50n2042_001:0102b19": "教授禪法最為第一。種種化導而作佛事。",
    "T50n2042_001:0102b20": "又復告阿難汝今見是青色園不。已見世尊。",
    "T50n2042_001:0102b21": "佛言此名優留慢荼山。那羅拔利阿蘭若處。",
    "T50n2042_001:0102b22": "房舍敷具最為第一。能生定心如是事皆是",
    "T50n2042_001:0102b23": "佛記。王聞是語白上座言。彼清淨尊者為出",
    "T50n2042_001:0102b24": "世未也。答言已出消滅結使得羅漢道。與萬",
    "T50n2042_001:0102b25": "八千阿羅漢眾圍繞。在於優留慢荼山那羅",
    "T50n2042_001:0102b26": "拔利阿蘭若處。具一切智最勝清淨為諸賢",
    "T50n2042_001:0102b27": "聖眾生之類開說法門。天龍夜叉人與非人。",
    "T50n2042_001:0102b28": "皆使得入解脫之城。王語諸臣急疾莊嚴車",
    "T50n2042_001:0102b29": "兵步兵象馬之兵。我今欲往優留慢荼山觀",
    "T50n2042_001:0102c01": "解脫眾尊者。大德優波掘多得漏盡者。輔",
    "T50n2042_001:0102c02": "相啟王彼國隘小士眾極多。但遣使喚彼自",
    "T50n2042_001:0102c03": "當來。王即答言彼應往見。何以故我今未得",
    "T50n2042_001:0102c04": "金剛心故。云何屈彼如佛之人。即遣使白尊",
    "T50n2042_001:0102c05": "者優婆掘多。我今欲往覲問尊者。尊者聞",
    "T50n2042_001:0102c06": "已自思惟言。若使王來國土隘小困苦者眾",
    "T50n2042_001:0102c07": "我當自往。尊者即便並合諸船作大長舫。廣",
    "T50n2042_001:0102c08": "十二由旬與萬八千諸阿羅漢。共乘並舫來",
    "T50n2042_001:0102c09": "向花氏城。有人告王尊者掘多為利益王故",
    "T50n2042_001:0102c10": "躬自來至。以大饒益為大船師。王聞歡喜自",
    "T50n2042_001:0102c11": "脫纓絡價直百千兩金賞此語者。約勅左右",
    "T50n2042_001:0102c12": "擊鼓號令。欲得大富生於天者。欲求解脫見",
    "T50n2042_001:0102c13": "如來者。當共供養優婆掘多。而說偈言。",
    "T50n2042_001:0102c14": "　諸有欲見兩足尊　　大悲世雄無師覺",
    "T50n2042_001:0102c15": "　教化如佛照三有　　各來聚集共出迎",
    "T50n2042_001:0102c16": "王說偈已乃莊嚴城郭掃除巷陌。共諸群臣",
    "T50n2042_001:0102c17": "一切人民。作倡伎樂以種種香。出花氏城半",
    "T50n2042_001:0102c18": "由旬。迎遙見尊者與萬八千阿羅漢等。譬如",
    "T50n2042_001:0102c19": "半月圍遶而來。王即下象一脚登船一脚在",
    "T50n2042_001:0102c20": "地。扶接尊者優婆毱多。王身卑伏五體投",
    "T50n2042_001:0102c21": "地。嗚尊者足起而恭敬瞻仰尊顏合掌而言。",
    "T50n2042_001:0102c22": "我今摧滅一切怨敵。得閻浮提諸城山海富",
    "T50n2042_001:0102c23": "有天下。歡喜之時不如今日目視尊者。所以",
    "T50n2042_001:0102c24": "者何。今見尊者便為見佛。於三寶中深生敬",
    "T50n2042_001:0102c25": "信。而說偈言。",
    "T50n2042_001:0102c26": "　佛雖入寂滅　　尊者補處生",
    "T50n2042_001:0102c27": "　慧日已潛沒　　尊者繼大明",
    "T50n2042_001:0102c28": "　今應垂教授　　我當隨順行",
    "T50n2042_001:0102c29": "尊者於是。即以右手摩王頂上。以偈答言。",
    "T50n2042_001:0103a01": "　謹慎恐懼莫放逸　　王位富貴難可保",
    "T50n2042_001:0103a02": "　一切皆當歸遷滅　　世間無有常住者",
    "T50n2042_001:0103a03": "　三寶難遭汝值遇　　恒當供養莫休廢",
    "T50n2042_001:0103a04": "大王當知。佛以正法付囑於汝亦付囑我。我",
    "T50n2042_001:0103a05": "等當共堅固護持。王復說偈言。",
    "T50n2042_001:0103a06": "　佛所付囑我已作　　種種塔廟猶山林",
    "T50n2042_001:0103a07": "　寶蓋幢幡已施設　　各用眾寶而裝校",
    "T50n2042_001:0103a08": "　皆使大地極嚴淨　　流布舍利滿閻浮",
    "T50n2042_001:0103a09": "　己身妻子及庫藏　　宮殿屋舍并人民",
    "T50n2042_001:0103a10": "　一切大地盡用施　　供養佛法比丘僧",
    "T50n2042_001:0103a11": "尊者讚言。善哉善哉。大王。應作此事。於身",
    "T50n2042_001:0103a12": "命財應取堅法。後致不悔則生天上。作是語",
    "T50n2042_001:0103a13": "訖。王請尊者入於宮中。為敷床座即扶尊者",
    "T50n2042_001:0103a14": "安置座上。其身柔軟如兜羅綿。王便合掌白",
    "T50n2042_001:0103a15": "尊者言。尊體柔軟如兜羅綿。我之少福身體",
    "T50n2042_001:0103a16": "麁澁。尊者答言。我昔修施。常以清淨勝妙之",
    "T50n2042_001:0103a17": "物。未曾以土而用布施。王言。我昔愚小無智。",
    "T50n2042_001:0103a18": "值佛世尊最上福田。便以土施。今得此報。尊",
    "T50n2042_001:0103a19": "者和色而言。福田勝妙能令施土獲尊貴報。",
    "T50n2042_001:0103a20": "王聞是語。生未曾有歡喜之心。勅諸群臣。我",
    "T50n2042_001:0103a21": "以土施得轉輪王。以是義故。宜當勤心供養",
    "T50n2042_001:0103a22": "三寶。王白尊者言。佛所遊方行住之處悉欲",
    "T50n2042_001:0103a23": "起塔。所以者何為將來眾生生信敬故。尊者",
    "T50n2042_001:0103a24": "讚言善哉善哉。大王。我今當往盡示王處。王",
    "T50n2042_001:0103a25": "以香花纓絡雜香塗香種種供養。尊者掘",
    "T50n2042_001:0103a26": "多。即集四兵便共發引至林牟尼園。尊者舉",
    "T50n2042_001:0103a27": "手指示王言。此佛生處此中起塔最為初塔。",
    "T50n2042_001:0103a28": "佛之上眼始生之日行七步處。遍觀四方舉",
    "T50n2042_001:0103a29": "手唱言。此是我之最後生也。末後胞胎。王聞",
    "T50n2042_001:0103b01": "是語。五體投地。恭敬作禮合掌涕泣。而作",
    "T50n2042_001:0103b02": "偈言。",
    "T50n2042_001:0103b03": "　修勝福吉利　　得見牟尼尊",
    "T50n2042_001:0103b04": "　復見佛生處　　得聞所說語",
    "T50n2042_001:0103b05": "　我無勝福業　　不得見世尊",
    "T50n2042_001:0103b06": "　復不見初生　　亦不聞所說",
    "T50n2042_001:0103b07": "復次尊者優波掘多。示王摩耶所攀樹枝生",
    "T50n2042_001:0103b08": "菩薩處。尊者舉手語菴羅樹神言。汝本見",
    "T50n2042_001:0103b09": "佛。今可現身以示於王。使王得見增長信心。",
    "T50n2042_001:0103b10": "時此樹神即現其身。尊者掘多語於王言。此",
    "T50n2042_001:0103b11": "樹神者。見佛生時。王即合掌。向於樹神說偈",
    "T50n2042_001:0103b12": "問言。",
    "T50n2042_001:0103b13": "　汝見相好身　　莊嚴生時不",
    "T50n2042_001:0103b14": "　為見修廣目　　蓮花葉眼不",
    "T50n2042_001:0103b15": "　汝聞於牛王　　說柔軟音不",
    "T50n2042_001:0103b16": "樹神即便以偈答言。",
    "T50n2042_001:0103b17": "　我見真金色　　兩足最勝尊",
    "T50n2042_001:0103b18": "　舉足行七步　　聞彼世尊說◎",
    "T50n2042_001:0103b19": "阿育王傳卷第一"
}