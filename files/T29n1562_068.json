{
    "T29n1562_068:0711a02": "阿毘達磨順正理論卷第六十八",
    "T29n1562_068:0711a04": "尊者眾賢造",
    "T29n1562_068:0711a05": "三藏法師玄奘奉 詔譯",
    "T29n1562_068:0711a06": "辯賢聖品第六之十二",
    "T29n1562_068:0711a07": "[0711a07] 如是六種阿羅漢中。唯前五種容有退義。誰",
    "T29n1562_068:0711a08": "從何退為性為果。頌曰。",
    "T29n1562_068:0711a09": " 四從種性退  五從果非先",
    "T29n1562_068:0711a10": "[0711a10] 論曰。不動種性必無退理。故唯前五容有退",
    "T29n1562_068:0711a11": "義。於中後四有退種性。退法一種無退性理。",
    "T29n1562_068:0711a12": "由此種性最居下故。五種皆有從果退理。雖",
    "T29n1562_068:0711a13": "俱有退然並非先。謂無學位中。從退法種性",
    "T29n1562_068:0711a14": "修練根行轉成思等。此四皆有退性果義。退",
    "T29n1562_068:0711a15": "法種性雖必先得。而是退法故容退果。諸學",
    "T29n1562_068:0711a16": "位中從退法性。修練根行轉成思等。及得學",
    "T29n1562_068:0711a17": "果皆容退失。諸無學者先學位中。所住種性",
    "T29n1562_068:0711a18": "彼從此性必無退理。學無學道所成堅故。諸",
    "T29n1562_068:0711a19": "有學者先凡位中。所住種性彼從此性亦無",
    "T29n1562_068:0711a20": "退理。世出世道所成堅故。二先位中住思等",
    "T29n1562_068:0711a21": "性必無有退。此所得果此性二道所成堅故。",
    "T29n1562_068:0711a22": "彼從思等修練根行。轉得護等唯可退性。轉",
    "T29n1562_068:0711a23": "所得性進得學果亦有退義。由此種性非二",
    "T29n1562_068:0711a24": "道成不堅牢故。若就四果辯退果義。雖五",
    "T29n1562_068:0711a25": "種性皆可退果。而先所得必無有退。謂四果",
    "T29n1562_068:0711a26": "中先所得者。即預流等前三隨一。從此先果",
    "T29n1562_068:0711a27": "必無退義。是斷見惑所得果故。聖斷見惑必",
    "T29n1562_068:0711a28": "無退故。何緣見惑聖斷無退。以彼不緣所執",
    "T29n1562_068:0711a29": "事故謂見所斷煩惱現行。無不皆由我見勢",
    "T29n1562_068:0711b01": "力。以彼煩惱起我見為根故。由此見惑不緣",
    "T29n1562_068:0711b02": "所執。以所執事都無體故。然有所緣諦為境",
    "T29n1562_068:0711b03": "故。彼所執事都無種子。於所緣境極乖違故。",
    "T29n1562_068:0711b04": "聖者相續真非我解恒所隨故。雖暫失念而",
    "T29n1562_068:0711b05": "必無容重執是我。以見所斷依我事生。故聖",
    "T29n1562_068:0711b06": "斷已必無退義。修所斷惑雖顛倒轉。而非無",
    "T29n1562_068:0711b07": "種有所執事。謂於色等染著憎背。高舉不了",
    "T29n1562_068:0711b08": "行相轉時。於色等中非無少分。淨妙怨害高",
    "T29n1562_068:0711b09": "下甚深。故非境中極乖違轉。由此聖者有時",
    "T29n1562_068:0711b10": "失念。執淨妙等相退起修斷惑。又見斷惑迷",
    "T29n1562_068:0711b11": "於諦理。執我等相諦理中無。理定可依聖見",
    "T29n1562_068:0711b12": "無退。修所斷惑迷&#x9E81;事生。事變難依有失念",
    "T29n1562_068:0711b13": "退。又見斷惑要審慮生。聖審慮時必不起惑。",
    "T29n1562_068:0711b14": "修所斷惑非審慮生。聖失念時容有退義。由",
    "T29n1562_068:0711b15": "此無退先所得果。此中無學退法有三。一增",
    "T29n1562_068:0711b16": "進根。二退住學。三住自位而般涅槃。思法有",
    "T29n1562_068:0711b17": "四三如前說。更加一種退住退性。餘三如次",
    "T29n1562_068:0711b18": "有五六七。應知後後一一增故。何緣練根成",
    "T29n1562_068:0711b19": "思等者。退彼應果住學位時。住先退性非所",
    "T29n1562_068:0711b20": "退者。得思等道今已捨故。豈不學位轉成思",
    "T29n1562_068:0711b21": "等。得應果時。雖捨所得學思等道。而住應果",
    "T29n1562_068:0711b22": "思等種性此亦應然。此例不齊。以彼學道攝。",
    "T29n1562_068:0711b23": "彼無學道為等流果故。非無學位所捨思等。",
    "T29n1562_068:0711b24": "與此學道為同類因。可能引學思等種性。故",
    "T29n1562_068:0711b25": "應退住先所捨者。有餘於此別立證因。謂若",
    "T29n1562_068:0711b26": "退住所退種性。得勝種性故應是進非退此",
    "T29n1562_068:0711b27": "非證因。若無二義可有是進非退過故。然得",
    "T29n1562_068:0711b28": "勝性雖可名進。而起惑故亦名為退。由此彼",
    "T29n1562_068:0711b29": "難於理無失。又彼退起障涅槃法。聖欣涅槃",
    "T29n1562_068:0711c01": "過於聖道。設得勝性退涅槃故。但應名退不",
    "T29n1562_068:0711c02": "應名進。然經主意作如是言。阿羅漢果亦無",
    "T29n1562_068:0711c03": "有退。一來不還世俗道得。容有退義引經證",
    "T29n1562_068:0711c04": "言。聖慧斷惑名為實斷。初後二果但由聖慧。",
    "T29n1562_068:0711c05": "斷惑而證故無退理。又契經言。我說有學應",
    "T29n1562_068:0711c06": "不放逸非阿羅漢。今詳經主非善立宗應審",
    "T29n1562_068:0711c07": "推徵。以世俗道得中二果。為實已拔障彼惑",
    "T29n1562_068:0711c08": "種。為不爾耶。若實已拔而許有退。即阿羅漢",
    "T29n1562_068:0711c09": "退義應成。許治道力已拔惑種而更生故。若",
    "T29n1562_068:0711c10": "不許彼煩惱更生如何名退。若謂所退唯道",
    "T29n1562_068:0711c11": "非斷理亦不然。如後當顯斷。如治道說可退",
    "T29n1562_068:0711c12": "故。亦不可說欲界惑生。可以上界煩惱為種",
    "T29n1562_068:0711c13": "勿如自界。欲界亦以彼為因故界應成一。若",
    "T29n1562_068:0711c14": "實未拔欲界惑種。得不還果應非不還。如契",
    "T29n1562_068:0711c15": "經言。我不見有一結未斷。非由彼結之所繫",
    "T29n1562_068:0711c16": "縛還來此間。若謂有經。說有欲結而非彼繫",
    "T29n1562_068:0711c17": "還來此間。如安隱經此亦非理。於辯隨眠品",
    "T29n1562_068:0711c18": "已破彼論故。又無不拔欲界惑種而生上界。",
    "T29n1562_068:0711c19": "辯世俗道能斷惑中已成立故。又契經說。若",
    "T29n1562_068:0711c20": "實能斷五下分結成不還果。如何可言於欲",
    "T29n1562_068:0711c21": "界結。有未能拔得不還果。故定應許若得彼",
    "T29n1562_068:0711c22": "果。必已實斷障彼惑得。若不爾者斷性不成。",
    "T29n1562_068:0711c23": "然我於前已曾具顯。諸沙門果亦斷為性。然",
    "T29n1562_068:0711c24": "引經言。聖慧斷惑名實斷者。彼未達義今詳",
    "T29n1562_068:0711c25": "經義。由現見有以世俗道斷八地惑。後還退",
    "T29n1562_068:0711c26": "失結惡趣生。如嗢達洛迦曷邏摩子等。唯無",
    "T29n1562_068:0711c27": "漏慧能離有頂染。離已無有復結後有生。依",
    "T29n1562_068:0711c28": "此故言聖慧斷惑名為實斷。非此為遮世俗",
    "T29n1562_068:0711c29": "道力能斷惑義。故諸阿羅漢雖有剎那生。而",
    "T29n1562_068:0712a01": "皆法然起如是智。我生已盡不受後有。諸佛",
    "T29n1562_068:0712a02": "出世正所作者。為令有情後生不續。世尊",
    "T29n1562_068:0712a03": "為欲顯自本意故。不稱讚世道斷惑。容於後",
    "T29n1562_068:0712a04": "時結後有故。唯聖慧斷能絕後生。世道無能",
    "T29n1562_068:0712a05": "令後生絕。故佛偏讚聖慧斷惑。若為暫斷惑",
    "T29n1562_068:0712a06": "諸佛出世。則諸佛出世唐捐其功。外道亦能",
    "T29n1562_068:0712a07": "成此事故。雖有聖道唯暫斷惑。亦有世道能",
    "T29n1562_068:0712a08": "永息生。然息一切生斷一切煩惱。唯聖慧力",
    "T29n1562_068:0712a09": "故佛偏讚。雖有聖慧斷煩惱已後還暫起。而",
    "T29n1562_068:0712a10": "非諸佛出世唐捐息多生故。然世尊言。我說",
    "T29n1562_068:0712a11": "有學應不放逸非無學者。此有別意謂見有",
    "T29n1562_068:0712a12": "學退向道時。由先已斷煩惱力故結後有生。",
    "T29n1562_068:0712a13": "如鄔陀夷契經所說。非不已斷色界諸惑。可",
    "T29n1562_068:0712a14": "有證得滅盡定理。經說超越有頂地時。名超",
    "T29n1562_068:0712a15": "滅定所超法故。如說超過一切非想非非想",
    "T29n1562_068:0712a16": "處。乃至廣說。非彼朋類許有聖者。以世俗道",
    "T29n1562_068:0712a17": "離煩惱義。必無不退滅盡定者。及不現起色",
    "T29n1562_068:0712a18": "界諸惑。先得滅定生色界理。要染污心方結",
    "T29n1562_068:0712a19": "後有。無異界識結異界生。經既說彼後生色",
    "T29n1562_068:0712a20": "界。故知有學有退向道。由先已斷煩惱勢力。",
    "T29n1562_068:0712a21": "結後有生其理決定。故薄伽梵勸諸有學。令",
    "T29n1562_068:0712a22": "不放逸非無學者。諸無學者設退起惑。無容",
    "T29n1562_068:0712a23": "由彼結後有生。故佛無勞勸不放逸。以諸無",
    "T29n1562_068:0712a24": "學於絕後有所作已辦。故佛說彼已不放逸",
    "T29n1562_068:0712a25": "無勞更勸。或阿羅漢約諸漏盡。亦不應勸彼",
    "T29n1562_068:0712a26": "令修不放逸。故彼經說諸有學者。希求無上",
    "T29n1562_068:0712a27": "安隱涅槃。未能得心無放逸住。故我說彼應",
    "T29n1562_068:0712a28": "不放逸。然彼因此修集諸根。廣說乃至。便",
    "T29n1562_068:0712a29": "得漏盡。諸無學者漏已盡故。無勞重勸令不",
    "T29n1562_068:0712b01": "放逸。設彼無學退起煩惱。勸令重斷修不放",
    "T29n1562_068:0712b02": "逸。還是勸有學非勸無學者。故勸學者令不",
    "T29n1562_068:0712b03": "放逸。不勸無學此說善通。又契經中亦說無",
    "T29n1562_068:0712b04": "學應不放逸。如契經說。勝己應護言無別故。",
    "T29n1562_068:0712b05": "此即異門勸不放逸。由彼文說與魔戰故。若",
    "T29n1562_068:0712b06": "謂此中但說有學。不爾亦說無學位故。謂此",
    "T29n1562_068:0712b07": "文中初說遠位。次說學位。後說無學。唯諸",
    "T29n1562_068:0712b08": "無學遍勝所勝。是故世尊唯勸守護。又此中",
    "T29n1562_068:0712b09": "說無執著故。唯諸煩惱立執著名。煩惱皆有",
    "T29n1562_068:0712b10": "執著用故。彼無煩惱名無執著。此是無學理",
    "T29n1562_068:0712b11": "定應然。餘經說應果亦應攝護故。如餘經說。",
    "T29n1562_068:0712b12": "諸聖弟子。心從貪等離染解脫。彼解脫蘊未",
    "T29n1562_068:0712b13": "滿能滿。已滿為攝護修欲勤精進。非彼無退",
    "T29n1562_068:0712b14": "可須攝護。若謂為彼自在現前應修加行。而",
    "T29n1562_068:0712b15": "攝護者令彼自在復何所用。謂彼設於無學",
    "T29n1562_068:0712b16": "解脫。不自在轉復有何過。若謂為得現法樂",
    "T29n1562_068:0712b17": "住。但於增上心所現前。應求自在寧於解脫。",
    "T29n1562_068:0712b18": "既於解脫為得自在加行攝護。故知容有煩",
    "T29n1562_068:0712b19": "惱現前退解脫義。謂阿羅漢雖頓得解脫。而",
    "T29n1562_068:0712b20": "為自在數修令現前此意為令解脫無退故。",
    "T29n1562_068:0712b21": "應經說勝己應護。無執著言顯無學位。即依",
    "T29n1562_068:0712b22": "此義餘處復言。心未脫者當令解脫。若已解",
    "T29n1562_068:0712b23": "脫當善守護。若無退義已證解脫。何勞勸彼",
    "T29n1562_068:0712b24": "當善守護。若彼復謂諸無學者。已無惑種不",
    "T29n1562_068:0712b25": "應起惑。學有惑種起惑可然。不爾無學有惑",
    "T29n1562_068:0712b26": "種故。過去有性前已廣辯。諸後果起由過去",
    "T29n1562_068:0712b27": "因。拘櫞等喻其義已顯。由與煩惱相違法生。",
    "T29n1562_068:0712b28": "斷諸繫得得離繫得。依此位立煩惱斷名。非",
    "T29n1562_068:0712b29": "為欲令惑種無體。修習治道方名斷惑。如燈",
    "T29n1562_068:0712c01": "生闇滅燈滅闇還生。斷惑及退應知亦爾。然",
    "T29n1562_068:0712c02": "無諸惑斷皆有退起過。如執無法可生論者。",
    "T29n1562_068:0712c03": "無一切無皆可生過。若謂緣合果皆可生。不",
    "T29n1562_068:0712c04": "爾果生待眾緣故。謂非一切有煩惱種。則諸",
    "T29n1562_068:0712c05": "煩惱一切可生。未斷惑時現見亦有。由餘緣",
    "T29n1562_068:0712c06": "闕惑不生故。猶如外法雖現有種。餘緣闕故",
    "T29n1562_068:0712c07": "芽不得生。又欲難令見所斷退此如前釋。前",
    "T29n1562_068:0712c08": "釋者何謂彼不緣所執事故。見所斷惑無所",
    "T29n1562_068:0712c09": "味轉。要分別力方能引生。修所斷惑有所味",
    "T29n1562_068:0712c10": "轉。唯境界力即能引起。或彼應許諸阿羅",
    "T29n1562_068:0712c11": "漢。設無過去煩惱種子。亦有退起諸煩惱義。",
    "T29n1562_068:0712c12": "如有善根已無餘斷。善根無種後可還生。理",
    "T29n1562_068:0712c13": "實善根有無餘斷。如說如是補特伽羅。善法",
    "T29n1562_068:0712c14": "隱沒惡法出現。有隨俱行善根未斷。彼於後",
    "T29n1562_068:0712c15": "時一切悉斷。此義如前已具決擇。然不可以",
    "T29n1562_068:0712c16": "無種惑生。令諸應果皆退起惑。此於前來已",
    "T29n1562_068:0712c17": "具釋故。若無尊重恒時加行。及堅固道方退",
    "T29n1562_068:0712c18": "起故。又如汝宗異生相續。雖無無漏種而苦",
    "T29n1562_068:0712c19": "法忍生。如是亦應許阿羅漢。雖無惑種而有",
    "T29n1562_068:0712c20": "惑生。此中有言非苦法忍。雖無種子而可得",
    "T29n1562_068:0712c21": "生。此於餘處已具徵遣。為破一類復應思擇。",
    "T29n1562_068:0712c22": "異生相續無漏法種。有漏無漏二俱有失。且",
    "T29n1562_068:0712c23": "非異生心及心所。與無漏法為種子性。未有",
    "T29n1562_068:0712c24": "無漏所引功能。如煩惱等種子性故。謂如彼",
    "T29n1562_068:0712c25": "所計於相續中。惑所引功能方名惑種。此與",
    "T29n1562_068:0712c26": "煩惱為能生因。若相續中善等所引。名善等",
    "T29n1562_068:0712c27": "種為善等因。非諸異生心等相續。已有無漏",
    "T29n1562_068:0712c28": "所引功能。故不應成無漏法種。若此無漏所",
    "T29n1562_068:0712c29": "引功能。而得名為彼法種子。如是便有太過",
    "T29n1562_068:0713a01": "之失。一切應成一切種故。如是無學法應成",
    "T29n1562_068:0713a02": "煩惱種。及諸煩惱法應成無學種便無建立",
    "T29n1562_068:0713a03": "染淨定相。則彼自宗計如外熏習有。善等熏",
    "T29n1562_068:0713a04": "習唐捐其功。由許異生心心所法。無無漏法",
    "T29n1562_068:0713a05": "所引功能。而得名為無漏種故。又異生類心",
    "T29n1562_068:0713a06": "心所中。無漏法種若是有漏。性類別故應非",
    "T29n1562_068:0713a07": "彼種。如何能作無漏生因。非苦種中可生甘",
    "T29n1562_068:0713a08": "果。諸能為種可名生因。故從有漏因唯應生",
    "T29n1562_068:0713a09": "有漏。寧執有漏為無漏種。無漏法種若是無",
    "T29n1562_068:0713a10": "漏。應異生類相續中無。或應異生畢竟非有。",
    "T29n1562_068:0713a11": "皆成有為無漏法故。然彼論說此心心所。雖",
    "T29n1562_068:0713a12": "為無漏種而體非無漏。猶如木等非火等性。",
    "T29n1562_068:0713a13": "謂如世間木為火種地為金種。而不可說木是",
    "T29n1562_068:0713a14": "火性地是金性。如是異生心及心所。雖是無",
    "T29n1562_068:0713a15": "漏種而體非無漏。彼說非理。以木等中先有",
    "T29n1562_068:0713a16": "火等自類種故。云何知然。由教及理。謂契經",
    "T29n1562_068:0713a17": "說。此木聚中有種種界。乃至廣說。又見從木",
    "T29n1562_068:0713a18": "可有火生。諸求火者便攝取木。以木聚中必",
    "T29n1562_068:0713a19": "有火界。是故說木名為火種。以於木中火界",
    "T29n1562_068:0713a20": "增故。非先無火得火種名。地中出金理亦應",
    "T29n1562_068:0713a21": "爾。謂地差別於中出金。若地無金可成金種。",
    "T29n1562_068:0713a22": "則求金者應隨取地。不應求取地之差別。故",
    "T29n1562_068:0713a23": "知地中別有金種。非無金地得金種名。是故",
    "T29n1562_068:0713a24": "彼言猶如木等非火等性。如是異生心及心",
    "T29n1562_068:0713a25": "所。雖為無漏種而體非無漏。理定不然。又彼",
    "T29n1562_068:0713a26": "部論言。鑽前無熱故謂所鑽木。未被鑽時熱",
    "T29n1562_068:0713a27": "猶未有。故知木內未被鑽位無火極微。於地",
    "T29n1562_068:0713a28": "等中金等亦爾。如是推度教理相違。聖說大",
    "T29n1562_068:0713a29": "種不相離故。理亦應爾。諸色聚中見諸大種",
    "T29n1562_068:0713b01": "所作業故。思大種處已廣成立。然未鑽時不",
    "T29n1562_068:0713b02": "覺熱者。彼聚非熱大種增故。又彼所言。許無",
    "T29n1562_068:0713b03": "漏法用有漏法為能生因。於教及理俱無違",
    "T29n1562_068:0713b04": "害。此亦不然違教理故。謂經說同類唯同類",
    "T29n1562_068:0713b05": "為因。無明為因故生染著。明為因故離染著",
    "T29n1562_068:0713b06": "生。從此善根餘善根起。若於彼彼多隨尋伺。",
    "T29n1562_068:0713b07": "便於彼彼心多趣入。有如是等無量契經。有",
    "T29n1562_068:0713b08": "漏無漏其類既別。如何可說前為後因。又有",
    "T29n1562_068:0713b09": "漏心是惑依止。寧與自性淨法為因。違教且",
    "T29n1562_068:0713b10": "然。言違理者。若有漏法為無漏因。無漏為因",
    "T29n1562_068:0713b11": "應生有漏。設許何過。如從異生心心所法。引",
    "T29n1562_068:0713b12": "諸聖者心心所生。亦應從聖心心所法。引異",
    "T29n1562_068:0713b13": "生者心心所生無異因故。若謂異生善心心",
    "T29n1562_068:0713b14": "所。與無漏法同是善故。可與無漏為能生因。",
    "T29n1562_068:0713b15": "此過同前同前何過。謂同類故應互為因。如",
    "T29n1562_068:0713b16": "是則應聖心心所引異生類心心所生。便有",
    "T29n1562_068:0713b17": "聖凡更相作失。所競退義由此應成。以淨染",
    "T29n1562_068:0713b18": "心同有漏故。則阿羅漢有漏淨心。應得名為",
    "T29n1562_068:0713b19": "諸漏種子。諸漏亦是有漏性故。如是便害彼",
    "T29n1562_068:0713b20": "論所言。無學身中無惑種故。所斷諸惑終無",
    "T29n1562_068:0713b21": "退理。若阿羅漢猶有惑種。是則不應名漏盡",
    "T29n1562_068:0713b22": "者。又彼所言如世第一。以無漏法為士用果。",
    "T29n1562_068:0713b23": "既無畢竟無異生失。如是無漏法以有漏為",
    "T29n1562_068:0713b24": "因。亦無畢竟無異生失。此亦非理。等無間",
    "T29n1562_068:0713b25": "緣類異類同皆無失故。如四緣處已廣分別。",
    "T29n1562_068:0713b26": "然諸因緣與等無間親&#x758E;異故為例不成。若",
    "T29n1562_068:0713b27": "不許然緣數應減。又例便有太過之失。謂若",
    "T29n1562_068:0713b28": "許作等無間緣。則此亦應有因緣義。如從色",
    "T29n1562_068:0713b29": "界染心命終生欲界中。受生心者。既許色於",
    "T29n1562_068:0713c01": "欲為等無間緣。亦應許有為因緣義。若許欲",
    "T29n1562_068:0713c02": "界惑色界惑為因。諸聖離欲貪應有欲貪種。",
    "T29n1562_068:0713c03": "則諸聖道斷惑應退。便害彼說惑種無故。無",
    "T29n1562_068:0713c04": "退無漏道果解脫。又不應許色界惑中有欲",
    "T29n1562_068:0713c05": "惑種。能為欲惑等無間緣非色界惑。所以",
    "T29n1562_068:0713c06": "然者。以諸異生能實斷惑前已成故。惑種與",
    "T29n1562_068:0713c07": "彼無別體故。若謂此如外法熏習。不爾。此彼",
    "T29n1562_068:0713c08": "不相似故。謂彼外法能熏所熏。二法俱時相",
    "T29n1562_068:0713c09": "續而住。有別味等住所熏中。經於多時相續",
    "T29n1562_068:0713c10": "隨轉。內法不爾寧有熏習。故彼所立世第一",
    "T29n1562_068:0713c11": "喻。翻成違害自所立宗。或如從無色還生色",
    "T29n1562_068:0713c12": "界者。雖無色種而有色生。已成異生實斷惑",
    "T29n1562_068:0713c13": "故。如是無學設無惑種。亦退起惑於理何違。",
    "T29n1562_068:0713c14": "然彼所言諸從無色生色界者。若無色種彼",
    "T29n1562_068:0713c15": "定不應還生於色。以無色聖者不還生色故。",
    "T29n1562_068:0713c16": "此亦非理不相似故。謂彼異生於有頂攝。見",
    "T29n1562_068:0713c17": "斷惑斷未能作證。非在彼界有於見道。所斷",
    "T29n1562_068:0713c18": "惑斷能作證義。必由先證見斷惑斷。後方能",
    "T29n1562_068:0713c19": "證修斷惑斷。由此異生生無色界。必無能越",
    "T29n1562_068:0713c20": "有頂地者。引彼異熟業力盡時。色種雖無必",
    "T29n1562_068:0713c21": "還生色故。異生類生無色時。於色未能證",
    "T29n1562_068:0713c22": "不生法。以彼於後必生色故。生無色聖必已",
    "T29n1562_068:0713c23": "先斷。有頂惑中見斷一分。於離色地修所斷",
    "T29n1562_068:0713c24": "時。已離彼地定感色業。即於無色決定能證。",
    "T29n1562_068:0713c25": "有頂地中修斷惑斷。聖從此界生彼界時。於",
    "T29n1562_068:0713c26": "色已能證不生法。以色於後必不生故。由此",
    "T29n1562_068:0713c27": "聖者後色不生。非為身中色種非有。故彼所",
    "T29n1562_068:0713c28": "說無色聖者。色不生故色種若無應不生色。",
    "T29n1562_068:0713c29": "定不應理。由此彼言異生與聖。斷若無異所",
    "T29n1562_068:0714a01": "得應同。理亦不然斷有異故。謂先已說異生",
    "T29n1562_068:0714a02": "未能斷有頂地見所斷惑。故從無色定還生",
    "T29n1562_068:0714a03": "下。聖此相違斷寧無異。又阿羅漢若無惑種。",
    "T29n1562_068:0714a04": "故無退者學有惑種。則無漏道斷果退成。以",
    "T29n1562_068:0714a05": "學有成自界地攝。一分修斷煩惱種故。若不",
    "T29n1562_068:0714a06": "許然則不應說。無學無惑種。故定無有退。傍",
    "T29n1562_068:0714a07": "論已了。經主復言。又增一經作如是說。一法",
    "T29n1562_068:0714a08": "應起。謂時愛心解脫一法應證。謂不動心解",
    "T29n1562_068:0714a09": "脫若應果性。名為時愛心解脫者。何故於此",
    "T29n1562_068:0714a10": "增一經中再說應果。又曾無處說阿羅漢果。",
    "T29n1562_068:0714a11": "名為應起但說名應證。理亦不然由此成故。",
    "T29n1562_068:0714a12": "謂既說有二種解脫。則已顯成應果有退。經",
    "T29n1562_068:0714a13": "言。不動心解脫身作證。我決定說無因緣",
    "T29n1562_068:0714a14": "從此退。義准說餘容有退理。經主又說。若",
    "T29n1562_068:0714a15": "謂有退。由經說有時愛解脫我亦許然。但應",
    "T29n1562_068:0714a16": "觀察彼之所退。時愛解脫為應果性為靜慮",
    "T29n1562_068:0714a17": "等。然彼根本靜慮等持。要待時現前故名時",
    "T29n1562_068:0714a18": "解脫。彼為獲得現法樂住。數希現前故名為",
    "T29n1562_068:0714a19": "愛。今於彼意未審了知。言靜慮等持為有漏",
    "T29n1562_068:0714a20": "無漏。若是無漏無學身中。無漏有為皆應果",
    "T29n1562_068:0714a21": "性。則為已許時愛解脫。是應果性其理極成。",
    "T29n1562_068:0714a22": "便違彼宗應果無退。若是有漏非為極成。若",
    "T29n1562_068:0714a23": "謂過同此無同理。此與不動相似說故。謂契",
    "T29n1562_068:0714a24": "經言不動解脫。許是無學身中無漏其理極",
    "T29n1562_068:0714a25": "成。契經既說時愛解脫。亦應極成許是無學",
    "T29n1562_068:0714a26": "身中無漏。又如不時成無漏故。謂契經說有",
    "T29n1562_068:0714a27": "阿羅漢。不時解脫彼此極成。不時解脫是應",
    "T29n1562_068:0714a28": "果性。既有經說有阿羅漢。名時解脫亦應極",
    "T29n1562_068:0714a29": "成。此時解脫是應果性。又如不動說作證故。",
    "T29n1562_068:0714b01": "謂如於不動說身作證。言不動解脫是應果",
    "T29n1562_068:0714b02": "性。經亦於時愛說身作證言。應時愛解脫亦",
    "T29n1562_068:0714b03": "是應果性。如契經說。若由如是諸行相狀。能",
    "T29n1562_068:0714b04": "於時愛心解脫中。身已作證後於如是。諸行",
    "T29n1562_068:0714b05": "相狀不能如理數數思惟。便退所證。乃至廣",
    "T29n1562_068:0714b06": "說。若謂由此說彼應是有漏。非由無漏諸行",
    "T29n1562_068:0714b07": "相狀得阿羅漢。此於後時有數思惟有不思",
    "T29n1562_068:0714b08": "惟。不退及退可應正理。此亦不然依類說故。",
    "T29n1562_068:0714b09": "謂經不說。此即是彼但約種類。言於後時有",
    "T29n1562_068:0714b10": "數思惟不思惟等。此中意說學無學位。同以",
    "T29n1562_068:0714b11": "非常等行。觀色取蘊等境。如言應服先所服",
    "T29n1562_068:0714b12": "湯或過同故。謂以有漏諸行相狀。證得時愛",
    "T29n1562_068:0714b13": "心解脫者。亦無於後以前行等數數思惟。非",
    "T29n1562_068:0714b14": "前所修現法樂住。加行即是後時現法樂住自",
    "T29n1562_068:0714b15": "體故。此所說非證有漏。由此不應作如是詰。",
    "T29n1562_068:0714b16": "但應觀察彼所退等。又彼所言時愛解脫。即",
    "T29n1562_068:0714b17": "是根本靜慮等持。其理不成。以契經說等持",
    "T29n1562_068:0714b18": "解脫性各別故。如契經言。為先等持後解脫。",
    "T29n1562_068:0714b19": "為先解脫後等持。乃至廣說。雖復有說現法",
    "T29n1562_068:0714b20": "樂住。即是時愛心解脫體。然不應理曾無說",
    "T29n1562_068:0714b21": "故。謂曾無經作如是說。時愛心解脫即現法",
    "T29n1562_068:0714b22": "樂住。但是童&#x7AEA;居自室言。若謂所言雖無經",
    "T29n1562_068:0714b23": "證。然有決定正理可依。謂此如彼說有退故。",
    "T29n1562_068:0714b24": "如說有退現法樂住。亦說有退時愛解脫。故",
    "T29n1562_068:0714b25": "知此彼名異義同。如是所說理趣非善。立所",
    "T29n1562_068:0714b26": "許等多過起故。謂我宗許於現法樂。若不動",
    "T29n1562_068:0714b27": "法唯有受用退。若時解脫亦有已得退。非不",
    "T29n1562_068:0714b28": "動法亦退自在。但餘事務無暇現前。雖暫不",
    "T29n1562_068:0714b29": "現前而不失自在。若異此者現法樂住。通以",
    "T29n1562_068:0714c01": "有漏無漏為體。並由事務不現在前。是則皆",
    "T29n1562_068:0714c02": "應退失自在。後於自在既求證得。應有為得",
    "T29n1562_068:0714c03": "未得退義。然佛遮此為得未得。說退不退法",
    "T29n1562_068:0714c04": "二阿羅漢故。又聖教中唯以解脫為珍貴故。",
    "T29n1562_068:0714c05": "此既無退應唯說有一阿羅漢。然經說餘餘",
    "T29n1562_068:0714c06": "處餘類退現法樂。及有說餘餘處餘類退時",
    "T29n1562_068:0714c07": "解脫。故知時解脫非現法樂住。由斯理趣應",
    "T29n1562_068:0714c08": "斥彼說。但是童&#x7AEA;居自室言。又彼應言退靜",
    "T29n1562_068:0714c09": "慮者。為於諸欲有離無離。若言有離則於離",
    "T29n1562_068:0714c10": "欲無所退失。而言退失離生喜樂豈不相違。",
    "T29n1562_068:0714c11": "又喬底迦如何知已。六返退失深自厭患。便",
    "T29n1562_068:0714c12": "執利刀自刎而死。若言無離應起煩惱。不起",
    "T29n1562_068:0714c13": "煩惱寧退靜慮。若謂失治不失斷果。如何當",
    "T29n1562_068:0714c14": "釋鄔陀夷經。又道能持所得斷果。要證得道",
    "T29n1562_068:0714c15": "方證斷故離勝進位捨道非斷。誰當信此違",
    "T29n1562_068:0714c16": "正理言。又靜慮中定自在性。離諸靜慮無別",
    "T29n1562_068:0714c17": "可得。故煩惱起方有退義。或自在性有何差",
    "T29n1562_068:0714c18": "別。勿許別有定自在性。或自在性名何所",
    "T29n1562_068:0714c19": "目。若有別法名自在性有前說過。前過者",
    "T29n1562_068:0714c20": "何。謂不現前皆退自在。後求證得便違契經。",
    "T29n1562_068:0714c21": "若自在性都無別法。是則應無自在退理。便",
    "T29n1562_068:0714c22": "應無有退法種性。又如鈍根諸阿羅漢。世俗",
    "T29n1562_068:0714c23": "根本靜慮等持。要待時現前故名時解脫。何",
    "T29n1562_068:0714c24": "緣無漏獨不許然。無漏轉應待時方起。以彼",
    "T29n1562_068:0714c25": "最是未曾得故。即由有退阿羅漢果。故增一",
    "T29n1562_068:0714c26": "經說二解脫。然彼所責。何故於此增一經中",
    "T29n1562_068:0714c27": "再說應果。今詳再說正為顯示。有退不退二",
    "T29n1562_068:0714c28": "種應果。然此中說時愛應起。不動應證別有",
    "T29n1562_068:0714c29": "所因。謂為令知時愛解脫。恒時尊重加行所",
    "T29n1562_068:0715a01": "持。方免退失恐退失故。應數現前故說應起。",
    "T29n1562_068:0715a02": "不動解脫必無退理。但證得時名辦所作。故",
    "T29n1562_068:0715a03": "但於彼說應證言。又時解脫亦說應證。經說",
    "T29n1562_068:0715a04": "於中身作證故。又經多說惑滅為應果。諸經",
    "T29n1562_068:0715a05": "皆言滅應作證故。然無處說阿羅漢果。名應",
    "T29n1562_068:0715a06": "起者以不遍故。又彼自問若時解脫非應果",
    "T29n1562_068:0715a07": "性。何故契經言時解脫應果。彼即自答。謂有",
    "T29n1562_068:0715a08": "應果根性鈍故。要待時故定方現前。若與彼",
    "T29n1562_068:0715a09": "相違名不時解脫。彼如是答其義不成。有學",
    "T29n1562_068:0715a10": "亦應如是說故。謂學亦有根鈍利別。待不待",
    "T29n1562_068:0715a11": "時定現前故。應得時解脫不時解脫名。然無",
    "T29n1562_068:0715a12": "此名故是僻執。若謂有學未解脫故。不立此",
    "T29n1562_068:0715a13": "名理則已成。時愛解脫是應果性。許未解脫",
    "T29n1562_068:0715a14": "者無解脫名故。由此彼釋喬底迦經言。喬底",
    "T29n1562_068:0715a15": "迦昔在學位。於時解脫極噉味故。又鈍根故",
    "T29n1562_068:0715a16": "數數退失。深自厭責執刀自害。由於身命無",
    "T29n1562_068:0715a17": "所戀惜。臨命終時得阿羅漢便般涅槃。故喬",
    "T29n1562_068:0715a18": "底迦亦非退失阿羅漢果。此與聖教都不相",
    "T29n1562_068:0715a19": "符。若在學位有時解脫。為所味者理則應成。",
    "T29n1562_068:0715a20": "在有學位名時解脫。然無聖教說如是言。若",
    "T29n1562_068:0715a21": "有學時未解脫故。不可說為時解脫者。既未",
    "T29n1562_068:0715a22": "解脫不應言彼學位。已得時解脫性為所噉",
    "T29n1562_068:0715a23": "味。故彼釋此喬底迦經亦依僻執。然彼上座",
    "T29n1562_068:0715a24": "率自執言。時愛解脫以世俗道。暫伏煩惱令",
    "T29n1562_068:0715a25": "心離繫。暫時脫故名時解脫。此是現法樂住",
    "T29n1562_068:0715a26": "性故。有煩惱故建立愛名。此即是貪所染事",
    "T29n1562_068:0715a27": "義。不動解脫以無漏道。永斷煩惱令心離繫。",
    "T29n1562_068:0715a28": "相續轉故隨眠永盡。上座依止下劣意樂。極",
    "T29n1562_068:0715a29": "惡處置阿羅漢果。謂彼應果身相續中。幸有",
    "T29n1562_068:0715b01": "所餘不共功德。不建立為現法樂住。而立與",
    "T29n1562_068:0715b02": "學及諸異生。共有暫時離諸繫縛。貪所緣果",
    "T29n1562_068:0715b03": "法為現法樂住誰復貴重。應果身中昔暫伏",
    "T29n1562_068:0715b04": "除煩惱方便。為現法樂修令現前。由此善成",
    "T29n1562_068:0715b05": "未解脫者。決定未得時解脫性。又唯應果說",
    "T29n1562_068:0715b06": "有退故。謂契經說五因五緣。令時解脫阿羅",
    "T29n1562_068:0715b07": "漢果退失。時愛心解脫性。曾無聖教說。有學",
    "T29n1562_068:0715b08": "者名時解脫。及說彼遇退失因緣退時解脫。",
    "T29n1562_068:0715b09": "故時解脫學者未有。或何不計彼有不動解",
    "T29n1562_068:0715b10": "脫。又彼所執極為&#x9E81;淺。謂聖教中解脫為貴。",
    "T29n1562_068:0715b11": "諸有學者已遍見真善。別聖教中不共勝功",
    "T29n1562_068:0715b12": "德。寧為世俗&#x9E81;動善根。於能盡苦身起自殺",
    "T29n1562_068:0715b13": "加行。故此所執極不令善。有言唯厭煩惱現",
    "T29n1562_068:0715b14": "行。便於自身起殺加行。未斷有本執刀自殺。",
    "T29n1562_068:0715b15": "此釋經義極無深理。謂諸聖者極怖後有。煩",
    "T29n1562_068:0715b16": "惱能為後有近因。聖既見彼猛利過失。於能",
    "T29n1562_068:0715b17": "棄惑違後有道。若一暫退不能現行。尚應粉",
    "T29n1562_068:0715b18": "身況頻退者。彼自知應果由此必還證。深見",
    "T29n1562_068:0715b19": "煩惱現行過失。欣先所退阿羅漢果。故自殺",
    "T29n1562_068:0715b20": "身取阿羅漢。諸有學者曾未證得應果妙樂。",
    "T29n1562_068:0715b21": "尚許厭怖煩惱現行。執刀自殺況阿羅漢過",
    "T29n1562_068:0715b22": "彼千倍。然唯退失阿羅漢果。有怖煩惱而自",
    "T29n1562_068:0715b23": "害義。自知死後惑不生故。本有學者自知命",
    "T29n1562_068:0715b24": "終。煩惱必行更招後有。增生死苦何容自殺。",
    "T29n1562_068:0715b25": "若如彼釋則喬底迦。應甚庸愚無端自殺。然",
    "T29n1562_068:0715b26": "魔於彼所殺身邊。求彼識者疑彼退已。住學",
    "T29n1562_068:0715b27": "位中而命終故。以魔方便。頌譏佛言。",
    "T29n1562_068:0715b28": " 云何人中尊  弟子越聖教",
    "T29n1562_068:0715b29": " 住餘有學位  不得心命終",
    "T29n1562_068:0715c01": "[0715c01] 非佛世尊諸聖弟子。皆至無學方致命終。如",
    "T29n1562_068:0715c02": "何天魔獨以彼聖學位捨命譏刺世尊。以喬",
    "T29n1562_068:0715c03": "底迦先證無學。後退住學而致命終。故彼天",
    "T29n1562_068:0715c04": "魔舉以譏佛理必應爾。由彼魔言。世尊弟子",
    "T29n1562_068:0715c05": "越聖教故。何謂聖教謂絕後有。此頌意言。云",
    "T29n1562_068:0715c06": "何佛子違越所得。絕後有界應般涅槃。而還",
    "T29n1562_068:0715c07": "退墮續後有位而致命終。故知喬底迦非唯",
    "T29n1562_068:0715c08": "退靜慮。又彼所引對法藏言。欲貪隨眠由三",
    "T29n1562_068:0715c09": "處起。一欲貪隨眠未斷遍知故。二順彼纏法正",
    "T29n1562_068:0715c10": "現在前故。三於彼正起非理作意故。此於退",
    "T29n1562_068:0715c11": "義亦不相違。約煩惱無間生煩惱說故。非唯",
    "T29n1562_068:0715c12": "從煩惱無間煩惱生。如是言義如先已說。或",
    "T29n1562_068:0715c13": "起煩惱總有二種。一從非理作意。二從如理",
    "T29n1562_068:0715c14": "作意。此文且說從非理者故無有過。不應",
    "T29n1562_068:0715c15": "惑起皆以非理作意為先。勿有無初失善無",
    "T29n1562_068:0715c16": "容生過。又煩惱起必有俱生非理作意。煩惱",
    "T29n1562_068:0715c17": "起位即可說為隨眠未斷。此文不說諸煩惱",
    "T29n1562_068:0715c18": "起。必以貪等未斷為先。是故此文非證彼義。",
    "T29n1562_068:0715c19": "又此所引對無記心現行。退宗不成違難。對",
    "T29n1562_068:0715c20": "染心品現行退宗。此約具因故亦無失。謂煩",
    "T29n1562_068:0715c21": "惱起若因緣具則有此三。然於三中隨有所",
    "T29n1562_068:0715c22": "闕亦有起義。如說成就十種法者生捺落迦。",
    "T29n1562_068:0715c23": "非於十中。隨成就一不得生彼。又如經說。三",
    "T29n1562_068:0715c24": "處現前能生多福。非唯有信無多福生。其例",
    "T29n1562_068:0715c25": "非一此中總集。煩惱生緣。言有此三非一切",
    "T29n1562_068:0715c26": "爾。此文意顯煩惱生時。或因力偏增。或境",
    "T29n1562_068:0715c27": "或加行。說由三處而起欲貪。若執要具三則",
    "T29n1562_068:0715c28": "言應不遍。謂緣自界可說具三。非緣餘法有",
    "T29n1562_068:0715c29": "具三理。故對法文不違退義。通彼教已彼立",
    "T29n1562_068:0716a01": "理言。若阿羅漢有令煩惱畢竟不起。治道已",
    "T29n1562_068:0716a02": "生是則不應退起煩惱。若阿羅漢此道未生。",
    "T29n1562_068:0716a03": "未能永拔煩惱種故應非漏盡。若非漏盡寧",
    "T29n1562_068:0716a04": "可說彼名阿羅漢。此非過失是所許故。謂我",
    "T29n1562_068:0716a05": "宗許先退法性。智力劣故雖已斷惑。而於諸",
    "T29n1562_068:0716a06": "惑未證不生。若爾何緣說名為斷。此先已釋。",
    "T29n1562_068:0716a07": "謂與煩惱相違法生。斷諸繫得得離繫得說",
    "T29n1562_068:0716a08": "名為斷。故言斷者由治道生。拔相續中如種",
    "T29n1562_068:0716a09": "惑得。非要令惑畢竟不生。智力劣者復可生",
    "T29n1562_068:0716a10": "故。然無應果非漏盡失。已得諸漏離繫得故。",
    "T29n1562_068:0716a11": "既許諸惑斷猶有體。忘失治道退緣現前。煩",
    "T29n1562_068:0716a12": "惱復生違何正理。故彼經主所立理言。於無",
    "T29n1562_068:0716a13": "退中無能證用。"
}