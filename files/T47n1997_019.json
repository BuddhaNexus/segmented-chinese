{
    "T47n1997_019:0800c13": "圓悟佛果禪師語錄卷第十九",
    "T47n1997_019:0800c15": "宋平江府虎丘山門人紹隆等編",
    "T47n1997_019:0800c16": "頌古下",
    "T47n1997_019:0800c17": "舉。教中道。未離兜率已降王宮。未出母胎度",
    "T47n1997_019:0800c18": "人已畢。大象本無形。至虛包萬有。末後已太",
    "T47n1997_019:0800c19": "過。面南看北斗。王宮兜率度生出胎。始終一",
    "T47n1997_019:0800c20": "貫初無去來。掃蹤滅跡除根蔕。火裏蓮華處",
    "T47n1997_019:0800c21": "處開。",
    "T47n1997_019:0800c22": "舉。僧問雲門。生死到來如何回避。門云。在什",
    "T47n1997_019:0800c23": "麼處。",
    "T47n1997_019:0800c24": "針眼魚吞大千界。蟭螟蟲吐妙高山。太虛包",
    "T47n1997_019:0800c25": "括無遺漏。萬彙全歸指掌間。起復滅去還來。",
    "T47n1997_019:0800c26": "石橋踏斷通身黑。那知華頂是天台。",
    "T47n1997_019:0800c27": "舉。丹霞初見馬祖。以兩手托幞頭祖云。吾非",
    "T47n1997_019:0800c28": "汝師。南嶽石頭處去。霞遂至石頭。如前托幞",
    "T47n1997_019:0800c29": "頭。頭云。著槽[木*敞]去。霞依童行次。一日石頭為",
    "T47n1997_019:0801a01": "眾云。今日齋後普請剗佛殿前草。眾競具鋤",
    "T47n1997_019:0801a02": "鍬。霞獨洗頭。棒剃刀於石頭前胡跪。頭云作",
    "T47n1997_019:0801a03": "什麼。霞云。請師剗草。石頭笑為剃髮。呼與授",
    "T47n1997_019:0801a04": "戒。霞掩耳而去。却回江西馬祖院。騎聖僧項。",
    "T47n1997_019:0801a05": "眾驚報馬祖。馬祖親來見乃云。我子天然。霞",
    "T47n1997_019:0801a06": "遂作禮云。謝師安名。祖問。甚處來。霞云。石",
    "T47n1997_019:0801a07": "頭來。祖云。石頭路滑。子莫曾踏倒麼。霞云。",
    "T47n1997_019:0801a08": "若踏倒則不來也。",
    "T47n1997_019:0801a09": "問一答十告往知來。龍馳虎驟玉轉珠回。聊",
    "T47n1997_019:0801a10": "聞舉著已瞥地。剔起便行何俊哉。剗草固奇",
    "T47n1997_019:0801a11": "崛。安名尤突兀。二老略玄黃。賞茲千里骨。真",
    "T47n1997_019:0801a12": "規鎮儼然。覿面看標格。騰雲一舉迷風日。",
    "T47n1997_019:0801a13": "舉。雲門示眾云。乾坤之內宇宙之間。中有一",
    "T47n1997_019:0801a14": "寶祕在形山。著燈籠向佛殿裏。拈三門安燈",
    "T47n1997_019:0801a15": "籠上。",
    "T47n1997_019:0801a16": "虎豹文章麒麟頭角。輝天焯地堆山積嶽。拶",
    "T47n1997_019:0801a17": "破面門兮蓋色騎聲。截斷羅籠兮解黏去縛。",
    "T47n1997_019:0801a18": "罷却干戈百草頭。萬里秋天飛一鶚。",
    "T47n1997_019:0801a19": "舉。雪峯示眾云。盡大地撮來如粟米粒大。拋",
    "T47n1997_019:0801a20": "向面前漆桶不會。打鼓普請看。",
    "T47n1997_019:0801a21": "疾焰過鋒奔流度刃。唱拍相隨拳踢相應。驀",
    "T47n1997_019:0801a22": "然轟起震天雷。百草顛頭春色回。",
    "T47n1997_019:0801a23": "舉僧問馬祖。如何是佛。祖云。即心即佛。",
    "T47n1997_019:0801a24": "無鬚鎖子八面玲瓏。不撥自轉南北西東。海",
    "T47n1997_019:0801a25": "神知貴不知價。留向人間光照夜。",
    "T47n1997_019:0801a26": "舉。僧問馬祖。如何是佛。祖云。非心非佛。",
    "T47n1997_019:0801a27": "碧海珠荊山璧。耀乾坤唯別識。利刀剪却無",
    "T47n1997_019:0801a28": "根樹。萬疊峯巒歛煙霧。",
    "T47n1997_019:0801a29": "舉。馬祖與百丈同遊山。見野鴨子飛過。祖云。",
    "T47n1997_019:0801b01": "是什麼。丈云。野鴨子。祖云。向什麼處去也。",
    "T47n1997_019:0801b02": "丈云。飛過了也。祖將百丈鼻孔扭。丈作忍痛",
    "T47n1997_019:0801b03": "聲。祖云。何曾飛去。丈於此有省。",
    "T47n1997_019:0801b04": "野鴨過前溪。千峯凜寒色。相顧不知歸。未免",
    "T47n1997_019:0801b05": "資傍擊。扭破疑團葛怛消。捎風直下透青霄。",
    "T47n1997_019:0801b06": "雲山海月渾閑事。一語歸宗萬國朝。",
    "T47n1997_019:0801b07": "舉。僧問鏡清。新年頭還有佛法也無。清云有。",
    "T47n1997_019:0801b08": "僧云。如何是新年頭佛法。清云。元正啟祚。僧",
    "T47n1997_019:0801b09": "云。謝師答話。清云。鏡清今日失利。又僧問智",
    "T47n1997_019:0801b10": "門明教。新年頭還有佛法也無。教云無。僧云。",
    "T47n1997_019:0801b11": "年年是好年。日日是好日。為什麼却無。教云。",
    "T47n1997_019:0801b12": "張公喫酒李公醉。僧云。老老大大龍頭蛇尾。",
    "T47n1997_019:0801b13": "教云。明教今日失利。",
    "T47n1997_019:0801b14": "穩密田地神通遊戲。佛法新年頭。有無俱失",
    "T47n1997_019:0801b15": "利。一概等虛空。豈容立巴鼻。草上之風祖令",
    "T47n1997_019:0801b16": "行。唯知雷罷不停聲。",
    "T47n1997_019:0801b17": "舉。僧問琅瑘。清淨本然云何忽生山河大地。",
    "T47n1997_019:0801b18": "瑘云。清淨本然云何忽生山河大地。其僧有",
    "T47n1997_019:0801b19": "省。",
    "T47n1997_019:0801b20": "相罵饒爾接嘴。相唾饒爾潑水。塵舉大地收。",
    "T47n1997_019:0801b21": "華開世界起。一模脫出絕功勳。句裏挨開大",
    "T47n1997_019:0801b22": "施門。",
    "T47n1997_019:0801b23": "舉。僧問長沙。本來身還成佛否。沙云。爾道大",
    "T47n1997_019:0801b24": "唐天子還刈茅割稻否。僧云。成佛又是何人。",
    "T47n1997_019:0801b25": "沙云。是爾成佛知不知。",
    "T47n1997_019:0801b26": "巨嶽何曾乏土。唐皇豈可刈茅。禮拜近前叉",
    "T47n1997_019:0801b27": "手。西天十萬迢迢。古佛即自己。自己即古佛。",
    "T47n1997_019:0801b28": "珊瑚瀲灔十洲春。蟾蜍映奪驪龍窟。",
    "T47n1997_019:0801b29": "舉。僧問百丈。如何是奇特事。丈云。獨坐大",
    "T47n1997_019:0801c01": "雄峯。僧禮拜。丈便打。",
    "T47n1997_019:0801c02": "醬裏著鹽雪中送炭。纔捋虎鬚棒頭有眼。怪",
    "T47n1997_019:0801c03": "來獨坐大雄山。他家曾踏上頭關。",
    "T47n1997_019:0801c04": "舉。僧問香林。如何是室內一盞燈。林云。三",
    "T47n1997_019:0801c05": "人證龜成鼈。",
    "T47n1997_019:0801c06": "皎皎清光遍界莫藏。聲拋不出色豈能彰。直",
    "T47n1997_019:0801c07": "下斬釘截鐵。剗却古今途轍。高出臨濟德山。",
    "T47n1997_019:0801c08": "三人證龜成鼈。別別。一回喫水一回噎。",
    "T47n1997_019:0801c09": "舉。麻谷持錫見章敬。遶繩床三匝振錫一下",
    "T47n1997_019:0801c10": "卓然而立。敬云。如是如是。後到南泉。亦遶繩",
    "T47n1997_019:0801c11": "床三匝振錫一下卓然而立。泉云。不是不是。",
    "T47n1997_019:0801c12": "谷云。章敬道是。和尚為什麼却道不是。泉云。",
    "T47n1997_019:0801c13": "章敬則是是。汝不是。此是風力所轉。終歸敗",
    "T47n1997_019:0801c14": "壞。",
    "T47n1997_019:0801c15": "如是不是去却藥忌。擬犯封疆全軍失利。杖",
    "T47n1997_019:0801c16": "頭突出古菱華。舉世風流屬當家。",
    "T47n1997_019:0801c17": "舉。僧問藥山。平田淺草塵鹿成群。如何射",
    "T47n1997_019:0801c18": "得塵中塵。山云。看箭。僧便放身倒。山云。侍",
    "T47n1997_019:0801c19": "者拕出這死漢僧便起走。山云。弄泥團漢有",
    "T47n1997_019:0801c20": "什麼數。",
    "T47n1997_019:0801c21": "獵人有神箭。射得塵中塵。箭下快承當。跳出",
    "T47n1997_019:0801c22": "曹溪路。翻身踏著上頭關。敵勝驚群瞥爾間。",
    "T47n1997_019:0801c23": "舉。雲門示眾云。藥病相治。盡大地是藥。那箇",
    "T47n1997_019:0801c24": "是自己。",
    "T47n1997_019:0801c25": "太嶢敲全殺活。絕承當無摸索。寰中意氣閫",
    "T47n1997_019:0801c26": "外籌略。倒退三千里。盡大地是藥。錯錯。利",
    "T47n1997_019:0801c27": "劍七星光閃爍。",
    "T47n1997_019:0801c28": "舉。乾峯示眾云。法身有三種病二種光。須是",
    "T47n1997_019:0801c29": "一一透得始解穩坐。雖然如是。更須知有照",
    "T47n1997_019:0802a01": "用同時向上一竅始得。雲門出眾問云。只如",
    "T47n1997_019:0802a02": "庵內人。為什麼不見庵外事。峯呵呵大笑。門",
    "T47n1997_019:0802a03": "云。猶是學人疑處在峯云。子是什麼心行。門",
    "T47n1997_019:0802a04": "云。也要和尚相委悉。峯云。直須恁麼始解穩",
    "T47n1997_019:0802a05": "坐。",
    "T47n1997_019:0802a06": "動絃別曲聞一知十。手搦手擡以膠投漆。庵",
    "T47n1997_019:0802a07": "內不見庵外。無孔鐵槌不會。人生相識貴知",
    "T47n1997_019:0802a08": "音。水入水兮金博金。",
    "T47n1997_019:0802a09": "舉。靈雲見桃華悟道有頌。三十年來尋劍客。",
    "T47n1997_019:0802a10": "幾回葉落又抽枝。自從一見桃華後。直至如",
    "T47n1997_019:0802a11": "今更不疑。玄沙云。諦當甚諦當。敢保老兄未",
    "T47n1997_019:0802a12": "徹在。",
    "T47n1997_019:0802a13": "陌上笑春風。枝頭漏消息。紅光爍太虛。豈藉",
    "T47n1997_019:0802a14": "陽和力。學劍宗師既不疑。玄沙未徹最新奇。",
    "T47n1997_019:0802a15": "掃除學路刮肌骨。格外之機如電拂。",
    "T47n1997_019:0802a16": "舉。雲門問洞山。近離甚處。山云查渡。門云。",
    "T47n1997_019:0802a17": "夏在甚處。山云。湖南報慈。門云。幾時離彼",
    "T47n1997_019:0802a18": "中。山云。今年八月。門云。放汝三頓棒。次日",
    "T47n1997_019:0802a19": "洞山往問。昨蒙和尚放某三頓棒。未審過在",
    "T47n1997_019:0802a20": "什麼處。門云。飯袋子。江西湖南便恁麼去。洞",
    "T47n1997_019:0802a21": "山大悟。",
    "T47n1997_019:0802a22": "見兔放鷹因行掉臂。赤骨歷窮方圖富貴。放",
    "T47n1997_019:0802a23": "三頓棒尚遲疑。再挨方識利頭錐。單提獨脚",
    "T47n1997_019:0802a24": "機關外。明眼衲僧猶不會。",
    "T47n1997_019:0802a25": "舉。三聖問雪峯。透網金鱗以何為食。峯云。待",
    "T47n1997_019:0802a26": "汝出網來向爾道。聖云。一千五百人善知識。",
    "T47n1997_019:0802a27": "話頭也不識。峯云。老僧住持事煩。",
    "T47n1997_019:0802a28": "百草頭出沒。三界外遨遊。徒布漫天網。虛下",
    "T47n1997_019:0802a29": "釣鼇鉤。搖鱗振鬣撼乾坤。兀目昂頭洪浪噴。",
    "T47n1997_019:0802b01": "棒雨點喝雷奔。肯將爭戰定功勳。",
    "T47n1997_019:0802b02": "舉。僧問趙州。見說和尚親見南泉是否。州云。",
    "T47n1997_019:0802b03": "鎮州出大蘿蔔。",
    "T47n1997_019:0802b04": "鎮州出大蘿蔔。猛虎不食伏肉。直饒眼似流",
    "T47n1997_019:0802b05": "星。爭免持南作北。老趙州逈殊絕。片言本自",
    "T47n1997_019:0802b06": "定乾坤。返使叢林鬧聒聒。",
    "T47n1997_019:0802b07": "舉。陸亘大夫謂南泉云。肇法師也甚奇怪。解",
    "T47n1997_019:0802b08": "道天地與我同根。萬物與我一體。泉云。大夫。",
    "T47n1997_019:0802b09": "陸應諾。泉指華云。時人見此一株華如夢相",
    "T47n1997_019:0802b10": "似。",
    "T47n1997_019:0802b11": "山潤石蘊玉。林秀淵藏珠。見此一株華似夢。",
    "T47n1997_019:0802b12": "灼然根體不同途。王老師脫規模。解向長安",
    "T47n1997_019:0802b13": "正鬧處。喚得悠悠陸大夫。",
    "T47n1997_019:0802b14": "舉。雲門示眾云。十五日已前則不問汝。十五",
    "T47n1997_019:0802b15": "日已後道將一句來。眾無對。自代云。日日是",
    "T47n1997_019:0802b16": "好日。",
    "T47n1997_019:0802b17": "破二作一分三成六。著串數珠數不足。南辰",
    "T47n1997_019:0802b18": "信手攀北斗。回身觸豁開戶牖。正當軒玉兔",
    "T47n1997_019:0802b19": "金烏。如轉燭傳不傳得不得。那知陌上春條",
    "T47n1997_019:0802b20": "綠。",
    "T47n1997_019:0802b21": "舉。僧問洞山。如何是佛。山云。麻三斤。",
    "T47n1997_019:0802b22": "鐘在扣谷受響。池印月鏡含像。曾非展事投",
    "T47n1997_019:0802b23": "機。豈是預搔待痒。點鐵成金舉直措枉。一箭",
    "T47n1997_019:0802b24": "鵰一雙。一摑血一掌。君不見疎而不漏兮恢",
    "T47n1997_019:0802b25": "恢天網。",
    "T47n1997_019:0802b26": "舉。雪峯示眾云。三世諸佛在火焰裏轉大法",
    "T47n1997_019:0802b27": "輪。玄沙云。火焰為三世諸佛說法。三世諸佛",
    "T47n1997_019:0802b28": "立地聽。",
    "T47n1997_019:0802b29": "將謂猴白更有猴黑。互換投機神出鬼沒。烈",
    "T47n1997_019:0802c01": "焰亘天佛說法。亘天烈焰法說佛。風前剪斷",
    "T47n1997_019:0802c02": "葛藤窠。一言勘破維摩詰。",
    "T47n1997_019:0802c03": "舉。東寺問仰山。甚處人。山云廣州。寺云。我",
    "T47n1997_019:0802c04": "聞廣州有鎮海明珠是否。山云是。寺云。作何",
    "T47n1997_019:0802c05": "顏色。山云。黑月則現。白月則隱。寺云。子還",
    "T47n1997_019:0802c06": "帶得來麼。山云。帶得來。寺云。何不呈似老",
    "T47n1997_019:0802c07": "僧。山云諾。惠寂昨到溈山。亦被索此珠。直得",
    "T47n1997_019:0802c08": "無言可對無理可伸。寺云。真師子兒大師子",
    "T47n1997_019:0802c09": "吼。善撫太阿鋏。決無傷手厄。慣編猛虎鬚。必",
    "T47n1997_019:0802c10": "有全身策。鎮海珠巧呈似。離色離聲離名字。",
    "T47n1997_019:0802c11": "栴檀林裏爇栴檀。師子窟中吼師子。",
    "T47n1997_019:0802c12": "舉。趙州示眾云。至道無難唯嫌揀擇。但莫憎",
    "T47n1997_019:0802c13": "愛洞然明白。纔有言語是揀擇是明白。老僧",
    "T47n1997_019:0802c14": "不在明白裏。汝等還護惜也無。僧問。既不在",
    "T47n1997_019:0802c15": "明白裏。未審護惜箇什麼。州云。我亦不知。僧",
    "T47n1997_019:0802c16": "云。和尚既不知。為什麼道不在明白裏。州云。",
    "T47n1997_019:0802c17": "問事則得。禮拜了退。",
    "T47n1997_019:0802c18": "至簡至易同天同地。揀擇明白云何護惜。口",
    "T47n1997_019:0802c19": "似錐眼似眉。涉語脈蚿憐夔。堪笑卞和三獻",
    "T47n1997_019:0802c20": "玉。縱榮刖却一雙足。",
    "T47n1997_019:0802c21": "舉。石頭示眾云。言語動用沒交涉。藥山云。非",
    "T47n1997_019:0802c22": "言語動用亦沒交涉。頭云。我這裏針剳不入。",
    "T47n1997_019:0802c23": "山云。我這裏如石上栽華。",
    "T47n1997_019:0802c24": "井底泥牛吼月。雲間木馬嘶風。把斷乾坤世",
    "T47n1997_019:0802c25": "界。誰分南北西東。直中曲曲中直。要平不平",
    "T47n1997_019:0802c26": "憑秤尺。",
    "T47n1997_019:0802c27": "舉。雪峯示眾云。望州亭與諸人相見了也。烏",
    "T47n1997_019:0802c28": "石嶺與諸人相見了也。僧堂前與諸人相見",
    "T47n1997_019:0802c29": "了也。後保福舉問鵝湖。僧堂前則且置。什麼",
    "T47n1997_019:0803a01": "處是望州亭烏石嶺相見。鵝湖驟步歸方丈。",
    "T47n1997_019:0803a02": "保福便入僧堂。",
    "T47n1997_019:0803a03": "藕線引鯨鼇。針鋒輥芥投。望州烏石嶺。未",
    "T47n1997_019:0803a04": "唱已先酬。大唐擊鼓新羅舞。覿面相呈不相",
    "T47n1997_019:0803a05": "覩。",
    "T47n1997_019:0803a06": "舉。代宗皇帝問忠國師。和尚百年後所須何",
    "T47n1997_019:0803a07": "物。國師云。要箇無縫塔子。帝云。請師塔樣。",
    "T47n1997_019:0803a08": "國師云。會麼。帝云不會。國師云。吾有付法弟",
    "T47n1997_019:0803a09": "子耽源。却諳此事。請詔問之。國師遷化後。",
    "T47n1997_019:0803a10": "帝召耽源。問此意如何。耽源呈頌云。湘之南",
    "T47n1997_019:0803a11": "潭之北。中有黃金充一國。無影樹下合同船。",
    "T47n1997_019:0803a12": "瑠璃殿上無知識。",
    "T47n1997_019:0803a13": "八面自玲瓏。盤空勢岌崿。表裏鎮巍然。若為",
    "T47n1997_019:0803a14": "分六鑿。執名匿相認影迷形。臥龍長怖碧潭",
    "T47n1997_019:0803a15": "清。合同船子開心椀。日用如何不現成。",
    "T47n1997_019:0803a16": "舉。石頭見藥山坐次問。爾在此作什麼。山云。",
    "T47n1997_019:0803a17": "一物不為。頭云。恁麼則閑坐也。山云。閑坐則",
    "T47n1997_019:0803a18": "為也。頭云。汝道不為。不為箇什麼。山云。千",
    "T47n1997_019:0803a19": "聖亦不識。石頭以頌讚之。從來共住不知名。",
    "T47n1997_019:0803a20": "任運相將只麼行。自古上賢猶不識。造次凡",
    "T47n1997_019:0803a21": "流豈可明。",
    "T47n1997_019:0803a22": "擺撥佛祖縛。曠然繩墨外。一物亦不為。縱橫",
    "T47n1997_019:0803a23": "得自在。古鑑臨臺明辨去來。金鎚影動鐵樹",
    "T47n1997_019:0803a24": "華開。任運相將不可陪。法雲隨處作風雷。",
    "T47n1997_019:0803a25": "舉。雲門示眾云。人人盡有光明在。看時不見",
    "T47n1997_019:0803a26": "暗昏昏。作麼生是光明。眾無對。自代云。僧堂",
    "T47n1997_019:0803a27": "佛殿厨庫三門。",
    "T47n1997_019:0803a28": "夜明簾外千峯秀。鸞鏡臺前萬象虛。掃蹤滅",
    "T47n1997_019:0803a29": "跡不立錙銖。唯為佛殿唯是香厨。敲出鳳凰",
    "T47n1997_019:0803b01": "五色髓。擊碎驪龍明月珠。",
    "T47n1997_019:0803b02": "舉。世尊生下周行七步目顧四方。一手指天",
    "T47n1997_019:0803b03": "一手指地。自云。天上天下惟我獨尊。",
    "T47n1997_019:0803b04": "右脇誕金軀。九龍噴香水。嶷嶷步四方。周匝",
    "T47n1997_019:0803b05": "蓮華起。末上先施第一機。高風亘古鎮巍巍。",
    "T47n1997_019:0803b06": "當時有箇承當得。等閑擒下白拈賊。咦。",
    "T47n1997_019:0803b07": "舉。雪峯住庵有二僧到。峯見以手托庵門放",
    "T47n1997_019:0803b08": "身出云。是什麼。僧亦云。是什麼。峯低頭歸",
    "T47n1997_019:0803b09": "庵。其僧後至巖頭。頭問云。雪老有何言句。僧",
    "T47n1997_019:0803b10": "舉前話。頭云。雪峯道什麼。僧云。雪峯無語。",
    "T47n1997_019:0803b11": "頭云。噫我悔不當初向伊道有箇末後句。我",
    "T47n1997_019:0803b12": "若向伊道。已後天下人不奈雪老何。僧至夏",
    "T47n1997_019:0803b13": "末舉此話請益。頭云。汝何不早問。僧云。不敢",
    "T47n1997_019:0803b14": "造次。頭云。我雖與雪峯同條生。不與雪峯同",
    "T47n1997_019:0803b15": "條死。要識末後句。只這是。",
    "T47n1997_019:0803b16": "雙明復雙暗。獨立絕殊方。乘機直面提。其鋒",
    "T47n1997_019:0803b17": "安可當。同條生兩鏡相照無能名。不同條死",
    "T47n1997_019:0803b18": "鐵樹華開亘今古。末後句始牢關。拈却門前",
    "T47n1997_019:0803b19": "大案山。",
    "T47n1997_019:0803b20": "舉。天平從猗和尚。行脚在西院。常云。今時莫",
    "T47n1997_019:0803b21": "道會佛法。只覓箇舉話底人也難得。一日從",
    "T47n1997_019:0803b22": "西院法堂下過。西院高聲喚從猗。平舉首。院",
    "T47n1997_019:0803b23": "云錯。行三兩步。院又云錯。院云。適來兩錯。",
    "T47n1997_019:0803b24": "是老僧錯是上座錯。平云。是從猗錯。西院云。",
    "T47n1997_019:0803b25": "錯錯。少頃西院云。上座且在此度夏。待與爾",
    "T47n1997_019:0803b26": "商量這兩錯。平當時便去。後住天平示眾云。",
    "T47n1997_019:0803b27": "老僧當年行脚。被業風吹到汝州西院。有箇",
    "T47n1997_019:0803b28": "思明長老。勘我兩錯更待留我過夏待共我",
    "T47n1997_019:0803b29": "商量。我不道恁麼時錯。我未發足南方行脚",
    "T47n1997_019:0803c01": "時。早知道錯了也。",
    "T47n1997_019:0803c02": "把纜放船膠柱調絃。遠水不救近火。短綆那",
    "T47n1997_019:0803c03": "汲深泉。天平老大怱草。為兩錯悔行脚。大地",
    "T47n1997_019:0803c04": "茫茫愁殺人。眼裏無筋一世貧。",
    "T47n1997_019:0803c05": "舉。踈山平日在香嚴。一日嚴上堂。有僧問。不",
    "T47n1997_019:0803c06": "慕諸聖不重己靈時如何。嚴云。萬機休罷千",
    "T47n1997_019:0803c07": "聖不携。疎山作嘔吐勢。嚴云。師叔不肯那。山",
    "T47n1997_019:0803c08": "云。不得無過。嚴云。過在甚處。山云萬機休",
    "T47n1997_019:0803c09": "罷猶有物在。千聖不携亦從人得。嚴云。師叔",
    "T47n1997_019:0803c10": "莫道得麼。山云。還我法座與爾道。於是嚴令",
    "T47n1997_019:0803c11": "陞座。如前問之。山云。何不道肯諾不得全。嚴",
    "T47n1997_019:0803c12": "云。肯又肯箇什麼。諾又諾箇什麼。山云。肯則",
    "T47n1997_019:0803c13": "肯他諸聖。諾則諾於己靈。香嚴云。師叔恁麼",
    "T47n1997_019:0803c14": "道也。須倒屙三十年始得。後住疎山常病返",
    "T47n1997_019:0803c15": "胃。一日舉此問鏡清。病僧肯諾不得全道者。",
    "T47n1997_019:0803c16": "作麼生會。清云。全歸肯諾。山云。不得全又",
    "T47n1997_019:0803c17": "作麼生。清云。箇中無肯路。山云。始契病僧",
    "T47n1997_019:0803c18": "意。",
    "T47n1997_019:0803c19": "刀不自割指不自觸。鵠白烏玄松直棘曲。纔",
    "T47n1997_019:0803c20": "有纖塵帶影來。脫體全拋無眹迹。肯不存諾",
    "T47n1997_019:0803c21": "不立。一片清光射斗牛。天上人間得自由。",
    "T47n1997_019:0803c22": "舉。趙州問南泉。如何是道。泉云。平常心是",
    "T47n1997_019:0803c23": "道。州云。還許趣向也無。泉云。擬向即乖。趙",
    "T47n1997_019:0803c24": "州云。不擬安知是道。泉云。道不屬知不屬不",
    "T47n1997_019:0803c25": "知。知是妄覺不知是無記。若直達不疑之道。",
    "T47n1997_019:0803c26": "廓同太虛。豈可強是非耶。州於言下大悟。",
    "T47n1997_019:0803c27": "遇飯喫飯遇茶喫茶。千重百匝四海一家。解",
    "T47n1997_019:0803c28": "却黏去却縛。言無言作無作。廓然本體等虛",
    "T47n1997_019:0803c29": "空。風從虎兮雲從龍。",
    "T47n1997_019:0804a01": "舉。百丈每至陞座。常有一老人聽法。一日眾",
    "T47n1997_019:0804a02": "去老人獨留。丈云。汝是何人。老人云。某非",
    "T47n1997_019:0804a03": "人。然某緣五百生前迦葉佛時曾住此山。錯",
    "T47n1997_019:0804a04": "答學人一轉語。所以五百世墮野狐身。今欲",
    "T47n1997_019:0804a05": "舉此話。請和尚為答。丈云。汝試舉看。老人",
    "T47n1997_019:0804a06": "云大修行底人還落因果也無。某對云。不落",
    "T47n1997_019:0804a07": "因果。丈云。汝問我與汝道。老人遂問。大修行",
    "T47n1997_019:0804a08": "底人還落因果也無。丈云。不昧因果。老人遂",
    "T47n1997_019:0804a09": "悟。得脫野狐身化去。",
    "T47n1997_019:0804a10": "魚行水濁鳥飛毛落。至鑑難逃太虛寥廓。一",
    "T47n1997_019:0804a11": "往迢迢五百生。只緣因果大修行。疾雷破山",
    "T47n1997_019:0804a12": "風振海。百煉精金色不改。",
    "T47n1997_019:0804a13": "舉。風穴在郢州衙內。陞座示眾云。祖師心印。",
    "T47n1997_019:0804a14": "狀似鐵牛之機。去即印住。住即印破。只如不",
    "T47n1997_019:0804a15": "去不住。且道印即是不印則是。時有盧陂長",
    "T47n1997_019:0804a16": "老出問。某甲有鐵牛之機。請師不搭印。穴云。",
    "T47n1997_019:0804a17": "慣釣鯨鯢沈巨浸。却將蛙步輾泥沙。陂佇思。",
    "T47n1997_019:0804a18": "穴便喝云。長老何不進語。陂擬議。穴打一拂",
    "T47n1997_019:0804a19": "子云。長老還記得話頭麼。試舉看。陂擬開口。",
    "T47n1997_019:0804a20": "穴又打一拂子。牧主云。將知佛法與王法一",
    "T47n1997_019:0804a21": "般。穴云。見箇什麼道理。牧主云。當斷不斷返",
    "T47n1997_019:0804a22": "招其亂。穴便下座。",
    "T47n1997_019:0804a23": "列聖風規初不放過。擬跨鐵牛驀頭印破。盧",
    "T47n1997_019:0804a24": "陂當斷却沈吟。電轉星飛活被擒。喝下攙撑",
    "T47n1997_019:0804a25": "同霹靂。三玄戈甲振叢林。",
    "T47n1997_019:0804a26": "舉。僧問洞山。寒暑到來如何回避。山云。何不",
    "T47n1997_019:0804a27": "向無寒暑處回避。僧云。如何是無寒暑處。山",
    "T47n1997_019:0804a28": "云。寒時寒殺闍梨。熱時熱殺闍梨。",
    "T47n1997_019:0804a29": "盤走珠珠走盤。偏中正正中偏。羚羊掛角無",
    "T47n1997_019:0804b01": "蹤跡。獵犬遶林空踧踖。",
    "T47n1997_019:0804b02": "舉。金牛每至食時。自携飯至僧堂前。撫掌呵",
    "T47n1997_019:0804b03": "呵大笑云。菩薩子喫飯來喫飯來。後僧問長",
    "T47n1997_019:0804b04": "慶。意旨如何。云大似因齋慶贊。僧問大光。未",
    "T47n1997_019:0804b05": "審慶贊箇甚麼。光作舞。僧禮拜。光云。爾作麼",
    "T47n1997_019:0804b06": "生會。僧亦作舞。光云。這野狐精。",
    "T47n1997_019:0804b07": "絲來線去分明過與。若不相諳如何驗取。因",
    "T47n1997_019:0804b08": "齋慶贊和泥土。蹈襲只言呈作舞。野狐精七",
    "T47n1997_019:0804b09": "星。利劍血長鯨。",
    "T47n1997_019:0804b10": "舉。疎山示眾云。病僧咸通年已前會法身邊",
    "T47n1997_019:0804b11": "事。咸通年已後會法身向上事。雲門出問云。",
    "T47n1997_019:0804b12": "如何是法身邊事。山云。枯樁。如何是法身向",
    "T47n1997_019:0804b13": "上事。山云。非枯樁。門云。還許學人說道理也",
    "T47n1997_019:0804b14": "無。山云許。門云。只如枯樁豈不是明法身邊",
    "T47n1997_019:0804b15": "事。山云是。門云。非枯樁豈不是明法身向上",
    "T47n1997_019:0804b16": "事。山云是。門云。未審法身還該一切也無。山",
    "T47n1997_019:0804b17": "云。法身周遍爭得不該。門指淨瓶云。還有法",
    "T47n1997_019:0804b18": "身也無。山云。莫向淨瓶邊覓。門云諾諾。",
    "T47n1997_019:0804b19": "眼觀東南意在西北。撥轉天關掀翻地軸。法",
    "T47n1997_019:0804b20": "身向上法身邊。間氣英靈五百年。膠漆相投",
    "T47n1997_019:0804b21": "箭相拄。南山起雲北山雨。",
    "T47n1997_019:0804b22": "舉。臺山路上有一婆子。僧問。臺山路向甚處",
    "T47n1997_019:0804b23": "去。婆云。驀直去。僧纔行。婆云。好箇阿師便",
    "T47n1997_019:0804b24": "恁麼去。前後僧問皆如此。後有僧舉似趙州。",
    "T47n1997_019:0804b25": "州云。待我為爾勘破這老婆。遂往問。臺山路",
    "T47n1997_019:0804b26": "向甚處去。婆云。驀直去。州纔行。婆云。好箇",
    "T47n1997_019:0804b27": "阿師又恁麼去。州歸舉似大眾云。我為爾勘",
    "T47n1997_019:0804b28": "破這婆了也。老宿拈云。什麼處是勘破處。",
    "T47n1997_019:0804b29": "善繫無繩約。善行無轍跡。不戰屈人兵。直面",
    "T47n1997_019:0804c01": "當機疾。老婆勘破五臺山。有誰參透趙州",
    "T47n1997_019:0804c02": "關。",
    "T47n1997_019:0804c03": "舉。雲門示眾云。聞聲悟道見色明心。作麼生",
    "T47n1997_019:0804c04": "是聞聲悟道見色明心。舉手云。觀世音菩薩",
    "T47n1997_019:0804c05": "將錢來買胡餅。放下手元來却是饅頭。",
    "T47n1997_019:0804c06": "見色心先現。聞聲道已彰。掣電光中分皂白。",
    "T47n1997_019:0804c07": "海潮音裏別宮商。韶陽老慈門普。發機直用",
    "T47n1997_019:0804c08": "千鈞弩。",
    "T47n1997_019:0804c09": "舉。鏡清問僧。門外什麼聲。僧云。雨滴聲。清",
    "T47n1997_019:0804c10": "云。眾生顛倒迷己逐物。僧云。和尚作麼生。清",
    "T47n1997_019:0804c11": "云。洎不迷己。僧云。意旨如何。清云。出身猶",
    "T47n1997_019:0804c12": "可易。脫體道應難。",
    "T47n1997_019:0804c13": "順流逆流轉物物轉。良哉觀音快逢其便。出",
    "T47n1997_019:0804c14": "身脫體句分明。門外依前雨滴聲。",
    "T47n1997_019:0804c15": "舉。南泉示眾云。昨夜文殊普賢起佛見法見。",
    "T47n1997_019:0804c16": "每人與二十棒。貶向二鐵圍山去也。趙州出",
    "T47n1997_019:0804c17": "云。和尚棒教唯喫。泉云。王老師有什麼過。州",
    "T47n1997_019:0804c18": "禮拜。泉下座歸方丈。",
    "T47n1997_019:0804c19": "霧起龍吟風生虎嘯。兩口一舌異音同調。文",
    "T47n1997_019:0804c20": "殊普賢佛法見。南泉趙州日月面。據令而行",
    "T47n1997_019:0804c21": "指顧間。盡情貶向鐵圍山。忽有箇不憤底出",
    "T47n1997_019:0804c22": "來道崇寧[口*爾]。只向他道果然果然。",
    "T47n1997_019:0804c23": "舉。雪峯問僧。近離甚處。僧云覆船。峯云。生",
    "T47n1997_019:0804c24": "死海未渡。為什麼覆却船。僧無語。覆船代云。",
    "T47n1997_019:0804c25": "渠無生死。雪竇代云。久響雪峯。",
    "T47n1997_019:0804c26": "未渡生死海。不應覆却船。渠本無生死。超",
    "T47n1997_019:0804c27": "然離二邊。長如杲日麗中天。舒光照到雪峯",
    "T47n1997_019:0804c28": "前。",
    "T47n1997_019:0804c29": "舉。僧問雲門。如何是一氏時教。門云。對一",
    "T47n1997_019:0805a01": "說。",
    "T47n1997_019:0805a02": "海藏龍宮金文玉牒。逗器觀機破關擊節。三",
    "T47n1997_019:0805a03": "百餘會振綱宗。四十九年同箇舌。阿剌剌對",
    "T47n1997_019:0805a04": "一說。諦當之言如截鐵。",
    "T47n1997_019:0805a05": "舉。僧問雲門。不是目前機亦非目前事時如",
    "T47n1997_019:0805a06": "何。門云。倒一說。",
    "T47n1997_019:0805a07": "是賊識賊以楔出楔。鳥跡空雲鏡象水月。教",
    "T47n1997_019:0805a08": "兒師子迷蹤訣。上樹老猫安身法。活鱍鱍倒",
    "T47n1997_019:0805a09": "一說。等閑翻却狐狸穴。",
    "T47n1997_019:0805a10": "舉。世尊於一處九旬安居。至自恣日文殊倏",
    "T47n1997_019:0805a11": "來。迦葉問。今夏在何處安居。文殊云。在三處",
    "T47n1997_019:0805a12": "安居。迦葉於是白眾欲擯文殊出。纔舉犍槌。",
    "T47n1997_019:0805a13": "乃見無量佛剎。一一佛所有一一文殊一一",
    "T47n1997_019:0805a14": "迦葉。舉槌欲擯之。世尊於是告迦葉云。汝今",
    "T47n1997_019:0805a15": "欲擯出那箇文殊。",
    "T47n1997_019:0805a16": "大象不遊兔徑。燕雀安知鴻鵠。據令宛若成",
    "T47n1997_019:0805a17": "風。破的渾如齧鏃。遍界是文殊。遍界是迦葉。",
    "T47n1997_019:0805a18": "相對各儼然。舉槌何處罰好一劄。金色頭陀",
    "T47n1997_019:0805a19": "曾落節。",
    "T47n1997_019:0805a20": "舉。巖頭示眾云。涅槃經道。吾教意如塗毒鼓。",
    "T47n1997_019:0805a21": "擊著遠近聞者皆喪。僧問。如何是塗毒鼓。頭",
    "T47n1997_019:0805a22": "亞身云。韓信臨朝底。",
    "T47n1997_019:0805a23": "天高地厚水闊山遙。蕭何制律韓信臨朝。塗",
    "T47n1997_019:0805a24": "毒鼓未擊已前宜薦取。",
    "T47n1997_019:0805a25": "舉。文殊問庵提遮女。生以何為義。女云。生以",
    "T47n1997_019:0805a26": "不生生為生義。殊云。如何是生以不生生為",
    "T47n1997_019:0805a27": "生義。女云。若能明知地水火風四緣。未曾自",
    "T47n1997_019:0805a28": "得有所和合。而能隨其所宜。以為生義。殊",
    "T47n1997_019:0805a29": "云。死以何為義。女云。死以不死死為死義。",
    "T47n1997_019:0805b01": "殊云。如何是死以不死死為死義。女云。若能",
    "T47n1997_019:0805b02": "明知地水火風四緣。未曾自得有所離散。而",
    "T47n1997_019:0805b03": "能隨其所宜。以為死義。",
    "T47n1997_019:0805b04": "生以不生生。死以不死死。根本豁然明。應時",
    "T47n1997_019:0805b05": "超佛祖。隨宜離散與和合。十字縱橫活鱍鱍。",
    "T47n1997_019:0805b06": "金剛寶劍倚天寒。外道天魔皆膽慴。",
    "T47n1997_019:0805b07": "舉。溈山問仰山云。天寒人寒。仰山云。大家在",
    "T47n1997_019:0805b08": "這裏。溈山云。何不直說。仰山云。適來也不曲",
    "T47n1997_019:0805b09": "和尚如何。溈山云。且須隨流。",
    "T47n1997_019:0805b10": "北風逞嚴威。凜凜侵肌骨。一句括人天。幾",
    "T47n1997_019:0805b11": "曾容眹迹。隨流認得本來身。遍界莫非無價",
    "T47n1997_019:0805b12": "珍。",
    "T47n1997_019:0805b13": "舉。歸宗示眾云。吾今欲說禪。諸子總近前。大",
    "T47n1997_019:0805b14": "眾進前。宗云。汝聽觀音行。善應諸方所。僧",
    "T47n1997_019:0805b15": "問。如何是觀音行。宗彈指云。諸人還聞麼。僧",
    "T47n1997_019:0805b16": "云聞。宗云。一隊漢向這裏覓箇什麼。以拄杖",
    "T47n1997_019:0805b17": "打趁。呵呵大笑歸方丈。",
    "T47n1997_019:0805b18": "無學彈指超。圓通耳根淨。透出聞不聞。妙哉",
    "T47n1997_019:0805b19": "觀音行。棒頭指出金剛王。嶮惡道中為津梁。",
    "T47n1997_019:0805b20": "圓悟佛果禪師語錄卷第十九"
}