{
    "X83n1578_020:0617a04": "指月錄卷之二十",
    "X83n1578_020:0617a06": "  六祖下第七世",
    "X83n1578_020:0617a07": "▲撫州金峰從志禪師[0617a07] 拈起枕子示僧曰。一切人喚",
    "X83n1578_020:0617a08": "作枕子。金峰道不是。僧曰。未審和尚喚作甚麼。師拈",
    "X83n1578_020:0617a09": "起枕子。僧曰。恁麼則依而行之。師曰。你喚作甚麼。曰",
    "X83n1578_020:0617a10": "枕子。師曰。落在金峰窩裏 問。是身無知。如土木瓦",
    "X83n1578_020:0617a11": "石。此意如何。師下禪&#x7240;扭僧耳朵。僧負痛作聲。師曰。",
    "X83n1578_020:0617a12": "今日始捉著個無知漢。僧作禮出去。師召闍黎。僧回",
    "X83n1578_020:0617a13": "首。師曰。若到堂中。不可舉著。曰何故。師曰。大有人笑",
    "X83n1578_020:0617a14": "金峰老婆心 上堂。事存函&#x76D6;合。理應箭鋒拄。還有",
    "X83n1578_020:0617a15": "人道得麼。如有人道得。金峰分半院與他住時。有僧",
    "X83n1578_020:0617a16": "出作禮。師曰。相見易得好。共住難為人。便下座 僧",
    "X83n1578_020:0617a17": "侍次。師曰。舉一則因緣。汝第一不得亂會。曰請和尚",
    "X83n1578_020:0617a18": "舉。師&#x7AEA;拂子。僧良久。師曰。知道闍黎亂會。僧以目視",
    "X83n1578_020:0617a19": "東西。師曰。雪上更加霜 師一日見僧來。便起身。僧",
    "X83n1578_020:0617a20": "便出去。師曰。恰共昨日那師僧見解不別。僧遂回曰。",
    "X83n1578_020:0617a21": "昨日僧道甚麼師曰恰與麼問曰知道金峰有眼師",
    "X83n1578_020:0617a22": "曰。金峰且置。你今日何處喫飯。曰道著即不中。師曰。",
    "X83n1578_020:0617a23": "與麼則無來處也。曰老婆心堪作甚麼。師曰。金峰問",
    "X83n1578_020:0617a24": "僧。不曾弱他。就中闍黎無話處。曰豈是分別。師曰。小",
    "X83n1578_020:0617b01": "慈訪大慈 師問僧。發足甚處。曰趙州。師曰。趙州法",
    "X83n1578_020:0617b02": "嗣何人。曰南泉。師曰。你何曾離趙州。曰未審和尚尊",
    "X83n1578_020:0617b03": "意何如。師曰。趙州實嗣南泉。僧至晚請益曰。今日蒙",
    "X83n1578_020:0617b04": "和尚慈悲。某甲未會。請和尚指示。師曰。若到別處。莫",
    "X83n1578_020:0617b05": "道後語是金峰底。曰為甚如此。曰恐辱他趙州 師",
    "X83n1578_020:0617b06": "一日上堂。喫胡餅次。乃拈一個。從上座板頭轉一匝。",
    "X83n1578_020:0617b07": "大眾見一一合掌。師曰。假饒十分&#x64E1;起手。也只得一",
    "X83n1578_020:0617b08": "半。至晚間。有僧請益曰。今日和尚行胡餅。見眾僧合",
    "X83n1578_020:0617b09": "掌曰。假饒十分&#x64E1;起手。也只得一半。請和尚全道。師",
    "X83n1578_020:0617b10": "以手作拈餅勢曰。會麼。曰不會。師曰。金峰也始道得",
    "X83n1578_020:0617b11": "一半。",
    "X83n1578_020:0617b12": "▲處州廣利容禪師[0617b12] 因僧到。師乃&#x7AEA;拂子云。貞溪老",
    "X83n1578_020:0617b13": "漢還具眼麼。僧云。某甲不敢見人過。師云。老僧死在",
    "X83n1578_020:0617b14": "闍黎手裏。僧以手指胸便出去。師云。闍黎參見先師",
    "X83n1578_020:0617b15": "來。至晚請喫茶了。僧拈起盞子云。這個是諸佛出世",
    "X83n1578_020:0617b16": "邊事。作麼生是未出世邊事。師以手撥&#x5374;盞云。到闍",
    "X83n1578_020:0617b17": "黎死在老僧手裏。僧云。五里牌在郭門外。師云。無故",
    "X83n1578_020:0617b18": "惑亂師僧。僧遂起謝茶。師曰。特謝闍黎相訪。",
    "X83n1578_020:0617b19": "▲洪州鳳棲山同安丕禪師[0617b19] 問如何是和尚家風。師",
    "X83n1578_020:0617b20": "曰。金雞抱子歸霄漢。玉兔懷胎入紫微。曰忽遇客來。",
    "X83n1578_020:0617b21": "將何祇待。師曰。金果朝來猿摘去。玉花晚後鳳銜歸",
    "X83n1578_020:0617b22": " 新到參。師問。甚處來。曰湖南。師曰。還知同安這裏",
    "X83n1578_020:0617b23": "風雲體道花檻璇璣麼。曰知。師曰。非公境界。僧便喝。",
    "X83n1578_020:0617b24": "師曰。短販樵人徒誇書劍。僧擬進語。師曰。劍甲未施。",
    "X83n1578_020:0617c01": "賊身已露。",
    "X83n1578_020:0617c02": "▲杭州佛日本空禪師[0617c02] 初遊天台山。&#x751E;曰。如有人奪",
    "X83n1578_020:0617c03": "得我機者。即吾師矣。尋謁雲居。作禮問曰。二龍爭珠。",
    "X83n1578_020:0617c04": "誰是得者。居曰。卸&#x5374;業身來。與子相見。師曰。業身已",
    "X83n1578_020:0617c05": "卸。居曰。珠在甚麼處。師無對。遂投誠入室。時年始十",
    "X83n1578_020:0617c06": "三。後四年參夾山。纔入門。見維那。那曰。此間不著後",
    "X83n1578_020:0617c07": "生。師曰。某甲不求挂搭。暫來禮謁和尚。維那白夾山。",
    "X83n1578_020:0617c08": "山許相見。師未陞&#x5826;。山便問。甚處來。師曰。雲居來。曰",
    "X83n1578_020:0617c09": "即今在甚麼處。師曰。在夾山頂[寧*頁]上。山曰。老僧行年",
    "X83n1578_020:0617c10": "在坎。五鬼臨身。師擬上&#x5826;。山曰。三道寶&#x5826;從何而上。",
    "X83n1578_020:0617c11": "師曰。三道寶&#x5826;。曲為今時。向上一路請師直指。山便",
    "X83n1578_020:0617c12": "揖。師乃上&#x5826;禮拜。山問。闍黎與甚麼人同行。師曰。木",
    "X83n1578_020:0617c13": "上座。山曰。何不相看老僧。師曰。和尚看他有分。山曰。",
    "X83n1578_020:0617c14": "在甚麼處。師曰。在堂中。山便同師下到堂中。師遂取",
    "X83n1578_020:0617c15": "拄杖。擲在山面前。山曰。莫從天台得否。師曰。非五嶽",
    "X83n1578_020:0617c16": "之所生。山曰。莫從須彌得否。師曰。月宮亦不逢。山曰。",
    "X83n1578_020:0617c17": "恁麼則從人得也。師曰。自己尚是冤家。從人得堪作",
    "X83n1578_020:0617c18": "甚麼。山曰。冷&#x7070;裏有一粒豆爆。乃喚維那。明&#x7ABB;下安",
    "X83n1578_020:0617c19": "排著。師曰。未審明&#x7ABB;還解語也無。山曰。待明&#x7ABB;解語。",
    "X83n1578_020:0617c20": "即向汝道。夾山來日上堂。問昨日新到在甚麼處。師",
    "X83n1578_020:0617c21": "出應諾。山曰。子未到雲居已前。在甚麼處。師曰。天台",
    "X83n1578_020:0617c22": "國清。山曰。吾聞天台有潺潺之瀑。淥淥之波。謝子遠",
    "X83n1578_020:0617c23": "來。此意如何。師曰。久居巖谷。不挂松蘿。山曰。此猶是",
    "X83n1578_020:0617c24": "春意。秋意作麼生。師良久。山曰。看君祇是撐船漢。終",
    "X83n1578_020:0618a01": "歸不是弄潮人。來日普請。維那令師送茶。師曰。某甲",
    "X83n1578_020:0618a02": "為佛法來。不為送茶來。那曰。奉和尚處分。師曰。和尚",
    "X83n1578_020:0618a03": "尊命即得。乃將茶去作務處。搖茶甌作聲。山回顧。師",
    "X83n1578_020:0618a04": "曰。釅茶三五&#x76CC;。意在钁頭邊。山曰。瓶有傾茶勢。籃中",
    "X83n1578_020:0618a05": "幾個甌。師曰。瓶有傾茶勢。籃中無一甌。便行茶。時眾",
    "X83n1578_020:0618a06": "皆舉目師曰。大眾鶴望。請師一言。山曰。路逢死蛇莫",
    "X83n1578_020:0618a07": "打殺。無底籃子盛將歸。師曰。手執夜明符。幾個知天",
    "X83n1578_020:0618a08": "曉。山曰。大眾。有人也。歸去來歸去來。遂住普請歸院。",
    "X83n1578_020:0618a09": "眾皆仰嘆。",
    "X83n1578_020:0618a10": "▲池州稽山章禪師[0618a10] 在投子作柴頭。投子同喫茶次。",
    "X83n1578_020:0618a11": "謂師曰。森羅萬象。總在裏許。師潑&#x5374;茶曰。森羅萬象",
    "X83n1578_020:0618a12": "在甚麼處。子曰。可惜一碗茶。師後謁雪峰。峰問。莫是",
    "X83n1578_020:0618a13": "章柴頭麼。師乃作輪推勢。峰肯之。",
    "X83n1578_020:0618a14": "▲朱溪謙禪師[0618a14] 韶國師到參次。聞犬&#x9F69;靈鼠聲。韶問。",
    "X83n1578_020:0618a15": "是甚麼聲。曰犬&#x9F69;靈鼠聲。韶曰。既是靈鼠。為何&#x5374;被",
    "X83n1578_020:0618a16": "犬&#x9F69;。曰&#x9F69;殺也。韶曰。好個犬。師便打。韶曰。莫打某甲",
    "X83n1578_020:0618a17": "話在。師休去。",
    "X83n1578_020:0618a18": "▲南康軍雲居道簡禪師[0618a18] 初造雲居謁膺公。膺公與",
    "X83n1578_020:0618a19": "語連三日。大奇之。而誡令刻苦事眾。於是師躬操井",
    "X83n1578_020:0618a20": "臼。司樵爨。&#x5FA7;掌寺務。不妨商略古今。眾莫有知者。以",
    "X83n1578_020:0618a21": "臘高。為堂中第一座。先是高安洞山有神。靈甚。膺公",
    "X83n1578_020:0618a22": "住三峰時。受服役。既來雲居。神亦隨至。舍於枯樹之",
    "X83n1578_020:0618a23": "下。而樹茂。號安樂樹神。屬膺公將順寂。主事請問。誰",
    "X83n1578_020:0618a24": "堪繼嗣。膺公曰。堂中簡。主事雖承言。而意不在師。謂",
    "X83n1578_020:0618b01": "當簡擇堪說法者。僉屬意第二座。而姑請師。意師必",
    "X83n1578_020:0618b02": "辭也。師既夙受記&#x8382;。無所辭遜。即攝眾演法。主事大",
    "X83n1578_020:0618b03": "沮。師察知之。一夕遯去。其夕安樂樹神號泣。詰旦眾",
    "X83n1578_020:0618b04": "追至麥莊。悔過迎歸。聞空中連聲唱曰。和尚來也",
    "X83n1578_020:0618b05": " 問。路逢猛虎時如何。師曰。千人萬人不逢。為甚麼闍",
    "X83n1578_020:0618b06": "黎偏逢 問。孤峰獨宿時如何。師曰。閒&#x5374;七間僧堂",
    "X83n1578_020:0618b07": "不宿。阿誰教汝孤峰獨宿 問。古人云。若欲保任此",
    "X83n1578_020:0618b08": "事。直須向高高山頂立。深深海裏行。意旨如何。曰高",
    "X83n1578_020:0618b09": "峰深海迥絕孤危。似汝閨閤中軟煖麼。",
    "X83n1578_020:0618b10": "[0618b10] 洪覺範曰。大陽明安。&#x751E;疏藥山之語曰。高高山上",
    "X83n1578_020:0618b11": "標不出。深深海底藏不沒。其兒孫遵承之。以為妙",
    "X83n1578_020:0618b12": "得其旨。及聞雲居之言。則如真虎踞地而吼。百獸",
    "X83n1578_020:0618b13": "震恐。乃悟明安所示。&#x76D6;裴旻之虎也。予為作偈曰。",
    "X83n1578_020:0618b14": "高高山頂立。深深海裏行。道人行立處。塵世有誰",
    "X83n1578_020:0618b15": "爭。無間功不立。渠儂尊貴生。酬君顛倒欲。枯木一",
    "X83n1578_020:0618b16": "枝榮。",
    "X83n1578_020:0618b17": "[0618b17] 問。如何是朱頂王菩薩。師曰。問這赤頭漢作麼。",
    "X83n1578_020:0618b18": "[0618b18] 高庵悟云。這個便是超宗越格底事。直是無你會",
    "X83n1578_020:0618b19": "處。須是悟了更能履踐始得。諸人還明得麼。乃頌",
    "X83n1578_020:0618b20": "曰。朱頂王菩薩。元是赤頭漢。驚怪李三黑。一生只",
    "X83n1578_020:0618b21": "賣炭。",
    "X83n1578_020:0618b22": "[0618b22] 壽八十餘。無疾而化。",
    "X83n1578_020:0618b23": "▲護國守澄禪師[0618b23] 在湖南報慈。一日慈升堂。有演化",
    "X83n1578_020:0618b24": "禪人。出問云。如何是真如佛性。慈云誰無。參退。首座",
    "X83n1578_020:0618c01": "問云。汝適來問和尚話。還會麼。化云不會。座云。和尚",
    "X83n1578_020:0618c02": "恁麼慈悲。汝為甚麼不會。真如佛性誰無。乃至六道",
    "X83n1578_020:0618c03": "四生悉皆具足。化云。感首座為某說破。師不覺&#x9F69;齒",
    "X83n1578_020:0618c04": "云。這漢自家無眼。更瞎他人。&#x5374;召化問。首座適來說",
    "X83n1578_020:0618c05": "個什麼。化云。某甲當初不會。得他指示。具如前說。師",
    "X83n1578_020:0618c06": "云。佛法不是這個道理。汝不信。問取堂頭和尚。化遂",
    "X83n1578_020:0618c07": "去堂上。具說前解。以求印證。慈亦云。佛法不是這個",
    "X83n1578_020:0618c08": "道理。化云。適來問淨果大師。他亦不肯。教來問和尚。",
    "X83n1578_020:0618c09": "望慈悲決破。慈云。你&#x5374;去問取他。化乃過師處作禮",
    "X83n1578_020:0618c10": "云。和尚令某甲來請益。師云。汝但問來。化乃問。如何",
    "X83n1578_020:0618c11": "是真如佛性。師云。誰有。化遂契悟。乃云。師向後或在",
    "X83n1578_020:0618c12": "眾。或住持。某甲願終身佐助。後相繼住持護國。",
    "X83n1578_020:0618c13": "▲黃檗山慧禪師[0618c13] 初業經論。因增受菩薩戒。歎曰。大",
    "X83n1578_020:0618c14": "土攝律儀。與吾本受聲聞戒。俱止持作犯也。然於篇",
    "X83n1578_020:0618c15": "聚增減。支本通別。制意且殊。既微細難防。復於攝善",
    "X83n1578_020:0618c16": "中。未&#x751E;行於少分。況饒益有情乎。且世間泡幻身命。",
    "X83n1578_020:0618c17": "何可留戀哉。由是置講課。欲捐身水中。以飼鱗甲之",
    "X83n1578_020:0618c18": "類。事已將行。值禪者策發。乃造&#x758E;山。時仁和尚。坐法",
    "X83n1578_020:0618c19": "堂受參。師先顧視大眾。然後致問曰。剎那便去時如",
    "X83n1578_020:0618c20": "何。山曰。&#x7550;塞&#x8657;空。汝作麼生去。師曰。&#x7550;塞&#x8657;空。不如",
    "X83n1578_020:0618c21": "不去。山便休。師下堂。參第一座。座曰。適來祇對甚奇",
    "X83n1578_020:0618c22": "特。師曰。此乃率爾。敢望慈悲開示愚昧。座曰。一剎那",
    "X83n1578_020:0618c23": "間。還有擬議否。師於言下頓省。禮謝。師示滅。塔於本",
    "X83n1578_020:0618c24": "山。肉身至今如生。",
    "X83n1578_020:0619a01": "▲伏龍山奉璘禪師[0619a01] 問和尚還愛財色也無。師曰愛。",
    "X83n1578_020:0619a02": "曰既是善知識。為甚麼&#x5374;愛財色。師曰。知恩者少。",
    "X83n1578_020:0619a03": "▲襄州石門獻蘊禪師[0619a03] 問青林。如何用心。得齊於諸",
    "X83n1578_020:0619a04": "聖。林仰面良久曰。會麼。師曰不會。林曰。去。無子用心",
    "X83n1578_020:0619a05": "處。師禮拜。乃契悟。更不他遊。遂作園頭。一日歸侍立",
    "X83n1578_020:0619a06": "次。林曰。子今日作甚麼來。師曰。種菜來。林曰。&#x5FA7;界是",
    "X83n1578_020:0619a07": "佛身。子向甚處種。師曰。金鉏不動土。靈苗在處生。林",
    "X83n1578_020:0619a08": "欣然。來日入園。喚蘊闍黎。師應諾。林曰。剩栽無影樹。",
    "X83n1578_020:0619a09": "留與後人看。師曰。若是無影樹。豈受栽耶。林曰。不受",
    "X83n1578_020:0619a10": "栽且止。你曾見他枝葉麼。師曰。不曾見。林曰。既不曾",
    "X83n1578_020:0619a11": "見。爭知不受栽。師曰。止為不曾見。所以不受栽。林曰。",
    "X83n1578_020:0619a12": "如是如是 林將順寂。召師。師應諾。林曰。日轉西山",
    "X83n1578_020:0619a13": "後。不須取次安。師曰。雪滿金檀樹。靈枝萬古春。林曰。",
    "X83n1578_020:0619a14": "或有人問你金針線囊事。子道甚麼。師曰。若是羽毛",
    "X83n1578_020:0619a15": "相似者。某甲終不敢造次 問。不落機關。請師便道。",
    "X83n1578_020:0619a16": "師曰。湛月迅機無可比。君今曾問幾人來。曰即今問",
    "X83n1578_020:0619a17": "和尚。師曰。好大哥。雲綻不須藏九尾。恕君殘壽速歸",
    "X83n1578_020:0619a18": "丘 問月生雲際時如何。師曰。三個孩兒抱華鼓。好",
    "X83n1578_020:0619a19": "大哥。莫來攔我毬門路 般若寺被焚。有人問曰。既",
    "X83n1578_020:0619a20": "是般若。為甚麼被火燒。師曰。萬里一條鐵。師應機多",
    "X83n1578_020:0619a21": "云好大哥。時稱大哥和尚。",
    "X83n1578_020:0619a22": "▲京兆府重雲智暉禪師[0619a22] 得法白水。事之十年。而還",
    "X83n1578_020:0619a23": "洛京。愛中灘佳山水。創屋以居。號溫室院。日以施水",
    "X83n1578_020:0619a24": "給藥為事。人莫能淺深之。有病比丘。為眾惡棄之。比",
    "X83n1578_020:0619b01": "丘哀曰。我以夙業白癩。師能為我洗摩。師為之無難",
    "X83n1578_020:0619b02": "色。俄有神光異香。方訝之。忽失所在。旋視瘡痂。亦皆",
    "X83n1578_020:0619b03": "異香也。梁開平五年。忽欲至圭峰。山行翛然深往。坐",
    "X83n1578_020:0619b04": "巖石間。如&#x751E;寢處。顧見磨衲數珠銅瓶&#x6936;笠。藏石壁",
    "X83n1578_020:0619b05": "間。觸之即壞。斂目良久曰。此吾前身道具也。因就其",
    "X83n1578_020:0619b06": "處建寺。以酬夙心。方薙草。有祥雲出眾峰間。遂名曰",
    "X83n1578_020:0619b07": "重雲。虎豹隱去。有龍湫。威靈不可犯。師督役夷塞之。",
    "X83n1578_020:0619b08": "以為路。龍亦移他處。但見雲雷隨之。後唐明宗。聞而",
    "X83n1578_020:0619b09": "佳之。賜額曰長興。住持餘四十年。節度使王彥超。微",
    "X83n1578_020:0619b10": "時&#x751E;從師遊。欲為沙門。師熟視曰。汝世緣深。當為我",
    "X83n1578_020:0619b11": "家垣墻。彥超後果鎮永興。申弟子之禮。周顯德三年",
    "X83n1578_020:0619b12": "夏。詣永興。與彥超別。囑以護法。彥超泣曰。公遂忍棄",
    "X83n1578_020:0619b13": "弟子乎。師笑曰。借千年亦一別耳。七月二十四日。書",
    "X83n1578_020:0619b14": "偈一首曰。我有一間舍。父母為修&#x76D6;。往來八十年。近",
    "X83n1578_020:0619b15": "來覺損壞。早擬移別處。事涉有憎愛。待他摧毀時。彼",
    "X83n1578_020:0619b16": "此無妨礙。乃跏趺而化。",
    "X83n1578_020:0619b17": "▲杭州瑞龍院幼璋禪師[0619b17] 唐相國夏侯孜之姪。七歲",
    "X83n1578_020:0619b18": "遊慧照寺。忽求出家。孜不許。師即絕飲食。不可奪遂",
    "X83n1578_020:0619b19": "許之。後印心白水。至江陵。騰騰和尚語之曰。汝往天",
    "X83n1578_020:0619b20": "台。尋靜而棲。遇安而止。又值憨憨和尚。語之曰。汝&#x5374;",
    "X83n1578_020:0619b21": "後四十年。有巾子山下菩薩。王於江南。當此時。吾道",
    "X83n1578_020:0619b22": "昌矣。師入台。則居靜安鄉之福唐院。天祐三年。錢尚",
    "X83n1578_020:0619b23": "父禮延師至府。大尊隆白法。騰騰憨憨之記悉符云",
    "X83n1578_020:0619b24": " 上堂。老僧頃年。遊歷江外嶺南荊湖。但有知識叢",
    "X83n1578_020:0619c01": "林。無不參問來。&#x76D6;為今日與諸人聚會。各要知個去",
    "X83n1578_020:0619c02": "處。然諸方終無異說。祇教當人歇&#x5374;狂心。休從他覓。",
    "X83n1578_020:0619c03": "但隨方任真。亦無真可任。隨時受用。亦無時可用。設",
    "X83n1578_020:0619c04": "垂慈苦口。且不可呼晝作夜。更饒善巧。終不能指東",
    "X83n1578_020:0619c05": "為西。脫或能爾。自是神通作怪。非干我事。若是學語",
    "X83n1578_020:0619c06": "之流。不自省己知非。直欲向空裏採花。波中取月。還",
    "X83n1578_020:0619c07": "著得心力麼。汝今各自退思。忽然肯去。始知瑞龍老",
    "X83n1578_020:0619c08": "漢。事不獲已。迂迴太甚。還肯麼 天成二年丁亥四",
    "X83n1578_020:0619c09": "月。師入府辭尚父。囑以護法。刻期順寂。",
    "X83n1578_020:0619c10": "▲報慈藏嶼禪師[0619c10] 僧問。情生智隔。想變體殊。祇如情",
    "X83n1578_020:0619c11": "未生時如何。師曰隔。曰情未生時。隔個甚麼。師曰。這",
    "X83n1578_020:0619c12": "個梢郎子。未遇人在。",
    "X83n1578_020:0619c13": "▲韶州雲門山光奉院文偃禪師[0619c13] 嘉興人也。姓張氏。",
    "X83n1578_020:0619c14": "幼依空王寺志澄律師出家。敏質生知。慧辯天縱。及",
    "X83n1578_020:0619c15": "長落髮。稟具於毗陵壇。侍澄數年。探窮律部。以己事",
    "X83n1578_020:0619c16": "未明。往參睦州。州纔見來。便閉&#x5374;門。師乃扣門。州曰。",
    "X83n1578_020:0619c17": "誰。師曰某甲。州曰。作甚麼。師曰。己事未明。乞師指示。",
    "X83n1578_020:0619c18": "州開門一見便閉&#x5374;。師如是連三日扣門。至第三日。",
    "X83n1578_020:0619c19": "州開門。師乃拶入。州便擒住曰。道道。師擬議。州便推",
    "X83n1578_020:0619c20": "出曰。秦時[車*度]轢鑽。遂掩門損師一足。師從此悟入。州",
    "X83n1578_020:0619c21": "指見雪峰。師到雪峰莊。見一僧。乃問。上座今日上山",
    "X83n1578_020:0619c22": "去那。僧曰是。師曰。寄一則因緣。問堂頭和尚。祇是不",
    "X83n1578_020:0619c23": "得道是別人語。僧曰得。師曰。上座到山中。見和尚上",
    "X83n1578_020:0619c24": "堂。眾纔集。便出握腕立地曰。這老漢。項上鐵枷何不",
    "X83n1578_020:0620a01": "脫&#x5374;。其僧一依師教。雪峰見這僧與麼道。便下座攔",
    "X83n1578_020:0620a02": "胸把住曰。速道速道。僧無對。峰拓開曰。不是汝語。僧",
    "X83n1578_020:0620a03": "曰。是某甲語。峰曰。侍者將繩棒來。僧曰。不是某語。是",
    "X83n1578_020:0620a04": "莊上一浙中上座。教某甲來道。峰曰。大眾去莊上。迎",
    "X83n1578_020:0620a05": "取五百人善知識來。師次日上雪峰。峰纔見便曰。因",
    "X83n1578_020:0620a06": "甚麼得到與麼地。師乃低頭。從茲契合。溫研積稔。密",
    "X83n1578_020:0620a07": "以宗印授焉。",
    "X83n1578_020:0620a08": "[0620a08] 圜悟碧巖集云。師承睦州旨。往見雪峰。一到便出",
    "X83n1578_020:0620a09": "眾問曰。如何是佛。峰云。莫寐語。師便禮拜。一住三",
    "X83n1578_020:0620a10": "年。雪峰一日問。子見處如何。師云。某甲見處。與從",
    "X83n1578_020:0620a11": "上諸聖。不移易一絲毫。僧寶傳。謁雪峰。峰方堆桅",
    "X83n1578_020:0620a12": "坐。為眾說法。師犯眾出熟視曰。項上三百斤鐵枷。",
    "X83n1578_020:0620a13": "何不脫&#x5374;。峰曰。因甚到與麼。師以手自拭其目趨",
    "X83n1578_020:0620a14": "去。峰心異之。明日陞座曰。南山有&#x9F08;鼻蛇。諸人出",
    "X83n1578_020:0620a15": "入好看。師以拄杖攛出。又自驚慄。自是輩流改觀。",
    "X83n1578_020:0620a16": "三錄載師見雪峰事。其不同若此。因并錄以備考。",
    "X83n1578_020:0620a17": "[0620a17] 師在雪峰。僧問峰。如何是觸目不會道。運足焉知路。",
    "X83n1578_020:0620a18": "峰云。蒼天蒼天。僧不會。遂問師。蒼天意旨如何。師云。",
    "X83n1578_020:0620a19": "三斤麻。一疋布。僧云不會。師云。更奉三尺竹。峰聞喜",
    "X83n1578_020:0620a20": "云。我常疑個布衲 師出嶺。&#x5FA7;謁諸方 師行&#x811A;時。",
    "X83n1578_020:0620a21": "見一座主。舉在天台國清寺。齋時雪峰拈&#x9262;盂問某",
    "X83n1578_020:0620a22": "道得即與你&#x9262;盂。某云。此是化佛邊事。峰云。你作座",
    "X83n1578_020:0620a23": "主。奴也未得。某云不會。峰云。你問。我與你道。某始禮",
    "X83n1578_020:0620a24": "拜。峰便踏倒。某得七年方見。師云。是你得七年方見。",
    "X83n1578_020:0620b01": "曰是。師曰。更與七年始得 師在浙中蘊和尚會裏。",
    "X83n1578_020:0620b02": "一日因喫茶次。舉蘊和尚垂語云。見聞覺知是法。法",
    "X83n1578_020:0620b03": "離見聞覺知。作麼生。有旁僧云。見定。如今目前一切",
    "X83n1578_020:0620b04": "見聞覺知是法。法亦不可得。師拍手一下。蘊乃舉頭。",
    "X83n1578_020:0620b05": "師云。猶欠一著在。蘊云。我到這裏&#x5374;不會 師到洞",
    "X83n1578_020:0620b06": "巖。巖問。作甚麼來。師曰。親近來。巖曰。亂走作麼。師曰。",
    "X83n1578_020:0620b07": "暫時不在。巖曰。知過即得。師曰。亂走作麼 到&#x758E;山",
    "X83n1578_020:0620b08": "仁。仁問。得力處道將一句來。師曰。請高聲問。山即高",
    "X83n1578_020:0620b09": "聲問。師笑曰。今日喫粥麼。山曰喫粥。師曰。亂&#x544C;喚作",
    "X83n1578_020:0620b10": "麼 到臥龍。問明己底人。還見有己麼。龍曰。不見有",
    "X83n1578_020:0620b11": "己。始明得己。又問。長連&#x7240;上學得底。是第幾機。龍曰。",
    "X83n1578_020:0620b12": "是第二機。曰如何是第一機。龍曰。緊峭草鞋。",
    "X83n1578_020:0620b13": "[0620b13] 妙喜曰。騎賊馬趕賊隊。借婆帔子拜婆年。",
    "X83n1578_020:0620b14": "[0620b14] 到歸宗。僧問。大眾雲集。合談何事。宗云。兩兩三三。僧",
    "X83n1578_020:0620b15": "云不會。宗云。三三兩兩。師&#x5374;問僧。歸宗意旨如何。僧",
    "X83n1578_020:0620b16": "云。全體與麼來。師云。上座曾到潭州龍牙麼。云曾到。",
    "X83n1578_020:0620b17": "師云。打野&#x69B8;漢 到天童。童曰。你還定當得麼。師曰。",
    "X83n1578_020:0620b18": "和尚道甚麼。童曰。不會則目前包裹。師曰。會則目前",
    "X83n1578_020:0620b19": "包裹 到鵝湖。聞上堂曰。莫道未了底人。長時浮逼",
    "X83n1578_020:0620b20": "逼地。設使了得底。明明得知有去處。尚乃浮逼逼地。",
    "X83n1578_020:0620b21": "師下問首座。適來和尚意作麼生。曰浮逼逼地。師曰。",
    "X83n1578_020:0620b22": "首座久在此住。頭白齒黃。作這個語話。曰上座又作",
    "X83n1578_020:0620b23": "麼生。師曰。要道即得。見即便見。若不見。莫亂道。曰祇",
    "X83n1578_020:0620b24": "如道浮逼逼地。又作麼生。師曰。頭上著枷。&#x811A;下著杻。",
    "X83n1578_020:0620c01": "曰與麼則無佛法也。師曰。此是文殊普賢大人境界",
    "X83n1578_020:0620c02": " 到江州。有陳尚書者請齋。纔見便問。儒書中即不",
    "X83n1578_020:0620c03": "問。三乘十二分教。自有座主。作麼生是衲僧行&#x811A;事。",
    "X83n1578_020:0620c04": "師曰。曾問幾人來。書曰。即今問上座。師曰。即今且置。",
    "X83n1578_020:0620c05": "作麼生是教意。書曰。黃卷赤軸。師曰。這個是文字語",
    "X83n1578_020:0620c06": "言。作麼生是教意。書曰。口欲談而辭喪。心欲緣而慮",
    "X83n1578_020:0620c07": "忘。師曰。口欲談而辭喪。為對有言。心欲緣而慮忘。為",
    "X83n1578_020:0620c08": "對妄想。作麼生是教意。書無語。師曰。見說尚書看法",
    "X83n1578_020:0620c09": "華經。是否。書曰是。師曰。經中道。一切治生產業。皆與",
    "X83n1578_020:0620c10": "實相不相違背。且道非非想天。有幾人退位。書無語。",
    "X83n1578_020:0620c11": "師曰。尚書且莫草草。三經五論師僧拋&#x5374;。特入叢林。",
    "X83n1578_020:0620c12": "十年二十年。尚不奈何。尚書又爭得會。書禮拜曰。某",
    "X83n1578_020:0620c13": "甲罪過 後抵靈樹。冥符知聖接首座之記。初知聖",
    "X83n1578_020:0620c14": "在靈樹。二十年不請首座。常云。我首座生也。我首座",
    "X83n1578_020:0620c15": "牧牛也。我首座行&#x811A;悟道也。一日令眾擊鐘。三門外",
    "X83n1578_020:0620c16": "接首座。眾出迓。而師至。樹曰。奉遲久矣。即延師為首",
    "X83n1578_020:0620c17": "座。俄廣主劉欲舉兵。躬入院。請樹決臧否。樹已先知。",
    "X83n1578_020:0620c18": "怡然坐化。主問知事曰。和尚何時得疾。對曰。不曾有",
    "X83n1578_020:0620c19": "疾。適封一函子。令呈大王。主開函。得一帖子云。人天",
    "X83n1578_020:0620c20": "眼目堂中上座。主悟樹旨。遂寢兵。請師繼樹開法。未",
    "X83n1578_020:0620c21": "幾遷雲門光泰寺 僧問。生法師曰。敲空作響。擊木",
    "X83n1578_020:0620c22": "無聲。如何。師以拄杖空中敲云。阿[口*耶]阿[口*耶]。又敲板頭",
    "X83n1578_020:0620c23": "云。作聲麼。僧云作聲。師云。這俗漢。又敲板頭云。喚甚",
    "X83n1578_020:0620c24": "麼作聲 師以足跛。常把拄杖行。見眾方普請。舉拄",
    "X83n1578_020:0621a01": "杖曰。看看。北鬱單越人。見汝搬柴不易。在中庭裏相",
    "X83n1578_020:0621a02": "撲供養汝。更為汝念般若經曰。一切智智清淨。無二",
    "X83n1578_020:0621a03": "無二分。無別無斷故。眾環擁之。久不散。乃曰。汝諸人",
    "X83n1578_020:0621a04": "無端走來這裏。覓什麼。老僧只管喫飯屙矢。別解作",
    "X83n1578_020:0621a05": "什麼。汝諸方行&#x811A;參禪問道。我且問汝。諸方參得底",
    "X83n1578_020:0621a06": "事作麼生。試舉看。於是不得已。自誦三平偈曰。即此",
    "X83n1578_020:0621a07": "見聞非見聞。回視僧曰。喚什麼作見聞。又曰。無餘聲",
    "X83n1578_020:0621a08": "色可呈君。謂僧曰。有甚麼口頭聲色。又曰。個中若了",
    "X83n1578_020:0621a09": "全無事。謂僧曰。有甚麼事。又曰。體用何妨分不分。乃",
    "X83n1578_020:0621a10": "曰。語是體。體是語。舉拄杖曰。拄杖是體。燈籠是用。是",
    "X83n1578_020:0621a11": "分不分。不見道。一切智智清淨 聞擊齋鼓曰。鼓聲",
    "X83n1578_020:0621a12": "&#x9F69;破我七條。乃指僧曰。抱取&#x732B;兒來。良久曰。且道鼓",
    "X83n1578_020:0621a13": "因甚置得。眾無對者。乃曰。因皮置得。我尋常道。一切",
    "X83n1578_020:0621a14": "聲是佛聲。一切色是佛色。盡大地是個法身。枉作個",
    "X83n1578_020:0621a15": "佛法知見。如今拄杖。但喚作拄杖。見屋但喚作屋。",
    "X83n1578_020:0621a16": "[0621a16] 傳燈作師上堂聞鐘聲乃曰。世界與麼廣闊。為甚",
    "X83n1578_020:0621a17": "麼鐘聲披七條 徑山杲頌。鐘聲披起鬱多羅。碧",
    "X83n1578_020:0621a18": "眼胡兒沒奈何。一箭雙鵰隨手落。拈來元是樹中鵝。",
    "X83n1578_020:0621a19": "[0621a19] 至僧堂中。僧爭起迎。師立而語曰。石頭道回互不回",
    "X83n1578_020:0621a20": "互。僧便問。作麼生是不回互。師以手指曰。這個是板",
    "X83n1578_020:0621a21": "頭。又問。作麼生是回互。曰汝喚什麼作板頭 問新",
    "X83n1578_020:0621a22": "到。你諸方行&#x811A;。道我知有。與我拈三千大千世界來。",
    "X83n1578_020:0621a23": "眼睫上著。僧云喏。師云。錢塘為甚麼去國三千里。僧",
    "X83n1578_020:0621a24": "云。豈干他事。師云。者掠&#x8657;漢 問首座。乾坤大地與",
    "X83n1578_020:0621b01": "你自己。是同是別。曰同。師曰。一切物命蛾蛘蟻子。是",
    "X83n1578_020:0621b02": "同是別。曰同。師曰。你為什麼干戈相待 問。古人道。",
    "X83n1578_020:0621b03": "知有極則事。如何是極則事。師云。爭奈在老僧手裏",
    "X83n1578_020:0621b04": "何。進云。某甲問極則事。師便棒云。吽吽。正當撥破。便",
    "X83n1578_020:0621b05": "道請益。這般底。到處但知亂統。近前來。我問你。尋常",
    "X83n1578_020:0621b06": "在長連&#x7240;上。商量向上向下。超佛越祖。你道。水牯牛",
    "X83n1578_020:0621b07": "還有超佛越祖底道理麼。僧云。適來已有人問了也。",
    "X83n1578_020:0621b08": "師云。這個是長連&#x7240;上學得底。不要有便言有。無便",
    "X83n1578_020:0621b09": "言無。僧云。若有更披毛帶角作麼。師云。將知你祇是",
    "X83n1578_020:0621b10": "學語之流。又云。來來。我更問你。諸人橫擔拄杖道。我",
    "X83n1578_020:0621b11": "參禪學道。便覓個超佛越祖底道理。我且問你。十二",
    "X83n1578_020:0621b12": "時中行住坐臥。屙矢送尿。至於茆坑裏蟲子市肆買",
    "X83n1578_020:0621b13": "賣羊肉案頭。還有超佛越祖道理麼。道得底出來。若",
    "X83n1578_020:0621b14": "無。莫妨我東行西行。便下座 問。如何是法身向上",
    "X83n1578_020:0621b15": "事。師曰。向上與汝道即不難。作麼生會法身。曰請和",
    "X83n1578_020:0621b16": "尚鑒。師曰。鑒即且置。作麼生會法身。曰與麼與麼。師",
    "X83n1578_020:0621b17": "曰。這個是長連&#x7240;上學得底。我且問你。法身還解喫",
    "X83n1578_020:0621b18": "飯麼。僧無對。師又云。法身喫飯。幻化空身即法身。乾",
    "X83n1578_020:0621b19": "坤大地何處有也。物物不可得。以空&#x5647;空。若約檢點",
    "X83n1578_020:0621b20": "來。將謂合有與麼說話。",
    "X83n1578_020:0621b21": "[0621b21] 妙喜曰。龍頭蛇尾。得入憎。法身喫飯。以空&#x5647;空。喚",
    "X83n1578_020:0621b22": "作無得麼。我恁麼道。且作死馬醫。",
    "X83n1578_020:0621b23": "[0621b23] 示眾云。燈籠是你自己。把&#x9262;盂&#x5647;飯。飯不是你自己。",
    "X83n1578_020:0621b24": "有僧便問。飯是自己時如何。師云。這野狐精。三家村",
    "X83n1578_020:0621c01": "裏漢。復云。來來。不是你道飯是自己。云是。師云。驢年",
    "X83n1578_020:0621c02": "夢見。三家村裏漢。",
    "X83n1578_020:0621c03": "[0621c03] 妙喜云。用盡自己心。笑破他人口。",
    "X83n1578_020:0621c04": "[0621c04] 舉座主就華嚴講。請翠巖齋。巖云。山僧有個問。座主",
    "X83n1578_020:0621c05": "若道得。即齋。巖便拈起胡餅云。還具法身麼。主云。具",
    "X83n1578_020:0621c06": "法身。巖云。與麼則喫法身也。主無語。本講座主代云。",
    "X83n1578_020:0621c07": "有什麼過。巖不肯。東使云。喏喏。師代云。特謝和尚降",
    "X83n1578_020:0621c08": "重空筵 師云。光不透脫。有兩般病。一切處不明。面",
    "X83n1578_020:0621c09": "前有物。是一。又透得一切法空。隱隱地似有個物相",
    "X83n1578_020:0621c10": "似。亦是光不透脫。又法身亦有兩般病。得到法身。為",
    "X83n1578_020:0621c11": "法執不忘。己見猶存。坐在法身邊。是一。直饒透得法",
    "X83n1578_020:0621c12": "身去。放過即不可。子細點檢將來。有甚麼氣息。亦是",
    "X83n1578_020:0621c13": "病。",
    "X83n1578_020:0621c14": "[0621c14] 妙喜曰。不用作禪會。不用作道會。不用作向上商",
    "X83n1578_020:0621c15": "量。此是雲門老漢。據實而論。我恁麼道。有沒量罪",
    "X83n1578_020:0621c16": "過。汝若點檢得出。許你具擇法眼。若黠檢不出。且",
    "X83n1578_020:0621c17": "向雲門葛藤裏參。妙喜又曰。而令學實法者。以透",
    "X83n1578_020:0621c18": "過法身為極致。而雲門反以為病。不知透過法身",
    "X83n1578_020:0621c19": "了。合作麼生。到這裏。如人飲水冷煖自知。不著問",
    "X83n1578_020:0621c20": "別人。問別人則禍事也。",
    "X83n1578_020:0621c21": "[0621c21] 垂語云。人人盡有光明在。看時不見暗&#x662C;&#x662C;。作麼生",
    "X83n1578_020:0621c22": "是諸人光明。自代云。&#x53A8;庫三門。又云。好事不如無。",
    "X83n1578_020:0621c23": "[0621c23] 圜悟勤云。如今人。纔聞舉著光明。便去瞠眼云。那",
    "X83n1578_020:0621c24": "裏是&#x53A8;庫。那裏是三門。且得沒交涉。所以道。識取",
    "X83n1578_020:0622a01": "&#x920E;頭意。莫認定盤星。此事不在眼上。亦不在境上。",
    "X83n1578_020:0622a02": "須是絕知見。忘得失。淨&#x8EB6;&#x8EB6;。赤灑灑。各各當人分",
    "X83n1578_020:0622a03": "上究取始得。雲門云。日裏來往。日裏辨人。忽然半",
    "X83n1578_020:0622a04": "夜無日月燈光。曾到處則固是。未曾到處。取一件",
    "X83n1578_020:0622a05": "物。還取得麼。參同契云。當明中有暗。勿以暗相&#x89A9;。",
    "X83n1578_020:0622a06": "當暗中有明。勿以明相遇。若坐斷明暗。且道是個",
    "X83n1578_020:0622a07": "甚麼。所以道。心華發明。照十方剎。盤山云。光非照",
    "X83n1578_020:0622a08": "境。境亦非存。光境俱亡。復是何物。又云。即此見聞",
    "X83n1578_020:0622a09": "非見聞。無餘聲色可呈君。個中若了全無事。體用",
    "X83n1578_020:0622a10": "何妨分不分。但會取末後一句了。&#x5374;去前頭游戲。",
    "X83n1578_020:0622a11": "畢竟不在裏頭作活計。古人道。以無住本。立一切",
    "X83n1578_020:0622a12": "法。不得去這裏弄光影。弄精魂。又不得作無事會。",
    "X83n1578_020:0622a13": "古人道。寧可起有見如須彌山。不可起無見如芥",
    "X83n1578_020:0622a14": "子許。二乘人多偏墜此見 雪竇頌。自照列孤明。",
    "X83n1578_020:0622a15": "為君通一線。花謝樹無影。看時誰不見。見不見。倒",
    "X83n1578_020:0622a16": "騎牛兮入佛殿。",
    "X83n1578_020:0622a17": "[0622a17] 拈拄杖曰。凡夫實謂之有。二乘析謂之無。圓覺謂之",
    "X83n1578_020:0622a18": "幻有。菩薩當體即空。衲僧家。見拄杖便喚作拄杖。行",
    "X83n1578_020:0622a19": "但行。坐但坐。不得動著 問樹凋葉落時如何。師云。",
    "X83n1578_020:0622a20": "體露金風。",
    "X83n1578_020:0622a21": "[0622a21] 圜悟云。且道。雲門為是答他話。為是與他酬唱。若",
    "X83n1578_020:0622a22": "道答他話。錯認定盤星。若道與他唱和。且得沒交",
    "X83n1578_020:0622a23": "涉。既不恁麼。畢竟作麼生。你若見得透。衲僧鼻孔。",
    "X83n1578_020:0622a24": "不消一&#x63D1;。其或未然。依舊打入鬼窟裏去。又云。你",
    "X83n1578_020:0622b01": "若去他三句中求。則腦後拔箭。他一句中。須具三",
    "X83n1578_020:0622b02": "句。",
    "X83n1578_020:0622b03": "[0622b03] 有講僧參。經時乃曰。未到雲門時。恰似初生月。及乎",
    "X83n1578_020:0622b04": "到後。曲彎彎地。師得知乃問。是你道否。曰是。師曰。甚",
    "X83n1578_020:0622b05": "好。吾問汝。作麼生是初生月。僧乃斫額作望月勢。師",
    "X83n1578_020:0622b06": "曰。你如此。已後失&#x5374;目在。僧經旬日復來。師又問。你",
    "X83n1578_020:0622b07": "還會也未。曰未會。師曰。你問我。僧便問。如何是初生",
    "X83n1578_020:0622b08": "月。師曰。曲彎彎地。僧罔措。後果然失目。",
    "X83n1578_020:0622b09": "[0622b09] 白雲端云。這僧失&#x5374;目。雲門和鼻孔不見。雖然如",
    "X83n1578_020:0622b10": "是。家住州西 黃龍新云。語驚時聽。得無動機。若",
    "X83n1578_020:0622b11": "謂這僧。失雙目入地獄如箭射 東禪觀云。這僧",
    "X83n1578_020:0622b12": "雖失雙目。光射九天。雲門兩眼雖存。前明後暗。",
    "X83n1578_020:0622b13": "[0622b13] 問一生積惡不知善。一生積善不知惡。此意如何。師",
    "X83n1578_020:0622b14": "曰燭 僧問靈樹。如何是祖師西來意。樹默然。遷化",
    "X83n1578_020:0622b15": "後。門人立行狀&#x7891;。欲入此語。問師曰。先師默然處。如",
    "X83n1578_020:0622b16": "何上&#x7891;。師對曰。師 問。殺父殺母。向佛前懺悔。殺佛",
    "X83n1578_020:0622b17": "殺祖。向甚麼處懺悔。師曰露 問。承古有言。了即業",
    "X83n1578_020:0622b18": "障本來空。未了應須償宿債。未審二祖是了不了。師",
    "X83n1578_020:0622b19": "曰確 問新到。甚處人。曰新羅。師曰。將甚麼過海。曰",
    "X83n1578_020:0622b20": "草賊大敗。師引手曰。為甚麼在我這裏。曰恰是。師曰。",
    "X83n1578_020:0622b21": "一任[跳-兆+孛]跳。僧無對 問。十二時中。如何得不空過。師",
    "X83n1578_020:0622b22": "曰。向甚麼處著此一問。曰學人不會。請師舉。師曰。將",
    "X83n1578_020:0622b23": "筆硯來。僧乃取筆硯來。師作一頌曰。舉不顧。即差互。",
    "X83n1578_020:0622b24": "擬思量。何劫悟 問。一口吞盡時如何。曰我在你肚",
    "X83n1578_020:0622c01": "裏。曰和尚為甚麼在學人肚裏。師曰。還我話頭來",
    "X83n1578_020:0622c02": " 師問嶺中順維那。古人&#x7AEA;起拂子。放下拂子。意旨如",
    "X83n1578_020:0622c03": "何。順曰。拂前見拂後見。師曰。如是如是。師後舉問僧。",
    "X83n1578_020:0622c04": "你道當初諾伊不諾伊。僧無對。師曰。可知禮也 問",
    "X83n1578_020:0622c05": "直歲。甚處去來。曰刈茆來。師曰。刈得幾個祖師。曰三",
    "X83n1578_020:0622c06": "百個。師曰。朝打三千。暮打八百。東家杓柄長。西家杓",
    "X83n1578_020:0622c07": "柄短。又作麼生。歲無語。師便打 問僧。甚處來。曰西",
    "X83n1578_020:0622c08": "禪。師曰。西禪有何言句。僧展兩手。師與一掌。曰某甲",
    "X83n1578_020:0622c09": "話在。師&#x5374;展兩手。僧無語。師又打 問僧。甚麼處來",
    "X83n1578_020:0622c10": "曰禮塔來。師曰謔我。曰某甲實禮塔來。師曰。五戒也",
    "X83n1578_020:0622c11": "不持 問僧。看什麼經。僧云。瑜伽論。師云。義墮也。僧",
    "X83n1578_020:0622c12": "云。甚麼處義墮。師云。自領出去 問僧。看甚麼經。其",
    "X83n1578_020:0622c13": "僧&#x5374;指旁僧云。和尚問。何不祇對。師云。露柱為甚麼",
    "X83n1578_020:0622c14": "倒退三千里。僧云。豈干他事。師曰。學語之流。代云。洎",
    "X83n1578_020:0622c15": "合不識勢 問。佛法如水中月。是否。師曰。清波無透",
    "X83n1578_020:0622c16": "路。曰和尚從何得。師曰。再問復何來。曰正與麼時如",
    "X83n1578_020:0622c17": "何。師曰。重疊關山路 問。上無攀仰。下絕己躬時如",
    "X83n1578_020:0622c18": "何。師曰。藏身一句作麼生道。僧便禮拜。師曰。放過一",
    "X83n1578_020:0622c19": "著。置將一問來。僧無語。師云。這死蝦&#x87C7; 師問明教。",
    "X83n1578_020:0622c20": "今日喫得幾個胡餅。曰五個。師曰。露柱喫得幾個。曰",
    "X83n1578_020:0622c21": "請和尚茶堂裏喫茶 師齋次。拈起匙&#x7B6F;云。我不供",
    "X83n1578_020:0622c22": "養南僧。祇供養北僧。時有僧問。為甚麼不供養南僧。",
    "X83n1578_020:0622c23": "師云。我要鈍置伊。云為甚麼祇供養北僧。師云。一箭",
    "X83n1578_020:0622c24": "兩垛。有僧問。祇如前意如何。師云。好即同榮 師見",
    "X83n1578_020:0623a01": "新到云。雪峰和尚道。開&#x5374;路達磨來也。我問你作麼",
    "X83n1578_020:0623a02": "生。僧云。築著和尚鼻孔。師云。地神惡發。把須彌山一",
    "X83n1578_020:0623a03": "摑。[跳-兆+孛]跳上梵天。拶破帝釋鼻孔。你為甚麼向鼻孔裏",
    "X83n1578_020:0623a04": "藏身。僧云。和尚莫瞞人好。師云。築著老僧鼻孔又作",
    "X83n1578_020:0623a05": "麼生。僧無對。師云。將知你祇是學語之流。代云邏邏",
    "X83n1578_020:0623a06": "哩。",
    "X83n1578_020:0623a07": "[0623a07] 妙喜曰。擔一擔懵懂。換得一擔骨董。無星秤子秤",
    "X83n1578_020:0623a08": "來。付與無知漆桶。且道無知漆桶。將作何用。你若",
    "X83n1578_020:0623a09": "道得活脫句。許你親見雲門。",
    "X83n1578_020:0623a10": "[0623a10] 師見飯頭云。汝是飯頭麼。云是。師云。顆裏有幾米。米",
    "X83n1578_020:0623a11": "裏有幾顆。頭無對。代云。某甲瞻星望月 問。聖僧為",
    "X83n1578_020:0623a12": "甚麼被大蟲&#x9F69;。師云。與天下人作榜樣 王太傅問",
    "X83n1578_020:0623a13": "北院。古人道。普現色身。&#x5FA7;行三昧。佛法為甚麼不到",
    "X83n1578_020:0623a14": "北俱盧洲。院云。祇為&#x5FA7;行。所以不到。師云。如法置一",
    "X83n1578_020:0623a15": "問來 韋監軍。見帳子畫牛牴樹。問僧。牛牴樹。樹牴",
    "X83n1578_020:0623a16": "牛。僧無對。師代云。歸依佛法僧 師坐次。有僧非時",
    "X83n1578_020:0623a17": "上來。師云。作甚麼。僧云請益。師云。你有什麼疑。僧云。",
    "X83n1578_020:0623a18": "某甲曾問和尚。一宿覺搬柴。柴搬一宿覺。師乃敲椅",
    "X83n1578_020:0623a19": "子三下云。你作麼生會。僧云。一切臨時。師乃揎拳云。",
    "X83n1578_020:0623a20": "我與你相撲一交。得麼。僧無對。次日僧再上。值師&#x6F44;",
    "X83n1578_020:0623a21": "盥次。師乃將水碗。過與僧云。送去&#x53A8;下著。其僧送去",
    "X83n1578_020:0623a22": "了&#x5374;來。師見來。乃從後門出去。其僧云。比來請益。祇",
    "X83n1578_020:0623a23": "得一口碗 問僧。甚處來。曰搬柴來。師曰。搬得多少",
    "X83n1578_020:0623a24": "轉一宿覺。曰二十轉。師曰。你為甚麼打落當門齒。僧",
    "X83n1578_020:0623b01": "無對。師便打曰。學語之流。自代曰。也知和尚佛法身",
    "X83n1578_020:0623b02": "心。又代前語曰。搬柴早是辛苦 因供養羅漢。問僧。",
    "X83n1578_020:0623b03": "今夜供養羅漢。你道羅漢還來也無。僧無對。師曰。你",
    "X83n1578_020:0623b04": "問我。僧便問。師曰。換水添香。僧曰。與麼即來也。師云。",
    "X83n1578_020:0623b05": "有什麼饅頭[飢-几+追]子。速下來 問僧。甚處來。云涅槃堂。",
    "X83n1578_020:0623b06": "師云。亡僧還喫飯麼。僧云不喫。師云。活人還喫飯麼。",
    "X83n1578_020:0623b07": "無對 師入京朝覲。歸至大橋。山門煎茶迎師。師喫",
    "X83n1578_020:0623b08": "茶果次。僧侍立。師語二參隨僧云。是你京中無可喫。",
    "X83n1578_020:0623b09": "乃拈一楪果子與一僧。其僧接得便去。又語一僧云。",
    "X83n1578_020:0623b10": "我不與你。僧無對。師云。那裏也有也。其僧又無對。別",
    "X83n1578_020:0623b11": "有僧出云。某甲今日也隨和尚來。請一分得麼。師云。",
    "X83n1578_020:0623b12": "嗄。僧云。某甲罪過。觸忤和尚。師云。我也不能唾得你。",
    "X83n1578_020:0623b13": "僧無對。師代前語云。也知果子少。兩人共一楪。代後",
    "X83n1578_020:0623b14": "語云。某甲更是 一日行次。一僧隨後行。師&#x7AEA;起拳",
    "X83n1578_020:0623b15": "云。如許大栗子。喫得幾個。僧云。和尚莫錯。師云。是你",
    "X83n1578_020:0623b16": "錯。僧云。莫壓良為賤。師云。靜處薩婆訶 問。如何是",
    "X83n1578_020:0623b17": "清淨法身。師曰。花藥欄。曰便恁麼去時如何。師曰。金",
    "X83n1578_020:0623b18": "毛師子。",
    "X83n1578_020:0623b19": "[0623b19] 雪竇頌云。花藥欄。莫顢頇。星在秤兮不在盤。善恁",
    "X83n1578_020:0623b20": "麼。太無端。金毛師子大家看。",
    "X83n1578_020:0623b21": "[0623b21] 問。如何是一代時教。師曰。對一說。",
    "X83n1578_020:0623b22": "[0623b22] 雪竇頌云。對一說。太孤絕。無孔鐵椎重下楔。閻浮",
    "X83n1578_020:0623b23": "樹下笑呵呵。昨夜驪龍拗角折。別別。韶陽老人得",
    "X83n1578_020:0623b24": "一橛。",
    "X83n1578_020:0623c01": "[0623c01] 問。不是目前機。亦非目前事時如何。師曰。倒一說。",
    "X83n1578_020:0623c02": "[0623c02] 雪竇頌云。倒一說。分一節。同死同生為君決。八萬",
    "X83n1578_020:0623c03": "四千非鳳毛。三十三人入虎穴。別別。擾擾匆匆水",
    "X83n1578_020:0623c04": "裏月。",
    "X83n1578_020:0623c05": "[0623c05] 問。如何是塵塵三昧。師曰。&#x9262;裏飯。桶裏水。",
    "X83n1578_020:0623c06": "[0623c06] 雪竇頌云。&#x9262;裏飯。桶裏水。多口阿師難下嘴。北斗",
    "X83n1578_020:0623c07": "南星位不殊。白浪滔天平地起。擬不擬。止不止。個",
    "X83n1578_020:0623c08": "個無&#x88E9;長者子。",
    "X83n1578_020:0623c09": "[0623c09] 問。如何是雲門一句。師曰。臘月二十五 問。如何是",
    "X83n1578_020:0623c10": "法身。師曰。六不收。",
    "X83n1578_020:0623c11": "[0623c11] 圜悟別云。一不立 雪竇頌。一二三四五六。碧眼",
    "X83n1578_020:0623c12": "胡僧數不足。少林漫說付神光。卷衣又說歸西竺。",
    "X83n1578_020:0623c13": "西竺茫茫無處尋。夜來&#x5374;對乳峰宿。",
    "X83n1578_020:0623c14": "[0623c14] 問。如何是超佛越祖之談。師曰。胡餅 問。如何是佛。",
    "X83n1578_020:0623c15": "師曰。乾矢橛 問。如何是諸佛出身處。師曰。東山水",
    "X83n1578_020:0623c16": "上行 問。不起一念。還有過也無。師曰。須彌山 問。",
    "X83n1578_020:0623c17": "如何是透法身句。師曰。北斗裏藏身。",
    "X83n1578_020:0623c18": "[0623c18] 白雲端頌。五陵公子遊花慣。未第貧儒自古多。令",
    "X83n1578_020:0623c19": "地看他人富貴。等閑不奈&#x5E5E;頭何 廬山玉&#x78F5;林",
    "X83n1578_020:0623c20": "禪師頌。北斗藏身為舉揚。法身從此露堂堂。雲門",
    "X83n1578_020:0623c21": "賺殺他家子。直至如今漫度量。後五祖戒。見林。問",
    "X83n1578_020:0623c22": "作偈之意。林舉目視之。戒曰。若果如此。雲門不值",
    "X83n1578_020:0623c23": "一錢。公亦當無兩目。遂去。林竟如所言。而戒暮年",
    "X83n1578_020:0623c24": "亦失一目。洪覺範曰。今妄意測度先德之旨。疑&#x609E;",
    "X83n1578_020:0624a01": "後生者。亦可少戒 中峰廣拈玉&#x78F5;因緣云。北斗",
    "X83n1578_020:0624a02": "藏身話。豈但玉&#x78F5;頌不出。便是五祖戒。也只得向",
    "X83n1578_020:0624a03": "背後叉手。暮年各損一目。也是好采。覺範謂誣謗",
    "X83n1578_020:0624a04": "先宗感果如是。休將閑學解。埋沒祖師心。幻寄曰。",
    "X83n1578_020:0624a05": "一盞長明燈。中峰吹殺了。",
    "X83n1578_020:0624a06": "[0624a06] 上堂。拈起拂子云。這裏得個入處去捏怪也。日本國",
    "X83n1578_020:0624a07": "裏說禪。三十三天有個人出家喚云。吽吽。特舍兒擔",
    "X83n1578_020:0624a08": "枷過狀。",
    "X83n1578_020:0624a09": "[0624a09] 妙喜曰。這老漢。克由叵耐&#x5190;姓。佃官田。更不納苗",
    "X83n1578_020:0624a10": "稅。",
    "X83n1578_020:0624a11": "[0624a11] 師云。十五日已前不問汝。十五日已後。道將一句來。",
    "X83n1578_020:0624a12": "自代云。日日是好日。",
    "X83n1578_020:0624a13": "[0624a13] 雪竇頌。去&#x5374;一。拈得七。上下四維無等匹。徐行踏",
    "X83n1578_020:0624a14": "斷流水聲。縱觀寫出飛禽跡。草茸茸。&#x70DF;羃羃。空生",
    "X83n1578_020:0624a15": "巖畔花狼藉。彈指堪悲舜若多。莫動著。動著三十",
    "X83n1578_020:0624a16": "棒。",
    "X83n1578_020:0624a17": "[0624a17] 師云。古佛與露柱相交。是第幾機。僧問。意旨如何。師",
    "X83n1578_020:0624a18": "云。一條&#x7E27;。三十文買。復代前語云。南山起雲。北山下",
    "X83n1578_020:0624a19": "雨。僧又問。一條&#x7E27;三十文買如何。師云打與。",
    "X83n1578_020:0624a20": "[0624a20] 雪竇頌。南山雲。北山雨。四七二三面相&#x89A9;。新羅國",
    "X83n1578_020:0624a21": "裏曾上堂。大唐國裏未打鼓。苦中樂。樂中苦。誰道",
    "X83n1578_020:0624a22": "黃金如糞土。",
    "X83n1578_020:0624a23": "[0624a23] 師以乾祐元年七月十五。赴廣主召至府。留止供養。",
    "X83n1578_020:0624a24": "九月甲子乃還山。謂眾曰。我離山得六十七日。且問",
    "X83n1578_020:0624b01": "汝六十七日事作麼生。眾莫能對。師曰。何不道和尚",
    "X83n1578_020:0624b02": "京中喫麵多 僧來參。師乃拈起袈裟曰。汝若道得。",
    "X83n1578_020:0624b03": "落我袈裟圈[袖-由+貴]裏。汝若道不得。又在鬼窟裏坐。作麼",
    "X83n1578_020:0624b04": "生。自代曰。某甲無氣力。",
    "X83n1578_020:0624b05": "[0624b05] 妙喜曰。西天斬頭截臂。我這裏自領出去。",
    "X83n1578_020:0624b06": "[0624b06] 示眾。古德道。藥病相治。盡大地是藥。那個是你自己。",
    "X83n1578_020:0624b07": "乃曰。遇賤即貴。僧曰。乞師指示。師拍手一下拈拄杖",
    "X83n1578_020:0624b08": "曰。接取拄杖。僧接得拗作兩橛。師曰。直饒恁麼。也好",
    "X83n1578_020:0624b09": "與三十棒。",
    "X83n1578_020:0624b10": "[0624b10] 雪竇。頌盡大地是藥那個是你自己云。盡大地是",
    "X83n1578_020:0624b11": "藥。古今何太錯。閉門不造車。通塗自寥廓。錯錯。鼻",
    "X83n1578_020:0624b12": "孔撩天亦穿&#x5374;。",
    "X83n1578_020:0624b13": "[0624b13] 上堂。眾集。師以拄杖指面前曰。乾坤大地微塵諸佛。",
    "X83n1578_020:0624b14": "總在裏許。爭佛法覓勝負。還有人諫得麼。若無人諫",
    "X83n1578_020:0624b15": "得。待老漢與你諫看。僧曰。請和尚諫。師曰。這野狐精",
    "X83n1578_020:0624b16": " 上堂。眼睫橫&#x4E98;十方。眉毛上透乾坤。下透黃泉須",
    "X83n1578_020:0624b17": "彌。塞&#x5374;汝咽喉。還有人會得麼。若有人會得。拽取占",
    "X83n1578_020:0624b18": "波。共新羅&#x9B2C;額。",
    "X83n1578_020:0624b19": "[0624b19] 妙喜曰。是大神&#x546A;。是大明&#x546A;。是無上&#x546A;。是無等等",
    "X83n1578_020:0624b20": "&#x546A;。能除一切苦。真實不&#x8657;妄。諸人要識雲門麼。不",
    "X83n1578_020:0624b21": "見道。三臺須是大家催。",
    "X83n1578_020:0624b22": "[0624b22] 上堂。乾坤之內。宇宙之間。中有一寶。秘在形山。拈燈",
    "X83n1578_020:0624b23": "籠向佛殿裏。將三門來燈籠上。作麼生。自代云。逐物",
    "X83n1578_020:0624b24": "意移。又曰。雲起雷興。",
    "X83n1578_020:0624c01": "[0624c01] 雪竇頌云。看看。古岸何人把釣竿。雲冉冉。水漫漫。",
    "X83n1578_020:0624c02": "明月蘆花君自看。",
    "X83n1578_020:0624c03": "[0624c03] 上堂。聞聲悟道。見色明心。遂舉手曰。觀世音菩薩。將",
    "X83n1578_020:0624c04": "錢買胡餅。放下手曰。元來祇是饅頭 上堂。函&#x76D6;乾",
    "X83n1578_020:0624c05": "坤。目機銖兩。不涉世緣。作麼生承當。眾無對。自代云。",
    "X83n1578_020:0624c06": "一鏃破三關。",
    "X83n1578_020:0624c07": "[0624c07] 智證傳。雲門宗有三句。謂天中函&#x76D6;。目機銖兩。不",
    "X83n1578_020:0624c08": "涉世緣。又云。以此三句為示者。解釋秦時[車*度]轢鑽",
    "X83n1578_020:0624c09": "之詞也。法華經曰。得一切語言三昧。而大智論曰。",
    "X83n1578_020:0624c10": "善入音聲陀羅尼。以此也。幻寄曰。癡兒面前。不得",
    "X83n1578_020:0624c11": "說夢。",
    "X83n1578_020:0624c12": "[0624c12] 上堂。諸和尚子莫妄想。天是天。地是地。山是山。水是",
    "X83n1578_020:0624c13": "水。僧是僧。俗是俗。良久曰。與我拈案山來。僧便問。學",
    "X83n1578_020:0624c14": "人見山是山水是水時如何。師曰。三門為甚麼騎佛",
    "X83n1578_020:0624c15": "殿。從這裏過。曰恁麼則不妄想去也。師曰。還我話頭",
    "X83n1578_020:0624c16": "來 上堂。平地上死人無數。過得荊棘林者是好手。",
    "X83n1578_020:0624c17": "時有僧出曰。與麼則堂中第一座有長處也。師曰。蘇",
    "X83n1578_020:0624c18": "嚕蘇嚕 上堂。直得乾坤大地無纖毫過患。猶是轉",
    "X83n1578_020:0624c19": "句。不見一色。始是半提。直得如此。更須知有全提時",
    "X83n1578_020:0624c20": "節 示眾。日裏來往。日裏辨人。忽然中夜教取個物",
    "X83n1578_020:0624c21": "來。未曾到處。作麼生取。代云。瞞&#x5374;多少人 示眾。迷",
    "X83n1578_020:0624c22": "己底人。觸途俱滯。悟本底人。為甚麼有四大見。代云。",
    "X83n1578_020:0624c23": "益州附子建州薑 示眾。從上祖師三世諸佛說法。",
    "X83n1578_020:0624c24": "山河大地草木。為甚麼不省去。代云。新到行人事",
    "X83n1578_020:0625a01": " 示眾。既知來處。且道甚麼劫中無祖師。代云。某甲今",
    "X83n1578_020:0625a02": "日不著便。",
    "X83n1578_020:0625a03": "[0625a03] 徑山杲云。雲門也是作賊人心&#x8657;。徑山即不然。既",
    "X83n1578_020:0625a04": "知來處。且道甚麼劫中無祖師。不圖打草。且要驚",
    "X83n1578_020:0625a05": "蛇。",
    "X83n1578_020:0625a06": "[0625a06] 示眾。布漫天網打龍。布絲網撈蝦摝蜆。你道。螺蚌落",
    "X83n1578_020:0625a07": "在甚麼處。代云。具眼 示眾。折半裂三。針筒鼻孔在",
    "X83n1578_020:0625a08": "甚麼處。為我一一拈出來看。代云。上中下。",
    "X83n1578_020:0625a09": "[0625a09] 妙喜云。倚門傍戶弄精魂。",
    "X83n1578_020:0625a10": "[0625a10] 示眾。拄杖子化為龍。吞&#x5374;乾坤了也。山河大地甚處",
    "X83n1578_020:0625a11": "得來 示眾。十方國土中。惟有一乘法。且道。自己在",
    "X83n1578_020:0625a12": "一乘法裏。一乘法外。代云入。",
    "X83n1578_020:0625a13": "[0625a13] 妙喜曰。特地一場愁。",
    "X83n1578_020:0625a14": "[0625a14] 示眾。要識祖師麼。以拄杖指曰。祖師在你頭上[跳-兆+孛]跳。",
    "X83n1578_020:0625a15": "要識祖師眼睛麼。在你&#x811A;下。又曰。這個是祭鬼神茶",
    "X83n1578_020:0625a16": "飯。然雖如此。鬼神也無厭足。",
    "X83n1578_020:0625a17": "[0625a17] 妙喜曰。不見道留惑潤生。時有僧在旁咳嗽一聲。",
    "X83n1578_020:0625a18": "妙喜曰。老漢恁麼道。有甚麼過。僧擬議。便打。",
    "X83n1578_020:0625a19": "[0625a19] 僧舉灌溪上堂。十方無壁落。四面亦無門。淨&#x8EB6;&#x8EB6;。赤",
    "X83n1578_020:0625a20": "灑灑。沒可把。師曰。舉即易。出也大難。曰上座不肯和",
    "X83n1578_020:0625a21": "尚與麼道那。師曰。你適來與麼舉那。曰是。師曰。你驢",
    "X83n1578_020:0625a22": "年夢見灌溪。曰某甲話在。師曰。我問你。十方無壁落。",
    "X83n1578_020:0625a23": "四面亦無門。你道。大梵天王與帝釋天。商量甚麼事。",
    "X83n1578_020:0625a24": "曰豈干他事。師喝曰。逐隊喫飯漢 師云。古來老宿。",
    "X83n1578_020:0625b01": "皆為慈悲之故。有落草之談。隨語識人。若是出草之",
    "X83n1578_020:0625b02": "談。即無與麼。若與麼。便有重話會語。不見仰山和尚",
    "X83n1578_020:0625b03": "問僧。近離甚處。僧云廬山。仰山云曾遊五老峰麼。曰",
    "X83n1578_020:0625b04": "不曾。仰云闍黎不曾遊山。此即為慈悲之故。有落草",
    "X83n1578_020:0625b05": "之談。",
    "X83n1578_020:0625b06": "[0625b06] 溈山秀云。今人盡道。慈悲之故有落草之談。只知",
    "X83n1578_020:0625b07": "捉月。不覺水深。忽若雲門當時謹慎唇吻。未審後",
    "X83n1578_020:0625b08": "人若為話會。然水母無目。求食須假於蝦 雪竇",
    "X83n1578_020:0625b09": "頌。出草入草。誰解尋討。白雲重重。紅日杲杲。左顧",
    "X83n1578_020:0625b10": "無瑕。右盻已老。君不見。寒山子行太早。十年歸不",
    "X83n1578_020:0625b11": "得。忘&#x5374;來時道。",
    "X83n1578_020:0625b12": "[0625b12] 師云。不敢望你有逆水之波。且有順水之意也難得。",
    "X83n1578_020:0625b13": "乃舉良遂初參麻谷。谷見來便去鉏草。良遂到鉏草",
    "X83n1578_020:0625b14": "處。谷都不顧。便歸方丈閉&#x5374;門。良遂連三日去敲門。",
    "X83n1578_020:0625b15": "至第三日纔敲門。谷問阿誰。遂云和尚莫瞞良遂。若",
    "X83n1578_020:0625b16": "不來禮拜和尚。洎被經論賺過一生。師云。便有逆水",
    "X83n1578_020:0625b17": "之波。如今得入。是順水之意。亦喚作雙放時節 示",
    "X83n1578_020:0625b18": "眾。莫道今日謾諸人好。抑不得已。向諸人前。作一場",
    "X83n1578_020:0625b19": "狼藉。忽被明眼人見。成一場笑具。如今避不得也。且",
    "X83n1578_020:0625b20": "問你諸人。從上來有甚事。欠少甚麼。向你道無事。已",
    "X83n1578_020:0625b21": "是相埋沒也。雖然如是。也須到這田地始得。亦莫趁",
    "X83n1578_020:0625b22": "口快亂問。自己心裏黑漫漫地。明朝後日。大有事在。",
    "X83n1578_020:0625b23": "你若根思遲回。且向古人建化門庭。東&#x89B7;西&#x89B7;看。是",
    "X83n1578_020:0625b24": "個甚麼道理。你欲得會麼。都緣是你自己。無量劫來",
    "X83n1578_020:0625c01": "妄想濃厚。一期聞人說著。便生疑心。問佛問法。問向",
    "X83n1578_020:0625c02": "上向下。求覓解會。轉沒交涉。擬心即差。況復有言有",
    "X83n1578_020:0625c03": "句。莫是不擬心是麼。莫錯會好。更有甚麼事。珍重",
    "X83n1578_020:0625c04": " 又曰。江西即說君臣父子。湖南即說他不與麼。我此",
    "X83n1578_020:0625c05": "間即不如此。良久曰。汝還見壁麼 又曰。從上來且",
    "X83n1578_020:0625c06": "是個甚麼事。如今抑不得已。且向諸人道。盡大地有",
    "X83n1578_020:0625c07": "什麼物。與汝為緣為對。若有針鋒許。與汝為隔為礙。",
    "X83n1578_020:0625c08": "與我拈將來。喚什麼作佛。喚什麼作祖。喚什麼作山",
    "X83n1578_020:0625c09": "河大地日月星辰。將什麼為四大五蘊。我與麼道。喚",
    "X83n1578_020:0625c10": "作三家村裏老婆說話。忽然遇著本色行&#x811A;漢。聞與",
    "X83n1578_020:0625c11": "麼道。把&#x811A;拽向階下。有甚麼罪過。雖然如是。據個什",
    "X83n1578_020:0625c12": "麼道理。便與麼。莫&#x8D82;口快向這裏亂道。須是個漢始",
    "X83n1578_020:0625c13": "得。忽然被老漢&#x811A;跟下尋著。沒去處。打&#x811A;折。有什麼",
    "X83n1578_020:0625c14": "罪過。即與麼。如今還有問宗乘中話者麼。待老漢答",
    "X83n1578_020:0625c15": "一轉了。東行西行 又曰。盡乾坤一時將來。著汝眼",
    "X83n1578_020:0625c16": "睫上。汝諸人聞恁麼道。不敢望汝出來性燥。把老僧",
    "X83n1578_020:0625c17": "打一摑。且緩緩子細看。是有是無。是個甚處道理。直",
    "X83n1578_020:0625c18": "饒汝向這裏明得。若遇衲僧門下。奸槌&#x811A;折 又曰。",
    "X83n1578_020:0625c19": "三乘十二分教。橫說&#x7AEA;說。天下老和尚。縱橫十字說。",
    "X83n1578_020:0625c20": "與我拈針鋒許說底道理來看。與麼道。早是作死馬",
    "X83n1578_020:0625c21": "醫。雖然如此。且有幾個到此境界。不敢望汝言中有",
    "X83n1578_020:0625c22": "響。句裏藏鋒。瞬目千差。風恬浪靜 又曰。我事不獲",
    "X83n1578_020:0625c23": "已。向你諸人道。直下無事。早是相埋沒了也。更欲踏",
    "X83n1578_020:0625c24": "步向前。尋言逐句。求覓解會。千差萬別。廣設問難。贏",
    "X83n1578_020:0626a01": "得一場口滑。去道轉遠。有什麼休歇時。此事若在言",
    "X83n1578_020:0626a02": "語上。三乘十二分教。豈是無言語。因甚麼更道教外",
    "X83n1578_020:0626a03": "別傳。若從學解機智得。祇如十地聖人。說法如雲如",
    "X83n1578_020:0626a04": "雨。猶被訶責見性如隔羅縠。以此故知。一切有心。天",
    "X83n1578_020:0626a05": "地懸殊。雖然如此。若是得底人。道火何曾燒口。終日",
    "X83n1578_020:0626a06": "說事。未&#x751E;挂著唇齒。未&#x751E;道著一字。終日著衣喫飯。",
    "X83n1578_020:0626a07": "未&#x751E;觸著一粒米。挂一縷絲。雖然如此。猶是門庭之",
    "X83n1578_020:0626a08": "說。也須是實得恁麼始得。若約衲僧門下。句裏呈機。",
    "X83n1578_020:0626a09": "徒勞佇思。直饒一句下承當得。猶是瞌睡漢。時有僧",
    "X83n1578_020:0626a10": "問。如何是一句。師曰舉。",
    "X83n1578_020:0626a11": "[0626a11] 妙喜曰。瞌睡漢。",
    "X83n1578_020:0626a12": "[0626a12] 又曰。諸法不異者。不可續鳧截鶴。夷嶽盈壑。然後為",
    "X83n1578_020:0626a13": "無異者哉。但長者長法身。短者短法身。是法住法位。",
    "X83n1578_020:0626a14": "世間相常住。舉拄杖曰。拄杖子不是常住。忽起立以",
    "X83n1578_020:0626a15": "拄杖擊繩&#x7240;曰。適來許多葛藤。貶向什麼處去也。靈",
    "X83n1578_020:0626a16": "利底見。不靈利底。著我熱瞞 又曰。不可說時即有。",
    "X83n1578_020:0626a17": "不說時便無也。不可商量時便有。不商量時便無也。",
    "X83n1578_020:0626a18": "又云。且道不商量時。是個甚麼。又云。更是甚麼 師",
    "X83n1578_020:0626a19": "作綱宗偈曰。康氏圓形滯不明。魔深&#x8657;喪擊寒&#x6C37;。鳳",
    "X83n1578_020:0626a20": "羽展時超碧漢。晉鋒八博擬何憑。(其一)是機是對對機",
    "X83n1578_020:0626a21": "迷。闢機塵遠遠塵棲。夕日日中誰有挂。因底底事隔",
    "X83n1578_020:0626a22": "塵迷。(其二)喪時光。藤林荒。徒人意。滯肌&#x5C2B;。(其三)咄咄咄。力",
    "X83n1578_020:0626a23": "□希。禪子訝。中眉垂。(其四)上不見天。下不見地。塞&#x5374;咽",
    "X83n1578_020:0626a24": "喉。何處出氣。笑我者多。哂我者少(其五) 師每顧見僧。",
    "X83n1578_020:0626b01": "即曰鑒。僧欲酬之。則曰咦。率以為常。故門弟子錄曰",
    "X83n1578_020:0626b02": "顧鑒咦。德山密禪師。刪去顧字。但以鑒咦二字為頌。",
    "X83n1578_020:0626b03": "謂之抽顧頌。",
    "X83n1578_020:0626b04": "[0626b04] 洪覺範曰。今其兒孫失其旨。接人以怒目直視。名",
    "X83n1578_020:0626b05": "為提撕。名為不認聲色。名為舉處便薦。相傳以為",
    "X83n1578_020:0626b06": "道眼。北塔祚禪師獨笑之。作偈曰。雲門抽顧笑嬉",
    "X83n1578_020:0626b07": "嬉。擬議遭他顧鑒咦。任是張良多智巧。到頭於此",
    "X83n1578_020:0626b08": "亦難施。人天眼目載密師頌云。相見不揚眉。君東",
    "X83n1578_020:0626b09": "我亦西。紅霞穿碧落。白日繞須彌。",
    "X83n1578_020:0626b10": "[0626b10] 乾和七年四月十日。端坐示寂。迨乾德元年。雄武軍",
    "X83n1578_020:0626b11": "節度推官阮紹莊。夢師以拂子招曰。寄語秀華宮使",
    "X83n1578_020:0626b12": "特進李托。我在塔久。可開塔乎。托時奉使韶州。監修",
    "X83n1578_020:0626b13": "營諸寺院。因得紹莊之語奏聞。詔迎師肉身。內宮供",
    "X83n1578_020:0626b14": "養。啟塔顏貌如昔。鬚髮猶生。自南漢乾和七年。至宋",
    "X83n1578_020:0626b15": "乾德元年。&#x76D6;十七年矣。留京師月餘。仍送還山。",
    "X83n1578_020:0626b16": "[0626b16] 佛印元曰。雲門說法如雲雨。絕不喜人記錄其語。",
    "X83n1578_020:0626b17": "見必罵逐曰。汝口不用。反記吾語。異時裨販我去。",
    "X83n1578_020:0626b18": "今室中對機錄。皆香林明教。以紙為衣。隨即書之。",
    "X83n1578_020:0626b19": "後世學者。漁獵文字語言。正如吹網欲滿。非愚即",
    "X83n1578_020:0626b20": "狂耳。",
    "X83n1578_020:0626b22": "指月錄卷之二十",
    "X83n1578_020:0626b24": "音釋 卷第十八之二十",
    "X83n1578_020:0626c01": "[0626c01] 謐(覓筆切音密靜語也安也) 丱(古患切音慣束髮如兩角貌) 爬(蒲巴切把搔也) 淦(古暗切音",
    "X83n1578_020:0626c02": "紺) [跳-兆+典]跣(上音腆下先去聲徒足履地也) 媼(烏老切音襖女老之稱) 趯(他歷切音剔跳貌)",
    "X83n1578_020:0626c03": " 澀(色入切森入聲不滑也) 錮(亡慕切音故鑄銅鐵以塞隙也又禁錮重繫也) &#x93F4;(音路) 瑤(他刀",
    "X83n1578_020:0626c04": "切音滔) 嗢(烏骨切音屋咽也) 噦(一&#x51B3;切淵入聲逆氣嘔也) &#x8B34;(吾困切音近混順言謔弄曰&#x8B34;)",
    "X83n1578_020:0626c05": " 帔(兵臂切音轡裙屬) &#x5C2B;(烏光切音汪曲頸也又瘠病之人) 桅(吾為切音危) &#x69B8;(卓皆切音"
}