{
    "T03n0191_006:0948b06": "佛說眾許摩訶帝經卷第六",
    "T03n0191_006:0948b08": "西天譯經三藏朝散大夫試鴻臚少卿",
    "T03n0191_006:0948b09": "明教大師臣法賢奉 詔譯",
    "T03n0191_006:0948b10": "[0948b10] 爾時菩薩即往阿囉拏迦羅摩處而學道法，",
    "T03n0191_006:0948b11": "至已合掌，勤拳致問：「汝宗行法，其義云何？」",
    "T03n0191_006:0948b12": "阿囉拏迦羅摩曰：「我昔精進修習定慧，至有",
    "T03n0191_006:0948b13": "想天三摩地門皆悉通達，汝何不知？」菩薩即",
    "T03n0191_006:0948b14": "時思惟：「羅摩所得智慧，及有想天三摩地門，",
    "T03n0191_006:0948b15": "真實不虛。」復自念言：「我於此法云何未得？」經",
    "T03n0191_006:0948b16": "剎那頃，禪定智慧皆獲成就，而告言曰：「汝宗",
    "T03n0191_006:0948b17": "行法今我已得。」時阿囉拏迦羅摩觀彼菩薩",
    "T03n0191_006:0948b18": "所得之法如實無謬，尊重恭敬如自本師，即",
    "T03n0191_006:0948b19": "以最上香花珍果一心供養。菩薩復思：「今此行",
    "T03n0191_006:0948b20": "法而未究竟，非為正道。」即乃捨去，往烏捺囉",
    "T03n0191_006:0948b21": "迦囉摩子處學修法行。至已頂禮，合掌問曰：",
    "T03n0191_006:0948b22": "「汝所得法，是義云何？」時烏捺囉迦囉摩子言：「我",
    "T03n0191_006:0948b23": "昔精進修習智慧，至非非想處三摩地門，久",
    "T03n0191_006:0948b24": "已證得，汝何不知？」菩薩聞已，即觀彼人所修",
    "T03n0191_006:0948b25": "智慧及非非想處三摩地門而無虛謬，復自",
    "T03n0191_006:0948b26": "思惟：「我於此法云何未得？」作是念時俱獲成",
    "T03n0191_006:0948b27": "就，即乃告言：「汝之法行我今亦得。」時烏捺囉",
    "T03n0191_006:0948b28": "迦囉摩子心未信許，諦意觀察如實無謬，崇",
    "T03n0191_006:0948b29": "重供養過於本師。爾時菩薩又自思惟：「此之",
    "T03n0191_006:0948c01": "法行亦未究竟，非真覺路，速須捨彼別求明道。」",
    "T03n0191_006:0948c02": "[0948c02] 時淨飯王臨御正殿憶念太子，未知所止情",
    "T03n0191_006:0948c03": "懷憂惱。近臣奏云：「離王舍城往烏捺囉迦囉",
    "T03n0191_006:0948c04": "摩子處，單身介立，勤求道法。」王既聞已心轉",
    "T03n0191_006:0948c05": "悲傷，即遣親人三百往彼侍從；時天指城酥",
    "T03n0191_006:0948c06": "&#x9262;囉沒馱王，亦遣二百人往彼侍從。此五百",
    "T03n0191_006:0948c07": "人至已。禮足圍繞瞻仰。菩薩自念：「棄捨王宮",
    "T03n0191_006:0948c08": "居山寂靜，結志修習求甘露滅。今此人眾晝",
    "T03n0191_006:0948c09": "夜煩雜而妨聖道，唯留伯叔舅氏五人，餘遣",
    "T03n0191_006:0948c10": "迴國。」菩薩即時將此五人，往&#x8A90;耶仙人聚落，",
    "T03n0191_006:0948c11": "名烏嚕尾螺西曩野禰，側近經行觀眺習靜",
    "T03n0191_006:0948c12": "之處。尼連河次見一林野，地土平正樹木幽",
    "T03n0191_006:0948c13": "閑，如月清涼呼為聖地。告五人曰：「善男子！",
    "T03n0191_006:0948c14": "若人於此修諸梵行，未證寂滅不久證得，我",
    "T03n0191_006:0948c15": "今依止求無上道。」即於樹下結跏趺坐，學修",
    "T03n0191_006:0948c16": "禪觀，閉口齧齒，舌拄上&#x816D;，收攝心神如手握",
    "T03n0191_006:0948c17": "物，經良久間毛孔出汗，精進不退念定相應，",
    "T03n0191_006:0948c18": "專注一心，引發無漏，而不現行。復修別觀，跏",
    "T03n0191_006:0948c19": "趺而坐，合口閉目舌拄上&#x816D;，屏住氣息令不",
    "T03n0191_006:0948c20": "出入，良久之間氣逼頭頂疼痛至甚，如錐刺",
    "T03n0191_006:0948c21": "腦受斯大苦，心不顛倒亦不散亂，堅固精進，",
    "T03n0191_006:0948c22": "念定現前，專注一心，引發無漏而不現行。如",
    "T03n0191_006:0948c23": "是息氣漸次運動，從頭頂下至兩耳門，痛楚",
    "T03n0191_006:0948c24": "復增如地獄苦。菩薩爾時心不顛倒，亦無散",
    "T03n0191_006:0948c25": "亂，策勤猛利，念定現前，一心專注，引發無漏",
    "T03n0191_006:0948c26": "亦未現行。又復閉息外忘視聽，氣積臟腑脹",
    "T03n0191_006:0948c27": "滿遍身，苦惱至極無以方比，菩薩爾時心不",
    "T03n0191_006:0948c28": "顛倒，亦不散亂，堅進修習，念定現前，專注一",
    "T03n0191_006:0948c29": "心，引發無漏而不現行。如是修已，又自思念：",
    "T03n0191_006:0949a01": "「我於今後斷絕飲食。」[0949a01] 時有天子遙已觀知，告",
    "T03n0191_006:0949a02": "菩薩言：「我此色身毛孔之內，而有天上細妙",
    "T03n0191_006:0949a03": "珍食，堪充供養。」菩薩告曰：「如我所食本非葷",
    "T03n0191_006:0949a04": "辛，食出汝身亦非清淨，若令我食必墮地獄。",
    "T03n0191_006:0949a05": "天子！但以隨方所有，或米、或豆，聽汝豐儉以",
    "T03n0191_006:0949a06": "作供獻，我即受之。」天子奉教以穀為膳。菩薩",
    "T03n0191_006:0949a07": "食已，身體羸瘦顏容憔悴，心無苦惱亦無",
    "T03n0191_006:0949a08": "退失，發精進意，念定現前，專注一心，引發無",
    "T03n0191_006:0949a09": "漏亦未現行。又節所食身轉羸惡，兩目深陷",
    "T03n0191_006:0949a10": "如井現星，菩薩爾時心無苦惱，亦無退失，發",
    "T03n0191_006:0949a11": "精進意，念定現前，專注一心，引發無漏亦不",
    "T03n0191_006:0949a12": "現行。又於所食減令極少，或一豆、一麻、一米、",
    "T03n0191_006:0949a13": "一麥，如是食已，身力轉乏，若行若步，一起一",
    "T03n0191_006:0949a14": "倒。",
    "T03n0191_006:0949a15": "[0949a15] 爾時菩薩精進無退，念定現前，專注一心，引",
    "T03n0191_006:0949a16": "發無漏亦不現行。而復思惟：「此行非真，未至",
    "T03n0191_006:0949a17": "究竟。」作是念時，有三天子詣菩薩前，見其形",
    "T03n0191_006:0949a18": "容困憊變異，各述菩薩顏貌不同，或言黑色，",
    "T03n0191_006:0949a19": "或紫綠者。菩薩聞已復自思惟：「我於此方如",
    "T03n0191_006:0949a20": "是勤苦，容色變異終無所獲。若求正覺，何在",
    "T03n0191_006:0949a21": "節食？正見相應，取捨能忘，是正菩提，是真究",
    "T03n0191_006:0949a22": "竟。譬如濕柴體雖滋潤，若遇火然必生熾焰。",
    "T03n0191_006:0949a23": "又如婆羅門家雖行欲心無所著，亦得解脫；",
    "T03n0191_006:0949a24": "我今亦爾，若依正法行無所著，必證菩提。」",
    "T03n0191_006:0949a25": "[0949a25] 時淨飯王知彼太子，在山野中精勤苦行，日",
    "T03n0191_006:0949a26": "食麻麥求無上道，涕淚悲泣心懷痛惱，與酥",
    "T03n0191_006:0949a27": "&#x9262;囉沒馱王，各遣二百五十人侍衛給使。時",
    "T03n0191_006:0949a28": "耶輸陀羅忽然懷妊，王即告諭：「宮人眷屬，自",
    "T03n0191_006:0949a29": "今而往，不得說言太子在山苦行之事，慮彼",
    "T03n0191_006:0949b01": "傷惱損動腹子。」",
    "T03n0191_006:0949b02": "[0949b02] 爾時菩薩往尸陀林中，右脅枕屍累足而臥，",
    "T03n0191_006:0949b03": "思想世間有為生滅，如蟻循環無有窮盡。思",
    "T03n0191_006:0949b04": "已復坐，入三摩地。時有童男、童女而來林下，",
    "T03n0191_006:0949b05": "瞻見菩薩閉目不動，手執柴枝穿菩薩耳兩",
    "T03n0191_006:0949b06": "邊通過。俱作是言：「此塵土鬼，不得親近。」即以",
    "T03n0191_006:0949b07": "砂石、瓦礫擲菩薩身而各捨去。經須臾間出",
    "T03n0191_006:0949b08": "三摩地，正念現前，身心不動，又自思惟：「今此",
    "T03n0191_006:0949b09": "所作亦非正行，於無上道而不相應。憶念昔",
    "T03n0191_006:0949b10": "日為太子時，暫出王宮往贍部樹下入三摩",
    "T03n0191_006:0949b11": "地，彼處清淨遠離罪垢，無諸穢惡出生善根，",
    "T03n0191_006:0949b12": "於彼修行必圓道果。」作是念已，即便舉身欲",
    "T03n0191_006:0949b13": "往前行，氣力羸劣而不能起，即取飲饌并",
    "T03n0191_006:0949b14": "湯藥等，節次服食，仍以香油塗其身體，澡浴",
    "T03n0191_006:0949b15": "眠寢，安適身心增長勢力。時彼五人而相謂",
    "T03n0191_006:0949b16": "曰：「昔者太子捨輪王位，出迦毘羅城，入山野",
    "T03n0191_006:0949b17": "中久茲苦行。道果將就，節志不堅，何期於今",
    "T03n0191_006:0949b18": "恣情飲食，香油塗體，澡身安寢。如是虧喪，云",
    "T03n0191_006:0949b19": "何出離？我等於此虛捐其功，聞波羅奈國有",
    "T03n0191_006:0949b20": "鹿野苑，羅漢聖眾恒住其中，宜往彼處各求",
    "T03n0191_006:0949b21": "明道。」",
    "T03n0191_006:0949b22": "[0949b22] 爾時菩薩浴尼連河水，體羸力弱，舉步攸艱，",
    "T03n0191_006:0949b23": "岸樹垂枝攀而得出，即往西曩野&#x511E;聚落之",
    "T03n0191_006:0949b24": "所。其聚落內有二童女：一名難那；二名難那",
    "T03n0191_006:0949b25": "末羅；身色端正，心性慈善。頃聞太子在雪山",
    "T03n0191_006:0949b26": "下婆儗囉底河邊迦毘羅仙人處，學修梵行，",
    "T03n0191_006:0949b27": "具三十二相，福德莊嚴，深心悅慕，願為匹偶，",
    "T03n0191_006:0949b28": "布施修福求遂所願。爾時童女聞尼連河側",
    "T03n0191_006:0949b29": "有苦行仙人，遂發勤誠欲施乳粥，即以千牛",
    "T03n0191_006:0949c01": "分為兩群，[(殼-一)/牛]五百牛乳飲彼五百牛；復以五",
    "T03n0191_006:0949c02": "百分為兩群，[(殼-一)/牛]二百五十牛乳飲二百五十",
    "T03n0191_006:0949c03": "牛；如是分飲至八頭牛，復[(殼-一)/牛]八牛之乳最為",
    "T03n0191_006:0949c04": "濃厚，用玻璃器煮乳糜粥，於乳糜上現莎",
    "T03n0191_006:0949c05": "惹帝迦萬字千輪輻相。時有一人見此輪相，",
    "T03n0191_006:0949c06": "而自思念：「若人得食，速證無上菩提之果。」",
    "T03n0191_006:0949c07": "[0949c07] 即告童女：「我今饑渴，當以糜粥而施於我。」童",
    "T03n0191_006:0949c08": "女白言：「吾作此食施苦行仙人，非汝可取。」時",
    "T03n0191_006:0949c09": "天主帝釋即自化身為婆羅門，住立女前，女",
    "T03n0191_006:0949c10": "以乳粥欲布施與。婆羅門曰：「我不敢受。有世",
    "T03n0191_006:0949c11": "主大人，宜應供養。」童女復問：「世主何人？」婆羅",
    "T03n0191_006:0949c12": "門言：「去此匪遙有大梵王。」童女承言，即詣彼",
    "T03n0191_006:0949c13": "處以粥奉施。大梵王曰：「我不敢受。有淨光",
    "T03n0191_006:0949c14": "天子，最上殊勝，汝宜供養。」女復往彼以粥布",
    "T03n0191_006:0949c15": "施。淨光天子言：「我不敢受。有一菩薩浴尼連",
    "T03n0191_006:0949c16": "河，身乏氣力，以手攀樹出河岸上，被袈裟衣，",
    "T03n0191_006:0949c17": "將成佛果。若能供養，得大勝利。」童女聞已即",
    "T03n0191_006:0949c18": "時馳往，以&#x9262;盛粥虔心上獻。菩薩默然而受",
    "T03n0191_006:0949c19": "其供。食已，擲&#x9262;入尼連河，龍王至前欲取",
    "T03n0191_006:0949c20": "&#x9262;器，帝釋化身為金翅鳥，龍即驚退，帝釋得",
    "T03n0191_006:0949c21": "&#x9262;，安忉利天建塔供養。[0949c21] 爾時菩薩問二童女：",
    "T03n0191_006:0949c22": "「施此乳糜，有何所求？」童女答曰：「我聞雪山相",
    "T03n0191_006:0949c23": "近婆儗囉河側，迦毘羅仙人住處，有淨飯王",
    "T03n0191_006:0949c24": "童子，身相端嚴當作輪王，欲求為夫。」菩薩告",
    "T03n0191_006:0949c25": "言：「彼童子者，夙修梵行離欲清淨，名一切義",
    "T03n0191_006:0949c26": "成，不久之間當得菩提，云何與汝而為夫耶？」",
    "T03n0191_006:0949c27": "童女聞已默然住立。[0949c27] 菩薩舉身登一石山，峭",
    "T03n0191_006:0949c28": "峻孤拔，林樹甚眾，於此安坐未逾時刻，山即",
    "T03n0191_006:0949c29": "摧毀。菩薩驚怪茲何業緣？時淨光天子白菩",
    "T03n0191_006:0950a01": "薩曰：「萬行今圓，四智將就，此地薄祐而不能",
    "T03n0191_006:0950a02": "勝。去此不遠有金剛座，三世如來成正覺處。」",
    "T03n0191_006:0950a03": "菩薩即往，天人引前，足下生蓮，海水泛潮，大",
    "T03n0191_006:0950a04": "地振響，聲如扣鐘。菩薩徐行，至一大窟內",
    "T03n0191_006:0950a05": "有黑龍，昔無兩目，聞地振海潮，即時出窟，",
    "T03n0191_006:0950a06": "雙眼頓明，得見菩薩身相端嚴，光逾聚日。龍",
    "T03n0191_006:0950a07": "大歡喜瞻視戀仰，而說偈言：",
    "T03n0191_006:0950a08": "「地振海潮俱作聲，  我今聞速離宮殿；",
    "T03n0191_006:0950a09": " 忽得光明見如來，  一心瞻仰生歡喜。」",
    "T03n0191_006:0950a10": "[0950a10] 爾時龍王告菩薩言：「憶念昔時有佛出世，時",
    "T03n0191_006:0950a11": "我兩眼俱得光明見彼世尊；今亦如是，復得",
    "T03n0191_006:0950a12": "眼開見佛身相。」即說偈言：",
    "T03n0191_006:0950a13": "「我昔承佛大威德，  令我得&#x89A9;相好身；",
    "T03n0191_006:0950a14": " 必遇牟尼覺道成，  見佛端正亦如是。」",
    "T03n0191_006:0950a15": "[0950a15] 爾時菩薩欲至金剛座，先舉右足，行如牛王，",
    "T03n0191_006:0950a16": "身若寶山，袈裟不動，心等虛空，面如滿月，金",
    "T03n0191_006:0950a17": "光照耀，蘊大法藥，靈禽異獸，右旋隨轉，有如",
    "T03n0191_006:0950a18": "是等十種祥瑞。菩薩思念：「以吉祥草鋪金剛",
    "T03n0191_006:0950a19": "座。」天主帝釋即時化身，往香醉山取吉祥",
    "T03n0191_006:0950a20": "草，其草柔軟如兜羅綿，詣菩提樹前陳金剛",
    "T03n0191_006:0950a21": "座上。",
    "T03n0191_006:0950a22": "[0950a22] 爾時菩薩舉相好身，登金剛座結跏趺坐，而",
    "T03n0191_006:0950a23": "發誓言：「我不起此座，直至漏盡。」正意繫心入",
    "T03n0191_006:0950a24": "三摩地。時魔宮中有二種旗：一名喜相，二名",
    "T03n0191_006:0950a25": "疑相；動有所表。時疑相旗忽然搖動，魔見驚",
    "T03n0191_006:0950a26": "疑，慮有不吉即作觀想，知淨飯王子悉達多坐",
    "T03n0191_006:0950a27": "金剛座求無上覺。時魔波旬生嫉&#x59AC;心，變身",
    "T03n0191_006:0950a28": "為人，詐作淨飯王書，至菩薩前致敬問訊：「云",
    "T03n0191_006:0950a29": "何住此久不歸還？提婆達多入太子宮，恣行",
    "T03n0191_006:0950b01": "非法及殺釋種。」菩薩初聞生三種不善：尋思",
    "T03n0191_006:0950b02": "婬欲，親里殺害，及起瞋恚。知魔所作，復成三",
    "T03n0191_006:0950b03": "善：一、離欲，二、不殺，三、無瞋。[0950b03] 魔復問言：「云何",
    "T03n0191_006:0950b04": "坐此菩提樹下？」佛言：「我求無上智。」魔言：「無上",
    "T03n0191_006:0950b05": "之智汝何得之？」佛言：「汝是魔罪之人，設一婆",
    "T03n0191_006:0950b06": "羅門供，尚得自在報應；我經三大阿僧祇劫，",
    "T03n0191_006:0950b07": "捨無數百千那由他俱胝頭目、髓腦、國城、妻子、",
    "T03n0191_006:0950b08": "金銀、珍寶，利益眾生求無上智，云何不得？」魔",
    "T03n0191_006:0950b09": "言：「我設一婆羅門，會得富貴自在，汝能與我",
    "T03n0191_006:0950b10": "為證；汝經三大阿僧祇劫，捨頭目髓腦等，",
    "T03n0191_006:0950b11": "利益眾生求無上智，誰證於汝？」爾時世尊於",
    "T03n0191_006:0950b12": "金剛座上，即展右手金剛莎帝迦萬字網鞔",
    "T03n0191_006:0950b13": "之相，作無畏印觸地面上，告言：「為我證明。」時",
    "T03n0191_006:0950b14": "地天神從地涌出，合掌唱言：「魔王！我佛往昔",
    "T03n0191_006:0950b15": "經三大阿僧祇劫，捨無數百千那由他俱胝",
    "T03n0191_006:0950b16": "頭目、髓腦、國城、妻子、金銀、珍寶，利益眾生求",
    "T03n0191_006:0950b17": "無上智，真實不虛，汝魔勿疑。」[0950b17] 魔王聞已心懷",
    "T03n0191_006:0950b18": "驚怖，默自思念：「若令菩薩成道，侵我境界奪",
    "T03n0191_006:0950b19": "我威光。」旋歸天宮別作魔計。即化三女端正",
    "T03n0191_006:0950b20": "莊嚴，來於佛前，窈窕逶迤，詐為瞻仰而欲魔",
    "T03n0191_006:0950b21": "魅。佛以神力變成老母，髮白面皺陋惡&#x5C2B;羸，",
    "T03n0191_006:0950b22": "以鏡照之慚赧而退。魔王見已，恨事不成心",
    "T03n0191_006:0950b23": "生熱惱，即時統領三十六俱胝鬼魅兵將，身",
    "T03n0191_006:0950b24": "披鎧甲，手執槍劍及弓弩&#x7F82;索種種器仗，復集",
    "T03n0191_006:0950b25": "毒龍、猛獸、象馬、水牛、虎狼、野干等，奔聚同行，",
    "T03n0191_006:0950b26": "又於空中現雲雷、電閃、霹靂、風雹，四面一時",
    "T03n0191_006:0950b27": "逼惱侵害。佛眼視之愍彼愚迷，入慈心定，即",
    "T03n0191_006:0950b28": "時淨光天子，於虛空中變大傘蓋，覆遍空中，",
    "T03n0191_006:0950b29": "遮止風雹刀劍弓箭種種器仗，俱作天花，所",
    "T03n0191_006:0950c01": "謂：優&#x9262;羅花、&#x9262;納摩花、俱母那花、奔茶利迦",
    "T03n0191_006:0950c02": "花，繞金剛座如供養佛。即於三摩地運神通",
    "T03n0191_006:0950c03": "力，合多成一，以一為多，上虛空中行、住、坐、臥，",
    "T03n0191_006:0950c04": "身上出水，身下出火，履水如地等。[0950c04] 種種神變",
    "T03n0191_006:0950c05": "已，復觀彼眾布捺&#x8A90;囉邪見、疑惑、貪欲、瞋恚、",
    "T03n0191_006:0950c06": "愚癡等，及彼有情離欲著欲，有想無想等，引",
    "T03n0191_006:0950c07": "近分解脫非解脫，如是等法通達明了。以宿",
    "T03n0191_006:0950c08": "命通，觀魔等有情過去父母，一生、二生、百生、",
    "T03n0191_006:0950c09": "千生乃至增劫、減劫、無數之劫，世界國土族",
    "T03n0191_006:0950c10": "姓眷屬，富貴、貧賤、長壽、短壽命終生處，無不",
    "T03n0191_006:0950c11": "證知。以天眼通觀魔等有情未來諸趣，生死",
    "T03n0191_006:0950c12": "因果及身語意等，善不善業，受報好醜究竟",
    "T03n0191_006:0950c13": "明了。又復思惟：「欲界、色界、無色界，苦、集、滅、道",
    "T03n0191_006:0950c14": "四諦行相，若染、若淨，分別、俱生，根隨諸惑。」如",
    "T03n0191_006:0950c15": "是思已，無漏智觀速得現前，見修二道頓捨",
    "T03n0191_006:0950c16": "不生，成無上覺。",
    "T03n0191_006:0950c17": "[0950c17] 爾時魔眾即皆退散，復告淨飯王曰：「悉達多",
    "T03n0191_006:0950c18": "太子，於金剛座上而得無常。」王既聞已，與諸",
    "T03n0191_006:0950c19": "眷屬悲啼懊惱迷悶倒地。時有天人告淨飯",
    "T03n0191_006:0950c20": "王：「太子已成無上菩提。」王聞是語心大歡喜。",
    "T03n0191_006:0950c21": "及奏王云：「甘露飯王生其一子；耶輸陀羅亦",
    "T03n0191_006:0950c22": "生一子。」王諸眷屬皆大踊躍。",
    "T03n0191_006:0950c23": "[0950c23] 爾時淨飯王&#x52C5;諸臣僚：「令街巷道陌掃灑清",
    "T03n0191_006:0950c24": "淨，燒眾妙香，&#x7AEA;立幢幡，真珠、瓔珞，於城四門",
    "T03n0191_006:0950c25": "皆聚金銀珍寶種種財物，施諸沙門婆羅門",
    "T03n0191_006:0950c26": "及諸外道貧乞之人，為作福祐。」甘露飯王生",
    "T03n0191_006:0950c27": "子之時，眷屬歡喜，名阿難陀。耶輸陀羅，生子",
    "T03n0191_006:0950c28": "之時，月有蝕障，名羅護羅。時淨飯王言：「耶輸",
    "T03n0191_006:0950c29": "之子，非佛之種。」耶輸聞已恒懷憂惱。王宮後",
    "T03n0191_006:0951a01": "園池岸一石，名菩薩石，羅護羅坐石作戲。",
    "T03n0191_006:0951a02": "母忽見之而立誓言：「若是佛種願水不溺，如",
    "T03n0191_006:0951a03": "非佛種即沈水下。」作是誓已，以手推石，子亦",
    "T03n0191_006:0951a04": "隨落，石浮水面，子猶作戲。時淨飯王，與諸眷",
    "T03n0191_006:0951a05": "屬來至岸上，見子如是，心大歡喜，讚言：「善哉！",
    "T03n0191_006:0951a06": "甚為希有。」爾時大地振動，佛光普照幽闇之",
    "T03n0191_006:0951a07": "處，所有眾生互得相&#x89A9;，歸命頂禮。"
}