{
    "T85n2742_002:0154b11": "No. 2742",
    "T85n2742_002:0154b12": "金剛般若波羅蜜經傳外傳卷下",
    "T85n2742_002:0154b14": "[0154b14] 法無我若有彼我見是見所攝。菩薩入相應",
    "T85n2742_002:0154b15": "三昧時不復分別。即此觀察為入方便菩薩",
    "T85n2742_002:0154b16": "則人無分別也。一切法則法無分別也。欲願",
    "T85n2742_002:0154b17": "及攝散二種。則一切住方便也。不住法想則",
    "T85n2742_002:0154b18": "顯示不分別也。此則與傳總結勸修法空而",
    "T85n2742_002:0154b19": "不住法空。略符同然知見信不明。何者彼云。",
    "T85n2742_002:0154b20": "顯示增上心增上智故。於無分別中知見勝",
    "T85n2742_002:0154b21": "解。按知者依止奢摩他也。見者依止毘&#x9262;舍",
    "T85n2742_002:0154b22": "那。此二勝解者依止三摩提。勝解即如是信",
    "T85n2742_002:0154b23": "也。奢摩他即增上心也。毘&#x9262;舍那即增上惠",
    "T85n2742_002:0154b24": "也。三摩提即止觀自在也。按此三但是直",
    "T85n2742_002:0154b25": "往者也。修伏大乘也。不是頓悟者。住最上",
    "T85n2742_002:0154b26": "乘也。彼於三僧祇難解難入。此於一剎那易",
    "T85n2742_002:0154b27": "證易得。具如傳。我皆令入中廣釋。天親以為",
    "T85n2742_002:0154b28": "知是世智。見是第一義智。信是三昧。此則失",
    "T85n2742_002:0154b29": "經之□旨。以見法見我不見真如故。按見法",
    "T85n2742_002:0154c01": "尚不見真如。何況見我。然則世智為知有知",
    "T85n2742_002:0154c02": "無。第一義智為見真見。俗三昧為信住信離。",
    "T85n2742_002:0154c03": "若無有無何名世智。若無真俗何有第一義。",
    "T85n2742_002:0154c04": "若非住離誰入三昧。原夫因定發惠三藏通",
    "T85n2742_002:0154c05": "門。若以此言即合信在前而見知為後。不得",
    "T85n2742_002:0154c06": "言知見信也。差別之名且如上例。按此經文。",
    "T85n2742_002:0154c07": "宣常住智果之體真化二身之極。六喻三義現",
    "T85n2742_002:0154c08": "觀皎然。十聖三賢自修明白。所以如來舉茲",
    "T85n2742_002:0154c09": "正入勸彼真乘不是別明定惠也。斯則唯用",
    "T85n2742_002:0154c10": "三無專除自性。雖云二我終是一空。然則遍",
    "T85n2742_002:0154c11": "計我相妄有妄故但知也。依他我見假有假",
    "T85n2742_002:0154c12": "故須見也。真實我性證有證故方信也。如是",
    "T85n2742_002:0154c13": "不住無相見性。此是法相對能悟入總為相",
    "T85n2742_002:0154c14": "分。此相即無自性故曰則非猶是我之習氣",
    "T85n2742_002:0154c15": "故曰是名此則不住法空也。具如傳釋。若諸",
    "T85n2742_002:0154c16": "佛說法不言化身者。則釋迦如來誰說是化。",
    "T85n2742_002:0154c17": "按佛身既是福感而現說法。何關佛身。此則",
    "T85n2742_002:0154c18": "常住本法也。緣自得法也。然則化身是影。像",
    "T85n2742_002:0154c19": "增上緣何&#x751E;成道何&#x751E;言說。假令有法亦不",
    "T85n2742_002:0154c20": "能詮。以法性不可言故。是則勸持經者演說",
    "T85n2742_002:0154c21": "勿生我說想勿生詮義相。如彼迷南為北謂",
    "T85n2742_002:0154c22": "之非北。彼終不悟。若自覺了亦不由他無說",
    "T85n2742_002:0154c23": "明矣。且如來演說向是眾心菩薩宣傳。寧容",
    "T85n2742_002:0154c24": "已力。何況能說能聽俱是自心所行所證。悉",
    "T85n2742_002:0154c25": "無自性。如虛空無世界微塵自性也。故云。",
    "T85n2742_002:0154c26": " 我坐道場時  智慧不可得",
    "T85n2742_002:0154c27": " 空拳誑小兒  以度於一切",
    "T85n2742_002:0154c28": "[0154c28] 按此即菩提之初鑒無性之後心。或演俗諦",
    "T85n2742_002:0154c29": "法門。或說真如理觀。皆緣彼識實無自心此",
    "T85n2742_002:0155a01": "則無染也。此不名說也。如此說者是名真說",
    "T85n2742_002:0155a02": "也。所以持一四句偈。菩薩檀度非疋。良由",
    "T85n2742_002:0155a03": "此焉。無著云。於生死不染。天親云。不住涅",
    "T85n2742_002:0155a04": "槃。此則更相表裏同為除疑。按此偈四句文",
    "T85n2742_002:0155a05": "即三重。一指法 舉喻三勸修。彌勒云。非有",
    "T85n2742_002:0155a06": "為非離諸如來涅槃。此斷疑也。何者若常說",
    "T85n2742_002:0155a07": "法誰入涅槃。故云。佛得涅槃化身說法。化身",
    "T85n2742_002:0155a08": "說法此非無為也。佛得涅槃非有為也。且有",
    "T85n2742_002:0155a09": "無不住是盡法門。菩薩一別行耳。不可用釋",
    "T85n2742_002:0155a10": "如來也。然則報佛有始無終。若入涅槃與化",
    "T85n2742_002:0155a11": "何異則如來不來不說。具如上傳。豈可以菩",
    "T85n2742_002:0155a12": "薩心量而言佛不住有為無為乎。至若須陀",
    "T85n2742_002:0155a13": "洹果尚離有無品。況佛智乎。淨名云。我觀如",
    "T85n2742_002:0155a14": "來。前際不來中際不住後際不去。乃至不此",
    "T85n2742_002:0155a15": "岸不彼岸非中流。非有為非無為。不可以識",
    "T85n2742_002:0155a16": "識不可以智知此名正觀。此名見佛。故知對",
    "T85n2742_002:0155a17": "機演說。則云不住生死涅槃。以彼二性不可",
    "T85n2742_002:0155a18": "得故。自言觀佛則云離於有為無為。以彼二",
    "T85n2742_002:0155a19": "為是心量心故。前後既無來去。中間說者是",
    "T85n2742_002:0155a20": "誰。而乃以微塵世界解清淨虛空。豈非至惑",
    "T85n2742_002:0155a21": "也。若如彼釋。即應云一菩薩涅槃非有為非",
    "T85n2742_002:0155a22": "離。何者盡無盡。是應香積菩薩言非諸菩薩",
    "T85n2742_002:0155a23": "故。按涅槃此云靜息。豈可有無而不靜息乎。",
    "T85n2742_002:0155a24": "然則法無我智中已離真如無為自性。何況最",
    "T85n2742_002:0155a25": "清淨覺。又離法無我智而存不住有無乎。如",
    "T85n2742_002:0155a26": "上傳。彼果斷中正釋彌勒。以九事喻九法。合",
    "T85n2742_002:0155a27": "之為三。一體二用三行識塵根是體也。器身",
    "T85n2742_002:0155a28": "受是用也。過現未是行也。論云。見相識者。見",
    "T85n2742_002:0155a29": "是見分能受識。相是相分所受識。識是身身",
    "T85n2742_002:0155b01": "者受者識。亦不相違。然則識是了別。星有",
    "T85n2742_002:0155b02": "光輝。若滿月澂明則小星晦色。太陽曜景則",
    "T85n2742_002:0155b03": "大星不現。故聞思惠起分別則微正惠若生",
    "T85n2742_002:0155b04": "彼識則滅。此對除同也。且六塵相現六識見",
    "T85n2742_002:0155b05": "生空花在矚眼翳能起此相由見同也。六根",
    "T85n2742_002:0155b06": "成就是地水火風和合燈景照燭因油盞炷火",
    "T85n2742_002:0155b07": "共明此緣假同也。器是依報從他受用生幻",
    "T85n2742_002:0155b08": "是妄境依他藥草起。此不自生同也。身是正",
    "T85n2742_002:0155b09": "報從業種成露是氣積因夜涼。有此依他起",
    "T85n2742_002:0155b10": "同也。受謂三受。由依正而領納。泡因水激。從",
    "T85n2742_002:0155b11": "風雨而生成。此由觸有同也。過去業緣現",
    "T85n2742_002:0155b12": "在思念夢中妄境&#x7AB9;已覺知。此&#x5374;緣同也。現",
    "T85n2742_002:0155b13": "在假有念念不停。電光纔現新新謝滅。此勢",
    "T85n2742_002:0155b14": "速同也。以種約報報在當生。以雲約雨雨即",
    "T85n2742_002:0155b15": "未有。此後有同也。由此九觀故。佛於有為法",
    "T85n2742_002:0155b16": "中能得自在。故偈云。",
    "T85n2742_002:0155b17": " 觀相及受用  觀於三世事",
    "T85n2742_002:0155b18": " 於有為法中  得無垢自在",
    "T85n2742_002:0155b19": "[0155b19] 按此於有為得自在。於無為則不然。何者以",
    "T85n2742_002:0155b20": "此九種唯觀有為故。前偈云。妙智正觀故。未",
    "T85n2742_002:0155b21": "審此智為是菩薩為囑如來。若是菩薩者不",
    "T85n2742_002:0155b22": "得言諸如來涅槃也。是如來者不可云應作",
    "T85n2742_002:0155b23": "如是觀也。師資猶自未明文義如何得曉。若",
    "T85n2742_002:0155b24": "此九喻不通顯三無性。是別明九種觀者。未",
    "T85n2742_002:0155b25": "知若為作如星觀。如星闇中有光明處不現。",
    "T85n2742_002:0155b26": "為起闇相為起明心。若起惠明者此則除星",
    "T85n2742_002:0155b27": "觀。不得云如星也。又如翳觀。則境從翳生。知",
    "T85n2742_002:0155b28": "生不除則翳境恒起。若除翳境即是除翳觀。",
    "T85n2742_002:0155b29": "不可云如翳也。又如燈觀。燈從眾緣生。根從",
    "T85n2742_002:0155c01": "四大起。若知從緣生有何所得。若緣生故無",
    "T85n2742_002:0155c02": "燈自性者。此則是除燈觀。不得云如燈也。自",
    "T85n2742_002:0155c03": "後六喻皆同此破。故知勸修法空喻顯無性",
    "T85n2742_002:0155c04": "此為實論。然此九種皆是十八界受用及行",
    "T85n2742_002:0155c05": "業。無八心及心法。假令觀九種成就。只是",
    "T85n2742_002:0155c06": "人空以唯除有為故。攝一切法不盡故。由一",
    "T85n2742_002:0155c07": "切法中有六無為故。此一切者。總於百法成",
    "T85n2742_002:0155c08": "二無我故。無著云。顯示四種有為相。一自性",
    "T85n2742_002:0155c09": "相。二著所住味相。三隨順過失相。四隨順",
    "T85n2742_002:0155c10": "出離相。此則四九之各雖別。有為之目不殊。",
    "T85n2742_002:0155c11": "然則以人法我見如翳為當也。不通諸喻還",
    "T85n2742_002:0155c12": "非。又隨順人法無我以攀緣故得出離故。是",
    "T85n2742_002:0155c13": "知三世行轉生已則通達無我。此顯示隨順",
    "T85n2742_002:0155c14": "出離相也。餘釋與天親略同。按此出離中。則",
    "T85n2742_002:0155c15": "無人無法總名有為則乖百法無我也。何者",
    "T85n2742_002:0155c16": "如自性相是共相見識真如亦是一切法共相",
    "T85n2742_002:0155c17": "所顯。豈無彼自性耶。若無自性者。不得言六",
    "T85n2742_002:0155c18": "種無為。既差別不同。各有自性明矣。是則自",
    "T85n2742_002:0155c19": "性相中具有有無句性何得。唯言有為相也。",
    "T85n2742_002:0155c20": "又出離相是二無我。此則出離。於有為無為",
    "T85n2742_002:0155c21": "之外不是有為無為之間也。無為尚自出離。",
    "T85n2742_002:0155c22": "何得入四有為乎。奚名義之乖繆若此。故知。",
    "T85n2742_002:0155c23": "計著四相所為四相皆無自性。具在傳文。故",
    "T85n2742_002:0155c24": "能斷本云。諸和合所為則為有為為無為也。",
    "T85n2742_002:0155c25": "諸大乘經多說此喻。或一或二或七或九或",
    "T85n2742_002:0155c26": "十。或廣如淨名。以一切喻喻身妙德以喻眾",
    "T85n2742_002:0155c27": "生。曇無竭以喻如來豈可星翳定喻相見乎。",
    "T85n2742_002:0155c28": "故知用易解空況難解空是則空中塵界。真",
    "T85n2742_002:0155c29": "應二身尚無自性何況諸法。所以用茲九喻",
    "T85n2742_002:0156a01": "通顯三無。皆非有性。此為正釋。",
    "T85n2742_002:0156a02": "[0156a02] 問。心及心法已聞。於五眼境中六種無為聞",
    "T85n2742_002:0156a03": "之。於四果論內十一色解之。於八識圖中二",
    "T85n2742_002:0156a04": "十四不相應請為出之 答。不相應行法略",
    "T85n2742_002:0156a05": "有二十四種。一得。二命根。三眾同分。四異生",
    "T85n2742_002:0156a06": "性。五無想定。六滅盡定。七無想事。八名身。",
    "T85n2742_002:0156a07": "九句身。十文身。十一生。十二老。十三住。十",
    "T85n2742_002:0156a08": "四無常。十五流轉。十六定異。十七相應。十八",
    "T85n2742_002:0156a09": "勢速。十九次第。二十方。二十一時。二十二",
    "T85n2742_002:0156a10": "數。二十三和合性。二十四不和合性。問。若說",
    "T85n2742_002:0156a11": "法時出諸經中相違過失及惡心論義墮四惡",
    "T85n2742_002:0156a12": "道。佛有明言何得斥諸經論。及無著天親所",
    "T85n2742_002:0156a13": "解自稱其傳誹謗聖人將墜大坑。如何自曉。",
    "T85n2742_002:0156a14": "答。按法華經云。眾生諸根鈍著樂癡所盲。如",
    "T85n2742_002:0156a15": "斯之等類云何而可度。我寧不說法疾入於",
    "T85n2742_002:0156a16": "涅槃。尋念過去佛所行方便力。我今所得道",
    "T85n2742_002:0156a17": "亦應說三乘。爰夫有情善種成熟智慧利根。",
    "T85n2742_002:0156a18": "佛則不說三乘唯宣一實。所云諸法寂滅相。",
    "T85n2742_002:0156a19": "不可以言宣。此則所則所知相自性寂滅一",
    "T85n2742_002:0156a20": "實之理也。言語道斷也。故知不但對彼三機",
    "T85n2742_002:0156a21": "人天亦須接引故。說五戒十善四禪四空。然",
    "T85n2742_002:0156a22": "有厭俗之情。雖勵入真之志未深。所以遍",
    "T85n2742_002:0156a23": "說無生對除人我。是則涅槃佛法僧之差別",
    "T85n2742_002:0156a24": "也。如摩尼珠雖無心施各充所求。如有病者",
    "T85n2742_002:0156a25": "乞藥即遂分外希望終不可得。佛說亦然。他",
    "T85n2742_002:0156a26": "皆放此。楞伽經云。",
    "T85n2742_002:0156a27": " 若彼心滅盡  無乘及乘者",
    "T85n2742_002:0156a28": " 無有乘建立  我說為一乘",
    "T85n2742_002:0156a29": "[0156a29] 故知無彼五機則一乘不建。亦既宣說深淺",
    "T85n2742_002:0156b01": "有殊。是則後一唯是佛乘。前四並非佛法。或",
    "T85n2742_002:0156b02": "者乃以人法疑於天乘。或以前四而疑後一。",
    "T85n2742_002:0156b03": "或以後一而疑前四。乃至五五相疑成二十",
    "T85n2742_002:0156b04": "五重違滯。此則對機無礙何有相違。且一一",
    "T85n2742_002:0156b05": "乘中自有深淺。於此生惑疑網增多。豈誠言",
    "T85n2742_002:0156b06": "之足深但識照之自淺也。且如不淨小觀即",
    "T85n2742_002:0156b07": "有正邪想。不淨時乃見佛相境。觀相違則為",
    "T85n2742_002:0156b08": "邪觀。何況觀佛見不淨相而得為正觀者乎。",
    "T85n2742_002:0156b09": "如小乘機人。若為說大乘則誹謗不受墮於",
    "T85n2742_002:0156b10": "大坑。所以三七日中思惟不說一乘良為此",
    "T85n2742_002:0156b11": "也。況正說佛乘。而乃雜以獨舉聲聞人天之",
    "T85n2742_002:0156b12": "法。豈非惑乎。然有解說者。或以聲法而解佛",
    "T85n2742_002:0156b13": "法。或以佛法而解人天法。或以初地法而解",
    "T85n2742_002:0156b14": "十地法。對彼本乘雖為正法。將詮此道正是",
    "T85n2742_002:0156b15": "邪言。況乎悟入。真宗清淨妙覺無性無得在",
    "T85n2742_002:0156b16": "五乘之表。雜以無相無生猶甚不可。況以俗",
    "T85n2742_002:0156b17": "中苦空無常無我有為無為釋成現觀者乎。",
    "T85n2742_002:0156b18": "悲夫悲夫何迷繆之甚也。何以知其然。按攝",
    "T85n2742_002:0156b19": "論云。其有未得真智。覺者於唯識中由教及",
    "T85n2742_002:0156b20": "理應可比知。無性釋云。由至教量及由比量",
    "T85n2742_002:0156b21": "雖未證得。唯識真知應可比知。故知至教即",
    "T85n2742_002:0156b22": "了義經也。非至教即不了義也。且如度量權",
    "T85n2742_002:0156b23": "衡一。於天下格律令式四海不殊。然而狹",
    "T85n2742_002:0156b24": "幅大尺越於程章誤出故違乖於彝。則自不",
    "T85n2742_002:0156b25": "遵奉自不較量。既受其事兼累良善知而故。",
    "T85n2742_002:0156b26": "縱豈曰存公至若四量四依為未證者之准的",
    "T85n2742_002:0156b27": "通一切義理格一切經論。安可不從之。安可",
    "T85n2742_002:0156b28": "故違之。豈可以已遵奉以已不較量而責於",
    "T85n2742_002:0156b29": "遵奉乎。而責於較量乎。故知對機正說本不",
    "T85n2742_002:0156c01": "相違。妄程邪愚解釋乖繆。是則出諸經中相",
    "T85n2742_002:0156c02": "違過失。魔得其便自取三塗故。云好心論",
    "T85n2742_002:0156c03": "義生五淨居。惡心論義墮四惡道。此傳唯明",
    "T85n2742_002:0156c04": "悟入成乎。正覺苟違此觀咸所不依。且智覺",
    "T85n2742_002:0156c05": "真詮猶為增語。況自心現量而為至實者乎。",
    "T85n2742_002:0156c06": "所以有同不同。良為此也。故知。一宣淨覺則",
    "T85n2742_002:0156c07": "福智無窮。以能斥諸邪妄故。一從菩薩則罪",
    "T85n2742_002:0156c08": "業無量。以毀歿圓照故非但自身留滯柳。亦",
    "T85n2742_002:0156c09": "迷誤群生所以。無著云。",
    "T85n2742_002:0156c10": " 下人於此深大法  不能覺知及信向",
    "T85n2742_002:0156c11": " 世間眾人多如此  是以此法成荒廢",
    "T85n2742_002:0156c12": "[0156c12] 原夫諸佛降靈懸遠難遇。設使逢遇聞法更",
    "T85n2742_002:0156c13": "難。設得聞法聞深又難。設聞深法信解彌難。",
    "T85n2742_002:0156c14": "設能信解悟入最難。此則悟入不悟入。在於",
    "T85n2742_002:0156c15": "精懃不精懃不在聞說也。願同修住者無自",
    "T85n2742_002:0156c16": "輕烏無自棄烏如頌云。",
    "T85n2742_002:0156c17": " 集求諸欲無厭足  集欲未足而命終",
    "T85n2742_002:0156c18": " 妻子珍寶及名位  臨命終時無隨者",
    "T85n2742_002:0156c19": " 唯有施戒不放逸  今身後身為伴侶"
}