{
    "T33n1707_003:0343c19": "仁王般若經疏卷下五",
    "T33n1707_003:0343c21": "胡吉藏撰",
    "T33n1707_003:0343c22": "仁王護國般若波羅蜜經護國品第五",
    "T33n1707_003:0343c23": "[0343c23] 正說六品中上來三品明能護般若辨經力",
    "T33n1707_003:0343c24": "用。生菩薩二利能護佛因果。及知四生相寂",
    "T33n1707_003:0343c25": "了語因果本來不二。得出世利益已竟於前。",
    "T33n1707_003:0343c26": "今此一品明所護國土辨世間利益。上空品",
    "T33n1707_003:0343c27": "初十六國王意欲問護國土法用。佛先答為",
    "T33n1707_003:0343c28": "諸菩薩說護佛果十地行因緣。上來三品諸",
    "T33n1707_003:0343c29": "說觀門明能護般若因而生解。內德既圓外",
    "T33n1707_003:0344a01": "化復顯。經之威力使國無災民主獲安故名為",
    "T33n1707_003:0344a02": "護。所護是何題名為國。國者王化封疆名之",
    "T33n1707_003:0344a03": "為國。盛辨此義因以標名故云護國品。問何",
    "T33n1707_003:0344a04": "故弘此經能護國土。答其意眾多今略明三",
    "T33n1707_003:0344a05": "義故能護國土。一者般若是佛母能生諸佛。",
    "T33n1707_003:0344a06": "今弘宣般若稱可佛心為佛神通之所擁護。",
    "T33n1707_003:0344a07": "能使七難不生萬民安樂。二者大乘經是菩",
    "T33n1707_003:0344a08": "薩所學。由講此經十方菩薩雲集此土聽受",
    "T33n1707_003:0344a09": "大乘。以菩薩神通大故能令七難不起。三者",
    "T33n1707_003:0344a10": "此大乘經是十方護法天龍鬼神等之所愛敬。",
    "T33n1707_003:0344a11": "由講此經天龍神等悉來聽法。擁護國土能",
    "T33n1707_003:0344a12": "除七難災障不起故能護國也。此品分為五",
    "T33n1707_003:0344a13": "別初明護國行法。大王昔日下第二引昔顯",
    "T33n1707_003:0344a14": "今明益非虛。大王十六大國下第三勸物修",
    "T33n1707_003:0344a15": "行。爾時釋迦下第四得益。吾今下第五結。",
    "T33n1707_003:0344a16": "就第一段中復有四別。初明護國行法。二大",
    "T33n1707_003:0344a17": "王國土亂時下明七難正壞國土以為所護。",
    "T33n1707_003:0344a18": "三從不但護國已下明護餘臣庶等亦名護",
    "T33n1707_003:0344a19": "福。四從不但護福亦護眾難下明護餘人八",
    "T33n1707_003:0344a20": "難。就初護國行法中又分為三。初&#x52C5;聽許說",
    "T33n1707_003:0344a21": "二當國土欲下明須護時節。三當請百佛下",
    "T33n1707_003:0344a22": "正明護國行法。",
    "T33n1707_003:0344a23": "[0344a23] 爾時佛告大王。汝等善聽。吾今正說護國土法",
    "T33n1707_003:0344a24": "用汝當受持般若波羅蜜。當國土欲亂破壞劫",
    "T33n1707_003:0344a25": "燒賊來破國時。當請百佛像百菩薩像百羅漢",
    "T33n1707_003:0344a26": "像百比丘眾四大眾七眾共聽是經。請百法師",
    "T33n1707_003:0344a27": "講般若波羅蜜。百師子吼高座前燃百燈燒百",
    "T33n1707_003:0344a28": "和香。百種色華以用供養三寶。三衣什物供養",
    "T33n1707_003:0344a29": "法師。小飯中食亦復以時 初文云告大王者",
    "T33n1707_003:0344b01": "誡聽也。吾今者許為正說。汝當受持下勸王",
    "T33n1707_003:0344b02": "修行也。始是答上空品中問護國土因緣。二",
    "T33n1707_003:0344b03": "明須護時節。文云當國土欲亂者明七難將起",
    "T33n1707_003:0344b04": "壞國惱民。故國王修德攘災令萬民安樂。文",
    "T33n1707_003:0344b05": "云劫燒未必劫燒也。言賊者有二。一外劫盜",
    "T33n1707_003:0344b06": "禽獸。二內所作諸煩惱賊。既有二護亦有二。",
    "T33n1707_003:0344b07": "一外即百部鬼神二內所謂功德智慧。若內",
    "T33n1707_003:0344b08": "若外皆是諸佛菩薩神力也。三明行法中又",
    "T33n1707_003:0344b09": "分為四別。初從請百佛下列七種福田明福",
    "T33n1707_003:0344b10": "田闊大。二從百師子下標列六種供養之具明",
    "T33n1707_003:0344b11": "供養事。三從大王一日二時下第三教其說法",
    "T33n1707_003:0344b12": "儀式。四從百部鬼神下明諸善神王聞經歡",
    "T33n1707_003:0344b13": "喜擁護國土。初明七種福田一者。百佛二百菩",
    "T33n1707_003:0344b14": "薩三百羅漢。此等就入涅槃後故但請像。以",
    "T33n1707_003:0344b15": "其末世七難急故。若就佛在世時亦請佛菩",
    "T33n1707_003:0344b16": "薩羅漢等身。四百比丘眾五四大眾。一比丘",
    "T33n1707_003:0344b17": "二比丘尼三優婆塞四優婆夷。六七眾前四",
    "T33n1707_003:0344b18": "大眾外更加式叉摩尼沙彌沙彌尼為七也。",
    "T33n1707_003:0344b19": "七請百法師。法師等七種何故皆百。略舉圓",
    "T33n1707_003:0344b20": "數以應百部鬼神也。二明六種供養具中一",
    "T33n1707_003:0344b21": "百師子坐。以佛及法師坐此座上說妙法名",
    "T33n1707_003:0344b22": "師子座。二燃百燈三百和香四百種色華五",
    "T33n1707_003:0344b23": "三衣什物。什物者三衣．&#x9262;．坐具．剃刀．褐子．",
    "T33n1707_003:0344b24": "烏子．刀子．漉水&#x5E12;．&#x9262;&#x5E12;．針筒。六小飯中食。",
    "T33n1707_003:0344b25": "用此六種供養三寶。百高座者以有百法師",
    "T33n1707_003:0344b26": "故。燈香華各有百者以供養百佛等故。三明",
    "T33n1707_003:0344b27": "說法儀式。",
    "T33n1707_003:0344b28": "[0344b28] 時大王一日二時講讀此經汝國土中有百部",
    "T33n1707_003:0344b29": "鬼神是一一部復有百部樂聞是經此諸鬼神",
    "T33n1707_003:0344c01": "護汝國土 文云一日二時講者午前午後也。",
    "T33n1707_003:0344c02": "四明善神護國土。文云百部鬼神者三藏師",
    "T33n1707_003:0344c03": "云出金銀仙人義經。此經外國不來。此仙人",
    "T33n1707_003:0344c04": "領諸鬼神鬼神根本有十部。一一部各有十",
    "T33n1707_003:0344c05": "部故云百部也。根本十者一大神能化作諸",
    "T33n1707_003:0344c06": "神。二童子神摩醯首羅兒。犯仙人。仙人法不",
    "T33n1707_003:0344c07": "殺小兒。故仙人記年十六成大仙必死。此言",
    "T33n1707_003:0344c08": "不可勉。摩醯力住此兒恒年十四。以小兒為",
    "T33n1707_003:0344c09": "部黨害世間小兒。若年十五此兒不復害。三",
    "T33n1707_003:0344c10": "母神童子乳母也。四梵神摩醯首羅。面上三",
    "T33n1707_003:0344c11": "目有一切智。若失物&#x546A;小兒面更生一目直",
    "T33n1707_003:0344c12": "往取物得物還失目。五象頭神好障礙他一",
    "T33n1707_003:0344c13": "切善惡事願令不成就。六天龍神多貪嗔。七",
    "T33n1707_003:0344c14": "羅羅神好犯人天有善惡二健兒。八沙神食",
    "T33n1707_003:0344c15": "肉薄福身如沙土。九夜叉神有大神通。十羅",
    "T33n1707_003:0344c16": "剎神翻名極難。言百部者是鬼神王也。一一",
    "T33n1707_003:0344c17": "部復有百部鬼神者是前神王眷族也。是諸",
    "T33n1707_003:0344c18": "鬼神皆欲得人行般若。若不弘宣好為損害。",
    "T33n1707_003:0344c19": "由國內講此經諸鬼神等為聞法故悉來護國",
    "T33n1707_003:0344c20": "令無七難。由無七難得講得聽。故云樂聞此",
    "T33n1707_003:0344c21": "經也。明行法竟。",
    "T33n1707_003:0344c22": "[0344c22] 大王國土亂時先鬼神亂鬼神亂故萬民亂賊",
    "T33n1707_003:0344c23": "來劫國百姓亡喪臣君大子王子王王子百官",
    "T33n1707_003:0344c24": "共生是非天地怪異二十八宿星道日月失時",
    "T33n1707_003:0344c25": "失度多有賊起大王若火難水難風難一切諸",
    "T33n1707_003:0344c26": "難亦應講讀此經法用如上說 第二明七難",
    "T33n1707_003:0344c27": "正壞國土。七難者一鬼神難二賊難三臣君",
    "T33n1707_003:0344c28": "太子百官難四二十八宿難。大王下三災合",
    "T33n1707_003:0344c29": "前為七難。此意由國無三寶復不講讀大乘。",
    "T33n1707_003:0345a01": "鬼神等無聞正法故惡心滋多惱亂萬民。萬",
    "T33n1707_003:0345a02": "民復亂及以衰死故外賊來侵國耳。又百部",
    "T33n1707_003:0345a03": "鬼神樂聞正法由其國中不講經故諸鬼神瞋",
    "T33n1707_003:0345a04": "忿故起七難惱亂國。二十八宿者角亢&#x5F16;房",
    "T33n1707_003:0345a05": "心尾箕是東方宿也。斗牛女虛危室壁是北",
    "T33n1707_003:0345a06": "方宿也。奎婁胃昂畢觜參是西方宿也。井鬼",
    "T33n1707_003:0345a07": "柳星張翼軫是南方宿也。一方有七四七二",
    "T33n1707_003:0345a08": "十八宿也。失度者於上度數錯亂故曰失度",
    "T33n1707_003:0345a09": "也。日月失度者天有三百六十五度四分度",
    "T33n1707_003:0345a10": "之一。日一日行一度一歲一周天月一日行",
    "T33n1707_003:0345a11": "十三度十九分之七。行一月一周天。又天道",
    "T33n1707_003:0345a12": "日月所行乃有無量。大判有三道。謂冬至之",
    "T33n1707_003:0345a13": "日行於南道。夏至日行於北道。奉秋二分行",
    "T33n1707_003:0345a14": "於中道。護難法用同上故云如上說也。",
    "T33n1707_003:0345a15": "[0345a15] 大王不但護國亦有護福求富貴官位七寶如",
    "T33n1707_003:0345a16": "意行來求男女求慧解名聞求六天果報人中",
    "T33n1707_003:0345a17": "九品果樂亦講讀此經法用如上說 大王不",
    "T33n1707_003:0345a18": "但護國下第三明護臣庶等法用。有九種福",
    "T33n1707_003:0345a19": "一富二貴官位三七寶如意四行來安穩五男",
    "T33n1707_003:0345a20": "女六慧解七名聞八六天果九人中九品果",
    "T33n1707_003:0345a21": "也。九品者九品人上中下各有三品三三合",
    "T33n1707_003:0345a22": "九種。上品上中下者上品道種性金輪王中",
    "T33n1707_003:0345a23": "品性種性銀輪王下品習種性銅輪王。中品",
    "T33n1707_003:0345a24": "上中下者上品鐵輪王中品粟散王下品小國",
    "T33n1707_003:0345a25": "王。下品上中下者上品剎利大姓中品波羅",
    "T33n1707_003:0345a26": "門大姓下品居士大家等。",
    "T33n1707_003:0345a27": "[0345a27] 大王不但護福亦護眾難若疾病苦難杻械枷",
    "T33n1707_003:0345a28": "鎖撿繫其身破四重禁作五逆因作八難罪行",
    "T33n1707_003:0345a29": "六道事一切無量苦難亦講讀此經法用如上",
    "T33n1707_003:0345b01": "說 大王不但護福亦護眾難下第四明護難。",
    "T33n1707_003:0345b02": "難有八一疾病苦難二杻難三械難四枷難五",
    "T33n1707_003:0345b03": "鎖難六撿繫七四重五篇等是。八五逆等是",
    "T33n1707_003:0345b04": "五逆殺父殺母殺真人羅漢出佛身血破和合",
    "T33n1707_003:0345b05": "僧此八難。又八者三途難即三。四佛前佛",
    "T33n1707_003:0345b06": "後難五邊地難六聾盲瘖&#x7602;難七世智辨聰難",
    "T33n1707_003:0345b07": "八長壽天難。第一大段明護國行法竟。",
    "T33n1707_003:0345b08": "[0345b08] 大王昔日有王釋提桓因為頂生王來上天上",
    "T33n1707_003:0345b09": "欲滅其國時帝釋天王即如七佛法用敷百高",
    "T33n1707_003:0345b10": "座請百法師講說般若波羅蜜頂生即退如滅",
    "T33n1707_003:0345b11": "罪經中說 大王昔日下第二大段引昔類今。",
    "T33n1707_003:0345b12": "就中有二。初引帝釋王證成波若能護國土。",
    "T33n1707_003:0345b13": "如涅槃經引出其事也。二從天羅國下引普",
    "T33n1707_003:0345b14": "明證波若能護身命。如十王經中說五千國",
    "T33n1707_003:0345b15": "王集。引此為證也。就初引天王中有四。一舉",
    "T33n1707_003:0345b16": "頂生王領奪天國二明帝釋護國行法。三頂",
    "T33n1707_003:0345b17": "生即退下明頂生退散四如滅罪經下引經證",
    "T33n1707_003:0345b18": "成。此應名涅槃經為滅罪經闍王中說也。",
    "T33n1707_003:0345b19": "[0345b19] 大王。昔有天羅國王。有一太子欲登王位。一名",
    "T33n1707_003:0345b20": "斑足太子。為外道羅陀師受教。應取千王頭以",
    "T33n1707_003:0345b21": "祭塚神。自登其位。已得九百九十九王。少一王。",
    "T33n1707_003:0345b22": "即北行萬里。即得一王名曰普明王。其普明王",
    "T33n1707_003:0345b23": "白斑足王言。願聽一日飯食沙門。頂禮三寶。其",
    "T33n1707_003:0345b24": "斑足王許之一日。時普明王即依過去七佛法",
    "T33n1707_003:0345b25": "請百法師敷百高座。一日二時講說般若波羅",
    "T33n1707_003:0345b26": "蜜八千億偈竟。其第一法師為普明王而說偈",
    "T33n1707_003:0345b27": "言 大王昔有天羅下第二引普明王為證。",
    "T33n1707_003:0345b28": "文有三一明難事。二從普明王白斑足下明",
    "T33n1707_003:0345b29": "依經修福明護國行法。三爾時法師下聞法",
    "T33n1707_003:0345c01": "悟解。第一難事者斑足欲破諸國取千王頭",
    "T33n1707_003:0345c02": "祭塚神文相顯可解。第二明行法中文別有",
    "T33n1707_003:0345c03": "三。初明普明乞一日暇斑足即許。二時普明",
    "T33n1707_003:0345c04": "下請法師說法。三其第一法師下就彼一人",
    "T33n1707_003:0345c05": "明說四非常偈。前二分文相顯可知。就說偈",
    "T33n1707_003:0345c06": "中有八偈為四。初兩偈說無常次兩偈說苦。",
    "T33n1707_003:0345c07": "次兩偈說空次兩偈說無我。",
    "T33n1707_003:0345c08": "[0345c08] 劫燒終訖乾坤洞燃須彌巨海都為灰揚天龍",
    "T33n1707_003:0345c09": "福盡於中彫喪二儀尚殞國有何常 乾坤洞",
    "T33n1707_003:0345c10": "然者如造天地。本起經說天地壽二百萬劫",
    "T33n1707_003:0345c11": "壽盡為劫火燒盡。七日凝住過七日天下洞",
    "T33n1707_003:0345c12": "然。劫火去上至欲界第六天一劫火盡。他方",
    "T33n1707_003:0345c13": "大龍王雨水滅火上至第十梵天盡色界。復",
    "T33n1707_003:0345c14": "有一劫旋藍風從他方來吹此天雨水。波蕩",
    "T33n1707_003:0345c15": "至上無色界。復有劫水盡吹水波即作山川。",
    "T33n1707_003:0345c16": "天地初成未有日月星宿。諸天飛來日月國",
    "T33n1707_003:0345c17": "土始有也。就初兩偈中初二句就天地。次兩",
    "T33n1707_003:0345c18": "句約山海次兩句就天龍次一句就陰陽。二",
    "T33n1707_003:0345c19": "儀者一陰二陽此之二種能生能成名為二",
    "T33n1707_003:0345c20": "儀。言尚殞者明此陰陽雖復生長而念念彫",
    "T33n1707_003:0345c21": "喪故是無常。下一句結無常。無常多種今略",
    "T33n1707_003:0345c22": "出五種。一滅無常捨現報二壞無常和合破",
    "T33n1707_003:0345c23": "散。三轉變無常色等變為異四集相無常無",
    "T33n1707_003:0345c24": "實生滅也。五自性無常有為之法平等不住",
    "T33n1707_003:0345c25": "也。次兩偈明苦即明八苦。",
    "T33n1707_003:0345c26": "[0345c26] 生老病死輪轉無際事與願違憂悲為害欲深",
    "T33n1707_003:0345c27": "禍重瘡疣無外三界皆苦國有何賴 生等者",
    "T33n1707_003:0345c28": "即生苦老苦病苦死苦輪轉無際者輪迴即是",
    "T33n1707_003:0345c29": "行苦。事與願違者即是求不得苦亦名愛別",
    "T33n1707_003:0346a01": "離苦。憂悲即是壞苦。欲深禍重者論云如大",
    "T33n1707_003:0346a02": "海水無邊亦無底。能召重苦故云禍重也。瘡",
    "T33n1707_003:0346a03": "疣無外者貪欲內心生故。瘡疣即身自有故",
    "T33n1707_003:0346a04": "云無外。三界皆苦者明苦實樂虛。國有何賴",
    "T33n1707_003:0346a05": "者明依報皆苦也。苦位有四一欲界不淨故",
    "T33n1707_003:0346a06": "苦二色界退墮故苦。三無色界不安故苦四",
    "T33n1707_003:0346a07": "二乘不一向寂靜故苦。次兩偈明空。",
    "T33n1707_003:0346a08": "[0346a08] 有本自無因緣成諸盛者必衰實者必虛眾生",
    "T33n1707_003:0346a09": "蠢蠢都如幻居聲響俱空國土亦如 文云有",
    "T33n1707_003:0346a10": "本自無者明自性本來空也。因緣成諸者明",
    "T33n1707_003:0346a11": "因緣空也。因緣之法由若空華。但有假名而",
    "T33n1707_003:0346a12": "無其實也。正觀云因緣生法即是空也。盛者",
    "T33n1707_003:0346a13": "必衰者此是始終空也。眾生虛妄橫計為有。",
    "T33n1707_003:0346a14": "諦實而觀始終皆不可得也。實者必虛者眾",
    "T33n1707_003:0346a15": "生計我為實。實相刀切身無常即壞。即是實",
    "T33n1707_003:0346a16": "者必虛也。眾生蠢蠢都如幻居者明生空也。",
    "T33n1707_003:0346a17": "聲響俱空者明相空。響但有相貌無實故云",
    "T33n1707_003:0346a18": "相空。聞響者是耳根壞顛倒聽。例如空華旋",
    "T33n1707_003:0346a19": "火輪等。次兩偈明無我初句就心明無我。心",
    "T33n1707_003:0346a20": "非形相故言無形也。",
    "T33n1707_003:0346a21": "[0346a21] 識神無形假乘四蛇無眼保養以為樂車形無",
    "T33n1707_003:0346a22": "常主神無常家形神尚離豈有國耶 假乘四",
    "T33n1707_003:0346a23": "蛇者約色明無我四蛇譬四大也。無眼保養",
    "T33n1707_003:0346a24": "以為樂車者此二句約情明無我。以凡夫無慧",
    "T33n1707_003:0346a25": "眼保翫此身以為樂車。如似無目之象但求",
    "T33n1707_003:0346a26": "食味。樂五陰之車也。不達無我保養四大謂",
    "T33n1707_003:0346a27": "為有我。不知此身假合而有似眾木成車。橫",
    "T33n1707_003:0346a28": "計輕苦謂之為樂名為樂車。形者四大也。神",
    "T33n1707_003:0346a29": "者識神也。形神尚離正明無我。豈有國耶者",
    "T33n1707_003:0346b01": "舉類顯國空也。",
    "T33n1707_003:0346b02": "[0346b02] 爾時法師說此偈已時普明王眷屬得法眼空",
    "T33n1707_003:0346b03": "王自證得虛空等定聞法悟解還至天羅國斑",
    "T33n1707_003:0346b04": "足王所 第三聞法悟解有二。初明自行次",
    "T33n1707_003:0346b05": "明化他。自行有二一眷族得解二普明自證",
    "T33n1707_003:0346b06": "虛空等定。次明化他有五。",
    "T33n1707_003:0346b07": "[0346b07] 眾中即告九百九十九王言。就命時到。人人皆",
    "T33n1707_003:0346b08": "應誦過去七佛仁王問般若波羅蜜經中偈句。",
    "T33n1707_003:0346b09": "時斑足王問諸王言。皆誦何法。時普明王即以",
    "T33n1707_003:0346b10": "上偈答王。王聞是法。得空三昧。九百九十九王",
    "T33n1707_003:0346b11": "亦聞法已。皆證三空門定。時斑足王極大歡喜。",
    "T33n1707_003:0346b12": "告諸王言。我為外道邪師所誤。非君等過。汝可",
    "T33n1707_003:0346b13": "還本國。各各請法師講說般若波羅蜜名味句。",
    "T33n1707_003:0346b14": "時斑足王以國付弟。出家為道證無生法忍。如",
    "T33n1707_003:0346b15": "十王地中說。五千國王常誦是經。現世生報",
    "T33n1707_003:0346b16": " 即告九百下一明化餘王。時斑足問諸王下",
    "T33n1707_003:0346b17": "二明斑足與諸王同聞法獲益。即告諸王下",
    "T33n1707_003:0346b18": "三明悉放諸王各還本國皆弘此經。以國付",
    "T33n1707_003:0346b19": "弟下四明斑足出家進行得無生忍。五千下",
    "T33n1707_003:0346b20": "第五明五千王得益第二引證訖。",
    "T33n1707_003:0346b21": "[0346b21] 大王十六大國王修護國之法法應如是汝當",
    "T33n1707_003:0346b22": "受持天上人中六道眾生皆應受持七佛名味",
    "T33n1707_003:0346b23": "句未來世中復有無量小國王欲護國土亦復",
    "T33n1707_003:0346b24": "爾者應請法師說般若波羅蜜經名味句 大",
    "T33n1707_003:0346b25": "王十六大國下品中大段。第三勸持有三。初",
    "T33n1707_003:0346b26": "勸十六國王受持。二天上人中下勸六道眾",
    "T33n1707_003:0346b27": "生受持。三無量小國王下勸諸小國王受持",
    "T33n1707_003:0346b28": "第三勸持訖。",
    "T33n1707_003:0346b29": "[0346b29] 爾時釋迦牟尼佛說此般若波羅蜜時。眾中五",
    "T33n1707_003:0346c01": "百億人得入初地。復有六欲諸天子八十萬人",
    "T33n1707_003:0346c02": "得性空地。復有十八梵得無生法忍得無生法",
    "T33n1707_003:0346c03": "樂忍。復有先已學菩薩者證一地二地三地乃",
    "T33n1707_003:0346c04": "至十地。復有八部阿須輪王得十三昧門得二",
    "T33n1707_003:0346c05": "三昧門。得轉鬼身天上正受。在此曾者皆得自",
    "T33n1707_003:0346c06": "性信。乃至無量空信。吾今略說天等功德不可",
    "T33n1707_003:0346c07": "具盡 爾時釋迦牟尼下品中大段第四。明得",
    "T33n1707_003:0346c08": "益有六種得益不同。初五百億人得初地。二",
    "T33n1707_003:0346c09": "六欲天八十萬人得性空地在四地已上。三",
    "T33n1707_003:0346c10": "十八梵天得無生忍及法樂忍在七地以上。",
    "T33n1707_003:0346c11": "四復有先已學菩薩明初地乃至十地。五八",
    "T33n1707_003:0346c12": "部神王得十三昧者十一切入也。得二三昧",
    "T33n1707_003:0346c13": "者八勝處八背捨也。或云一空二無相也。又",
    "T33n1707_003:0346c14": "轉鬼神身得天身。六現在眾在此會者得自",
    "T33n1707_003:0346c15": "性信者四不壞信也。又得空信者入初地也。",
    "T33n1707_003:0346c16": "又十信名自性信種性已上名空信也。吾今",
    "T33n1707_003:0346c17": "下品中大段第五總結略說如此廣說不可窮",
    "T33n1707_003:0346c18": "盡也。",
    "T33n1707_003:0346c19": "仁王護國般若波羅蜜經散華品第六[0346c19] 正說",
    "T33n1707_003:0346c20": "六品為四。上三品明能護般若第二護國一",
    "T33n1707_003:0346c21": "品明所護國土已竟。今此品是第三示物供",
    "T33n1707_003:0346c22": "儀令人供養。十六國王聞上說般若得益眾",
    "T33n1707_003:0346c23": "多。內心慶喜散華供養因以題名。故云散華",
    "T33n1707_003:0346c24": "品。問供養多種今何故散華。答供養雖多不",
    "T33n1707_003:0346c25": "出三種。一敬供養謂香華等二利供養謂衣",
    "T33n1707_003:0346c26": "服等三修行供養謂六度四攝等。此品多明",
    "T33n1707_003:0346c27": "恭供養修行供養也。此品文為六段初明十",
    "T33n1707_003:0346c28": "六國王聞法歡喜散華供養。時諸國王下第",
    "T33n1707_003:0346c29": "二發願。佛告大王下第三如來述成。時佛",
    "T33n1707_003:0347a01": "下第四現神力。佛現神足下第五時眾得益。",
    "T33n1707_003:0347a02": "諦聽諦聽下第六結。",
    "T33n1707_003:0347a03": "[0347a03] 爾時十六大國王聞佛所說十萬億偈般若波",
    "T33n1707_003:0347a04": "羅蜜歡喜無量即散百萬億行華於虛空中變",
    "T33n1707_003:0347a05": "為一座十方諸佛共坐一座說般若波羅蜜無",
    "T33n1707_003:0347a06": "量大眾共坐一座持金羅華散釋迦牟尼佛上",
    "T33n1707_003:0347a07": "成萬輪華蓋大眾上 就初散華中有四。初",
    "T33n1707_003:0347a08": "散百萬億行華者地前三十心華。二復散八",
    "T33n1707_003:0347a09": "萬四千波若波羅蜜華初地已下十地華。三",
    "T33n1707_003:0347a10": "復散妙覺華佛地華也四諸天人散天華。就",
    "T33n1707_003:0347a11": "前三十心行華中有四。初明十六國王聞上",
    "T33n1707_003:0347a12": "說般若歡喜即散百萬億行華。二華於空中",
    "T33n1707_003:0347a13": "變成一座。十方佛共坐一座說般若。三無量",
    "T33n1707_003:0347a14": "大眾共坐一座持金羅華散釋迦上。四金羅",
    "T33n1707_003:0347a15": "華變成萬輪華蓋大眾也。問何故一時間諸",
    "T33n1707_003:0347a16": "華變轉自在如此。答以般若故於一無所得",
    "T33n1707_003:0347a17": "心內作種種名。不可以相心而求。若約勸解",
    "T33n1707_003:0347a18": "其事眾多不可具出。下云諸華例爾也。",
    "T33n1707_003:0347a19": "[0347a19] 復散八萬四千般若波羅蜜華於虛空中變成",
    "T33n1707_003:0347a20": "白雲臺臺中光明王佛共無量大眾說般若波",
    "T33n1707_003:0347a21": "羅蜜臺中大眾持雷吼華散釋迦牟尼佛及諸",
    "T33n1707_003:0347a22": "大眾 第二地上行華文有三。初明散華變",
    "T33n1707_003:0347a23": "成白雲臺。二明臺中光明王佛說般若。三臺",
    "T33n1707_003:0347a24": "中大眾持雷吼華散釋迦及大眾也。",
    "T33n1707_003:0347a25": "[0347a25] 復散妙覺華於虛空中變作金剛城城中師子",
    "T33n1707_003:0347a26": "吼王佛共十方佛大菩薩眾論第一義諦時城",
    "T33n1707_003:0347a27": "中菩薩持光明華散釋迦牟尼佛上成一華臺",
    "T33n1707_003:0347a28": "臺中十方諸佛說不二法 第三佛地散妙覺",
    "T33n1707_003:0347a29": "華中文有五。初明散妙覺華二華於空中變",
    "T33n1707_003:0347b01": "作金剛城。三城中師子吼王佛共十方佛大",
    "T33n1707_003:0347b02": "菩薩論第一義諦。四時城中菩薩持光明華",
    "T33n1707_003:0347b03": "散釋迦佛成一華臺。五臺中十方佛說不二",
    "T33n1707_003:0347b04": "法也。",
    "T33n1707_003:0347b05": "[0347b05] 及諸天人亦散天華於釋迦牟尼佛上虛空中",
    "T33n1707_003:0347b06": "成紫雲蓋覆三千大千世界蓋中天人散恒河",
    "T33n1707_003:0347b07": "沙華如雲而下 第四諸大眾天人散華有三。",
    "T33n1707_003:0347b08": "初散天華釋迦上。二華於空中成紫雲蓋覆",
    "T33n1707_003:0347b09": "三千大千世界。三蓋中天人散恒沙華。此等",
    "T33n1707_003:0347b10": "若就事是敬供養。若約行即修行供養。問前",
    "T33n1707_003:0347b11": "後四番散華變成華蓋等。何故於中有佛說",
    "T33n1707_003:0347b12": "法有不說法者。答諸佛方便約緣不同不可",
    "T33n1707_003:0347b13": "定准。第一明散華供養訖。",
    "T33n1707_003:0347b14": "[0347b14] 時諸國王散華供養已願過去佛現在佛未來",
    "T33n1707_003:0347b15": "佛常說般若波羅蜜願一切受持者比丘比丘",
    "T33n1707_003:0347b16": "尼信男信女所求如意常行般若波羅蜜 時",
    "T33n1707_003:0347b17": "諸下品中大段第二發願。就文有二。初時諸",
    "T33n1707_003:0347b18": "天國王願三世諸佛常說般若。二願一切受",
    "T33n1707_003:0347b19": "持者下願四眾所求如意常行無所得般若",
    "T33n1707_003:0347b20": "也。",
    "T33n1707_003:0347b21": "[0347b21] 佛告大王如是如是如王所說般若波羅蜜應",
    "T33n1707_003:0347b22": "說應受是諸佛母諸菩薩母神通生處 佛告",
    "T33n1707_003:0347b23": "下品內大段此第三如來述成。就文有二。初",
    "T33n1707_003:0347b24": "述可故云如是如是。二如王所說下勸應說",
    "T33n1707_003:0347b25": "應受持歎般若諸聖之本。有三句是一切諸",
    "T33n1707_003:0347b26": "佛母一切菩薩母一切神通母。",
    "T33n1707_003:0347b27": "[0347b27] 時佛為王現五不思議神變一華入無量華無",
    "T33n1707_003:0347b28": "量華入一華一佛土入無量佛土無量佛土入",
    "T33n1707_003:0347b29": "一佛土無量佛土入一毛吼土。一毛吼土入",
    "T33n1707_003:0347c01": "無量毛吼土無量須彌無量大海入芥子中一",
    "T33n1707_003:0347c02": "佛身入無量眾生身無量眾生身入一佛身入",
    "T33n1707_003:0347c03": "六道身入地水火風身佛身不可思議眾生身",
    "T33n1707_003:0347c04": "不可思議世界不可思議 時佛為王下品中",
    "T33n1707_003:0347c05": "第四神力。現五不思議即為五別。第一華變",
    "T33n1707_003:0347c06": "不思議一華入無量者少能入多。無量入一",
    "T33n1707_003:0347c07": "者多能入少故皆不思議神力也。二佛土不",
    "T33n1707_003:0347c08": "思議無量佛土入一佛土能變多土入一土故。",
    "T33n1707_003:0347c09": "三毛吼不思議少能容多故。四須彌大不思",
    "T33n1707_003:0347c10": "議多能入芥子故。五眾生不思議無量眾生",
    "T33n1707_003:0347c11": "入一佛身故。五種神通稱不思議者無得正",
    "T33n1707_003:0347c12": "觀之異名也。",
    "T33n1707_003:0347c13": "[0347c13] 佛現神足時十方諸天人得佛華三昧十恒河",
    "T33n1707_003:0347c14": "沙菩薩現身成佛三恒河沙八部神王成菩薩",
    "T33n1707_003:0347c15": "道十千女人現身得神通三昧善男子是般若",
    "T33n1707_003:0347c16": "波羅蜜有三世利益過去已說現在今說未來",
    "T33n1707_003:0347c17": "當說 佛現神足下品中大段第五明得益有",
    "T33n1707_003:0347c18": "二。初別明四種人得益。二善男子下總舉波",
    "T33n1707_003:0347c19": "若有三世利益。別明四眾內即為四別。一十",
    "T33n1707_003:0347c20": "方天人得佛華三昧者。此是華嚴三昧第十",
    "T33n1707_003:0347c21": "地得之。二十恒河沙菩薩得成佛身。三三恒",
    "T33n1707_003:0347c22": "河沙八部神王成菩薩道初地以上。四十千",
    "T33n1707_003:0347c23": "女人現身得神通謂五神通也。善男子下總",
    "T33n1707_003:0347c24": "舉般若明三世利益。",
    "T33n1707_003:0347c25": "[0347c25] 諦聽諦聽善思念之如法修行 諦聽諦聽下",
    "T33n1707_003:0347c26": "品中大段第六勸依三慧結勸修行也。",
    "T33n1707_003:0347c27": "仁王護國般若波羅蜜經受持品第七[0347c27] 此品",
    "T33n1707_003:0347c28": "明十三法師。開而奉行為受久久不失為持。",
    "T33n1707_003:0347c29": "因以題名故言受持品。正說六品為四。今是",
    "T33n1707_003:0348a01": "第四明弘經人德行相貌勸將來依憑學經。",
    "T33n1707_003:0348a02": "就文有二。初月光疑問從大牟尼下第二答。",
    "T33n1707_003:0348a03": "初問中有二。初月光從前品生疑。白佛言下",
    "T33n1707_003:0348a04": "第二正問末代持法人。就前疑問中初&#x89A9;瑞",
    "T33n1707_003:0348a05": "疑念。次即發言諮請。",
    "T33n1707_003:0348a06": "[0348a06] 爾時月光心念口言見釋迦牟尼佛現無量神",
    "T33n1707_003:0348a07": "力亦見千華臺上寶滿佛是一切佛化身主復",
    "T33n1707_003:0348a08": "見千華葉世界上佛其中諸佛各各說般若波",
    "T33n1707_003:0348a09": "羅蜜 所言月光者性月名波斯匿。而言月",
    "T33n1707_003:0348a10": "光者當是受法已後更立光字故云月光也。",
    "T33n1707_003:0348a11": "次發言者見釋迦神力復見寶滿如來化身佛",
    "T33n1707_003:0348a12": "主復見千葉上佛各各說般若。此三處佛為",
    "T33n1707_003:0348a13": "一為異。",
    "T33n1707_003:0348a14": "[0348a14] 白佛言如是無量般若波羅蜜不可說不可解",
    "T33n1707_003:0348a15": "不可以識識云何諸善男子於是經中明了覺",
    "T33n1707_003:0348a16": "解如法為一切眾生開空法道 白佛下正問。",
    "T33n1707_003:0348a17": "就中有二。初正問所說般若甚深無量。次云",
    "T33n1707_003:0348a18": "何下結問意。就前正問中有三句歎般若甚",
    "T33n1707_003:0348a19": "深。一過言說故云不可說言語道斷故。二過",
    "T33n1707_003:0348a20": "相心境界故言不可解深而無盡故。三過覺",
    "T33n1707_003:0348a21": "觀故云不可以識識非思慮境界非緣慮之所",
    "T33n1707_003:0348a22": "達也。云何下次結問意法相如是絕緣忘觀。",
    "T33n1707_003:0348a23": "云何解了令一切眾生得入空道。開空法道",
    "T33n1707_003:0348a24": "者達有本空故名開空。即空能通名道故云",
    "T33n1707_003:0348a25": "開空法道也。",
    "T33n1707_003:0348a26": "[0348a26] 大牟尼言有修行十三觀門諸善男子為大法",
    "T33n1707_003:0348a27": "王從習忍至金剛頂皆為法師依持建立。汝等",
    "T33n1707_003:0348a28": "大眾應如佛供養而供養之應持百萬億天華",
    "T33n1707_003:0348a29": "天香而以奉上 大牟尼下第二佛答有三。初",
    "T33n1707_003:0348b01": "正答問。佛告月光我滅度後下第二勸持。時",
    "T33n1707_003:0348b02": "諸大眾及阿須輪王下第三明時眾得益。就",
    "T33n1707_003:0348b03": "前正答中有三。初略答。善男子其法師下第",
    "T33n1707_003:0348b04": "二廣答。善男子如是如是下第三總結十三",
    "T33n1707_003:0348b05": "法師功能。就前略答中有二。初佛答勸修觀",
    "T33n1707_003:0348b06": "門略歎其德。文云十三觀門者謂三賢十聖",
    "T33n1707_003:0348b07": "為十三。前四忍各有三品以為十二。寂滅下",
    "T33n1707_003:0348b08": "忍為十三。從習忍已下第二辨位。習忍者即",
    "T33n1707_003:0348b09": "習種性。至金剛頂者即第十地標初舉後中",
    "T33n1707_003:0348b10": "間十一略具列。依持建立者明十三種合可",
    "T33n1707_003:0348b11": "依止。汝等下第三勸大眾如法供養。文云應",
    "T33n1707_003:0348b12": "如佛供養者教其重敬供養也。故二諦品云",
    "T33n1707_003:0348b13": "一念信般若當知是人即是如來。況十三法",
    "T33n1707_003:0348b14": "師不應如佛供養也。",
    "T33n1707_003:0348b15": "[0348b15] 善男子。其法師者是習種性菩薩。若在家婆差",
    "T33n1707_003:0348b16": "憂婆差。若出家比丘比丘尼。修行十善。自觀己",
    "T33n1707_003:0348b17": "身地水火風空識。分分不淨。復觀十四根。所謂",
    "T33n1707_003:0348b18": "五情五受男女意命等有無量罪過故。即發無",
    "T33n1707_003:0348b19": "上菩提心。常修三界一切念念皆不淨故得不",
    "T33n1707_003:0348b20": "淨忍觀門住在佛家修六和敬。所謂三業同戒",
    "T33n1707_003:0348b21": "同見同學。行八萬四千波羅蜜道 善男子其",
    "T33n1707_003:0348b22": "法師下第二廣答十三忍。即為十三段。就初",
    "T33n1707_003:0348b23": "習忍有三。第一內凡伏忍初習忍十住也。第",
    "T33n1707_003:0348b24": "二善男子習忍下舉失顯得。更解三十心前",
    "T33n1707_003:0348b25": "外凡夫十善菩薩。第三是定人者下顯得還",
    "T33n1707_003:0348b26": "結習忍位也。就初習忍有八句文。初標忍名",
    "T33n1707_003:0348b27": "位。文云是習種性菩薩也。第二別明四部眾",
    "T33n1707_003:0348b28": "在家二眾名優婆塞優婆夷。有本云波差優婆",
    "T33n1707_003:0348b29": "差外國語音不同有此異耳。此間名善宿男",
    "T33n1707_003:0348c01": "善宿女亦云善男子善女人。出家二眾者一",
    "T33n1707_003:0348c02": "名比丘此名破煩惱。二名比丘尼此名為女。",
    "T33n1707_003:0348c03": "第三修習德行文云修行十信。十信者即前",
    "T33n1707_003:0348c04": "教化品伏忍下品十種心。十信者一精進心乃",
    "T33n1707_003:0348c05": "至第十迴向心。第四作六大觀四大．空．識也。",
    "T33n1707_003:0348c06": "第五作十四根觀。五情根五受根男女意命",
    "T33n1707_003:0348c07": "此。十四是生死根本故成實論名往來根。生",
    "T33n1707_003:0348c08": "死過患故菩薩先須觀之。三無漏根入聖位",
    "T33n1707_003:0348c09": "非過不須觀之。信等五根不斷善根亦不觀",
    "T33n1707_003:0348c10": "也。是故二十二根中除八根但觀十四。喜樂",
    "T33n1707_003:0348c11": "捨意此四雖通漏無漏是染污根本。所以不",
    "T33n1707_003:0348c12": "除也。第六發菩提心者智度論云五種菩提。",
    "T33n1707_003:0348c13": "是第五無上菩提心也。涅槃經四種菩提發",
    "T33n1707_003:0348c14": "第四上上觀菩提也。大品經三種菩提第三",
    "T33n1707_003:0348c15": "佛菩提心也。第七常修三界忍者觀三界念",
    "T33n1707_003:0348c16": "念皆不淨是諸漏本。無一念淨處即得不淨",
    "T33n1707_003:0348c17": "忍也。以作上來諸觀名佛弟子故云住在佛",
    "T33n1707_003:0348c18": "家也。第八修六和敬與物同修名之為和。共",
    "T33n1707_003:0348c19": "相受德目之為敬。三業同修為三。同戒同見",
    "T33n1707_003:0348c20": "同學八萬四千度名六。餘經以同利利為六",
    "T33n1707_003:0348c21": "也。",
    "T33n1707_003:0348c22": "[0348c22] 善男子習忍以前行十善菩薩有退有進譬如",
    "T33n1707_003:0348c23": "輕毛隨風東西是諸菩薩亦復如是雖以十千",
    "T33n1707_003:0348c24": "劫行十正道發三菩提心乃當入習忍位亦常",
    "T33n1707_003:0348c25": "學三伏忍法而不可字名 善男子下習忍內",
    "T33n1707_003:0348c26": "大段第二更解三十心前外凡十善。舉失顯",
    "T33n1707_003:0348c27": "得也。就文有六句。初法說明外凡菩薩行十",
    "T33n1707_003:0348c28": "善由有進退。譬如下第二舉輕毛喻善趣見",
    "T33n1707_003:0348c29": "理未明。數數退大住小乘。似彼輕毛隨風動",
    "T33n1707_003:0349a01": "轉不能正住。是諸菩薩下第三合喻。雖以十",
    "T33n1707_003:0349a02": "千劫下第四明十千劫有所得心行十正道亦",
    "T33n1707_003:0349a03": "不得進位也。發菩提心下第五明發無所得",
    "T33n1707_003:0349a04": "心得入習忍位也。亦常學下第六結是不定",
    "T33n1707_003:0349a05": "人不可名字也。",
    "T33n1707_003:0349a06": "[0349a06] 是不定人是定人者入生空位聖人性故必不",
    "T33n1707_003:0349a07": "起五逆六重二十八輕佛法經書作反逆罪言",
    "T33n1707_003:0349a08": "非佛說無有是處能以一阿僧祇劫修伏道忍",
    "T33n1707_003:0349a09": "行始得入僧伽陀位 是定人下習忍位中第",
    "T33n1707_003:0349a10": "三大段顯得還結習種忍也。就文有三初得",
    "T33n1707_003:0349a11": "生空位。此人得人空無我解也。亦名假名空。",
    "T33n1707_003:0349a12": "必不起下第二明離過五逆如前說。六重者",
    "T33n1707_003:0349a13": "四重加沽酒為五不說四眾罪過為六。二十",
    "T33n1707_003:0349a14": "八輕者出善生優婆塞經。第一不供養父母師",
    "T33n1707_003:0349a15": "長。二者耽樂飯酒三者不能瞻身病苦。四者",
    "T33n1707_003:0349a16": "有乞食不能隨多少與而令空去。五者若比",
    "T33n1707_003:0349a17": "丘比丘尼長老尊宿處優婆塞等不須禮拜問",
    "T33n1707_003:0349a18": "訊。六者若見四果犯戒生憍慢心。七者月月",
    "T33n1707_003:0349a19": "不能持六齊受八支戒。八者四十里有講法",
    "T33n1707_003:0349a20": "處不往聽。九者受招提僧臥具床座。十者疑",
    "T33n1707_003:0349a21": "水有虫故飲。十一險難之處無伴獨行。十二",
    "T33n1707_003:0349a22": "無伴獨宿尼寺。十三若為財命打罵奴婢僮",
    "T33n1707_003:0349a23": "僕外人。十四若殘食施四部眾。十五若畜&#x732B;",
    "T33n1707_003:0349a24": "狸。十六畜養象馬牛驢一切禽獸不作淨施。",
    "T33n1707_003:0349a25": "十七若不儲僧伽梨衣&#x9262;盂錫杖。十八若為",
    "T33n1707_003:0349a26": "身田作。十九不得自為身命若作市易斗秤",
    "T33n1707_003:0349a27": "賣物。一說價已不得前&#x5374;捨賤取貴。二十若",
    "T33n1707_003:0349a28": "在非處非時行欲。二十一商賈販賣不輸官",
    "T33n1707_003:0349a29": "稅盜棄而去。二十二若犯國制。二十三得",
    "T33n1707_003:0349b01": "新&#x83D3;菜不先奉三寶先自受用。二十四僧若",
    "T33n1707_003:0349b02": "不敢說法讚歎輒便自作。二十五若在沙彌",
    "T33n1707_003:0349b03": "比丘前行。二十六僧中行食不得撰擇取美",
    "T33n1707_003:0349b04": "過分而取。二十七不得養蠶。二十八行路之",
    "T33n1707_003:0349b05": "時遇見病者不住瞻視方便付囑而捨去。佛",
    "T33n1707_003:0349b06": "法經書作反逆罪言非佛說者。於佛法真佛",
    "T33n1707_003:0349b07": "說言非佛說。實非佛說言是佛說者無有是",
    "T33n1707_003:0349b08": "處。以一阿僧祇者從善趣初心至滿心習種",
    "T33n1707_003:0349b09": "位合逕一阿僧祇也。始得入僧伽陀位者第",
    "T33n1707_003:0349b10": "三段結習忍位也。外國名僧伽此方名習種",
    "T33n1707_003:0349b11": "性。又義翻名為離著地以不著人我故也。問",
    "T33n1707_003:0349b12": "習種性更有異名復有別稱。答瓔珞經明有",
    "T33n1707_003:0349b13": "六名。在性名習種性在信名堅信。在忍名信",
    "T33n1707_003:0349b14": "忍在慧名聞慧。在定名習相定在觀名住觀。",
    "T33n1707_003:0349b15": "問云何名十住。答。一名發心住二治地住三",
    "T33n1707_003:0349b16": "修行住四生貴住五方便具足住。六正心住",
    "T33n1707_003:0349b17": "七不退住八童真住九法王子住十灌頂住。",
    "T33n1707_003:0349b18": "位內王名銅寶瓔珞。",
    "T33n1707_003:0349b19": "[0349b19] 復次性種性行十慧觀滅十顛倒及我人知見",
    "T33n1707_003:0349b20": "分分假偽但有名但有受但有法不可得無定",
    "T33n1707_003:0349b21": "相無自他相故修護空觀亦常行百萬波羅蜜",
    "T33n1707_003:0349b22": "念念不去心以二阿僧祇劫行正道法住波羅",
    "T33n1707_003:0349b23": "陀位 復次性種下第二明中忍文有八句。一",
    "T33n1707_003:0349b24": "標名二出行德三滅惑四知俗。五修觀六辨",
    "T33n1707_003:0349b25": "行多少七修行時節八結名。第一標名文云",
    "T33n1707_003:0349b26": "性種性也。第二出行德文云行十慧觀。十慧",
    "T33n1707_003:0349b27": "即前教化品十止心也。四意止為四即四念",
    "T33n1707_003:0349b28": "處。三善根為七即慈施慧。三意止為十。三意",
    "T33n1707_003:0349b29": "止者所謂三世忍過去因忍現在因果忍未來",
    "T33n1707_003:0349c01": "果忍也。第三滅惑文云滅十顛倒。十顛倒者",
    "T33n1707_003:0349c02": "常樂我淨四對四依止。三煩惱顛倒對三依",
    "T33n1707_003:0349c03": "止。過去因忍對因倒未來果忍對果倒現在",
    "T33n1707_003:0349c04": "因果忍對因果倒也。或可如地持論發心品中",
    "T33n1707_003:0349c05": "說。十種煩惱為十倒也。我我所通障十地。性",
    "T33n1707_003:0349c06": "種人少分滅也。第四知世諦假有非實文云",
    "T33n1707_003:0349c07": "分分假偽不可得也。第五空觀文云無自他相",
    "T33n1707_003:0349c08": "修護空觀。觀我人無有自他相故空即三空",
    "T33n1707_003:0349c09": "觀門。具足未得名修已得名護。第六辨行少",
    "T33n1707_003:0349c10": "多。文云常行百萬波羅蜜念念不去心者。以",
    "T33n1707_003:0349c11": "無間修故不去離心也。第七修行時節文云",
    "T33n1707_003:0349c12": "以二阿僧祇也。第八結名。波羅陀位者此名",
    "T33n1707_003:0349c13": "性種性。三藏師云義翻為守護度。所習諸行",
    "T33n1707_003:0349c14": "能堅守不失也。從善趣初心至性種位時逕",
    "T33n1707_003:0349c15": "二阿僧祇劫也。瓔珞經有六名在性名性種",
    "T33n1707_003:0349c16": "性在堅名法堅。在忍名法忍在慧名思惟慧。",
    "T33n1707_003:0349c17": "在定名性定在觀名行觀。問云何名十行。答",
    "T33n1707_003:0349c18": "一歡喜行二饒益行三無瞋恨行四無盡行五",
    "T33n1707_003:0349c19": "離癡亂行。六善現行七無著行八尊重行九",
    "T33n1707_003:0349c20": "善法行十真實行也。位內王名銀輪王。",
    "T33n1707_003:0349c21": "[0349c21] 復次道種性住堅忍中觀一切法無生無住無",
    "T33n1707_003:0349c22": "滅所謂五受三界二諦無自他相如實性不可",
    "T33n1707_003:0349c23": "得故而常入第十第一義諦心心寂滅 復次",
    "T33n1707_003:0349c24": "道種下第三明上忍有六句。初標名二行德",
    "T33n1707_003:0349c25": "三觀解四為物受生五修行時節六結位。第一",
    "T33n1707_003:0349c26": "標名名道種性。第二行德文云住堅忍中即",
    "T33n1707_003:0349c27": "前教化品十堅心。十堅者一戒忍二知見忍",
    "T33n1707_003:0349c28": "三定忍四慧忍五解脫忍六三界因果空忍七",
    "T33n1707_003:0349c29": "無願忍八無相忍九無常忍十一切法空無生",
    "T33n1707_003:0350a01": "忍。第三觀解文云觀一切法無三相。所謂",
    "T33n1707_003:0350a02": "以知五受三界二諦無自他相。如實性者",
    "T33n1707_003:0350a03": "無所得不二性也。以知諸法無所有故云",
    "T33n1707_003:0350a04": "不可得。文云常入第十第一義諦者牒前五",
    "T33n1707_003:0350a05": "受為五。三界為八世諦為九真諦為十也。",
    "T33n1707_003:0350a06": "從前觀向後故言常入第十第一義諦也。心",
    "T33n1707_003:0350a07": "心寂滅者前觀諸境無生今明能緣之心亦寂",
    "T33n1707_003:0350a08": "滅也。",
    "T33n1707_003:0350a09": "[0350a09] 而受生三界何以故業習果報未壞盡故順道",
    "T33n1707_003:0350a10": "生故復以三阿僧祇劫修八萬億波羅蜜當得",
    "T33n1707_003:0350a11": "平等聖人地故住阿毘跋致正位 第四為物",
    "T33n1707_003:0350a12": "受生文云而受生三界。何以故下釋受生意。",
    "T33n1707_003:0350a13": "以業習未盡故地前三賢菩薩為物受三途",
    "T33n1707_003:0350a14": "生。以無始願為因大悲為緣發願入三途教",
    "T33n1707_003:0350a15": "化眾生也。第五明修行時節文云三阿僧祇",
    "T33n1707_003:0350a16": "劫。修八萬億諸度將入初地故云當得平等",
    "T33n1707_003:0350a17": "聖人地。第六結位阿毘跋致正翻為不退也。",
    "T33n1707_003:0350a18": "道種性例前有六名。在堅名堅修在忍名修",
    "T33n1707_003:0350a19": "忍在慧名修慧在定名慧定在觀名向觀。十",
    "T33n1707_003:0350a20": "迴向者一離眾生相迴向二不壞迴向三等一",
    "T33n1707_003:0350a21": "切佛迴向四至一切處迴向五無盡功德藏迴",
    "T33n1707_003:0350a22": "向。六平等善根迴向七等觀眾生迴向八如",
    "T33n1707_003:0350a23": "相迴向九無縛解脫迴向十法界無量迴向",
    "T33n1707_003:0350a24": "也。瓔珞經名金輪王。",
    "T33n1707_003:0350a25": "[0350a25] 復次善覺菩薩摩訶薩住平等忍修行四攝念",
    "T33n1707_003:0350a26": "念不去心入無相捨滅三界貪煩惱於第一義",
    "T33n1707_003:0350a27": "諦而不二為法性無為緣理而滅一切相故為",
    "T33n1707_003:0350a28": "智緣滅無相無為 復次善覺下次明信忍就",
    "T33n1707_003:0350a29": "初地又有十段。初標名二歎地功德三明空",
    "T33n1707_003:0350b01": "有兩解四滅惑五得二無為。六解法方便七",
    "T33n1707_003:0350b02": "明二智成就八進行九結位十以四大藏益",
    "T33n1707_003:0350b03": "物。第一標名者文云善覺菩薩也。第二歎地",
    "T33n1707_003:0350b04": "德行文云住平等忍初地證信空有并觀故云",
    "T33n1707_003:0350b05": "平等忍。第三明空有兩解文云修行四攝即",
    "T33n1707_003:0350b06": "有解入無相下即空解。第四滅惑文云滅三",
    "T33n1707_003:0350b07": "界貪煩惱。第五明得二無為文云於第一義",
    "T33n1707_003:0350b08": "而不二。滅一切相是數滅無為。",
    "T33n1707_003:0350b09": "[0350b09] 住初忍時未來無量生死不由智緣而滅故非",
    "T33n1707_003:0350b10": "智緣滅無相無為無自他相無相無無相故無",
    "T33n1707_003:0350b11": "量方便皆現前觀實相方便者於第一義諦不",
    "T33n1707_003:0350b12": "沈不出不轉不顛倒遍學方便者非證非不證",
    "T33n1707_003:0350b13": "而一切學 住初忍下未來生死不起即非數",
    "T33n1707_003:0350b14": "緣滅無為。無自無他相者由自故有他自無",
    "T33n1707_003:0350b15": "故他亦無。一無遣自一無遣他二無雙遣故",
    "T33n1707_003:0350b16": "名無無相也。第六釋法方便文有六子句。一",
    "T33n1707_003:0350b17": "實相方便二遍學方便三迴向方便四魔自在",
    "T33n1707_003:0350b18": "方便五一乘方便六變化方便。第一實相方",
    "T33n1707_003:0350b19": "便者文云於第一義諦而不沈不出。二乘沈",
    "T33n1707_003:0350b20": "空凡夫沈有動轉顛倒也。菩薩於實相無有",
    "T33n1707_003:0350b21": "沈出故不顛不倒也。第二遍學方便者文云",
    "T33n1707_003:0350b22": "非證非不證。菩薩空有並觀齊行不二故云",
    "T33n1707_003:0350b23": "非證非不證。而一切學者明大小遍學名一",
    "T33n1707_003:0350b24": "切學也。",
    "T33n1707_003:0350b25": "[0350b25] 迴向方便者非住果非不住果而向薩婆若魔",
    "T33n1707_003:0350b26": "自在方便者於非道而行佛道四魔所不動一",
    "T33n1707_003:0350b27": "乘方便者於不二相通達眾生一切行故變化",
    "T33n1707_003:0350b28": "方便者以願力自在生一切淨佛國土如是善",
    "T33n1707_003:0350b29": "男子是初覺智於有無相而不二是實智照",
    "T33n1707_003:0350c01": " 第三迴向方便者文云非住果非不住果而向",
    "T33n1707_003:0350c02": "薩婆若。有三種迴向一迴因向果所有善根",
    "T33n1707_003:0350c03": "向薩婆若果。二迴果向因與一切眾生共也。",
    "T33n1707_003:0350c04": "三者迴向無所得故離相也。非住果者不住",
    "T33n1707_003:0350c05": "人天二乘果。非不住者住初地已上四種果。",
    "T33n1707_003:0350c06": "調柔果發趣果願智果攝報果。又非住者不",
    "T33n1707_003:0350c07": "住四果非不住者住薩婆若果也。第四魔自",
    "T33n1707_003:0350c08": "在方便者文云於非道而行佛道四魔所不",
    "T33n1707_003:0350c09": "動。同魔而行佛道魔不能壞。表二義一者欲",
    "T33n1707_003:0350c10": "引邪入正。二明邪正不二解魔事無所有即",
    "T33n1707_003:0350c11": "是佛事。四魔者煩惱魔陰魔死魔天魔也。欲",
    "T33n1707_003:0350c12": "明初地菩薩能降伏四魔故云不為所動也。",
    "T33n1707_003:0350c13": "初地菩薩斷初地惑故離煩惱魔得法身故離",
    "T33n1707_003:0350c14": "陰魔。得道法力故離死魔得不動三昧故離",
    "T33n1707_003:0350c15": "天魔。若依大集經四諦三空四念處等治四",
    "T33n1707_003:0350c16": "魔。如此等示行非道通達佛道也。第五一乘",
    "T33n1707_003:0350c17": "方便者文云不二相通達眾生一切行故。唯",
    "T33n1707_003:0350c18": "行一大乘不二法門以化眾生也。第六變化",
    "T33n1707_003:0350c19": "方便者文云願力自在生一切淨佛國土起身",
    "T33n1707_003:0350c20": "通益物也。願力者是起通心言自在者明其",
    "T33n1707_003:0350c21": "通體智慧。言生一切淨佛國土者明其通用。",
    "T33n1707_003:0350c22": "道理亦生穢土略故不說。第七明二智成就",
    "T33n1707_003:0350c23": "有三意。初法說譬如水下譬說乃至下合譬。",
    "T33n1707_003:0350c24": "初法說中前明實智後明方便。文言初覺智",
    "T33n1707_003:0350c25": "於有無相而不二者是實智也。",
    "T33n1707_003:0350c26": "[0350c26] 巧用不證不沈不出不到是方便觀譬如水之",
    "T33n1707_003:0350c27": "與波不一不異乃至一切行波羅蜜禪定陀羅",
    "T33n1707_003:0350c28": "尼不一不二故而二行成就以四阿僧祇劫行",
    "T33n1707_003:0350c29": "行故入此功德藏門無三界業習生故畢故不",
    "T33n1707_003:0351a01": "造新以願力故變化生一切淨土常修捨觀故",
    "T33n1707_003:0351a02": "登鳩摩羅伽位以四大寶藏常授與人 巧用",
    "T33n1707_003:0351a03": "下明方便智。譬文云如水與波不一不異者。",
    "T33n1707_003:0351a04": "明動義異濕義似行義異理義。言不異者明",
    "T33n1707_003:0351a05": "波體即水體似行體即理體。合譬中文云乃",
    "T33n1707_003:0351a06": "至一切行不一者明行相異理。又明諸行體",
    "T33n1707_003:0351a07": "同義別。言不二者明理行體同。又明諸行體",
    "T33n1707_003:0351a08": "同其似波水。合前成不一不異之言也。今所",
    "T33n1707_003:0351a09": "明二智不同他說異實智外別有方便。所言",
    "T33n1707_003:0351a10": "實智者即方便實也。言方便者實方便也。豈",
    "T33n1707_003:0351a11": "可言一豈可言異。譬說中自顯也。第八進行",
    "T33n1707_003:0351a12": "有四子句一明久行故入此門。文云四阿僧",
    "T33n1707_003:0351a13": "祇得入者過前三忍故云四阿僧祇。二無三",
    "T33n1707_003:0351a14": "界業報生文云畢故不造新。更不受三界果",
    "T33n1707_003:0351a15": "報故云不造新也。三以願力受生。以地前",
    "T33n1707_003:0351a16": "三十心無漏為因無明為緣感三界外初地變",
    "T33n1707_003:0351a17": "易生也。四常修捨觀捨所斷諸煩惱也。第九",
    "T33n1707_003:0351a18": "結位。鳩摩羅伽者此方名童子地。以生在佛",
    "T33n1707_003:0351a19": "家亦名離欲地亦名勝惡魔地。初地離五怖",
    "T33n1707_003:0351a20": "畏過二乘魔也。第十常以四大藏益物。四大",
    "T33n1707_003:0351a21": "藏者修多羅毘尼阿毘曇雜藏也。亦可。依勝",
    "T33n1707_003:0351a22": "鬘經一名人天善根藏二聲聞藏三緣覺藏四",
    "T33n1707_003:0351a23": "大乘藏。亦可。依地持四攝益物為四藏也。",
    "T33n1707_003:0351a24": "[0351a24] 復次德慧菩薩以四無量心滅三有瞋等煩惱",
    "T33n1707_003:0351a25": "住中忍中行一切功德故以五阿僧祇劫行大",
    "T33n1707_003:0351a26": "慈觀心心常現在前入無相闍波陀羅位化一",
    "T33n1707_003:0351a27": "切眾生 德慧下第二地文有五別。一標名",
    "T33n1707_003:0351a28": "二智斷三住中忍自行四修行時節五結。第一",
    "T33n1707_003:0351a29": "標名文云德慧菩薩。第二智斷文云以四無",
    "T33n1707_003:0351b01": "量心者。明智也滅三有煩惱即斷也。第三住",
    "T33n1707_003:0351b02": "中忍中行一切功德者歎自利行相也。第四",
    "T33n1707_003:0351b03": "明修行時節者。文云以五阿僧祇者怙前四",
    "T33n1707_003:0351b04": "為五也。第五結云入無相闍陀波羅者。此翻",
    "T33n1707_003:0351b05": "為度黑闇無復黑闇亦名無畏地。三藏師翻",
    "T33n1707_003:0351b06": "為滿足也。",
    "T33n1707_003:0351b07": "[0351b07] 復次明慧道人常以無相忍中行三明觀知三",
    "T33n1707_003:0351b08": "世法無來無去無住處心心寂滅盡三界癡煩",
    "T33n1707_003:0351b09": "惱得三明一切功德觀故常以六阿僧祇劫集",
    "T33n1707_003:0351b10": "無量明波羅蜜故入伽羅陀位無相行受持一",
    "T33n1707_003:0351b11": "切法 明慧下第三地文有五別。初標名二",
    "T33n1707_003:0351b12": "忍名三智斷四進行時節五結位。第一標名",
    "T33n1707_003:0351b13": "者文云明慧道人也。第二標忍名文云無相",
    "T33n1707_003:0351b14": "忍中行者明信忍上品也。言三明者照三世",
    "T33n1707_003:0351b15": "無生。故云無來無去無住處。三世不可得觀",
    "T33n1707_003:0351b16": "盡於緣。心心寂滅緣盡於觀也。第三智斷者",
    "T33n1707_003:0351b17": "文云盡三界癡煩惱也。第四進行時節者六",
    "T33n1707_003:0351b18": "阿僧祇。足前五為六也。第五結位文云入伽",
    "T33n1707_003:0351b19": "羅陀位者此云度邊地也。",
    "T33n1707_003:0351b20": "仁王般若經疏卷下五終",
    "T33n1707_003:0351b23": "仁王般若經疏卷下六",
    "T33n1707_003:0351b25": "胡吉藏撰",
    "T33n1707_003:0351b26": "[0351b26] 復次爾炎聖覺達菩薩修行順法忍逆五見流",
    "T33n1707_003:0351b27": "集無量功德住須陀洹位 爾炎地下明四地",
    "T33n1707_003:0351b28": "文有四。初標名二立忍名三離障四進行。初",
    "T33n1707_003:0351b29": "標名文云爾炎聖覺達菩薩也。爾炎者此名",
    "T33n1707_003:0351c01": "智母既進斷思惟故稱覺達。境能生智以境",
    "T33n1707_003:0351c02": "為智母也。又解地經名炎地此喻說也。第二",
    "T33n1707_003:0351c03": "立忍名修行順法忍者順忍下品也。第三離",
    "T33n1707_003:0351c04": "障文有三子句。一逆見流二住初果三結離",
    "T33n1707_003:0351c05": "障。初逆五見流者明四地菩薩能滅五見煩",
    "T33n1707_003:0351c06": "惱習氣故。地經云我見為首悉皆遠離。攝論",
    "T33n1707_003:0351c07": "云四地斷俱生身見無明。三藏師云大乘別",
    "T33n1707_003:0351c08": "有五見。一生滅見准小乘邊見。二四念處見",
    "T33n1707_003:0351c09": "損正念。正念對治准小乘邪見。三善惡見損",
    "T33n1707_003:0351c10": "正懃正懃能行一切無分別。菩薩善法若分",
    "T33n1707_003:0351c11": "別不能懃也。准小乘戒取見。四眾生見是菩",
    "T33n1707_003:0351c12": "薩對治。菩薩不見眾生異菩薩也。五正法見",
    "T33n1707_003:0351c13": "正施是對治不見有法也。菩薩行九種道能",
    "T33n1707_003:0351c14": "逆此五見流始入菩薩須陀洹位。九種道者",
    "T33n1707_003:0351c15": "一行生死如病服苦藥。二狎眾生如大醫不",
    "T33n1707_003:0351c16": "計病者惱亂。三促身力如僮僕不避寒苦其",
    "T33n1707_003:0351c17": "力堪忍故。四入塵欲如商人畏失財為。利",
    "T33n1707_003:0351c18": "眾生雖處世樂不多受果報故。五淨三業如",
    "T33n1707_003:0351c19": "洗衣人未淨不息。六不惱他。七習善根如人",
    "T33n1707_003:0351c20": "攢火取得火方住。八修定譬有僮僕。九依智",
    "T33n1707_003:0351c21": "慧如幻師於幻眾中不生真實。未見所出別",
    "T33n1707_003:0351c22": "詳。二住須陀洹位者釋有二義。一者就修道",
    "T33n1707_003:0351c23": "位中二地三地修有漏道厭伏煩惱。四地修",
    "T33n1707_003:0351c24": "無漏道永斷煩惱初得修無漏名須陀洹。第",
    "T33n1707_003:0351c25": "二義者三地已還造有漏業初地行施二地持",
    "T33n1707_003:0351c26": "戒三地修八禪有漏定。四地已上修無漏道",
    "T33n1707_003:0351c27": "斷三界逆生死流名須陀洹。亦可。此人斷人",
    "T33n1707_003:0351c28": "相我障因似小乘初果就相似立名也。",
    "T33n1707_003:0351c29": "[0351c29] 常以天眼天耳宿命他心身通達於念念中能",
    "T33n1707_003:0352a01": "滅三界一切見故亦以七阿僧祇劫行五神通",
    "T33n1707_003:0352a02": "恒河沙波羅蜜常不離心 天眼等五通者三",
    "T33n1707_003:0352a03": "地菩薩在有漏位中修道得五通。四地在無",
    "T33n1707_003:0352a04": "漏位中得五通。分得漏盡略而不彰也。三結",
    "T33n1707_003:0352a05": "離彰云滅三界一切見也。第四進行時文云",
    "T33n1707_003:0352a06": "以七阿僧祇也。亦應結名位文略不出耳。",
    "T33n1707_003:0352a07": "[0352a07] 復次勝達菩薩於順道忍以四無畏觀那由他",
    "T33n1707_003:0352a08": "諦內道論外道論藥方工巧&#x546A;術故我是一切",
    "T33n1707_003:0352a09": "智人滅三界疑等煩惱故我相已盡知地地有",
    "T33n1707_003:0352a10": "所出故名出道 勝達下明五地文五段。初",
    "T33n1707_003:0352a11": "標名二標忍三明四無畏四明證果五修行時",
    "T33n1707_003:0352a12": "節。第一標名文云勝達菩薩即難勝地。第二",
    "T33n1707_003:0352a13": "釋忍者文云於順道忍也。五地菩薩修順忍",
    "T33n1707_003:0352a14": "中品隨順如道觀名順道忍也。第三明四無",
    "T33n1707_003:0352a15": "畏者有二。初總標次別釋初總標者云以四",
    "T33n1707_003:0352a16": "無畏也。觀那由他下別釋一切智無畏也。言",
    "T33n1707_003:0352a17": "那由他諦者此云億千萬諦也。內道論者佛",
    "T33n1707_003:0352a18": "十二部經。外道論者四韋陀也。藥方者本草",
    "T33n1707_003:0352a19": "君臣相吏制也。工巧者善能知致城隍市肆",
    "T33n1707_003:0352a20": "等也。&#x546A;術者善解方術也。我是一切智人者",
    "T33n1707_003:0352a21": "結一切智無畏也。二滅三界下明漏盡無畏",
    "T33n1707_003:0352a22": "也。三界疑等煩惱者一身見二戒取三疑。人",
    "T33n1707_003:0352a23": "我久盡二煩惱亦除今始除疑。疑是心煩惱",
    "T33n1707_003:0352a24": "功用以三界為本。從三界出故云三界疑等。",
    "T33n1707_003:0352a25": "我相已盡者無有我慢也。三知地地有所出",
    "T33n1707_003:0352a26": "者明盡苦道無畏也。",
    "T33n1707_003:0352a27": "[0352a27] 有所不出故名障道逆三界疑修集無量功德",
    "T33n1707_003:0352a28": "故即入斯陀含位復習行八阿僧祇劫中行諸",
    "T33n1707_003:0352a29": "陀羅尼門故常行無畏觀不去心 四有所不",
    "T33n1707_003:0352b01": "出者明說障道無畏也。菩薩別有四無畏名",
    "T33n1707_003:0352b02": "出大智論。一聞持二說法三答難四斷疑。而",
    "T33n1707_003:0352b03": "此文解四無畏約佛四無畏即佛菩薩也。第",
    "T33n1707_003:0352b04": "四證果云修習無量功德即入斯陀含果。梵",
    "T33n1707_003:0352b05": "本名息忌伽彌此云一來。息忌名一伽彌名",
    "T33n1707_003:0352b06": "來。斷欲色界修道六品。或本云四地斷欲界",
    "T33n1707_003:0352b07": "思惟五地斷色界思惟六地斷無色界思惟。",
    "T33n1707_003:0352b08": "住在薄中名薄煩惱。又解。入斯陀含位者斷",
    "T33n1707_003:0352b09": "身淨我慢障盡。有微煩惱習障在似小乘斯",
    "T33n1707_003:0352b10": "陀含。亦可。此人望後六地唯一往來義也。三",
    "T33n1707_003:0352b11": "藏師云五地菩薩猶餘六地見三界名一往來",
    "T33n1707_003:0352b12": "也。第五進行云八阿僧祇者乘前七數故云",
    "T33n1707_003:0352b13": "八。陀羅尼此云能持也。",
    "T33n1707_003:0352b14": "[0352b14] 復次常現真實住順忍中作中道觀盡三界集",
    "T33n1707_003:0352b15": "因集業一切煩惱故觀非有非無一相無相而",
    "T33n1707_003:0352b16": "無二故證阿那含位復於九阿僧祇劫習照明",
    "T33n1707_003:0352b17": "中道故樂力生一切佛國土 常現下第六現",
    "T33n1707_003:0352b18": "前地有六段。一出地名二住忍修觀三斷惑",
    "T33n1707_003:0352b19": "四證果五進行六結中道。第一出名常現真",
    "T33n1707_003:0352b20": "實也。第二住忍修觀云住順忍中作中道觀",
    "T33n1707_003:0352b21": "也。明六地菩薩作無所得觀也。第三滅惑云",
    "T33n1707_003:0352b22": "盡三界集因集業也。業雖不可斷而斷煩惱",
    "T33n1707_003:0352b23": "業因自滅也。言非有非無者即是中道現前",
    "T33n1707_003:0352b24": "也。一相無相者對二故說一對有故說無。故",
    "T33n1707_003:0352b25": "云一相無相也。二遣一亦消有盡無亦息。此",
    "T33n1707_003:0352b26": "是對治之言勿作法見解。第四證那含果西",
    "T33n1707_003:0352b27": "方云阿那伽彌此云不還。阿那名不伽彌名",
    "T33n1707_003:0352b28": "還此不還欲界也。此人受欲界生更不還欲",
    "T33n1707_003:0352b29": "界也。略即斷五下分結廣即斷九十二。見諦",
    "T33n1707_003:0352c01": "八十八使思惟四使也。三藏師云六地菩薩",
    "T33n1707_003:0352c02": "有四不還。一不還二乘心二不還魔事魔事",
    "T33n1707_003:0352c03": "即六塵也。三不還愛法四不還味禪。第五進",
    "T33n1707_003:0352c04": "行時九僧祇也。第六結中道觀云習照明中",
    "T33n1707_003:0352c05": "道也以願力故得生一切佛土也。",
    "T33n1707_003:0352c06": "[0352c06] 復次玄達菩薩十阿僧祇劫中修無生法樂忍",
    "T33n1707_003:0352c07": "滅三界集因業果住後身中無量功德行皆成",
    "T33n1707_003:0352c08": "就 玄達下明七地文有七段。一標地名二",
    "T33n1707_003:0352c09": "進行三辨忍四離障五集德六結位七地中化",
    "T33n1707_003:0352c10": "行。第一標名云玄達菩薩即遠行地也。第二",
    "T33n1707_003:0352c11": "進行時言十阿僧祇者地中數量多少也。第",
    "T33n1707_003:0352c12": "三辨忍。云無生法樂者七地得無生始證法",
    "T33n1707_003:0352c13": "適神。故云法樂忍也。例如初地得十地始故",
    "T33n1707_003:0352c14": "名歡喜。即無生忍下品觀也。第四離障。云滅",
    "T33n1707_003:0352c15": "三界習因業果者此就分段非永盡也。前六",
    "T33n1707_003:0352c16": "地滅盡因七地滅果也。亦可。六地斷正使七",
    "T33n1707_003:0352c17": "地斷習。亦可。望彼繫業因果此地不永盡。第",
    "T33n1707_003:0352c18": "五集德。云住後身者三界繫業分段之窮名",
    "T33n1707_003:0352c19": "住後身也。依智度論先世因緣七地菩薩有",
    "T33n1707_003:0352c20": "肉身。七地聲聞地。聲聞肉身成道借相解義",
    "T33n1707_003:0352c21": "故云七地有肉身也。智度論又云初地名法",
    "T33n1707_003:0352c22": "身況七地是肉身。肉身此是變易法身肉也。",
    "T33n1707_003:0352c23": "此是一途之說不可定執。故華嚴云初發心時",
    "T33n1707_003:0352c24": "便成正覺豈復七地猶是肉身。無量功德皆",
    "T33n1707_003:0352c25": "成就者住後身中總明功德不一故云無量也。",
    "T33n1707_003:0352c26": "[0352c26] 無生智盡智五分法身皆滿足住第十地阿羅",
    "T33n1707_003:0352c27": "漢梵天位常行三空門觀百千萬三昧具足弘",
    "T33n1707_003:0352c28": "化法藏 無生智盡智者別明後身諸功德也。",
    "T33n1707_003:0352c29": "且作一種唯望分段因盡得名盡智。苦果不",
    "T33n1707_003:0353a01": "生名無生智。五分法身者無漏戒定慧解脫解",
    "T33n1707_003:0353a02": "脫知見也。第六結位云住十地阿羅漢梵天",
    "T33n1707_003:0353a03": "位也。三藏師云羅漢有三處。一三界極名羅",
    "T33n1707_003:0353a04": "漢見三界煩惱盡。二結盡名羅漢七地見三",
    "T33n1707_003:0353a05": "界惑非有非無。三生死極佛地名羅漢見一",
    "T33n1707_003:0353a06": "切惑非有非無。又云分段生死盡名羅漢。梵",
    "T33n1707_003:0353a07": "天位者初禪梵天王也。言十地者前三賢加",
    "T33n1707_003:0353a08": "以七名第十地。第七地內化行者云行三空",
    "T33n1707_003:0353a09": "觀空無相無願無漏慧也。百千萬三昧者無",
    "T33n1707_003:0353a10": "漏定也。弘化者利益眾生也。",
    "T33n1707_003:0353a11": "[0353a11] 復次等覺忍者住無生忍中觀心心寂滅而無",
    "T33n1707_003:0353a12": "相相無身身無知知而用心乘於群方之方淡",
    "T33n1707_003:0353a13": "泊住於無住之住 等覺下明八地有五段。一",
    "T33n1707_003:0353a14": "標地名二辨忍三明無相觀四結大臣位五進",
    "T33n1707_003:0353a15": "行時。第一標地名云等覺菩薩謂不動地。第",
    "T33n1707_003:0353a16": "二釋忍。云住無生忍者無生忍中品也。第三",
    "T33n1707_003:0353a17": "明觀解。云觀心心寂滅者無所得心也。無相",
    "T33n1707_003:0353a18": "相者無七地功用相而有八地無功用相也。",
    "T33n1707_003:0353a19": "無身身者無七地功用身而有八地無功用法",
    "T33n1707_003:0353a20": "身。無知知者不同七地功用知。而有八地已",
    "T33n1707_003:0353a21": "上無功用知。明八地雙照萬境不知而知。用",
    "T33n1707_003:0353a22": "心乘於群方之方者。乘能運載群生方者情",
    "T33n1707_003:0353a23": "有趣向名為方。故繫辭云以類聚無方應化",
    "T33n1707_003:0353a24": "隨物在處。故云群方之方也。雖遍化群方而",
    "T33n1707_003:0353a25": "不住生死此是無漏任放。故云淡泊住於無",
    "T33n1707_003:0353a26": "住也。",
    "T33n1707_003:0353a27": "[0353a27] 在有常修空處空常萬化雙照一切法故知是",
    "T33n1707_003:0353a28": "處非是處乃至一切智十力觀故而能登摩訶",
    "T33n1707_003:0353a29": "羅伽位化一切國土眾生千阿僧祇劫行十力",
    "T33n1707_003:0353b01": "法心心相應常入見佛三昧 在有常修空者",
    "T33n1707_003:0353b02": "明在有而不染有。有無礙空知有非有故能",
    "T33n1707_003:0353b03": "空有無礙也。處空常萬化者寂而常用空有",
    "T33n1707_003:0353b04": "不二故云雙照一切法也。故知是處非是處",
    "T33n1707_003:0353b05": "者總結明有無並照。空名是處有名非處。亦",
    "T33n1707_003:0353b06": "可。是初是處非處力也。第四證位。摩訶羅伽",
    "T33n1707_003:0353b07": "者此翻大臣。既空有並觀化行參佛故云大",
    "T33n1707_003:0353b08": "臣。如經云舍利弗佛法大將也。第五進行云",
    "T33n1707_003:0353b09": "千阿僧祇劫行十力法十力如別釋。心心相",
    "T33n1707_003:0353b10": "應常入見佛三昧者得無所得解故云相應。",
    "T33n1707_003:0353b11": "常入見佛三昧者證念佛三昧也。",
    "T33n1707_003:0353b12": "[0353b12] 復次慧光神變者住上上無生忍滅心心相法",
    "T33n1707_003:0353b13": "眼見一切法三眼色空見以大願力常生一切",
    "T33n1707_003:0353b14": "淨土萬阿僧祇劫集無量佛光三昧而能現百",
    "T33n1707_003:0353b15": "萬億恒河沙諸佛神力住婆伽梵位亦常入佛",
    "T33n1707_003:0353b16": "華三昧 慧光下明第九地有七段。一標地",
    "T33n1707_003:0353b17": "名二釋忍三滅惡四明四眼照用五願力受生",
    "T33n1707_003:0353b18": "六進行時七結位。第一標名云慧光即善慧",
    "T33n1707_003:0353b19": "地慧是般若光是法身神變是解脫也。第二",
    "T33n1707_003:0353b20": "釋忍云住上上無生忍者。無生忍中上品。形",
    "T33n1707_003:0353b21": "前八地中品上於下品故。名此九地住上上",
    "T33n1707_003:0353b22": "無生忍也。第三滅惑云滅心心相者即是心",
    "T33n1707_003:0353b23": "邊無知也。第四明四眼照用不同。法眼見一",
    "T33n1707_003:0353b24": "切法者明法眼照有即道種智。但能緣有度",
    "T33n1707_003:0353b25": "眾生云法眼見一切法也。此是一途說耳不",
    "T33n1707_003:0353b26": "可定執。三眼色空見者三眼者肉天慧。此三",
    "T33n1707_003:0353b27": "眼用不同肉天二眼見&#x9E81;細色。慧眼見空三",
    "T33n1707_003:0353b28": "眼合用。故云三眼色空見也。三眼在地前三",
    "T33n1707_003:0353b29": "賢中法眼登地佛眼在道後。通論一一地皆",
    "T33n1707_003:0353c01": "有五今明因中正立四眼。第五願力。云願力",
    "T33n1707_003:0353c02": "常生淨土者以無所得願化益眾生也。第六",
    "T33n1707_003:0353c03": "進行時有二。初萬阿僧祇下明進禪定而能",
    "T33n1707_003:0353c04": "現下明起神通益物。第七結位。住婆伽梵位",
    "T33n1707_003:0353c05": "者此翻為世尊。亦名破淨地婆伽名破梵名",
    "T33n1707_003:0353c06": "淨地。言佛華三昧者即首楞嚴定。",
    "T33n1707_003:0353c07": "[0353c07] 復次觀佛菩薩住寂滅忍者從始發心至今逕",
    "T33n1707_003:0353c08": "百萬阿僧祇劫修百萬阿僧祇劫功德故登一",
    "T33n1707_003:0353c09": "切法解脫住金剛臺 觀佛下明十地。文有三",
    "T33n1707_003:0353c10": "段。初明地中功能。善男子從習忍至灌頂下",
    "T33n1707_003:0353c11": "第二挍量顯勝。彰行分齊簡因異果亦云見",
    "T33n1707_003:0353c12": "性不見性異。從常修一切下第三結勸入位。",
    "T33n1707_003:0353c13": "就初明地中功能有四。第一觀佛者法雲地",
    "T33n1707_003:0353c14": "名也。第二住寂滅忍者標忍名也。此第十地",
    "T33n1707_003:0353c15": "共佛同在一忍合為第十三法師也。言住寂",
    "T33n1707_003:0353c16": "滅忍者若就其別唯取第十下品寂滅忍。若",
    "T33n1707_003:0353c17": "就其通通明佛及菩薩皆名寂滅忍也。第三",
    "T33n1707_003:0353c18": "明地中修行時節文云逕百萬等明修行時長",
    "T33n1707_003:0353c19": "久。類前應云十三僧祇。百萬阿僧祇劫功",
    "T33n1707_003:0353c20": "德者明地起行廣多。第四彰位分齊高極者。",
    "T33n1707_003:0353c21": "文云登一切法解脫住金剛臺者第十地以",
    "T33n1707_003:0353c22": "為金剛臺也。亦可此句舉果顯因名佛以為",
    "T33n1707_003:0353c23": "金剛臺。以彼十地因滿故佛住金剛臺果",
    "T33n1707_003:0353c24": "也。",
    "T33n1707_003:0353c25": "[0353c25] 善男子從習忍至頂三昧。皆名為伏一切煩惱",
    "T33n1707_003:0353c26": "而無相信滅一切煩惱生解脫智照第一義諦",
    "T33n1707_003:0353c27": "不名為見。所謂見者是薩婆若。是故我從昔以",
    "T33n1707_003:0353c28": "來常說唯佛所知見覺。從灌頂三昧以下至於",
    "T33n1707_003:0353c29": "習忍所不知不見不覺。唯佛頓解不名為信漸",
    "T33n1707_003:0354a01": "漸伏者慧雖起滅以能無生無滅此心若滅則",
    "T33n1707_003:0354a02": "累無不滅無生無滅入理盡金剛三昧。同真際",
    "T33n1707_003:0354a03": "等法性而未能等無等等 善男子習忍下第",
    "T33n1707_003:0354a04": "二段挍量顯勝彰行分齊。文有六句一簡因",
    "T33n1707_003:0354a05": "異果二彰果異因。三釋因異果四釋果異因。",
    "T33n1707_003:0354a06": "五結因異果六結果異因。第一簡因異果者",
    "T33n1707_003:0354a07": "云習忍至灌頂皆名為伏者。從習忍至金剛",
    "T33n1707_003:0354a08": "未除一念元品已來一剎那惑在通而言之故",
    "T33n1707_003:0354a09": "名為伏。又云以因對果心內帶惑非是永無",
    "T33n1707_003:0354a10": "故言伏也。文云而無相信滅一切者初地至",
    "T33n1707_003:0354a11": "三地信忍位中亦照第一義。不名為見者見",
    "T33n1707_003:0354a12": "性未明。又解不名為見者十地因位不見果",
    "T33n1707_003:0354a13": "性名不見。涅槃云十地菩薩見不了了佛地",
    "T33n1707_003:0354a14": "始終皆見也。第二彰果異因云所謂見者是",
    "T33n1707_003:0354a15": "薩婆若。是故我言唯佛所知見覺者彰佛果",
    "T33n1707_003:0354a16": "見性分明。第三釋因異果文云從灌頂三昧",
    "T33n1707_003:0354a17": "至於習忍所不能知見覺者十地金剛三昧",
    "T33n1707_003:0354a18": "也。習忍者三十心。所不知不見不覺者是因",
    "T33n1707_003:0354a19": "位故不見佛性。第四釋果異因文云唯佛頓解",
    "T33n1707_003:0354a20": "不名為信者頓解者萬行斯滿佛照理窮故名",
    "T33n1707_003:0354a21": "為頓也。第五結因異果云漸漸伏者慧雖起",
    "T33n1707_003:0354a22": "滅者明因道無常。以能無生無滅者明能滅",
    "T33n1707_003:0354a23": "彼生滅煩惱。又解若知因非因知起非起故云",
    "T33n1707_003:0354a24": "以能無生無滅也。第六結果異因中初法說",
    "T33n1707_003:0354a25": "次喻說後合。初云此心者無明住地心。若滅",
    "T33n1707_003:0354a26": "者無明住地滅也。明因道離生滅也。言則累",
    "T33n1707_003:0354a27": "無不滅者明累外遣障也。言無生無滅者究",
    "T33n1707_003:0354a28": "竟清淨也。照理窮源故云理盡三昧。言同真",
    "T33n1707_003:0354a29": "際者同會無所得也。等法性者知諸法不二",
    "T33n1707_003:0354b01": "也。而未能等無等等者未與佛同也。",
    "T33n1707_003:0354b02": "[0354b02] 譬如有人登大高臺下觀一切無不斯了住理",
    "T33n1707_003:0354b03": "盡三昧亦復如是常修一切行滿功德藏入婆",
    "T33n1707_003:0354b04": "伽度位亦復常住佛慧三昧 譬如下譬說。云",
    "T33n1707_003:0354b05": "譬如有人登大高臺者即如來地。三藏師云",
    "T33n1707_003:0354b06": "譬有五。一最高一切頂故。二真實不壞如佛",
    "T33n1707_003:0354b07": "果常住難登。三還源越凡聖故。四自性寂靜",
    "T33n1707_003:0354b08": "如佛無生滅故。五安樂依處如寂觀照無不",
    "T33n1707_003:0354b09": "了故。言住理盡三昧亦復如是者合譬也。常",
    "T33n1707_003:0354b10": "修一切行下第三結勸位。入婆伽度位者此",
    "T33n1707_003:0354b11": "云施德地。以能雲雨說法故亦名破度地。定",
    "T33n1707_003:0354b12": "慧具足故云佛慧三昧也。",
    "T33n1707_003:0354b13": "[0354b13] 善男子如是諸菩薩皆能一切十方諸如來國",
    "T33n1707_003:0354b14": "土中化眾生正說正義受持讀誦解達實相如",
    "T33n1707_003:0354b15": "我今日等無有異 善男子如是下正答中有",
    "T33n1707_003:0354b16": "三章。初略答二廣答。二段畢今第三總結有",
    "T33n1707_003:0354b17": "三。初明十三法師能弘化大乘。故云如是諸",
    "T33n1707_003:0354b18": "菩薩皆能一切十方化導眾生也。正說正義",
    "T33n1707_003:0354b19": "下第二明十三法師能說正義。正義者即諸",
    "T33n1707_003:0354b20": "法實相也。如我下第三明所說無異。此意明",
    "T33n1707_003:0354b21": "十三人能化齊佛故云等無異也。",
    "T33n1707_003:0354b22": "[0354b22] 佛告波斯匿王我當滅度後法欲滅盡時諸國",
    "T33n1707_003:0354b23": "王等皆應受持是般若波羅蜜大作佛事一切",
    "T33n1707_003:0354b24": "國土安立萬姓快樂皆由此般若波羅蜜 佛",
    "T33n1707_003:0354b25": "告波斯匿王下答問中大段第二勸持。文有",
    "T33n1707_003:0354b26": "七段第一略舉時節以明付囑王不付屬餘人",
    "T33n1707_003:0354b27": "之意。大王吾今下第二出宣弘經處。其國中",
    "T33n1707_003:0354b28": "下第三出七難也。大王是般若下第四歎波",
    "T33n1707_003:0354b29": "若之德能滅七難。大王我今五眼下第五舉",
    "T33n1707_003:0354c01": "三世功德利益也。大王若未來世下第六明",
    "T33n1707_003:0354c02": "能依教而行。當遣五大菩薩為護勸造經像",
    "T33n1707_003:0354c03": "供養。大王吾今下第七正結勸持經。",
    "T33n1707_003:0354c04": "[0354c04] 是故付囑諸國王不付囑比丘比丘尼清信男",
    "T33n1707_003:0354c05": "清信女何以故無王威力故故不付囑汝當受",
    "T33n1707_003:0354c06": "持讀誦解其義理 第一付囑中有二初明付",
    "T33n1707_003:0354c07": "囑國王受持般若。二不付囑比丘下次明無",
    "T33n1707_003:0354c08": "有王力勢所以不附屬。但令受持讀誦解釋",
    "T33n1707_003:0354c09": "其義理。付王有二義一能化難化眾生二利",
    "T33n1707_003:0354c10": "益大人如風靡草。比丘無此等力故不可",
    "T33n1707_003:0354c11": "付。",
    "T33n1707_003:0354c12": "[0354c12] 大王吾今所化百億須彌百億日月一一須彌",
    "T33n1707_003:0354c13": "有四天下其南閻浮提有十六大國五百中國",
    "T33n1707_003:0354c14": "十千小國 第二明弘說般若處所。云大王",
    "T33n1707_003:0354c15": "吾今所化百億須彌山等總明閻浮提處也。",
    "T33n1707_003:0354c16": "其南閻浮提下別明諸國土。初十六大國次",
    "T33n1707_003:0354c17": "五百中國次十千小國。",
    "T33n1707_003:0354c18": "[0354c18] 其國土中有七可畏難一切國王為是難故講",
    "T33n1707_003:0354c19": "讀般若波羅蜜七難即滅七福即生萬姓安樂",
    "T33n1707_003:0354c20": "帝王歡喜云何為難 其國土中下第三明七",
    "T33n1707_003:0354c21": "難文有二。初總明法力能為滅七難能生七",
    "T33n1707_003:0354c22": "福。次從云何為難下別列七難明經力能滅。",
    "T33n1707_003:0354c23": "言七難者一日月失度二星宿變異三火災四",
    "T33n1707_003:0354c24": "水災五風災六旱災七賊。",
    "T33n1707_003:0354c25": "[0354c25] 日月失度時節返逆或赤日出黑日出二三四",
    "T33n1707_003:0354c26": "五日出或日蝕無光或日輪一重二三四五重",
    "T33n1707_003:0354c27": "輪現當變怪時讀說此經為一難也 第一日",
    "T33n1707_003:0354c28": "月難內有十四。一明失度不依常道名失度",
    "T33n1707_003:0354c29": "二明時節變逆。三赤日出四黑日出五二日",
    "T33n1707_003:0355a01": "出六三日出七四日出八五日出九日蝕。十",
    "T33n1707_003:0355a02": "日一重輪十一兩重輪十二三重輪十三四重",
    "T33n1707_003:0355a03": "輪十四五重輪。如此等十四種皆是災難飢",
    "T33n1707_003:0355a04": "餓刀兵疾疫相也。",
    "T33n1707_003:0355a05": "[0355a05] 二十八宿失度金星彗星輪星鬼星火星水星",
    "T33n1707_003:0355a06": "風星刀星南斗北斗五鎮大星一切國主星三",
    "T33n1707_003:0355a07": "公星百官星如是諸星各各變現亦讀說此經",
    "T33n1707_003:0355a08": "為二難也 第二星宿難。二十八者四方各",
    "T33n1707_003:0355a09": "有七四七二十八也。失度者行不依常道故",
    "T33n1707_003:0355a10": "云失度。金星者太白星也。三藏師云外國名",
    "T33n1707_003:0355a11": "天師星。如理行即國豐失度則儉。彗星者外",
    "T33n1707_003:0355a12": "國名閻羅王星。此星隨所出處必有災難也。",
    "T33n1707_003:0355a13": "輪星者有暉如輪若日月五星破輪星中央則",
    "T33n1707_003:0355a14": "國土分散。日月五星在輪星右行則國土安",
    "T33n1707_003:0355a15": "樂也左行亦不好也。鬼星者九月中日設",
    "T33n1707_003:0355a16": "在東北。若行駃是過時節若近上則鬼神來",
    "T33n1707_003:0355a17": "破國病人。火星者營惑星也此主賊。若其高",
    "T33n1707_003:0355a18": "則賊起若下則賊伏。若在子處則下若在午",
    "T33n1707_003:0355a19": "為高。水星者即是濕星亦是太白星。若在寅",
    "T33n1707_003:0355a20": "為下若在申為高。一處三十日行十二月得",
    "T33n1707_003:0355a21": "一周。從&#x9DC4;狗&#x732A;鼠四處行無水。從兔蛇羊猴",
    "T33n1707_003:0355a22": "四處行則多水。從牛虎龍馬四處行平水平",
    "T33n1707_003:0355a23": "水則不多不少。風星者即[曰/邦]星。在虎處則高",
    "T33n1707_003:0355a24": "一處三十日行猴處行則下。若高多風無雨",
    "T33n1707_003:0355a25": "若下多雨少風。七月高正月下。八月至正月",
    "T33n1707_003:0355a26": "漸漸下。二月至七月漸漸高。隨日行則有三",
    "T33n1707_003:0355a27": "種。二月三月八月九月同日行。十月十一月",
    "T33n1707_003:0355a28": "十二月正月此四月在日前行。四月五月六",
    "T33n1707_003:0355a29": "月七月此四月在日後行。此是如法行異此",
    "T33n1707_003:0355b01": "則失度不好也。刀星者且是滿星一處行逕",
    "T33n1707_003:0355b02": "二年半。若在兔處最高若在雞處最下。若高",
    "T33n1707_003:0355b03": "多刀兵眾生飢餓疾病若下少刀兵。南斗北",
    "T33n1707_003:0355b04": "斗者非宿是曜。五鎮大星者金木水火土也。",
    "T33n1707_003:0355b05": "一切國主星三公星百官星若善星來入此四",
    "T33n1707_003:0355b06": "星處則大安穩豐樂。惡星來入則大苦惱。隨",
    "T33n1707_003:0355b07": "諸星並行不依常道故云各各變現也。若大",
    "T33n1707_003:0355b08": "王大臣治民非道縱逸自在。苦報將生則日",
    "T33n1707_003:0355b09": "月虧盈星道失度以表非祥故能表難。若能",
    "T33n1707_003:0355b10": "講讀大乘歸依三寶隨福去災日星復路故云",
    "T33n1707_003:0355b11": "亦說此經也。",
    "T33n1707_003:0355b12": "[0355b12] 大火燒國萬姓燒盡或鬼火龍火天火山神火",
    "T33n1707_003:0355b13": "人火樹木火賊火如是變怪亦讀說此經為三",
    "T33n1707_003:0355b14": "難也 大火燒國下第三火難有二。初明七",
    "T33n1707_003:0355b15": "種火二亦讀此經下明經力能滅火也。七種",
    "T33n1707_003:0355b16": "火者鬼火者鬼瞋眾生為惡火夜起亦令人熱",
    "T33n1707_003:0355b17": "病。龍火者龍瞋雨毒火令人癰腫即報得神",
    "T33n1707_003:0355b18": "通火也。天火者礔&#x7930;火就天為名也。神火者",
    "T33n1707_003:0355b19": "變現也。神有二一仙人瞋火從瞋生。二仙人",
    "T33n1707_003:0355b20": "誦&#x546A;使鬼神燒百姓家也。人火者約人得名。",
    "T33n1707_003:0355b21": "樹木火可知。賊火者賊投火即名賊火也。亦",
    "T33n1707_003:0355b22": "讀說此經者經力能滅火也。",
    "T33n1707_003:0355b23": "[0355b23] 大水漂沒百姓時節返逆冬雨夏雪冬時雷電",
    "T33n1707_003:0355b24": "礔&#x7930;六月雨&#x6C37;霜雹雨赤水黑水青水雨土山",
    "T33n1707_003:0355b25": "石山雨沙礫石江河逆流浮山流石如是變時",
    "T33n1707_003:0355b26": "亦讀說此經為四難也 大水下第四水難。",
    "T33n1707_003:0355b27": "須水而無不用處多有。霜雹等悉屬水難。雨",
    "T33n1707_003:0355b28": "赤水多刀兵雨黑水為疾病雨青水多飢餓。",
    "T33n1707_003:0355b29": "雨土石仙人羅剎瞋江河逆流海水溢有賊也。",
    "T33n1707_003:0355c01": "[0355c01] 大風吹殺萬姓國土山河樹木一時滅沒非時",
    "T33n1707_003:0355c02": "大風黑風赤風青風天風地風火風水風如是",
    "T33n1707_003:0355c03": "變時亦讀說此經為五難也 第五風難亦二。",
    "T33n1707_003:0355c04": "初列七風二亦讀此經下經力能轉滅也。黑",
    "T33n1707_003:0355c05": "風者海邊風吹黑沙也。赤風者即赤沙。青風",
    "T33n1707_003:0355c06": "者即青沙。天風地風者天陽地陰也。火風者",
    "T33n1707_003:0355c07": "熱風也。",
    "T33n1707_003:0355c08": "[0355c08] 天地國土亢陽炎火洞然百草亢旱五穀不登",
    "T33n1707_003:0355c09": "土地赫然萬姓滅盡如是變時亦讀說此經為",
    "T33n1707_003:0355c10": "六難也 天地亢陽下第六旱難文相可知。",
    "T33n1707_003:0355c11": "[0355c11] 四方賊來侵國內外賊起火賊水賊風賊鬼賊",
    "T33n1707_003:0355c12": "百姓荒亂刀兵劫起如是怪時亦讀說此經為",
    "T33n1707_003:0355c13": "七難也 四方賊起下第七賊難也。",
    "T33n1707_003:0355c14": "[0355c14] 大王是般若波羅蜜是諸佛菩薩一切眾生心",
    "T33n1707_003:0355c15": "識之神本也一切國王之父母也亦名神符亦",
    "T33n1707_003:0355c16": "名辟鬼珠亦名如意珠亦名護國珠亦名天地",
    "T33n1707_003:0355c17": "鏡亦名龍寶神王 大王般若下第四歎般若",
    "T33n1707_003:0355c18": "之德能滅七難。文有二初歎般若不可思議",
    "T33n1707_003:0355c19": "次佛告大王下第二明般若既滅七難勸人供",
    "T33n1707_003:0355c20": "養也。就初歎般若中有八句。初明般若能為",
    "T33n1707_003:0355c21": "諸佛菩薩一切心識神本者般若是無所得。",
    "T33n1707_003:0355c22": "以諸佛因般若悟無所得故波若是佛母故云",
    "T33n1707_003:0355c23": "為佛本也。一切眾生心識神本無所得。以妄",
    "T33n1707_003:0355c24": "想因緣有六道差別。若能知妄畢竟無所有。",
    "T33n1707_003:0355c25": "還歸般若故云為一切眾生心識神本。心意",
    "T33n1707_003:0355c26": "識神體一名異耳又解心識神本者似如來藏",
    "T33n1707_003:0355c27": "是生死根本。言一切國王之父母者般若能",
    "T33n1707_003:0355c28": "護國土故譬如之父母。亦名神符者能通達",
    "T33n1707_003:0355c29": "如實境界能伏天魔外道。是世出世善根悉",
    "T33n1707_003:0356a01": "能守護故譬神符也。辟鬼珠者能除鬼神難",
    "T33n1707_003:0356a02": "故也。如意珠者般若稱意所得故也。護國珠",
    "T33n1707_003:0356a03": "者波若力能令國土安穩故也。天地鏡者波",
    "T33n1707_003:0356a04": "若照世界無所有故。龍寶神王者波若能出",
    "T33n1707_003:0356a05": "諸善神故云龍寶神王也。",
    "T33n1707_003:0356a06": "[0356a06] 佛告大王應作九色幡長九丈九色華高二丈",
    "T33n1707_003:0356a07": "千枝燈高五丈九玉箱九玉巾亦作七寶案以",
    "T33n1707_003:0356a08": "經卷置上 佛告大王下第二明勸人供養中",
    "T33n1707_003:0356a09": "有二。初事別供養日日下次總以華香供養。",
    "T33n1707_003:0356a10": "就前別中初列六種供養事第二出般若而供",
    "T33n1707_003:0356a11": "養之。初六事者一幡二華三燈四玉箱五玉",
    "T33n1707_003:0356a12": "巾六七寶案。",
    "T33n1707_003:0356a13": "[0356a13] 若王行時常於其前足一百步是經常放千光",
    "T33n1707_003:0356a14": "明令千里內七難不起罪過不生若王住時作",
    "T33n1707_003:0356a15": "七寶帳帳中七寶高座以經卷置上日日供養",
    "T33n1707_003:0356a16": "散華燒香如事父母如事帝釋 第二供養法",
    "T33n1707_003:0356a17": "用內有五句。初出般若置案上二王行時以",
    "T33n1707_003:0356a18": "波若在前。三王行百步般若放千里光四令",
    "T33n1707_003:0356a19": "千里內無七難得益也。五若住時作七寶座",
    "T33n1707_003:0356a20": "以般若置上也。第二日日下總明供養法譬",
    "T33n1707_003:0356a21": "可解。",
    "T33n1707_003:0356a22": "[0356a22] 大王我今五眼明見三世一切國王皆由過去",
    "T33n1707_003:0356a23": "世侍五百佛得為帝王主是為一切聖人羅漢",
    "T33n1707_003:0356a24": "而為來生彼國土中作大利益若王福盡時一",
    "T33n1707_003:0356a25": "切聖人皆為捨去若一切聖人去時七難必起",
    "T33n1707_003:0356a26": " 大王我今五眼下第五明三世利益令人信",
    "T33n1707_003:0356a27": "持。文有三。初明五眼照一切國王侍五百佛",
    "T33n1707_003:0356a28": "等。明久供多聖現居王位。是為聖人來下",
    "T33n1707_003:0356a29": "二明聖人來生此國明作大利益。若王下三",
    "T33n1707_003:0356b01": "福盡難生也。",
    "T33n1707_003:0356b02": "[0356b02] 大王。若未來世有諸國王受持三寶者。我使五",
    "T33n1707_003:0356b03": "大力菩薩往護其國。一金剛吼菩薩。手持千寶",
    "T33n1707_003:0356b04": "相輪往護彼國。二龍王吼菩薩。手持金輪燈往",
    "T33n1707_003:0356b05": "護彼國。三無畏十力吼菩薩。手持金剛杵往護",
    "T33n1707_003:0356b06": "彼國。四雷電吼菩薩。手持千寶羅網往護彼國。",
    "T33n1707_003:0356b07": "五無量力吼菩薩。手持五千劍輪往護彼國。是",
    "T33n1707_003:0356b08": "五大士五千大鬼神王於汝國中大作利益當",
    "T33n1707_003:0356b09": "立形像而供養之 大王若未來世下第六明",
    "T33n1707_003:0356b10": "能依教而行。當遣五大菩薩為護勸造像供",
    "T33n1707_003:0356b11": "養文有四。初總明未來世五大菩薩常護其",
    "T33n1707_003:0356b12": "國。二別列五大菩薩名。三五千大神王於汝",
    "T33n1707_003:0356b13": "國作大利益四令立形像供養。",
    "T33n1707_003:0356b14": "[0356b14] 大王吾今三寶付囑汝等一切諸王毘舍離國",
    "T33n1707_003:0356b15": "憍薩羅國舍衛國摩竭提國波羅奈國迦夷羅",
    "T33n1707_003:0356b16": "衛國鳩尸那國鳩睒彌國鳩留國罽賓國彌提",
    "T33n1707_003:0356b17": "國伽羅乾國乾陀衛國沙陀國僧伽陀國健拏",
    "T33n1707_003:0356b18": "掘闍國波提國如是一切諸國王等皆應受持",
    "T33n1707_003:0356b19": "般若波羅蜜 大王吾今下第七勸受持此經",
    "T33n1707_003:0356b20": "文有三。初明付囑諸國王二列十六國。如是",
    "T33n1707_003:0356b21": "一切下第三勸受持此經但明十七國那云十",
    "T33n1707_003:0356b22": "六。答大雲經有十六大國也。",
    "T33n1707_003:0356b23": "[0356b23] 時諸大眾阿須輪王聞佛所說未來世中七可",
    "T33n1707_003:0356b24": "畏難身毛為&#x7AEA;呼聲大叫而言願不生彼國時",
    "T33n1707_003:0356b25": "十六大國王即以國事付弟出家修道觀四大",
    "T33n1707_003:0356b26": "四色勝出相四大四色不用識空入行相 時",
    "T33n1707_003:0356b27": "諸大眾阿須輪王下答問中。大段第三明時",
    "T33n1707_003:0356b28": "眾聞法得益就文有六。初總明大眾聞說起",
    "T33n1707_003:0356b29": "願第二十六國王悟道。第三十八梵天等得",
    "T33n1707_003:0356c01": "益第四九百億菩薩眾證果。第五十千菩薩",
    "T33n1707_003:0356c02": "念來世得益第六十億菩薩現成正覺。第一",
    "T33n1707_003:0356c03": "時眾聞說七難可畏身毛為&#x7AEA;發願不生彼國",
    "T33n1707_003:0356c04": "也。第二十六國王得益中有二。初明十六",
    "T33n1707_003:0356c05": "國王付國與弟發願出家。第二明修道。此中",
    "T33n1707_003:0356c06": "又二初兩科。假相觀修道次三十忍下明實",
    "T33n1707_003:0356c07": "行入道。初觀四大四色勝出相者八勝處。內",
    "T33n1707_003:0356c08": "觀四大即是四勝處。內觀四大外觀色少不",
    "T33n1707_003:0356c09": "壞內外色觀一勝處。內觀四大外觀色多二",
    "T33n1707_003:0356c10": "勝處。內無四大外觀色少三勝處。內無四大",
    "T33n1707_003:0356c11": "外觀色多四勝處此壞內色不壞外色觀。後",
    "T33n1707_003:0356c12": "四勝處者青黃赤白合為八勝處也。八勝處",
    "T33n1707_003:0356c13": "觀成故云勝出相也。次明十一切入觀。四大",
    "T33n1707_003:0356c14": "四色即為八。不用者是無處有處。識是識處。",
    "T33n1707_003:0356c15": "空是空處。此三合為十一切處。十一切入觀",
    "T33n1707_003:0356c16": "成故言入行相。",
    "T33n1707_003:0356c17": "[0356c17] 三十忍初地相第一義諦九地相是故大王捨",
    "T33n1707_003:0356c18": "凡夫身入六住身捨七報身入八法身證一切",
    "T33n1707_003:0356c19": "行般若波羅蜜 三十忍下次明實行入道。",
    "T33n1707_003:0356c20": "二種假相觀在地前三十忍在地上。十地各",
    "T33n1707_003:0356c21": "三心合有三十忍。言初地相者即是第一地",
    "T33n1707_003:0356c22": "也。言第一義諦者此明初地得第一義諦成。",
    "T33n1707_003:0356c23": "與九地作方便相。言九地者即離垢已上餘",
    "T33n1707_003:0356c24": "九地也。捨凡夫身入六住身者捨外凡夫身",
    "T33n1707_003:0356c25": "入種性已上六住身。捨七報身入八法身者",
    "T33n1707_003:0356c26": "捨地前七方便得初地第八法身。亦可捨前",
    "T33n1707_003:0356c27": "七地有功用身入八地已上無功用法身也。",
    "T33n1707_003:0356c28": "[0356c28] 十八梵天阿須輪王得三乘觀同無生境復散",
    "T33n1707_003:0356c29": "華供養空華法性華聖人華順華無生華法樂",
    "T33n1707_003:0357a01": "華金剛華緣觀中道華三十七品華而散佛上",
    "T33n1707_003:0357a02": "及九百億大菩薩眾其餘一切眾證道&#x8FF9;果散",
    "T33n1707_003:0357a03": "心空華心樹華六波羅蜜華妙覺華而散佛上",
    "T33n1707_003:0357a04": "及一切大眾 十八梵天阿須輪王下第三明",
    "T33n1707_003:0357a05": "諸天得益。就文為二初三乘觀成得無生利",
    "T33n1707_003:0357a06": "益。第二散華供養。此散華中有二初散五忍",
    "T33n1707_003:0357a07": "華二散二乘華。五忍華者空華法性華地前",
    "T33n1707_003:0357a08": "伏忍華也。聖人華者初二三地信忍華。順忍",
    "T33n1707_003:0357a09": "華者四五六地順忍華也。無生華者七八九地",
    "T33n1707_003:0357a10": "無生忍華。金剛華者十地華也。佛華即寂滅",
    "T33n1707_003:0357a11": "忍華次辨二乘華。緣觀中道華者即緣覺中",
    "T33n1707_003:0357a12": "乘華。三十七品華聲聞華。而散佛上者供養",
    "T33n1707_003:0357a13": "也。及九百億大菩薩眾下第四段得益文有",
    "T33n1707_003:0357a14": "二。初明九百億菩薩大眾悟解得益。次明散",
    "T33n1707_003:0357a15": "華供養得益。文云證道&#x8FF9;果者得初地解故",
    "T33n1707_003:0357a16": "云證。即證能通名道即道能進故言&#x8FF9;悟解",
    "T33n1707_003:0357a17": "滿足故名果也。次供養內即有四種因果華供",
    "T33n1707_003:0357a18": "養。心空華者即是理空無生華。心樹華者即",
    "T33n1707_003:0357a19": "意樹華。六波羅蜜華是行華。妙覺華者佛地",
    "T33n1707_003:0357a20": "華。散佛上者供養也。",
    "T33n1707_003:0357a21": "[0357a21] 十千菩薩念來世眾生即證妙覺三昧圓明三",
    "T33n1707_003:0357a22": "昧金剛三昧世諦三昧真諦三昧第一義諦三",
    "T33n1707_003:0357a23": "昧此三諦三昧是一切三昧王三昧 十千菩",
    "T33n1707_003:0357a24": "薩下第五明十千菩薩念來世眾生悟解得證",
    "T33n1707_003:0357a25": "三昧。所言妙覺三昧者亦名理盡三昧。圓明",
    "T33n1707_003:0357a26": "三昧者照理盡故言圓明三昧。金剛三昧者",
    "T33n1707_003:0357a27": "堅固不可壞也。世諦三昧者約凡夫所見明",
    "T33n1707_003:0357a28": "定相故云世諦也。真諦三昧者約二乘所見",
    "T33n1707_003:0357a29": "偏真故云真諦也。第一義諦三昧者即是中",
    "T33n1707_003:0357b01": "道第一義。法中精最不散故云第一。亦名實",
    "T33n1707_003:0357b02": "相三昧也。此三昧是一切王三昧總攝一切",
    "T33n1707_003:0357b03": "法。如王能統領故名一切王。",
    "T33n1707_003:0357b04": "[0357b04] 亦得無量諸餘三昧七財三昧二十五有三昧",
    "T33n1707_003:0357b05": "一切行三昧復有十億菩薩登金剛頂現成正",
    "T33n1707_003:0357b06": "覺 七財三昧者一信二戒三慚四愧五多聞",
    "T33n1707_003:0357b07": "六智慧七捨離。二十五有三昧壞二十五有。",
    "T33n1707_003:0357b08": "得無垢三昧能破地獄有。得不退三昧能破",
    "T33n1707_003:0357b09": "畜生有。得心樂三昧能破餓鬼有。得歡喜三",
    "T33n1707_003:0357b10": "昧能壞阿修羅有。得日光三昧斷弗婆提有。",
    "T33n1707_003:0357b11": "得月光三昧斷瞿耶尼有。得熱炎三昧斷&#x6B1D;",
    "T33n1707_003:0357b12": "單越有。得如幻三昧斷閻浮提有。得一切法",
    "T33n1707_003:0357b13": "不動三昧斷四天王處有。得難伏三昧斷三",
    "T33n1707_003:0357b14": "十三天處有。得悅意三昧斷炎魔天有。得青",
    "T33n1707_003:0357b15": "色三昧斷兜率天有。得黃色三昧斷化樂天",
    "T33n1707_003:0357b16": "有。得赤色三昧斷他化自在天有。得白色三",
    "T33n1707_003:0357b17": "昧斷初禪有。得種種三昧斷大梵天有。得雙",
    "T33n1707_003:0357b18": "三昧斷二禪有。得雷音三昧斷三禪有。得住",
    "T33n1707_003:0357b19": "雨三昧斷四禪有。得如虛空三昧斷無想天",
    "T33n1707_003:0357b20": "有。得照境三昧斷淨居阿那含有。得無礙三",
    "T33n1707_003:0357b21": "昧斷空處有。得常三昧斷識處有。得樂三昧",
    "T33n1707_003:0357b22": "斷不用處有。得我三昧斷非想處有。是名菩",
    "T33n1707_003:0357b23": "薩得二十五有三昧壞二十五有四有四惡趣",
    "T33n1707_003:0357b24": "梵王六欲天四禪及四空無想五淨居。復有",
    "T33n1707_003:0357b25": "十億菩薩下第六十億菩薩成佛。",
    "T33n1707_003:0357b26": "仁王護國般若波羅蜜經囑累品第八[0357b26] 經有",
    "T33n1707_003:0357b27": "三段今是第三流通分。所言囑累者明如來",
    "T33n1707_003:0357b28": "慇懃囑寄國王。累眾菩薩故云囑累品也。此",
    "T33n1707_003:0357b29": "品分為四段。第一誡&#x52C5;月光總勸流通以明",
    "T33n1707_003:0357c01": "囑累。後五濁世下第二七門別誡諸國王及",
    "T33n1707_003:0357c02": "四部弟子。爾時十六大國王聞佛七誡下第",
    "T33n1707_003:0357c03": "三明諸國王不制四部弟子。爾時無量大眾",
    "T33n1707_003:0357c04": "下第四明時眾歡喜受持。就前總勸流通內",
    "T33n1707_003:0357c05": "又分為三。初誡&#x52C5;月光明法滅時節。二此經",
    "T33n1707_003:0357c06": "三寶下明所付人。三為三界眾生下明流通",
    "T33n1707_003:0357c07": "利益。",
    "T33n1707_003:0357c08": "[0357c08] 佛告波斯匿王我誡&#x52C5;汝等吾滅度後八十年",
    "T33n1707_003:0357c09": "八百年八千年中無佛無法無僧無信男信女",
    "T33n1707_003:0357c10": "時此經三寶付囑諸國王四部弟子受持讀誦",
    "T33n1707_003:0357c11": "解說其義為三界眾生開空慧道修七賢行十",
    "T33n1707_003:0357c12": "善行化一切眾生 所言八十年者佛滅度後",
    "T33n1707_003:0357c13": "也。佛滅度後一百年中五師持法各二十年。",
    "T33n1707_003:0357c14": "迦葉阿難末田地此三人親見佛化。行法如",
    "T33n1707_003:0357c15": "佛在世故法不滅。三人逕六十年。第四商那",
    "T33n1707_003:0357c16": "和修第五優婆&#x6BF1;多此二師各二十年持法。",
    "T33n1707_003:0357c17": "商那和修當八十年。以不親&#x89A9;佛化故威儀",
    "T33n1707_003:0357c18": "法滅也。言八百年者正證法滅。五百年內",
    "T33n1707_003:0357c19": "二十五師並是聖人相傳故證法不滅。六七",
    "T33n1707_003:0357c20": "二百年內馬鳴龍樹二人傳法。以弘法人強",
    "T33n1707_003:0357c21": "故法不滅。八百年中餘人弘法以人弱故令",
    "T33n1707_003:0357c22": "法滅也。言八千年者像末法滅也。由末法眾",
    "T33n1707_003:0357c23": "生好行邪法惡賤正法。正法不行故像末二",
    "T33n1707_003:0357c24": "法滅耳。依涅槃經像末世有十二萬大菩薩",
    "T33n1707_003:0357c25": "善持我法我法不滅。前就凡夫故云滅也。言",
    "T33n1707_003:0357c26": "無佛法僧者正明法滅故須付囑。無信男信",
    "T33n1707_003:0357c27": "女者明前無三寶可歸依。故無生信處。以",
    "T33n1707_003:0357c28": "無信心謗毀三寶故令不現。第二明所付人",
    "T33n1707_003:0357c29": "中有二。初付囑國王有威力護法功強故先",
    "T33n1707_003:0358a01": "付之。二付四部弟子此是通付一切眾生以四",
    "T33n1707_003:0358a02": "部攝眾生盡故。第三明流通利益內。文言為",
    "T33n1707_003:0358a03": "三界眾生開空慧道者。證無所得解故云開",
    "T33n1707_003:0358a04": "空慧道也。又云證二無我理故云開空慧道",
    "T33n1707_003:0358a05": "也。言修七賢行者即七方便也。一五停心觀",
    "T33n1707_003:0358a06": "二別想念處三總想念處四煖法五頂法六忍",
    "T33n1707_003:0358a07": "法七世第一法。言十善行化一切眾生者一",
    "T33n1707_003:0358a08": "不殺二不盜三不邪婬四不妄語五不惡口六",
    "T33n1707_003:0358a09": "不兩舌七不綺語八不貪九不瞋十不邪見。",
    "T33n1707_003:0358a10": "以此十行教化眾生故云十善行化一切眾生。",
    "T33n1707_003:0358a11": "總勸流通竟。",
    "T33n1707_003:0358a12": "[0358a12] 後五濁世。比丘比丘尼四部弟子天龍八部一",
    "T33n1707_003:0358a13": "切神王國王大臣太子王子。自恃高貴。滅破吾",
    "T33n1707_003:0358a14": "法。明作制法制我四部弟子比丘比丘尼不聽",
    "T33n1707_003:0358a15": "出家行道。亦復不聽造作佛像形佛塔形立統",
    "T33n1707_003:0358a16": "官制眾安籍記僧比丘地立。白衣高座。兵奴為",
    "T33n1707_003:0358a17": "比丘受別請法知識比丘共為一心親善比丘",
    "T33n1707_003:0358a18": "為作齊會求福如外道法。都非吾法。當知爾時",
    "T33n1707_003:0358a19": "正法將滅不久 後五濁下第二七門別誡即",
    "T33n1707_003:0358a20": "為七別。一不得障人出家等。二不得俗官治",
    "T33n1707_003:0358a21": "僧。三不得繫縛比丘。四不得非法說經似師",
    "T33n1707_003:0358a22": "子身內虫。五不得驅使比丘似兵奴法。六明",
    "T33n1707_003:0358a23": "非法得罪制之莫為自作罪過破壞國土也。",
    "T33n1707_003:0358a24": "七不得依託佛法求世名利。若為此七事違",
    "T33n1707_003:0358a25": "教失理行義不立。為是義故佛法速滅。第一",
    "T33n1707_003:0358a26": "不得障人出家中為二。初總明五濁二從比",
    "T33n1707_003:0358a27": "丘下別明七事。所言五濁者一眾生濁二命",
    "T33n1707_003:0358a28": "濁三見濁四煩惱濁五劫濁。二從比丘下別",
    "T33n1707_003:0358a29": "明七事者。一不聽出家二不聽造像等三立",
    "T33n1707_003:0358b01": "統官四安籍記僧五不得比丘立地白衣高坐",
    "T33n1707_003:0358b02": "六不得兵奴為比丘七不得受別請行法七邪",
    "T33n1707_003:0358b03": "法興七正法滅。",
    "T33n1707_003:0358b04": "[0358b04] 大王壞亂吾道是汝等自作自恃威力制我四",
    "T33n1707_003:0358b05": "部弟子百姓疾病無不苦難是破國因緣說五",
    "T33n1707_003:0358b06": "濁罪過窮劫不盡 大王壞亂吾道下第二不",
    "T33n1707_003:0358b07": "得俗官治僧。言自恃威力制四部弟子者。五",
    "T33n1707_003:0358b08": "篇七聚外更作俗法治比丘等以護法善神",
    "T33n1707_003:0358b09": "瞋。使令疾病破壞國土五濁增長也。",
    "T33n1707_003:0358b10": "[0358b10] 大王法末世時有諸比丘四部弟子國王大臣",
    "T33n1707_003:0358b11": "各作非法之行橫與佛法眾僧作大非法作諸",
    "T33n1707_003:0358b12": "罪過非法非律繫縛比丘如獄囚法當爾之時",
    "T33n1707_003:0358b13": "法滅不久 大王法末世時下第三不得繫縛",
    "T33n1707_003:0358b14": "比丘如獄囚法。當戒律法中極但有驅擯出",
    "T33n1707_003:0358b15": "家眾。今行俗法當知法滅不久。",
    "T33n1707_003:0358b16": "[0358b16] 大王。我滅度後。未來世中。四部弟子諸小國王",
    "T33n1707_003:0358b17": "太子王子乃是任持護三寶者。轉更滅破三寶。",
    "T33n1707_003:0358b18": "如師子身中虫。自食師子。非外道也。多壞我佛",
    "T33n1707_003:0358b19": "法。得大罪過。正教衰薄。民無正行。以漸為惡。其",
    "T33n1707_003:0358b20": "壽日減至千百歲。人壞佛教。無復孝子。六親不",
    "T33n1707_003:0358b21": "和。天神不祐。疾疫惡鬼日來侵害。災怪首尾連",
    "T33n1707_003:0358b22": "禍縱橫死入地獄餓鬼畜生若出為人兵奴。果",
    "T33n1707_003:0358b23": "報如響如影。如人夜書。火滅字存。三界果報亦",
    "T33n1707_003:0358b24": "復如是 大王我滅度後下第四誡四部眾國",
    "T33n1707_003:0358b25": "王等。皆是任持佛法人。還自破滅令使國土",
    "T33n1707_003:0358b26": "諸災競起。皆由破法使之然也。就文有二初",
    "T33n1707_003:0358b27": "明非法說經。二正法衰薄下明其損失。初明",
    "T33n1707_003:0358b28": "非法說經有三。初法說二如師子下喻。三多",
    "T33n1707_003:0358b29": "壞我佛法下合譬也。第二損失內正法衰薄",
    "T33n1707_003:0358c01": "得種種苦事也。",
    "T33n1707_003:0358c02": "[0358c02] 大王未來世中一切國王太子王子四部弟子",
    "T33n1707_003:0358c03": "橫與佛弟子書記制戒如白衣法如兵奴法若",
    "T33n1707_003:0358c04": "我弟子比丘比丘尼立籍為官所使都非我弟",
    "T33n1707_003:0358c05": "子是兵奴法立統官攝僧典主僧籍大小僧統",
    "T33n1707_003:0358c06": "共相攝縛如獄囚法兵奴之法當爾之時佛法",
    "T33n1707_003:0358c07": "不久 大王未來世下第五誡國王太子四",
    "T33n1707_003:0358c08": "眾。立籍制約如兵奴法立統官治人如俗法。",
    "T33n1707_003:0358c09": "當知佛法滅亦不久。",
    "T33n1707_003:0358c10": "[0358c10] 大王未來世中諸小國王四部弟子自作此罪",
    "T33n1707_003:0358c11": "破國因緣身自受之非佛法僧 大王未來世",
    "T33n1707_003:0358c12": "中諸小國下第六誡小國四眾。明非法得罪",
    "T33n1707_003:0358c13": "制之莫為。自作罪過破壞國土自身受之不",
    "T33n1707_003:0358c14": "關三寶也。",
    "T33n1707_003:0358c15": "[0358c15] 大王未來世中流通此經七佛法器十方諸佛",
    "T33n1707_003:0358c16": "常所行道諸惡比丘多求名利於國王太子王",
    "T33n1707_003:0358c17": "子前自說破佛法因緣破國因緣其王不別信",
    "T33n1707_003:0358c18": "聽此語橫作法制不依佛戒是為破佛破國因",
    "T33n1707_003:0358c19": "緣當爾之時正法將滅不久 大王未來世中",
    "T33n1707_003:0358c20": "流通此經下第七誡諸比丘不依七佛教。依",
    "T33n1707_003:0358c21": "託佛法求世名利往國王邊。自說破佛法因",
    "T33n1707_003:0358c22": "緣。文有三別初明比丘等邪說佛法。二其王",
    "T33n1707_003:0358c23": "不別下明國王不知三寶也。三當爾之時下",
    "T33n1707_003:0358c24": "滅正法也。",
    "T33n1707_003:0358c25": "[0358c25] 爾時十六大國王聞佛七誡所說未來世事悲",
    "T33n1707_003:0358c26": "啼涕泣聲動三千日月五星二十八宿失光不",
    "T33n1707_003:0358c27": "現時諸國王等各各至心受持佛語不制四部",
    "T33n1707_003:0358c28": "弟子出家行道當如佛教爾時大眾十八梵天",
    "T33n1707_003:0358c29": "王六欲諸天子皆悉歎言當爾之時世間空虛",
    "T33n1707_003:0359a01": "是無佛世 爾時十六國下品中大段。第三",
    "T33n1707_003:0359a02": "諸國王聞佛七誡不制四眾。就文為二初十",
    "T33n1707_003:0359a03": "六國王悲歎驚怖。傷己已往愆依教不制四",
    "T33n1707_003:0359a04": "眾。第二十八梵天等傷歎云當當爾之時世",
    "T33n1707_003:0359a05": "間空虛是無佛世者歎正法滅盡故名無佛世",
    "T33n1707_003:0359a06": "也。",
    "T33n1707_003:0359a07": "[0359a07] 爾時無量大眾中百億菩薩彌勒師子月等百",
    "T33n1707_003:0359a08": "億舍利弗須菩提等五百億十八梵六欲諸天",
    "T33n1707_003:0359a09": "三界六道阿須輪王等聞佛所說護佛果因緣",
    "T33n1707_003:0359a10": "護國土因緣歡喜無量為佛作禮受持般若波",
    "T33n1707_003:0359a11": "羅蜜 爾時無量大眾下品內大段。第四時",
    "T33n1707_003:0359a12": "眾聞法歡喜奉行就文有三。初列百億菩薩",
    "T33n1707_003:0359a13": "眾。第二列百億舍利弗等。第三五百億色欲",
    "T33n1707_003:0359a14": "二界天六道阿須輪王等眾悉奉行也。"
}