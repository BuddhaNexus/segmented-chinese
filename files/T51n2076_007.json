{
    "T51n2076_007:0251b07": "景德傳燈錄卷第七",
    "T51n2076_007:0251b09": "懷讓禪師第二世中四十五人(馬祖法嗣)",
    "T51n2076_007:0251b10": "潭州三角山總印禪師",
    "T51n2076_007:0251b11": "池州魯祖山寶雲禪師",
    "T51n2076_007:0251b12": "洪州泐潭常興禪師虔州西堂智藏禪師",
    "T51n2076_007:0251b13": "京兆章敬寺懷惲禪師",
    "T51n2076_007:0251b14": "定州柏巖明哲禪師信州鵝湖大義禪師",
    "T51n2076_007:0251b15": "伏牛山自在禪師幽州盤山寶積禪師",
    "T51n2076_007:0251b16": "毘陵芙蓉山太毓禪師",
    "T51n2076_007:0251b17": "蒲州麻谷山寶徹禪師",
    "T51n2076_007:0251b18": "杭州鹽官齊安禪師",
    "T51n2076_007:0251b19": "婺州五洩山靈默禪師",
    "T51n2076_007:0251b20": "明州大梅山法常禪師",
    "T51n2076_007:0251b21": "京兆典善惟寬禪師湖南如會禪師",
    "T51n2076_007:0251b22": "鄂州無等禪師",
    "T51n2076_007:0251b23": "廬山歸宗寺智常禪師(已上十八人見錄)",
    "T51n2076_007:0251b24": "韶州渚涇山清賀禪師",
    "T51n2076_007:0251b25": "紫陰山惟建禪師",
    "T51n2076_007:0251b26": "封山洪濬禪師練山神翫禪師",
    "T51n2076_007:0251b27": "崛山道圓禪師玉臺惟然禪師",
    "T51n2076_007:0251b28": "池州灰山曇覬禪師",
    "T51n2076_007:0251b29": "荊州新寺寶積禪師",
    "T51n2076_007:0251c01": "河中府法藏禪師漢南慈悲寺良津禪師",
    "T51n2076_007:0251c02": "京兆府崇禪師南嶽智周禪師",
    "T51n2076_007:0251c03": "白虎法宣禪師金窟惟直禪師",
    "T51n2076_007:0251c04": "台州柏巖常徹禪師",
    "T51n2076_007:0251c05": "乾元暉禪師齊州道巖禪師",
    "T51n2076_007:0251c06": "襄州常堅禪師荊南寶貞禪師",
    "T51n2076_007:0251c07": "雲水靖宗禪師",
    "T51n2076_007:0251c08": "荊州永泰寺靈湍禪師",
    "T51n2076_007:0251c09": "潭州龍牙山圓暢禪師",
    "T51n2076_007:0251c10": "洪州雙嶺道方禪師",
    "T51n2076_007:0251c11": "羅浮山修廣禪師峴山定慶禪師",
    "T51n2076_007:0251c12": "越州洞泉惟獻禪師",
    "T51n2076_007:0251c13": "光明普滿禪師(已上二十七人無機緣語句不錄)",
    "T51n2076_007:0251c14": "懷讓禪師第二世法嗣",
    "T51n2076_007:0251c15": "[0251c15] 潭州三角山總印禪師。僧問。如何是三寶。師",
    "T51n2076_007:0251c16": "曰。禾麥豆。曰學人不會。師曰。大眾欣然奉",
    "T51n2076_007:0251c17": "持。師上堂曰。若論此事貶上眉毛早已蹉過",
    "T51n2076_007:0251c18": "也。麻谷便問。貶上眉毛即不問。如何是此事。",
    "T51n2076_007:0251c19": "師曰。蹉過也。麻谷乃掀禪床。師打之。麻谷無",
    "T51n2076_007:0251c20": "語(長慶代云。悄然)。",
    "T51n2076_007:0251c21": "[0251c21] 池州魯祖山寶雲禪師。問如何是諸佛師。師",
    "T51n2076_007:0251c22": "云。頭上有寶冠者不是。僧云。如何即是。師",
    "T51n2076_007:0251c23": "云。頭上無寶冠。洞山來參禮拜後侍立少頃",
    "T51n2076_007:0251c24": "而出。&#x5374;再入來。師云。只恁麼只恁麼所以如",
    "T51n2076_007:0251c25": "此。洞山云。大有人不肯。師云。作麼取汝口",
    "T51n2076_007:0251c26": "辨。洞山乃侍奉數月。僧問。如何是言不言。",
    "T51n2076_007:0251c27": "師云。汝口在什麼處。僧云。無口。師云。將什",
    "T51n2076_007:0251c28": "麼喫飯。僧無對(洞山代云。他不飢喫什麼飯)師尋常見僧來便",
    "T51n2076_007:0251c29": "面壁。南泉聞云。我尋常向僧道。向佛未出世",
    "T51n2076_007:0252a01": "時會取。尚不得一箇半箇。他恁麼地驢年去",
    "T51n2076_007:0252a02": "(玄覺云。為復唱和語不肯語。保福問長慶。只如魯祖節文在什麼處被南泉恁麼道。長慶云。退己讓於人。萬中",
    "T51n2076_007:0252a03": "無一箇。羅山云。陳老師當時若見。背上與五火抄。何故如此。為伊解放不解收。玄沙云。我當時若見也與五火",
    "T51n2076_007:0252a04": "抄。雲居錫云。羅山玄沙總恁麼道。為復一般別有道理若擇得出。許上坐佛法有去處。玄覺云。且道。玄沙",
    "T51n2076_007:0252a05": "五火抄。打伊著不著)。",
    "T51n2076_007:0252a06": "[0252a06] 洪州泐潭常興禪師。僧問。如何是曹谿門下",
    "T51n2076_007:0252a07": "客。師云。南來燕。僧云。學人不會。師云。養羽",
    "T51n2076_007:0252a08": "候秋風。僧問。如何是宗乘極則事。師云。秋雨",
    "T51n2076_007:0252a09": "草離披。又南泉躬至見師面壁乃拊師背。問",
    "T51n2076_007:0252a10": "汝是阿誰。曰普願。師曰。如何。曰也尋常。師",
    "T51n2076_007:0252a11": "曰。汝何多事。",
    "T51n2076_007:0252a12": "[0252a12] 虔州西堂智藏禪師者。虔化人也。姓廖氏。八",
    "T51n2076_007:0252a13": "歲從師。二十五具戒。有相者&#x89A9;其殊表。謂之",
    "T51n2076_007:0252a14": "曰。師骨氣非凡。當為法王之輔佐也。師遂往",
    "T51n2076_007:0252a15": "佛&#x8FF9;巖參禮大寂。與百丈海禪師同為入室。",
    "T51n2076_007:0252a16": "皆承印記。一日大寂遣師詣長安。奉書于忠",
    "T51n2076_007:0252a17": "國師。國師問曰。汝師說什麼法。師從東過西",
    "T51n2076_007:0252a18": "而立。國師曰。只遮箇更別有。師&#x5374;過東邊",
    "T51n2076_007:0252a19": "立。國師曰。遮箇是馬師底。仁者作麼生。師",
    "T51n2076_007:0252a20": "曰。早箇呈似和尚了。尋又送書往徑山與國",
    "T51n2076_007:0252a21": "一禪師(語在國一章)屬連帥路嗣恭延請大寂居府",
    "T51n2076_007:0252a22": "應期盛化。師迴郡得大寂付授納袈裟令學",
    "T51n2076_007:0252a23": "者親近。僧問馬祖。請和尚離四句絕百非。直",
    "T51n2076_007:0252a24": "指某甲西來意。祖云。我今日無心情。汝去問",
    "T51n2076_007:0252a25": "取智藏。其僧乃來問師。師云。汝何不問和尚。",
    "T51n2076_007:0252a26": "僧云。和尚令某甲來問上坐。師以手摩頭云。",
    "T51n2076_007:0252a27": "今日頭疼。汝去問海師兄。其僧又去問海(百丈",
    "T51n2076_007:0252a28": "和尚)海云。我到遮裏&#x5374;不會。僧乃舉似馬祖。祖",
    "T51n2076_007:0252a29": "云。藏頭白海頭黑。馬祖一日問師云。子何不",
    "T51n2076_007:0252b01": "看經。師云。經豈異邪。祖云。然雖如此。汝向",
    "T51n2076_007:0252b02": "後為人也須得。曰智藏病思自養。敢言為人。",
    "T51n2076_007:0252b03": "祖云。子末年必興於世也。馬祖滅後。師唐貞",
    "T51n2076_007:0252b04": "元七年眾請開堂。李尚書翱嘗問僧。馬大師",
    "T51n2076_007:0252b05": "有什麼言教。僧云。大師或說即心即佛。或說",
    "T51n2076_007:0252b06": "非心非佛。李云。總過遮邊。李&#x5374;問師。馬大",
    "T51n2076_007:0252b07": "師有什麼言教。師呼李翱。翱應諾。師云。鼓角",
    "T51n2076_007:0252b08": "動也。制空禪師謂師曰。日出太早生。師曰。",
    "T51n2076_007:0252b09": "正是時。師住西堂。後有一俗士問。有天堂地",
    "T51n2076_007:0252b10": "獄否。師曰有。曰有佛法僧寶否。師曰有。更有",
    "T51n2076_007:0252b11": "多問盡答言有。曰和尚恁麼道莫錯否。師曰。",
    "T51n2076_007:0252b12": "汝曾見尊宿來耶。曰某甲曾參徑山和尚來。",
    "T51n2076_007:0252b13": "師曰。徑山向汝作麼生道。曰他道一切總無。",
    "T51n2076_007:0252b14": "師曰。汝有妻否。曰有。師曰。徑山和尚有妻",
    "T51n2076_007:0252b15": "否。曰無。師曰。徑山和尚道無即得俗士禮謝",
    "T51n2076_007:0252b16": "而去。師元和九年四月八日歸寂。壽八十臘",
    "T51n2076_007:0252b17": "五十五。憲宗諡大宣教禪師。塔曰元和證真。",
    "T51n2076_007:0252b18": "至穆宗重諡大覺禪師。",
    "T51n2076_007:0252b19": "[0252b19] 京兆府章敬寺懷惲禪師。泉州同安人也。姓",
    "T51n2076_007:0252b20": "謝氏。受大寂心印。初住定州柏巖。次止中條",
    "T51n2076_007:0252b21": "山。唐元和初憲宗詔居上寺玄學者奔湊。師",
    "T51n2076_007:0252b22": "上堂示徒曰。至理忘言時人不悉。彊習他事",
    "T51n2076_007:0252b23": "以為功能。不知自性元非塵境。是箇微妙大",
    "T51n2076_007:0252b24": "解脫門。所有鑒覺不染不礙。如是光明未曾",
    "T51n2076_007:0252b25": "休廢。曩劫至今固無變易。猶如日輪遠近斯",
    "T51n2076_007:0252b26": "照。雖及眾色不與一切和合。靈燭妙明非假",
    "T51n2076_007:0252b27": "鍛鍊。為不了故取於物象。但如&#x63D1;目妄起空",
    "T51n2076_007:0252b28": "華。徒自疲勞枉經劫數。若能返照無第二人。",
    "T51n2076_007:0252b29": "舉措施為不虧實相。僧問心法雙亡指歸何",
    "T51n2076_007:0252c01": "所。師曰。郢人無污徒勞運斤。曰請師不返之",
    "T51n2076_007:0252c02": "言。師曰。即無返句(後人舉之於洞山。洞山云。道即甚易。罕遇作家)百丈",
    "T51n2076_007:0252c03": "和尚令一僧來伺候。師上堂次。展坐具禮拜",
    "T51n2076_007:0252c04": "了。起來拈師一隻靸鞋。以衫袖拂&#x5374;塵了。倒",
    "T51n2076_007:0252c05": "覆向下。師曰。老僧罪過。或問。祖師傳心地法",
    "T51n2076_007:0252c06": "門。為是真如心。妄想心。非真非妄心。為是三",
    "T51n2076_007:0252c07": "乘教外別立心。師曰。汝見目前虛空麼。曰信",
    "T51n2076_007:0252c08": "知常在目前人自不見。師曰。汝莫認影像。曰",
    "T51n2076_007:0252c09": "和尚作麼生。師以手撥空三下曰。作麼生即",
    "T51n2076_007:0252c10": "是。師曰。汝向後會去在。有一僧來繞師三匝",
    "T51n2076_007:0252c11": "振錫而立。師曰。是是(長慶代云。和尚佛法身心何在)其僧又到",
    "T51n2076_007:0252c12": "南泉。亦繞南泉三匝振錫而立。南泉云。不是",
    "T51n2076_007:0252c13": "不是。此是風力所轉始終成壞。僧云。章敬道",
    "T51n2076_007:0252c14": "是。和尚為什麼道不是。南泉云。章敬即是是",
    "T51n2076_007:0252c15": "汝不是(長慶代云。和尚是什麼心行。雲居錫云。章敬未必道是。南泉未必道不是。又云。遮僧當初但持",
    "T51n2076_007:0252c16": "錫出去恰好)師有小師行&#x811A;迴。師問曰。汝離此間多",
    "T51n2076_007:0252c17": "少年耶。曰離和尚左右將及八年。師曰。辦",
    "T51n2076_007:0252c18": "得箇什麼。小師於地畫一圓相。師曰。只遮箇",
    "T51n2076_007:0252c19": "更別有。小師乃畫破圓相後禮拜。僧問。四大",
    "T51n2076_007:0252c20": "五蘊身中。阿那箇是本來佛性。師乃呼僧名。",
    "T51n2076_007:0252c21": "僧應諾。師良久曰。汝無佛性。唐元和十三年",
    "T51n2076_007:0252c22": "十二月二十二日示滅。建塔于灞水。&#x52C5;諡大",
    "T51n2076_007:0252c23": "覺禪師大寶相之塔。",
    "T51n2076_007:0252c24": "[0252c24] 定州柏巖明哲禪師。&#x751E;見藥山和尚看經。因",
    "T51n2076_007:0252c25": "語之曰。和尚莫猱人好。藥山置經云。日頭早",
    "T51n2076_007:0252c26": "晚也。師云。正當午也。藥山云。猶有文采在。",
    "T51n2076_007:0252c27": "師云。某甲無亦無。藥山云。老兄好聰明。師",
    "T51n2076_007:0252c28": "云。某甲只恁麼和尚作麼生。藥山云。跛跛挈",
    "T51n2076_007:0252c29": "挈百醜千拙。且恁麼過時。",
    "T51n2076_007:0253a01": "[0253a01] 信州鵝湖大義禪師者。衢州須江人也。姓徐",
    "T51n2076_007:0253a02": "氏。李翱&#x751E;問師。大悲用千手眼作麼。師云。今",
    "T51n2076_007:0253a03": "上用公作麼。有一僧乞置塔。李尚書問云。教",
    "T51n2076_007:0253a04": "中不許將屍塔下過。又作麼生。無對。僧&#x5374;來",
    "T51n2076_007:0253a05": "問師。師云。他得大闡提。唐憲宗&#x751E;詔入內。於",
    "T51n2076_007:0253a06": "麟德殿論議。有一法師問。如何是四諦。師云。",
    "T51n2076_007:0253a07": "聖上一帝三帝何在。又問。欲界無禪禪居色",
    "T51n2076_007:0253a08": "界。此土憑何而立禪。師云。法師只知欲界無",
    "T51n2076_007:0253a09": "禪。不知禪界無欲。法師云。如何是禪。師以手",
    "T51n2076_007:0253a10": "點空。法師無對。帝云。法師講無窮經論。只",
    "T51n2076_007:0253a11": "遮一點尚不奈何。師&#x5374;問諸碩德曰。行住坐",
    "T51n2076_007:0253a12": "臥畢竟以何為道。有對曰。知者是道。師曰。不",
    "T51n2076_007:0253a13": "可以智知。不可以識識。安得知者是道乎。有",
    "T51n2076_007:0253a14": "對無分別是道。師曰。善能分別諸法相。於第",
    "T51n2076_007:0253a15": "一義而不動安得無分別是道乎。有對。四禪",
    "T51n2076_007:0253a16": "八定是道。師曰。佛身無為不墮諸數。安在四",
    "T51n2076_007:0253a17": "禪八定耶。眾皆杜口。師又舉。順宗問尸利禪",
    "T51n2076_007:0253a18": "師。大地眾生如何得見性成佛。尸利云。佛性",
    "T51n2076_007:0253a19": "猶如水中月。可見不可取。因謂帝曰。佛性非",
    "T51n2076_007:0253a20": "見心見。水中月如何攖取。帝乃問。何者是",
    "T51n2076_007:0253a21": "佛性。師對曰。不離陛下所問。帝默契真宗益",
    "T51n2076_007:0253a22": "加欽重。師於元和十三年正月七日歸寂。壽",
    "T51n2076_007:0253a23": "七十四。&#x52C5;諡慧覺禪師見性之塔。",
    "T51n2076_007:0253a24": "[0253a24] 伊闕伏牛山自在禪師者。吳興人也。姓李氏。",
    "T51n2076_007:0253a25": "初依徑山國一禪師受具。後於南康見大寂",
    "T51n2076_007:0253a26": "發明心地。因為大寂送書於忠國師。國師問",
    "T51n2076_007:0253a27": "曰。馬大師以何示徒。對曰。即心即佛。國師",
    "T51n2076_007:0253a28": "曰。是甚麼語話。良久又問曰。此外更有什",
    "T51n2076_007:0253a29": "麼言教。師曰。非心非佛。或云不是心不是佛。",
    "T51n2076_007:0253b01": "不是物。國師曰。猶較些子。師曰。馬大師即",
    "T51n2076_007:0253b02": "恁麼。未審和尚此間如何。國師曰。三點如流",
    "T51n2076_007:0253b03": "水。曲似刈禾鎌。師後隱于伏牛山。一日謂眾",
    "T51n2076_007:0253b04": "曰。即心即佛。是無病求病句。非心非佛。是藥",
    "T51n2076_007:0253b05": "病對治句。僧問。如何是脫灑底句。師曰。伏牛",
    "T51n2076_007:0253b06": "山下古今傳。師後於隨州開元寺示滅。壽八",
    "T51n2076_007:0253b07": "十一。",
    "T51n2076_007:0253b08": "[0253b08] 幽州盤山寶積禪師。僧問。如何是道。師曰出。",
    "T51n2076_007:0253b09": "僧曰。學人未領旨在。師曰去。師上堂示眾曰。",
    "T51n2076_007:0253b10": "心若無事萬象不生。意絕玄機纖塵何立。道",
    "T51n2076_007:0253b11": "本無體因道而立名。道本無名因名而得號。",
    "T51n2076_007:0253b12": "若言即心即佛。今時未入玄微。若言非心非",
    "T51n2076_007:0253b13": "佛。猶是指蹤之極則。向上一路千聖不傳。學",
    "T51n2076_007:0253b14": "者勞形如猿捉影。夫大道無中復誰先後。長",
    "T51n2076_007:0253b15": "空絕際何用稱量。空既如斯道復何說。夫心",
    "T51n2076_007:0253b16": "月孤圓光吞萬象。光非照境境亦非存。光境",
    "T51n2076_007:0253b17": "俱亡復是何物。禪德。譬如擲劍揮空。莫論及",
    "T51n2076_007:0253b18": "之不及。斯乃空輪無&#x8FF9;劍刃無虧。若能如是",
    "T51n2076_007:0253b19": "心心無知。全心即佛全佛即人。人佛無異始",
    "T51n2076_007:0253b20": "為道矣。禪德。可中學道。似地擎山不知山之",
    "T51n2076_007:0253b21": "孤峻。如石含玉不知玉之無瑕。若如此者是",
    "T51n2076_007:0253b22": "名出家。故導師云。法本不相礙。三際亦復然。",
    "T51n2076_007:0253b23": "無為無事人。猶是金鎖難。所以靈源獨耀道",
    "T51n2076_007:0253b24": "絕無生。大智非明真空無&#x8FF9;。真如凡聖皆是",
    "T51n2076_007:0253b25": "夢言。佛及涅槃並為增語禪德。且須自看無",
    "T51n2076_007:0253b26": "人替代。三界無法何處求心。四大本空佛依",
    "T51n2076_007:0253b27": "何住。璿機不動寂爾無言。覿面相呈更無餘",
    "T51n2076_007:0253b28": "事。珍重。師將順世。告眾曰。有人貌得吾真",
    "T51n2076_007:0253b29": "否。眾皆將寫得真呈師。師皆打之。弟子普化",
    "T51n2076_007:0253c01": "出曰。某甲貌得。師曰。何不呈似老僧。普化",
    "T51n2076_007:0253c02": "乃打筋斗而出。師曰。遮漢向後如風狂接人",
    "T51n2076_007:0253c03": "去在。師既奄化。&#x52C5;諡凝寂大師真際之塔。",
    "T51n2076_007:0253c04": "[0253c04] 毘陵芙蓉山太毓禪師者。金陵人也。姓范氏。",
    "T51n2076_007:0253c05": "年十二禮牛頭山第六世忠禪師落髮。二十",
    "T51n2076_007:0253c06": "三於京兆安國寺受具。後遇大寂密傳祖意。",
    "T51n2076_007:0253c07": "唐元和十三年止毘陵義興芙蓉山。一日因",
    "T51n2076_007:0253c08": "行食與龐居士。居士接食次。師云。生心受施",
    "T51n2076_007:0253c09": "淨名早訶。去此一機居士還甘否。居士云。當",
    "T51n2076_007:0253c10": "時善現豈不作家。師云。非關他事。居士云。食",
    "T51n2076_007:0253c11": "到口邊被他奪&#x5374;。師乃下食。居士云。不消一",
    "T51n2076_007:0253c12": "句。居士又問師。馬大師著實為人處。還分付",
    "T51n2076_007:0253c13": "吾師否。師云。某甲尚未見他。作麼知他著實",
    "T51n2076_007:0253c14": "處。居士云。只此見知也無討處。師云。居士也",
    "T51n2076_007:0253c15": "不得一向言說。居士云。一向言說師又失宗。",
    "T51n2076_007:0253c16": "若作兩向三向。師還開得口否。師云。直似開",
    "T51n2076_007:0253c17": "口不得可謂實也。居士撫掌而出。寶曆中歸",
    "T51n2076_007:0253c18": "齊雲入滅。壽八十。臘五十八。大和二年追諡",
    "T51n2076_007:0253c19": "大寶禪師楞伽之塔。",
    "T51n2076_007:0253c20": "[0253c20] 蒲州麻谷山寶徹禪師。一日隨馬祖行次問。",
    "T51n2076_007:0253c21": "如何是大涅槃。祖云急。師云。急箇什麼。祖",
    "T51n2076_007:0253c22": "云。看水。師與丹霞遊山次。見水中魚以手指",
    "T51n2076_007:0253c23": "之。丹霞云。天然天然。師至來日又問丹霞。昨",
    "T51n2076_007:0253c24": "日意作麼生。丹霞乃放身作臥勢。師云。蒼天。",
    "T51n2076_007:0253c25": "又與丹霞行至麻谷山。師云。某甲向遮裏住",
    "T51n2076_007:0253c26": "也。丹霞云。住即且從還。有那箇也無。師云。",
    "T51n2076_007:0253c27": "珍重。有僧問云。十二分教某甲不疑。如何是",
    "T51n2076_007:0253c28": "祖師西來意。師乃起立以杖繞身一轉翹一",
    "T51n2076_007:0253c29": "足云。會麼。僧無對。師打之。僧問。如何是佛",
    "T51n2076_007:0254a01": "法大意。師默然(其僧又問石霜此意如何。石霜云。主人勤拳帶累闍梨拖泥涉水)耽",
    "T51n2076_007:0254a02": "源問。十二面觀音是凡是聖。師云。是聖。耽源",
    "T51n2076_007:0254a03": "乃打師一摑。師云。知汝不到遮箇境界。",
    "T51n2076_007:0254a04": "[0254a04] 杭州鹽官鎮國海昌院齊安禪師者。海門郡",
    "T51n2076_007:0254a05": "人也。姓李氏。生時神光照室。復有異僧謂之",
    "T51n2076_007:0254a06": "曰。建無勝幢使佛日迴照者。豈非汝乎。遂依",
    "T51n2076_007:0254a07": "本郡雲琮禪師落髮受具。後聞大寂行化於",
    "T51n2076_007:0254a08": "龔公山。乃振錫而造焉。師有奇相。大寂一見",
    "T51n2076_007:0254a09": "深器異之。乃命入室密示正法。僧問。如何是",
    "T51n2076_007:0254a10": "本身盧舍那佛。師云。與我將那箇銅缾來。僧",
    "T51n2076_007:0254a11": "即取淨缾來。師云。&#x5374;送本處安置。其僧送缾",
    "T51n2076_007:0254a12": "本處了。&#x5374;來再徵前語。師云。古佛也過去久",
    "T51n2076_007:0254a13": "矣。有講僧來參。師問云。坐主蘊何事業。對",
    "T51n2076_007:0254a14": "云。講華嚴經。師云。有幾種法界。對云。廣說",
    "T51n2076_007:0254a15": "則重重無盡。略說有四種法界。師豎起拂子",
    "T51n2076_007:0254a16": "云。遮箇是第幾種法界。坐主沈吟徐思其",
    "T51n2076_007:0254a17": "對。師云。思而知慮而解。是鬼家活計日下",
    "T51n2076_007:0254a18": "孤燈。果然失照(保福聞云。若禮拜即喫和尚棒。禾山代云。某甲不煩和尚莫怪。法眼",
    "T51n2076_007:0254a19": "代撫掌三下)僧問大梅。如何是西來意。大梅云。西",
    "T51n2076_007:0254a20": "來無意。師聞乃云。一箇棺材兩箇死屍(玄沙云。",
    "T51n2076_007:0254a21": "鹽官是作家)師喚侍者云。將犀牛扇子來。侍者云。",
    "T51n2076_007:0254a22": "破也。師云。扇子破還我犀牛來。侍者無對",
    "T51n2076_007:0254a23": "(投子代云。不辭將出恐頭角不全。資福代作圓相心中書牛字。石霜代云。若還和尚即無也。保福云。和尚年",
    "T51n2076_007:0254a24": "尊別請人好)師一日謂眾曰。虛空為鼓須彌為椎。",
    "T51n2076_007:0254a25": "什麼人打得。眾無對(有人舉似南泉。南泉云。王老師不打遮破鼓。法眼別",
    "T51n2076_007:0254a26": "云。王老師不打)有法空禪師到請問經中諸義。師一",
    "T51n2076_007:0254a27": "一答了&#x5374;云。自禪師到來貧道總未得作主",
    "T51n2076_007:0254a28": "人。法空云。請和尚更作主人。師云。今日夜",
    "T51n2076_007:0254a29": "也。且歸本位安置明日&#x5374;來。法空下去。至明",
    "T51n2076_007:0254b01": "旦師令沙彌屈法空禪師。法空至。師顧沙彌",
    "T51n2076_007:0254b02": "曰。咄遮沙彌不了事。教屈法空禪師。&#x5374;屈",
    "T51n2076_007:0254b03": "得箇守堂家人來。法空無語。法昕院主來參。",
    "T51n2076_007:0254b04": "師問。汝是誰。對云法昕。師云。我不識汝。昕",
    "T51n2076_007:0254b05": "無語。師後不疾宴坐示滅。&#x52C5;諡悟空禪師。",
    "T51n2076_007:0254b06": "[0254b06] 婺州五洩山靈默禪師者。毘陵人也。姓宣氏。",
    "T51n2076_007:0254b07": "初謁豫章馬大師。馬接之因披剃受具。後謁",
    "T51n2076_007:0254b08": "石頭遷和尚。先自約曰。若一言相契我即",
    "T51n2076_007:0254b09": "住。不然便去。石頭知是法器即垂開示。師",
    "T51n2076_007:0254b10": "不領其旨告辭而去至門。石頭呼之云。闍梨",
    "T51n2076_007:0254b11": "師迴顧石頭云。從生至老只是遮箇漢",
    "T51n2076_007:0254b12": "更莫別求。師言下大悟乃踏折拄杖。棲",
    "T51n2076_007:0254b13": "止焉(洞山云。當時若不是五洩先師。大難承當。然雖如此。猶涉在途。長慶云險。玄覺云。那箇是涉在途",
    "T51n2076_007:0254b14": "處。有僧云。為伊三寸途中薦得所以在途。玄覺云。為復薦得自己。為復薦得三寸。若是自己為什麼成三寸。若是",
    "T51n2076_007:0254b15": "三寸為什麼悟去。且道。洞山意旨作麼生。莫亂說子細好)唐貞元初入天台山",
    "T51n2076_007:0254b16": "住白沙道場。復居五洩。僧問。何物大於天地。",
    "T51n2076_007:0254b17": "師云。無人識得伊。僧云。還可雕琢也無。師",
    "T51n2076_007:0254b18": "云。汝試下手看。僧問。此箇門中始終事如何。",
    "T51n2076_007:0254b19": "師云。汝道目前底成來得多少時也。僧云。學",
    "T51n2076_007:0254b20": "人不會。師云。我此間無汝問底。僧云。豈無",
    "T51n2076_007:0254b21": "和尚接人處。師云。待汝求接我即接。僧云。便",
    "T51n2076_007:0254b22": "請和尚接。師云。汝欠少箇什麼。問如何得無",
    "T51n2076_007:0254b23": "心。師云。傾山覆海晏然靜。地動安眠豈采",
    "T51n2076_007:0254b24": "伊。師元和十三年三月二十三日沐浴焚香",
    "T51n2076_007:0254b25": "端坐告眾云。法身圓寂示有去來。千聖同源",
    "T51n2076_007:0254b26": "萬靈歸一。吾今漚散胡假興哀。無自勞神須",
    "T51n2076_007:0254b27": "存正念。若遵此命真報吾恩。儻固違言非吾",
    "T51n2076_007:0254b28": "之子。時有僧問。和尚向什麼處去。師曰。無處",
    "T51n2076_007:0254b29": "去。曰某甲何不見。師曰。非眼所&#x89A9;(洞山云作家)言",
    "T51n2076_007:0254c01": "畢奄然順化。壽七十有二。臘四十一。",
    "T51n2076_007:0254c02": "[0254c02] 明州大梅山法常禪師者。襄陽人也。姓鄭氏。",
    "T51n2076_007:0254c03": "幼歲從師於荊州玉泉寺。初參大寂。問如何",
    "T51n2076_007:0254c04": "是佛。大寂云。即心是佛。師即大悟。唐貞元中",
    "T51n2076_007:0254c05": "居於天台山餘姚南七十里。梅子真舊隱。時",
    "T51n2076_007:0254c06": "鹽官會下一僧入山采拄杖。迷路至庵所。問",
    "T51n2076_007:0254c07": "曰。和尚在此山來多少時也。師曰。只見四山",
    "T51n2076_007:0254c08": "青又黃。又問。出山路向什麼處去。師曰。隨流",
    "T51n2076_007:0254c09": "去。僧歸說似鹽官。鹽官曰。我在江西時曾見",
    "T51n2076_007:0254c10": "一僧。自後不知消息。莫是此僧否。遂令僧去",
    "T51n2076_007:0254c11": "請出師。師有偈曰。",
    "T51n2076_007:0254c12": " 摧殘枯木倚寒林  幾度逢春不變心",
    "T51n2076_007:0254c13": " 樵客遇之猶不顧  郢人那得苦追尋",
    "T51n2076_007:0254c14": "[0254c14] 大寂聞師住山。乃令一僧到問云。和尚見馬",
    "T51n2076_007:0254c15": "師得箇什麼便住此山。師云。馬師向我道即",
    "T51n2076_007:0254c16": "心是佛。我便向遮裏住。僧云。馬師近日佛",
    "T51n2076_007:0254c17": "法又別。師云。作麼生別。僧云。近日又道非心",
    "T51n2076_007:0254c18": "非佛。師云。遮老漢惑亂人未有了日。任汝",
    "T51n2076_007:0254c19": "非心非佛。我只管即心即佛。其僧迴舉似馬",
    "T51n2076_007:0254c20": "祖。祖云。大眾。梅子熟也(僧問禾山。大梅恁麼道。意作麼生。禾山云。真師",
    "T51n2076_007:0254c21": "子兒)自此學者漸臻。師道彌著。師上堂示眾曰。",
    "T51n2076_007:0254c22": "汝等諸人。各自迴心達本莫逐其末。但得其",
    "T51n2076_007:0254c23": "本其末自至。若欲識本唯了自心。此心元是",
    "T51n2076_007:0254c24": "一切世間出世間法根本故。心生種種法生。",
    "T51n2076_007:0254c25": "心滅種種法滅。心且不附一切善惡。而生萬",
    "T51n2076_007:0254c26": "法本自如如。僧問。如何是佛法大意。師云。",
    "T51n2076_007:0254c27": "蒲華柳絮竹鍼麻線。夾山與定山同行言話",
    "T51n2076_007:0254c28": "次。定山云。生死中無佛即非生死。夾山云。生",
    "T51n2076_007:0254c29": "死中有佛即不迷生死。二人上山參禮。夾山",
    "T51n2076_007:0255a01": "便舉問師。未審二人見處那箇較親。師云。一",
    "T51n2076_007:0255a02": "親一&#x758E;。夾山云。那箇親。師云。且去明日來。",
    "T51n2076_007:0255a03": "夾山明日再上問師。師云。親者不問。問者不",
    "T51n2076_007:0255a04": "親(夾山住後自云。當時失一隻眼)忽一日謂其徒曰。來莫可抑",
    "T51n2076_007:0255a05": "往莫可追。從容間復聞鼯鼠聲。師云。即此物",
    "T51n2076_007:0255a06": "非他物。汝等諸人善護持之。吾今逝矣。言訖",
    "T51n2076_007:0255a07": "示滅。壽八十八。臘六十有九。智覺禪師延壽",
    "T51n2076_007:0255a08": "讚曰。",
    "T51n2076_007:0255a09": " 師初得道  即心是佛  最後示徒",
    "T51n2076_007:0255a10": " 物非他物  窮萬法源  徹千聖骨",
    "T51n2076_007:0255a11": " 真化不移  何妨出沒",
    "T51n2076_007:0255a12": "[0255a12] 京兆興善寺惟寬禪師者。衢州信安人也。姓",
    "T51n2076_007:0255a13": "祝氏。年十三見殺生者。衋然不忍食。乃求出",
    "T51n2076_007:0255a14": "家。初習毘尼修止觀。後參大寂乃得心要。唐",
    "T51n2076_007:0255a15": "貞元六年始行化於吳越間。八年至鄱陽山。",
    "T51n2076_007:0255a16": "神求受八戒。十三年止嵩山少林寺。僧問。如",
    "T51n2076_007:0255a17": "何是道。師云。大好山。僧云。學人問道。師何",
    "T51n2076_007:0255a18": "言好山。師云。汝只識好山何曾達道。問狗子",
    "T51n2076_007:0255a19": "還有佛性否。師云有。僧云。和尚還有否。師",
    "T51n2076_007:0255a20": "云。我無。僧云。一切眾生皆有佛性。和尚因何",
    "T51n2076_007:0255a21": "獨無。師云。我非一切眾生。僧云。既非眾生是",
    "T51n2076_007:0255a22": "佛否。師云。不是佛。僧云。究竟是何物。師云。",
    "T51n2076_007:0255a23": "亦不是物。僧云。可見可思否。師云。思之不及",
    "T51n2076_007:0255a24": "議之不得。故云不可思議。元和四年憲宗詔",
    "T51n2076_007:0255a25": "至闕下。白居易嘗詣師問曰。既曰禪師何以",
    "T51n2076_007:0255a26": "說法。師曰。無上菩提者。被於身為律。說於口",
    "T51n2076_007:0255a27": "為法。行於心為禪。應用者三其致一也。譬如",
    "T51n2076_007:0255a28": "江河淮漢在處立名。名雖不一水性無二。律",
    "T51n2076_007:0255a29": "即是法。法不離禪。云何於中妄起分別。又問。",
    "T51n2076_007:0255b01": "既無分別何以修心。師云。心本無損傷。云何",
    "T51n2076_007:0255b02": "要修理。無論垢與淨。一切勿起念。又問。垢即",
    "T51n2076_007:0255b03": "不可念。淨無念可乎。師曰。如人眼睛上。一物",
    "T51n2076_007:0255b04": "不可住。金屑雖珍寶。在眼亦為病。又問。無修",
    "T51n2076_007:0255b05": "無念又何異凡夫耶。師曰。凡夫無明二乘執",
    "T51n2076_007:0255b06": "著。離此二病是曰真修。真修者不得勤不得",
    "T51n2076_007:0255b07": "忘勤即近執著。忘即落無明。此為心要云",
    "T51n2076_007:0255b08": "爾。有僧問。道在何處。師曰。只在目前。曰我",
    "T51n2076_007:0255b09": "何不見。師曰。汝有我故所以不見。曰我有我",
    "T51n2076_007:0255b10": "故即不見。和尚見否。師曰。有汝有我展轉不",
    "T51n2076_007:0255b11": "見。曰無我無汝還見否。師曰。無汝無我阿誰",
    "T51n2076_007:0255b12": "求見。元和十二年二月晦日升堂說法訖就",
    "T51n2076_007:0255b13": "化。壽六十三。臘三十九。歸葬於灞陵西原。&#x52C5;",
    "T51n2076_007:0255b14": "諡大徹禪師元和正真之塔。",
    "T51n2076_007:0255b15": "[0255b15] 湖南東寺如會禪師者。始興曲江人也。初謁",
    "T51n2076_007:0255b16": "徑山後參大寂。學徒既眾。僧堂內床榻為之",
    "T51n2076_007:0255b17": "陷折。時稱折床會也。自大寂去世。師常患門",
    "T51n2076_007:0255b18": "徒以即心即佛之譚誦憶不已。且謂佛於何",
    "T51n2076_007:0255b19": "住而曰即心。心如畫師而云即佛。遂示眾曰。",
    "T51n2076_007:0255b20": "心不是佛智不是道。劍去遠矣爾方刻舟。時",
    "T51n2076_007:0255b21": "號東寺為禪窟焉。相國崔公群出為湖南觀",
    "T51n2076_007:0255b22": "察使。見師問曰。師以何得。師曰見性得。",
    "T51n2076_007:0255b23": "師方病眼。公譏曰。既云見性。其奈眼何。師",
    "T51n2076_007:0255b24": "曰。見性非眼眼病何害。公稽首謝之(法眼別云。是相公眼)",
    "T51n2076_007:0255b25": "師問南泉。近離什麼處來。云江西。師云。將得",
    "T51n2076_007:0255b26": "馬師真來否。泉云。只遮是。師云。背後底&#x807B;。",
    "T51n2076_007:0255b27": "無對(長慶代云。太似不知。保福云。幾不到和尚此間。雲居錫云。此二尊者盡扶背後。只如南泉休去。為當",
    "T51n2076_007:0255b28": "扶面前扶背後)崔相公入寺。見鳥雀於佛頭上放糞。乃",
    "T51n2076_007:0255b29": "問師曰。鳥雀還有佛性也無。師云有。崔云。為",
    "T51n2076_007:0255c01": "什麼向佛頭上放糞。師云。是伊為什麼不向",
    "T51n2076_007:0255c02": "鷂子頭上放。仰山來參。師云。已相見了更不",
    "T51n2076_007:0255c03": "用上來。仰山云。恁麼相見莫不當否。師歸方",
    "T51n2076_007:0255c04": "丈閉&#x5374;門。仰山歸舉似溈山。溈山云。寂子是",
    "T51n2076_007:0255c05": "什麼心行。仰山云。若不恁麼爭識得他。復有",
    "T51n2076_007:0255c06": "人問師曰。某甲擬請和尚開堂得否。師曰。",
    "T51n2076_007:0255c07": "待將物裹石頭煖即得。彼無語(藥山代云。石頭煖也)唐",
    "T51n2076_007:0255c08": "長慶癸卯歲八月十九日歸寂。壽八十。&#x52C5;諡",
    "T51n2076_007:0255c09": "傳明大師塔曰永際。",
    "T51n2076_007:0255c10": "[0255c10] 鄂州無等禪師者。尉氏人也。姓李氏。初出家",
    "T51n2076_007:0255c11": "於龔公山。參禮馬大師密受心要。後住隨州",
    "T51n2076_007:0255c12": "土門。嘗謁州牧王常侍者。師退將出門。王後",
    "T51n2076_007:0255c13": "呼之云和尚。師迴顧王敲柱三下。師以手作",
    "T51n2076_007:0255c14": "圓相。復三撥之便行。師後住武昌大寂寺。一",
    "T51n2076_007:0255c15": "日大眾晚參。師見人人上來。師前道不審。乃",
    "T51n2076_007:0255c16": "謂眾曰。大眾適來聲向什麼處去也。有一僧",
    "T51n2076_007:0255c17": "&#x7AEA;起指頭。師云。珍重。其僧至來朝上參次。師",
    "T51n2076_007:0255c18": "乃轉身面壁而臥。佯作呻吟聲云。老僧三兩",
    "T51n2076_007:0255c19": "日來不多安樂。大德身邊有什麼藥物。與老",
    "T51n2076_007:0255c20": "僧些少。僧以手拍淨缾云。遮箇淨缾什麼處",
    "T51n2076_007:0255c21": "得來。師云。遮箇是老僧底。大德底在什麼",
    "T51n2076_007:0255c22": "處。僧云。亦是和尚底。亦是某甲底。唐大和四",
    "T51n2076_007:0255c23": "年十月示滅壽八十二。",
    "T51n2076_007:0255c24": "[0255c24] 廬山歸宗寺智常禪師。上堂云。從上古德不",
    "T51n2076_007:0255c25": "是無知解。他高尚之士不同常流。今時不能",
    "T51n2076_007:0255c26": "自成自立虛度時光。諸子莫錯用心。無人替",
    "T51n2076_007:0255c27": "汝。亦無汝用心處。莫就他覓。從前只是依他",
    "T51n2076_007:0255c28": "解。發言皆滯。光不透脫。只為目前有物。僧",
    "T51n2076_007:0255c29": "問。如何是玄旨。師云。無人能會。僧云。向者",
    "T51n2076_007:0256a01": "如何。師云。有向即乖。僧云。不向者如何。師",
    "T51n2076_007:0256a02": "云。誰求玄旨。又云。去無汝用心處。僧云。豈",
    "T51n2076_007:0256a03": "無方便門令學人得入。師云。觀音妙智力能",
    "T51n2076_007:0256a04": "救世間苦。僧云。如何是觀音妙智力。師敲鼎",
    "T51n2076_007:0256a05": "蓋三下云。子還聞否。僧云聞。師云。我何不",
    "T51n2076_007:0256a06": "聞。僧無語。師以棒趁下。師嘗與南泉同行。後",
    "T51n2076_007:0256a07": "忽一日相別。煎茶次南泉問云。從前與師兄",
    "T51n2076_007:0256a08": "商量語句彼此已知。此後或有人問畢竟事",
    "T51n2076_007:0256a09": "作麼生。師云。遮一床地大好卓庵。泉云。卓",
    "T51n2076_007:0256a10": "庵且置。畢竟事作麼生。師乃打&#x5374;茶銚便起。",
    "T51n2076_007:0256a11": "泉云。師兄喫茶了。普願未曾喫茶。師云。作",
    "T51n2076_007:0256a12": "遮箇語話。滴水也銷不得。僧問。此事久遠",
    "T51n2076_007:0256a13": "如何用心。師云。牛皮鞔露柱。露柱啾啾叫。凡",
    "T51n2076_007:0256a14": "耳聽不聞。說聖呵呵笑師因俗官來。乃拈起",
    "T51n2076_007:0256a15": "帽子兩帶云。還會麼。俗官云。不會。師云。莫",
    "T51n2076_007:0256a16": "怪老僧頭風不卸帽子。師入園取菜次。師畫",
    "T51n2076_007:0256a17": "圓相圍&#x5374;一株。語眾云。輒不得動著遮箇。",
    "T51n2076_007:0256a18": "眾不敢動。少頃師復來見菜猶在。便以棒趁",
    "T51n2076_007:0256a19": "眾僧云。遮一隊漢無一箇有智慧底。師問新",
    "T51n2076_007:0256a20": "到僧。什麼處來。師云。鳳翔來。師云。還將得",
    "T51n2076_007:0256a21": "那箇來否。僧云。將得來。師云。在什麼處。僧",
    "T51n2076_007:0256a22": "以手從頂擎捧呈之。師即舉手作接勢拋向",
    "T51n2076_007:0256a23": "背後。僧無語。師云。遮野狐兒。師&#x5257;草次有",
    "T51n2076_007:0256a24": "講僧來參。忽有一蛇過師以鋤斷之。僧",
    "T51n2076_007:0256a25": "云。久響歸宗元來是箇&#x9E81;行沙門。師云。坐",
    "T51n2076_007:0256a26": "主歸茶堂內喫茶去。雲巖來參。師作挽弓勢。",
    "T51n2076_007:0256a27": "巖良久作拔劍勢。師云。來太遲生。有僧辭去。",
    "T51n2076_007:0256a28": "師喚近前來。吾為汝說佛法。僧近前。師云。汝",
    "T51n2076_007:0256a29": "諸人盡有事在。汝異時&#x5374;來遮裏無人識汝。",
    "T51n2076_007:0256b01": "時寒途中善為去。師上堂云。吾今欲說禪。諸",
    "T51n2076_007:0256b02": "子總近前。大眾進前。師云。汝聽觀音行善應",
    "T51n2076_007:0256b03": "諸方所。僧問。如何是觀音行。師乃彈指云。諸",
    "T51n2076_007:0256b04": "人還聞否。僧曰聞。師云。一隊漢向遮裏覓什",
    "T51n2076_007:0256b05": "麼。以棒趁出。大笑歸方丈。僧問。初心如何得",
    "T51n2076_007:0256b06": "箇入處。師敲鼎蓋三下云。還聞否。僧云聞。師",
    "T51n2076_007:0256b07": "云。我何不聞。師又敲三下問。還聞否。僧云。",
    "T51n2076_007:0256b08": "不聞。師云。我何以聞。僧無語。師云。觀音妙",
    "T51n2076_007:0256b09": "智力能救世間苦。江州刺史李渤問師曰。教",
    "T51n2076_007:0256b10": "中所言須彌納芥子。渤即不疑。芥子納須彌",
    "T51n2076_007:0256b11": "莫是妄譚否。師曰。人傳使君讀萬卷書籍還",
    "T51n2076_007:0256b12": "是否。李曰然。師曰。摩頂至踵如椰子大。萬卷",
    "T51n2076_007:0256b13": "書向何處著。李俛首而已。李異日又問云。大",
    "T51n2076_007:0256b14": "藏教明得箇什麼邊事。師舉拳示之云。還會",
    "T51n2076_007:0256b15": "麼。李云。不會。師云。遮箇措大。拳頭也不識。",
    "T51n2076_007:0256b16": "李云請師指示。師云。遇人即途中授與。不遇",
    "T51n2076_007:0256b17": "即世諦流布。師以目有重瞳。遂將藥手按摩。",
    "T51n2076_007:0256b18": "以致目眥俱赤。世號赤眼歸宗焉。後示滅。&#x52C5;",
    "T51n2076_007:0256b19": "諡至真禪師。"
}