{
    "T29n1563_014:0840a04": "阿毘達磨藏顯宗論卷第十四",
    "T29n1563_014:0840a06": "尊者眾賢造",
    "T29n1563_014:0840a07": "三藏法師玄奘奉　詔譯",
    "T29n1563_014:0840a08": "辯緣起品第四之三",
    "T29n1563_014:0840a09": "已辯內外羯剌藍等種等道理因果相續。",
    "T29n1563_014:0840a10": "應知此即說名緣起。如是緣起其相云何。頌",
    "T29n1563_014:0840a11": "曰。",
    "T29n1563_014:0840a12": "　如是諸緣起　　十二支三際",
    "T29n1563_014:0840a13": "　前後際各二　　中八據圓滿",
    "T29n1563_014:0840a14": "論曰。非諸緣起唯有十二。云何知然。如本論",
    "T29n1563_014:0840a15": "說。云何為緣起。謂一切有為。然契經中辯",
    "T29n1563_014:0840a16": "緣起處。或時具說十二有支。如勝義空契經",
    "T29n1563_014:0840a17": "等說。或說十一。如智事等經。或唯說十。如成",
    "T29n1563_014:0840a18": "喻經等。或復說九。如大緣起契經中說。或說",
    "T29n1563_014:0840a19": "有八。如契經言。諸有沙門或婆羅門。不如實",
    "T29n1563_014:0840a20": "知諸法性等。諸如是等所說差別。何緣論說",
    "T29n1563_014:0840a21": "與經有異。論隨法性經順化宜。故契經中分",
    "T29n1563_014:0840a22": "別緣起。隨所化者機宜異說。或論了義經義",
    "T29n1563_014:0840a23": "不了。或論通說有情無情。契經但依有情數",
    "T29n1563_014:0840a24": "說。依有情故染淨得成。佛為有情開顯此二。",
    "T29n1563_014:0840a25": "但為此事佛現世間。故契經中依有情說。為",
    "T29n1563_014:0840a26": "欲成立大義利故。分別緣起諸有支中具無",
    "T29n1563_014:0840a27": "量門義類差別。今且略辯。三生分位無間",
    "T29n1563_014:0840a28": "相續有十二支。一無明二行三識四名色五",
    "T29n1563_014:0840a29": "六處六觸七受八愛九取十有十一生十二老",
    "T29n1563_014:0840b01": "死。言三際者。一前際。二後際。三中際。即是",
    "T29n1563_014:0840b02": "過未及現三生。云何十二支於三際建立。謂",
    "T29n1563_014:0840b03": "前後際各立二支。中際八支。故成十二。無明",
    "T29n1563_014:0840b04": "行在前際。謂過去生。生老死在後際。謂未",
    "T29n1563_014:0840b05": "來生。所餘八在中際。謂現在生。前際二因",
    "T29n1563_014:0840b06": "所招五果。後際二果所待三因。非諸一生皆",
    "T29n1563_014:0840b07": "具此八。據圓滿者。說有八支。圓滿者何。謂支",
    "T29n1563_014:0840b08": "無缺。或由圓滿惑業所招。謂先增上惑業",
    "T29n1563_014:0840b09": "所引。此中意說。補特伽羅歷一切位名圓滿",
    "T29n1563_014:0840b10": "者。非諸中夭及色無色羯剌藍等。諸位",
    "T29n1563_014:0840b11": "闕故。世尊但約欲界少分補特伽羅說具十",
    "T29n1563_014:0840b12": "二。如大緣起契經中說。佛告阿難。識若不",
    "T29n1563_014:0840b13": "入胎得增廣大不。不也世尊。乃至廣說。是",
    "T29n1563_014:0840b14": "故若有補特伽羅。於次前生造無明行。具招",
    "T29n1563_014:0840b15": "現在識等五支。復於現生造愛取有。招次後",
    "T29n1563_014:0840b16": "世生等二支。應知此經依彼而說。若依一切",
    "T29n1563_014:0840b17": "補特伽羅立諸有支便成雜亂。謂彼或有現",
    "T29n1563_014:0840b18": "在五支。非次前生無明行果。及次後世生老",
    "T29n1563_014:0840b19": "死支非現在生愛取有果。彼皆非此經意所",
    "T29n1563_014:0840b20": "明。勿見果因相去隔絕。便疑因果感赴無能。",
    "T29n1563_014:0840b21": "應知緣起支略唯二。分前後際如次七支五",
    "T29n1563_014:0840b22": "支。以果與因屬因果故。或因與果五支七支。",
    "T29n1563_014:0840b23": "以因攝因果攝果故。謂現愛取即過無明。現",
    "T29n1563_014:0840b24": "在有支即過去行。現在世識即未來生。餘現",
    "T29n1563_014:0840b25": "四支即當老死。是名因果二分差別。既說三",
    "T29n1563_014:0840b26": "際立十二支。謂無明行。乃至廣說。此中何法",
    "T29n1563_014:0840b27": "名為無明。乃至何法名為老死。頌曰。",
    "T29n1563_014:0840b28": "　宿惑位無明　　宿諸業名行",
    "T29n1563_014:0840b29": "　識正結生蘊　　六處前名色",
    "T29n1563_014:0840c01": "　從生眼等根　　三和前六處",
    "T29n1563_014:0840c02": "　於三受因異　　未了知名觸",
    "T29n1563_014:0840c03": "　在婬愛前受　　貪資具婬愛",
    "T29n1563_014:0840c04": "　為得諸境界　　遍馳求名取",
    "T29n1563_014:0840c05": "　有謂正能造　　牽當有果業",
    "T29n1563_014:0840c06": "　結當有名生　　至當受老死",
    "T29n1563_014:0840c07": "論曰。於宿生中諸煩惱位。至今果熟總謂無",
    "T29n1563_014:0840c08": "明。何故無明聲總說煩惱。與牽後有行為定",
    "T29n1563_014:0840c09": "因故。業由惑發能牽後有。無惑有業後有無",
    "T29n1563_014:0840c10": "故非牽後有。諸行生時貪等於中皆有作用。",
    "T29n1563_014:0840c11": "彼行起位定賴無明。故無明聲總說煩惱。若",
    "T29n1563_014:0840c12": "爾何故唯前生惑總謂無明。此生不爾。唯前",
    "T29n1563_014:0840c13": "生惑似無明故。貪等煩惱未得果時。勢力",
    "T29n1563_014:0840c14": "無虧說為明利。若得果已。取與用虧不名",
    "T29n1563_014:0840c15": "明利。無明勢力設未虧損亦非明利。彼現",
    "T29n1563_014:0840c16": "行時亦難知故。前生諸惑至於今生。已得果",
    "T29n1563_014:0840c17": "故勢力虧損。其相不明似無明品。故唯前",
    "T29n1563_014:0840c18": "世惑可說無明聲。非於行中亦應同此說。假",
    "T29n1563_014:0840c19": "立名想。唯於同類故。於宿生中福等業位。",
    "T29n1563_014:0840c20": "至今果熟總名為行。初句位言流至老死。福",
    "T29n1563_014:0840c21": "等諸業相。業品當廣辯。何緣此宿業獨名為",
    "T29n1563_014:0840c22": "行。名隨義立故。其義云何。謂依眾緣和合",
    "T29n1563_014:0840c23": "已起惑展轉力和合已生。又能為緣已令果",
    "T29n1563_014:0840c24": "和合。或此和合已能為果緣。是謂行名所隨",
    "T29n1563_014:0840c25": "實義。宿生中業果今熟者。行相圓滿獨立行",
    "T29n1563_014:0840c26": "名。由此已遮來生果業。以彼業果仍未熟故。",
    "T29n1563_014:0840c27": "相未圓滿不立行名。豈不一切已與自果異",
    "T29n1563_014:0840c28": "熟因體皆具此相。即應一切皆立行名。此",
    "T29n1563_014:0840c29": "體是何。謂諸非業及業前生。已得果者雖有",
    "T29n1563_014:0841a01": "此理。而就勝說業為異熟因。牽果最勝故。",
    "T29n1563_014:0841a02": "現在生業果麁顯易知故因。此能信知過去",
    "T29n1563_014:0841a03": "生果業。是故唯此獨立行名。雖一切因已與",
    "T29n1563_014:0841a04": "果者總應名行。然此唯說能招後有諸異熟",
    "T29n1563_014:0841a05": "因。故無行名不遍相失。是故成就唯宿生",
    "T29n1563_014:0841a06": "中感此生業獨名為行。於母胎等正結生時。",
    "T29n1563_014:0841a07": "一剎那位五蘊名識。此剎那中識最勝故。此",
    "T29n1563_014:0841a08": "唯意識。於此位中五識生緣。猶未具故。識",
    "T29n1563_014:0841a09": "是何義。謂能了者。佛說能了者名識取蘊故。",
    "T29n1563_014:0841a10": "頗勒具那契經中說。我終不說有能了者。此",
    "T29n1563_014:0841a11": "不說言表不顯義。意為遮有自在無緣不依",
    "T29n1563_014:0841a12": "他成我為了者。不遮識是能了者性。勝義空",
    "T29n1563_014:0841a13": "經遮別作者。許諸行體是作者故。結生識後",
    "T29n1563_014:0841a14": "六處生前。中間諸位總稱名色。豈不已生身",
    "T29n1563_014:0841a15": "意二處。應言此在四處生前此難不然。未圓",
    "T29n1563_014:0841a16": "勝故。謂前二位處猶減劣。六處位中處方圓",
    "T29n1563_014:0841a17": "勝。又六處位身意二根方全分得。具現行故。",
    "T29n1563_014:0841a18": "謂要支開位方得男女根。爾時諸識身乃容",
    "T29n1563_014:0841a19": "皆現起。故身意處六處位中。方全分得及具",
    "T29n1563_014:0841a20": "現起。由斯故說六處生前是名色位。此說為",
    "T29n1563_014:0841a21": "善。從生眼耳鼻舌四根。三和合前說名六處。",
    "T29n1563_014:0841a22": "謂名色後六處已生。乃至根境識未具和合",
    "T29n1563_014:0841a23": "位。下中上品次第漸增。於此位中總名六處。",
    "T29n1563_014:0841a24": "豈於此位諸識不生。而得說三未具和合。且",
    "T29n1563_014:0841a25": "無一位意識不生。名色位中身識亦起。況六",
    "T29n1563_014:0841a26": "處位言無三和。所餘識身亦容得起。然非恒",
    "T29n1563_014:0841a27": "勝故。未立三和名。於此位中唯六處勝。故",
    "T29n1563_014:0841a28": "約六處以標位別。薄伽梵說。根境識三具和",
    "T29n1563_014:0841a29": "合時說名為觸。謂未能了三受因異。但具三",
    "T29n1563_014:0841b01": "和。彼位名觸。觸差別義後當廣辯。已了三受",
    "T29n1563_014:0841b02": "因差別相。未起婬貪。此位名受。謂已能了苦",
    "T29n1563_014:0841b03": "樂等緣。婬愛未行。說名受位。受差別義後",
    "T29n1563_014:0841b04": "當廣辯。貪妙資具婬愛現行未廣追求。此位",
    "T29n1563_014:0841b05": "名愛妙資具者。謂妙資財。貪此及婬總名為",
    "T29n1563_014:0841b06": "愛。廣辯愛義如隨眠品。為得種種可意境",
    "T29n1563_014:0841b07": "界周遍馳求。此位名取。取有四種。謂欲及",
    "T29n1563_014:0841b08": "見戒禁我語。取差別故。以能取故說名為",
    "T29n1563_014:0841b09": "取。即諸煩惱作相想業。謂欲界繫煩惱隨煩",
    "T29n1563_014:0841b10": "惱除見名欲。取如馬等車。三界四見名為見",
    "T29n1563_014:0841b11": "取。彼戒禁取名戒禁取。色無色界繫煩惱隨",
    "T29n1563_014:0841b12": "煩惱。唯除五見名我語取。如是諸取隨眠品",
    "T29n1563_014:0841b13": "中當廣分別。無明不立為別取者。自力無明",
    "T29n1563_014:0841b14": "不猛利故。非解性故。相應無明他煩惱力令",
    "T29n1563_014:0841b15": "能取故。離餘見立戒禁取者。於能集業力最",
    "T29n1563_014:0841b16": "勝故。於集業門力齊四見。由此一見令業熾",
    "T29n1563_014:0841b17": "然。乘違聖道遠離解脫。故戒禁取別立取",
    "T29n1563_014:0841b18": "名。以諸取名表執取義。雖煩惱類皆能執取。",
    "T29n1563_014:0841b19": "而其二取執取義勝。故唯此二俱得取名。以",
    "T29n1563_014:0841b20": "二於他最堅執故。然於此二戒禁取強。如所",
    "T29n1563_014:0841b21": "蔽執熾然行故。由是離餘別立為取。四見皆",
    "T29n1563_014:0841b22": "以慧為性故。對餘煩惱執取義強。攝四簡餘",
    "T29n1563_014:0841b23": "立為見取。諸餘煩惱定不定地有差別故。不",
    "T29n1563_014:0841b24": "善無記因差別故。立餘二取。所餘決擇如",
    "T29n1563_014:0841b25": "順正理。即由如是取為緣故。馳求種種可意",
    "T29n1563_014:0841b26": "境時。必定引生牽當有業。謂由愛力取增盛",
    "T29n1563_014:0841b27": "時。種種馳求善不善境。為得彼故積集眾多。",
    "T29n1563_014:0841b28": "能牽後有淨不淨業。此業生位總名有支。應",
    "T29n1563_014:0841b29": "知此中由此依此能有當果。故立有名。有有",
    "T29n1563_014:0841c01": "二種。謂業異熟。今於此中唯取業有辯當",
    "T29n1563_014:0841c02": "生果。近因性故取為緣有。契經說故。唯",
    "T29n1563_014:0841c03": "諸業有取為緣故。如前際行無明為緣。取為",
    "T29n1563_014:0841c04": "緣生後際業有。正結生有位即立為生支。如",
    "T29n1563_014:0841c05": "此生中行為緣故。初結生位名為識支。如是",
    "T29n1563_014:0841c06": "來生有為緣故。初結生位名為生支。此位此",
    "T29n1563_014:0841c07": "名正所須故。謂於現世識用分明。未來世中",
    "T29n1563_014:0841c08": "生用最顯。隨自用顯以立支名。或餘經中說",
    "T29n1563_014:0841c09": "生苦故。為造天趣後有業者。令生厭捨故說",
    "T29n1563_014:0841c10": "為生。或顯後有業皆能招苦果。為令不造故",
    "T29n1563_014:0841c11": "說為生。由是餘經說生等苦畢竟寂滅名般",
    "T29n1563_014:0841c12": "涅槃。是故生名顯在當果。此生支後至當受。",
    "T29n1563_014:0841c13": "支中間諸位。總名老死。即如現在名色六",
    "T29n1563_014:0841c14": "處觸受四支。於當來生如是四位名為老死。",
    "T29n1563_014:0841c15": "為令厭捨欣當有心。以老死名顯當過患。故",
    "T29n1563_014:0841c16": "契經說。五取蘊生應知即是老死起義。所餘",
    "T29n1563_014:0841c17": "決擇如順正理。又諸緣起差別說四。一者剎",
    "T29n1563_014:0841c18": "那。二者遠續。三者連縛。四者分位。有餘復說",
    "T29n1563_014:0841c19": "顯法功能。此中剎那。謂因與果俱時行也。",
    "T29n1563_014:0841c20": "如契經說。眼及色為緣生於眼識等。又契經",
    "T29n1563_014:0841c21": "說。眼色為緣生癡所生染濁作意。此中所有",
    "T29n1563_014:0841c22": "癡即無明。癡者希求。即名為愛。愛者所發。表",
    "T29n1563_014:0841c23": "即名業。故一剎那有緣起義。有餘師說。一剎",
    "T29n1563_014:0841c24": "那中具十二支。實有俱起如貪俱起。發業心",
    "T29n1563_014:0841c25": "中癡謂無明。思即是行。於諸境事了別名識。",
    "T29n1563_014:0841c26": "識俱三蘊總稱名色。有色諸根說為六處。識",
    "T29n1563_014:0841c27": "相應觸名為觸。識相應受名為受。貪即是",
    "T29n1563_014:0841c28": "愛。與此相應諸纏名取。所發身語二業名有。",
    "T29n1563_014:0841c29": "如是諸法起即名生。熟變名老。滅壞名死。",
    "T29n1563_014:0842a01": "此廣決擇如順正理。遠續緣起。謂前後際。有",
    "T29n1563_014:0842a02": "順後受及不定受。業煩惱故無始輪轉。如說",
    "T29n1563_014:0842a03": "有愛等本際不可知。又應頌言。",
    "T29n1563_014:0842a04": "　我昔與汝等　　於四種聖諦",
    "T29n1563_014:0842a05": "　不如實見故　　久流轉生死",
    "T29n1563_014:0842a06": "連縛緣起。謂同異類因果無間相屬而起。如",
    "T29n1563_014:0842a07": "契經說。無明為因生於貪染。明為因故無貪",
    "T29n1563_014:0842a08": "染生。又契經說。從善無間染無記生。或復",
    "T29n1563_014:0842a09": "翻此分位緣起。謂三生中十二五蘊。無間相",
    "T29n1563_014:0842a10": "續顯法功能。謂如經說業為生因愛為起因。",
    "T29n1563_014:0842a11": "如是等類功能差別。於此五種緣起類中。世",
    "T29n1563_014:0842a12": "尊說何。頌曰。",
    "T29n1563_014:0842a13": "　佛依分位說　　從勝立支名",
    "T29n1563_014:0842a14": "論曰。佛依分位說諸緣起。若支支中皆具五",
    "T29n1563_014:0842a15": "蘊何緣但立無明等名。以諸位中無明等勝。",
    "T29n1563_014:0842a16": "故就勝立無明等名。謂若位中無明最勝。此",
    "T29n1563_014:0842a17": "位五蘊總名無明。乃至位中老死最勝。此位",
    "T29n1563_014:0842a18": "五蘊總名老死。故體雖總名別無失。如是前",
    "T29n1563_014:0842a19": "位五蘊為緣。總能引生後位五蘊。隨所應",
    "T29n1563_014:0842a20": "說一切一切。經主妄謂上義為非。所以者",
    "T29n1563_014:0842a21": "何。經異說故。如契經說。云何為無明。謂前",
    "T29n1563_014:0842a22": "際無智。乃至廣說。此了義說。不可抑令成不",
    "T29n1563_014:0842a23": "了義。故前所說分位緣起。經義相違。此無所",
    "T29n1563_014:0842a24": "違如標釋故。謂雖有貪等亦為行緣而但",
    "T29n1563_014:0842a25": "標無明。觀別因故。又雖十二處皆為觸緣。",
    "T29n1563_014:0842a26": "而由觀別因但標六處。又雖想等亦用觸為",
    "T29n1563_014:0842a27": "緣。而觀別因但摽觸緣受。諸如是等其類寔",
    "T29n1563_014:0842a28": "多。如觀別因但摽少分。亦即由此唯釋所",
    "T29n1563_014:0842a29": "標。如何執斯為了義說。此廣決擇如順正",
    "T29n1563_014:0842b01": "理。何緣於三際建立緣起支。頌曰。",
    "T29n1563_014:0842b02": "　於前後中際　　為遣他愚惑",
    "T29n1563_014:0842b03": "論曰。依有情數立十二支。為三際中遣彼愚",
    "T29n1563_014:0842b04": "惑。彼於三際愚惑者何。如契經言。我於過",
    "T29n1563_014:0842b05": "去世為曾有非有。何等我曾有。云何我曾有。",
    "T29n1563_014:0842b06": "我於未來世為當有非有。何等我當有。云何",
    "T29n1563_014:0842b07": "我當有。於現在世何等是我。此我云何。我誰",
    "T29n1563_014:0842b08": "所有。我當有誰。為除如是三際愚惑。故經唯",
    "T29n1563_014:0842b09": "說。有情緣起三際緣起如前已說。謂無明行",
    "T29n1563_014:0842b10": "及生老死并識至受。故契經說。若有苾芻。",
    "T29n1563_014:0842b11": "於諸緣起緣已生法。能以如實正慧觀見。彼",
    "T29n1563_014:0842b12": "必不於三際愚惑。謂我於過去世為曾有非",
    "T29n1563_014:0842b13": "有等。是故為除三際愚惑。唯依有情數立三",
    "T29n1563_014:0842b14": "際緣起。雖有十二支而三二為性。三謂惑業",
    "T29n1563_014:0842b15": "事。二謂果與因。其義云何。頌曰。",
    "T29n1563_014:0842b16": "　三煩惱二業　　七事亦名果",
    "T29n1563_014:0842b17": "　略果及略因　　由中可比二",
    "T29n1563_014:0842b18": "論曰。前際因無明。後際因愛取。如是三種煩",
    "T29n1563_014:0842b19": "惱為性。前際因行。後際因有。如是二種以業",
    "T29n1563_014:0842b20": "為性。前際識等五。後際生老死。如是七名",
    "T29n1563_014:0842b21": "事。或業所依故。如是七事即亦名果。義",
    "T29n1563_014:0842b22": "准餘五即亦名因。以煩惱業為自性故。何緣",
    "T29n1563_014:0842b23": "中際廣說因果。後際略果。前際略因。中際易",
    "T29n1563_014:0842b24": "知應廣說二。前後難了各略說一。由中比二",
    "T29n1563_014:0842b25": "具廣已成。故不別說。說便無用。如何別立愛",
    "T29n1563_014:0842b26": "取二支。由初念愛以愛聲說。即此相續增廣",
    "T29n1563_014:0842b27": "熾盛。立以取名。相續取境轉堅猛故。一一",
    "T29n1563_014:0842b28": "境中各有初愛。合成多念故唯說二剎那。何",
    "T29n1563_014:0842b29": "緣現在諸煩惱位。偏說於愛非餘煩惱。於愛",
    "T29n1563_014:0842c01": "易了愛味過患。餘煩惱中此相難了。愛是能",
    "T29n1563_014:0842c02": "感後有勝因。世尊偏說令知過患。云何當令",
    "T29n1563_014:0842c03": "勤求治道。故唯說愛剎那相續二位差別。非",
    "T29n1563_014:0842c04": "餘煩惱。然取名通總攝諸惑。若此緣起唯十",
    "T29n1563_014:0842c05": "二支。老死無果。離修對治道。生死應有終。",
    "T29n1563_014:0842c06": "無明無因。無明是初故。生死應有始。或應",
    "T29n1563_014:0842c07": "更立餘緣起支。餘復有餘成無窮過。又佛聖",
    "T29n1563_014:0842c08": "教應成缺減。然不應許。此難不然。未了所說",
    "T29n1563_014:0842c09": "緣起理故。此緣起理云何應知。頌曰。",
    "T29n1563_014:0842c10": "　從惑生惑業　　從業生於事",
    "T29n1563_014:0842c11": "　從事事惑生　　有支理唯此",
    "T29n1563_014:0842c12": "論曰。唯聲正顯有支數定。并顯業與惑或俱",
    "T29n1563_014:0842c13": "惑後生是惑生惑時業俱或後義。由如是理",
    "T29n1563_014:0842c14": "總攝有支。即已善通前所設難。從惑生惑。謂",
    "T29n1563_014:0842c15": "愛生取。從惑生業。謂取生有無明生行。從業",
    "T29n1563_014:0842c16": "生事。謂行生識及有生生。從事生事。謂從識",
    "T29n1563_014:0842c17": "支生於名色。乃至從觸生於受支。及從生支",
    "T29n1563_014:0842c18": "生於老死。從事生惑。謂受生愛。由立有支其",
    "T29n1563_014:0842c19": "理唯此。已成老死為事惑因。老死即如現",
    "T29n1563_014:0842c20": "四支故。及成無明為事惑果。無明即如現愛",
    "T29n1563_014:0842c21": "取故。豈假更立餘緣起支。故經言如是純大",
    "T29n1563_014:0842c22": "苦蘊集。是前後二際更相顯發義。是故無有",
    "T29n1563_014:0842c23": "老死無明。無果無因有終始過。於此定攝因",
    "T29n1563_014:0842c24": "果義周。無更立支成無窮過。由佛遍說因",
    "T29n1563_014:0842c25": "果無遺。故無聖教成缺減失。如世尊言。吾當",
    "T29n1563_014:0842c26": "為汝說緣起法。緣已生法此二何異。諸師種",
    "T29n1563_014:0842c27": "種釋此二句。如順正理。決定義者。頌曰。",
    "T29n1563_014:0842c28": "　此中意正說　　因起果已生",
    "T29n1563_014:0842c29": "論曰。諸支因分說名緣起。所以者何。由此",
    "T29n1563_014:0843a01": "為緣能起果故。以於因果相繫屬中說緣起",
    "T29n1563_014:0843a02": "故。此緣起義。但以緣聲而成立故。如契經說。",
    "T29n1563_014:0843a03": "云何緣起謂依此有彼有。及此生故彼生。謂",
    "T29n1563_014:0843a04": "無明緣行至生緣老死。如是說已。復作是言。",
    "T29n1563_014:0843a05": "此中法性乃至最後無顛倒性。是名緣起。何",
    "T29n1563_014:0843a06": "等名為此中法性。謂於因果相繫屬中。有因",
    "T29n1563_014:0843a07": "功能皆名法性。要有因故因果方有。更相繫",
    "T29n1563_014:0843a08": "屬非無有因。如是性言顯能生義。唯有為法",
    "T29n1563_014:0843a09": "性得此法性名。雖此經中非正顯示於因果",
    "T29n1563_014:0843a10": "相屬因性名緣起。而以緣聲顯緣起義故知",
    "T29n1563_014:0843a11": "因性得緣起名。以緣聲但於能顯義轉故。因",
    "T29n1563_014:0843a12": "能顯果故說名緣。由是阿羅漢最後心心所",
    "T29n1563_014:0843a13": "非等無間緣。無所顯果故。即由此義證緣",
    "T29n1563_014:0843a14": "起名。定於因果相屬中立。故佛於彼勝義空",
    "T29n1563_014:0843a15": "經說此中法假。謂無明緣。行廣說乃至生緣",
    "T29n1563_014:0843a16": "老死。以非勝義故立假聲。即目因果更相屬",
    "T29n1563_014:0843a17": "義。諸支果分說緣已生。所以者何。由此皆",
    "T29n1563_014:0843a18": "從緣已生故。果是諸法成辦名故。要已生法",
    "T29n1563_014:0843a19": "此義成故。涅槃成辦由得已生。故彼亦由已",
    "T29n1563_014:0843a20": "生名果。或復於此說緣起門。涅槃於中無容",
    "T29n1563_014:0843a21": "為難。若有為法果義決定。是此所明如沙門",
    "T29n1563_014:0843a22": "果。諸過現法果義決定名緣已生。法在未來",
    "T29n1563_014:0843a23": "果義非定。廢而不說。此略義者。是起法性說",
    "T29n1563_014:0843a24": "名緣起。過現諸法名緣已生。果義定故。謂",
    "T29n1563_014:0843a25": "於因果相繫屬中。據為因分說名緣起。定為",
    "T29n1563_014:0843a26": "果者名緣已生。又此中因名緣起者。以能為",
    "T29n1563_014:0843a27": "緣起諸果故。於此中果法名緣已生者。以過",
    "T29n1563_014:0843a28": "去現在離緣不生故。如是一切二義俱成。諸",
    "T29n1563_014:0843a29": "支皆有因果性故。雖因果性實體無別。而義",
    "T29n1563_014:0843b01": "建立非不極成。以所觀待有差別故。猶如因",
    "T29n1563_014:0843b02": "果父子等名。然此契經說有密意。阿毘達磨",
    "T29n1563_014:0843b03": "無密意說。何等名為此經密意。謂薄伽梵",
    "T29n1563_014:0843b04": "密顯生死無始有終說斯二句。言緣起者。顯",
    "T29n1563_014:0843b05": "生死流無始時來旋環無斷。故說逆順諸支",
    "T29n1563_014:0843b06": "相生。緣已生言為顯生死若得對治有終盡",
    "T29n1563_014:0843b07": "期。謂若有緣後更續起。如其緣闕後不續生。",
    "T29n1563_014:0843b08": "由是經言作苦邊際。又經中說。緣起是假。",
    "T29n1563_014:0843b09": "因果相屬無自性故。說緣已生其體是實。是",
    "T29n1563_014:0843b10": "彼依故。如瓶所依。阿毘達磨說二皆實。因",
    "T29n1563_014:0843b11": "果二體俱實有故。且置斯事。復應廣釋無明",
    "T29n1563_014:0843b12": "名色觸受四支。所以者何。行有愛取辯業",
    "T29n1563_014:0843b13": "惑品當廣釋故。識與六處辯本事品已廣釋",
    "T29n1563_014:0843b14": "故。且無明義其相云何。為是明無為非明",
    "T29n1563_014:0843b15": "攝。若取前義無明應是無。若取後義。應眼",
    "T29n1563_014:0843b16": "等為體。如是二種理皆不然。俱非所許。故無",
    "T29n1563_014:0843b17": "有過。既俱不許。所許云何。許有別物。別物者",
    "T29n1563_014:0843b18": "何。頌曰。",
    "T29n1563_014:0843b19": "　明所治無明　　如非親實等",
    "T29n1563_014:0843b20": "論曰。如諸親友所對冤敵。親友相違名非",
    "T29n1563_014:0843b21": "親友。非異親友。所餘一切中平等類。非親友",
    "T29n1563_014:0843b22": "無。諦語名實。此所對治虛誑言論。名為非實",
    "T29n1563_014:0843b23": "非異於實。所餘一切色香等類。亦非實無。等",
    "T29n1563_014:0843b24": "言為顯非天非白非法非愛非義事等。阿素",
    "T29n1563_014:0843b25": "洛等天等相違。得非天等名。非異無天等如",
    "T29n1563_014:0843b26": "是無明別有體實。是明所治非異非無。云何",
    "T29n1563_014:0843b27": "知然。猶如識等說從緣有。為他緣故。復有誠",
    "T29n1563_014:0843b28": "證。頌曰。",
    "T29n1563_014:0843b29": "　說為結等故　　非惡慧見故",
    "T29n1563_014:0843c01": "　與見相應故　　說能染慧故",
    "T29n1563_014:0843c02": "論曰。經說無明以為結縛。隨眠及漏扼瀑流",
    "T29n1563_014:0843c03": "等非餘眠等及體。全無可得說為結縛等事。",
    "T29n1563_014:0843c04": "故有別法說名無明。如惡妻子名無妻子。如",
    "T29n1563_014:0843c05": "是惡慧應名無明。彼非無明有是見故。諸染",
    "T29n1563_014:0843c06": "污慧名為惡慧。於中有見故非無明。見是推",
    "T29n1563_014:0843c07": "尋猛叡決斷。不可說彼名為愚癡。若爾無明",
    "T29n1563_014:0843c08": "應是非見。諸染污慧此亦非理。以許無明見",
    "T29n1563_014:0843c09": "相應故。無明若是慧應見不相應。無二慧體",
    "T29n1563_014:0843c10": "共相應。故不可說見非無明。俱非不愚癡見",
    "T29n1563_014:0843c11": "成倒。故又說無明能染慧。故如契經說貪欲",
    "T29n1563_014:0843c12": "染心令不解脫無明染。慧令不清淨。非慧還",
    "T29n1563_014:0843c13": "能染於慧體。如貪異類能染於心無明亦應",
    "T29n1563_014:0843c14": "異慧能染。亦不可說無明與慧雖不相應而",
    "T29n1563_014:0843c15": "能為染。如貪為染必與心俱。心心所法無",
    "T29n1563_014:0843c16": "發起染。但有自性相應染故。不可自體自體",
    "T29n1563_014:0843c17": "相應。是故無明定非惡慧。經主於此假作",
    "T29n1563_014:0843c18": "救言。如何不許諸染污慧間雜善慧令不清",
    "T29n1563_014:0843c19": "淨說為能染。此救不然。諸無漏慧應被染",
    "T29n1563_014:0843c20": "故。又無染慧雜有染慧。應令有染轉成無染。",
    "T29n1563_014:0843c21": "能治力強非所治故。又彼善慧正現行時染",
    "T29n1563_014:0843c22": "定非有。諸染污慧正現行時善定非有。說",
    "T29n1563_014:0843c23": "誰能染。復染於誰。若許有非有能互相染。",
    "T29n1563_014:0843c24": "則畢竟應無得解脫義。若滅熏習便解脫者。",
    "T29n1563_014:0843c25": "熏習理無當何所滅。故說無明。能染慧故。",
    "T29n1563_014:0843c26": "非慧為性。理無傾動。若有別法說名無明。應",
    "T29n1563_014:0843c27": "說以何為別法性。且有別法。謂不了知此即",
    "T29n1563_014:0843c28": "無明。何勞推究。應定何法名不了知。方可",
    "T29n1563_014:0843c29": "說為無明自性。唯薄伽梵於一切法正知正",
    "T29n1563_014:0844a01": "說若性若相。餘唯總了何苦推徵。然我於斯",
    "T29n1563_014:0844a02": "見如是相。謂有別法能損慧能。是倒見因障",
    "T29n1563_014:0844a03": "觀德失。於所知法不欲行轉。蔽心心所是謂",
    "T29n1563_014:0844a04": "無明。如何定知此有別法。以如貪欲說永離",
    "T29n1563_014:0844a05": "故。謂契經言。離貪欲故心便解脫。離無明故",
    "T29n1563_014:0844a06": "慧得解脫。又此如明說為因故。謂契經說。無",
    "T29n1563_014:0844a07": "明為因起諸雜染。明為因故離諸雜染。又說",
    "T29n1563_014:0844a08": "如邪見有近對治故。謂契經說。諸邪見斷由",
    "T29n1563_014:0844a09": "正見生。諸無明離由明慧起。又契經說。是一",
    "T29n1563_014:0844a10": "法故。謂契經說。若有苾芻能斷一法。我正",
    "T29n1563_014:0844a11": "記彼所作已辦。即是無明。又說如闇有對治",
    "T29n1563_014:0844a12": "故。如伽他說。",
    "T29n1563_014:0844a13": "　諸有能斷愚　　於所愚不惑",
    "T29n1563_014:0844a14": "　彼轉滅愚惑　　如日出除闇",
    "T29n1563_014:0844a15": "是故無明定有別法。無知為體非但明無。然",
    "T29n1563_014:0844a16": "此無知略有二種。謂染不染。此二何別。有作",
    "T29n1563_014:0844a17": "是說。若能障智是染無知。不染無知唯智非",
    "T29n1563_014:0844a18": "有。今詳二種無知相別謂由此故立愚智殊。",
    "T29n1563_014:0844a19": "如是名為染無知相。若由此故或有境中智",
    "T29n1563_014:0844a20": "不及愚。是第二相。又若斷已佛與二乘皆無",
    "T29n1563_014:0844a21": "差別。是第一相。若有斷已佛與二乘有行不",
    "T29n1563_014:0844a22": "行。是第二相。又若於事自共相愚。是名第",
    "T29n1563_014:0844a23": "一染無知相。若於諸法味勢熟德數量處時",
    "T29n1563_014:0844a24": "同異等相。不能如實覺。是不染無知。此不",
    "T29n1563_014:0844a25": "染無知即說名習氣有古師說。習氣相言有",
    "T29n1563_014:0844a26": "不染污心所差別。染不染法數習所引。非一",
    "T29n1563_014:0844a27": "切智相續現行。令心心所不自在轉。是名習",
    "T29n1563_014:0844a28": "氣。非唯智無。無法無容能為因故。亦不應說",
    "T29n1563_014:0844a29": "有如是類心及心所總名習氣。不染無知前",
    "T29n1563_014:0844b01": "已說故。謂此無知為自性住心等為體。為有",
    "T29n1563_014:0844b02": "差別。若自性住心等為體。佛亦應有不染無",
    "T29n1563_014:0844b03": "知。若有差別。能差別者。可是無知非所差別。",
    "T29n1563_014:0844b04": "現見善等品類差別。心心所中必有別法為",
    "T29n1563_014:0844b05": "能差別。非即一切。如善品中必有信等。不善",
    "T29n1563_014:0844b06": "品中有無慚等。染污品中有放逸等。如是等",
    "T29n1563_014:0844b07": "類心心所中。必有別法能為差別。故知此中",
    "T29n1563_014:0844b08": "亦有別法能為差別者是不染無知。今詳彼",
    "T29n1563_014:0844b09": "言有太過失。諸異生等心心所法。皆不如",
    "T29n1563_014:0844b10": "實覺味勢熟等相。然不見生餘心所故。又一",
    "T29n1563_014:0844b11": "一念彼心心所差別而生。應念念中各有別",
    "T29n1563_014:0844b12": "別無知法起。若謂有異相令無知差別。即此",
    "T29n1563_014:0844b13": "足能差別心品。何須別計不染無知。是故即",
    "T29n1563_014:0844b14": "於味勢熟等不勤求。解慧與異相法俱為因",
    "T29n1563_014:0844b15": "引生後同類慧。此慧於解又不勤求。復為因",
    "T29n1563_014:0844b16": "引生不勤求解慧。如是展轉無始時來。因果",
    "T29n1563_014:0844b17": "相仍習以成性。故即於彼味等境中。數習於",
    "T29n1563_014:0844b18": "解無堪能智。此所引劣智名不染無知。即此",
    "T29n1563_014:0844b19": "俱生心心所法總名習氣。理定應然。或諸有",
    "T29n1563_014:0844b20": "情有煩惱位。所有無染心及相續。由諸煩惱",
    "T29n1563_014:0844b21": "間雜所熏。有能順生煩惱氣分。故諸無染心",
    "T29n1563_014:0844b22": "及眷屬。似彼行相差別而生。由數習力相繼",
    "T29n1563_014:0844b23": "而起。故離過身中仍名有習氣。一切智者永",
    "T29n1563_014:0844b24": "斷不行。然於已斷見所斷位通染不染。心",
    "T29n1563_014:0844b25": "相續中有餘順生煩惱習性。是見所斷煩惱",
    "T29n1563_014:0844b26": "氣分。於中染者說名類性。金剛道斷皆不現",
    "T29n1563_014:0844b27": "行。若不染者名見所斷煩惱習氣。亦彼道斷",
    "T29n1563_014:0844b28": "由根差別有行不行。若於已斷修所斷位。唯",
    "T29n1563_014:0844b29": "於不染心相續中有餘順生煩惱習性。是修",
    "T29n1563_014:0844c01": "所斷煩惱氣分。名修所斷。煩惱習氣是有漏",
    "T29n1563_014:0844c02": "故。無學已斷。隨根勝劣有行不行。世尊已得",
    "T29n1563_014:0844c03": "法自在故。彼如煩惱畢竟不行。故佛獨稱善",
    "T29n1563_014:0844c04": "淨相續。即由此故行無誤失。得不共法三念",
    "T29n1563_014:0844c05": "住等。又由此故密意說言。唯佛獨名得無學",
    "T29n1563_014:0844c06": "果。",
    "T29n1563_014:0844c07": "說一切有部顯宗論卷第十四"
}