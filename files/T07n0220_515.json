{
    "T07n0220_515:0630b11": "大般若波羅蜜多經卷第五百一",
    "T07n0220_515:0630b12": "十五",
    "T07n0220_515:0630b14": "三藏法師玄奘奉　詔譯",
    "T07n0220_515:0630b15": "第三分不退相品第二十之二",
    "T07n0220_515:0630b16": "「復次，善現！一切不退轉菩薩摩訶薩，設有惡",
    "T07n0220_515:0630b17": "魔來至其所，欲令厭背無上菩提，作如是言：",
    "T07n0220_515:0630b18": "『一切智智與虛空等，無性為性，自相本空，諸",
    "T07n0220_515:0630b19": "法亦爾，與虛空等，無性為性。自相空中，無有",
    "T07n0220_515:0630b20": "一法可名能證，無有一法可名所證，證處、證",
    "T07n0220_515:0630b21": "時及由此證亦不可得。既一切法與虛空等，",
    "T07n0220_515:0630b22": "無性為性、自相本空，汝等云何唐受勤苦求",
    "T07n0220_515:0630b23": "證無上正等菩提？汝先所聞諸菩薩眾應求",
    "T07n0220_515:0630b24": "無上正等菩提，皆是魔說非真佛語。汝等應",
    "T07n0220_515:0630b25": "捨求證無上正等覺心，勿於長夜徒為利樂",
    "T07n0220_515:0630b26": "一切有情自受勤苦，雖行種種難行苦行，欲",
    "T07n0220_515:0630b27": "求菩提終不能得。』是菩薩摩訶薩聞說如是",
    "T07n0220_515:0630b28": "呵諫語時，能審觀察：『此惡魔事，欲退敗我大",
    "T07n0220_515:0630b29": "菩提心，我今不應信受彼說。雖一切法與虛空",
    "T07n0220_515:0630c01": "等，無性為性，自相本空，而諸有情生死長夜",
    "T07n0220_515:0630c02": "不知不見，顛倒放逸，造作諸業受生死苦。我",
    "T07n0220_515:0630c03": "當被戴性相皆空如太虛空功德甲冑，速趣",
    "T07n0220_515:0630c04": "無上正等菩提，為諸有情如應說法，令其解",
    "T07n0220_515:0630c05": "脫生死眾苦得預流果、或一來果、或不還果、或",
    "T07n0220_515:0630c06": "阿羅漢果、或獨覺菩提、或證無上正等菩提，能",
    "T07n0220_515:0630c07": "盡未來利樂一切。』是菩薩摩訶薩從初發心已",
    "T07n0220_515:0630c08": "聞此法，其心堅固不動不轉，依斯堅固不動轉",
    "T07n0220_515:0630c09": "心，恒正修行六到彼岸，已入菩薩正性離生。",
    "T07n0220_515:0630c10": "復正修行六到彼岸，漸次圓滿伏諸纏結，由",
    "T07n0220_515:0630c11": "斯得入不退轉地。是故惡魔雖設種種退敗",
    "T07n0220_515:0630c12": "方便，而不能退菩薩所發大菩提心。若菩薩",
    "T07n0220_515:0630c13": "摩訶薩成就如是諸行、狀、相，知是不退轉菩",
    "T07n0220_515:0630c14": "薩摩訶薩。」具壽善現即白佛言：「是菩薩摩訶",
    "T07n0220_515:0630c15": "薩為不退轉故名不退轉，為退轉故名不退",
    "T07n0220_515:0630c16": "轉耶？」佛告善現：「是菩薩摩訶薩以不退轉故",
    "T07n0220_515:0630c17": "名不退轉，亦以退轉故名不退轉。」爾時，善現",
    "T07n0220_515:0630c18": "復白佛言：「是菩薩摩訶薩云何以不退轉故",
    "T07n0220_515:0630c19": "名不退轉？云何亦以退轉故名不退轉耶？」佛",
    "T07n0220_515:0630c20": "告善現：「是菩薩摩訶薩超過聲聞及獨覺地，",
    "T07n0220_515:0630c21": "不復退墮彼二地中，由斯故說不退轉故名",
    "T07n0220_515:0630c22": "不退轉。是菩薩摩訶薩遠離聲聞及獨覺地，",
    "T07n0220_515:0630c23": "於彼二地決定退捨，由斯故說以退轉故名",
    "T07n0220_515:0630c24": "不退轉。故此菩薩得二種名，非如餘位唯名",
    "T07n0220_515:0630c25": "退轉。若菩薩摩訶薩成就如是諸行、狀、相，定",
    "T07n0220_515:0630c26": "得無上正等菩提，諸惡魔軍不能退敗。「復次，",
    "T07n0220_515:0630c27": "善現！一切不退轉菩薩摩訶薩欲入初靜慮",
    "T07n0220_515:0630c28": "乃至第四靜慮即隨意能入，欲入慈無量乃",
    "T07n0220_515:0630c29": "至捨無量即隨意能入，欲入空無邊處定乃",
    "T07n0220_515:0631a01": "至非想非非想處定即隨意能入，欲入四念",
    "T07n0220_515:0631a02": "住乃至八聖道支即隨意能入，欲入初解脫",
    "T07n0220_515:0631a03": "乃至滅想受解脫即隨意能入，欲入初勝處",
    "T07n0220_515:0631a04": "乃至第八勝處即隨意能入，欲入初靜慮定",
    "T07n0220_515:0631a05": "乃至滅想受定即隨意能入，欲入初遍處乃",
    "T07n0220_515:0631a06": "至第十遍處即隨意能入，欲入空、無相、無願",
    "T07n0220_515:0631a07": "解脫門即隨意能入，欲引發五神通即隨意",
    "T07n0220_515:0631a08": "能引發。「善現當知！是菩薩摩訶薩雖入四靜",
    "T07n0220_515:0631a09": "慮乃至引發五神通，而不受彼果。由此因緣，",
    "T07n0220_515:0631a10": "不隨靜慮、無量、等至乃至滅定及餘功德勢力",
    "T07n0220_515:0631a11": "而生，亦不取預流果、或一來果、或不還果、或",
    "T07n0220_515:0631a12": "阿羅漢果、或獨覺菩提，為欲利樂諸有情故，",
    "T07n0220_515:0631a13": "隨欲攝受所應受身，即隨所願皆能攝受，作",
    "T07n0220_515:0631a14": "所作已即便捨之。若菩薩摩訶薩成就如是",
    "T07n0220_515:0631a15": "諸行、狀、相，知是不退轉菩薩摩訶薩。「復次，善",
    "T07n0220_515:0631a16": "現！一切不退轉菩薩摩訶薩成就無上菩提",
    "T07n0220_515:0631a17": "作意，恒不遠離大菩提心，不貴色蘊乃至識",
    "T07n0220_515:0631a18": "蘊，不貴眼處乃至意處，不貴色處乃至法處，",
    "T07n0220_515:0631a19": "不貴眼界乃至意界，不貴色界乃至法界，不",
    "T07n0220_515:0631a20": "貴眼識界乃至意識界，不貴眼觸乃至意觸，",
    "T07n0220_515:0631a21": "不貴眼觸為緣所生諸受乃至意觸為緣所生",
    "T07n0220_515:0631a22": "諸受，不貴地界乃至識界，不貴因緣乃至增",
    "T07n0220_515:0631a23": "上緣，不貴一切緣性緣起，不貴諸相，不貴",
    "T07n0220_515:0631a24": "隨好，不貴所依，不貴有色無色法，不貴有見",
    "T07n0220_515:0631a25": "無見法，不貴有對無對法，不貴有漏無漏法，",
    "T07n0220_515:0631a26": "不貴有為無為法，不貴世間、出世間法，不貴",
    "T07n0220_515:0631a27": "我，不貴有情，乃至不貴知者、見者，不貴徒眾，",
    "T07n0220_515:0631a28": "不貴眷屬，不貴祿位，不貴財寶，不貴布施波",
    "T07n0220_515:0631a29": "羅蜜多乃至般若波羅蜜多，不貴內空乃至",
    "T07n0220_515:0631b01": "無性自性空，不貴真如乃至不思議界，不貴",
    "T07n0220_515:0631b02": "苦、集、滅、道聖諦，不貴十善業道，不貴四靜慮、",
    "T07n0220_515:0631b03": "四無量、四無色定，不貴五神通，不貴四念住",
    "T07n0220_515:0631b04": "乃至八聖道支，不貴空、無相、無願解脫門，不",
    "T07n0220_515:0631b05": "貴八解脫乃至十遍處，不貴淨觀地乃至如",
    "T07n0220_515:0631b06": "來地，不貴極喜地乃至法雲地，不貴陀羅尼",
    "T07n0220_515:0631b07": "門、三摩地門，不貴五眼、六神通，不貴如來十",
    "T07n0220_515:0631b08": "力乃至十八佛不共法，不貴大慈、大悲、大喜、",
    "T07n0220_515:0631b09": "大捨，不貴無忘失法、恒住捨性，不貴一切智、",
    "T07n0220_515:0631b10": "道相智、一切相智，不貴預流果乃至獨覺菩",
    "T07n0220_515:0631b11": "提，不貴一切菩薩摩訶薩行，不貴諸佛無上",
    "T07n0220_515:0631b12": "正等菩提，不貴嚴淨佛土，不貴成熟有情，不",
    "T07n0220_515:0631b13": "貴多見諸佛，不貴種植善根。所以者何？是菩",
    "T07n0220_515:0631b14": "薩摩訶薩達一切法與虛空等，無性為性，自",
    "T07n0220_515:0631b15": "相皆空，不見有法可生貴重，能生、所生、生時、",
    "T07n0220_515:0631b16": "生處、由此而生皆不可得。所以者何？是一切",
    "T07n0220_515:0631b17": "法與虛空等，性相皆空，無生義故。是菩薩摩",
    "T07n0220_515:0631b18": "訶薩成就無上菩提作意，恒不遠離大菩提",
    "T07n0220_515:0631b19": "心，身四威儀往來入出，舉足下足心無散亂，",
    "T07n0220_515:0631b20": "行住坐臥進止威儀，所作事業皆住正念。若",
    "T07n0220_515:0631b21": "菩薩摩訶薩成就如是諸行、狀、相，知是不退",
    "T07n0220_515:0631b22": "轉菩薩摩訶薩。「復次，善現！一切不退轉菩薩",
    "T07n0220_515:0631b23": "摩訶薩為欲利樂諸有情故，現處居家，方便",
    "T07n0220_515:0631b24": "善巧，雖現攝受五欲樂具，而於其中不生染",
    "T07n0220_515:0631b25": "著，皆為濟給諸有情故，謂諸有情須食與食，",
    "T07n0220_515:0631b26": "須飲與飲，須衣與衣，須乘與乘，乃至一切所",
    "T07n0220_515:0631b27": "須之物皆濟給之，令其意滿。是菩薩摩訶薩",
    "T07n0220_515:0631b28": "自行布施乃至般若波羅蜜多，亦勸他行布",
    "T07n0220_515:0631b29": "施乃至般若波羅蜜多，恒正稱揚行布施乃",
    "T07n0220_515:0631c01": "至般若波羅蜜多法，歡喜讚歎行布施乃至",
    "T07n0220_515:0631c02": "般若波羅蜜多者。是菩薩摩訶薩現處居家，",
    "T07n0220_515:0631c03": "以神通力或大願力，攝受種種珍寶資具滿",
    "T07n0220_515:0631c04": "贍部洲乃至三千大千世界，持以供養佛、法、",
    "T07n0220_515:0631c05": "僧寶，及施貧乏諸有情類。是菩薩摩訶薩雖",
    "T07n0220_515:0631c06": "現處居家而常修梵行，終不受用諸妙欲境，",
    "T07n0220_515:0631c07": "雖現攝受種種珍財，而於其中不起染著，又",
    "T07n0220_515:0631c08": "於攝受諸欲樂具及珍財時，終不逼迫諸有",
    "T07n0220_515:0631c09": "情類令生憂苦。若菩薩摩訶薩成就如是諸",
    "T07n0220_515:0631c10": "行、狀、相，知是不退轉菩薩摩訶薩。「復次，善現！",
    "T07n0220_515:0631c11": "一切不退轉菩薩摩訶薩，有執金剛藥叉神",
    "T07n0220_515:0631c12": "王常隨左右密為守護，恒作是念：『此菩薩摩",
    "T07n0220_515:0631c13": "訶薩不久當證無上菩提，願我常隨密為守",
    "T07n0220_515:0631c14": "護，乃至無上正等菩提，五執金剛藥叉神族常",
    "T07n0220_515:0631c15": "隨守護時無暫捨，人非人等不能損害，諸",
    "T07n0220_515:0631c16": "天、魔、梵及餘世間亦無有能以法破壞所發",
    "T07n0220_515:0631c17": "無上正等覺心。』由此因緣，是諸菩薩乃至無",
    "T07n0220_515:0631c18": "上正等菩提，身意泰然常無擾惱。是菩薩摩",
    "T07n0220_515:0631c19": "訶薩世間五根常無缺減，所謂眼、耳、鼻、舌、身",
    "T07n0220_515:0631c20": "根，出世五根亦無缺減，謂信、精進、念、定、慧根。",
    "T07n0220_515:0631c21": "是菩薩摩訶薩身支圓滿相好莊嚴，心諸功",
    "T07n0220_515:0631c22": "德念念增進，乃至無上正等菩提。若菩薩摩",
    "T07n0220_515:0631c23": "訶薩成就如是諸行、狀、相，知是不退轉菩薩",
    "T07n0220_515:0631c24": "摩訶薩。「復次，善現！一切不退轉菩薩摩訶薩，",
    "T07n0220_515:0631c25": "常為上士，不為下士。」具壽善現即白佛言：「是",
    "T07n0220_515:0631c26": "菩薩摩訶薩云何當得常為上士，不為下士？」",
    "T07n0220_515:0631c27": "佛告善現：「是菩薩摩訶薩一切煩惱不復現",
    "T07n0220_515:0631c28": "前，剎那剎那善法增進，乃至無上正等菩提，",
    "T07n0220_515:0631c29": "於一切時心無散亂。是故我說此菩薩摩訶薩",
    "T07n0220_515:0632a01": "常為上士，不為下士。若菩薩摩訶薩成就如",
    "T07n0220_515:0632a02": "是諸行、狀、相，知是不退轉菩薩摩訶薩。「復次，",
    "T07n0220_515:0632a03": "善現！一切不退轉菩薩摩訶薩成就無上菩",
    "T07n0220_515:0632a04": "提作意，恒不遠離大菩提心，恒修淨命，不行",
    "T07n0220_515:0632a05": "呪術、醫藥、占卜諸邪命事，不為名利呪諸鬼",
    "T07n0220_515:0632a06": "神，令著男女問其凶吉，亦不呪禁男女、大小、",
    "T07n0220_515:0632a07": "傍生、鬼等現希有事，亦不占相壽量長短、財",
    "T07n0220_515:0632a08": "位、男女諸善惡事，亦不懸記寒熱、豐儉、吉凶、",
    "T07n0220_515:0632a09": "好惡惑亂有情，亦不呪禁合和湯藥、左道療",
    "T07n0220_515:0632a10": "疾、結好貴人，亦不為他通致使命，現親友相",
    "T07n0220_515:0632a11": "徇利求名，尚不染心觀視男女戲笑與語，況",
    "T07n0220_515:0632a12": "有餘事！亦不恭敬供養鬼神，是故我說常為",
    "T07n0220_515:0632a13": "上士、不為下士。所以者何？是菩薩摩訶薩知",
    "T07n0220_515:0632a14": "一切法性相皆空，性相空中不見有相，不見相",
    "T07n0220_515:0632a15": "故，遠離種種邪命、呪術、醫藥、占相，唯求無上",
    "T07n0220_515:0632a16": "正等菩提，與諸有情常作饒益。若菩薩摩訶",
    "T07n0220_515:0632a17": "薩成就如是諸行、狀、相，知是不退轉菩薩摩",
    "T07n0220_515:0632a18": "訶薩。「復次，善現！一切不退轉菩薩摩訶薩於諸",
    "T07n0220_515:0632a19": "世間文章、伎藝，雖得善巧而不愛著。所以者",
    "T07n0220_515:0632a20": "何？是菩薩摩訶薩達一切法皆畢竟空，畢竟",
    "T07n0220_515:0632a21": "空中世間所有文章、伎藝皆不可得，又諸世",
    "T07n0220_515:0632a22": "間文章、伎藝，皆雜穢語邪命所攝，是故菩薩",
    "T07n0220_515:0632a23": "知而不為。善現當知！是菩薩摩訶薩於諸世",
    "T07n0220_515:0632a24": "俗外道書論，雖亦善知而不樂著。所以者何？",
    "T07n0220_515:0632a25": "是菩薩摩訶薩達一切法性相皆空，性相空中",
    "T07n0220_515:0632a26": "一切書論皆不可得，又諸世俗外道書論，所",
    "T07n0220_515:0632a27": "說理事多有增減，於菩薩道非為隨順，皆是",
    "T07n0220_515:0632a28": "戲論雜穢語攝，故諸菩薩知而不樂。若菩薩",
    "T07n0220_515:0632a29": "摩訶薩成就如是諸行、狀、相，知是不退轉菩",
    "T07n0220_515:0632b01": "薩摩訶薩。「復次，善現！一切不退轉菩薩摩訶",
    "T07n0220_515:0632b02": "薩，復有所餘諸行、狀、相，知是不退轉菩薩摩",
    "T07n0220_515:0632b03": "訶薩。吾當為汝分別解說，汝應諦聽，極善思",
    "T07n0220_515:0632b04": "惟！」善現請言：「唯然！願說！我等今者專意樂聞。」",
    "T07n0220_515:0632b05": "佛告善現：「所有不退轉菩薩摩訶薩行深般",
    "T07n0220_515:0632b06": "若波羅蜜多，通達諸法皆無所有，恒不遠離",
    "T07n0220_515:0632b07": "大菩提心，不樂觀察論說諸蘊、諸處、諸界。所",
    "T07n0220_515:0632b08": "以者何？是菩薩摩訶薩於蘊、處、界性相空理，",
    "T07n0220_515:0632b09": "已善思惟、善通達故。「善現當知！是菩薩摩訶",
    "T07n0220_515:0632b10": "薩不樂觀察論說眾事。所以者何？是菩薩摩",
    "T07n0220_515:0632b11": "訶薩於一切眾性相空理，已善思惟、善通達",
    "T07n0220_515:0632b12": "故。「善現當知！是菩薩摩訶薩不樂觀察論說",
    "T07n0220_515:0632b13": "王事。所以者何？是菩薩摩訶薩住本性空，不",
    "T07n0220_515:0632b14": "見少法有勝有劣貴賤相故。「善現當知！是菩",
    "T07n0220_515:0632b15": "薩摩訶薩不樂觀察論說賊事。所以者何？是",
    "T07n0220_515:0632b16": "菩薩摩訶薩住自相空，不見少法有得有失",
    "T07n0220_515:0632b17": "與奪相故。「善現當知！是菩薩摩訶薩不樂觀",
    "T07n0220_515:0632b18": "察論說軍事。所以者何？是菩薩摩訶薩住本",
    "T07n0220_515:0632b19": "性空，不見諸法有多有少聚散相故。「善現當",
    "T07n0220_515:0632b20": "知！是菩薩摩訶薩不樂觀察論說鬪戰。所以",
    "T07n0220_515:0632b21": "者何？是菩薩摩訶薩善住諸法真如空理，不",
    "T07n0220_515:0632b22": "見少法有強有弱愛恚相故。「善現當知！是菩",
    "T07n0220_515:0632b23": "薩摩訶薩不樂觀察論說男女。所以者何？是",
    "T07n0220_515:0632b24": "菩薩摩訶薩住諸法空，不見少法有好有醜",
    "T07n0220_515:0632b25": "愛憎相故。「善現當知！是菩薩摩訶薩不樂觀",
    "T07n0220_515:0632b26": "察論說聚落。所以者何？是菩薩摩訶薩住諸",
    "T07n0220_515:0632b27": "法空，不見少法有增有減合離相故。「善現當",
    "T07n0220_515:0632b28": "知！是菩薩摩訶薩不樂觀察論說城邑。所以",
    "T07n0220_515:0632b29": "者何？是菩薩摩訶薩住諸法空，不見少法有",
    "T07n0220_515:0632c01": "攝不攝好惡相故。「善現當知！是菩薩摩訶薩",
    "T07n0220_515:0632c02": "不樂觀察論說國土。所以者何？是菩薩摩訶",
    "T07n0220_515:0632c03": "薩安住實際，不見諸法有屬不屬此彼相故。",
    "T07n0220_515:0632c04": "「善現當知！是菩薩摩訶薩不樂觀察論說相",
    "T07n0220_515:0632c05": "好。所以者何？是菩薩摩訶薩安住無相，不見",
    "T07n0220_515:0632c06": "諸法有好有醜差別相故。「善現當知！是菩薩",
    "T07n0220_515:0632c07": "摩訶薩不樂觀察論說是我、是有情，乃至是知",
    "T07n0220_515:0632c08": "者、是見者。所以者何？是菩薩摩訶薩住畢竟",
    "T07n0220_515:0632c09": "空，都不見我乃至見者若有若無差別相故。",
    "T07n0220_515:0632c10": "「善現當知！是菩薩摩訶薩不樂觀察論說世",
    "T07n0220_515:0632c11": "間如是等事，但樂觀察論說般若波羅蜜多。",
    "T07n0220_515:0632c12": "所以者何？甚深般若波羅蜜多遠離眾相，能",
    "T07n0220_515:0632c13": "證無上大菩提故。「善現當知！是菩薩摩訶薩",
    "T07n0220_515:0632c14": "常不遠離一切智智相應作意，修行布施波",
    "T07n0220_515:0632c15": "羅蜜多離慳貪事，修行淨戒波羅蜜多離犯",
    "T07n0220_515:0632c16": "戒事，修行安忍波羅蜜多離忿諍事，修行精",
    "T07n0220_515:0632c17": "進波羅蜜多離懈怠事，修行靜慮波羅蜜多",
    "T07n0220_515:0632c18": "離散亂事，修行般若波羅蜜多離惡慧事。「善",
    "T07n0220_515:0632c19": "現當知！是菩薩摩訶薩雖住一切法空，而愛",
    "T07n0220_515:0632c20": "樂正法、不樂非法；雖住不可得空，而常稱讚",
    "T07n0220_515:0632c21": "三寶功德。「善現當知！是菩薩摩訶薩雖行諸",
    "T07n0220_515:0632c22": "法真如法界一味之相，而樂稱揚真如法界",
    "T07n0220_515:0632c23": "種種功德。「善現當知！是菩薩摩訶薩雖知諸",
    "T07n0220_515:0632c24": "法皆畢竟空，而愛善友不樂惡友。言善友者，",
    "T07n0220_515:0632c25": "謂諸如來、應、正等覺及諸菩薩摩訶薩眾；若",
    "T07n0220_515:0632c26": "諸聲聞、獨覺乘等，善能教化安立有情，令趣",
    "T07n0220_515:0632c27": "無上正等菩提，亦名善友。「善現當知！是菩薩",
    "T07n0220_515:0632c28": "摩訶薩常樂親覲一切如來、應、正等覺聽聞",
    "T07n0220_515:0632c29": "正法。若聞如來、應、正等覺在餘世界現說正",
    "T07n0220_515:0633a01": "法，即以願力往生彼界，供養恭敬、尊重讚歎、",
    "T07n0220_515:0633a02": "聽受正法。「善現當知！是菩薩摩訶薩若晝若",
    "T07n0220_515:0633a03": "夜恒不遠離念佛作意，亦不遠離聞法作意，",
    "T07n0220_515:0633a04": "由此因緣，隨諸國土有佛世尊現說正法，即",
    "T07n0220_515:0633a05": "乘願力往彼受生，或乘神通往彼聽法。由是",
    "T07n0220_515:0633a06": "因緣，此諸菩薩生生之處常不離佛，恒聞正",
    "T07n0220_515:0633a07": "法無間無斷。「善現當知！是菩薩摩訶薩恒為",
    "T07n0220_515:0633a08": "利樂諸有情故，雖能現起靜慮、無色諸甚深",
    "T07n0220_515:0633a09": "定，而巧方便起欲界心，教諸有情十善業道，",
    "T07n0220_515:0633a10": "亦隨願力現生欲界有佛國土，供養恭敬、尊",
    "T07n0220_515:0633a11": "重讚歎諸佛世尊，聽聞正法修諸勝行。若菩",
    "T07n0220_515:0633a12": "薩摩訶薩成就如是諸行、狀、相，知是不退轉",
    "T07n0220_515:0633a13": "菩薩摩訶薩。「復次，善現！一切不退轉菩薩摩訶",
    "T07n0220_515:0633a14": "薩，常行布施波羅蜜多乃至般若波羅蜜多，",
    "T07n0220_515:0633a15": "常行內空乃至無性自性空，常行真如乃至",
    "T07n0220_515:0633a16": "不思議界，常行苦、集、滅、道聖諦，常行四念住",
    "T07n0220_515:0633a17": "乃至八聖道支，常行四靜慮、四無量、四無色",
    "T07n0220_515:0633a18": "定，常行空、無相、無願解脫門，常行八解脫乃",
    "T07n0220_515:0633a19": "至十遍處，常行殊勝諸菩薩地，常行一切陀",
    "T07n0220_515:0633a20": "羅尼門、三摩地門，常行五眼、六神通，常行如",
    "T07n0220_515:0633a21": "來十力乃至十八佛不共法，常行大慈、大悲、",
    "T07n0220_515:0633a22": "大喜、大捨，常行無忘失法、恒住捨性，常行一",
    "T07n0220_515:0633a23": "切智、道相智、一切相智，常行一切菩薩摩訶薩",
    "T07n0220_515:0633a24": "行，常求諸佛無上正等菩提。「善現當知！是菩",
    "T07n0220_515:0633a25": "薩摩訶薩恒於自地不起疑惑，不作是念：『我",
    "T07n0220_515:0633a26": "是不退轉、我非不退轉。』所以者何？是菩薩摩",
    "T07n0220_515:0633a27": "訶薩不見少法可於無上正等菩提說有退轉、",
    "T07n0220_515:0633a28": "說無退轉。「善現當知！是菩薩摩訶薩於自地",
    "T07n0220_515:0633a29": "法無惑無疑。所以者何？是菩薩摩訶薩於自",
    "T07n0220_515:0633b01": "地法，已善了知、善通達故。「善現當知！如預流",
    "T07n0220_515:0633b02": "者住預流果，於自果法無惑無疑，一來、不還、",
    "T07n0220_515:0633b03": "阿羅漢、獨覺及諸如來、應、正等覺，各住自果",
    "T07n0220_515:0633b04": "於自果法無惑無疑。是菩薩摩訶薩亦復如",
    "T07n0220_515:0633b05": "是，於自所住不退轉地所攝諸法，現知現見、",
    "T07n0220_515:0633b06": "無惑無疑。「善現當知！是菩薩摩訶薩住此地",
    "T07n0220_515:0633b07": "中成熟有情、嚴淨佛土、修諸功德，有魔事起",
    "T07n0220_515:0633b08": "即能覺知，不隨魔事勢力而轉，善能摧滅種",
    "T07n0220_515:0633b09": "種魔事，令不障礙所修功德。「善現當知！如有",
    "T07n0220_515:0633b10": "造作無間業者，彼無間心恒常隨逐，乃至命",
    "T07n0220_515:0633b11": "終亦不能捨。所以者何？彼能等起無間業纏",
    "T07n0220_515:0633b12": "增上勢力恒常隨轉，乃至命盡亦不能伏，設",
    "T07n0220_515:0633b13": "有餘心不能遮礙。此菩薩摩訶薩亦復如是，",
    "T07n0220_515:0633b14": "安住自地其心不動無所分別，世間天、人、阿",
    "T07n0220_515:0633b15": "素洛等皆不能轉。所以者何？是菩薩摩訶薩",
    "T07n0220_515:0633b16": "其心堅固超諸世間天、人、魔、梵、阿素洛等，已",
    "T07n0220_515:0633b17": "入菩薩正性離生住不退地，已得菩薩殊勝",
    "T07n0220_515:0633b18": "神通，成熟有情、嚴淨佛土，從一佛國趣一佛",
    "T07n0220_515:0633b19": "國供養恭敬、尊重讚歎諸佛世尊及佛弟子，",
    "T07n0220_515:0633b20": "聽聞正法，於諸佛所種諸善根，請問菩薩所",
    "T07n0220_515:0633b21": "學法義。「善現當知！是菩薩摩訶薩安住自地，",
    "T07n0220_515:0633b22": "有魔事起即能覺知，終不隨順魔事而轉，方",
    "T07n0220_515:0633b23": "便善巧集諸魔事，置實際中方便除滅，於自",
    "T07n0220_515:0633b24": "地法無惑無疑。所以者何？是菩薩摩訶薩知",
    "T07n0220_515:0633b25": "一切法皆入實際，通達實際非一非多，於實",
    "T07n0220_515:0633b26": "際中無所分別，以於實際無惑無疑，於自地",
    "T07n0220_515:0633b27": "法亦無猶豫。「善現當知！是菩薩摩訶薩設轉",
    "T07n0220_515:0633b28": "受生，亦於實際無復退轉，終不發起趣向聲",
    "T07n0220_515:0633b29": "聞、獨覺地意。所以者何？是菩薩摩訶薩知一",
    "T07n0220_515:0633c01": "切法自相皆空，於此空中不見有法若生若",
    "T07n0220_515:0633c02": "滅、若染若淨。「善現當知！是菩薩摩訶薩乃至",
    "T07n0220_515:0633c03": "轉身，亦不疑惑當得無上正等菩提為不當",
    "T07n0220_515:0633c04": "得。所以者何？是菩薩摩訶薩通達諸法自相",
    "T07n0220_515:0633c05": "皆空，即是無上正等菩提。「善現當知！是菩薩",
    "T07n0220_515:0633c06": "摩訶薩安住自地不隨他緣，於自地法無能",
    "T07n0220_515:0633c07": "壞者。所以者何？是菩薩摩訶薩成就無動無",
    "T07n0220_515:0633c08": "退轉智，一切惡緣不能傾動。若菩薩摩訶薩成",
    "T07n0220_515:0633c09": "就如是諸行、狀、相，知是不退轉菩薩摩訶薩。",
    "T07n0220_515:0633c10": "「復次，善現！一切不退轉菩薩摩訶薩，設有惡",
    "T07n0220_515:0633c11": "魔作佛形像，來到其所作如是言：『汝今應求",
    "T07n0220_515:0633c12": "阿羅漢果，永盡諸漏證般涅槃。汝未堪受大",
    "T07n0220_515:0633c13": "菩提記，亦未證得無生法忍，汝今未有不退",
    "T07n0220_515:0633c14": "轉地諸行、狀、相，如來不應授汝無上大菩提",
    "T07n0220_515:0633c15": "記，要有具足不退轉地諸行、狀、相，乃可蒙佛",
    "T07n0220_515:0633c16": "授與無上大菩提記。』是菩薩摩訶薩聞彼語",
    "T07n0220_515:0633c17": "已，心無變動，不退不沒、無驚無怖。是菩薩摩",
    "T07n0220_515:0633c18": "訶薩應自證知：『我於過去諸如來所，必已受",
    "T07n0220_515:0633c19": "得大菩提記。所以者何？菩薩成就如是勝法，",
    "T07n0220_515:0633c20": "定蒙諸佛授菩提記。我已成就如是勝法，云",
    "T07n0220_515:0633c21": "何世尊不授我記？故我過去於如來所，定已",
    "T07n0220_515:0633c22": "受得大菩提記。』若菩薩摩訶薩成就如是諸",
    "T07n0220_515:0633c23": "行、狀、相，知是不退轉菩薩摩訶薩。",
    "T07n0220_515:0633c24": "「復次，善現！一切不退轉菩薩摩訶薩，設有惡魔",
    "T07n0220_515:0633c25": "或魔使者作佛形像，來授菩薩聲聞地記，或",
    "T07n0220_515:0633c26": "授菩薩獨覺地記，告菩薩言：『咄！善男子！何用",
    "T07n0220_515:0633c27": "無上正等菩提，生死輪迴久受大苦？宜自速",
    "T07n0220_515:0633c28": "證無餘涅槃，永離生死畢竟安樂。』是菩薩摩",
    "T07n0220_515:0633c29": "訶薩聞彼語已，作是念言：『此定惡魔或魔使",
    "T07n0220_515:0634a01": "者詐現佛像擾亂我心，授我聲聞、獨覺地記，",
    "T07n0220_515:0634a02": "令退無上正等菩提。所以者何？定無諸佛教",
    "T07n0220_515:0634a03": "諸菩薩趣向聲聞或獨覺地，棄捨無上正等",
    "T07n0220_515:0634a04": "菩提。』若菩薩摩訶薩成就如是諸行、狀、相，知",
    "T07n0220_515:0634a05": "是不退轉菩薩摩訶薩。「復次，善現！一切不退轉",
    "T07n0220_515:0634a06": "菩薩摩訶薩，設有惡魔或魔使者，詐現佛像",
    "T07n0220_515:0634a07": "告菩薩言：『汝所受持大乘經典非佛所說，亦",
    "T07n0220_515:0634a08": "非如來弟子所說，是諸惡魔或諸外道為誑",
    "T07n0220_515:0634a09": "惑汝作如是說，汝今不應受持、讀誦。』是菩薩",
    "T07n0220_515:0634a10": "摩訶薩聞彼語已，作是念言：『此定惡魔或魔",
    "T07n0220_515:0634a11": "眷屬，令我厭捨無上菩提故，說大乘甚深經",
    "T07n0220_515:0634a12": "典非佛所說，亦非如來弟子所說。所以者何？",
    "T07n0220_515:0634a13": "離此經典能得無上正等菩提，必無是處。』「善",
    "T07n0220_515:0634a14": "現當知！是菩薩摩訶薩定已安住不退轉地，",
    "T07n0220_515:0634a15": "過去諸佛久已授彼大菩提記。所以者何？是",
    "T07n0220_515:0634a16": "菩薩摩訶薩具足成就不退轉地諸行、狀、相，",
    "T07n0220_515:0634a17": "若諸菩薩成就如是諸行、狀、相，當知已受大菩",
    "T07n0220_515:0634a18": "提記，必已安住不退轉地，故能覺知惡魔事",
    "T07n0220_515:0634a19": "業。若菩薩摩訶薩成就如是諸行、狀、相，知是",
    "T07n0220_515:0634a20": "不退轉菩薩摩訶薩。「復次，善現！一切不退轉",
    "T07n0220_515:0634a21": "菩薩摩訶薩行深般若波羅蜜多時，攝護正",
    "T07n0220_515:0634a22": "法，不惜身命，況餘珍財、朋友、眷屬！是菩薩摩",
    "T07n0220_515:0634a23": "訶薩恒作是念：『我寧棄捨親友、珍財及自身",
    "T07n0220_515:0634a24": "命，終不棄捨諸佛正法。所以者何？親友、珍財",
    "T07n0220_515:0634a25": "及自身命，生生常有甚為易得，諸佛正法百",
    "T07n0220_515:0634a26": "千俱胝那庾多劫乃得一遇，遇已長夜獲大",
    "T07n0220_515:0634a27": "利樂故，我定應精勤攝護，不顧身命、親友、珍",
    "T07n0220_515:0634a28": "財。』善現當知！是菩薩摩訶薩攝護法時，應作",
    "T07n0220_515:0634a29": "是念：『我今不為攝護一佛、二佛、三佛乃至百",
    "T07n0220_515:0634b01": "千諸佛正法，普為攝護十方三世諸佛正法",
    "T07n0220_515:0634b02": "令不虧損。』」具壽善現便白佛言：「何等名為諸",
    "T07n0220_515:0634b03": "佛正法？是菩薩摩訶薩云何攝護不惜珍財、",
    "T07n0220_515:0634b04": "親友、身命？」佛告善現：「一切如來、應、正等覺為",
    "T07n0220_515:0634b05": "諸菩薩說諸法空，如是名為諸佛正法。有愚",
    "T07n0220_515:0634b06": "癡類誹謗毀訾，言此非法、非毘奈耶、非天人",
    "T07n0220_515:0634b07": "師所說聖教，修學此法不得無上正等菩提，",
    "T07n0220_515:0634b08": "不證涅槃永寂安樂。是菩薩摩訶薩攝護此",
    "T07n0220_515:0634b09": "法，不惜珍財、親友、身命，常作是念：『如來所說",
    "T07n0220_515:0634b10": "一切法空是諸有情真歸依處，菩薩修學疾",
    "T07n0220_515:0634b11": "證無上正等菩提，拔諸有情生老病死，令得",
    "T07n0220_515:0634b12": "畢竟常樂涅槃，故我今應不惜身命、珍財、親",
    "T07n0220_515:0634b13": "友攝護此法。』又作是念：『我亦墮在未來佛數，",
    "T07n0220_515:0634b14": "佛已授我大菩提記。由此因緣，諸佛正法即",
    "T07n0220_515:0634b15": "是我法，我應攝護不惜身命、珍財、親友，我未",
    "T07n0220_515:0634b16": "來世得作佛時，亦為有情宣說如是諸法空",
    "T07n0220_515:0634b17": "故。』善現當知！是菩薩摩訶薩見斯義利，攝護",
    "T07n0220_515:0634b18": "如來所說正法，不惜身命、親友、珍財乃至菩",
    "T07n0220_515:0634b19": "提，常無懈惓。若菩薩摩訶薩成就如是諸行、",
    "T07n0220_515:0634b20": "狀、相，知是不退轉菩薩摩訶薩。「復次，善現！一",
    "T07n0220_515:0634b21": "切不退轉菩薩摩訶薩聞諸如來、應、正等覺",
    "T07n0220_515:0634b22": "所說正法無惑無疑，聞已受持能不忘失，乃",
    "T07n0220_515:0634b23": "至無上正等菩提。所以者何？是菩薩摩訶薩",
    "T07n0220_515:0634b24": "已得善巧陀羅尼故。」具壽善現便白佛言：「是",
    "T07n0220_515:0634b25": "菩薩摩訶薩已得何等陀羅尼故，聞諸如來、",
    "T07n0220_515:0634b26": "應、正等覺所說正法無惑無疑，聞已受持常",
    "T07n0220_515:0634b27": "不忘失？」佛告善現：「是菩薩摩訶薩已得聞持",
    "T07n0220_515:0634b28": "陀羅尼等方便善巧，聞諸如來、應、正等覺所",
    "T07n0220_515:0634b29": "說正法無惑無疑，聞已受持能不忘失，乃至",
    "T07n0220_515:0634c01": "無上正等菩提，常如現前聞佛所說。」爾時，善",
    "T07n0220_515:0634c02": "現復白佛言：「是菩薩摩訶薩但聞如來、應、正",
    "T07n0220_515:0634c03": "等覺所說正法無惑無疑，聞已受持常不忘",
    "T07n0220_515:0634c04": "失，為聞菩薩、獨覺、聲聞、天、龍、藥叉、人非人等",
    "T07n0220_515:0634c05": "所說正法，亦能於彼無惑無疑，聞已受持常",
    "T07n0220_515:0634c06": "不忘失？」佛告善現：「是菩薩摩訶薩普聞一切",
    "T07n0220_515:0634c07": "有情言音文字義理，皆能通達無惑無疑，窮",
    "T07n0220_515:0634c08": "未來際常不忘失。所以者何？是菩薩摩訶薩",
    "T07n0220_515:0634c09": "已得聞持陀羅尼等方便善巧，任持所說令",
    "T07n0220_515:0634c10": "不失故。若菩薩摩訶薩成就如是諸行、狀、相，",
    "T07n0220_515:0634c11": "知是不退轉菩薩摩訶薩。」",
    "T07n0220_515:0634c12": "第三分空相品第二十一之一",
    "T07n0220_515:0634c13": "爾時，具壽善現復白佛言：「世尊！如是不退轉",
    "T07n0220_515:0634c14": "菩薩摩訶薩，成就廣大無量無邊不可思議",
    "T07n0220_515:0634c15": "希有功德。」佛告善現：「如是！如是！如汝所說。",
    "T07n0220_515:0634c16": "所以者何？是菩薩摩訶薩已得殊勝無量無邊",
    "T07n0220_515:0634c17": "不共聲聞及獨覺智，住此智中引發殊勝四",
    "T07n0220_515:0634c18": "無礙解。由此殊勝四無礙解，世間天、人、阿素",
    "T07n0220_515:0634c19": "洛等無能問難，令此菩薩智慧辯才至窮盡",
    "T07n0220_515:0634c20": "者。」具壽善現復白佛言：「世尊能如殑伽沙",
    "T07n0220_515:0634c21": "劫宣說不退轉菩薩摩訶薩諸行、狀、相，由佛",
    "T07n0220_515:0634c22": "所說諸行、狀、相，顯示不退轉菩薩摩訶薩成",
    "T07n0220_515:0634c23": "就無量殊勝功德。唯願如來、應、正等覺復為",
    "T07n0220_515:0634c24": "宣說甚深義處，令諸菩薩安住其中，能行布",
    "T07n0220_515:0634c25": "施波羅蜜多乃至般若波羅蜜多令速圓滿，能",
    "T07n0220_515:0634c26": "行內空乃至無性自性空令速圓滿，能行真",
    "T07n0220_515:0634c27": "如乃至不思議界令速圓滿，能行苦、集、滅、道",
    "T07n0220_515:0634c28": "聖諦令速圓滿，能行四念住乃至八聖道支",
    "T07n0220_515:0634c29": "令速圓滿，能行四靜慮、四無量、四無色定令",
    "T07n0220_515:0635a01": "速圓滿，能行八解脫乃至十遍處令速圓滿，",
    "T07n0220_515:0635a02": "能行空、無相、無願解脫門令速圓滿，能行菩",
    "T07n0220_515:0635a03": "薩摩訶薩地令速圓滿，能行一切陀羅尼門、",
    "T07n0220_515:0635a04": "三摩地門令速圓滿，能行五眼、六神通令速",
    "T07n0220_515:0635a05": "圓滿，能行如來十力乃至十八佛不共法令",
    "T07n0220_515:0635a06": "速圓滿，能行大慈、大悲、大喜、大捨令速圓滿，",
    "T07n0220_515:0635a07": "能行三十二相、八十隨好令速圓滿，能行無",
    "T07n0220_515:0635a08": "忘失法、恒住捨性令速圓滿，能行一切智、道",
    "T07n0220_515:0635a09": "相智、一切相智令速圓滿。」佛告善現：「善哉！善",
    "T07n0220_515:0635a10": "哉！汝今乃能為諸菩薩摩訶薩眾請問如來、",
    "T07n0220_515:0635a11": "應、正等覺甚深義處，令諸菩薩安住其中，行",
    "T07n0220_515:0635a12": "諸功德令速圓滿。善現當知！甚深義處，謂空、",
    "T07n0220_515:0635a13": "無相、無願、無作、無生、無滅、離染、涅槃、真如、法界、",
    "T07n0220_515:0635a14": "法性、實際，如是等名甚深義處。善現當知！如",
    "T07n0220_515:0635a15": "是所說甚深義處種種增語，皆顯涅槃為甚",
    "T07n0220_515:0635a16": "深義。」具壽善現復白佛言：「為但涅槃名甚深",
    "T07n0220_515:0635a17": "義，為諸餘法亦名甚深？」佛告善現：「餘一切法",
    "T07n0220_515:0635a18": "亦名甚深，所謂色蘊乃至識蘊亦名甚深，眼",
    "T07n0220_515:0635a19": "處乃至意處亦名甚深，色處乃至法處亦名",
    "T07n0220_515:0635a20": "甚深，眼界乃至意界亦名甚深，色界乃至法",
    "T07n0220_515:0635a21": "界亦名甚深，眼識界乃至意識界亦名甚深，",
    "T07n0220_515:0635a22": "眼觸乃至意觸亦名甚深，眼觸為緣所生諸",
    "T07n0220_515:0635a23": "受乃至意觸為緣所生諸受亦名甚深，地界",
    "T07n0220_515:0635a24": "乃至識界亦名甚深，因緣乃至增上緣亦名",
    "T07n0220_515:0635a25": "甚深，無明乃至老死亦名甚深，布施波羅蜜",
    "T07n0220_515:0635a26": "多乃至般若波羅蜜多亦名甚深，內空乃至",
    "T07n0220_515:0635a27": "無性自性空亦名甚深，真如乃至不思議界",
    "T07n0220_515:0635a28": "亦名甚深，苦、集、滅、道聖諦亦名甚深，四念住",
    "T07n0220_515:0635a29": "乃至八聖道支亦名甚深，四靜慮、四無量、四",
    "T07n0220_515:0635b01": "無色定亦名甚深，八解脫乃至十遍處亦名",
    "T07n0220_515:0635b02": "甚深，空、無相、無願解脫門亦名甚深，淨觀地",
    "T07n0220_515:0635b03": "乃至如來地亦名甚深，極喜地乃至法雲地",
    "T07n0220_515:0635b04": "亦名甚深，陀羅尼門、三摩地門亦名甚深，五",
    "T07n0220_515:0635b05": "眼、六神通亦名甚深，如來十力乃至十八佛",
    "T07n0220_515:0635b06": "不共法亦名甚深，大慈、大悲、大喜、大捨亦名",
    "T07n0220_515:0635b07": "甚深，三十二相、八十隨好亦名甚深，無忘失",
    "T07n0220_515:0635b08": "法、恒住捨性亦名甚深，一切智、道相智、一切",
    "T07n0220_515:0635b09": "相智亦名甚深，預流果乃至獨覺菩提亦名",
    "T07n0220_515:0635b10": "甚深，一切菩薩摩訶薩行、諸佛無上正等菩",
    "T07n0220_515:0635b11": "提亦名甚深。」爾時，善現復白佛言：「云何色蘊",
    "T07n0220_515:0635b12": "亦名甚深？云何受、想、行、識蘊亦名甚深？廣說",
    "T07n0220_515:0635b13": "乃至云何一切菩薩摩訶薩行亦名甚深？云",
    "T07n0220_515:0635b14": "何諸佛無上正等菩提亦名甚深？」佛告善現：",
    "T07n0220_515:0635b15": "「色蘊真如甚深故，色蘊亦名甚深；受、想、行、識",
    "T07n0220_515:0635b16": "蘊真如甚深故，受、想、行、識蘊亦名甚深。廣說",
    "T07n0220_515:0635b17": "乃至一切菩薩摩訶薩行真如甚深故，一切菩",
    "T07n0220_515:0635b18": "薩摩訶薩行亦名甚深；諸佛無上正等菩提",
    "T07n0220_515:0635b19": "真如甚深故，諸佛無上正等菩提亦名甚深。」",
    "T07n0220_515:0635b20": "具壽善現復白佛言：「云何色蘊真如甚深？云",
    "T07n0220_515:0635b21": "何受、想、行、識蘊真如甚深？廣說乃至云何一",
    "T07n0220_515:0635b22": "切菩薩摩訶薩行真如甚深？云何諸佛無上",
    "T07n0220_515:0635b23": "正等菩提真如甚深？」佛告善現：「色蘊真如，非",
    "T07n0220_515:0635b24": "即色蘊，非離色蘊，是故甚深；受、想、行、識蘊真",
    "T07n0220_515:0635b25": "如，非即受、想、行、識蘊，非離受、想、行、識蘊，是故甚",
    "T07n0220_515:0635b26": "深。廣說乃至一切菩薩摩訶薩行真如，非即一",
    "T07n0220_515:0635b27": "切菩薩摩訶薩行，非離一切菩薩摩訶薩行，是",
    "T07n0220_515:0635b28": "故甚深；諸佛無上正等菩提真如，非即諸佛",
    "T07n0220_515:0635b29": "無上正等菩提，非離諸佛無上正等菩提，是故",
    "T07n0220_515:0635c01": "甚深。」爾時，善現復白佛言：「世尊甚奇微妙方",
    "T07n0220_515:0635c02": "便，為不退轉地菩薩摩訶薩遮遣色蘊顯示",
    "T07n0220_515:0635c03": "涅槃，遮遣受、想、行、識蘊顯示涅槃，廣說乃至",
    "T07n0220_515:0635c04": "遮遣一切菩薩摩訶薩行顯示涅槃，遮遣諸",
    "T07n0220_515:0635c05": "佛無上正等菩提顯示涅槃。世尊甚奇微妙",
    "T07n0220_515:0635c06": "方便，為不退轉地菩薩摩訶薩，遮遣一切若",
    "T07n0220_515:0635c07": "世間法若出世間法、若共法若不共法、若",
    "T07n0220_515:0635c08": "有漏法若無漏法、若有諍法若無諍法、若有",
    "T07n0220_515:0635c09": "罪法若無罪法、若有為法若無為法，顯示涅",
    "T07n0220_515:0635c10": "槃。」佛告善現：「如是！如是！如汝所說。世尊甚奇",
    "T07n0220_515:0635c11": "微妙方便，為不退轉地菩薩摩訶薩遮遣色",
    "T07n0220_515:0635c12": "蘊顯示涅槃，遮遣受、想、行、識蘊顯示涅槃，廣",
    "T07n0220_515:0635c13": "說乃至遮遣一切菩薩摩訶薩行顯示涅槃，",
    "T07n0220_515:0635c14": "遮遣諸佛無上正等菩提顯示涅槃。世尊甚",
    "T07n0220_515:0635c15": "奇微妙方便，為不退轉地菩薩摩訶薩遮遣",
    "T07n0220_515:0635c16": "一切若世間法若出世間法、若共法若不共",
    "T07n0220_515:0635c17": "法、若有漏法若無漏法、若有諍法若無諍法、",
    "T07n0220_515:0635c18": "若有罪法若無罪法、若有為法若無為法，顯",
    "T07n0220_515:0635c19": "示涅槃。「復次，善現！諸菩薩摩訶薩應於如是",
    "T07n0220_515:0635c20": "甚深義處，依深般若波羅蜜多相應理趣，審",
    "T07n0220_515:0635c21": "諦思惟籌量觀察，應作是念：『我今應如甚深",
    "T07n0220_515:0635c22": "般若波羅蜜多所教而住，我今應如甚深般",
    "T07n0220_515:0635c23": "若波羅蜜多所說而學。』「善現當知！若菩薩摩",
    "T07n0220_515:0635c24": "訶薩能於如是甚深義處，依深般若波羅蜜",
    "T07n0220_515:0635c25": "多相應理趣，審諦思惟籌量觀察，如深般若",
    "T07n0220_515:0635c26": "波羅蜜多所教而住，如深般若波羅蜜多所",
    "T07n0220_515:0635c27": "說而學。是菩薩摩訶薩由能如是精勤修學，",
    "T07n0220_515:0635c28": "依深般若波羅蜜多起一念心，尚能攝受無",
    "T07n0220_515:0635c29": "量無數無邊善根，超無量劫生死流轉，速證",
    "T07n0220_515:0636a01": "無上正等菩提，況能無間常修般若波羅蜜",
    "T07n0220_515:0636a02": "多，恒住菩提相應作意！「如耽欲人與端正女，",
    "T07n0220_515:0636a03": "更相愛染共為期契，彼女限礙不獲赴期，此",
    "T07n0220_515:0636a04": "人欲心熾盛流注。善現！於意云何？其人欲心",
    "T07n0220_515:0636a05": "於何處轉？」「世尊！此人欲心於女處轉，謂作是",
    "T07n0220_515:0636a06": "念：『彼何當來共會於此歡娛戲樂？』」「善現！於意",
    "T07n0220_515:0636a07": "云何？其人晝夜幾欲念生？」「世尊！此人晝夜欲",
    "T07n0220_515:0636a08": "念甚多。」佛告善現：「若菩薩摩訶薩依深般若",
    "T07n0220_515:0636a09": "波羅蜜多起一念心，如深般若波羅蜜多所",
    "T07n0220_515:0636a10": "說而學，所超生死流轉劫數，與耽欲人經一",
    "T07n0220_515:0636a11": "晝夜所起欲念其數量等。善現當知！是菩薩",
    "T07n0220_515:0636a12": "摩訶薩隨依般若波羅蜜多甚深義趣思惟",
    "T07n0220_515:0636a13": "修學，隨能解脫能礙無上正等菩提所有過",
    "T07n0220_515:0636a14": "失，是故菩薩依深般若波羅蜜多精勤修學，",
    "T07n0220_515:0636a15": "速證無上正等菩提。善現當知！若菩薩摩訶",
    "T07n0220_515:0636a16": "薩如深般若波羅蜜多所說而住，經一晝夜",
    "T07n0220_515:0636a17": "所獲功德，若此功德有形礙者，殑伽沙等三",
    "T07n0220_515:0636a18": "千大千諸佛世界不能容受。假使充滿如殑",
    "T07n0220_515:0636a19": "伽沙三千大千佛之世界諸餘功德比此功",
    "T07n0220_515:0636a20": "德，百分不及一，千分不及一，乃至鄔波尼殺",
    "T07n0220_515:0636a21": "曇分亦不及一。",
    "T07n0220_515:0636a22": "大般若波羅蜜多經卷第五百一十五"
}