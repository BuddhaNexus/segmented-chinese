{
    "T32n1644_002:0178b14": "佛說立世阿毘曇論卷第二",
    "T32n1644_002:0178b16": "陳西印度三藏真諦譯",
    "T32n1644_002:0178b17": "漏闍耆利象王品第五",
    "T32n1644_002:0178b18": "[0178b18] 周羅迦羅山。高一伽浮多半。其廣亦爾。中間",
    "T32n1644_002:0178b19": "亦如是。摩訶迦羅山。高三伽浮多。廣亦如是。",
    "T32n1644_002:0178b20": "中間亦爾。瞿訶那山。高一由旬半。廣及中間。",
    "T32n1644_002:0178b21": "亦復如是。脩羅婆訶山。高三由旬。廣及中間。",
    "T32n1644_002:0178b22": "亦復如是。雞羅婆山。高六由旬。廣及中間。亦",
    "T32n1644_002:0178b23": "復如是。乾馱摩馱山。高十二由旬。廣及中間。",
    "T32n1644_002:0178b24": "亦復如是。脩槃那般娑山。高二十四由旬。廣",
    "T32n1644_002:0178b25": "及中間。亦復如是。脩槃那般娑山。於秋月時。",
    "T32n1644_002:0178b26": "天晴不雨。最放光明。復有諸人近雪山住。",
    "T32n1644_002:0178b27": "四月高平地會。互相招呼。往觀天上。至摩訶",
    "T32n1644_002:0178b28": "迦羅山頂。仰觀北面。遙見彼山。光明照曜。因",
    "T32n1644_002:0178b29": "相謂曰。是須彌山。我今已見天上。是脩槃那",
    "T32n1644_002:0178c01": "般娑山北邊。有最勝處。復有大池。名曼陀基",
    "T32n1644_002:0178c02": "尼。長五十由旬。廣十由旬。其水清潔冷甜輕",
    "T32n1644_002:0178c03": "軟。其中蓮藕根莖具足。其池底岸。皆以白銀",
    "T32n1644_002:0178c04": "黃金水精琉璃四寶為塼。搆壘為池。銀最居",
    "T32n1644_002:0178c05": "外。次第圍遶。水所漬處。與寶同色。其池四",
    "T32n1644_002:0178c06": "邊有四階道。通至水底。並四寶成。池東南角。",
    "T32n1644_002:0178c07": "直往至山。其山有巖。名曰難陀。長五十由旬。",
    "T32n1644_002:0178c08": "廣十由旬。其巖悉是琉璃。平滑可愛。有似宮",
    "T32n1644_002:0178c09": "室。寶色不同。種種相貌。自然彫畫。如北氍",
    "T32n1644_002:0178c10": "&#x6BFA;。人獸草木。莫不畢備。是巖綵色。亦復如",
    "T32n1644_002:0178c11": "是。如人耳璫七寶莊嚴。是地色相。亦復如是。",
    "T32n1644_002:0178c12": "一切琉璃。平滑可愛。種種寶色。若&#x811A;所踐。即",
    "T32n1644_002:0178c13": "便陷沒。&#x811A;若起時。還復如本。如細綿聚。及兜",
    "T32n1644_002:0178c14": "羅綿。其地柔軟。亦復如是。是難陀巖。蹈時",
    "T32n1644_002:0178c15": "沒足。舉足便起。是中殿堂。其數不一。或有",
    "T32n1644_002:0178c16": "金堂。或有銀堂。頗梨琉璃。亦復如是。或四",
    "T32n1644_002:0178c17": "寶合成。是諸殿堂。皆象王等之所住處。巖池",
    "T32n1644_002:0178c18": "中間有最勝處。有樹匿瞿提王。名曰善立。根",
    "T32n1644_002:0178c19": "莖枝幹。並皆具足。形相可愛。其葉繁密。久住",
    "T32n1644_002:0178c20": "不凋。風雨不侵。如世精巧裝飾花鬘。及眾",
    "T32n1644_002:0178c21": "寶耳璫。亦如傘蓋高下相覆。其樹形相。亦復",
    "T32n1644_002:0178c22": "如是高一由旬。垂枝如柱。數滿八千。下皆入",
    "T32n1644_002:0178c23": "地。故名善立。池西南角外有最勝處。有娑羅",
    "T32n1644_002:0178c24": "王樹。名曰善見。根莖枝幹。並皆具足。形相可",
    "T32n1644_002:0178c25": "愛。其葉繁密。久住不凋。風雨不侵。如世精",
    "T32n1644_002:0178c26": "巧裝飾花鬘。及眾寶耳璫。亦如傘蓋高下相",
    "T32n1644_002:0178c27": "覆。其樹形相。亦復如是。高一由旬。下身洪",
    "T32n1644_002:0178c28": "直。一半由旬。方有枝葉。此樹身量。刺徑五",
    "T32n1644_002:0178c29": "尋。圍十五尋橫枝四出。各半由旬。又其樹外",
    "T32n1644_002:0179a01": "有娑羅樹林。高下相次。七重圍繞。枝葉相覆。",
    "T32n1644_002:0179a02": "外望如一。其裹重樹圍十三尋。如是次第各",
    "T32n1644_002:0179a03": "減一尋。其最外重樹圍七尋。內重最高。次外",
    "T32n1644_002:0179a04": "漸下。其樹形相。根莖枝幹。並皆具足。其狀",
    "T32n1644_002:0179a05": "可愛。其葉繁密。久住不凋。風雨不侵。如世",
    "T32n1644_002:0179a06": "精巧裝飾花鬘。及眾寶耳璫。亦如傘蓋高下",
    "T32n1644_002:0179a07": "相覆。其樹形相。亦復如是。萎葉枯枝。若墮落",
    "T32n1644_002:0179a08": "時。樹既繁密。溜墮林外。其林外邊。四面突",
    "T32n1644_002:0179a09": "出。狀似門屋。其樹下之地。金沙所覆。香水",
    "T32n1644_002:0179a10": "散灑。燒眾名香。散諸雜花。懸眾寶衣。於其樹",
    "T32n1644_002:0179a11": "下。是娑羅花。與諸雜花。彌覆其地。甚可愛",
    "T32n1644_002:0179a12": "樂。是婁闍耆利象王恒居其所。其身潔白。七",
    "T32n1644_002:0179a13": "支拄地。六牙具足。隨意變化。有大神通有",
    "T32n1644_002:0179a14": "大威德。其一一重。有八千象。一重白特象。",
    "T32n1644_002:0179a15": "次重白牸象。第三黃特象。第四黃牸象。第五",
    "T32n1644_002:0179a16": "赤特象。第六赤牸象。第七青特象。第八青牸",
    "T32n1644_002:0179a17": "象。其外黑特牸象不在圍數。如是象王。欲到",
    "T32n1644_002:0179a18": "曼陀基尼池。自洗浴時。外諸黑象即率相",
    "T32n1644_002:0179a19": "往。防持路渚。既防護已。是時象王眾象圍繞。",
    "T32n1644_002:0179a20": "往到池所。其白牸象圍繞象王。入池洗浴。取",
    "T32n1644_002:0179a21": "此池水。摩洗王身。或來洗面。或來洗耳。遍諸",
    "T32n1644_002:0179a22": "身分。悉皆如是。當王浴時。是諸象等採眾",
    "T32n1644_002:0179a23": "雜花。以為花鬘。奉獻於王。或為耳璫。或為",
    "T32n1644_002:0179a24": "瓔珞。種種異飾。莊嚴王身。既洗浴已。從池",
    "T32n1644_002:0179a25": "登岸。往匿瞿提樹下。曬身令燥。過去是處有",
    "T32n1644_002:0179a26": "一獵師。射殺象王。因於是中廣說菩薩昔本",
    "T32n1644_002:0179a27": "生經。爾時諸象隨色次第並入池浴。既浴竟",
    "T32n1644_002:0179a28": "已。往到樹下。圍繞象王。其黑象者。最後入",
    "T32n1644_002:0179a29": "浴。拔取藕根。刮洗令淨。還至樹下。其黑特",
    "T32n1644_002:0179b01": "象送與黑牸象。其黑牸象送與青特象。青特",
    "T32n1644_002:0179b02": "象送與青牸象。青牸象送與赤特象。赤特象",
    "T32n1644_002:0179b03": "送與赤牸象。赤牸象送與黃特象。黃特象送",
    "T32n1644_002:0179b04": "與黃牸象。黃牸象送與白特象。白特象送與",
    "T32n1644_002:0179b05": "白牸象。白牸象送與大象王。令象王食。象王",
    "T32n1644_002:0179b06": "食已。以其殘藕。還依次第。分與眾象。唯餘",
    "T32n1644_002:0179b07": "黑象若食不足。更使黑象往池採之。令得充",
    "T32n1644_002:0179b08": "足。是黑象者。唯在池食。是諸象等食此藕",
    "T32n1644_002:0179b09": "已。成身七分。若食草木諸樹葉者。則成屎尿。",
    "T32n1644_002:0179b10": "是諸象等若出屎尿。悉與黑象。為其拼除。送",
    "T32n1644_002:0179b11": "食亦爾。是白象王。於其四月。住難陀巖。春冬",
    "T32n1644_002:0179b12": "八月住娑羅王善見樹下。次後象王亦恒在",
    "T32n1644_002:0179b13": "此難陀巖住。晝則移住娑羅王善見樹下。浴",
    "T32n1644_002:0179b14": "已食時。皆在匿瞿提樹下。云何知耶。昔時淨",
    "T32n1644_002:0179b15": "命大智舍利弗。身帶風病。醫師說言。大德此",
    "T32n1644_002:0179b16": "疾藕能治之。時有淨命神通目連。於往昔時。",
    "T32n1644_002:0179b17": "已見此藕。即此大德說如是言。我往取此藕",
    "T32n1644_002:0179b18": "將來於是。目連即以神通往金邊山作是思",
    "T32n1644_002:0179b19": "惟。此象王者。有大神通。有大威德。有憍慢心。",
    "T32n1644_002:0179b20": "是故決令象王驚怖。即如象身高聳長大。目",
    "T32n1644_002:0179b21": "連化身為一大象。兩倍於彼。又復化為眾象",
    "T32n1644_002:0179b22": "眷屬。身形頭數。亦復兩倍。具足圍遶當象王",
    "T32n1644_002:0179b23": "前。飛空而下。時白象王見是事已。心懷驚怖。",
    "T32n1644_002:0179b24": "身毛皆&#x7AEA;。作是思惟。有別象王。從別處來。神",
    "T32n1644_002:0179b25": "通威德身形頭數。悉皆勝我。今當擯我奪此",
    "T32n1644_002:0179b26": "住處。是時淨命大目犍連知其驚怖。見其相",
    "T32n1644_002:0179b27": "異。即捨神通所現化事。仍於別處。跏趺而坐。",
    "T32n1644_002:0179b28": "是白象王見斯事已。作是思惟。非別象王。是",
    "T32n1644_002:0179b29": "大比丘。爾時象王自化其身。為天童子。以天",
    "T32n1644_002:0179c01": "金寶。莊嚴臂手。天冠耳璫眾寶瓔珞莊嚴其",
    "T32n1644_002:0179c02": "身。時目犍連端坐念時。天童子默念合掌。",
    "T32n1644_002:0179c03": "五體投地。敬禮大德。是時目連語象王言。長",
    "T32n1644_002:0179c04": "老象王。汝大神通威德難及。象王答言。大德。",
    "T32n1644_002:0179c05": "我是畜生。有何神力。至無威德。聖師來此。",
    "T32n1644_002:0179c06": "欲何所為。目連答言。我欲得藕。是時象王",
    "T32n1644_002:0179c07": "即&#x52C5;黑象。汝去取藕。如大德意。是時黑象即",
    "T32n1644_002:0179c08": "入池中。取藕洒束。恣一象擔載象背上。隨",
    "T32n1644_002:0179c09": "大目連飛空而去。目連至已。時諸比丘即受",
    "T32n1644_002:0179c10": "此藕。從昔至今。故謂此處。名象下支提。又",
    "T32n1644_002:0179c11": "復名曰送藕支提。亦復名為受藕支提。大德",
    "T32n1644_002:0179c12": "舍利弗食此藕已。病即消除。時舍利弗過是",
    "T32n1644_002:0179c13": "病已。至般涅槃。身無病惱。其諸比丘並食此",
    "T32n1644_002:0179c14": "藕。如是藕者。其形可愛。味汁濃多。甜無辛",
    "T32n1644_002:0179c15": "苦。如細蜂蜜。方圓長短縱廣一尺。節節如",
    "T32n1644_002:0179c16": "是。其一節汁。滿下品&#x9262;。有餘比丘。神通往",
    "T32n1644_002:0179c17": "彼金邊山側。見如是事。還此間說。時佛世尊",
    "T32n1644_002:0179c18": "為諸比丘。說此因緣。是故得知如是等事。",
    "T32n1644_002:0179c19": "四天下品第六",
    "T32n1644_002:0179c20": "[0179c20] 爾時佛說。天下有四。一剡浮提。二者西瞿",
    "T32n1644_002:0179c21": "耶尼。三東弗于逮。四北&#x6B1D;單越。爾時比丘白",
    "T32n1644_002:0179c22": "佛言。世尊。此剡浮提其地若大。佛告比丘。",
    "T32n1644_002:0179c23": "剡浮提大。東邊地際。二千由旬。西北二邊。亦",
    "T32n1644_002:0179c24": "各二千由旬。南邊地際。但三由旬。周迴六千",
    "T32n1644_002:0179c25": "三由旬。其面如車一切眾生生此地上。面似",
    "T32n1644_002:0179c26": "地形。是剡浮提具有江山。江山中間。諸國間",
    "T32n1644_002:0179c27": "廁。爾時比丘白佛言。世尊。西瞿耶尼。其形",
    "T32n1644_002:0179c28": "若大。佛告比丘。西瞿耶尼大。廣二千三百三",
    "T32n1644_002:0179c29": "十三由旬。又一由旬三分之一。周迴七千由",
    "T32n1644_002:0180a01": "旬。地形團圓無山有江。其江中間。立諸國土。",
    "T32n1644_002:0180a02": "人民富樂。無有賊盜。悉多賢善。填滿其中。是",
    "T32n1644_002:0180a03": "時比丘復白佛言。世尊。東弗毘提。地形若大。",
    "T32n1644_002:0180a04": "佛告比丘。東弗毘提大。廣二千三百三十三",
    "T32n1644_002:0180a05": "由旬。又一由旬三分之一。周迴七千由旬。地",
    "T32n1644_002:0180a06": "形團圓。猶如滿月。多有諸山。唯有一江。是山",
    "T32n1644_002:0180a07": "中間。安置諸國。人民富樂。無有賊盜。悉多賢",
    "T32n1644_002:0180a08": "善。充滿其國。一切諸山。並是金寶。耕梨鋘",
    "T32n1644_002:0180a09": "斧及諸器物。並是真金。其一江者。名曰薩闍。",
    "T32n1644_002:0180a10": "其江浦岸。並皆可愛。淨命賓頭盧於彼岸側。",
    "T32n1644_002:0180a11": "起僧伽藍。云何得知如是等事。昔時波羅[木*奈]",
    "T32n1644_002:0180a12": "國。有一比丘。及一沙彌。皆具神通。從波羅",
    "T32n1644_002:0180a13": "[木*奈]。往東毘提下。時此沙彌取一石子。欲以磨",
    "T32n1644_002:0180a14": "針。即持此石。還波羅[木*奈]。安置寺中。即於是",
    "T32n1644_002:0180a15": "夜。大放光明。是時比丘問沙彌言。汝取彼物",
    "T32n1644_002:0180a16": "將還此不。大德。我將彼石子。還來此中。欲",
    "T32n1644_002:0180a17": "以磨礪剃刀針等。比丘即便語沙彌言。汝取",
    "T32n1644_002:0180a18": "此石送還彼國。是時沙彌從比丘言。即提此",
    "T32n1644_002:0180a19": "石。投波羅[木*奈]深江水中。是時此江大放光明。",
    "T32n1644_002:0180a20": "一切龜魚諸水類等。並皆顯現。其國人民爭",
    "T32n1644_002:0180a21": "往觀看。衢巷填滿。無復門戶。皆謂是龍現大",
    "T32n1644_002:0180a22": "神力。是時比丘與此沙彌。於晨朝時入城",
    "T32n1644_002:0180a23": "乞食。見是人眾無量無數聚集河邊。城門阨",
    "T32n1644_002:0180a24": "塞。還往難通。問沙彌言。汝前此石擲置何處。",
    "T32n1644_002:0180a25": "沙彌答言。大德。我以此石。擲河深處。比丘復",
    "T32n1644_002:0180a26": "語沙彌。汝取此石。還送本處。是時沙彌即從",
    "T32n1644_002:0180a27": "其語。於看眾前。入河深水。而取此石。身衣不",
    "T32n1644_002:0180a28": "濕。踊出空中。飛騰而去。送還本處時。諸比丘",
    "T32n1644_002:0180a29": "往還彼國。其數無量。並說如是。時佛世尊為",
    "T32n1644_002:0180b01": "諸比丘。說此因緣。是故得知。爾時比丘。白佛",
    "T32n1644_002:0180b02": "言。世尊。北&#x6B1D;單越國土若大。佛告比丘。北&#x6B1D;",
    "T32n1644_002:0180b03": "單越大。東際長二千由旬。西際二千由旬。南",
    "T32n1644_002:0180b04": "北亦爾。四周八千由旬。以金山城之所圍遶。",
    "T32n1644_002:0180b05": "黃金為地。晝夜常明。是&#x6B1D;單越地有四種德。",
    "T32n1644_002:0180b06": "一者平等。二者寂靜。三者淨潔。四者無刺。謂",
    "T32n1644_002:0180b07": "平等者。彼國土中。無有[山*亢]&#x7A7D;。亦無穴居。又",
    "T32n1644_002:0180b08": "不敧仄。無有高下。亦不泥滑。故名平等。其",
    "T32n1644_002:0180b09": "寂靜者。彼國土中。無有師子虎豹熊羆毒蛇",
    "T32n1644_002:0180b10": "蜂蠆能害人者。故名寂靜。其淨潔者。於彼國",
    "T32n1644_002:0180b11": "中。無有死屍死蛇死狗諸不淨物。若彼民人。",
    "T32n1644_002:0180b12": "大小便利。地坼受之。受已還合。故名淨潔。",
    "T32n1644_002:0180b13": "其無刺者。彼國土中。無利刺樹。無臭氣樹。故",
    "T32n1644_002:0180b14": "名無刺。彼中有草。名曰車毘。其色紺青。形甚",
    "T32n1644_002:0180b15": "可愛。如孔雀項。觸時柔軟。如迦真&#x96A3;衣。迦真",
    "T32n1644_002:0180b16": "&#x96A3;衣者。不可染污。夏冷冬溫。又如阿時那衣。",
    "T32n1644_002:0180b17": "燒之不然。草觸柔軟。亦復如是。是車毘草遍",
    "T32n1644_002:0180b18": "覆其地。四時不凋長唯四寸。其國諸江。八",
    "T32n1644_002:0180b19": "功德水。岸渚及底。並布金沙。其水恒流。無",
    "T32n1644_002:0180b20": "有增減。金堤堅固。永無崩落。佛說如是。爾",
    "T32n1644_002:0180b21": "時佛告比丘。伽婁羅鳥所住四洲。其東弗毘",
    "T32n1644_002:0180b22": "提南剡浮提二洲中間。有伽婁羅洲。南剡浮",
    "T32n1644_002:0180b23": "提西瞿耶尼二洲中間。有伽婁羅洲。西瞿耶",
    "T32n1644_002:0180b24": "尼北&#x6B1D;單越二洲中間。有伽婁羅洲。北&#x6B1D;單",
    "T32n1644_002:0180b25": "越東弗毘提二洲中間。有伽婁羅洲是鳥洲",
    "T32n1644_002:0180b26": "者。圍一千由旬。洲形團圓。一切皆是深浮留",
    "T32n1644_002:0180b27": "林。伽婁羅鳥。住在林中。洲外水下。並龍住",
    "T32n1644_002:0180b28": "處。龍居此地。猶如彼鳥。聚蓄飲食。飢則便",
    "T32n1644_002:0180b29": "取。迦婁羅鳥。凡有四種。一者化生。二者濕",
    "T32n1644_002:0180c01": "生。三者卵生。四者胎生。一切諸龍皆亦四",
    "T32n1644_002:0180c02": "生。化生迦婁羅。能食四種龍。濕生迦婁羅。",
    "T32n1644_002:0180c03": "除化生龍。能食三種。卵生迦婁羅。食後二種。",
    "T32n1644_002:0180c04": "胎生迦婁羅。食後一種。其鳥食時。兩翅扇水。",
    "T32n1644_002:0180c05": "水開五十由旬。因捉取龍還上樹食。鳥所食",
    "T32n1644_002:0180c06": "殘。猶如象骨。在地狼藉。是故四洲恒有臭",
    "T32n1644_002:0180c07": "氣。東弗毘提南剡浮提兩洲中間。迦婁羅鳥",
    "T32n1644_002:0180c08": "所住之洲。有樹名曲深浮留。根莖枝幹。並皆",
    "T32n1644_002:0180c09": "具足。形相可愛。其葉繁密。久住不凋。風雨",
    "T32n1644_002:0180c10": "不入。如世精巧裝飾花鬘。及眾寶耳璫。亦如",
    "T32n1644_002:0180c11": "傘蓋高下相覆。其樹形相。亦復如是。高百由",
    "T32n1644_002:0180c12": "旬。下本洪直。五十由旬。方有枝葉。枝葉四布",
    "T32n1644_002:0180c13": "逕百由旬其樹下本。徑五由旬。周圍十五由",
    "T32n1644_002:0180c14": "旬。迦婁羅王名鞞那低耶。居是樹上。其大龍",
    "T32n1644_002:0180c15": "王名摩那斯。欲共鳥王戲時。出浮顯現。是時",
    "T32n1644_002:0180c16": "鳥王捉取此龍。安樹枝上。而是龍王自性本",
    "T32n1644_002:0180c17": "大。更復變化。能令身長。如是鳥王捉龍還樹。",
    "T32n1644_002:0180c18": "龍身隨長。遍滿樹上。如是次第龍身滿樹。是",
    "T32n1644_002:0180c19": "龍重故。樹為摧曲。是時鳥王覺是事已。仍放",
    "T32n1644_002:0180c20": "此龍。作是思惟。是摩那斯龍。壞我住處。時",
    "T32n1644_002:0180c21": "鞞那低耶鳥王起悔恨心。退一處住。默念憂",
    "T32n1644_002:0180c22": "惱。是摩那斯龍遂能張我。爾時龍王又變作",
    "T32n1644_002:0180c23": "天童子。以天金寶。莊嚴臂手。天冠耳璫眾",
    "T32n1644_002:0180c24": "寶瓔珞。以飾其身。住鳥王所。而作是言。善",
    "T32n1644_002:0180c25": "友。汝有何事。憂惱困苦。默然獨住。起不安",
    "T32n1644_002:0180c26": "心。鳥王答曰。我今被張。為摩那斯龍。壞我",
    "T32n1644_002:0180c27": "住處。童子答言。善友。汝更取龍作飲食不。損",
    "T32n1644_002:0180c28": "汝住處。尚復憂惱龍失眷屬。其苦云何。汝",
    "T32n1644_002:0180c29": "若更復取龍。住處決當不立。於是龍鳥二王。",
    "T32n1644_002:0181a01": "共立誓願。不相損害。永為朋友。為是因緣故。",
    "T32n1644_002:0181a02": "名此樹為曲深浮留。是四天下。及四鳥洲。其",
    "T32n1644_002:0181a03": "地最大。是故今說其一一洲。八洲圍繞。牛洲。",
    "T32n1644_002:0181a04": "羊洲。[卄/耶]子洲。寶洲。神洲。猴洲。象洲。女洲。",
    "T32n1644_002:0181a05": "其餘七洲。亦復如是。此義佛世尊說。如是我",
    "T32n1644_002:0181a06": "聞。",
    "T32n1644_002:0181a07": "數量品第七",
    "T32n1644_002:0181a08": "[0181a08] 爾時佛告富婁那比丘。是世界地。形相團圓。",
    "T32n1644_002:0181a09": "如銅燭盤。如陶家輪。是世界地。亦復如是。猶",
    "T32n1644_002:0181a10": "如燭盤邊緣隆起。其鐵圍山。亦復如是。譬如",
    "T32n1644_002:0181a11": "燭盤中央聳起。其世界中有須彌山王。亦復",
    "T32n1644_002:0181a12": "如是。此須彌山。七寶所成。色形可愛。四角",
    "T32n1644_002:0181a13": "端直。譬如工匠善用繩墨斫成板柱。其形方",
    "T32n1644_002:0181a14": "正。是須彌山。亦復如是。半形入水。八萬由",
    "T32n1644_002:0181a15": "旬。半形出水。八萬由旬。其山四邊。各八萬",
    "T32n1644_002:0181a16": "由旬。周迴三十二萬由旬。最裏大海。名須彌",
    "T32n1644_002:0181a17": "海。深八萬由旬。廣四萬由旬。一邊長十六萬",
    "T32n1644_002:0181a18": "由旬。周迴六十四萬由旬。海外有山。名由",
    "T32n1644_002:0181a19": "乾陀。此山入水。四萬由旬。出水亦爾。廣亦如",
    "T32n1644_002:0181a20": "是。四萬由旬。是山一邊。長二十四萬由旬。周",
    "T32n1644_002:0181a21": "迴九十六萬由旬。此出外海。亦名由乾陀。深",
    "T32n1644_002:0181a22": "四萬由旬。廣亦如是。一邊長三十二萬由旬。",
    "T32n1644_002:0181a23": "周迴百二十八萬由旬。海外有山。名伊沙陀。",
    "T32n1644_002:0181a24": "入水二萬由旬。出水亦然。廣亦如是。一邊長",
    "T32n1644_002:0181a25": "三十六萬由旬。周迴一百四十四萬由旬。山",
    "T32n1644_002:0181a26": "外有海。亦名伊沙陀。深二萬由旬。廣亦如是。",
    "T32n1644_002:0181a27": "一邊長四十萬由旬。周迴一百六十萬由旬。",
    "T32n1644_002:0181a28": "海外有山。名訶羅置。入水一萬由旬。出水亦",
    "T32n1644_002:0181a29": "爾。其廣亦然。一邊四十四萬由旬。周迴一百",
    "T32n1644_002:0181b01": "七十六萬由旬。山外有海。亦名訶羅置。深一",
    "T32n1644_002:0181b02": "萬由旬。廣亦如是。一邊長三十六萬由旬。",
    "T32n1644_002:0181b03": "周迴一百八十四萬由旬。海外有山。名脩騰",
    "T32n1644_002:0181b04": "娑。入水五千由旬。出上亦爾。其廣亦然。一邊",
    "T32n1644_002:0181b05": "長四十七萬由旬。周迴一百八十八萬由旬。",
    "T32n1644_002:0181b06": "山外有海。亦名脩騰娑。深五千由旬。廣亦如",
    "T32n1644_002:0181b07": "是。一邊長四十八萬由旬。周迴一百九十二",
    "T32n1644_002:0181b08": "萬由旬。海外有山名阿沙千那。入水二千五",
    "T32n1644_002:0181b09": "百由旬。出水亦然。廣亦如是。一邊長四十八",
    "T32n1644_002:0181b10": "萬五千由旬。周迴一百九十四萬由旬。山外",
    "T32n1644_002:0181b11": "有海。亦名阿沙千那。深二千五百由旬。廣亦",
    "T32n1644_002:0181b12": "如是。一邊長四十九萬由旬。周迴一百九十",
    "T32n1644_002:0181b13": "六萬由旬。海外有山。名毘那多。入水一千二",
    "T32n1644_002:0181b14": "百五十由旬。出水亦然。廣亦如是。一邊長四",
    "T32n1644_002:0181b15": "十九萬二千五百由旬。周迴一百九十七萬",
    "T32n1644_002:0181b16": "由旬。山外有海。亦名毘那多。深一千二百五",
    "T32n1644_002:0181b17": "十由旬。廣亦如是。一邊長四十九萬五千由",
    "T32n1644_002:0181b18": "旬。周迴一百九十八萬由旬。海外有山。名尼",
    "T32n1644_002:0181b19": "民陀。入水六百二十五由旬。出水亦然。廣亦",
    "T32n1644_002:0181b20": "如是。一邊長四十九萬六千二百五十由旬。",
    "T32n1644_002:0181b21": "周迴一百九十八萬五千由旬。山外有海。亦",
    "T32n1644_002:0181b22": "名尼民陀。深六百二十五由旬。廣亦復然。一",
    "T32n1644_002:0181b23": "邊長四十九萬七千五百由旬。周迴一百九",
    "T32n1644_002:0181b24": "十九萬由旬&#x918E;海外有山。名曰鐵圍。入水三",
    "T32n1644_002:0181b25": "百十二由旬半。出水亦然。廣亦如是。周迴三",
    "T32n1644_002:0181b26": "十六億一萬三百五十由旬。從尼民陀山際。",
    "T32n1644_002:0181b27": "取鐵圍山際。三億六萬三千二百八十八由",
    "T32n1644_002:0181b28": "旬。從尼民陀海際。取鐵圍山際。三億六萬二",
    "T32n1644_002:0181b29": "千六百六十三由旬。從剡浮提南際。取鐵圍",
    "T32n1644_002:0181c01": "山。三億六萬六百六十三由旬。從剡浮提中",
    "T32n1644_002:0181c02": "央。取西瞿耶尼中央。三億六萬六千由旬。從",
    "T32n1644_002:0181c03": "南剡浮提北際。取北&#x6B1D;單越北際。四億七萬",
    "T32n1644_002:0181c04": "七千五百由旬。從鐵圍山水際極西。鐵圍山",
    "T32n1644_002:0181c05": "水際。逕度十二億二千八百二十五由旬。鐵",
    "T32n1644_002:0181c06": "圍山水際。周迴四十六億八千四百七十五",
    "T32n1644_002:0181c07": "由旬。從此須彌山頂邊。至彼須彌山頂邊。十",
    "T32n1644_002:0181c08": "二億三千四百五十由旬。從此須彌山中央。",
    "T32n1644_002:0181c09": "至彼須彌山中央。十二億八萬三千四百五",
    "T32n1644_002:0181c10": "十由旬。從此須彌山根。至彼須彌山根。十二",
    "T32n1644_002:0181c11": "億三千十五由旬。如是義者。佛世尊說。如是",
    "T32n1644_002:0181c12": "我聞。",
    "T32n1644_002:0181c13": "天住處品第八",
    "T32n1644_002:0181c14": "[0181c14] 佛告比丘。是須彌山王。東西南北。凡有四邊。",
    "T32n1644_002:0181c15": "其東邊真金所成。西邊白銀所成。北邊琉璃。",
    "T32n1644_002:0181c16": "南邊頗梨。其一切邊眾寶所成。是須彌山。七",
    "T32n1644_002:0181c17": "性最饒。山之極頂。中央平正。最勝處所。是",
    "T32n1644_002:0181c18": "忉利天善見大城。周圍四方。十千由旬。純金",
    "T32n1644_002:0181c19": "為城之所圍繞高一由旬。城上埤堄。高半由",
    "T32n1644_002:0181c20": "旬。門高二由旬。其外重門。高一由旬半。十",
    "T32n1644_002:0181c21": "十由旬。有一一門。城之四面。為千門樓。是諸",
    "T32n1644_002:0181c22": "城門。眾寶所成。種種摩尼之所嚴飾。譬如北",
    "T32n1644_002:0181c23": "地妙好氍&#x6BFA;。人非人等。龍獸草木。及諸雜花",
    "T32n1644_002:0181c24": "莫不必備。亦如耳璫眾寶莊嚴填滿具足。是",
    "T32n1644_002:0181c25": "諸城門。亦復如是。或有一切諸眾生相。種種",
    "T32n1644_002:0181c26": "樹木及雜花相莊嚴其外。是城門邊。莊嚴象",
    "T32n1644_002:0181c27": "軍。莊嚴馬軍。莊嚴車軍。住是城門。是諸天",
    "T32n1644_002:0181c28": "子莊嚴鎧仗。聚集其中。護國土故。欲遊觀",
    "T32n1644_002:0181c29": "故。為莊嚴故。城外四邊。七重寶柵。周匝圍",
    "T32n1644_002:0182a01": "繞。其最裏者。真金所成。次用白銀。第三琉",
    "T32n1644_002:0182a02": "璃。四頗梨柯。其外三重。雜寶所成。七重之",
    "T32n1644_002:0182a03": "外諸多羅樹。七重圍繞。其最裏樹。真金為本。",
    "T32n1644_002:0182a04": "次是白銀。第三琉璃。四頗梨柯。其外三重。眾",
    "T32n1644_002:0182a05": "寶為本。金多羅者。白銀琉璃頗梨眾寶為其",
    "T32n1644_002:0182a06": "花葉。子亦如是。銀多羅者。黃金琉璃頗梨",
    "T32n1644_002:0182a07": "柯寶為其花葉。子亦如是。琉璃多羅。金銀頗",
    "T32n1644_002:0182a08": "梨為花子葉。頗梨多羅。金銀琉璃為花子葉。",
    "T32n1644_002:0182a09": "其外三重花葉&#x83D3;子。並眾寶成。是多羅樹。微",
    "T32n1644_002:0182a10": "風吹動。出妙音聲。能令眾生起五繫縛。一者",
    "T32n1644_002:0182a11": "生愛。二者起縛。三起迷亂。四生執著。五不",
    "T32n1644_002:0182a12": "厭離。譬如五分音樂。如精妙樂師五音繁奏。",
    "T32n1644_002:0182a13": "能起眾生五種欲心。是樹音聲。亦復如是。其",
    "T32n1644_002:0182a14": "七重樹間。處處皆有眾寶花池。縱廣一百天",
    "T32n1644_002:0182a15": "弓。天水盈滿。四寶為塼。搆壘底岸。金銀琉璃",
    "T32n1644_002:0182a16": "及頗梨柯之所成就。其池四邊。亦四寶&#x750E;以",
    "T32n1644_002:0182a17": "為階道。一一池中。有無量花。五寶所成。謂金",
    "T32n1644_002:0182a18": "銀琉璃頗梨柯呵梨多。是諸池內。有四寶船。",
    "T32n1644_002:0182a19": "泛漾其中。謂金銀琉璃頗梨。復有八種水戲",
    "T32n1644_002:0182a20": "之具。一者。跳入水樓。二者。以七寶涵。注水",
    "T32n1644_002:0182a21": "灌身。三者。擊水之具。以為音樂。四者。水濺",
    "T32n1644_002:0182a22": "以為嬉戲。五水輪車。六者。浮屋。七者。寶輪",
    "T32n1644_002:0182a23": "鷿鶙。八者。繩樓自縋。旋迴擊蕩。其中男",
    "T32n1644_002:0182a24": "女諸天乘船遊戲。是時寶船隨心遲速。男女",
    "T32n1644_002:0182a25": "諸天若作是意。願欲向彼。船即到彼。是諸天",
    "T32n1644_002:0182a26": "等若作是意。願取彼花。來至我所。花便自至。",
    "T32n1644_002:0182a27": "其中果報自然風起。吹眾名花。遍散諸天。復",
    "T32n1644_002:0182a28": "有別風吹諸花鬘。莊嚴身首。或為寶冠。或為",
    "T32n1644_002:0182a29": "瓔珞。或為臂印。乃至腰繩。或為足鉗。池岸四",
    "T32n1644_002:0182b01": "邊。有五種寶樹。一金。二銀。三琉璃。四頗梨",
    "T32n1644_002:0182b02": "柯。五呵梨多。其樹行間。有眾寶堂殿。五寶所",
    "T32n1644_002:0182b03": "成。諸男女天。於其中住。是其城外多有諸天。",
    "T32n1644_002:0182b04": "遍滿國土。多羅樹外寶塹三重。其一一塹。",
    "T32n1644_002:0182b05": "廣二由旬深一由旬半。下廣於上。有如壺口。",
    "T32n1644_002:0182b06": "於其塹中。天水盈滿。亦四寶塼之所搆成。金",
    "T32n1644_002:0182b07": "銀琉璃及頗梨柯。其塹四邊。亦四寶塼以為",
    "T32n1644_002:0182b08": "階道。一一塹中。又有無量四寶諸花。有四寶",
    "T32n1644_002:0182b09": "船。泛漾其中。金銀琉璃頗梨等寶之所成就。",
    "T32n1644_002:0182b10": "復有八種水戲之具。一者。跳入水樓。二者。以",
    "T32n1644_002:0182b11": "七寶涵。注水灌身。三者。擊水之具。以為音",
    "T32n1644_002:0182b12": "樂。四者。水濺以為嬉戲。五水輪車。六者。浮",
    "T32n1644_002:0182b13": "屋。七者。寶輪鷿鶙。八者。繩樓自縋。旋迴",
    "T32n1644_002:0182b14": "擊蕩。其中男女諸天乘船遊戲。是諸寶船隨",
    "T32n1644_002:0182b15": "心遲速。男女諸天若作是意。願欲往彼。船即",
    "T32n1644_002:0182b16": "到彼。是諸天等若作是意。願取彼花。來至我",
    "T32n1644_002:0182b17": "所。花便自至。其中果報自然起風。吹眾名花。",
    "T32n1644_002:0182b18": "遍散諸天。復有別風。吹諸花鬘。莊嚴身首。或",
    "T32n1644_002:0182b19": "為寶冠。或為瓔珞。或為臂印腰繩足鉗。亦復",
    "T32n1644_002:0182b20": "如是。塹之中間。眾寶堂殿。天諸婇女之所住",
    "T32n1644_002:0182b21": "處。於其堂間。布置寶鑊。一一鑊中。植諸花",
    "T32n1644_002:0182b22": "草。五色異相。各為行列。其三重塹外有七",
    "T32n1644_002:0182b23": "寶樹之所圍繞。謂金銀琉璃頗梨柯蓮花色",
    "T32n1644_002:0182b24": "寶螺石呵梨多等。是樹林中。處處皆有七寶",
    "T32n1644_002:0182b25": "花池。天水盈滿。乃至寶船遊戲。及諸殿堂。男",
    "T32n1644_002:0182b26": "女天眾之所居止。多有諸天。遍滿國土。亦如",
    "T32n1644_002:0182b27": "上說。是時塹外諸七寶樹。開七寶花。謂金銀",
    "T32n1644_002:0182b28": "琉璃頗梨。乃至呵梨多等。是其林中諸女天",
    "T32n1644_002:0182b29": "等謳歌作樂。無量天子從大城出。入林觀聽。",
    "T32n1644_002:0182c01": "是其城中諸天子等謳歌作樂。外諸女天入",
    "T32n1644_002:0182c02": "城觀聽。因是方便往來戲樂。分於大城四分",
    "T32n1644_002:0182c03": "之一。中央金城。帝釋住處。十二由旬。有一一",
    "T32n1644_002:0182c04": "門。四面四百九十九門。復有一小門。凡五百",
    "T32n1644_002:0182c05": "門是城形相。亦衛四兵。柵塹樹池雜林宮殿。",
    "T32n1644_002:0182c06": "作倡伎樂及諸外戲。種種莊嚴。皆如前說。是",
    "T32n1644_002:0182c07": "城中央。釋提桓因所住之處。寶樓重閣。名皮",
    "T32n1644_002:0182c08": "禪延多。長五百由旬。廣二百五十由旬。周迴",
    "T32n1644_002:0182c09": "一千五百由旬。柱高九由旬。四寶所成。一金。",
    "T32n1644_002:0182c10": "二銀。三琉璃。四頗梨柯。四種寶塼以為柱礎。",
    "T32n1644_002:0182c11": "其樓四方有四階道。一切諸壁。並四寶成。三",
    "T32n1644_002:0182c12": "層皮持之所圍繞。第一層。真金所成。二白銀。",
    "T32n1644_002:0182c13": "三琉璃。其一一層。三重寶鈴。微風吹動。出妙",
    "T32n1644_002:0182c14": "音聲。譬如五分音樂。如前所說。多羅樹聲能",
    "T32n1644_002:0182c15": "令眾生起五欲縛。其閣四邊&#x5374;敵寶樓。東邊",
    "T32n1644_002:0182c16": "二十六。三面各二十五。凡一百一所。一一&#x5374;",
    "T32n1644_002:0182c17": "敵。方二由旬。周迴八由旬其&#x5374;敵上。復有寶",
    "T32n1644_002:0182c18": "樓。高半由旬以為觀望。一一&#x5374;敵有七女天。",
    "T32n1644_002:0182c19": "一一女天有七婇女。樓閣之內有七萬七百房",
    "T32n1644_002:0182c20": "室。一一房內。有七天女。一一天女。婇女亦七。",
    "T32n1644_002:0182c21": "其天女者。並帝釋正妃。其外&#x5374;敵及內諸房。",
    "T32n1644_002:0182c22": "凡四億九萬四千九百。正妃三十四億六萬",
    "T32n1644_002:0182c23": "四千三百。婇女妃及婇女。合有三十九億五",
    "T32n1644_002:0182c24": "萬九千二百。皮禪延多重閣最上當中央圓室。",
    "T32n1644_002:0182c25": "廣三十由旬。周迴九十由旬。高四十五由旬。",
    "T32n1644_002:0182c26": "釋提桓因所住之處。並是琉璃所成。地皆柔",
    "T32n1644_002:0182c27": "滑。眾寶填廁。譬如北地妙好氍&#x6BFA;。人非人等。",
    "T32n1644_002:0182c28": "龍獸草木。及諸雜花。莫不必備。亦如耳璫眾",
    "T32n1644_002:0182c29": "寶莊嚴。填滿具足。帝釋住處。亦復如是。皆以",
    "T32n1644_002:0183a01": "琉璃所成。眾寶莊嚴。其地柔軟&#x811A;所履踐。即",
    "T32n1644_002:0183a02": "便陷沒。&#x811A;若起時。還復如本。如細綿聚。及",
    "T32n1644_002:0183a03": "兜羅綿。帝釋住處。亦復如是。&#x811A;踐則沒。舉足",
    "T32n1644_002:0183a04": "便起。灑散雜花燒香芬馥。懸諸天衣及寶花",
    "T32n1644_002:0183a05": "鬘。如是處者。釋提桓因與阿脩羅女舍脂共",
    "T32n1644_002:0183a06": "住。帝釋化身與諸妃共住。一切諸妃作是思",
    "T32n1644_002:0183a07": "惟。帝釋與我共住。帝釋真身與舍脂共住。是",
    "T32n1644_002:0183a08": "其城內四邊住處。衢巷市&#x913D;。並皆調直。是諸",
    "T32n1644_002:0183a09": "天城。或有住處。四相應舍。或有住處。重層尖",
    "T32n1644_002:0183a10": "屋。或有住處。多層高樓。或有住處。臺館雲",
    "T32n1644_002:0183a11": "聳。或有住處。四周&#x5374;敵。隨其福德。眾寶所",
    "T32n1644_002:0183a12": "成。平正端直。是天城路。數有五百。四陌相",
    "T32n1644_002:0183a13": "通。行列分明。皆如基道。四門通達。東西相",
    "T32n1644_002:0183a14": "見。巷巷市&#x913D;。寶貨盈滿。第一穀米市。二衣服",
    "T32n1644_002:0183a15": "市。三眾香市。四飲食市。五花鬘市。六工巧",
    "T32n1644_002:0183a16": "市。七婬女市。處處並有市官。是諸市中。天",
    "T32n1644_002:0183a17": "子天女往來貿易。商量貴賤。求索增減。稱量",
    "T32n1644_002:0183a18": "料數。具市&#x913D;法。雖作是事。以為戲樂。無取",
    "T32n1644_002:0183a19": "無與。無我所心。脫欲所須。便可提去。若業",
    "T32n1644_002:0183a20": "相應。隨意而取。業不相應。便作是言。此物",
    "T32n1644_002:0183a21": "奇貴。非我所須。當四衢道。象馬車兵之所",
    "T32n1644_002:0183a22": "莊嚴。及諸天子止住其中。或為守護。或為戲",
    "T32n1644_002:0183a23": "樂。或為莊嚴。市中間路。一切琉璃。軟滑可",
    "T32n1644_002:0183a24": "愛。眾寶莊嚴。譬如北地妙好氍&#x6BFA;。龍獸花草。",
    "T32n1644_002:0183a25": "皆如前說。乃至燒香散花。懸諸天衣。亦復如",
    "T32n1644_002:0183a26": "是。復於處處。&#x7AEA;立幡幢。天大城內。如是等",
    "T32n1644_002:0183a27": "聲。恒無斷絕。所謂象聲。馬聲。車聲。螺聲。波",
    "T32n1644_002:0183a28": "那婆聲。鼓聲。牟澄伽聲。笳聲。音樂聲。又有",
    "T32n1644_002:0183a29": "聲言。善來善來。願食願飲。我今供養。是善見",
    "T32n1644_002:0183b01": "大城。帝釋住處。復有天州天郡天縣天村。周",
    "T32n1644_002:0183b02": "匝遍布須彌山上。善見大城。其西北角。從門",
    "T32n1644_002:0183b03": "閫外。二十由旬。忉利諸天有善法堂。逕三十",
    "T32n1644_002:0183b04": "由旬。周迴九十由旬。高四十五由旬。並琉璃",
    "T32n1644_002:0183b05": "所成。地皆柔滑。眾寶填廁。譬如北地妙好氍",
    "T32n1644_002:0183b06": "&#x6BFA;。人非人等。龍獸草木。及諸雜花。莫不必",
    "T32n1644_002:0183b07": "備。亦如耳璫眾寶莊嚴填滿具足。善法妙堂。",
    "T32n1644_002:0183b08": "亦復如是。柔滑可愛。&#x811A;踐便沒。移足還起。種",
    "T32n1644_002:0183b09": "種莊嚴。具如前說。有三皮持之所圍繞。一真",
    "T32n1644_002:0183b10": "金所成。二白銀。三琉璃。其一一層。三重寶",
    "T32n1644_002:0183b11": "鈴。微風吹動。出妙音聲。譬如五分音樂。如",
    "T32n1644_002:0183b12": "前所說。多羅樹聲。能令眾生起五欲縛。是堂",
    "T32n1644_002:0183b13": "中央眾寶大柱。聳出堂上。其柱最頂。覆金露",
    "T32n1644_002:0183b14": "盤。種種莊嚴。並皆具足。是中央大柱。圍一由",
    "T32n1644_002:0183b15": "旬。徑三分之一。其一椽桷有十六柱。其一一",
    "T32n1644_002:0183b16": "柱。復十六柱之所圍遶。一一椽桷。為二百七",
    "T32n1644_002:0183b17": "十二柱之所支持。其諸椽桷分為三分。一分",
    "T32n1644_002:0183b18": "有四千五十二周迴。三分一萬二千一百五",
    "T32n1644_002:0183b19": "十六椽桷。都有三十二億六千四百三十",
    "T32n1644_002:0183b20": "二柱。是柱下至地。上不至桷。如一髮許。或有",
    "T32n1644_002:0183b21": "一柱。上至於桷。下不至地。如一髮許。以是義",
    "T32n1644_002:0183b22": "故。是善法堂。住在空中。不可了覺。四方門",
    "T32n1644_002:0183b23": "屋。一者。正東。二者。正西。三者。正南。四者。正",
    "T32n1644_002:0183b24": "北。是善法堂外。處處有大寶池。天水盈滿四",
    "T32n1644_002:0183b25": "寶為塼。搆壘底岸。金銀琉璃。及頗梨柯之",
    "T32n1644_002:0183b26": "所成就。其池四邊。亦以寶塼為其階道。一一",
    "T32n1644_002:0183b27": "池中。有無量花。五寶所成。謂金銀琉璃頗梨",
    "T32n1644_002:0183b28": "柯呵梨多。是諸池內。有四寶船。泛漾其中。復",
    "T32n1644_002:0183b29": "有八種水戲之具。一者。跳入水樓。二者。以七",
    "T32n1644_002:0183c01": "寶涵。注水灌身。三者。擊水之具。以為音樂。",
    "T32n1644_002:0183c02": "四者。水濺以為嬉戲五水輪車。六者。浮屋。",
    "T32n1644_002:0183c03": "七者。寶輪鷿鶙。八者。繩樓自縋。旋迴擊",
    "T32n1644_002:0183c04": "蕩。其中男女諸天乘船遊戲。隨心遲速。空中",
    "T32n1644_002:0183c05": "諸花自然來集。莊嚴天身。乃至多有諸天殿",
    "T32n1644_002:0183c06": "堂。皆悉遍滿。亦復如是。是法堂外有大園",
    "T32n1644_002:0183c07": "林。金城圍遶。周迴一千由旬。城高一由旬。",
    "T32n1644_002:0183c08": "埤堄半由旬。其門高二由旬。十十由旬。有",
    "T32n1644_002:0183c09": "一一門。九十九門有一小門。是諸門者。眾",
    "T32n1644_002:0183c10": "寶所成。摩尼妙寶之所莊嚴。譬如北地妙好",
    "T32n1644_002:0183c11": "氍&#x6BFA;。種種雕飾。是門又有四軍防衛。並如上",
    "T32n1644_002:0183c12": "說。外七重寶柵。亦如上說。七重多羅樹林之",
    "T32n1644_002:0183c13": "所圍繞。亦如上說。其樹中間有諸寶池。相去",
    "T32n1644_002:0183c14": "百弓。種種莊嚴。亦如上說。五種寶花。亦如上",
    "T32n1644_002:0183c15": "說。及四寶船。亦如上說。池岸五種寶樹。亦",
    "T32n1644_002:0183c16": "如上說。乃至四寶堂殿。諸男女天之所住處。",
    "T32n1644_002:0183c17": "是城外邊三重寶塹。餘如上說。一一塹者。廣",
    "T32n1644_002:0183c18": "二由旬。深一由旬半。形如壺口。下廣上狹。天",
    "T32n1644_002:0183c19": "水盈滿。並如上說。是塹間地。有諸婬女。堂殿",
    "T32n1644_002:0183c20": "羅列。三重塹外。七寶樹林之所圍繞。亦如上",
    "T32n1644_002:0183c21": "說。是時外林中。一切諸花。開敷鮮榮。諸女",
    "T32n1644_002:0183c22": "天等音樂謳&#x8B0C;。時諸天子從法堂城出。入是",
    "T32n1644_002:0183c23": "園中。相與觀聽。是中天子亦奏音樂時。諸女",
    "T32n1644_002:0183c24": "天從善法堂。出園觀看。因如是事。男女諸天",
    "T32n1644_002:0183c25": "恒受戲樂。從其大城西北角門。取善法堂門。",
    "T32n1644_002:0183c26": "二十由旬。廣十由旬。其地平滑。琉璃所成。可",
    "T32n1644_002:0183c27": "愛柔軟眾寶莊嚴。譬如北地妙好氍&#x6BFA;。人非",
    "T32n1644_002:0183c28": "人等。象馬花樹。種種具足。又如耳璫眾寶合",
    "T32n1644_002:0183c29": "成。其路亦爾。&#x811A;履即沒。舉足便起。如兜羅",
    "T32n1644_002:0184a01": "綿及以木綿。其路柔軟。亦復如是。三種皮持",
    "T32n1644_002:0184a02": "之所莊嚴。一一皮持。四寶所成。一一皮持。三",
    "T32n1644_002:0184a03": "層寶鈴之所圍繞。一一寶鈴。四寶所成。微風",
    "T32n1644_002:0184a04": "吹動。出妙音聲。能令諸天起五欲縛。是路兩",
    "T32n1644_002:0184a05": "邊夾二江水。名曰長形。亦長二十由旬。廣",
    "T32n1644_002:0184a06": "十由旬。八功德水自然盈滿。其江兩邊並四",
    "T32n1644_002:0184a07": "寶塼之所搆治。餘如前說。其江四邊四寶階",
    "T32n1644_002:0184a08": "道。亦如前說。是江水中有五寶花。亦如前說。",
    "T32n1644_002:0184a09": "四寶船。汎漾其內。八水戲具。乘船遊戲。遲",
    "T32n1644_002:0184a10": "速任心。並如前說。是中諸天須彼花來。隨念",
    "T32n1644_002:0184a11": "即至。善果報故。雨眾寶花。灑散諸天。復有別",
    "T32n1644_002:0184a12": "風吹諸花鬘。隨其身分。所須莊嚴。身臂首",
    "T32n1644_002:0184a13": "足。自然隨著。二江外岸。五種寶樹。羅列遍",
    "T32n1644_002:0184a14": "滿。亦如前說。其樹中間有諸寶池。及寶殿堂。",
    "T32n1644_002:0184a15": "諸男女天並於中住。無量無數。充滿其中。是",
    "T32n1644_002:0184a16": "時忉利諸天欲入此園。其善法堂有風名曰",
    "T32n1644_002:0184a17": "合聚。聚集故花。吹令出外。其地淨潔。無復",
    "T32n1644_002:0184a18": "萎花。復有別風。名曰剃刀。吹外園林及以池",
    "T32n1644_002:0184a19": "沼取諸新花。青黃赤白雜色之花。既取花已。",
    "T32n1644_002:0184a20": "時合聚風聚集此花。入法堂內。遍布其地。",
    "T32n1644_002:0184a21": "作諸形像。或現金銀杖形。或現蓮花形。或氍",
    "T32n1644_002:0184a22": "&#x6BFA;形。或羺羊形。或師子戲像。或現象馬車步",
    "T32n1644_002:0184a23": "兵等像。或現&#x9E9E;鹿獸像。或現迦樓龍馬之像。",
    "T32n1644_002:0184a24": "因此次第。周匝遍滿善法堂地。花厚至膝。莊",
    "T32n1644_002:0184a25": "嚴具足。是時諸天圍繞帝釋。恭敬為尊。入此",
    "T32n1644_002:0184a26": "園裹。善法堂內最中柱邊。有師子座。釋提桓",
    "T32n1644_002:0184a27": "因昇座而坐。左右二邊。各十六天王行列而",
    "T32n1644_002:0184a28": "坐。其餘諸天隨其高下。依次而坐。時天帝釋",
    "T32n1644_002:0184a29": "有二太子。一名栴檀。二名脩毘羅。是忉利天",
    "T32n1644_002:0184b01": "二大將軍。在三十二天。左右而坐。時題頭",
    "T32n1644_002:0184b02": "賴吒天王依東門坐。共諸大臣及與軍眾。恭",
    "T32n1644_002:0184b03": "敬諸天。得入中坐。時毘留勒叉天王依南門",
    "T32n1644_002:0184b04": "坐。共諸大臣。及與軍眾。恭敬諸天。得入中",
    "T32n1644_002:0184b05": "坐。時毘留博叉天王依西門坐。共諸大臣。及",
    "T32n1644_002:0184b06": "與軍眾。恭敬諸天。得入中坐。時毘沙門天王",
    "T32n1644_002:0184b07": "依北門住。共諸大臣。及與軍眾。恭敬諸天。得",
    "T32n1644_002:0184b08": "入中坐。是四天王。於善法堂。世間善惡。奏",
    "T32n1644_002:0184b09": "聞帝釋及忉利天。時佛世尊說如是事。比丘",
    "T32n1644_002:0184b10": "是月八日。是四天王大臣遍行世間。次第觀",
    "T32n1644_002:0184b11": "察。當於今日。若多若少。一切諸人受持八戒。",
    "T32n1644_002:0184b12": "若多若少。皆行布施。若多若少。修福德行。若",
    "T32n1644_002:0184b13": "多若少。恭敬父母。及沙門婆羅門。家內尊長。",
    "T32n1644_002:0184b14": "比丘。月十四日。是四天王太子遍行世間。次",
    "T32n1644_002:0184b15": "第觀察。當於今日。若多若少。一切諸人受持",
    "T32n1644_002:0184b16": "八戒。若多若少。皆行布施。若多若少。修行福",
    "T32n1644_002:0184b17": "德。若多若少。恭敬父母及沙門婆羅門家內",
    "T32n1644_002:0184b18": "尊長。比丘。月十五日。時四天王自行世間。次",
    "T32n1644_002:0184b19": "第觀察。當於今日。若多若少。一切諸人受持",
    "T32n1644_002:0184b20": "八戒。若多若少。皆行布施。若多若少。修行福",
    "T32n1644_002:0184b21": "德。若多若少。恭敬父母及沙門婆羅門家內",
    "T32n1644_002:0184b22": "尊長。黑半亦如是。比丘。是時若無多人受持",
    "T32n1644_002:0184b23": "八戒。若無多人修行布施。若無多人修福德",
    "T32n1644_002:0184b24": "行。若無多人恭敬父母沙門婆羅門及家中",
    "T32n1644_002:0184b25": "尊長。比丘。時忉利天善法堂內政坐集時。",
    "T32n1644_002:0184b26": "爾時四王往法堂所。諮聞帝釋。說世間事。",
    "T32n1644_002:0184b27": "白言。善尊。無多諸人受持八戒。無多諸人修",
    "T32n1644_002:0184b28": "行布施。無多諸人恭敬父母沙門婆羅門及",
    "T32n1644_002:0184b29": "家中尊長。是時忉利諸天及釋提桓因聞此",
    "T32n1644_002:0184c01": "事已。生憂惱心。說如是言。是事非善。是事非",
    "T32n1644_002:0184c02": "如法。若諸人等無多受八戒。無多行布施無",
    "T32n1644_002:0184c03": "多修行福行。無多諸人恭敬父母沙門婆羅",
    "T32n1644_002:0184c04": "門及家中尊長。諸天眷屬方應減少。修羅伴",
    "T32n1644_002:0184c05": "侶日向增多。比丘。若人多受持八戒。多修行",
    "T32n1644_002:0184c06": "布施。多修福行。多恭敬父母沙門婆羅門及",
    "T32n1644_002:0184c07": "家中尊長。爾時四王往法堂所。諮聞帝釋。",
    "T32n1644_002:0184c08": "說世間事。白言。善尊。多有諸人受持八戒。多",
    "T32n1644_002:0184c09": "人修行布施。多人修行福行。多人恭敬父母",
    "T32n1644_002:0184c10": "沙門婆羅門及家中尊長。爾時忉利天聞四",
    "T32n1644_002:0184c11": "王言。心生歡喜。說如是言。是事甚善。是事",
    "T32n1644_002:0184c12": "如法。若諸人等多受持八戒。多修行布施。多",
    "T32n1644_002:0184c13": "行福行。多恭敬父母沙門婆羅門及家中尊",
    "T32n1644_002:0184c14": "長。諸天眷屬日向滋多。脩羅伴侶稍就減少。",
    "T32n1644_002:0184c15": "比丘。爾時釋提桓因自坐之處。是天坐處。於",
    "T32n1644_002:0184c16": "中正坐。隨從天心。令其歡喜。而說偈言。",
    "T32n1644_002:0184c17": " 是月初八日  十四及十五",
    "T32n1644_002:0184c18": " 并月二十三  下九及三十",
    "T32n1644_002:0184c19": " 三時十五齋  受持八分戒",
    "T32n1644_002:0184c20": " 靜心所攝治  若受持布薩",
    "T32n1644_002:0184c21": " 是人修七法  當來如我今",
    "T32n1644_002:0184c22": "[0184c22] 比丘。是釋提桓因偈。是為邪歌。非是善歌。是",
    "T32n1644_002:0184c23": "為邪言。非是善言。云何如此。比丘。是釋提桓",
    "T32n1644_002:0184c24": "因。未解脫生。未解脫老。未解脫死。未解脫",
    "T32n1644_002:0184c25": "憂。未解脫悲。未解脫苦。未解脫惱。未解脫",
    "T32n1644_002:0184c26": "五陰。比丘。若有比丘。成阿羅呵。滅盡諸漏。",
    "T32n1644_002:0184c27": "修道究竟。正智解脫。盡諸有結。如是比丘。若",
    "T32n1644_002:0184c28": "說此偈。是說善言。",
    "T32n1644_002:0184c29": " 是月初八日  十四及十五",
    "T32n1644_002:0185a01": " 并月二十三  下九及三十",
    "T32n1644_002:0185a02": " 三時十五齋  受持八分戒",
    "T32n1644_002:0185a03": " 靜心所攝治  若受持布薩",
    "T32n1644_002:0185a04": " 是人修七法  當來如我今",
    "T32n1644_002:0185a05": "[0185a05] 比丘。是比丘偈。乃是善歌。非是邪歌。乃是善",
    "T32n1644_002:0185a06": "言。非是邪言。云何如此。是比丘已解脫生。",
    "T32n1644_002:0185a07": "已解脫老。已解脫死。已解脫憂。已解脫悲。",
    "T32n1644_002:0185a08": "已解脫苦。已解脫惱。已解脫五陰。即說祇夜",
    "T32n1644_002:0185a09": "言。",
    "T32n1644_002:0185a10": " 是四王大臣  八日巡天下",
    "T32n1644_002:0185a11": " 四天王太子  十四觀世間",
    "T32n1644_002:0185a12": " 十五時最勝  四王好名聞",
    "T32n1644_002:0185a13": " 故自行世間  觀察諸善惡",
    "T32n1644_002:0185a14": " 是時四天王  上善法堂所",
    "T32n1644_002:0185a15": " 諸天大集會  奏聞諸善惡",
    "T32n1644_002:0185a16": " 是世間人意  與道法相應",
    "T32n1644_002:0185a17": " 善尊有多人  行施受布薩",
    "T32n1644_002:0185a18": " 伏真能修道  男女福增益",
    "T32n1644_002:0185a19": " 是時忉利天  得信甚歡喜",
    "T32n1644_002:0185a20": " 數數生隨喜  四大王善說",
    "T32n1644_002:0185a21": " 諸天樂眷屬  轉轉得增多",
    "T32n1644_002:0185a22": " 願脩羅伴侶  日日就損減",
    "T32n1644_002:0185a23": " 隨憶念正覺  法正說聖眾",
    "T32n1644_002:0185a24": " 諸天安樂住  心常生歡喜",
    "T32n1644_002:0185a25": " 世果出世果  人道所能得",
    "T32n1644_002:0185a26": " 若依佛法僧  住於三寶境",
    "T32n1644_002:0185a27": " 我今為汝等  說三賢善道",
    "T32n1644_002:0185a28": " 若人求真實  捨惡修行善",
    "T32n1644_002:0185a29": " 無有如是貨  由少能獲多",
    "T32n1644_002:0185b01": " 如諸忉利天  行小善生天",
    "T32n1644_002:0185b02": " 帝釋等諸天  大福德名聞",
    "T32n1644_002:0185b03": " 聚集善法堂  及諸餘住處",
    "T32n1644_002:0185b04": " 男女善行香  四王所奏聞",
    "T32n1644_002:0185b05": " 清淨天所愛  薰習遍諸天",
    "T32n1644_002:0185b06": "[0185b06] 是諸天子形色不同。衣服亦異。眾寶莊嚴。種",
    "T32n1644_002:0185b07": "種差別。善法堂內。四色寶華。人華晃曜。互相",
    "T32n1644_002:0185b08": "映發。譬如寶舍滿中眾寶。其善法堂可愛如",
    "T32n1644_002:0185b09": "是。云何此堂說為善法。是諸天等聚集其中。",
    "T32n1644_002:0185b10": "多讚嘆佛。多讚嘆法。多讚嘆僧。分別世間邪",
    "T32n1644_002:0185b11": "正之事。宣說種種出世之道。園等諸處。無如",
    "T32n1644_002:0185b12": "是事。故名其地。為善法堂。是事佛世尊說。如",
    "T32n1644_002:0185b13": "是我聞。"
}