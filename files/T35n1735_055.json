{
    "T35n1735_055:0915c02": "大方廣佛華嚴經疏卷第五十五",
    "T35n1735_055:0915c04": "唐清涼山大華嚴寺沙門澄觀撰",
    "T35n1735_055:0915c05": "[0915c05] 大文第六爾時下偈頌讚德分。既至詠德顯",
    "T35n1735_055:0915c06": "所證故。文中十方菩薩。即為十段。初二讚",
    "T35n1735_055:0915c07": "道場三昧等用。餘八通讚佛德。今初。東方總",
    "T35n1735_055:0915c08": "讚一會。十頌分二。初總餘別。別中亦二。前",
    "T35n1735_055:0915c09": "四歎佛。於中初二歎內德。一廣二深。次一",
    "T35n1735_055:0915c10": "歎內外無礙。後一結成今用。後五歎菩薩。",
    "T35n1735_055:0915c11": "一總顯雲集。二願行深。三超下位。四智地",
    "T35n1735_055:0915c12": "高。五定用廣。第二南方唯歎菩薩。然既結",
    "T35n1735_055:0915c13": "歸佛力。亦為歎佛。十頌分五。初二令觀",
    "T35n1735_055:0915c14": "內德。於中初偈二嚴究竟。後偈定智廣深。",
    "T35n1735_055:0915c15": "次二示其集處。次三明寂用無礙。初一偈半",
    "T35n1735_055:0915c16": "即寂。後一偈半起用。次一結歸佛力。後二",
    "T35n1735_055:0915c17": "結其德廣同諸佛故。第三西方下唯歎佛",
    "T35n1735_055:0915c18": "德。然雖通諸德隨多顯名。今此歎智用",
    "T35n1735_055:0915c19": "應時德。十頌分二。初三法說。一內德。二外",
    "T35n1735_055:0915c20": "用。三總結離言。後七喻顯。一喻前廣大。",
    "T35n1735_055:0915c21": "二喻圓滿。三四喻現通。一長時。二無礙。五",
    "T35n1735_055:0915c22": "喻演法。六喻摧邪。七總喻前德諸佛同依。",
    "T35n1735_055:0915c23": "第四北方十偈。九喻歎三德深廣。於中二。",
    "T35n1735_055:0915c24": "前五偈四喻喻內德。一恩二斷。次三喻喻",
    "T35n1735_055:0915c25": "智。前一高遠。次二深廣。後五喻大用。一巧",
    "T35n1735_055:0915c26": "示。二隨欲。三照機。四合理。五結益。第五東",
    "T35n1735_055:0915c27": "北方法界。願月王十頌。歎普益眾生德",
    "T35n1735_055:0915c28": "分四。初偈總喻見無不益。次三別明益",
    "T35n1735_055:0915c29": "菩薩。初一淨二障。後二成妙力。三有五頌",
    "T35n1735_055:0916a01": "明益周遍。一成道遍。二神通遍。三示行遍。",
    "T35n1735_055:0916a02": "四了法遍。五轉法遍。四有一偈結益周普。",
    "T35n1735_055:0916a03": "第六東南方十頌。歎大用難思德分三。初",
    "T35n1735_055:0916a04": "三明凡小難思。次四出難思之法。後三顯",
    "T35n1735_055:0916a05": "能知之人。第七西南方十頌歎智身難思德",
    "T35n1735_055:0916a06": "分四。初一總顯難思。次一舉因顯果。次三",
    "T35n1735_055:0916a07": "別示難思之相。於中三。初三智照淨障。次",
    "T35n1735_055:0916a08": "一示現深廣。後二念智圓融。四有二頌結",
    "T35n1735_055:0916a09": "勸。謂從不思議生佛智身。令絕思議之念。",
    "T35n1735_055:0916a10": "是思佛矣。第八西北方十頌。歎佛成就菩薩",
    "T35n1735_055:0916a11": "德分二。初總標觀成決定。餘九展轉成益。",
    "T35n1735_055:0916a12": "於中前七偈各一行。後二總結深廣。第九",
    "T35n1735_055:0916a13": "下方菩薩歎佛難見聞德分二。初一標名",
    "T35n1735_055:0916a14": "難聞近必斷疑。餘別顯益物之相。於中初",
    "T35n1735_055:0916a15": "一生福益。次二向菩提益。次二成智益。餘四",
    "T35n1735_055:0916a16": "就人結益。第十上方菩薩歎佛恩深重德",
    "T35n1735_055:0916a17": "分四。初二總舉佛德意在於恩。次一恩深",
    "T35n1735_055:0916a18": "難報。次四發荷恩之心。後四釋成荷恩之",
    "T35n1735_055:0916a19": "意(已下入第六十一經)大文第七爾時普賢下普賢開發",
    "T35n1735_055:0916a20": "分。現土顯於法界普賢主此方能開故。",
    "T35n1735_055:0916a21": "於中長行與偈前中。三初明開發意。二能",
    "T35n1735_055:0916a22": "開方便。三正明開顯。今初觀眾會者。上佛入",
    "T35n1735_055:0916a23": "定現相。令眾&#x89A9;親證。今假言開顯使尋言",
    "T35n1735_055:0916a24": "契實。二以等法界下明能開方便。有十一",
    "T35n1735_055:0916a25": "句。初句總以含事理深廣故。句初以字貫",
    "T35n1735_055:0916a26": "下十句。謂嚬申三昧業用深廣。要以此十",
    "T35n1735_055:0916a27": "無分齊之方便。方能開顯。況十復表無盡。",
    "T35n1735_055:0916a28": "餘句別。虛空明其廣無際限。餘八顯其多",
    "T35n1735_055:0916a29": "無分齊。光影一種兼顯深義。如光影清淨",
    "T35n1735_055:0916b01": "故。又映光之影隨機別故。揀異水鏡似本",
    "T35n1735_055:0916b02": "質故。三為諸菩薩下正明開顯分三。初總",
    "T35n1735_055:0916b03": "標。次徵釋。後總結。今初。以十法句者。此法",
    "T35n1735_055:0916b04": "望前方便。即是所用。望三昧境界即是能",
    "T35n1735_055:0916b05": "開。二何等下徵釋。釋中一一法句。皆用前來",
    "T35n1735_055:0916b06": "十種方便。一一方便皆能演斯十句。然此",
    "T35n1735_055:0916b07": "十句所開即前所現。亦念請中果用十句。文",
    "T35n1735_055:0916b08": "少開合不次而義無缺。初二即淨佛國土。",
    "T35n1735_055:0916b09": "一依正淨。二法流布淨剎成壞即土。佛於中",
    "T35n1735_055:0916b10": "興明是佛土。前念欲知佛土之相。今明一",
    "T35n1735_055:0916b11": "切佛剎塵中皆有佛土。土無邊矣。皆佛所淨",
    "T35n1735_055:0916b12": "下諸句例然。皆一毛一塵。即含攝無盡故。次",
    "T35n1735_055:0916b13": "三即成等正覺。一主一伴。五即為一切眾",
    "T35n1735_055:0916b14": "生現諸佛影像。六即入一切眾生所住處。",
    "T35n1735_055:0916b15": "七八二句通顯能現神通即開智城。而境",
    "T35n1735_055:0916b16": "&#x9E81;塵細為別。九即含前調伏眾生等四句。",
    "T35n1735_055:0916b17": "十即轉法輪。三佛子下總結。第二爾時普賢",
    "T35n1735_055:0916b18": "下偈頌中二。先說儀意有十句。初四句說儀。",
    "T35n1735_055:0916b19": "後六觀其所說。然多同前念請果德難思。",
    "T35n1735_055:0916b20": "餘如前辨。二正偈中。頌十法句而開合不",
    "T35n1735_055:0916b21": "次。初偈頌初句。二頌第三。三頌第二。四頌",
    "T35n1735_055:0916b22": "第四。五頌第五。其六七二頌同頌第六。八",
    "T35n1735_055:0916b23": "頌第九句。九&#x5374;合頌第七八句。十頌第十",
    "T35n1735_055:0916b24": "文並可知。大文第八爾時世尊下。毫光示益",
    "T35n1735_055:0916b25": "分。令尋智光為能證故。文中四。初毫光普",
    "T35n1735_055:0916b26": "示。二時逝多林下依光見法。三其有見者下",
    "T35n1735_055:0916b27": "顯見證因緣。四是故皆得下明其得益。今初",
    "T35n1735_055:0916b28": "有四。一標光意。二從眉間下主光體用。表",
    "T35n1735_055:0916b29": "即法界中道無漏正智。方能證前所現之法",
    "T35n1735_055:0916c01": "界故。三世是相相即法界。法界體用互為其",
    "T35n1735_055:0916c02": "門。又通皆為門。若見法界之性相。即入",
    "T35n1735_055:0916c03": "三昧之體用故。三以不可下光攝眷屬。差",
    "T35n1735_055:0916c04": "別之智皆入法界故。四普照下明光分齊",
    "T35n1735_055:0916c05": "第二依光見法中二。先明此眾普見。後如",
    "T35n1735_055:0916c06": "此會下類通十方。前中亦二。先能見人通新",
    "T35n1735_055:0916c07": "舊眾。後悉見下明見法亦二。先見此會遍。",
    "T35n1735_055:0916c08": "法界之塵剎。後或見於不可說下。多類攝",
    "T35n1735_055:0916c09": "化遍周法界。於中分三。初明廣大會遍。二",
    "T35n1735_055:0916c10": "或見在天宮下。明遍處不同。並在前塵剎之",
    "T35n1735_055:0916c11": "內。三現種種姓下別彰所現。亦通答前諸",
    "T35n1735_055:0916c12": "所念請。故云種種。第二類顯十方。則十方",
    "T35n1735_055:0916c13": "眾會同見。於中二。先舉此顯彼。後如是盡",
    "T35n1735_055:0916c14": "下以彼類此。於中亦二。先舉能見分齊。謂",
    "T35n1735_055:0916c15": "彼十方微細大會。並同此會之見。後皆亦",
    "T35n1735_055:0916c16": "如是下。明其所見自在。謂雖廣現而不壞",
    "T35n1735_055:0916c17": "本相故。第三明見證因緣。謂頓爾證見非",
    "T35n1735_055:0916c18": "無宿因。然成前為見因。順下為證因。皆",
    "T35n1735_055:0916c19": "是如來所攝受故。可知。第四明其得益中",
    "T35n1735_055:0916c20": "二。初明因見得法。二爾時諸菩薩下。荷恩",
    "T35n1735_055:0916c21": "興供前中二。先略明後廣顯。前中三。一明",
    "T35n1735_055:0916c22": "所入初句為總。言是故者。是前宿因之故。",
    "T35n1735_055:0916c23": "或入下別列十門以顯無盡。二彼諸菩薩",
    "T35n1735_055:0916c24": "下。顯前能入亦列十門。一解者鑒達分明",
    "T35n1735_055:0916c25": "種種不同。如發心品。二道謂一道。二道乃",
    "T35n1735_055:0916c26": "至無量正道。三門謂無常門夢境界門等。四",
    "T35n1735_055:0916c27": "入謂所證差別。五理趣謂意旨不同。六機",
    "T35n1735_055:0916c28": "法萬差並皆隨順。餘四可知。即此能入亦",
    "T35n1735_055:0916c29": "是所益。三入如是等下結其所入。謂用前解",
    "T35n1735_055:0917a01": "等入前法身等。前略列十。實有不可說塵",
    "T35n1735_055:0917a02": "數等。二云何下廣明得法。先廣能入。後其",
    "T35n1735_055:0917a03": "諸菩薩皆悉下廣其所入。前中但廣三昧一",
    "T35n1735_055:0917a04": "門例餘九句。文中三。初句徵起。次所謂下",
    "T35n1735_055:0917a05": "別列一百二門。皆從業用受名。並以法",
    "T35n1735_055:0917a06": "性真如為三昧本。隨一一事。皆能契實正",
    "T35n1735_055:0917a07": "受現前故。於中前百一門別別業用。後一總",
    "T35n1735_055:0917a08": "相同果。初言普莊嚴法界三昧者。入此",
    "T35n1735_055:0917a09": "三昧。能令法界普妙嚴飾故。斯即嚬申現淨",
    "T35n1735_055:0917a10": "土之一義。下諸三昧。皆是嚬申大用別義",
    "T35n1735_055:0917a11": "故。以多別入佛之總。諸門別義說者隨宜。",
    "T35n1735_055:0917a12": "後師子嚬申者。若不總相分同。無以能究",
    "T35n1735_055:0917a13": "佛境故。三菩薩如是下總結能所。上略列",
    "T35n1735_055:0917a14": "百門。如前之例有多塵數。方能入佛神變",
    "T35n1735_055:0917a15": "之海。三昧既爾。解等九門亦然。文略不結。",
    "T35n1735_055:0917a16": "二廣所入中二。先別列。後其諸菩薩具如是",
    "T35n1735_055:0917a17": "下總結。前中有其十德。廣前十門別句。而",
    "T35n1735_055:0917a18": "小不次。總句即前三昧結中。一智位高深",
    "T35n1735_055:0917a19": "德。即前諸地。二為諸眾生下調生無染德。",
    "T35n1735_055:0917a20": "即三輪嚴淨。三智慧解脫下成滿諸度德。四",
    "T35n1735_055:0917a21": "以不顛倒下智力無畏德。雖有四辯意在",
    "T35n1735_055:0917a22": "於智。五善巧下成就昔行德。六普見諸佛",
    "T35n1735_055:0917a23": "下。法身圓滿德。七已得自在下色身自在德。",
    "T35n1735_055:0917a24": "八決了下辯才自在德。九得佛境界下三昧",
    "T35n1735_055:0917a25": "神變德。十一一塵中下成等正覺德。第二",
    "T35n1735_055:0917a26": "總結可知。第二荷恩興供中三。初總。次所",
    "T35n1735_055:0917a27": "謂下別。後是諸菩薩下結。結其所因。由得",
    "T35n1735_055:0917a28": "前十種德故。大文第九爾時文殊下。文殊述",
    "T35n1735_055:0917a29": "德分。文殊主智故光後述德。光本令證",
    "T35n1735_055:0917b01": "三昧。智本為顯法界。尋智得理故。述歎",
    "T35n1735_055:0917b02": "林中。又前普賢門以行顯理。此則以解顯",
    "T35n1735_055:0917b03": "理。解行無二方能入故通明。即以文殊權",
    "T35n1735_055:0917b04": "實無二之大智。普賢體用之理。行此二無二。",
    "T35n1735_055:0917b05": "共顯如來三昧之果德。文中二。先述意。二",
    "T35n1735_055:0917b06": "正頌。頌中十三偈。通讚一會三種世間自",
    "T35n1735_055:0917b07": "在之用。分之為六。初二總歎。初一普遍。後",
    "T35n1735_055:0917b08": "一廣容。次一偈讚眾生世間。即通前諸來及",
    "T35n1735_055:0917b09": "向得益菩薩興供之事。次二偈讚依正互在。",
    "T35n1735_055:0917b10": "初偈依中有正。後偈正中有正。四三偈述",
    "T35n1735_055:0917b11": "上林空。五有三偈述於正覺依正無盡。六",
    "T35n1735_055:0917b12": "末後二偈總顯普收。大文第十爾時彼諸下",
    "T35n1735_055:0917b13": "無涯大用分。開必得益。益必利生。於中二。",
    "T35n1735_055:0917b14": "先總顯用因。謂由佛三昧得前三昧。成此",
    "T35n1735_055:0917b15": "悲門故能有用。後於其身下依體起用中。",
    "T35n1735_055:0917b16": "二初別明毛孔世主化。後佛子此逝多林下。",
    "T35n1735_055:0917b17": "通顯分身多類化。今初分二。一總明。二或",
    "T35n1735_055:0917b18": "現下別顯。於中四。一明能化法。二以如是",
    "T35n1735_055:0917b19": "等下所化處。三以平等大悲下能化心。四或",
    "T35n1735_055:0917b20": "有見已下明所化益。今初。總有二十五門",
    "T35n1735_055:0917b21": "分二。初八門雜明欣厭等門化。餘門明十",
    "T35n1735_055:0917b22": "度門化。於中前六門各一度可知。次三門",
    "T35n1735_055:0917b23": "明方便度。次降魔一門是力度。餘七門皆智",
    "T35n1735_055:0917b24": "度。前欣厭中已明於願故此略無。第二化處",
    "T35n1735_055:0917b25": "中二。先結前生後。後所謂下別明及第三",
    "T35n1735_055:0917b26": "化心。第四化益。文並可知。第二通顯多類",
    "T35n1735_055:0917b27": "化中二。先明住處化異。結不離逝多林者。",
    "T35n1735_055:0917b28": "明不動而普遍繁興而恒靜。末不離本故。",
    "T35n1735_055:0917b29": "下文殊遊行。亦不離於本會。本末事理非",
    "T35n1735_055:0917c01": "即離故。二佛子此諸下明現身化異。於中",
    "T35n1735_055:0917c02": "五。一能化身異。有十二種。初二總餘十別。",
    "T35n1735_055:0917c03": "此中多同善財所見。故知善財諸友。即此",
    "T35n1735_055:0917c04": "會之菩薩。二往詣下化處異。三隨其下化類",
    "T35n1735_055:0917c05": "異。四或說下化法異。五教化下總結末不",
    "T35n1735_055:0917c06": "離本。上來本會竟。大文第二末會。亦即一",
    "T35n1735_055:0917c07": "部流通略啟十門。一總顯會意。二會數開",
    "T35n1735_055:0917c08": "合。三會主多少。四定會名義。五二位統收。",
    "T35n1735_055:0917c09": "六五相分別。七圓攝始終。八會主類別。九",
    "T35n1735_055:0917c10": "法界事義。十隨文解釋。今初。夫圓滿教海攝",
    "T35n1735_055:0917c11": "法無遺。漸頓該羅本末交映。人法融會貴",
    "T35n1735_055:0917c12": "在弘通。故非頓無以顯圓。非漸無以階",
    "T35n1735_055:0917c13": "進。非本無以垂末。非末無以顯本。非人",
    "T35n1735_055:0917c14": "無以證法。非法無以成人。故前明不異",
    "T35n1735_055:0917c15": "漸之頓。多門而眾人同契。此明不異頓之",
    "T35n1735_055:0917c16": "漸。一人而歷位圓修。前則不異末之本。雖",
    "T35n1735_055:0917c17": "卷而恒舒。此即不異本之末。雖舒而恒卷。",
    "T35n1735_055:0917c18": "本末無礙同入法界。今託人進修以軌後",
    "T35n1735_055:0917c19": "徒。使大教弘通即斯本意。二會數開合者。",
    "T35n1735_055:0917c20": "若約所攝之機唯有三會。一比丘。二諸乘",
    "T35n1735_055:0917c21": "人。三善財會。若約能所通辨。有五十五會。",
    "T35n1735_055:0917c22": "善財自有五十三故。雖人有五十四。文",
    "T35n1735_055:0917c23": "殊一人四會說故。德生有德同一問答。遍",
    "T35n1735_055:0917c24": "友無答不成會故。若以遍友承前指後。",
    "T35n1735_055:0917c25": "得名會者。善財則有五十四會。是以唯就",
    "T35n1735_055:0917c26": "能化不足定會。若約主伴。成百一十會。",
    "T35n1735_055:0917c27": "至下當辨。若約散說。則佛剎塵數會。尚順",
    "T35n1735_055:0917c28": "三乘。若約普賢德則無盡會。如普賢結通",
    "T35n1735_055:0917c29": "處說。三會主多少。若以人剋定唯五十四。",
    "T35n1735_055:0918a01": "若以會顯人則五十七。文殊分四故。或剎",
    "T35n1735_055:0918a02": "塵數。或無盡無盡思之。四定會名義者。此",
    "T35n1735_055:0918a03": "下諸會雖無佛說。以本收末亦得名經。謂",
    "T35n1735_055:0918a04": "文殊濫觴出此會故。諸友皆本會得益。菩",
    "T35n1735_055:0918a05": "薩不離而周故。若爾下文善財應收歸重閣。",
    "T35n1735_055:0918a06": "何乃見在菩提場耶。以菩提為諸會本故。所",
    "T35n1735_055:0918a07": "為既終攝末歸本。況諸眾會不動覺場。五二",
    "T35n1735_055:0918a08": "位統收者。此中諸會不出文殊普賢。略有",
    "T35n1735_055:0918a09": "二門。一相對明表。二互融顯圓。今初。略明",
    "T35n1735_055:0918a10": "三對。一以能所相對。普賢表所依法界。即",
    "T35n1735_055:0918a11": "在纏如來藏故。理趣般若云。一切眾生皆如",
    "T35n1735_055:0918a12": "來藏。普賢菩薩自體遍故。初會即入藏身三",
    "T35n1735_055:0918a13": "昧故。文殊表能信之心。故佛名經說。一切",
    "T35n1735_055:0918a14": "諸佛皆因文殊而發心故。善財始見發大",
    "T35n1735_055:0918a15": "心故。二以解行相對。普賢表所起萬行。上",
    "T35n1735_055:0918a16": "下諸經皆說普賢行故。文殊表能起之解。",
    "T35n1735_055:0918a17": "通解理事故。慈氏云。汝見善友皆文殊力",
    "T35n1735_055:0918a18": "等故。三以理智相對。普賢即所證法界。善",
    "T35n1735_055:0918a19": "財入身故。又云。得究竟三世平等身故。普",
    "T35n1735_055:0918a20": "賢身相如虛空故。文殊即能證大智。本所事",
    "T35n1735_055:0918a21": "佛名不動智故。見後文殊方見普賢故。又",
    "T35n1735_055:0918a22": "理開體用智分因果。二互融顯圓者亦二。",
    "T35n1735_055:0918a23": "先以二門各自圓融。謂解由前信方離邪",
    "T35n1735_055:0918a24": "見。信解真正成極智故。依體起行行必",
    "T35n1735_055:0918a25": "稱體。由行證理理行不殊。故隨一證即一",
    "T35n1735_055:0918a26": "切證。二以二聖法門互融。謂始信必信於",
    "T35n1735_055:0918a27": "理故。能所不二稱解起行。行解不二智與",
    "T35n1735_055:0918a28": "理冥。則理智無二。是以文殊三事融通隱隱。",
    "T35n1735_055:0918a29": "即是普賢三事涉入重重。由此故能入遮那",
    "T35n1735_055:0918b01": "嚬申之境故。前本會明二聖開顯。序分之中",
    "T35n1735_055:0918b02": "標為上首。餘如別說。六分五相者。若意法",
    "T35n1735_055:0918b03": "師及臺山論。但隨文散釋更無別配。光統等",
    "T35n1735_055:0918b04": "師皆配地位。二皆有理。謂隨一一位具多",
    "T35n1735_055:0918b05": "法門。豈容凡心不得習求善友之法。故不",
    "T35n1735_055:0918b06": "配有理。然無次位中不礙次位。顯位是常",
    "T35n1735_055:0918b07": "規配亦無失。橫&#x7AEA;無礙。且依古德配為五",
    "T35n1735_055:0918b08": "相。謂初四十一人名寄位修行相。寄四十一",
    "T35n1735_055:0918b09": "人依人求解顯修行故。二從摩耶下九會。",
    "T35n1735_055:0918b10": "十一人明會緣入實相。即會前住等。成普",
    "T35n1735_055:0918b11": "別兩行契證法界故。初得幻智後得幻住。",
    "T35n1735_055:0918b12": "該於中間如幻之緣。入一實故。三慈氏一",
    "T35n1735_055:0918b13": "人名攝德成因相。會前二門之德。並為證",
    "T35n1735_055:0918b14": "入之因故。故法門名三世不忘念。則攝法",
    "T35n1735_055:0918b15": "無遺。四後文殊名智照無二相。謂行圓究竟",
    "T35n1735_055:0918b16": "朗悟在懷。照前行等唯一圓智。更無前後",
    "T35n1735_055:0918b17": "明昧等殊故。五普賢一人名顯因廣大相。",
    "T35n1735_055:0918b18": "始覺同本圓覺現前。稱周法界無不包含",
    "T35n1735_055:0918b19": "故。其後四相亦得稱為寄位。前三義同等",
    "T35n1735_055:0918b20": "覺故。摩耶慈氏並入重玄門。文殊表菩薩",
    "T35n1735_055:0918b21": "地盡心無初相。普賢義同妙覺。纔見普賢",
    "T35n1735_055:0918b22": "便等佛故。今從別義目為五相。此五亦是",
    "T35n1735_055:0918b23": "菩薩五種行相。一高行。二大行。三勝行。四深",
    "T35n1735_055:0918b24": "行。五廣行。七圓攝始終者。上寄法顯異布",
    "T35n1735_055:0918b25": "之前後。據實圓融一位即一切位。乃至無盡",
    "T35n1735_055:0918b26": "故。所歷差別並一中之多。一多同時無有",
    "T35n1735_055:0918b27": "障礙。八法界人類。於中有二。先明類別。謂",
    "T35n1735_055:0918b28": "知識雖多不出二十類。一菩薩。二比丘。三",
    "T35n1735_055:0918b29": "尼。四優婆塞。五優婆夷。六童男。七童女。八",
    "T35n1735_055:0918c01": "天。九天女。十外道。十一婆羅門。十二長者。",
    "T35n1735_055:0918c02": "十三先生。十四醫人。十五船師。十六國王。十",
    "T35n1735_055:0918c03": "七仙人。十八佛母。十九佛妃。二十諸神。二",
    "T35n1735_055:0918c04": "顯義相有四。一約果攝化。並是如來海印",
    "T35n1735_055:0918c05": "所現。二約因成行。皆是菩薩隨力現形。三",
    "T35n1735_055:0918c06": "約義顯法。總是緣起法界之人法。四約相",
    "T35n1735_055:0918c07": "辨異。不出菩薩五生所收。一息苦生。如良",
    "T35n1735_055:0918c08": "醫等。二隨類生。如外道等。三勝生。如善見",
    "T35n1735_055:0918c09": "比丘等。四增上生。如無厭足王等。五最後",
    "T35n1735_055:0918c10": "生。如慈氏等。通即前四。各具五生可知。於",
    "T35n1735_055:0918c11": "中菩薩有六。三處現身。一初文殊信位劣",
    "T35n1735_055:0918c12": "故。唯顯一人。二中間漸進現於二人。謂大",
    "T35n1735_055:0918c13": "悲正趣。三位後成滿顯於三人。謂彌勒等。九",
    "T35n1735_055:0918c14": "法界事義者。通下諸位總有十門。一正報",
    "T35n1735_055:0918c15": "法界。二依報法界。三現相。四表義。五言說。",
    "T35n1735_055:0918c16": "六義理。七業用。八說往因。九結自分。十推",
    "T35n1735_055:0918c17": "勝進。此十門法界同一緣起互融無礙。十隨",
    "T35n1735_055:0918c18": "文釋。依五相中。今當第一寄位修行相分",
    "T35n1735_055:0918c19": "五。初文殊一人寄十信。信未成位故但一",
    "T35n1735_055:0918c20": "人。餘四十人寄十住等位。各有十。謂二從",
    "T35n1735_055:0918c21": "德雲至慈行寄十住位。三善見至遍行寄",
    "T35n1735_055:0918c22": "十行。四鬻香長者至安住地神寄十向。五",
    "T35n1735_055:0918c23": "婆珊夜神至瞿波寄十地。今初。信中分二。",
    "T35n1735_055:0918c24": "先明能化發起。二爾時尊者舍利弗下成彼",
    "T35n1735_055:0918c25": "化事。前中分三。初標主出閣。二與無量下",
    "T35n1735_055:0918c26": "別明伴從。三文殊下總顯出儀。今初。文殊",
    "T35n1735_055:0918c27": "菩薩本是童子。而前列菩薩。此彰童子者。",
    "T35n1735_055:0918c28": "表創入佛法故。亦顯非童真行不能入。",
    "T35n1735_055:0918c29": "故。權實相依悲智無住。名善住閣。從此",
    "T35n1735_055:0919a01": "利生為出非離此矣。二伴從中初一同生。",
    "T35n1735_055:0919a02": "餘皆異生。並約通稱表法之名以明般若",
    "T35n1735_055:0919a03": "導萬行故。隨一一類各有眾多。故云諸足",
    "T35n1735_055:0919a04": "行等。或缺諸言蓋文略耳。餘如初會。三總",
    "T35n1735_055:0919a05": "顯出儀中。前約無住化生名善住閣出。今",
    "T35n1735_055:0919a06": "約依自利而利他。云出自住處。又前依佛",
    "T35n1735_055:0919a07": "法界流。此依自所證出。二文影略。第二成",
    "T35n1735_055:0919a08": "彼化事中。通有三會。一比丘會。顯迴小入",
    "T35n1735_055:0919a09": "大故。二諸乘人會。顯通收諸權入一實故。",
    "T35n1735_055:0919a10": "三善財會。顯純一乘機一生成辨故。又前二",
    "T35n1735_055:0919a11": "會表居信未久尚不定故。善財信終可入",
    "T35n1735_055:0919a12": "證故。今初有二。一明助化攝大。二正明",
    "T35n1735_055:0919a13": "化益。今初。小乘之智亦助大故。文中亦二。",
    "T35n1735_055:0919a14": "先明&#x89A9;緣興念。二時尊者下攝眾同遊。於",
    "T35n1735_055:0919a15": "中亦二。先總辨攝儀。捨小趣大為出自住",
    "T35n1735_055:0919a16": "處向文殊所。後此六千下別明所化。於中",
    "T35n1735_055:0919a17": "三。初指數辨位。比丘義如常。六千者。表六",
    "T35n1735_055:0919a18": "根性淨可入法界故。自所同住者。同居權",
    "T35n1735_055:0919a19": "小故。同住法界故。出家未久者。未證實際",
    "T35n1735_055:0919a20": "易可迴故。信心尚微須誘化故。二所謂下",
    "T35n1735_055:0919a21": "列名。三悉曾下歎德。文有十句。初二歎宿",
    "T35n1735_055:0919a22": "因。次七明現德。後一結德屬緣。既皆約大",
    "T35n1735_055:0919a23": "乘以歎。明本大器。託&#x8FF9;比丘顯收諸類",
    "T35n1735_055:0919a24": "非小乘矣。結屬文殊今成其善。非無因",
    "T35n1735_055:0919a25": "矣。第二爾時尊者舍利下正明化益。於中",
    "T35n1735_055:0919a26": "二。先以身儀攝益。則令根熟起欲。二爾時",
    "T35n1735_055:0919a27": "文殊告諸下。語業攝益正授法門。前中四。一",
    "T35n1735_055:0919a28": "示勝境。二得勝益。三詣勝人。四蒙勝攝。今",
    "T35n1735_055:0919a29": "初有三。初標告。二海覺汝可下正教觀察。",
    "T35n1735_055:0919b01": "有十勝德。一身相勝。二常光勝。三放光勝。",
    "T35n1735_055:0919b02": "四眾會勝。五行路勝。表常依八正故。六住",
    "T35n1735_055:0919b03": "處勝。舉足下足無非道場隨心轉故。七福",
    "T35n1735_055:0919b04": "嚴勝。常觀空有二邊。心地之下具如來藏恒",
    "T35n1735_055:0919b05": "沙萬德。無心忘照任運寂知而顯現故。八林",
    "T35n1735_055:0919b06": "樹勝。樹立萬行嚴法體故。九自在勝。於",
    "T35n1735_055:0919b07": "我無我得不二解自在。主中為最尊故。十",
    "T35n1735_055:0919b08": "上攝勝。此有二意。一約事心常上攝諸佛",
    "T35n1735_055:0919b09": "法故。二約表。諸佛顯揚皆依般若究竟至",
    "T35n1735_055:0919b10": "於一切智。故三爾時下結略顯廣可知。二彼",
    "T35n1735_055:0919b11": "諸比丘下得勝益。中上既勸觀義兼修觀",
    "T35n1735_055:0919b12": "益。相可知三即白尊者下明詣勝人可知。",
    "T35n1735_055:0919b13": "四爾時文殊下蒙勝攝於中二。先示攝相。",
    "T35n1735_055:0919b14": "以迴觀法器故。如象王迴者。身首俱轉無",
    "T35n1735_055:0919b15": "輕舉故。後時諸比丘下。設敬興願為後正",
    "T35n1735_055:0919b16": "說之由。第二語業攝益中二。先受自分法。",
    "T35n1735_055:0919b17": "後爾時文殊下受勝進法。前中亦二。先受",
    "T35n1735_055:0919b18": "法。後時諸比丘下得益。前中三。初舉益標",
    "T35n1735_055:0919b19": "告。二何者下別示行法。皆言無疲厭者。",
    "T35n1735_055:0919b20": "法門無盡眾生無邊。取相而修多生疲厭。厭",
    "T35n1735_055:0919b21": "則退墮二乘。若無愛見而修則無疲矣。無",
    "T35n1735_055:0919b22": "疲則佛果非遠。況我身耶。十句攝為五對。",
    "T35n1735_055:0919b23": "一內因外緣。二求法成行。三深定妙智。智入",
    "T35n1735_055:0919b24": "三世故四嚴剎調生。五長時廣大。廣大亦勝",
    "T35n1735_055:0919b25": "進修也。三比丘若善男子下舉益勸修中。",
    "T35n1735_055:0919b26": "亦為五對。一長善離生。二超凡越小。三生",
    "T35n1735_055:0919b27": "家具業。四習果修因。五摧邪入證。第二",
    "T35n1735_055:0919b28": "得益中二。先別明一定。後又即成下通顯多",
    "T35n1735_055:0919b29": "門。前中亦二。先明所得定體。言無礙者。",
    "T35n1735_055:0919c01": "略有三義。一能見離障故。二所見無擁故。",
    "T35n1735_055:0919c02": "故云見一切佛境。三一具多用故。雖具此",
    "T35n1735_055:0919c03": "能而無見相。故名三昧。二得此三昧下別",
    "T35n1735_055:0919c04": "明定用。有四。一正明天眼用。二及亦聞下",
    "T35n1735_055:0919c05": "天耳用。三亦能觀下他心用。四亦能憶下宿",
    "T35n1735_055:0919c06": "住用。一眼具斯四用故稱無礙。二通顯多",
    "T35n1735_055:0919c07": "門者。上一定之用既爾。多門無盡例然。此",
    "T35n1735_055:0919c08": "顯圓教攝機創立大心。乃得十地之後十通",
    "T35n1735_055:0919c09": "之用。以始攝終故。如發心功德品等辨。",
    "T35n1735_055:0919c10": "第二受勝進法中亦二。先教勸。上但明大",
    "T35n1735_055:0919c11": "心無疲。今令廣住行願進趣普修。後以成",
    "T35n1735_055:0919c12": "就下明展轉獲益。上來初會竟(已上入第六十二經)",
    "T35n1735_055:0919c13": "第二爾時文殊師利菩薩勸諸下。諸乘人會",
    "T35n1735_055:0919c14": "中四。一結前所作。二漸次下明至化處。三",
    "T35n1735_055:0919c15": "時文殊下顯所說法。四說此經下明所益眾。",
    "T35n1735_055:0919c16": "就化處中。其城居人多有福德故曰福城。",
    "T35n1735_055:0919c17": "城表防非。東為群方之首。亦啟明之初。表",
    "T35n1735_055:0919c18": "順福分善入道初故。又表福智入位本故。",
    "T35n1735_055:0919c19": "娑羅林者。此云高遠。以林木森聳故。表當",
    "T35n1735_055:0919c20": "起萬行莊嚴摧伏故。大塔廟者。即歸宗之",
    "T35n1735_055:0919c21": "所。日照三藏云。此城在南天竺。城東大塔是",
    "T35n1735_055:0919c22": "古佛之塔。佛在世時已有此塔。三藏親到其",
    "T35n1735_055:0919c23": "所。其塔極大。東面鼓樂供養。西面不聞於",
    "T35n1735_055:0919c24": "今現在此處居人多唱善財歌辭。此城內",
    "T35n1735_055:0919c25": "入並有解脫分善根。堪為道器。此表所依",
    "T35n1735_055:0919c26": "法界本覺真性。諸佛同依。故云往昔諸佛曾",
    "T35n1735_055:0919c27": "所止住等。三顯所說法。名普照等者。智用",
    "T35n1735_055:0919c28": "宏舒。故云普照。所照深廣稱為法界。即入",
    "T35n1735_055:0919c29": "法界經也。四所益眾中有二類別。初明諸",
    "T35n1735_055:0920a01": "龍。得主教意故云正求佛道。即住海水中",
    "T35n1735_055:0920a02": "堪受得聞。後復有下。攝三乘機得眷屬教",
    "T35n1735_055:0920a03": "意故。但云復有眾生調伏。不別演說故非",
    "T35n1735_055:0920a04": "別會。自此第三時福城人下攝善財會。亦為",
    "T35n1735_055:0920a05": "十門。一趣求有異。二修入眾殊。三示方不",
    "T35n1735_055:0920a06": "同。四見處差別。五遣不遣別。六歎不歎",
    "T35n1735_055:0920a07": "別。七推不推別。八結不結別。九去不去別。十",
    "T35n1735_055:0920a08": "正釋本文。今初。有三句。初文殊自往福城。",
    "T35n1735_055:0920a09": "以機尚微故。未發心故。大悲深故。二德雲",
    "T35n1735_055:0920a10": "已去善財往求機漸勝故。已發心故。顯重",
    "T35n1735_055:0920a11": "法故。三末後普賢知識不就。善財不往。顯",
    "T35n1735_055:0920a12": "法界位滿無來去故。二修入眾殊。唯初信內",
    "T35n1735_055:0920a13": "有三會。四眾諸類不同。顯創修故。表通收",
    "T35n1735_055:0920a14": "故。住位已去善財一身行別。在已入位希",
    "T35n1735_055:0920a15": "故。三示方不同大位有三。初地前知識多在",
    "T35n1735_055:0920a16": "南方。地內無方。地後兼二。然南者古有五",
    "T35n1735_055:0920a17": "義。初一約事。謂舉一例諸。一方善友已自",
    "T35n1735_055:0920a18": "無量。況於餘方。餘四約表。二者。明義表捨",
    "T35n1735_055:0920a19": "闇向智故。南方之明萬物相見。聖人南面聽",
    "T35n1735_055:0920a20": "政。蓋取於此三中義。離邪僻東西二邊。契",
    "T35n1735_055:0920a21": "中正之實道故四生義。南主其陽發生萬",
    "T35n1735_055:0920a22": "物。表善財增長行故。北主其陰。顯是滅義",
    "T35n1735_055:0920a23": "故。世尊涅槃今棺北首。五隨順義。背左向",
    "T35n1735_055:0920a24": "右右即順義。以西域土風城邑園宅皆悉",
    "T35n1735_055:0920a25": "東向故。自東之南順日月轉。顯於善財隨",
    "T35n1735_055:0920a26": "順教理故。此五義中。初一則通。次一後二地",
    "T35n1735_055:0920a27": "前表之。契中道義地後表之。亦通地前正",
    "T35n1735_055:0920a28": "證離相。地中不以南表。地後顯於業用",
    "T35n1735_055:0920a29": "不同地中。後文殊有示無方。表般若加行。",
    "T35n1735_055:0920b01": "有行正證無二故。普賢無方無示表法界",
    "T35n1735_055:0920b02": "普周故。有人唯取隨順一義。非前諸釋。謂",
    "T35n1735_055:0920b03": "正明之義出此方故。寧知西域南非明等。",
    "T35n1735_055:0920b04": "況通方之說言旨多含。四見處差別者。三賢",
    "T35n1735_055:0920b05": "未證散在諸處。地上證真生在佛家多居",
    "T35n1735_055:0920b06": "佛會。地後起用亦散隨緣。普賢因圓剋果還",
    "T35n1735_055:0920b07": "居佛所。五遣不遣者。初之文殊以在最初。",
    "T35n1735_055:0920b08": "表內重起信。前更無遣見。後文殊則般若",
    "T35n1735_055:0920b09": "照極自見普賢法界故亦無遣。中間諸友",
    "T35n1735_055:0920b10": "顯緣起萬行相資圓滿。故皆教遣以指後人。",
    "T35n1735_055:0920b11": "亦顯諸友不獨己善離攝屬故。六歎不歎",
    "T35n1735_055:0920b12": "者。初文殊中。未發心前所以不歎。勸發心",
    "T35n1735_055:0920b13": "已方乃歎之。後二不歎表位滿故。離心相",
    "T35n1735_055:0920b14": "故。中間諸友皆應有歎。其不歎者略有二",
    "T35n1735_055:0920b15": "緣。一正在定故。如海幢等。二行非道故。",
    "T35n1735_055:0920b16": "如勝熱無厭婆須蜜等。歎違逆化故。無此",
    "T35n1735_055:0920b17": "二緣不歎者略。七推不推者。諸位知識。皆",
    "T35n1735_055:0920b18": "有謙己知一推勝知多。唯初一後三缺斯",
    "T35n1735_055:0920b19": "二事。為顯人尊德已備故。而有遣者。令增",
    "T35n1735_055:0920b20": "修無厭法門別故。普賢不推佛者。顯果海",
    "T35n1735_055:0920b21": "離修故。佛屬本會故。八結不結者。唯普賢",
    "T35n1735_055:0920b22": "有結通十方塵剎。顯位滿證理周故。餘皆",
    "T35n1735_055:0920b23": "反此。九去不去者。末後二位無有辭去。以",
    "T35n1735_055:0920b24": "文殊無身顯離相故。普賢位極收盡法界",
    "T35n1735_055:0920b25": "故。餘皆辭去。學無常師。成勝進故。十釋文",
    "T35n1735_055:0920b26": "者。於攝善財十信行中。文別有四。一四部",
    "T35n1735_055:0920b27": "雲奔。二三業調化。三上根隨逐。四大聖重",
    "T35n1735_055:0920b28": "教。今初分二。先總明。後時有下別顯。別有",
    "T35n1735_055:0920b29": "四眾。一優婆塞。此云近事男。謂親近比丘",
    "T35n1735_055:0920c01": "而承事故。別名云婆須達多者。此云善施。",
    "T35n1735_055:0920c02": "或云財施。餘可思準。二優婆夷。此云近事",
    "T35n1735_055:0920c03": "女。親近比丘尼而承事故。上二並由受五",
    "T35n1735_055:0920c04": "戒。故立近事名。三童男四童女。並可知。而",
    "T35n1735_055:0920c05": "數皆五百者。表五位證入並通此故。第二爾",
    "T35n1735_055:0920c06": "時文殊下。三業調化中二。一身意調機。二爾",
    "T35n1735_055:0920c07": "時文殊師利菩薩如是觀下。當機授法。前",
    "T35n1735_055:0920c08": "中亦二。先總調大眾為授法方便。故云將",
    "T35n1735_055:0920c09": "說。後復於下。別觀善財知其不群。特迴聖",
    "T35n1735_055:0920c10": "眷。善財會名因此而立。偏所為故。於中二。",
    "T35n1735_055:0920c11": "先總標。二知此下別顯。別中二。先觀外緣。",
    "T35n1735_055:0920c12": "後觀內因。前中亦二。先別明。後以此事下總",
    "T35n1735_055:0920c13": "結。財多屬依善通依正財現是其善相。稱",
    "T35n1735_055:0920c14": "曰善財。亦猶善現立稱。二又知此下觀內",
    "T35n1735_055:0920c15": "因者。此亦稱善對上為財。又解心順理曰",
    "T35n1735_055:0920c16": "善。積德無盡曰財。文有十句。初一唯宿因。",
    "T35n1735_055:0920c17": "信解已去皆通過現。第二當機授法中三。",
    "T35n1735_055:0920c18": "初結前標後。二所謂下別舉法門。三爾時",
    "T35n1735_055:0920c19": "文殊師利。童子為善財下結說勸進。就別",
    "T35n1735_055:0920c20": "舉中十句。初二約佛因。一積集萬行。二念",
    "T35n1735_055:0920c21": "念不斷。次七約佛果。於中前三妙用攝生。",
    "T35n1735_055:0920c22": "後四體用圓備。第十句通因通果通理通",
    "T35n1735_055:0920c23": "事。三結說勸進中。結前所說普及無偏。指",
    "T35n1735_055:0920c24": "前因法勸令進修。令發大心求前佛果。",
    "T35n1735_055:0920c25": "令憶宿善使不自輕。餘非此機隨宜更",
    "T35n1735_055:0920c26": "演。第三爾時善財下。上根隨逐同餐妙旨。獨",
    "T35n1735_055:0920c27": "穎眾流重法隨師。說偈求度。文中二。先",
    "T35n1735_055:0920c28": "總序說因。二正陳偈頌。今初。由已發心",
    "T35n1735_055:0920c29": "故。此菩提心為當何位。善財童子為聖",
    "T35n1735_055:0921a01": "為凡。有古多釋。一云即地上菩薩。言發心",
    "T35n1735_055:0921a02": "者。證發心也。一云是地前寶報凡夫。但有",
    "T35n1735_055:0921a03": "宿善信根現熟。有云。古不足依。自引安住",
    "T35n1735_055:0921a04": "地神處。眾神相謂云。此人已生法王種中。",
    "T35n1735_055:0921a05": "斯文可定。然自為二解。一謂智契法性",
    "T35n1735_055:0921a06": "生在佛家。名法王種。即已入地。二謂據多",
    "T35n1735_055:0921a07": "聞熏習勝解真性成就佛種。名生法王種",
    "T35n1735_055:0921a08": "中。即三賢內種性菩薩。然此師解依於前",
    "T35n1735_055:0921a09": "義。不異初師。依於後義未殊次解。何足",
    "T35n1735_055:0921a10": "異焉。又以此文為證者。則慈氏云。一生淨",
    "T35n1735_055:0921a11": "菩薩行。見普賢處等諸佛等。復云何通。無",
    "T35n1735_055:0921a12": "執一文自相矛盾。賢首云。應是善趣信行",
    "T35n1735_055:0921a13": "中人。依圓教宗有其三位。一見聞位。即是",
    "T35n1735_055:0921a14": "善財次前生身。見聞如是普賢法故。成解",
    "T35n1735_055:0921a15": "脫分善根。如前歎德中辨。二是解行位。",
    "T35n1735_055:0921a16": "頓修如此五位行法。如善財此生所成。至",
    "T35n1735_055:0921a17": "普賢位是。三證入生。即因位窮終沒同果",
    "T35n1735_055:0921a18": "海。善財來生是也。若爾定是何位。謂以在",
    "T35n1735_055:0921a19": "信是信位。在住是住位。一身歷五位隨在",
    "T35n1735_055:0921a20": "即彼收。以遍一切故。如普賢位。此之一解",
    "T35n1735_055:0921a21": "甚順經宗。但更有一理。謂歷位而修得見",
    "T35n1735_055:0921a22": "普賢一時頓具。地獄天子尚三重頓圓。何以",
    "T35n1735_055:0921a23": "善財剋定初地等。又定初地。言為是未見",
    "T35n1735_055:0921a24": "文殊前耶。為是已見普賢竟耶。一生有",
    "T35n1735_055:0921a25": "增進耶。始末定耶。無得管見以害經宗。二",
    "T35n1735_055:0921a26": "正陳偈辭。三十四頌分二。初四頌。傷己沈",
    "T35n1735_055:0921a27": "溺自勉不能。後三十頌。仰德依人請垂拔",
    "T35n1735_055:0921a28": "濟。前中亦二。前二明依果起因。長迷不",
    "T35n1735_055:0921a29": "出故。喻之以城。後二明依因趣果。生死",
    "T35n1735_055:0921b01": "無窮故。喻乘惡乘。又初二迷於苦集。後二",
    "T35n1735_055:0921b02": "失於滅道。今初文也。三有悅情即起惑之",
    "T35n1735_055:0921b03": "處。愚迷三世即起惑之因。魔王即起惑之",
    "T35n1735_055:0921b04": "緣。童蒙乃起惑之者。餘皆所起之惑。然三",
    "T35n1735_055:0921b05": "界受生皆由著我起。依我起高而難踰故。",
    "T35n1735_055:0921b06": "六趣門中出入不息。餘可思準。後二中初偈",
    "T35n1735_055:0921b07": "失正行邪道。後偈入苦無涅槃。徽者束也。",
    "T35n1735_055:0921b08": "纏者索也。又三股曰徽。四股為纏。盈者緩",
    "T35n1735_055:0921b09": "也懈也。第二請拔濟中分三。初十三偈讚",
    "T35n1735_055:0921b10": "人求法。次十五偈讚法求乘。後二偈雙結",
    "T35n1735_055:0921b11": "人法。前中二。初六偈對前苦集希垂拔濟。",
    "T35n1735_055:0921b12": "後七偈對失滅道冀成行果。皆上三句",
    "T35n1735_055:0921b13": "讚文殊德。偈各一德。後一句正求運濟。就",
    "T35n1735_055:0921b14": "後七中初一總求其道。次二求涅槃道。次",
    "T35n1735_055:0921b15": "二求菩提道。後二求見道緣。第二願輪下歎",
    "T35n1735_055:0921b16": "法求乘中。亦對前惡乘以求勝乘。尚異二",
    "T35n1735_055:0921b17": "乘。況馳驟三界。於中分四。初四求悲智定",
    "T35n1735_055:0921b18": "攝利他乘。次三求十度自行乘。次四求二",
    "T35n1735_055:0921b19": "利滅障乘。後四求運載廣大乘。上四即同",
    "T35n1735_055:0921b20": "三賢十聖皆文義多含。可以意得。後二偈雙",
    "T35n1735_055:0921b21": "結中。初偈結法願見。後偈結人請攝。第四",
    "T35n1735_055:0921b22": "爾時文殊師利菩薩如象王下。大聖重教成",
    "T35n1735_055:0921b23": "其勝進之行。文分四別。一略讚略教。二廣問",
    "T35n1735_055:0921b24": "廣答。三指示後友。四念恩辭退。今初先讚。",
    "T35n1735_055:0921b25": "一讚發心。發心在前長行之中。二讚近友。",
    "T35n1735_055:0921b26": "問行在前偈內。後善男子親近下。教往",
    "T35n1735_055:0921b27": "近友。云何近友是種智初因。法無人弘雖",
    "T35n1735_055:0921b28": "慧莫了。故下德生中廣顯其相。涅槃二十",
    "T35n1735_055:0921b29": "云。一切眾生得阿耨菩提近因緣者。莫先",
    "T35n1735_055:0921c01": "善友。乃至廣說。以為全分等。靡不有初",
    "T35n1735_055:0921c02": "鮮克有終。歷事多時故宜勿懈。第二善",
    "T35n1735_055:0921c03": "財白言下。廣問廣答中先問後答。今初。有",
    "T35n1735_055:0921c04": "十一句。望前偈中文有二勢。一前別此",
    "T35n1735_055:0921c05": "總。謂於前悲智等別行總修學故。二前橫此",
    "T35n1735_055:0921c06": "&#x7AEA;。悲智等行。位位同修趣入圓滿等。從",
    "T35n1735_055:0921c07": "始至終故。就此諸句初二為總故。下諸友",
    "T35n1735_055:0921c08": "中多但舉此。謂若學解學行始修終修皆",
    "T35n1735_055:0921c09": "名修學。唯因圓無學果滿無修故。又學攝",
    "T35n1735_055:0921c10": "於解修攝於行。二句已收解行盡故。餘九",
    "T35n1735_055:0921c11": "句別。一始趣向。二即事造修。三治障離過。",
    "T35n1735_055:0921c12": "四達證分明。五具足獲得。六隨順人法。七",
    "T35n1735_055:0921c13": "長時無間。八無餘修習。九究竟圓滿。若&#x7AEA;配",
    "T35n1735_055:0921c14": "者。謂十住解能趣故。十行正行故。十向普賢",
    "T35n1735_055:0921c15": "悲願能淨障故。初地始入如故。二三四地",
    "T35n1735_055:0921c16": "世出世行皆成就故。五六七地能隨世故。",
    "T35n1735_055:0921c17": "八地無功無念無間斷故。九地知諸稠林",
    "T35n1735_055:0921c18": "廣利益故。十地等覺方圓滿故。橫&#x7AEA;無礙",
    "T35n1735_055:0921c19": "是則問意。二爾時文殊下答。於中二。先",
    "T35n1735_055:0921c20": "以偈頌別讚別教。後長行內總讚總教。今",
    "T35n1735_055:0921c21": "初。十偈分五。初二偈讚其發心。於中初二",
    "T35n1735_055:0921c22": "句總讚。次三句指其發心之體。即三種心。",
    "T35n1735_055:0921c23": "謂悲以下救智以上求。大願為主故。慈氏",
    "T35n1735_055:0921c24": "云。菩提心燈大悲為油。大願為炷光照法",
    "T35n1735_055:0921c25": "界。後三句顯發心意樂。謂不求五欲及王",
    "T35n1735_055:0921c26": "位等。但為眾生故。二有一偈略教。謂若",
    "T35n1735_055:0921c27": "厭苦趣寂。則大道不具魔小所壞。若能了",
    "T35n1735_055:0921c28": "生死之實息愛見之疲。則攝眾魔為侍。",
    "T35n1735_055:0921c29": "不溺實際之海故。一切莫壞三有一偈",
    "T35n1735_055:0922a01": "重讚其發心之德。以為物發心福之勝故。",
    "T35n1735_055:0922a02": "有智之福為福光。凡小不壞之福為威力。能",
    "T35n1735_055:0922a03": "生眾福為福處。離障深廣為淨海。四有五",
    "T35n1735_055:0922a04": "偈廣教具答十一句問。初偈答二總句。謂",
    "T35n1735_055:0922a05": "若見多佛聞法則能受學。於解持而修行。",
    "T35n1735_055:0922a06": "次偈答次三句。謂若趣向見佛。成就大願",
    "T35n1735_055:0922a07": "則能具行。具則行淨。次二句答入與成就。",
    "T35n1735_055:0922a08": "謂證入真空而不礙涉有。了達妙有而不",
    "T35n1735_055:0922a09": "迷於空。是入方便。若如是入即住菩提。何",
    "T35n1735_055:0922a10": "行不成。次二句答隨順問。若順佛學是真",
    "T35n1735_055:0922a11": "隨順。自然順於一切智法。次一偈答憶念。",
    "T35n1735_055:0922a12": "謂剎塵諸劫相續修行。斯為憶念。後一偈",
    "T35n1735_055:0922a13": "答後二句。謂多時處修則增廣圓滿。大聖此",
    "T35n1735_055:0922a14": "中總教諸法。顯十信中總相信故。下諸善",
    "T35n1735_055:0922a15": "友各別教示。顯入位後別修證故。五有一",
    "T35n1735_055:0922a16": "偈結益。第二長行總讚總教中。先讚。但言",
    "T35n1735_055:0922a17": "發心已含前別義後善男子若欲下。教謂但",
    "T35n1735_055:0922a18": "能求友離過則前諸問皆圓。於中先按定",
    "T35n1735_055:0922a19": "上令求友不得猶豫。言善知識者。謂能",
    "T35n1735_055:0922a20": "令於未知善法令知。未識惡法令識。或二",
    "T35n1735_055:0922a21": "字並通。識約明解知約決了。真為揀似。然",
    "T35n1735_055:0922a22": "知識有五。一知識世間善惡因果。而令修",
    "T35n1735_055:0922a23": "斷。二厭世樂而欣涅槃。三有悲心相心修",
    "T35n1735_055:0922a24": "度。四以無相慧令物修行。五令無障礙",
    "T35n1735_055:0922a25": "修滿普賢行。此五前前非真真唯第五人能",
    "T35n1735_055:0922a26": "行。此是人善友。若約法友。教理行果皆善友",
    "T35n1735_055:0922a27": "也。後善男子求善知識下誡勸。隨順是勸。餘",
    "T35n1735_055:0922a28": "皆為誡。設有實過尚取法亡非。況權實多",
    "T35n1735_055:0922a29": "端生熟難測。"
}