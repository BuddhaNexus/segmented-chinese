{
    "X26n0556_001:0880b03": "心經小談",
    "X26n0556_001:0880b05": "明　觀衡　述",
    "X26n0556_001:0880b06": "摩訶般若波羅蜜多心經。此十字乃一經之題目。摩",
    "X26n0556_001:0880b07": "訶是梵語。唐言大。般若是梵語。唐言智慧。波羅蜜多",
    "X26n0556_001:0880b08": "是梵語。唐言彼岸到。即到彼岸。言眾生無智慧。迷淪",
    "X26n0556_001:0880b09": "生死苦海。諸佛菩薩有大智慧。照破無明。能超生死",
    "X26n0556_001:0880b10": "苦海。到涅槃彼岸。故云摩訶般若波羅蜜多。心之一",
    "X26n0556_001:0880b11": "字。念在上即般若心。若念在下即此本經為六百卷",
    "X26n0556_001:0880b12": "之心也。經者梵語修多羅。此云契經。契理合機之教",
    "X26n0556_001:0880b13": "也。此方從略。故但云經。故云摩訶般若波羅蜜多心",
    "X26n0556_001:0880b14": "經(此經多不讀摩訶。據文中云深般若。題中亦應云大般若)。",
    "X26n0556_001:0880b15": "觀自在菩薩。即能行般若之人。舉是人以顯般若之",
    "X26n0556_001:0880b16": "法。觀自在三字。是此菩薩別名。菩薩二字是通號。何",
    "X26n0556_001:0880b17": "名觀自在。言此菩薩。行深般若波羅蜜多時。照見五",
    "X26n0556_001:0880b18": "蘊皆空。度一切苦厄。故名觀自在。照見五蘊皆空。即",
    "X26n0556_001:0880b19": "觀。度一切苦厄。即自在也。上略破三字大意。下講明",
    "X26n0556_001:0880b20": "其義。舍利子。是尊者名。此尊者智慧第一。故呼其名",
    "X26n0556_001:0880b21": "而授之。謂上言照見五蘊皆空。如何照見。如何得空。",
    "X26n0556_001:0880b22": "舍利子當如是觀照。色不異空。空不異色。色即是空。",
    "X26n0556_001:0880b23": "空即是色。如是觀照。即空也。此四句。上二句。先照色",
    "X26n0556_001:0880b24": "空體一。下二句。方照見色性本空。言不異。要成下一",
    "X26n0556_001:0880c01": "即字。總之在色即是空一句為正。餘助成耳。色一法",
    "X26n0556_001:0880c02": "如是觀照。受想行識亦如是觀照。故云亦復如是。上",
    "X26n0556_001:0880c03": "講明五蘊皆空一句。下講度一切苦厄。謂五蘊諸法",
    "X26n0556_001:0880c04": "若有。即有生相。有滅相。有垢相。有淨相。有增相。有減",
    "X26n0556_001:0880c05": "相。皆苦相也。若諸法空相。既是空相。有何生。有何滅。",
    "X26n0556_001:0880c06": "有何垢。有何淨。有何增。有何減。既無生滅垢淨等。即",
    "X26n0556_001:0880c07": "涅槃真樂也。故復告舍利子。是諸法空相。不生不滅。",
    "X26n0556_001:0880c08": "不垢不淨。不增不減。此一節。講明上度一切苦厄一",
    "X26n0556_001:0880c09": "句也。上既講明照見五蘊皆空度一切苦厄之義。下",
    "X26n0556_001:0880c10": "廣為開演。是故空中一句。承上諸法空相之中。言此",
    "X26n0556_001:0880c11": "空中不唯五蘊皆空。十二處亦空。十八界亦空。無眼",
    "X26n0556_001:0880c12": "耳鼻舌身意。無色聲香味觸法。此空十二處也。無眼",
    "X26n0556_001:0880c13": "界乃至無意識界。此空十八界也。此空世間法。下空",
    "X26n0556_001:0880c14": "出世間法。無無明乃至無無明盡。無老死乃至無老",
    "X26n0556_001:0880c15": "死盡。此空緣覺法也。無苦集滅道。無智亦無得。此空",
    "X26n0556_001:0880c16": "聲聞法也。言此空中世間出世間皆空也。此開演上",
    "X26n0556_001:0880c17": "照見五蘊皆空一句。即一觀字也。以無所得故一句。",
    "X26n0556_001:0880c18": "承上起下之辭也。言世間法出世間法都無所得。以",
    "X26n0556_001:0880c19": "無所得故。諸佛菩薩。依之斷煩惱。證菩提。出生死。證",
    "X26n0556_001:0880c20": "涅槃。故云菩提薩埵。依般若波羅蜜多故。心無罣礙。",
    "X26n0556_001:0880c21": "無罣礙故。無有恐怖。遠離顛倒夢想。究竟涅槃。此言",
    "X26n0556_001:0880c22": "菩薩依般若離苦得樂也。三世諸佛。依般若波羅蜜",
    "X26n0556_001:0880c23": "多故。得阿耨多羅三藐三菩提。此言諸佛依般若離",
    "X26n0556_001:0880c24": "苦得樂也。自以無所得。至阿耨菩提。此一節。開演引",
    "X26n0556_001:0881a01": "證上度一切苦厄一句。即自在二字也。上既破解講",
    "X26n0556_001:0881a02": "明開演引證。明知照見五蘊皆空度一切苦厄實處。",
    "X26n0556_001:0881a03": "故下結成。有二。初結顯般若之功。故云故知般若波",
    "X26n0556_001:0881a04": "羅蜜多。是大神呪。(轉凡成聖神妙難測)是大明呪。(慧日當空破無明暗)是",
    "X26n0556_001:0881a05": "無上呪。(無過之前無加之上)是無等等呪。(不唯無上亦無齊等)上結顯般",
    "X26n0556_001:0881a06": "若神功。二結成破題。因上破云照見五蘊皆空度一",
    "X26n0556_001:0881a07": "切苦厄。如何見得。既講明開演引證了然明白。故此",
    "X26n0556_001:0881a08": "結云能除一切苦真實不虗。此即自在也。總之一經",
    "X26n0556_001:0881a09": "只觀自在三字盡矣。上顯說。下密說。故說般若波羅",
    "X26n0556_001:0881a10": "蜜多呪。即說呪曰。揭諦揭諦　波羅揭諦　波羅",
    "X26n0556_001:0881a11": "僧揭諦　菩提娑訶上顯說令人依義生慧。密說",
    "X26n0556_001:0881a12": "令人持誦生定。定慧均等。脩行備矣。",
    "X26n0556_001:0881a14": "心經小談(終)"
}