{
    "X37n0674_003:0752b04": "No. 674-3",
    "X37n0674_003:0752b05": " 楞伽心印",
    "X37n0674_003:0752b07": "河渚 俍亭挺 著",
    "X37n0674_003:0752b08": "苕溪 錢江",
    "X37n0674_003:0752b09": " 霅川 陳贄 閱",
    "X37n0674_003:0752b11": "[0752b11] 有楞伽王在大海摩羅山中。十萬六千鬼神以為眷",
    "X37n0674_003:0752b12": "屬。乘華宮殿遊行諸剎。諸有所為皆悉殊勝。見麼見",
    "X37n0674_003:0752b13": "麼。大慧菩薩摩帝菩薩及諸大眾。從他方佛土簇擁",
    "X37n0674_003:0752b14": "而來。即是諸大鬼神轉腦回頭。伎倆施設。令彼病者",
    "X37n0674_003:0752b15": "目睹空花。他楞伽王搖身一變。變作一座寶山。遍覆",
    "X37n0674_003:0752b16": "&#x8657;空。口呱呱的。說無數法。佛語心為宗。無門為法門。",
    "X37n0674_003:0752b17": "一口吸盡西江幾多漏洩。百八句即非百八句。大顛",
    "X37n0674_003:0752b18": "長老提起數珠。不勞再說。擯出首座喝散昌黎。當時",
    "X37n0674_003:0752b19": "多少快便。瞿曇大不唧[口*留]。郎郎當當。重下註&#x811A;也太",
    "X37n0674_003:0752b20": "無端。大眾要知百八句麼。以拄杖卓一下云。這拄杖",
    "X37n0674_003:0752b21": "子威音以前出生。彌勒後來脫化。第一世為拘留孫",
    "X37n0674_003:0752b22": "佛。第二世為拘那含牟尼佛。第三世為迦葉佛。乃至",
    "X37n0674_003:0752b23": "最後為樓至佛。如來。應供。正&#x5FA7;知。薄伽梵。圓覺。獨覺。",
    "X37n0674_003:0752b24": "定性聲聞。不定性聲聞。菩提薩埵。初歡喜地乃至第",
    "X37n0674_003:0752c01": "十法雲地。帝釋天梵王世主。魔波旬魔子魔女。外道",
    "X37n0674_003:0752c02": "六師。飛行地行仙。天人阿修羅。童男童女。淫男淫女。",
    "X37n0674_003:0752c03": "乃至五種不男。金翅大鵬鳥。蟭螟蟲。白鶴孔雀。癩狗",
    "X37n0674_003:0752c04": "疥&#x732A;。臭毛鬼琰魔鬼王。種種相。種種名。種種妄想。種",
    "X37n0674_003:0752c05": "種正智。種種真如。靡不攝受。四空處天。四禪天。上際",
    "X37n0674_003:0752c06": "阿那尼吒天。下至七金山際。中間山川雲物日月星",
    "X37n0674_003:0752c07": "辰。金銀琉璃硨&#x7496;瑪瑙。一草一木。一塵一沙。靡不攝",
    "X37n0674_003:0752c08": "受。歷盡大千世界。仰世界。覆世界。長世界。短世界。大",
    "X37n0674_003:0752c09": "世界。小世界。廣世界。略世界。有無一異斷常俱不俱",
    "X37n0674_003:0752c10": "世界。靡不攝受。眼耳鼻舌身意心心所。我無我法。乃",
    "X37n0674_003:0752c11": "至依他起性。&#x5FA7;計執性。圓成實性。靡不攝受。有餘涅",
    "X37n0674_003:0752c12": "槃。無餘涅槃。分段生死。變易生死。出胎入胎。前陰後",
    "X37n0674_003:0752c13": "陰中陰。靡不攝受。唯心攝受。中道攝受。般若攝受。第",
    "X37n0674_003:0752c14": "一義攝受。三乘一乘攝受。世間法出世間法出世間",
    "X37n0674_003:0752c15": "上上法攝受。真諦攝受。俗諦攝受。空攝受。空不空攝",
    "X37n0674_003:0752c16": "受。如來藏攝受。自性清淨心攝受。法身攝受。報身化",
    "X37n0674_003:0752c17": "身攝受。不二法門攝受。不生不滅攝受。不思億神通",
    "X37n0674_003:0752c18": "三昧攝受。三解脫門三無生忍靡不攝受。藏識攝受。",
    "X37n0674_003:0752c19": "轉識攝受。現識攝受。業識攝受。根本無明攝受。性真",
    "X37n0674_003:0752c20": "攝受。自性妄想。差別妄想。積聚妄想。我見妄想。我所",
    "X37n0674_003:0752c21": "妄想。有念無念妄想。俱相遺妄想靡不攝受。名言習",
    "X37n0674_003:0752c22": "氣。我執習氣。有支習氣。乃至善根習氣。教化眾生習",
    "X37n0674_003:0752c23": "氣。見佛習氣。清淨習氣。受生習氣。行習氣。願習氣。波",
    "X37n0674_003:0752c24": "羅蜜習氣。思惟平等法習氣。種種境界差別習氣。靡",
    "X37n0674_003:0753a01": "不攝受。菩提身攝受。願身攝受。化身攝受。力持身攝",
    "X37n0674_003:0753a02": "受。相好莊嚴身攝受。威勢身攝受。意生身攝受。福德",
    "X37n0674_003:0753a03": "智慧身攝受。身識。身者識。受者識。應受識。正受識。世",
    "X37n0674_003:0753a04": "識。數識。處識。言說識。自他差別識。善惡兩道生死識。",
    "X37n0674_003:0753a05": "靡不攝受。由旬攝受。俱盧舍攝受。弓攝受。乃至肘攝",
    "X37n0674_003:0753a06": "受。指攝受。麥量攝受。蝨量攝受。蟣量攝受。遊隙塵攝",
    "X37n0674_003:0753a07": "受。鄰&#x8657;塵攝受。洛叉攝受。俱胝攝受。阿庚多攝受。乃",
    "X37n0674_003:0753a08": "至阿僧祇攝受。夢攝受。幻攝受。陽燄火輪攝受。乾闥",
    "X37n0674_003:0753a09": "婆城攝受。語言攝受。文句攝受。醫方技術靡不攝受。",
    "X37n0674_003:0753a10": "說甚剎帝利種族。婆羅門種族。旃陀羅種族。甘蔗竹",
    "X37n0674_003:0753a11": "葦禾稻滿中一一佛陀。一一達摩。一一僧伽。無二無",
    "X37n0674_003:0753a12": "別。看看。拄杖子化為龍去也。龜毛兔角當面崔嵬。木",
    "X37n0674_003:0753a13": "馬泥牛現前躑躅你諸人還領會麼。苟或未然。按下",
    "X37n0674_003:0753a14": "雲頭。再與你葛藤一上。參禪要離心意識。參。藏識說",
    "X37n0674_003:0753a15": "名心。思量性名意。能了諸境相。是說名為識。阿賴耶",
    "X37n0674_003:0753a16": "識。紇利陀識。質多識。牟呼栗多識。阿陀那識。乾栗陀",
    "X37n0674_003:0753a17": "識。阿末羅識。阿摩羅識。庵摩羅識。是甚麼碗。第七識",
    "X37n0674_003:0753a18": "恒審思量是末那識。五識唯是現量。六兼比量非量。",
    "X37n0674_003:0753a19": "如來藏藏識如金與環不一不異。三十三天有一雜",
    "X37n0674_003:0753a20": "林。諸天在此林中都無勝劣能令平等。是賴耶識所",
    "X37n0674_003:0753a21": "變現故。種子異熟到無垢時成圓鏡智。第七平等性",
    "X37n0674_003:0753a22": "智。第六成所作智。前五妙觀察智。又五六為加行智。",
    "X37n0674_003:0753a23": "七為無分別智。八為後得智。牟尼珠人不識。如來藏",
    "X37n0674_003:0753a24": "裏親收得。在眼曰見。在耳曰聞。在鼻&#x9F45;香。在舌嘗味。",
    "X37n0674_003:0753b01": "在意了知。手足運奔。知者便是佛性。不知者喚作精",
    "X37n0674_003:0753b02": "魂。闍黎顛倒喚奴作郎。無量劫來生死本。癡人喚作",
    "X37n0674_003:0753b03": "本來人。泥團微塵金莊嚴。具異不異總在這裏。陀那",
    "X37n0674_003:0753b04": "微細識。習氣如瀑流。真非真恐迷。我常不開演。如何",
    "X37n0674_003:0753b05": "是聖諦第一義。目前無聖。對朕者誰。不識。若勝妙。若",
    "X37n0674_003:0753b06": "士夫。若自在。若時。若微塵。皆&#x8657;妄也。外道說斷如斷",
    "X37n0674_003:0753b07": "命求活。如焦穀芽。說三緣和合。如壓沙出油。皆非其",
    "X37n0674_003:0753b08": "義。當知陰界入處本如來藏。得如幻三昧者。如隨色",
    "X37n0674_003:0753b09": "摩尼隨心量度。大隨隨他去。曹山隨墮。是麼是麼。咄。",
    "X37n0674_003:0753b10": "錯會了也。巨海猛風。洪波冥壑。珂乳石蜜。淡味花果。",
    "X37n0674_003:0753b11": "日月光明如鏡現像。青赤諸色布彩成形無有定處。",
    "X37n0674_003:0753b12": "且與我打破鏡來。言說別施行。真實離名字。但有言",
    "X37n0674_003:0753b13": "說都無實義。如何是辨初機句。如何是接衲僧句。如",
    "X37n0674_003:0753b14": "何是定乾坤句。如何是正令行句。舌頭上討消息。早",
    "X37n0674_003:0753b15": "是錯了也。以拂子打一圓相云。此是無所有相。此是",
    "X37n0674_003:0753b16": "一切諸佛自願處相。此是自覺聖智究竟之相。盲驢",
    "X37n0674_003:0753b17": "跛鱉堪作恁麼分別無分別。切莫妄生分別。法身無",
    "X37n0674_003:0753b18": "相。祗到得法身邊。未是法身體。法身有兩般病二種",
    "X37n0674_003:0753b19": "光。咸通年前明法身事。咸通年後明法身向上事。葡",
    "X37n0674_003:0753b20": "萄棚葡萄棚也須好看。兔無角不應說兔無角。牛有",
    "X37n0674_003:0753b21": "角不應說牛有角。懷州牛喫禾。益州馬腹脹。且不是",
    "X37n0674_003:0753b22": "向上。何況其餘。因有頓漸。緣立宗趣。宗趣分矣。即是",
    "X37n0674_003:0753b23": "規矩。理須頓悟。事以漸除。利鈍不同。南北是一。緣起",
    "X37n0674_003:0753b24": "自性即妄想自性。妄想自性即成自性。譬如依佛即",
    "X37n0674_003:0753c01": "是化佛。化佛即是法佛。趨人無我。趨法無我。到第一",
    "X37n0674_003:0753c02": "義不思議地。涅槃生死不著二邊。說一切法。是說兔",
    "X37n0674_003:0753c03": "馬等角。聲聞見性如夜見月。斷現行無明。不斷俱生",
    "X37n0674_003:0753c04": "無明。度分段生死。不度變易生死。堪作恁麼。白衣拜",
    "X37n0674_003:0753c05": "相豈足為奇。積代簪纓休言落魄。一拳打翻黃鶴樓。",
    "X37n0674_003:0753c06": "一&#x811A;趯翻鸚鵡洲。大根利智人一超直入。廣額屠兒",
    "X37n0674_003:0753c07": "此是千佛一數。闡提有佛性非&#x8657;語也。汝是甚麼人",
    "X37n0674_003:0753c08": "家男女。我是大闡提人家男女。噓。一聲遂去延壽堂。",
    "X37n0674_003:0753c09": "僧頗向臨行賣俏。碧巖集中幾成埋沒。還知闡提非",
    "X37n0674_003:0753c10": "闡提麼。大地山河皆屬妄想。真實得的人。內外明徹",
    "X37n0674_003:0753c11": "如琉璃瓶。不久當得無所有觀相。次第建立寶莊嚴",
    "X37n0674_003:0753c12": "華像。佛手灌頂如轉輪聖王子。朝生王子。末生王子。",
    "X37n0674_003:0753c13": "誕生王子。化生王子。內生王子。王子能成一國之事。",
    "X37n0674_003:0753c14": "還知他來處麼。如來色像隨類影現。譬如眾色如意",
    "X37n0674_003:0753c15": "寶珠。普現一切諸佛剎土。非有非無。說有是建立法。",
    "X37n0674_003:0753c16": "說無是誹謗法。趙州老漢舌頭不在口裏。有業識在",
    "X37n0674_003:0753c17": "知而故犯。太煞占便宜。韓盧韓盧。切莫逐塊。夜來好",
    "X37n0674_003:0753c18": "風夜來好風。吹折門前一株松。吹折門前一株松。似",
    "X37n0674_003:0753c19": "水投水。以空合空。相空性自性空。行空無行空。一切",
    "X37n0674_003:0753c20": "法離言說空。第一義聖智大空。彼彼空。明知生是不",
    "X37n0674_003:0753c21": "生之法。為甚麼&#x5374;被有生之所流轉。監院房。典座房。",
    "X37n0674_003:0753c22": "莫契證得麼。山前檀越。家變一頭水牯牛。上寫溈山",
    "X37n0674_003:0753c23": "僧某甲。喚他作溈山即得。喚他作水牯牛即得。意生",
    "X37n0674_003:0753c24": "身意生身。向不變易處去。去亦不變易也。披毛戴角",
    "X37n0674_003:0754a01": "殺人放火是大脩行人。非因非緣。非相非合。是真實",
    "X37n0674_003:0754a02": "空。惟假名稱妄想攀緣無有是處。以言遣言。以楔出",
    "X37n0674_003:0754a03": "楔。言說妄想。不顯示第一義諦相言說。夢言說。過去",
    "X37n0674_003:0754a04": "妄想計著言說。無始妄想言說。知麼知麼。離四句。絕",
    "X37n0674_003:0754a05": "百非。老僧今日牙痛不能為汝說。藏頭白。海頭黑。且",
    "X37n0674_003:0754a06": "作麼生參。畢竟如來禪祖師禪。差別在甚麼處。十方",
    "X37n0674_003:0754a07": "薄伽梵一路涅槃門。拄杖子是有差別是無差別。也",
    "X37n0674_003:0754a08": "大奇。也大奇。無情說法不思議。三種病人善說法要。",
    "X37n0674_003:0754a09": "汝不患盲麼。汝不患啞麼。汝不患聾麼。有時教伊揚",
    "X37n0674_003:0754a10": "眉瞬目。有時不教伊揚眉瞬目顧鑒。咦。慣作賊普賢",
    "X37n0674_003:0754a11": "國土瞻視非常。蚊蚋蟲蟻無有言說而各辦事。如彼",
    "X37n0674_003:0754a12": "恒河餓鬼不見。非恒河咎。汝倒我倒。西院錯從漪錯。",
    "X37n0674_003:0754a13": "即心即佛。非心非佛。大唐國裏覓一個不受惑的人",
    "X37n0674_003:0754a14": "了不可得。觸不得背不得。惑亂了多少人。即彼惑亂",
    "X37n0674_003:0754a15": "成彼大覺。是惑亂不是惑亂。句到意不到。意到句不",
    "X37n0674_003:0754a16": "到。意句俱到。意句俱不到。探竿耶。影草耶。照耶。用耶。",
    "X37n0674_003:0754a17": "非彼癡人之所能知。有權問。有實問。有心行問。有故",
    "X37n0674_003:0754a18": "問。有置問。有直答。有反答。有分別答。有置答。汾陽汾",
    "X37n0674_003:0754a19": "陽。一總蛇蛇添足了也。寧說阿羅漢有三毒。不說如",
    "X37n0674_003:0754a20": "來有二種語。阿羅漢即非阿羅漢。阿那含即非阿那",
    "X37n0674_003:0754a21": "含。須陀洹即非須陀洹。斯陀含即非斯陀含。火熱風",
    "X37n0674_003:0754a22": "動搖。水濕地堅固。四大自復如子得母。五濁五重一",
    "X37n0674_003:0754a23": "時粉碎。以如來藏入眾生身。是名意生身也。不般涅",
    "X37n0674_003:0754a24": "槃非不般涅槃。轉識滅藏識不滅。離一切妄想。無分",
    "X37n0674_003:0754b01": "別性。妄想無性。惟一乘法分別說三。如何是大乘井",
    "X37n0674_003:0754b02": "索。如何是小乘錢貫。如何是法身向上。北斗面南看。",
    "X37n0674_003:0754b03": "說甚麼初地二地三四五地。乃至八地以上。得覺法",
    "X37n0674_003:0754b04": "自性身。得種類俱生無作行意生身。非我乘大乘。非",
    "X37n0674_003:0754b05": "說非字。非諦非解脫。非有無境界。大闡提人行五無",
    "X37n0674_003:0754b06": "間業不入地獄。忽遇本生父母時如何。一&#x5292;揮盡。文",
    "X37n0674_003:0754b07": "殊持刃來逼世尊。吾必被害。為善被害。是有作行耶。",
    "X37n0674_003:0754b08": "無作行耶。佛過去世作曼陀轉輪聖王。作六牙大象",
    "X37n0674_003:0754b09": "鸚鵡鳥。作釋提桓因善眼仙人。迦陵頻伽六十四種",
    "X37n0674_003:0754b10": "梵音一時宣暢。有所說法耶。無所說法耶。有無二邊",
    "X37n0674_003:0754b11": "皆是餘習。寧起我見如須彌山。於法不說斷滅相。說",
    "X37n0674_003:0754b12": "有我者即非有我。說通宗不通。如日被雲籠。宗通說",
    "X37n0674_003:0754b13": "亦通。如日處&#x8657;空。通宗通途。挾帶挾路。寶几珍御非",
    "X37n0674_003:0754b14": "寶几御珍也。黧奴白牯非黧奴白牯也。相平等。性平",
    "X37n0674_003:0754b15": "等。人平等。法平等。婆婆和和。有句無句。云何語耶。云",
    "X37n0674_003:0754b16": "何義耶。一切智智清淨。無二無二分。無別無斷故。生",
    "X37n0674_003:0754b17": "滅是識。不生滅是智。墮有無是識。超有無是智。長養",
    "X37n0674_003:0754b18": "是識。非長養是智。礙是識。無礙是智。和合相應是識。",
    "X37n0674_003:0754b19": "無礙相應是智。得相是識。不得相是智。採集是識。不",
    "X37n0674_003:0754b20": "採集是智。有兩樣麼。諸人被十二時轉。老僧能轉十",
    "X37n0674_003:0754b21": "二時。不是野狐精。變個恁麼。形處轉變。相轉變。因轉",
    "X37n0674_003:0754b22": "變。成轉變。見轉變。性轉變。緣分明轉變。所作分明轉",
    "X37n0674_003:0754b23": "變。事轉變。你是何等外道耶。五趣相續無有已時。相",
    "X37n0674_003:0754b24": "計著相續。緣計著相續。性非性計著相續。生不生妄",
    "X37n0674_003:0754c01": "想計著相續。滅不滅妄想計著相續。乘非乘妄想計",
    "X37n0674_003:0754c02": "著相續。有為無為妄想計著相續。地地自相妄想計",
    "X37n0674_003:0754c03": "著相續。自妄想無間妄想計著相續。有無品外道依",
    "X37n0674_003:0754c04": "妄想計著相續。三乘一乘無間妄想計著相續。且要",
    "X37n0674_003:0754c05": "問你一念不生前後際斷還相續也無。但能相續名",
    "X37n0674_003:0754c06": "主中主。是相續義。是解脫義。聖智見性。凡愚不見性。",
    "X37n0674_003:0754c07": "聖智無性。以對凡愚說聖智性耳。三世諸佛不知有。",
    "X37n0674_003:0754c08": "黧奴白牯&#x5374;知有。知有&#x5374;不知有。不知有去成知有。",
    "X37n0674_003:0754c09": "一切法不生。不應立宗。木人運步。石女懷胎。是生義。",
    "X37n0674_003:0754c10": "是不生義。生而無生。不是無生而說無生。知而無知。",
    "X37n0674_003:0754c11": "不是無知而說無知。了別前境不名為知。於一切處",
    "X37n0674_003:0754c12": "應無所知是名為知。何以故無知無不知。何以故不",
    "X37n0674_003:0754c13": "可以智知。先用後照。先照後用。照用同時。照用不同",
    "X37n0674_003:0754c14": "時。奪人不奪境。奪境不奪人。人境俱奪。人境俱不奪。",
    "X37n0674_003:0754c15": "皆為四句。皆為方便。凡愚無智。著方便說不善分別。",
    "X37n0674_003:0754c16": "自宗四句奈何奈何。治世語言。外道阿毗曇雜論。街",
    "X37n0674_003:0754c17": "譚巷議。方言歌曲。涕唾欠呻。無非佛事。雖然雖然。世",
    "X37n0674_003:0754c18": "間言論種種不實。增長攀緣。徙為妄想。乃至少有心",
    "X37n0674_003:0754c19": "識流動妄計外塵。著賊了也。非有非空。非說非不說。",
    "X37n0674_003:0754c20": "九十六個圓相。是九十六種外道。非生死非涅槃。而",
    "X37n0674_003:0754c21": "彼外道各執一相。或以火滅為涅槃。或以風止為涅",
    "X37n0674_003:0754c22": "槃。或以覺所覺見壞而作涅槃。或見常無常而作涅",
    "X37n0674_003:0754c23": "槃。或見無相而作涅槃。或見有性不壞而作涅槃。或",
    "X37n0674_003:0754c24": "見一切法壞而作涅槃。或以求那轉變而作涅槃。或",
    "X37n0674_003:0755a01": "謂福非福盡。或謂諸煩惱盡。或謂智慧而作涅槃。或",
    "X37n0674_003:0755a02": "見自在無造作眾生&#x8657;妄分別而作涅槃。或謂眾生",
    "X37n0674_003:0755a03": "展轉生死更無餘因。如是計著而作涅槃。或言得真",
    "X37n0674_003:0755a04": "諦道自作涅槃。或見和合一異俱不俱而作涅槃。或",
    "X37n0674_003:0755a05": "計諸物從自然生。即執自然而作涅槃。或謂能解二",
    "X37n0674_003:0755a06": "十五諦而得涅槃。或守護國受六德論而作涅槃。或",
    "X37n0674_003:0755a07": "見時節世間而作涅槃。或謂性。或謂非性。或謂知性",
    "X37n0674_003:0755a08": "非性而作涅槃。或見有覺與涅槃差別而作涅槃。如",
    "X37n0674_003:0755a09": "是等種種。外道各執一道。生死岸頭不能決了。知麼",
    "X37n0674_003:0755a10": "知麼。彼涅槃者無生無滅。無事無因。離攀援出&#x8657;偽。",
    "X37n0674_003:0755a11": "非常非無常。非作非所作。非有為非無為。非覺非所",
    "X37n0674_003:0755a12": "覺。非相非所相。非陰非異陰。非說非所說。非一非異。",
    "X37n0674_003:0755a13": "非俱非不俱。當知不生不滅是如來異名。如來於娑",
    "X37n0674_003:0755a14": "婆世界。有三阿僧祇百千名號。如水中月。不出不入。",
    "X37n0674_003:0755a15": "如來於中亦非不現。一切脩多羅語言快說不生不",
    "X37n0674_003:0755a16": "滅。而此語言都無實義。何以故。文字性離故。諸佛及",
    "X37n0674_003:0755a17": "諸菩薩不說一字。不答一字。四十九年不說一字。將",
    "X37n0674_003:0755a18": "無近佛而謬聽耶。老僧拄杖子多少快活。若善了知",
    "X37n0674_003:0755a19": "一切法。一切地。一切相。通達章句。具足性義。彼則能",
    "X37n0674_003:0755a20": "以無相之樂。自為娛樂。平等大乘建立眾生。攝受正",
    "X37n0674_003:0755a21": "法佛種不斷。則能了知殊勝入處常得化生。十自在",
    "X37n0674_003:0755a22": "力現眾色像如實說法。知麼知麼。化生王子踏毗盧",
    "X37n0674_003:0755a23": "頂上行。分身揚化遍十方剎。所以不是外紹。不是臣",
    "X37n0674_003:0755a24": "種知麼知麼第一義諦離言說指。彼諸外道說不生",
    "X37n0674_003:0755b01": "不滅者。一時。二方。三&#x8657;空。四微塵。五四大種。六大梵",
    "X37n0674_003:0755b02": "天。七勝妙天。八大自在天。九眾生主。錯錯錯。是生耶。",
    "X37n0674_003:0755b03": "是不生耶。是滅耶。是不滅耶。十二因緣內外無&#x920E;。&#x93BB;",
    "X37n0674_003:0755b04": "明貪愛。地水火風假合而成。二俱不實。我說不生不",
    "X37n0674_003:0755b05": "滅與外道異。世間法是無常。真如是常。世間法是常。",
    "X37n0674_003:0755b06": "真如是無常。有常無常皆為戲論。十地等法皆為戲",
    "X37n0674_003:0755b07": "論。七地菩薩入滅盡定。聲聞辟支佛不入滅盡定。而",
    "X37n0674_003:0755b08": "第八地亦不滅受。而取證者。得耶不得耶。夢中度水",
    "X37n0674_003:0755b09": "未度而覺。覺已思惟為正為倒。&#x8657;妄分別說十地法。",
    "X37n0674_003:0755b10": "第一義中無次第相續說有十地法也。云何&#x8657;妄。云",
    "X37n0674_003:0755b11": "何&#x8657;妄分別。無明住地與七識俱。如海浪身長往不",
    "X37n0674_003:0755b12": "斷。然是藏識本源清淨庵摩羅識。是白淨識。亦即是",
    "X37n0674_003:0755b13": "陀那識。非分別非不分別。是中無實無&#x8657;。喚做如如。",
    "X37n0674_003:0755b14": "早是變了也。渠不是我。我正是渠。應恁麼會方契如",
    "X37n0674_003:0755b15": "如。洞山過水逢渠。是什麼人境界。達摩老齒不關風。",
    "X37n0674_003:0755b16": "眉毛不在眼上。世尊所說句。有開句。有遮句。有權句。",
    "X37n0674_003:0755b17": "有實句。有了義句。有不了義句。有滿字句。有半字句。",
    "X37n0674_003:0755b18": "有初句。有中句。有末句。當善思惟莫如說受。諸恒河",
    "X37n0674_003:0755b19": "沙我說非沙。非沙說沙。非喻說喻。你諸人可曾會麼。",
    "X37n0674_003:0755b20": "一切法不生。是說剎那義。一剎那有九百生滅。一念",
    "X37n0674_003:0755b21": "中有九十剎那。一日一夜六百四十八萬剎那。剎那",
    "X37n0674_003:0755b22": "剎那念念變滅。然雖如此。剎那者隱覆說耳。剎那非",
    "X37n0674_003:0755b23": "剎那。而諸凡愚所不能覺。古者道。剎那便去時如何",
    "X37n0674_003:0755b24": "逼塞&#x8657;空。作麼生去逼塞&#x8657;空。不如不去。還免得他",
    "X37n0674_003:0755c01": "過失麼。六波羅蜜。十波羅蜜。第一波羅蜜。即非第一",
    "X37n0674_003:0755c02": "波羅蜜。心佛眾生三無差別。何有眾生而不成佛道",
    "X37n0674_003:0755c03": "耶。十方世界作魔王者。多是住不可思議解脫菩薩。",
    "X37n0674_003:0755c04": "魔之與佛。有異耶無異耶。六識七識因中轉變。五識",
    "X37n0674_003:0755c05": "八識果上圓成。萬法唯識。三界唯心。法眼一宗猶在。",
    "X37n0674_003:0755c06": "食肉斷大慈。佛制不得食肉。象腋經。大雲經。央崛摩",
    "X37n0674_003:0755c07": "經。並說不得食肉。央崛本一切世間樂見上大精進",
    "X37n0674_003:0755c08": "佛。示現凡夫。托&#x76CB;至長者家。值有產難。往問世尊。世",
    "X37n0674_003:0755c09": "尊云。我從賢聖劫來不曾殺生。是何意旨。華陰山前",
    "X37n0674_003:0755c10": "百尺井。中有寒泉徹骨冷。誰家女子來照影。不照其",
    "X37n0674_003:0755c11": "餘照斜領。大慧謂是金矢法。在易噬嗑之頤。其繇曰",
    "X37n0674_003:0755c12": "噬乾胏得金矢。又之尤妄。其繇曰噬乾肉得黃金。如",
    "X37n0674_003:0755c13": "何如何。佛語心為宗。無門為法門。從門入者不是家",
    "X37n0674_003:0755c14": "珍。這裏作麼生入。拋拄杖左右顧云。楞伽王過去了",
    "X37n0674_003:0755c15": "也。百八句即非百八句。有句無句如藤倚樹。樹倒藤",
    "X37n0674_003:0755c16": "枯。句歸何處。畢竟句歸何處。&#x807B;參。"
}