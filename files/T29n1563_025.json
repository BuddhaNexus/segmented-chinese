{
    "T29n1563_025:0892c08": "阿毘達磨藏顯宗論卷第二十五",
    "T29n1563_025:0892c10": "尊者眾賢造",
    "T29n1563_025:0892c11": "三藏法師玄奘奉 詔譯",
    "T29n1563_025:0892c12": "辯隨眠品第六之一",
    "T29n1563_025:0892c13": "[0892c13] 已辯諸業。契經處處說業感有。然見世間已",
    "T29n1563_025:0892c14": "離染者。雖造善業。而無功能招後有果。故於",
    "T29n1563_025:0892c15": "感有。業應非因。業獨為因非我所許。要隨眠",
    "T29n1563_025:0892c16": "助方能感有。故緣起教初說隨眠。此復何因。",
    "T29n1563_025:0892c17": "隨眠有幾。頌曰。",
    "T29n1563_025:0892c18": " 隨眠諸有本  此差別有六",
    "T29n1563_025:0892c19": " 謂貪瞋亦慢  無明見及疑",
    "T29n1563_025:0892c20": "[0892c20] 論曰。以諸隨眠是諸有本。要此所發業。方有",
    "T29n1563_025:0892c21": "感有能。此中有名目三有果。故離染者雖造",
    "T29n1563_025:0892c22": "善業。而無勢力招後有果。如是隨眠略有六",
    "T29n1563_025:0892c23": "種。謂貪瞋慢無明見疑。頌說亦言顯同類義。",
    "T29n1563_025:0892c24": "謂瞋如貪雖有多類。而可總說為一隨眠。慢",
    "T29n1563_025:0892c25": "等亦然。故復言亦。或此為顯如貪與瞋行相",
    "T29n1563_025:0892c26": "不同。故別建立如是慢等行相雖同。餘義有",
    "T29n1563_025:0892c27": "異故亦別立。及言為顯釋據相違。或顯總攝",
    "T29n1563_025:0892c28": "隨眠類盡。若諸隨眠數唯有六。何緣經說有",
    "T29n1563_025:0892c29": "七隨眠。頌曰。",
    "T29n1563_025:0893a01": " 六由貪異七  有貪上二界",
    "T29n1563_025:0893a02": " 於內門轉故  為遮解脫想",
    "T29n1563_025:0893a03": "[0893a03] 論曰。即前所說六隨眠中分貪為二。故經",
    "T29n1563_025:0893a04": "說七。欲貪有貪相差別故。色無色愛佛說有",
    "T29n1563_025:0893a05": "貪。彼貪多託內門轉故。又於上二界有起",
    "T29n1563_025:0893a06": "解脫想。為遮彼執故立有名。以此有言目",
    "T29n1563_025:0893a07": "生身義。既說有貪。在上二界。義准欲界。貪",
    "T29n1563_025:0893a08": "名欲貪。故於頌中不別顯。示多緣五欲外門",
    "T29n1563_025:0893a09": "轉。故如前所說六種隨眠。復約異門建立為",
    "T29n1563_025:0893a10": "十。頌曰。",
    "T29n1563_025:0893a11": " 六由見異十  異謂有身見",
    "T29n1563_025:0893a12": " 邊執見邪見  見取戒禁取",
    "T29n1563_025:0893a13": "[0893a13] 論曰。六隨眠中見行異為五。餘非見五。積數",
    "T29n1563_025:0893a14": "總成十。即前六種。復約異門成九十八。其相",
    "T29n1563_025:0893a15": "云何。頌曰。",
    "T29n1563_025:0893a16": " 六行部界異  故成九十八",
    "T29n1563_025:0893a17": " 欲見苦等斷  十七七八四",
    "T29n1563_025:0893a18": " 謂如次具離  三二見見疑",
    "T29n1563_025:0893a19": " 色無色除瞋  餘等如欲說",
    "T29n1563_025:0893a20": "[0893a20] 論曰。六種隨眠由行部界門差別故成九十",
    "T29n1563_025:0893a21": "八。謂於六中由見行異建立為十。如前已",
    "T29n1563_025:0893a22": "辯。即此所辯十種隨眠。部界不同成九十八。",
    "T29n1563_025:0893a23": "部謂見四諦修所斷五部。界謂欲色無色三",
    "T29n1563_025:0893a24": "界。且於欲界五部不同。乘十隨眠成三十六。",
    "T29n1563_025:0893a25": "謂見苦諦至修所斷。如次有十七八四。即上",
    "T29n1563_025:0893a26": "五部。於十隨眠。一二一一。如其次第具離",
    "T29n1563_025:0893a27": "三見。二見見疑。謂見苦諦所斷具十。一切皆",
    "T29n1563_025:0893a28": "違見苦諦故。見集滅諦所斷各七。離有身見",
    "T29n1563_025:0893a29": "邊見戒取見。道諦所斷八。於前七增戒取。",
    "T29n1563_025:0893b01": "修所斷四。離見及疑。如是合成三十六種前",
    "T29n1563_025:0893b02": "三十二名見所斷。纔見諦時彼即斷故。最後",
    "T29n1563_025:0893b03": "有四名修所斷。見四諦已。後後時中。數數習",
    "T29n1563_025:0893b04": "道彼方斷故。由此已顯。十隨眠中。薩迦耶見。",
    "T29n1563_025:0893b05": "唯在一部。謂見苦所斷。邊執見亦爾。戒禁取",
    "T29n1563_025:0893b06": "通在二部。謂見苦見道所斷。邪見通四部。謂",
    "T29n1563_025:0893b07": "見苦集滅道所斷。見取疑亦爾。餘貪等四各",
    "T29n1563_025:0893b08": "通五部。謂見四諦及修所斷。如是總說見分",
    "T29n1563_025:0893b09": "十二。疑分為四。餘四各五故欲界中有三十",
    "T29n1563_025:0893b10": "六。此中若見緣苦為境。名為見苦。即是苦",
    "T29n1563_025:0893b11": "法苦類智忍。此二所斷總說名為見苦所斷。",
    "T29n1563_025:0893b12": "乃至見道所斷亦然。數習名修。謂見&#x8FF9;者為",
    "T29n1563_025:0893b13": "得上義。於苦等智數數熏習。說名為修。此道",
    "T29n1563_025:0893b14": "所除名修所斷。色無色界五部各除瞋。餘與",
    "T29n1563_025:0893b15": "欲同。故各三十一。由是一切正理論師。以",
    "T29n1563_025:0893b16": "六隨眠約行部界門差別故立九十八。於此",
    "T29n1563_025:0893b17": "所辯九十八中。八十八見所斷。忍所害故。",
    "T29n1563_025:0893b18": "十隨眠修所斷。智所害故。約界非地。建立隨",
    "T29n1563_025:0893b19": "眠。由離界貪。立遍知故。謂四靜慮。諸煩惱法",
    "T29n1563_025:0893b20": "性少相似。雖有四地而合說一。於四無色合",
    "T29n1563_025:0893b21": "說亦然。經但說色貪無色貪等故。何緣上界",
    "T29n1563_025:0893b22": "無瞋隨眠。彼瞋隨眠事非有故。謂於苦受有",
    "T29n1563_025:0893b23": "瞋隨增。苦受彼無故瞋非有。又彼相續由定",
    "T29n1563_025:0893b24": "潤故。又彼非瞋異熟因故。有說。彼無惱害",
    "T29n1563_025:0893b25": "事故慈等善根所居處故。諸所攝受皆遠離",
    "T29n1563_025:0893b26": "故。言八十八見所斷等。此見修斷為定爾耶。",
    "T29n1563_025:0893b27": "不爾云何。頌曰。",
    "T29n1563_025:0893b28": " 忍所害隨眠  有頂唯見斷",
    "T29n1563_025:0893b29": " 餘通見修斷  智所害唯修",
    "T29n1563_025:0893c01": "[0893c01] 論曰。於忍所害諸隨眠中。有頂地攝唯見所",
    "T29n1563_025:0893c02": "斷。唯類智忍方能斷故。餘八地攝。通見修斷。",
    "T29n1563_025:0893c03": "謂聖者斷唯見非修。法類智忍如應斷故。若",
    "T29n1563_025:0893c04": "異生斷唯修非見。數習世俗智所斷故。智所",
    "T29n1563_025:0893c05": "害諸隨眠。一切地攝唯修所斷。以諸聖者及",
    "T29n1563_025:0893c06": "諸異生。如其所應皆由數習無漏世俗智所",
    "T29n1563_025:0893c07": "斷故。如前所辯六隨眠中。由行有殊見分為",
    "T29n1563_025:0893c08": "五。名先已列。自體如何。頌曰。",
    "T29n1563_025:0893c09": " 我我所斷常  撥無劣謂勝",
    "T29n1563_025:0893c10": " 非因道妄謂  是五見自體",
    "T29n1563_025:0893c11": "[0893c11] 論曰。由因教力。有諸愚夫。五取蘊中。執我我",
    "T29n1563_025:0893c12": "所。此見名為薩迦耶見。有故名薩。眾謂迦",
    "T29n1563_025:0893c13": "耶。顯此所緣有而非一。即於所執我我所事。",
    "T29n1563_025:0893c14": "執斷執常名邊執見。以妄執取斷常邊故。於",
    "T29n1563_025:0893c15": "實有體苦等諦中。起見撥無名為邪見。五種",
    "T29n1563_025:0893c16": "妄見皆顛倒轉。並應名邪。而但撥無名邪見",
    "T29n1563_025:0893c17": "者。以過甚故。如說。臭蘇惡執惡等。此唯損",
    "T29n1563_025:0893c18": "減。餘增益故。於劣謂勝。名為見取。有漏名劣",
    "T29n1563_025:0893c19": "聖所斷故。執劣為勝。總名見取。理實應立。見",
    "T29n1563_025:0893c20": "等取名。略去等言。但名見取。或見勝故。但舉",
    "T29n1563_025:0893c21": "見名。以見為初取餘法故。於非因道謂因道",
    "T29n1563_025:0893c22": "見。一切總說名戒禁取。謂大自在時性。或餘",
    "T29n1563_025:0893c23": "實非苦因。妄起因執。道有二種。一增上生道。",
    "T29n1563_025:0893c24": "二決定勝道。投火水等種種邪行。非生天因。",
    "T29n1563_025:0893c25": "妄執為因。名第一道。唯受持戒禁性士夫智",
    "T29n1563_025:0893c26": "等非解脫因。妄執為因。名第二道。如前除",
    "T29n1563_025:0893c27": "等。或戒禁勝。是故但立戒禁取名。應知五見",
    "T29n1563_025:0893c28": "自體如是。若於自在等非因計因。如是戒禁",
    "T29n1563_025:0893c29": "取迷於因義。此見何故非見集斷。頌曰。",
    "T29n1563_025:0894a01": " 於大自在等  非因妄執因",
    "T29n1563_025:0894a02": " 從常我倒生  故唯見苦斷",
    "T29n1563_025:0894a03": "[0894a03] 論曰。於自在等非因計因。彼必不能觀察深",
    "T29n1563_025:0894a04": "理。但於自在等諸蘊&#x9E81;果義。妄謂是常一我",
    "T29n1563_025:0894a05": "作者。此為上首。方執為因。是故此執見苦所",
    "T29n1563_025:0894a06": "斷。謂執我者是有身見。於苦果義妄執為我。",
    "T29n1563_025:0894a07": "故現觀苦我執即除。非我智生。非於後位。若",
    "T29n1563_025:0894a08": "有我見。見集等斷。於相續中。我見隨故。即非",
    "T29n1563_025:0894a09": "我智。應不得生。以見唯法時我見即滅故。非",
    "T29n1563_025:0894a10": "我智起。我見已除然有我見。於自在等相續",
    "T29n1563_025:0894a11": "法中計一我已。次即於彼相續法上起邊執",
    "T29n1563_025:0894a12": "見。計度為常。由此應知。於自在等法常我二",
    "T29n1563_025:0894a13": "執唯見苦所斷。以非常等諸無漏行見苦諦",
    "T29n1563_025:0894a14": "時二見既滅。於自在等非因計因。隨二見生。",
    "T29n1563_025:0894a15": "亦俱時滅。故說計因執唯見苦所斷。然於",
    "T29n1563_025:0894a16": "非道計為道中。若違見道強。即見道所斷。",
    "T29n1563_025:0894a17": "豈不如計自在等為因執苦為因。唯許見苦",
    "T29n1563_025:0894a18": "斷非見集斷。如是亦應於非道計道執苦為",
    "T29n1563_025:0894a19": "道。唯許見苦斷非見道斷。此難不然。以於",
    "T29n1563_025:0894a20": "苦諦見為非常等非彼對治故。謂若有執自",
    "T29n1563_025:0894a21": "在等為因。必先計為無始無終等。故此因",
    "T29n1563_025:0894a22": "執唯見苦斷。以非常等想治常等想故。非見",
    "T29n1563_025:0894a23": "苦諦。非常等時。能治非道計為道執。故彼",
    "T29n1563_025:0894a24": "道執非見苦斷。由此亦遮見集所斷。由見因",
    "T29n1563_025:0894a25": "等非彼治故。謂非於集見因等時。能治非道",
    "T29n1563_025:0894a26": "計為道執。要於道諦見道等時。方能治彼非",
    "T29n1563_025:0894a27": "道道執。故彼道執應見道斷。若爾如是非道",
    "T29n1563_025:0894a28": "道執。理必應通見集滅斷。謂如邪見撥無真",
    "T29n1563_025:0894a29": "道。後即計此能得清淨。此戒禁取許見道斷。",
    "T29n1563_025:0894b01": "如是邪見撥無集滅。後亦計為能得清淨。彼",
    "T29n1563_025:0894b02": "二戒禁取應見集滅斷。此難不然。體不成",
    "T29n1563_025:0894b03": "故。謂戒禁取其體有二。一非因計因。二非",
    "T29n1563_025:0894b04": "道計道。若有計彼謗集邪見能得清淨。豈不",
    "T29n1563_025:0894b05": "此見。無斷集因。則不應生。以都無心。信有因",
    "T29n1563_025:0894b06": "故。又苦與集無別物故。自在等蘊亦應被撥。",
    "T29n1563_025:0894b07": "若有計彼謗滅邪見能得清淨。豈不此見。無",
    "T29n1563_025:0894b08": "證滅用。則不應生。如何撥無。滅諦見後。計滅",
    "T29n1563_025:0894b09": "方便。非不唐捐。如是不成戒禁取體。而言應",
    "T29n1563_025:0894b10": "有。故彼非難。如何非難。見道所斷。戒禁取",
    "T29n1563_025:0894b11": "體。亦應不成。以於撥無道諦見後。即計有",
    "T29n1563_025:0894b12": "道。應不成故。謂緣道諦邪見或疑。若撥若疑",
    "T29n1563_025:0894b13": "無解脫道。如何即執此能得永清淨。此戒禁",
    "T29n1563_025:0894b14": "取體非不成。以許有於謗道邪見。執為能證",
    "T29n1563_025:0894b15": "永清淨道。由彼計為如理解故。謂彼先以餘",
    "T29n1563_025:0894b16": "解脫道。蘊在心中。後執非謗。真道邪見。為如",
    "T29n1563_025:0894b17": "理覺。言如理者。彼謂撥疑真解脫道。是不顛",
    "T29n1563_025:0894b18": "倒。以如理故執為淨因。由此得成。戒禁取",
    "T29n1563_025:0894b19": "體。彼心所蘊。餘解脫道。非見道所斷。戒禁取",
    "T29n1563_025:0894b20": "所緣。以彼唯緣自部法故。道有多類。於理",
    "T29n1563_025:0894b21": "無失。若爾見滅所斷。戒取體亦應成。與道同",
    "T29n1563_025:0894b22": "故。謂有先以餘解脫處蘊在心中。後執謗真",
    "T29n1563_025:0894b23": "解脫邪見為如理覺。以如理故執為淨因。如",
    "T29n1563_025:0894b24": "前應成戒禁取體。無如是理。總許解脫。是常",
    "T29n1563_025:0894b25": "是寂。執彼謗心為清淨因。理不成故。如許涅",
    "T29n1563_025:0894b26": "槃體實非實。謂若希求解脫方便。彼應必定",
    "T29n1563_025:0894b27": "許有解脫。諸許解脫決定有者。必應許彼體",
    "T29n1563_025:0894b28": "是常寂。若不許爾不應希求。如正法中於涅",
    "T29n1563_025:0894b29": "槃體。雖有謂實謂非實異。而同許彼是常是",
    "T29n1563_025:0894c01": "寂。故於非撥俱見為過。如是若有以餘解脫。",
    "T29n1563_025:0894c02": "蘊在心中。彼必總許涅槃常寂。由此不執謗",
    "T29n1563_025:0894c03": "解脫見為如理解。故見滅斷戒取定無。又如",
    "T29n1563_025:0894c04": "天授。雖總許有常寂涅槃。而離八支。別計五",
    "T29n1563_025:0894c05": "法。為解脫道。外道所計理亦應然。是故有於",
    "T29n1563_025:0894c06": "八支聖道能謗邪見。謂如理覺。無於謗滅。謂",
    "T29n1563_025:0894c07": "如理解。以戒禁等自體行相。與聖道殊。無謂",
    "T29n1563_025:0894c08": "涅槃。常寂體相。有差別者。是故無滅與道同",
    "T29n1563_025:0894c09": "義。今應思擇。非道計道。謂執戒禁為解脫因。",
    "T29n1563_025:0894c10": "或執我見能證解脫。此為見苦斷。為見道斷",
    "T29n1563_025:0894c11": "耶。若執二俱見苦斷者。則見道斷應畢竟無。",
    "T29n1563_025:0894c12": "或應說別因。等非道計道。何緣此二見苦所",
    "T29n1563_025:0894c13": "斷。所餘乃是見道斷耶。若執二俱見道斷者。",
    "T29n1563_025:0894c14": "應說何故見道斷耶。非見道時能了彼境。或",
    "T29n1563_025:0894c15": "了彼自體。或斷彼所緣。或應遍知建立理壞。",
    "T29n1563_025:0894c16": "謂若見道所斷隨眠。能緣見苦所斷為境。誰",
    "T29n1563_025:0894c17": "遮遍知建立壞失。如現觀位苦智已生。集智",
    "T29n1563_025:0894c18": "未生。見苦所斷。猶為見集。所斷緣縛。雖以永",
    "T29n1563_025:0894c19": "斷未立遍知。如是乃至滅智已生。道智未生。",
    "T29n1563_025:0894c20": "見苦所斷。猶為見道。所斷緣縛。亦應雖斷。未",
    "T29n1563_025:0894c21": "立遍知。然非所許。應辯理趣。我宗說二。俱見",
    "T29n1563_025:0894c22": "苦斷。唯見苦所斷緣牛戒等故。但計&#x9E81;果。為",
    "T29n1563_025:0894c23": "彼因故。非許二俱見苦所斷。見道所斷便畢",
    "T29n1563_025:0894c24": "竟無。非道計道有二類故。一緣戒禁等。二緣",
    "T29n1563_025:0894c25": "親迷道。緣戒禁等違悟道信。力不如緣親迷",
    "T29n1563_025:0894c26": "道者。緣戒禁等者。行相極&#x9E81;故。不遠隨逐故。",
    "T29n1563_025:0894c27": "意樂不堅故。少設劬勞。即便斷滅。緣親迷道",
    "T29n1563_025:0894c28": "與此相違。由此應知非道計道。諸戒禁取有",
    "T29n1563_025:0894c29": "二類別。一見苦斷。二見道斷。如前所說常我",
    "T29n1563_025:0895a01": "倒生。為但有斯二種顛倒。不爾顛倒總有四",
    "T29n1563_025:0895a02": "種。一於非常執常顛倒。二於諸苦執樂顛倒",
    "T29n1563_025:0895a03": "三於不淨執淨顛倒。四於非我執我顛倒。如",
    "T29n1563_025:0895a04": "是四倒。其體是何。頌曰。",
    "T29n1563_025:0895a05": " 四顛倒自體  謂從於三見",
    "T29n1563_025:0895a06": " 唯倒推增故  想心隨見力",
    "T29n1563_025:0895a07": "[0895a07] 論曰。從於三見立四倒體。謂邊見中唯取常",
    "T29n1563_025:0895a08": "見。以為常倒。諸見取中取計樂淨為樂淨倒。",
    "T29n1563_025:0895a09": "有身見中唯取我見。以為我倒。如是所說是",
    "T29n1563_025:0895a10": "一師宗。然毘婆沙決定義者。約部分別十二",
    "T29n1563_025:0895a11": "見中。唯二見半是顛倒體。謂有身見苦見取",
    "T29n1563_025:0895a12": "全。邊執見中取計常分。斷常二見行相互違。",
    "T29n1563_025:0895a13": "故可說言二體各別。諸計我論者即執我。於",
    "T29n1563_025:0895a14": "彼有自在力是我所見。此即我見由二門轉。",
    "T29n1563_025:0895a15": "豈不諸煩惱皆顛倒轉故。應皆是倒非唯四",
    "T29n1563_025:0895a16": "種。不爾建立倒相異故。何謂倒相。謂具三因。",
    "T29n1563_025:0895a17": "何謂三因。一向倒故。推度性故。妄增益故。增",
    "T29n1563_025:0895a18": "聲亦顯。體增勝故。非餘煩惱。具此三因。謂戒",
    "T29n1563_025:0895a19": "禁取非一向倒。所計容離欲染等故少分暫",
    "T29n1563_025:0895a20": "時得清淨故。斷見邪見非妄增益。於壞事門",
    "T29n1563_025:0895a21": "此二轉故。餘部見取非增勝故。所餘煩惱非",
    "T29n1563_025:0895a22": "推度故。由此顛倒唯四非餘。豈不經中說諸",
    "T29n1563_025:0895a23": "顛倒總有十二。如契經言。於非常計常。有想",
    "T29n1563_025:0895a24": "心見倒。於苦不淨。非我亦然。不爾想心非推",
    "T29n1563_025:0895a25": "度故。隨見倒力亦立倒名。與見相應行相同",
    "T29n1563_025:0895a26": "故。然非受等。亦如想心。可立倒名。有別因",
    "T29n1563_025:0895a27": "故。謂於非常等。起常等見時。必由境中取常",
    "T29n1563_025:0895a28": "等相。能取相者是想非餘。故立倒名。非於受",
    "T29n1563_025:0895a29": "等。又治倒慧亦立想名。謂非常等行中。說為",
    "T29n1563_025:0895b01": "非常等想。由慧與想近相資故。相從立名。",
    "T29n1563_025:0895b02": "受等不爾。由所依力有倒推增取境相成。故",
    "T29n1563_025:0895b03": "心名倒。如契經說。心引世間。於惑瀑流處處",
    "T29n1563_025:0895b04": "漂溺。毘婆沙說。唯想與心可立倒名。世極成",
    "T29n1563_025:0895b05": "故。謂心想倒世間極成。受等不然。故經不說。",
    "T29n1563_025:0895b06": "由此心想隨見倒力。立顛倒名。非於受等。如",
    "T29n1563_025:0895b07": "是諸倒唯見苦斷。以常顛倒等唯於苦轉故。",
    "T29n1563_025:0895b08": "了非常等覺唯緣苦生故。不應後見集滅道",
    "T29n1563_025:0895b09": "時。方捨常樂我淨見故。辯見隨眠差別相已。",
    "T29n1563_025:0895b10": "為餘亦有差別相耶。亦有云何。頌曰。",
    "T29n1563_025:0895b11": " 慢七九從三  皆通見修斷",
    "T29n1563_025:0895b12": " 聖如殺纏等  有修斷不行",
    "T29n1563_025:0895b13": "[0895b13] 論曰。有愚癡者。先於有事非有事中。校量自",
    "T29n1563_025:0895b14": "他心生高舉。說名為慢。由行轉異分為七種。",
    "T29n1563_025:0895b15": "一慢。二過慢。三慢過慢。四我慢。五增上慢。",
    "T29n1563_025:0895b16": "六卑慢。七邪慢。於他劣等族朋等中。謂己勝",
    "T29n1563_025:0895b17": "等高舉名慢。於他等勝族朋等中。謂己勝等",
    "T29n1563_025:0895b18": "名為過慢。於他殊勝族朋等中。謂己勝彼名",
    "T29n1563_025:0895b19": "慢過慢。於五取蘊執我我所。心便高舉名為",
    "T29n1563_025:0895b20": "我慢。於未證得地道斷等殊勝德中。謂己",
    "T29n1563_025:0895b21": "證得名增上慢。諸有在家或出家者。於他工",
    "T29n1563_025:0895b22": "巧尸羅等德多分勝中。謂己少劣心生高舉",
    "T29n1563_025:0895b23": "名為卑慢。於無德中謂己有德名為邪慢。言",
    "T29n1563_025:0895b24": "無德者。謂諸惡行。違功德故。立無德名。猶如",
    "T29n1563_025:0895b25": "不善。然本論說。慢類有九。類是品類義。即慢",
    "T29n1563_025:0895b26": "之差別。九類者何。一我勝慢類。二我等慢類。",
    "T29n1563_025:0895b27": "三我劣慢類。四有勝我慢類。五有等我慢類。",
    "T29n1563_025:0895b28": "六有劣我慢類。七無勝我慢類。八無等應慢",
    "T29n1563_025:0895b29": "類。九無劣我慢類。此九皆依有身見起。我勝",
    "T29n1563_025:0895c01": "者。是過慢類。我等者是慢類。我劣者是卑",
    "T29n1563_025:0895c02": "慢類。有勝我者。是卑慢類。有等我者。是慢",
    "T29n1563_025:0895c03": "類。有劣我者。是過慢類。無勝我者。是慢類。",
    "T29n1563_025:0895c04": "無等我者。是過慢類。無劣我者。是卑慢類。是",
    "T29n1563_025:0895c05": "故此九從三慢出。謂慢過慢及卑慢。三行次",
    "T29n1563_025:0895c06": "有殊成三三類。無劣我慢類高舉如何成。謂",
    "T29n1563_025:0895c07": "有如斯於自所樂勝有情聚。雖於己身知極",
    "T29n1563_025:0895c08": "下劣。而自尊重如呈瑞者。或栴荼羅。彼雖自",
    "T29n1563_025:0895c09": "知世所共惡。然於呈瑞執所作時。尊重自身",
    "T29n1563_025:0895c10": "故成高舉。如是七慢何所斷耶。有餘師言。我",
    "T29n1563_025:0895c11": "慢邪慢唯見所斷。餘通見修。理實應言七皆",
    "T29n1563_025:0895c12": "通二。故能安隱作如是言。我色等中不隨執",
    "T29n1563_025:0895c13": "我。然於如是五取蘊中。有我慢愛。隨眠未",
    "T29n1563_025:0895c14": "斷。諸修所斷。聖未斷時。定可現行。此不決",
    "T29n1563_025:0895c15": "定。謂有已斷而可現行。如已離欲貪信苦",
    "T29n1563_025:0895c16": "隨眠等。有雖未斷而定不行。如未離欲貪聖",
    "T29n1563_025:0895c17": "者殺纏等。言殺纏者。謂由此纏發起故思斷",
    "T29n1563_025:0895c18": "眾生命。等者等取盜婬誑纏。無有愛全有愛",
    "T29n1563_025:0895c19": "一分。無有名何法。謂三界非常。於此貪求",
    "T29n1563_025:0895c20": "名無有愛。由此已簡無漏非常。彼定非貪安",
    "T29n1563_025:0895c21": "足處故。有愛一分。謂願當為藹羅伐拏大龍",
    "T29n1563_025:0895c22": "王等。雖言為顯阿素洛王。北俱盧洲無想天",
    "T29n1563_025:0895c23": "等。此殺纏等雖修所斷。而諸聖者定不現行。",
    "T29n1563_025:0895c24": "此不行因如後當釋。有我慢等例亦應然。無",
    "T29n1563_025:0895c25": "有愛中亦有見斷。隨經說故言唯修斷。如契",
    "T29n1563_025:0895c26": "經言。一類苦逼作如是念。願我死後斷壞無",
    "T29n1563_025:0895c27": "有無病樂哉。此愛但緣眾同分起。何緣聖者",
    "T29n1563_025:0895c28": "有諸慢類。我慢等法而不現起。頌曰。",
    "T29n1563_025:0895c29": " 慢類等我慢  惡作中不善",
    "T29n1563_025:0896a01": " 聖有而不起  見疑所增故",
    "T29n1563_025:0896a02": "[0896a02] 論曰。等言為顯殺等諸纏。無有愛全有愛一",
    "T29n1563_025:0896a03": "分。以諸聖者善修空故。善知業果相屬理故。",
    "T29n1563_025:0896a04": "此慢類等我慢惡悔。聖雖未斷而定不行。又",
    "T29n1563_025:0896a05": "此見疑親所增故。見疑已斷故不復行。謂慢",
    "T29n1563_025:0896a06": "類我慢有身見所增。殺生等纏邪見所增。諸",
    "T29n1563_025:0896a07": "無有愛斷見所增。有愛一分常見所增。不善",
    "T29n1563_025:0896a08": "惡作是疑所增。故聖身中雖有未斷。而由背",
    "T29n1563_025:0896a09": "析皆定不行。餘非見疑親所增故。聖既成就",
    "T29n1563_025:0896a10": "容可現行。九十八隨眠中幾是遍行幾非遍",
    "T29n1563_025:0896a11": "行。頌曰。",
    "T29n1563_025:0896a12": " 見苦集所斷  諸見疑相應",
    "T29n1563_025:0896a13": " 及不共無明  遍行自界地",
    "T29n1563_025:0896a14": " 於中除二見  餘九能上緣",
    "T29n1563_025:0896a15": " 除得餘隨行  亦是遍行攝",
    "T29n1563_025:0896a16": "[0896a16] 論曰。唯見苦集所斷。隨眠力能遍行。然非一",
    "T29n1563_025:0896a17": "切謂唯諸見疑彼相應。不共無明非餘貪等。",
    "T29n1563_025:0896a18": "見有七見。疑有二疑。相應無明即攝屬彼。不",
    "T29n1563_025:0896a19": "共有二。故成十一。如是十一。於諸界地中各",
    "T29n1563_025:0896a20": "能遍行。自界地五部。謂自界地五部法中。遍",
    "T29n1563_025:0896a21": "緣隨眠為因生染。是故唯此立遍行名。且約",
    "T29n1563_025:0896a22": "界說言三十三是遍依。何義立不共無明名。",
    "T29n1563_025:0896a23": "如是說者。相雜名為共。此非共故立不共名。",
    "T29n1563_025:0896a24": "即是望餘各別為義。如契經說。不共佛僧。此",
    "T29n1563_025:0896a25": "顯佛僧二寶各別。以不共行故名不共。無明",
    "T29n1563_025:0896a26": "非餘隨眠相雜行故。或普名共。即是遍義。此",
    "T29n1563_025:0896a27": "非共故立不共名。與諸隨眠不相應故。何故",
    "T29n1563_025:0896a28": "唯於見苦集斷諸隨眠內有遍行耶。唯此普",
    "T29n1563_025:0896a29": "緣諸有漏法。意樂無別勢力堅牢。故能為因",
    "T29n1563_025:0896b01": "遍生五部。見滅見道所斷隨眠。唯有能緣有",
    "T29n1563_025:0896b02": "漏一分。所緣有別勢不堅牢。不能為因遍生",
    "T29n1563_025:0896b03": "五部故。唯前二部有遍行隨眠。此遍隨眠具",
    "T29n1563_025:0896b04": "三遍義。謂於五部遍緣隨眠。及能為因遍生",
    "T29n1563_025:0896b05": "染法。此相應法有二遍義。謂於三義唯闕隨",
    "T29n1563_025:0896b06": "眠。此俱有法有一遍義。謂但為因遍生染法。",
    "T29n1563_025:0896b07": "若遍行惑。能緣五部。薩迦耶見。緣見滅道。所",
    "T29n1563_025:0896b08": "斷法生。為見何斷。若見苦斷貪等。亦應緣五",
    "T29n1563_025:0896b09": "部故。唯見苦斷。又如見取緣見滅道。所斷能",
    "T29n1563_025:0896b10": "緣無漏境者。以彼親迷。迷滅道故。亦是見滅。",
    "T29n1563_025:0896b11": "見道所斷。如是身見亦是親迷。迷滅道故。應",
    "T29n1563_025:0896b12": "見彼斷。或應辯此差別因緣。又如見滅。見道",
    "T29n1563_025:0896b13": "斷見。取要由遍知境所緣故斷。如是身見例",
    "T29n1563_025:0896b14": "亦應然。或復如身見遍知所緣斷。如是見取",
    "T29n1563_025:0896b15": "例亦應然。如是二途宗皆不許。是故所立於",
    "T29n1563_025:0896b16": "理不然。理必應然。義有別故。且初所例。貪等",
    "T29n1563_025:0896b17": "亦應緣五部故。唯見苦斷。或且舉此反例身",
    "T29n1563_025:0896b18": "見。理亦應通五部攝者。此例非理。貪等亦應",
    "T29n1563_025:0896b19": "一念頓緣五部法故。謂有身見一剎那中頓緣",
    "T29n1563_025:0896b20": "五部。受乃至識。為我我所。理不應言。一念身",
    "T29n1563_025:0896b21": "見體分五部。貪等皆是自相惑故。尚無一念",
    "T29n1563_025:0896b22": "頓緣二部。況能緣五。故例不成。後所例言如",
    "T29n1563_025:0896b23": "見滅道。所斷見取身見亦然。俱是親迷。迷滅",
    "T29n1563_025:0896b24": "道故。應亦見滅。見道斷者。亦不應理。薩迦耶",
    "T29n1563_025:0896b25": "見不能稱譽。謗彼見故。又所緣竟無分限故。",
    "T29n1563_025:0896b26": "非有身見要先稱譽。謗滅道見。方計為我。亦",
    "T29n1563_025:0896b27": "非於境作分限緣。見取必由稱譽能謗。滅道",
    "T29n1563_025:0896b28": "邪見方計第一。於所緣境作分限緣。義既有",
    "T29n1563_025:0896b29": "殊。不可為例。然有身見見苦諦時遍知所緣。",
    "T29n1563_025:0896c01": "即全永斷。非見取者。此有別因。所緣行解等",
    "T29n1563_025:0896c02": "不等故。謂如三界見苦所斷諸蘊非我。乃至",
    "T29n1563_025:0896c03": "修斷諸蘊非我。其相亦然。故見苦時非我見",
    "T29n1563_025:0896c04": "起。緣所見苦我見皆除。計勝不然。有於少",
    "T29n1563_025:0896c05": "法。觀餘少法。計為勝故。由此身見隨行見取。",
    "T29n1563_025:0896c06": "雖緣見滅道所斷法。生&#x9E81;故如身見唯見苦",
    "T29n1563_025:0896c07": "斷。如緣修道所斷法生。謗滅道見隨行見取。",
    "T29n1563_025:0896c08": "雖亦緣彼所斷法生。而彼望前極微細故。樂",
    "T29n1563_025:0896c09": "淨行解所不攝故。親執不欲滅道無明所引",
    "T29n1563_025:0896c10": "邪見為最勝故。雖見苦位遍知所緣。而要所",
    "T29n1563_025:0896c11": "緣永斷方斷。是故見取非如身見。唯見苦時",
    "T29n1563_025:0896c12": "即全永斷。故所說斷差別理成。或緣見滅。見",
    "T29n1563_025:0896c13": "道所斷。見取各三。謂見苦集及見滅道隨一",
    "T29n1563_025:0896c14": "斷故。若於見滅見道所斷。執果分勝。是見",
    "T29n1563_025:0896c15": "集斷。執因分勝。是見集斷。若唯執彼為真",
    "T29n1563_025:0896c16": "實覺。不偏執彼因分果分。隨緣何生與彼俱",
    "T29n1563_025:0896c17": "斷。故見取斷。非如身見。若有身見戒取見",
    "T29n1563_025:0896c18": "取。頓緣五部名為遍行。是則遍行。非唯爾",
    "T29n1563_025:0896c19": "所。以於是處。有我見行。是處必應起我愛慢。",
    "T29n1563_025:0896c20": "若於是處淨勝見行。是處必應希求高舉。是",
    "T29n1563_025:0896c21": "則愛慢。亦應遍行。此難不然。雖見力起而此",
    "T29n1563_025:0896c22": "二種分限緣故。由此遍行唯有十一。前說",
    "T29n1563_025:0896c23": "十一於諸界地中各能遍行自界地五部。為",
    "T29n1563_025:0896c24": "有他界他地遍行。簡彼故言自界自地。亦有",
    "T29n1563_025:0896c25": "他界他地遍行。謂十一中除身邊見。所餘九",
    "T29n1563_025:0896c26": "種亦能上緣。上言正明上界上地。兼顯無有",
    "T29n1563_025:0896c27": "緣下隨眠。緣下則應遍知界壞。上境勝故。",
    "T29n1563_025:0896c28": "緣無此失。且欲見苦。所斷邪見。謗色無色。",
    "T29n1563_025:0896c29": "苦果為無。見取於中執為最勝。戒取於彼",
    "T29n1563_025:0897a01": "非因計因。疑懷猶豫無明不了。見集所斷。如",
    "T29n1563_025:0897a02": "應當說。色緣無色例此應知。准界應思約地",
    "T29n1563_025:0897a03": "分別。然諸界地決定異者。欲界乃至第四靜",
    "T29n1563_025:0897a04": "慮。有緣上界上地遍行。三無色中闕緣上界。",
    "T29n1563_025:0897a05": "有頂一地二種俱無。雖有隨眠通緣自上。然",
    "T29n1563_025:0897a06": "理無有自上頓緣。以自地中諸境界事。是所",
    "T29n1563_025:0897a07": "緣境亦所隨眠。若上地中諸境界事。是所緣",
    "T29n1563_025:0897a08": "境。非所隨眠。不可一念。煩惱緣境。有隨眠",
    "T29n1563_025:0897a09": "處。有不隨眠。勿於相應。亦有爾故。於上界地",
    "T29n1563_025:0897a10": "必頓緣耶。非必頓緣。或別或總。身邊見何緣",
    "T29n1563_025:0897a11": "不緣上界地。緣他界地。執我我所及計斷常。",
    "T29n1563_025:0897a12": "理不成故。謂非於此界此地中生。他界地蘊",
    "T29n1563_025:0897a13": "中有計為我。執有二我。理不成故。執我不成",
    "T29n1563_025:0897a14": "故執我所不成。所執必依我執起故。邊見隨",
    "T29n1563_025:0897a15": "從有身見生。故亦無容緣他界地。由此唯九",
    "T29n1563_025:0897a16": "緣上理成。有餘師言。身邊二見。愛力起故。取",
    "T29n1563_025:0897a17": "有執受。為己有故。以現見法。為境界故。必不",
    "T29n1563_025:0897a18": "上緣。生欲界中若緣大梵。起有情常見為何",
    "T29n1563_025:0897a19": "見攝耶理實應言。此二非見。是身邊見。所引",
    "T29n1563_025:0897a20": "邪智。現見蘊中執我常已。於不現見。比謂",
    "T29n1563_025:0897a21": "如斯。謂欲界生。不作是執。我是大梵。亦不",
    "T29n1563_025:0897a22": "執言。梵是我所。故非身見。身見無故。邊見亦",
    "T29n1563_025:0897a23": "無。邊見必隨身見起故。非有餘見作此行相。",
    "T29n1563_025:0897a24": "故是身邊見所引生邪智為遍行體。唯是隨",
    "T29n1563_025:0897a25": "眠。不爾云何。并隨行法。謂上所說遍行隨眠",
    "T29n1563_025:0897a26": "并彼隨行受等生等皆遍行攝。同一果故。然",
    "T29n1563_025:0897a27": "隨行中唯除諸得。得與所得非一果故。由是",
    "T29n1563_025:0897a28": "遍行因與隨眠相對。具成四句差別。九十八",
    "T29n1563_025:0897a29": "隨眠中幾緣有漏。幾緣無漏。頌曰。",
    "T29n1563_025:0897b01": " 見滅道所斷  邪見疑相應",
    "T29n1563_025:0897b02": " 及不共無明  六能緣無漏",
    "T29n1563_025:0897b03": " 於中緣滅者  唯緣自地滅",
    "T29n1563_025:0897b04": " 緣道六九地  由別治相因",
    "T29n1563_025:0897b05": " 貪瞋慢二取  並非無漏緣",
    "T29n1563_025:0897b06": " 應離境非怨  清淨勝性故",
    "T29n1563_025:0897b07": "[0897b07] 論曰。唯見滅道所斷邪見疑。彼相應不共",
    "T29n1563_025:0897b08": "無明。各三成六。能緣無漏。謂見滅道斷三",
    "T29n1563_025:0897b09": "邪見二疑。相應無明即攝屬彼。不共有二",
    "T29n1563_025:0897b10": "故合成六。如是六種諸界地中能緣滅道。名",
    "T29n1563_025:0897b11": "緣無漏。餘緣有漏。不說自成。此無漏緣於一",
    "T29n1563_025:0897b12": "一地各緣幾地滅道為境。諸緣滅者緣自地",
    "T29n1563_025:0897b13": "滅。謂欲界繫緣滅隨眠。唯緣欲界諸行擇滅。",
    "T29n1563_025:0897b14": "乃至有頂緣滅隨眠。唯緣有頂諸行擇滅。諸",
    "T29n1563_025:0897b15": "緣道者。緣六九地。謂欲界繫緣道隨眠。唯緣",
    "T29n1563_025:0897b16": "六地法智品道。若治欲界。若能治餘。諸法智",
    "T29n1563_025:0897b17": "品。皆能緣故。色無色界八地所有。緣道隨眠。",
    "T29n1563_025:0897b18": "一一唯能通緣九地類智品道。若治自地。若",
    "T29n1563_025:0897b19": "能治餘。諸類智品。皆能緣故。何緣謗苦。謗",
    "T29n1563_025:0897b20": "集邪見。欲界繫者。能緣九地。初靜慮者。能緣",
    "T29n1563_025:0897b21": "八地乃至有頂。唯緣彼地謗滅邪見。於九地",
    "T29n1563_025:0897b22": "中一一唯能緣自地滅。此有所以。所以者何。",
    "T29n1563_025:0897b23": "謂若有法此地愛所潤。此地身見執。為我我",
    "T29n1563_025:0897b24": "所。彼諸法滅。還為此地。見滅所斷。邪見所",
    "T29n1563_025:0897b25": "緣。此說意言。若有諸行。此地我愛我見所緣。",
    "T29n1563_025:0897b26": "故由耽著此地行故。若聞說有此地行滅。便",
    "T29n1563_025:0897b27": "起此地邪見撥無。非上行中有下耽著。寧下",
    "T29n1563_025:0897b28": "邪見撥彼滅無。雖界地相望因果隔絕。而九",
    "T29n1563_025:0897b29": "地苦集展轉相牽。又依生立因更互為因故。",
    "T29n1563_025:0897c01": "一地邪見容有緣多。滅無相牽及相因理。故",
    "T29n1563_025:0897c02": "謗滅邪見唯緣自地滅。然諸善智悟境理通。",
    "T29n1563_025:0897c03": "容有頓緣多地行滅。諸邪見起於境迷謬。固",
    "T29n1563_025:0897c04": "執所隔不能總緣。何緣邪見緣苦集滅。有通",
    "T29n1563_025:0897c05": "唯別緣道不然。由治有殊互相因故。謂所緣",
    "T29n1563_025:0897c06": "道雖諸地別。而展轉相屬互為因果。故由此",
    "T29n1563_025:0897c07": "邪見六九總緣。滅不相因唯緣自地。豈不法",
    "T29n1563_025:0897c08": "類二智品道。亦互相因下上邪見。應俱能緣",
    "T29n1563_025:0897c09": "法類品道。如緣苦集諸地無遮。此責不然。非",
    "T29n1563_025:0897c10": "對治故。若爾六地法智品道。應非欲界。邪",
    "T29n1563_025:0897c11": "見總緣。上五地中。法智品道。於欲界法非對",
    "T29n1563_025:0897c12": "治故。未至地亦非全屬上地者。非欲治故。治",
    "T29n1563_025:0897c13": "欲者亦非全邪見。如是忍所治故。色無色界",
    "T29n1563_025:0897c14": "謗道邪見。應亦能緣法智品道有法智品道",
    "T29n1563_025:0897c15": "治色無色故。若謂法智非全治彼苦集法智",
    "T29n1563_025:0897c16": "品非彼對治故。亦非全能治色無色不能治",
    "T29n1563_025:0897c17": "彼見所斷故。初品法智不能治彼初品煩惱",
    "T29n1563_025:0897c18": "非此所治故。法智品非彼所緣。是則應許",
    "T29n1563_025:0897c19": "色無色邪見不能總緣九地類智品非類智",
    "T29n1563_025:0897c20": "品。總能對治上二界中諸煩惱故。謂非第二",
    "T29n1563_025:0897c21": "靜慮地等類智品道。亦能為初靜慮地等。煩",
    "T29n1563_025:0897c22": "惱對治。初靜慮等。亦非全兩節。推徵如前",
    "T29n1563_025:0897c23": "說。又緣道諦三界隨眠。非苦集滅忍所對治。",
    "T29n1563_025:0897c24": "故謗道見理應無能。下上總緣六九地道。如",
    "T29n1563_025:0897c25": "是過網理實皆無。法類相望種類別故。法類",
    "T29n1563_025:0897c26": "智品治類同故。互相因故。互相緣故。謂法智",
    "T29n1563_025:0897c27": "品道同。是欲界中。緣道諦惑。對治種類。此",
    "T29n1563_025:0897c28": "同類道。由互相因互相緣故。設非對治亦欲",
    "T29n1563_025:0897c29": "緣道煩惱所緣類智品道與法智品雖互相因",
    "T29n1563_025:0898a01": "由對治門種類別故。不相緣故。非欲緣道。煩",
    "T29n1563_025:0898a02": "惱所緣。准此已遮色無色界緣道煩惱亦應",
    "T29n1563_025:0898a03": "能緣。治色無色法智品過。謂於此中。雖有",
    "T29n1563_025:0898a04": "少分法智品道。能治上界少分煩惱。亦互相",
    "T29n1563_025:0898a05": "因而由治門種類別故。與類智品不相緣故。",
    "T29n1563_025:0898a06": "非上緣道煩惱所緣。於九地中類智品道。由",
    "T29n1563_025:0898a07": "一種類展轉相因。更互相緣治類同故。雖非",
    "T29n1563_025:0898a08": "對治而可總為上八地中緣道感境。是故如",
    "T29n1563_025:0898a09": "頌所說理成。何故貪瞋慢及二取。見無漏斷",
    "T29n1563_025:0898a10": "不緣無漏。以諸欣求真解脫者。於貪煩惱定",
    "T29n1563_025:0898a11": "應捨離。若緣無漏如善法欲。希求涅槃及聖",
    "T29n1563_025:0898a12": "道故。求解脫者不應離貪。又滅道諦應是所",
    "T29n1563_025:0898a13": "斷。佛說離貪境名斷故。如契經說。汝於色中",
    "T29n1563_025:0898a14": "若能斷貪。色亦名斷。又於貪境見過失故。方",
    "T29n1563_025:0898a15": "得離貪。若許有貪緣無漏者。應於滅道。見過",
    "T29n1563_025:0898a16": "失時貪方得離。此見非淨豈能盡惑。又於貪",
    "T29n1563_025:0898a17": "境見功德故。貪方得生。若許有貪緣無漏者。",
    "T29n1563_025:0898a18": "滅靜等行觀無漏時貪應增長。如何因此能",
    "T29n1563_025:0898a19": "盡諸惑。既俱不盡惑。生死應無窮。是故知貪",
    "T29n1563_025:0898a20": "不緣無漏。緣怨害事方得生瞋。無漏事中離",
    "T29n1563_025:0898a21": "怨害相。故緣無漏瞋必不生。又瞋隨眠其相",
    "T29n1563_025:0898a22": "&#x9E81;惡。諸無漏法最極微妙。故瞋於彼無容得",
    "T29n1563_025:0898a23": "行。諸慢隨眠高舉相故。性不寂靜。諸無漏法",
    "T29n1563_025:0898a24": "極寂靜故不生高舉。又生慢者。作是念言。我",
    "T29n1563_025:0898a25": "得此法非無漏法。力能為緣起如是慢。以無",
    "T29n1563_025:0898a26": "漏法能治慢故。二取若能緣無漏者。是則應",
    "T29n1563_025:0898a27": "與正見相同。無漏是真淨勝性故。二取既無",
    "T29n1563_025:0898a28": "倒應非見所斷。是故二取非無漏緣。若爾有",
    "T29n1563_025:0898a29": "於謗涅槃者。邪見等上起瞋隨眠。既稱所緣",
    "T29n1563_025:0898b01": "應無有過。於有過法起增背心。正合其儀。",
    "T29n1563_025:0898b02": "應遠離故。則應瞋恚。非見滅斷。無如是失。愚",
    "T29n1563_025:0898b03": "滅相者。於能謗者。方起瞋故。謂於餘處執解",
    "T29n1563_025:0898b04": "脫已。於謗真解脫方起不忍心。是故要愚真",
    "T29n1563_025:0898b05": "滅相者。方於謗滅邪見等上。起極憎背。見滅",
    "T29n1563_025:0898b06": "斷瞋。諸有不愚真滅相者。於能謗滅邪見等",
    "T29n1563_025:0898b07": "上。若生厭背非瞋隨眠。乃是無貪善根所攝。",
    "T29n1563_025:0898b08": "又如腹內積多病者。為活命故。雖食美食。病",
    "T29n1563_025:0898b09": "所雜故皆成衰損。腹無病者。凡有所食一切",
    "T29n1563_025:0898b10": "於身有益無損。如是若有於非滅中妄謂是",
    "T29n1563_025:0898b11": "滅生貪愛者。相續穢故。於邪見等所起憎嫌。",
    "T29n1563_025:0898b12": "皆說名為緣見滅斷。邪見等法所起瞋恚。若",
    "T29n1563_025:0898b13": "有如理於真滅中。知是真滅無貪愛者。相續",
    "T29n1563_025:0898b14": "淨故。於能謗滅邪見等中。所生厭背皆無過",
    "T29n1563_025:0898b15": "失。若於知有涅槃正見所起瞋恚。見何所斷。",
    "T29n1563_025:0898b16": "此不應責。見所斷瞋理必無容。緣善法故。此",
    "T29n1563_025:0898b17": "緣正見定修所斷。然已見諦者。此不復行緣。",
    "T29n1563_025:0898b18": "謗滅見貪已永斷故。寧不信有緣無漏瞋。豈",
    "T29n1563_025:0898b19": "不此瞋世現知有。謂有外道言涅槃中永滅",
    "T29n1563_025:0898b20": "諸根。是大衰損。故我於此定不欣求。此本非",
    "T29n1563_025:0898b21": "瞋乃是邪見。故本論說。於樂計苦是見滅斷。",
    "T29n1563_025:0898b22": "邪見所攝。理必應然。以一切苦至極樂處方",
    "T29n1563_025:0898b23": "得永滅。極樂處者。唯真涅槃。此極樂言顯勝",
    "T29n1563_025:0898b24": "義樂。彼不能了此樂相故。又不能知生死過",
    "T29n1563_025:0898b25": "故。耽著諸有不樂出離。故起邪見。非般涅",
    "T29n1563_025:0898b26": "槃。寧執此為緣滅瞋恚。"
}