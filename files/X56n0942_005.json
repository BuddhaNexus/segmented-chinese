{
    "X56n0942_005:0691a07": " 釋疑",
    "X56n0942_005:0691a09": "一　盧舍那佛所說戒人法權實",
    "X56n0942_005:0691a10": "二　二種五種唯識八識九識色心",
    "X56n0942_005:0691a11": "三　即身成佛者為在初住為復在相似",
    "X56n0942_005:0691a12": "四　解廣高長者即身入佛位入法華三昧否",
    "X56n0942_005:0691a13": "五　斷惑不斷惑成佛又草木成佛誠文",
    "X56n0942_005:0691a14": "六　權實誠文又法相三論華嚴三宗諍論是非",
    "X56n0942_005:0691a15": "日本國內供奉光定法師　疑問",
    "X56n0942_005:0691a16": "疑云盧舍那佛是他受用法身國清百錄　智者",
    "X56n0942_005:0691a17": "大師普禮盧舍那臺上之佛是則別教佛也佛若",
    "X56n0942_005:0691a18": "是權所說之戒亦應權也今盧舍那佛所說戒既",
    "X56n0942_005:0691a19": "自性清淨戒即是本原真實何故所說戒體是實",
    "X56n0942_005:0691a20": "而說戒之佛是權若言自性清淨戒是毗盧遮那",
    "X56n0942_005:0691a21": "佛所說者毗盧遮那是自受用法身對誰說於自",
    "X56n0942_005:0691a22": "性戒乎案普賢觀經意戒之和上是大日如來經",
    "X56n0942_005:0691a23": "云釋迦牟尼名毗盧遮那遍一切處等故此和上",
    "X56n0942_005:0691a24": "所說戒可名自證戒也佛既是實戒亦應實未審",
    "X56n0942_005:0691b01": "大日如來赴機說者為他受用佛戒為當自受用",
    "X56n0942_005:0691b02": "佛戒又此赴機所說戒為自證戒為非自證戒請",
    "X56n0942_005:0691b03": "示權實同異。",
    "X56n0942_005:0691b04": "述曰別圓二教並具三身且別教有教道證道二說",
    "X56n0942_005:0691b05": "若據教道人法俱權以教道詮離邊兼果頭無佛故",
    "X56n0942_005:0691b06": "所以教道自他受用並是權意若入證道證理同故",
    "X56n0942_005:0691b07": "自他受用並是真實以其果頭有實證故所以臺上",
    "X56n0942_005:0691b08": "之佛不論自受用據教道則二佛皆權據證道則二",
    "X56n0942_005:0691b09": "身俱實也戒之權實唯佛所說然夫戒體非權非實",
    "X56n0942_005:0691b10": "但由教道證道權實有殊遂使內證自性之戒致有",
    "X56n0942_005:0691b11": "權實之異如水本來非方非圓唯隨器然為方圓之",
    "X56n0942_005:0691b12": "相又自受用他受用者只是一體上二名也自內證",
    "X56n0942_005:0691b13": "理受用法樂名自受用將自所受微妙法樂向他菩",
    "X56n0942_005:0691b14": "薩宣說全彼受用此妙法樂名他受用故隨其作用",
    "X56n0942_005:0691b15": "兩向得名然其佛體元來是一矣戒體本無自他之",
    "X56n0942_005:0691b16": "異隨佛方有自他之名將自證法向他說之因知自",
    "X56n0942_005:0691b17": "受用佛戒他受用佛戒其體同也若圓教三身俱實",
    "X56n0942_005:0691b18": "戒體必是自性無作亦以自證赴機說之說默自他",
    "X56n0942_005:0691b19": "受並是同體此義易知(云云)。",
    "X56n0942_005:0691b20": "疑云有人建立二種唯識一者性唯識二者相唯",
    "X56n0942_005:0691b21": "識性唯識者以真如等無為諸法為體相唯識者",
    "X56n0942_005:0691b22": "以有為諸法為體五種唯識者一識之性故唯識",
    "X56n0942_005:0691b23": "謂真如等無為法也二識之自性故唯識謂八識",
    "X56n0942_005:0691b24": "也三識所依故唯識謂五根等也四識所緣故唯",
    "X56n0942_005:0691c01": "識謂六塵也五識之分位故唯識謂不相應行也",
    "X56n0942_005:0691c02": "今疑約八識建立色心為復約九識建立色心又",
    "X56n0942_005:0691c03": "八識色心與九識色心同異如何又八識色心為",
    "X56n0942_005:0691c04": "是生滅法為復不生不滅(云云)。",
    "X56n0942_005:0691c05": "述云八識九識者數之盈縮非碩異也第九是識之",
    "X56n0942_005:0691c06": "本性八觀是識之相用迷性乃八識俱縛造業昇沉",
    "X56n0942_005:0691c07": "故有六道之殊悟性即八識俱解脫悟有淺深故四",
    "X56n0942_005:0691c08": "聖差別性之與相如水及波性相俱舉故立九識若",
    "X56n0942_005:0691c09": "沒性存相只立八識所以八識九識皆無妨也如言",
    "X56n0942_005:0691c10": "第八海中七識浪起者相中論用也如來逗機奢促",
    "X56n0942_005:0691c11": "隨時苟執一邊仍同眾盲之觸象(矣)又八識色心者",
    "X56n0942_005:0691c12": "即生滅悟者乃知不生不滅本來不生不滅今誰滅",
    "X56n0942_005:0691c13": "乎色心同異者若直論法性論之色心皆是法性以",
    "X56n0942_005:0691c14": "法性無異故色之與心並無差別法華經云十方佛",
    "X56n0942_005:0691c15": "土中唯有一乘法等華嚴經云三界唯一心心外無",
    "X56n0942_005:0691c16": "別法心佛及眾生是三無差別迷此理則固執色心",
    "X56n0942_005:0691c17": "異也若了差而無差無差而差則任說同說異於理",
    "X56n0942_005:0691c18": "無失(矣)。",
    "X56n0942_005:0691c19": "疑云即身成佛者為在初住位為復在相似已來",
    "X56n0942_005:0691c20": "若言在初住者從分段入變易必有隔生義如何",
    "X56n0942_005:0691c21": "得云即身成佛若言即身成佛只在相似已來者",
    "X56n0942_005:0691c22": "依何經論而立斯義又南岳思大師及智者大師",
    "X56n0942_005:0691c23": "親說即身成佛之義請示其文。",
    "X56n0942_005:0691c24": "述曰即身成佛為在相似為復在初住有何憑據者",
    "X56n0942_005:0692a01": "若直就心悟論之不同觀行名字迴心即佛若論遍",
    "X56n0942_005:0692a02": "應法界分影自在之時相似初住即身成佛皆得何",
    "X56n0942_005:0692a03": "者常途所云由相似後心斷初住之障方入初住若",
    "X56n0942_005:0692a04": "相似位中不斷無明何由可入初住之位相似位人",
    "X56n0942_005:0692a05": "決斷無明八相成佛方名初住所以斷障見理之功",
    "X56n0942_005:0692a06": "正在相似當其惑障已除與理冥會之時方得初住",
    "X56n0942_005:0692a07": "之名若以斷障入住之能即身成佛正在相似位中",
    "X56n0942_005:0692a08": "然證理已後能起真應方名初住由將相似之身入",
    "X56n0942_005:0692a09": "初住故住亦即身成佛況復不捨初住之身極登妙",
    "X56n0942_005:0692a10": "覺哉然從分段入變易故有隔生入者有即生入者",
    "X56n0942_005:0692a11": "若入變易後定無隔生之義法華經云父母所生身",
    "X56n0942_005:0692a12": "得清淨六根無量義經云即於是身得無生法忍驗",
    "X56n0942_005:0692a13": "知即身成佛有憑可信南岳云一生欲入銅輪之位",
    "X56n0942_005:0692a14": "領眾太早只淨六根止觀明中道觀云一生可修一",
    "X56n0942_005:0692a15": "生可證玄義云圓教肉身菩薩一生有超登十地之",
    "X56n0942_005:0692a16": "義斯乃二聖口說即身成佛之文然只淨六根者是",
    "X56n0942_005:0692a17": "大師監失光藏德謙讓之言為遮凡夫疑悞故也法",
    "X56n0942_005:0692a18": "藏法師云南岳天台德行難測為是等覺為是妙覺",
    "X56n0942_005:0692a19": "此方名德多云南岳大師應是地上之聖不爾何能",
    "X56n0942_005:0692a20": "於此唐國捨方便生日本為國王大作佛事此乃自",
    "X56n0942_005:0692a21": "在所欲生應法界之用也天台和尚能融萬法為一",
    "X56n0942_005:0692a22": "心於一心上點示萬像吐訥自在辨才無窮在眾獨",
    "X56n0942_005:0692a23": "步能感物心在生滅後奇異甚多若非大聖何得如",
    "X56n0942_005:0692a24": "此因知藏公之言有實可信。",
    "X56n0942_005:0692b01": "疑云一法界具九法界名為體廣九法界即佛法",
    "X56n0942_005:0692b02": "界名為位高十法界即空即假即中名為用長解",
    "X56n0942_005:0692b03": "此義者凡夫即身入佛位否又於一念中一法攝",
    "X56n0942_005:0692b04": "九名為體廣一念中九無非佛法名為位高一念",
    "X56n0942_005:0692b05": "十法無非三諦名為用長得解此義時便於即身",
    "X56n0942_005:0692b06": "入法華三昧為復於異世得入耶又以父母所生",
    "X56n0942_005:0692b07": "身得解此義修行之時即此一生入於何位頗有",
    "X56n0942_005:0692b08": "知而不修行者自然得入聖位否若言有者六即",
    "X56n0942_005:0692b09": "位中入於何位。",
    "X56n0942_005:0692b10": "述曰所言解十法界高廣義即於此身入佛位否等",
    "X56n0942_005:0692b11": "者若論性德不簡凡聖無始已來未曾不具據此論",
    "X56n0942_005:0692b12": "之即此凡夫無始之時早入佛位豈至今世論其入",
    "X56n0942_005:0692b13": "與不入耶若論修得只是顯得本有之體也理無漸",
    "X56n0942_005:0692b14": "頓之異顯之遲早由人勤怠即生隔生思之可知雖",
    "X56n0942_005:0692b15": "即本來具足然唯知而不脩者叵有得聖之期如臨",
    "X56n0942_005:0692b16": "路不行終是無達期所以知性具足之理須勤修行",
    "X56n0942_005:0692b17": "矣入法華三昧准之可知。",
    "X56n0942_005:0692b18": "疑云斷煩惱成佛為復不斷煩惱成佛若言斷煩",
    "X56n0942_005:0692b19": "惱成佛者便同三乘教若言留煩惱成佛者既有",
    "X56n0942_005:0692b20": "煩惱障何得成佛又此惑者為離身外有為當不",
    "X56n0942_005:0692b21": "離身有又體遍一切處名為體廣已成佛久遠名",
    "X56n0942_005:0692b22": "為位高從本垂跡三世利物名為用長得此意脩",
    "X56n0942_005:0692b23": "行者於凡夫即身得入分真究竟位否若言不入",
    "X56n0942_005:0692b24": "分真究竟位者即身成佛則有言無實又即身成",
    "X56n0942_005:0692c01": "佛及草木成佛若有經論誠文請示其文夫立義",
    "X56n0942_005:0692c02": "者有誠文則可信無文則不可信也。",
    "X56n0942_005:0692c03": "述曰且言斷煩惱者成佛為復不斷煩惱成佛等者",
    "X56n0942_005:0692c04": "煩惱當體即空假中若斷煩惱即斷三諦菩提即煩",
    "X56n0942_005:0692c05": "惱如金即師子煩惱是菩提如師子即金也處煩惱",
    "X56n0942_005:0692c06": "大海起法界廣用方名不斷煩惱起諸解脫然實相",
    "X56n0942_005:0692c07": "非斷非不斷如來隨機張網多目雖說斷說不斷然",
    "X56n0942_005:0692c08": "在佛心斷而不斷不斷而斷非斷非不斷若曉斯意",
    "X56n0942_005:0692c09": "斷與不斷無妨夫圓教菩薩心行如海以萬法為化",
    "X56n0942_005:0692c10": "門若嫌同三乘殊乖普門示現(矣)煩惱不在身內不",
    "X56n0942_005:0692c11": "在身外不在中間然亦不離內外及中間如是而有",
    "X56n0942_005:0692c12": "又言得體廣位高用長之意修行於凡夫即身入分",
    "X56n0942_005:0692c13": "真究竟否者此義已如上十界高廣中意然久遠成",
    "X56n0942_005:0692c14": "佛不出今之一念三世利物何曾異時自心具足百",
    "X56n0942_005:0692c15": "界三千有佛無佛性相常然住但以無明所覆累劫",
    "X56n0942_005:0692c16": "不見若返迷還源之時迴心即佛三身四德具足無",
    "X56n0942_005:0692c17": "減以此觀之分真究竟在凡一念若論脩得隨惑厚",
    "X56n0942_005:0692c18": "薄見理明昧仍有地位之階降若根利障薄者一生",
    "X56n0942_005:0692c19": "可獲鈍根障重者二生乃至多生得到聖位不令定",
    "X56n0942_005:0692c20": "判(矣)且如相似後心入銅輪者入變易後無隔生義",
    "X56n0942_005:0692c21": "豈非即身入究竟乎立義有據即可信無憑則不可",
    "X56n0942_005:0692c22": "信者荊溪笑曰愚者守文智者尋義草木成佛有誠",
    "X56n0942_005:0692c23": "文否者毗陵所制金剛錍論盛談斯義請往尋之。",
    "X56n0942_005:0692c24": "疑云一乘為實三乘為權者其義如何請示權實",
    "X56n0942_005:0693a01": "誠文此間法相宗唯立三乘云於三乘中菩薩為",
    "X56n0942_005:0693a02": "實二乘為權三論宗又立三乘云菩薩為實二乘",
    "X56n0942_005:0693a03": "為權華嚴宗立四乘云一乘之外別有三乘一乘",
    "X56n0942_005:0693a04": "相對而為四乘乃云一乘是實三乘是權此等三",
    "X56n0942_005:0693a05": "宗互相諍論請判是非(云云)。",
    "X56n0942_005:0693a06": "述曰所以三乘是權一乘是實者一乘是隨自意語",
    "X56n0942_005:0693a07": "故說為實三乘是隨他意語故說為權開三顯一破",
    "X56n0942_005:0693a08": "三顯一故與諸宗永異法華經云佛以方便力示以",
    "X56n0942_005:0693a09": "三乘教明知三乘皆是方便權示又云十方佛土中",
    "X56n0942_005:0693a10": "唯有一乘法無二亦無三今為汝等說最實事世尊",
    "X56n0942_005:0693a11": "法久後要當說真實等固知一乘為實灼然有據然",
    "X56n0942_005:0693a12": "諸家執諍不可制止此方所論彼國亦諍隨宗生計",
    "X56n0942_005:0693a13": "何得無諍若夫高廣包含深契佛意者唯是天台宗",
    "X56n0942_005:0693a14": "(矣)。",
    "X56n0942_005:0693a15": "唐會昌五年三月二十八日"
}