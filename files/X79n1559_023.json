{
    "X79n1559_023:0426b01": "嘉泰普燈錄卷第二十三",
    "X79n1559_023:0426b02": "平江府報恩光孝禪寺(臣)僧 (正受) 編",
    "X79n1559_023:0426b03": "賢臣下",
    "X79n1559_023:0426b04": "文公楊億居士[0426b04] 字大年。幼舉神嬰。及壯。負才名。而未",
    "X79n1559_023:0426b05": "知有佛。一日。過同僚。見讀金剛經。笑且罪之。彼讀自",
    "X79n1559_023:0426b06": "若。公疑之曰。是豈出孔孟之右乎。何佞甚。因竊閱數",
    "X79n1559_023:0426b07": "板。懵然。始少敬信。後會翰林李公維勉令參問。及由",
    "X79n1559_023:0426b08": "秘書監出守沙州。首至廣慧。謁元璉禪師。璉接見。公",
    "X79n1559_023:0426b09": "便問。布鼓當軒擊。誰是知音者。璉曰。來風深辨。公曰。",
    "X79n1559_023:0426b10": "恁麼則禪客相逢只彈指也。璉曰。君子可入。公應喏",
    "X79n1559_023:0426b11": "喏。璉曰。草賊大敗。夜語次。璉曰。秘監曾與甚人道話",
    "X79n1559_023:0426b12": "來。公曰。某曾問雲巖諒監寺。兩箇大蟲相&#x9F69;時如何。",
    "X79n1559_023:0426b13": "諒曰。一合相。某曰。我只管看。未審恁麼道。還得麼。璉",
    "X79n1559_023:0426b14": "曰。這裏即不然。公曰。請和尚別一轉語。璉以手作拽",
    "X79n1559_023:0426b15": "鼻勢曰。這畜生。更[跳-兆+孛]跳在。公於言下脫然無疑。有偈",
    "X79n1559_023:0426b16": "曰。八角磨盤空裏走。金毛師子變作狗。擬欲將身北",
    "X79n1559_023:0426b17": "斗藏。應須合掌南辰後。復杼其師承密證。寄李維翰",
    "X79n1559_023:0426b18": "林(語見僧寶廣慧傳中)。既而過門。問道者無&#x8657;日。悉隨機應之。",
    "X79n1559_023:0426b19": "&#x751E;為眾曰。此事大難委悉。釋迦老子於三七日中思",
    "X79n1559_023:0426b20": "惟如是事。便道我寧不說法。疾入於涅槃。帝釋梵王",
    "X79n1559_023:0426b21": "殷勤三請。不得已而許之。始自鹿野苑。終於拘尸城。",
    "X79n1559_023:0426b22": "中間四十九年。作大佛事。說三乘十二分教如瓶注",
    "X79n1559_023:0426b23": "水。末後於靈山會上。謂大眾曰。吾正法眼已付摩訶",
    "X79n1559_023:0426b24": "大迦葉。又云。四十九年間。未嘗說一字。是甚麼道理。",
    "X79n1559_023:0426c01": "於諸人分上著一字&#x811A;不得。為諸人各各有奇特事",
    "X79n1559_023:0426c02": "在。若喚作奇特事。早不中了也。我道釋迦是敗軍之",
    "X79n1559_023:0426c03": "將。迦葉是喪身失命底人。汝等諸人作麼生會。不見",
    "X79n1559_023:0426c04": "道。涅槃生死是夢言。佛及眾生為增語。直須恁麼會",
    "X79n1559_023:0426c05": "取。不要向外馳求。若也不明。乖張不少。居翰苑日。慈",
    "X79n1559_023:0426c06": "明楚圓禪師為唐明嵩和尚持書至。公問。對面不相",
    "X79n1559_023:0426c07": "識。千里&#x5374;同風。圓曰。某奉院門請。公曰。真箇謾語。圓",
    "X79n1559_023:0426c08": "曰。前月離唐明。公曰。適來悔伸一問。圓曰。作家。公便",
    "X79n1559_023:0426c09": "喝。圓曰。恰是。公又喝。圓以手畫一畫。公吐舌曰。真龍",
    "X79n1559_023:0426c10": "象也。圓曰。是何言歟。公召典客。令別點茶。復曰。元來",
    "X79n1559_023:0426c11": "是家裏人。圓曰。也不消得。公良久又問。如何是圓上",
    "X79n1559_023:0426c12": "座為人一句。圓曰。切。公曰。恁麼則長裙新婦拖泥走。",
    "X79n1559_023:0426c13": "圓曰。誰得似內翰。公曰。作家。作家。圓曰。放內翰二十",
    "X79n1559_023:0426c14": "棒。公拊膝曰。這裏是甚麼所在。圓拍手曰。也不得放",
    "X79n1559_023:0426c15": "過。公大笑。復問。專使還記得唐明和尚當時悟底因",
    "X79n1559_023:0426c16": "緣麼。圓曰。也曾見舉來。公曰。請不吝慈悲。圓遂舉。聞",
    "X79n1559_023:0426c17": "僧問首山。如何是佛法大意。山云。楚王城畔。汝水東",
    "X79n1559_023:0426c18": "流。公曰。只如此語意旨如何。圓曰。水上挂燈毬。公曰。",
    "X79n1559_023:0426c19": "恁麼則辜負古人去也。圓曰。疑則別參。公曰。三&#x811A;蝦",
    "X79n1559_023:0426c20": "蟆飛上天。圓曰。一任[跳-兆+孛]跳。公哂之。取辭日。公曰。某有",
    "X79n1559_023:0426c21": "一轉語。寄上座往唐明處。還得否。圓曰。明月照見夜",
    "X79n1559_023:0426c22": "行人。公曰。&#x5374;不相當去也。圓曰。更深猶自可。午後更",
    "X79n1559_023:0426c23": "愁人。公曰。開寶寺前金剛。近日為甚麼汗出。圓曰。知。",
    "X79n1559_023:0426c24": "公曰。上座臨行豈無為人底句。圓曰。重疊關山路。公",
    "X79n1559_023:0427a01": "曰。恁麼則隨上座去也。圓噓一聲。公曰。真師子兒。大",
    "X79n1559_023:0427a02": "師子吼。圓曰。放去又扶來。公曰。某適來失&#x811A;倒地。又",
    "X79n1559_023:0427a03": "得家童扶起。圓曰。有甚了期。公大笑。因微恙。問環大",
    "X79n1559_023:0427a04": "師曰。某今日忽違和。大師慈悲。如何醫療。環曰。丁香",
    "X79n1559_023:0427a05": "湯一&#x6900;。公便作吐勢。環曰。恩受成煩惱。環為煎藥次。",
    "X79n1559_023:0427a06": "公叫曰。有賊。環下藥於公前。叉手側立。公瞠目&#x770E;之",
    "X79n1559_023:0427a07": "曰。少叢林漢。環拂袖而出。又一日。問曰。某四大將欲",
    "X79n1559_023:0427a08": "離散。大師如何相救。環乃槌&#x80F7;三下。公曰。賴遇作家。",
    "X79n1559_023:0427a09": "環曰。幾年學佛法。俗氣猶未除。公曰。禍不單行。環作",
    "X79n1559_023:0427a10": "噓噓聲。公尋書偈付左右。令來早送達李都尉。偈曰。",
    "X79n1559_023:0427a11": "漚生與漚滅。二法本來齊。欲識真歸處。趙州東院西。",
    "X79n1559_023:0427a12": "李見。遂曰。泰山廟裏賣紙錢。亟跨馬至。公始熟睡。李",
    "X79n1559_023:0427a13": "撼之。已逝矣。朝野聞之。莫不歎慕。後廣慧於公諱日",
    "X79n1559_023:0427a14": "設位供養。爇香次。有僧問。從來弟子供養師。今日為",
    "X79n1559_023:0427a15": "甚麼師供養弟子。璉曰。恩來義住。僧曰。恁麼則令人",
    "X79n1559_023:0427a16": "轉憶龐居士也。璉曰。兩彩一賽。僧噓一聲。璉乃奠茶。",
    "X79n1559_023:0427a17": "顧其僧曰。鈍置老僧驢漢。自餘機語見乎它集。",
    "X79n1559_023:0427a18": "清獻公趙抃居士[0427a18] 字悅道。年四十餘。擯去聲色。系心",
    "X79n1559_023:0427a19": "宗教。會佛慧法泉禪師(號泉萬卷)來居衢之南禪。公曰親",
    "X79n1559_023:0427a20": "之。泉未&#x751E;容措一詞。後典青州。政事之餘多宴坐。忽",
    "X79n1559_023:0427a21": "大雷震。驚即契悟。作偈曰。默坐公堂&#x8657;隱几。心源不",
    "X79n1559_023:0427a22": "動湛如水。一聲霹靂頂門開。喚起從前自家底。泉見。",
    "X79n1559_023:0427a23": "笑曰。趙悅道撞彩耳。富鄭公初於宗門未有所趣。公",
    "X79n1559_023:0427a24": "勉之。書曰。伏惟執事富貴如是之極。道德如是之盛。",
    "X79n1559_023:0427b01": "福壽康寧如是之備。退休閑逸如是之高。其所未甚",
    "X79n1559_023:0427b02": "留意者。如來一大事因緣而已。能專誠求所證悟。則",
    "X79n1559_023:0427b03": "它日為門下賀也。公年七十有二。以太子少保致仕",
    "X79n1559_023:0427b04": "而歸。親舊里民遇之如故。作高齊以自適。題偈見意。",
    "X79n1559_023:0427b05": "曰。腰佩黃金已退藏。箇中消息也尋常。世人欲識高",
    "X79n1559_023:0427b06": "齊老。只是柯村趙四郎(復曰。切忌錯認)。臨夢。遺泉書曰。非師",
    "X79n1559_023:0427b07": "平日警誨。至此必不得力矣。泉悼以偈曰。仕也邦為",
    "X79n1559_023:0427b08": "瑞。歸歟世作程。人間金粟去。天上玉樓成。慧&#x5292;無纖",
    "X79n1559_023:0427b09": "缺。冰壺徹底清。春風瀫水路。孤月破雲明。",
    "X79n1559_023:0427b10": "郎中張僅居士[0427b10] &#x751E;戲問桂府義禪師曰。某如今剃&#x5374;",
    "X79n1559_023:0427b11": "頭。還做得長老也無。義以手摩頂。召曰。郎中。公應喏。",
    "X79n1559_023:0427b12": "義曰。會麼。公曰。不會。義曰。干頭甚麼事。公恍然有得。",
    "X79n1559_023:0427b13": "太傅高世則居士[0427b13] 字仲貽。號無功。初依芙蓉道楷禪",
    "X79n1559_023:0427b14": "師。求指心要。楷令去其所重。扣己而參。一日。忽造微",
    "X79n1559_023:0427b15": "密。呈偈曰。懸崖撒手任縱橫。大地&#x8657;空自坦平。照壑",
    "X79n1559_023:0427b16": "輝巖不借月。庵頭別有一簾明。",
    "X79n1559_023:0427b17": "太史黃庭堅居士[0427b17] 字魯直。號山谷。以般若夙習。雖膴",
    "X79n1559_023:0427b18": "仕。澹如也。出入宗門。未有所向。好作&#x8276;詞。&#x751E;謁圓通",
    "X79n1559_023:0427b19": "秀禪師。秀呵曰。大丈夫翰墨之妙。甘施於此乎。秀方",
    "X79n1559_023:0427b20": "戒李伯時工畫馬事。公誚之曰。無乃復置我於馬腹",
    "X79n1559_023:0427b21": "中耶。秀曰。汝以&#x8276;語動天下人婬心。不止馬腹。正恐",
    "X79n1559_023:0427b22": "生泥&#x7282;中耳。公悚然悔謝。由是絕筆。惟孳孳於道。著",
    "X79n1559_023:0427b23": "發願文。痛戒酒色。但朝粥午飯而已。往依晦堂祖心",
    "X79n1559_023:0427b24": "禪師。乞指徑捷處。心曰。只如仲尼道二三子以我為",
    "X79n1559_023:0427c01": "隱乎。吾無隱乎爾者。太史居常如何理論。公擬對。心",
    "X79n1559_023:0427c02": "曰。不是。不是。公迷悶不已。一日。侍心山行次。時巖桂",
    "X79n1559_023:0427c03": "盛放。心曰。聞木犀華香麼。公曰。聞。心曰。吾無隱乎爾。",
    "X79n1559_023:0427c04": "遂釋然。即拜之曰。和尚得恁麼老婆心切。心笑曰。只",
    "X79n1559_023:0427c05": "要公到家耳(有本小異)。久之。如雲巖。謁死心新禪師。隨眾",
    "X79n1559_023:0427c06": "入室。新見。張目問曰。新長老死。學士死。燒作兩堆&#x7070;。",
    "X79n1559_023:0427c07": "向甚麼處相見。公無語。新約出曰。晦堂處參得底。使",
    "X79n1559_023:0427c08": "未著在。後左官黔南道。力愈勝。於無思念中。頓明死",
    "X79n1559_023:0427c09": "心所問。報以書曰。往年嘗蒙苦苦提撕。長如醉夢。依",
    "X79n1559_023:0427c10": "稀在光影中。蓋疑情不盡。命根不斷。故望崖而退矣。",
    "X79n1559_023:0427c11": "謫官在黔南道中。晝臥覺。忽然廓爾。尋思被天下老",
    "X79n1559_023:0427c12": "和尚謾了多少。惟有死心道人不肯。乃是第一相為",
    "X79n1559_023:0427c13": "也。不勝萬幸。後作晦堂塔銘曰。某夙承記&#x8382;。堪任大",
    "X79n1559_023:0427c14": "法。道眼未圓而來瞻窣堵。實深宗仰之歎。乃勒堅&#x73C9;",
    "X79n1559_023:0427c15": "敬頌遺美云。先是。晦堂訃音至。公設伊蒲塞供。拈香",
    "X79n1559_023:0427c16": "說偈曰。海風吹落楞伽山。四海禪徒著眼看。一把柳",
    "X79n1559_023:0427c17": "絲收不得。和風搭在玉闌干。",
    "X79n1559_023:0427c18": "中大吳中立居士[0427c18] 字德夫。居晦堂。入室次。堂謂曰。平",
    "X79n1559_023:0427c19": "生學解記憶多聞即不問你。父母未生已前。道將一",
    "X79n1559_023:0427c20": "句來。公擬議。堂以拂子擊之。即領深旨。連述三偈呈",
    "X79n1559_023:0427c21": "之。其後曰。咄這多知俗漢。&#x9F69;盡古今公案。忽於狼藉",
    "X79n1559_023:0427c22": "堆頭。拾得蜣蜋糞彈。明明不直分文。萬兩黃金不換。",
    "X79n1559_023:0427c23": "等閑拈出示人。只為走盤難看。咦。堂答曰。水中得火",
    "X79n1559_023:0427c24": "世還稀。看著令人特地疑。自古不存師弟子。如今&#x5374;",
    "X79n1559_023:0428a01": "許老胡知。",
    "X79n1559_023:0428a02": "荊公王安石居士[0428a02] 字介甫。丁母難。讀書定林。往來蔣",
    "X79n1559_023:0428a03": "山。從贊元禪師游。一日。問元祖師意旨。元不答。公益",
    "X79n1559_023:0428a04": "扣之。元曰。公於般若有障者三。其近道之質一。更須",
    "X79n1559_023:0428a05": "一兩生來恐純熟。公曰。願聞其說。元曰。公受氣剛大。",
    "X79n1559_023:0428a06": "世緣深。以剛大氣。遭深世緣。必以身任天下之重。懷",
    "X79n1559_023:0428a07": "經濟之志。用舍不能。則心未平。以未平之心。持經世",
    "X79n1559_023:0428a08": "之志。何時能一念萬年哉。人多怒而學問。尚理於道。",
    "X79n1559_023:0428a09": "為所知愚。此其三也。特視名利如脫髮。甘澹泊如頭",
    "X79n1559_023:0428a10": "陀。此為近道。且當以教乘滋茂之。可也。公再拜。後於",
    "X79n1559_023:0428a11": "首楞嚴深得其旨。又&#x751E;問真淨克文禪師曰。諸經皆",
    "X79n1559_023:0428a12": "首標時處。獨圓覺不然。何也。文曰。頓乘所演。直示眾",
    "X79n1559_023:0428a13": "生。日用見前。不屬古今。老僧即今與相公同入大光",
    "X79n1559_023:0428a14": "明藏。游戲三昧。互為主賓。非關時處。又曰。一切眾生",
    "X79n1559_023:0428a15": "皆證圓覺。而圭峰易證為具。謂譯人之訛。其義是否。",
    "X79n1559_023:0428a16": "文曰。圓覺可易。則維摩亦可易也。維摩曰。亦不滅受",
    "X79n1559_023:0428a17": "而取證。證與證義有何異哉。蓋眾生現行無明三昧。",
    "X79n1559_023:0428a18": "即是如來根本大智。圭峰之說。但知其具耳。公即領",
    "X79n1559_023:0428a19": "解。",
    "X79n1559_023:0428a20": "提刑郭祥正居士[0428a20] 字功甫。號淨空。喜泉石而不羨紛",
    "X79n1559_023:0428a21": "華。因謁白雲守端禪師。值端說法。以上大人一篇示",
    "X79n1559_023:0428a22": "眾。公切疑。後聞小兒誦之。有省。書報白雲。雲答偈曰。",
    "X79n1559_023:0428a23": "藏身不用縮頭。斂跡何須收&#x811A;。金烏半夜遼天。玉兔",
    "X79n1559_023:0428a24": "趕他不著。元祐中。往衢之南禪。謁泉萬卷。請陞堂。公",
    "X79n1559_023:0428b01": "趨前拈香曰。海邊枯木。入手成香。爇向爐中。橫穿香",
    "X79n1559_023:0428b02": "積如來鼻孔。作此大事。須是對眾白過始得。雲居老",
    "X79n1559_023:0428b03": "人有箇無縫布衫。分付南禪禪師。著得不長不短。進",
    "X79n1559_023:0428b04": "前則諸佛讓位。退步則海水澄波。今日顰伸六種震",
    "X79n1559_023:0428b05": "動。遂召曰。大眾還委悉麼。有意氣時添意氣。不風流",
    "X79n1559_023:0428b06": "處也風流。泉曰。遞相鈍置。公曰。因誰致得。崇寧初。到",
    "X79n1559_023:0428b07": "五祖拜演禪師。命演舉揚。演就座。公復趨前拈香曰。",
    "X79n1559_023:0428b08": "此一辨香。爇向爐中。供養我堂頭法兄禪師。伏願於",
    "X79n1559_023:0428b09": "方廣座上。擘開面門。放出先師形相。與他諸人描邈。",
    "X79n1559_023:0428b10": "何以如此。白雲巖畔舊相逢。往日今朝事不同。夜靜",
    "X79n1559_023:0428b11": "水寒魚不食。一爐香散白蓮風。演拍禪床一下。僧出",
    "X79n1559_023:0428b12": "問云云。",
    "X79n1559_023:0428b13": "丞相富弼居士[0428b13] 字彥國。由清獻公警勵之後。不舍晝",
    "X79n1559_023:0428b14": "夜。力進此道。聞證悟脩顒禪師主投子法席。冠准甸。",
    "X79n1559_023:0428b15": "往質所疑。會顒為眾登座。見其顧&#x770E;。如象王回施。公",
    "X79n1559_023:0428b16": "微有得。因執弟子禮。趨函丈。命侍僧請為入室。顒見",
    "X79n1559_023:0428b17": "即曰。相公已入來。富弼猶在外。公聞。汗流浹背。即大",
    "X79n1559_023:0428b18": "悟。尋以偈寄圓照本禪師曰。一見顒公悟入深。夤緣",
    "X79n1559_023:0428b19": "傳得老師心。東南謾說江山遠。目對靈光與妙音。後",
    "X79n1559_023:0428b20": "奏顒得證悟師名。遣子普送至。顒上堂謝語。有曰。彼",
    "X79n1559_023:0428b21": "一期之誤。我亦將錯而就錯。公偈偈贊曰。萬木千華",
    "X79n1559_023:0428b22": "欲向榮。臥龍猶未出滄溟。彤雲彩霧呈嘉瑞。依舊南",
    "X79n1559_023:0428b23": "山一色青。",
    "X79n1559_023:0428b24": "內翰蘇軾居士[0428b24] 字子瞻。號東坡。宿東林。日與照覺常",
    "X79n1559_023:0428c01": "總禪師論無情話。有省。黎明獻偈曰。溪聲便是廣長",
    "X79n1559_023:0428c02": "舌。山色豈非清淨身。夜來八萬四千偈。他日如何舉",
    "X79n1559_023:0428c03": "似人。未幾。抵荊南。聞玉泉皓禪師機鋒不可觸。公擬",
    "X79n1559_023:0428c04": "抑之。即微服見皓。皓問。尊官高姓。公曰。姓秤。乃秤天",
    "X79n1559_023:0428c05": "下長老底秤。皓喝。曰。且道這一喝重多少。公無對。於",
    "X79n1559_023:0428c06": "是尊師。之後。過金山。有寫公照容者。公戲題曰。心似",
    "X79n1559_023:0428c07": "已&#x7070;之木。身如不繫之舟(一作眼似初生犢牛)。問汝平生功業。",
    "X79n1559_023:0428c08": "黃州慧州瓊州。",
    "X79n1559_023:0428c09": "黃門侍郎蘇轍居士[0428c09] 字子由。元豐三年。以罪謫高安。",
    "X79n1559_023:0428c10": "會黃檗全禪師於城寺(全嗣老南)。熟視公曰。君靜而慧。苟",
    "X79n1559_023:0428c11": "存心宗門。何患不成此道。公識之。因習坐。數求決於",
    "X79n1559_023:0428c12": "全。無契。後有省聰禪師來居壽聖。公以此事往間。聰",
    "X79n1559_023:0428c13": "不答。公又扣之。聰徐徐謂曰。吾圓照未&#x751E;以道語人。",
    "X79n1559_023:0428c14": "吾今亦無語子。公於是得言外之妙。有偈見于家集",
    "X79n1559_023:0428c15": "云。",
    "X79n1559_023:0428c16": "正言王居士(名犯欽宗廟諱)[0428c16] 依晦堂心禪師數載。無所入。",
    "X79n1559_023:0428c17": "元祐中。漕江西。辭晦堂。乃問。嗣師得甚深法者何人。",
    "X79n1559_023:0428c18": "曰。雲巖死心新老。因即之。問曰。某常聞三緣和合即",
    "X79n1559_023:0428c19": "生。又聞即死即生。何故有奪胎而生者。某所疑也。望",
    "X79n1559_023:0428c20": "師明決。新曰。且如正言作運使。所到處即居其位。還",
    "X79n1559_023:0428c21": "疑之否。曰。不疑。新曰。復何疑也。由是頓去封滯。",
    "X79n1559_023:0428c22": "樞密徐俯居士[0428c22] 字師川。號東湖。每侍先龍圖謁法昌",
    "X79n1559_023:0428c23": "及靈源。語論終日。公聞之藐如也。及法昌歸寂在笑",
    "X79n1559_023:0428c24": "談間。公異之。始篤信此道。後丁父憂。念無以報罔極。",
    "X79n1559_023:0429a01": "即命靈源至孝址說法。源登座。問答已。乃曰。諸仁者。",
    "X79n1559_023:0429a02": "只如龍圖平日讀萬卷書。如水傳器。涓滴不遺。且道",
    "X79n1559_023:0429a03": "尋常著在甚麼處。而今捨識之後。這著萬卷書底又",
    "X79n1559_023:0429a04": "&#x5374;向甚麼處著。公聞。灑然有得。遂曰。吾無憾矣。源下",
    "X79n1559_023:0429a05": "座。問曰。學士適來見箇甚麼便恁麼道。公曰。若有所",
    "X79n1559_023:0429a06": "見。則鈍置和尚去也。源曰。恁地則老僧不如。公曰。和",
    "X79n1559_023:0429a07": "尚是何心行。源大笑。靖康初。為尚書外郎。與朝士同",
    "X79n1559_023:0429a08": "志者挂&#x9262;於天寧寺之擇木堂。力參圜悟。悟亦喜其",
    "X79n1559_023:0429a09": "見地超邁。一日。至書記寮。指悟頂相曰。這老漢&#x811A;跟",
    "X79n1559_023:0429a10": "猶未點地在。悟&#x4ACC;面曰。甕裏何曾走&#x5374;&#x9F08;。公曰。且喜",
    "X79n1559_023:0429a11": "老漢&#x811A;跟點地。悟曰。莫謗他好。公休去。",
    "X79n1559_023:0429a12": "丞相張商英居士[0429a12] 字天覺。號無盡。年十九入京。赴春",
    "X79n1559_023:0429a13": "闈。抵向氏家。向預夢神人報明日接相公。凌晨公至。",
    "X79n1559_023:0429a14": "向異之。勞問勤腆。後妻以女。一日。入寺。見僧拂拭藏",
    "X79n1559_023:0429a15": "經。梵夾肅莊皆金字。公乃怫然曰。吾孔聖之教。反不",
    "X79n1559_023:0429a16": "如胡人之書。夜坐書室。吟哦至三鼓。向呼曰。夜深何",
    "X79n1559_023:0429a17": "不睡去。公以前意對曰。正此著無佛論。向曰。既無佛。",
    "X79n1559_023:0429a18": "何用論之。公疑其言。遂已。後訪一同列。見佛龕前經。",
    "X79n1559_023:0429a19": "乃問何書。云。維摩詰經。公信手開閱。至此病非地大。",
    "X79n1559_023:0429a20": "亦不離地大處。嘆曰。胡人之語能爾耶。因借歸讀之。",
    "X79n1559_023:0429a21": "向問。看者何書。公曰。維摩詰所說經。向云。可熟讀。然",
    "X79n1559_023:0429a22": "後著無佛論。公知其為誚。始留心祖道。元祐六年。奉",
    "X79n1559_023:0429a23": "使江左。由東林謁照覺總禪師。敘論久之。乃曰。南昌",
    "X79n1559_023:0429a24": "諸山。誰可與語。總曰。兜率悅．玉溪喜。公下車。至八月",
    "X79n1559_023:0429b01": "按部過分寧。諸禪迓之。公請俱就雲巖寺陞堂。有偈",
    "X79n1559_023:0429b02": "曰。五老機緣共一方。神鋒名向袖中藏。明朝老將登",
    "X79n1559_023:0429b03": "壇看。便請橫戈戰一場。悅最後登座。其提綱語要。盡",
    "X79n1559_023:0429b04": "貫穿前列。公大喜。遂入兜率。抵擬瀑亭。公問。此是甚",
    "X79n1559_023:0429b05": "處。悅曰。擬瀑亭。公曰。捩轉竹筒。水歸何處。悅曰。目前",
    "X79n1559_023:0429b06": "薦取。公佇思。悅曰。佛法不是這箇道理。及夜話。悅曰。",
    "X79n1559_023:0429b07": "某無夢十年矣。前五夜夢身立孤峰頂。有日輪出于",
    "X79n1559_023:0429b08": "東方。而公之來。豈東方慧輪乎。徐以所見真淨及素",
    "X79n1559_023:0429b09": "首座事語公。公罔措。悅因舉德山托&#x9262;話。令熟究之。",
    "X79n1559_023:0429b10": "公悵然不寐。至五鼓。忽垂&#x811A;&#x98DC;溺器。猛省。即造悅寢。",
    "X79n1559_023:0429b11": "召曰。某已捉得賊了也。悅曰。贓物在甚麼處。公扣門",
    "X79n1559_023:0429b12": "三下。悅曰。且去。來日相見。翌旦。投偈曰。鼓寂鐘沈托",
    "X79n1559_023:0429b13": "&#x9262;回。巖頭一拶語如雷。果然只得三年活。莫是遭他",
    "X79n1559_023:0429b14": "授記來。悅首肯。書長偈付之。囑曰。參禪為命根未斷。",
    "X79n1559_023:0429b15": "依語生解。如是之法。公已深知。然有至微極細之魔。",
    "X79n1559_023:0429b16": "使人不覺不知。墮在區宇。更宜著便。公感甚。邀至建",
    "X79n1559_023:0429b17": "昌道中。求悅一一窺察之。成十偈。以誌其事。悅依韻",
    "X79n1559_023:0429b18": "酬之。是歲書雲日。悅澡浴示徒說偈而化。訃至。公哭",
    "X79n1559_023:0429b19": "而慟。及大拜。乞 諡悅號真寂禪師。遣親持文祭其",
    "X79n1559_023:0429b20": "塔。崇寧中。寓江寧戒壇。重閱雪竇拈古。至百丈再參",
    "X79n1559_023:0429b21": "馬祖因緣。云。大冶精金。應無變色。投卷曰。審如此言。",
    "X79n1559_023:0429b22": "豈得臨濟法道有今日也。以偈寄智海普融平禪師",
    "X79n1559_023:0429b23": "曰。馬師一喝大雄峰。聲入髑髏三日聾。黃檗聞知驚",
    "X79n1559_023:0429b24": "吐舌。江西從此振宗風。仍舉似圓悟克勤禪師(時住碧巖)。",
    "X79n1559_023:0429c01": "勤為點破。公喟然曰。始知宗師垂手處。果不可以意",
    "X79n1559_023:0429c02": "得肯哉。即下拜。政和乙未秋。大慧禪師宗杲自龍安",
    "X79n1559_023:0429c03": "謁公(時為湛堂侍者)。公立。問曰。上座只恁麼著草鞋遠來。杲",
    "X79n1559_023:0429c04": "曰。某數千里行乞而至。公曰。年多少。曰。二十四。公曰。",
    "X79n1559_023:0429c05": "水牯牛年多少。曰。兩箇。公曰。甚麼處學得這&#x8657;頭來。",
    "X79n1559_023:0429c06": "杲曰。今日親見相公。公曰。念汝遠來。且坐喫茶。纔坐。",
    "X79n1559_023:0429c07": "復問上座。此來有何事。杲起稟曰。泐潭和尚示寂。茶",
    "X79n1559_023:0429c08": "毗。睛．齒．數珠不壞。舍利盈溢。山中耆宿皆願得相公",
    "X79n1559_023:0429c09": "大手筆為作塔銘。激礪後學。得得遠來。&#x5190;瀆鈞聽。公",
    "X79n1559_023:0429c10": "曰。某被罪于此。未&#x751E;為人作文字。今有一問問上座。",
    "X79n1559_023:0429c11": "若道得。即與做塔銘。若道不得。贈公裹足。歸龍安參",
    "X79n1559_023:0429c12": "禪去。杲曰。請相公垂問。公曰。聞準老眼睛不壞。是否。",
    "X79n1559_023:0429c13": "杲曰。是。公曰。我不問這箇眼睛。杲曰。未審相公問甚",
    "X79n1559_023:0429c14": "麼眼睛。公曰。金剛眼睛。杲曰。若是金剛眼睛。在相公",
    "X79n1559_023:0429c15": "筆頭上。公曰。恁麼則老夫為他點出光明。令他照天",
    "X79n1559_023:0429c16": "照地去也。杲趨階曰。先師多幸。謝相公作塔銘。公大",
    "X79n1559_023:0429c17": "笑。以宣和四年十一月&#x908C;明。口占遺表。命子弟書之。",
    "X79n1559_023:0429c18": "俄取睡枕擲門&#x7ABB;上。聲如雷震。眾驚。&#x770E;之已薨矣。享",
    "X79n1559_023:0429c19": "年七十有七。",
    "X79n1559_023:0429c20": "文定公胡安國居士[0429c20] 字康侯。號草庵。久依上封。得言",
    "X79n1559_023:0429c21": "外之旨。崇寧中。過藥山。有禪人舉南泉斬&#x732B;話問公。",
    "X79n1559_023:0429c22": "公以偈答曰。手握乾坤殺活機。縱橫施設在臨時。滿",
    "X79n1559_023:0429c23": "堂兔馬非龍象。大用堂堂總不知。又寄上封。有曰。祝",
    "X79n1559_023:0429c24": "融峰似杜城天。萬古江山在目前。須信死心元不死。",
    "X79n1559_023:0430a01": "夜來秋月又同圓。",
    "X79n1559_023:0430a02": "大夫王居士(遺其名)[0430a02] 以喪偶厭世相。即慕南宗。於元豐",
    "X79n1559_023:0430a03": "慧圓清滿禪師言下知歸。滿一日謂曰。子乃今之陸",
    "X79n1559_023:0430a04": "&#x4E98;也。公便掩耳。既而回壇山之陽。縛茅自處者三十",
    "X79n1559_023:0430a05": "載。&#x8107;未&#x751E;至席。偶歌曰。壇山裏。日何長。青松嶺。白雲",
    "X79n1559_023:0430a06": "鄉。吟烏啼猿作道場。散髮採薇歌又笑。從教人道野",
    "X79n1559_023:0430a07": "夫狂。",
    "X79n1559_023:0430a08": "左亟范&#x51B2;居士[0430a08] 字致&#x8657;。由翰苑守豫章。過圓通。謁圓",
    "X79n1559_023:0430a09": "機道旻禪師。茶罷。曰。某宿世作何福業。今生墮在金",
    "X79n1559_023:0430a10": "紫囊中。去此事稍遠。旻呼內翰。公應喏。旻曰。何遠之",
    "X79n1559_023:0430a11": "有。公躍然曰。乞師再垂指誨。旻拊膝一下。公擬對。旻",
    "X79n1559_023:0430a12": "曰。見即便見。擬思即差。公乃豁如。",
    "X79n1559_023:0430a13": "中亟盧航居士。與旻禪師[0430a13] 擁爐次。公問。諸家因緣。不",
    "X79n1559_023:0430a14": "勞拈出。直截一句。請師指示。旻厲聲揖曰。看火。公急",
    "X79n1559_023:0430a15": "撥衣。忽大悟。公謝曰。灼然佛法無多子。旻喝曰。放下",
    "X79n1559_023:0430a16": "著。公應喏喏。",
    "X79n1559_023:0430a17": "左司都貺居士[0430a17] 問旻禪師曰。是法非思量分別之所",
    "X79n1559_023:0430a18": "能解。當如何湊泊。旻曰。全身入火聚。公曰。畢竟如何",
    "X79n1559_023:0430a19": "曉會。旻曰。驀直去。公沈吟。旻曰。可更喫茶麼。公曰。不",
    "X79n1559_023:0430a20": "必。旻曰。何不恁麼會。公契旨。曰。元來太近。旻曰。十萬",
    "X79n1559_023:0430a21": "八千。公占偈曰。不可思議。是大火聚。便恁麼去。不離",
    "X79n1559_023:0430a22": "當處。旻曰。咦。猶有這箇在。公曰。乞師再垂直指。旻曰。",
    "X79n1559_023:0430a23": "便恁麼去。鐺是鐵鑄。公頓首謝之。",
    "X79n1559_023:0430a24": "郡王趙令衿居士[0430a24] 字表之。號超然。任南康。政成事簡。",
    "X79n1559_023:0430b01": "多與禪衲遊。公堂間為摩詰丈室。適圓悟禪師奉",
    "X79n1559_023:0430b02": " 旨來居甌阜。公欣然就其鑪錘。悟不少假。公固請。悟",
    "X79n1559_023:0430b03": "曰。此事要得相應。直須是死一回始得。公默契。&#x751E;自",
    "X79n1559_023:0430b04": "疏之。其略曰。家貧遭劫。誰知盡底不存。空屋無人。幾",
    "X79n1559_023:0430b05": "度賊來亦打。悟見。囑令加護。紹興庚申冬。公與汪內",
    "X79n1559_023:0430b06": "翰藻．李參政邴．曾侍郎開。詣徑山謁大慧禪師。慧聞",
    "X79n1559_023:0430b07": "至。令行者擊鼓。為眾入室。公欣然袖香趨之。慧曰。趙",
    "X79n1559_023:0430b08": "州洗&#x9262;盂話。居士作麼生會。公曰。討甚麼碗。拂袖便",
    "X79n1559_023:0430b09": "出。慧起搊住曰。古人向這裏悟去。你因甚麼&#x5374;不悟。",
    "X79n1559_023:0430b10": "公擬對。扣揓之曰。討甚麼碗。公曰。還這老漢始得。",
    "X79n1559_023:0430b11": "給事馮楫居士[0430b11] 字濟川。自壯扣諸名宿。最後居龍門。",
    "X79n1559_023:0430b12": "從佛眼清遠禪師再歲。一日。同遠經行法堂。偶童子",
    "X79n1559_023:0430b13": "趨庭吟曰。萬象之中獨露身。遠拊公背曰。好&#x807B;。公於",
    "X79n1559_023:0430b14": "是契入。紹興丁巳。除給事中。會大慧就靈隱開堂。慧",
    "X79n1559_023:0430b15": "下座。公挽之曰。和尚每言。於士大夫此生決不作這",
    "X79n1559_023:0430b16": "蟲豸。今日因甚麼&#x5374;納敗闕。慧曰。盡大地是箇杲上",
    "X79n1559_023:0430b17": "座。你向甚麼處見他。公擬對。慧便打。公曰。是我招得。",
    "X79n1559_023:0430b18": "越月。特&#x5303; 祠。坐夏徑山。榜其室曰不動軒。一日。杲",
    "X79n1559_023:0430b19": "陞堂。舉。藥山問石頭和尚云。三乘十二分教某甲粗",
    "X79n1559_023:0430b20": "知。承聞南方直指人心。見性成佛。實未明了。伏望慈",
    "X79n1559_023:0430b21": "悲示誨。頭曰。恁麼也不得。不恁麼也不得。恁麼不恁",
    "X79n1559_023:0430b22": "麼總不得。你作麼生。山罔措。頭曰。子緣不在此。可往",
    "X79n1559_023:0430b23": "江西見馬大師去。山至馬祖處。亦如前問。祖曰。有時",
    "X79n1559_023:0430b24": "教伊揚眉瞬目。有時不教伊揚眉瞬目。有時教伊揚",
    "X79n1559_023:0430c01": "眉瞬目者是。有時教伊揚眉瞬目者不是。山大悟。杲",
    "X79n1559_023:0430c02": "拈罷。公隨至方丈曰。適來和尚所舉底因緣。某理會",
    "X79n1559_023:0430c03": "得。杲曰。你如何會。公曰。恁麼也不得。囌嚧娑婆訶。不",
    "X79n1559_023:0430c04": "恁麼也不得。[口*悉]唎娑婆訶。恁麼不恁麼總不得。囌嚧",
    "X79n1559_023:0430c05": "[口*悉]唎娑婆訶。杲不顧。後出知&#x536D;州。移帥瀘南。所至宴",
    "X79n1559_023:0430c06": "晦無倦。&#x751E;自詠曰。公事之餘喜坐禪。少曾將&#x8107;到床",
    "X79n1559_023:0430c07": "眠。雖然現出宰官相。長老之名四海傳。至二十三年",
    "X79n1559_023:0430c08": "秋。乞休。致預報親知。期以十月三日報終。至日。令後",
    "X79n1559_023:0430c09": "廳置高座。見客如平時。至辰巳間。降&#x5826;望 闕肅拜。",
    "X79n1559_023:0430c10": "請漕使攝郡事。著僧衣履。踞高座。囑諸官吏及道俗。",
    "X79n1559_023:0430c11": "各宜向道。扶持教門。建立法幢。遂拈拄杖。按膝蛻然",
    "X79n1559_023:0430c12": "而化。漕使請曰。安撫去住如此自由。何不留一頌。以",
    "X79n1559_023:0430c13": "表罕聞。公張目索筆。書曰。初三十一。中九下七。老人",
    "X79n1559_023:0430c14": "言盡。龜哥眼赤。復斂目。竟爾長往。建炎後而名山巨",
    "X79n1559_023:0430c15": "剎。教藏多不存。公累以己俸印施。凡一百二十八藏。",
    "X79n1559_023:0430c16": "用祝 君以康兆民。門人蒲大聘&#x751E;誌其事云。有語",
    "X79n1559_023:0430c17": "錄．頌古行於世(公施經有偈曰。我賦&#x8EAD;痂癖。有財貯空虛。不作子孫計。不為車馬連。不充",
    "X79n1559_023:0430c18": "玩好用。不買聲色娛。置錐無南畝。片瓦無屋廬。所得月俸給。唯將殰梵書。萬里遣迎介。崎嶇涉長途。奉安大剎",
    "X79n1559_023:0430c19": "中。開示諸迷徒。庶機披閱者。咸得入無餘。古佛為半偈。尚乃捨全軀。我今以財施。痛楚不侵膚。以我較古佛。苦",
    "X79n1559_023:0430c20": "樂萬倍殊。所以不惜財。非是稟性愚。借問借財人。終日較錙銖。無常忽地到。寧免生死無)。",
    "X79n1559_023:0430c21": "龍圖王蕃居士[0430c21] 字觀復。留昭覺日。聞開靜板聲。有省。",
    "X79n1559_023:0430c22": "問南堂元靜禪師曰。某有箇見處。纔被人問著。&#x5374;開",
    "X79n1559_023:0430c23": "口不得。未審過在甚處。靜曰。過在有箇見處。&#x5374;問公。",
    "X79n1559_023:0430c24": "朝&#x65BE;幾時到任。曰。去年八月四日。靜曰。自按察幾時",
    "X79n1559_023:0431a01": "離衙。公曰。前月二十。靜曰。為甚麼道開口不得。公深",
    "X79n1559_023:0431a02": "領。",
    "X79n1559_023:0431a03": "教授謝鳳居士[0431a03] 字子儀。號休休。未詳參問。因疾甚。子",
    "X79n1559_023:0431a04": "弟&#x8203;遺像。公見。援筆題曰。我心之憂。日月如流。仰箭",
    "X79n1559_023:0431a05": "必墜。覆水難收。蝮毒在手。火然著頭。天下輕於兩臂。",
    "X79n1559_023:0431a06": "此身同乎一漚。身與物孰重。心與身孰優。兼儒釋老",
    "X79n1559_023:0431a07": "之學。非內外中之求。一既不著。三何由收。殊途同歸。",
    "X79n1559_023:0431a08": "萬壑交流。道並行而不悖。聊卒歲以優游。一藥對病。",
    "X79n1559_023:0431a09": "豈問乎君臣狼虎。一味適口。豈擇乎藜藿珍羞。孰為",
    "X79n1559_023:0431a10": "瞿聃。孰為孔周。雖任重而道遠。未&#x751E;休而未&#x751E;不休。",
    "X79n1559_023:0431a11": "故曰休休。停筆而逝。",
    "X79n1559_023:0431a12": "待制潘良貴居士[0431a12] 字義榮。年四十。回心祖闈。所至挂。",
    "X79n1559_023:0431a13": "&#x9262;隨眾參扣。後依佛燈守珣禪師。久之。不契。因訴曰。",
    "X79n1559_023:0431a14": "某只欲死去時如何。珣曰。好箇封皮。且留著使用。而",
    "X79n1559_023:0431a15": "今不了不當後去。忽被他換&#x5374;封皮。卒無整理處。又",
    "X79n1559_023:0431a16": "以南泉斬&#x732B;兒話問曰。某看此甚久。終未透徹。告和",
    "X79n1559_023:0431a17": "尚慈悲。珣曰。你只管理會別人家&#x732B;兒。不知走&#x5374;自",
    "X79n1559_023:0431a18": "家狗子。公於言下如醉醒。珣復曰。不易。公進此一步。",
    "X79n1559_023:0431a19": "更須知有向上事始得。如今士夫說禪說道。只依著",
    "X79n1559_023:0431a20": "義理便快活。大率似將錢買油餈。喫了便不飢。其餘",
    "X79n1559_023:0431a21": "便道是瞞他。亦可笑也。公唯唯。",
    "X79n1559_023:0431a22": "侍郎張九成居士[0431a22] 字子韶。號無垢。未第。因客談楊文",
    "X79n1559_023:0431a23": "公．呂微仲諸名儒所造精妙。皆由禪學而至也。於是",
    "X79n1559_023:0431a24": "心慕之。聞寶印楚明禪師道傳大通。居淨慈。即之。請",
    "X79n1559_023:0431b01": "問入道之要。明曰。此事唯念念不捨。久久純熟。時節",
    "X79n1559_023:0431b02": "到來。自然證入。復舉趙州&#x6822;樹子話。令時時提撕。公",
    "X79n1559_023:0431b03": "久之無省。辭謁善權清禪師。問曰。此事人人有分。箇",
    "X79n1559_023:0431b04": "箇圓成。是否。清曰。然。公曰。為甚某無箇入處。清於袖",
    "X79n1559_023:0431b05": "中出數珠示之曰。此是誰底。公俛仰無對。清復袖之。",
    "X79n1559_023:0431b06": "曰。是汝底。則拈取去。纔涉思惟。即不是汝底。公悚然。",
    "X79n1559_023:0431b07": "未幾。留蘇氏&#x8218;。一夕如廁。以&#x6822;樹子話究之。聞蛙鳴。",
    "X79n1559_023:0431b08": "釋然契入。有偈曰。春天月夜一聲蛙。撞破乾坤共一",
    "X79n1559_023:0431b09": "家。正恁麼時誰會得。嶺頭&#x811A;痛有玄沙。屆明。謁法印",
    "X79n1559_023:0431b10": "一禪師。機語頗契。適私忌。就明靜庵供。雲水主僧惟",
    "X79n1559_023:0431b11": "尚禪師纔見。乃展手。公便喝。尚批公頰。公趨前。尚曰。",
    "X79n1559_023:0431b12": "張學錄何得謗大般若。公曰。某見處只如此。和尚又",
    "X79n1559_023:0431b13": "作麼生。尚舉馬祖陞堂。百丈卷席話詰之。敘語未終。",
    "X79n1559_023:0431b14": "公推倒卓子。尚大呼。張學錄殺人。公躍起。問傍僧曰。",
    "X79n1559_023:0431b15": "汝又作麼生。僧罔措。公歐之。顧尚曰。祖禰不了。殃及",
    "X79n1559_023:0431b16": "兒孫。尚大笑。公獻偈曰。卷席因緣也大奇。諸方聞舉",
    "X79n1559_023:0431b17": "盡攢眉。臺盤趯倒人星散。直漢從來不受欺。尚答曰。",
    "X79n1559_023:0431b18": "從來高價不饒伊。百戰場中奪兩眉。奪角衝關君會",
    "X79n1559_023:0431b19": "也。叢林誰敢更相欺。紹興癸丑。魁多士。復謁尚於東",
    "X79n1559_023:0431b20": "庵。尚曰。浮山圜鑑云。饒你入得汾陽室。始到浮山門。",
    "X79n1559_023:0431b21": "亦未見老僧在。如何。公指侍僧曰。蝦蟆窟裏討甚蛟",
    "X79n1559_023:0431b22": "龍。丁巳秋。大慧禪師董徑山。學者仰如星斗。公閱其",
    "X79n1559_023:0431b23": "語要。歎曰。是知宗門有人。持以語尚。恨未一見。及為",
    "X79n1559_023:0431b24": "禮部侍郎。偶參政劉公請慧說法于天竺。公三往不",
    "X79n1559_023:0431c01": "值。暨慧報謁。公見。但寒暄而已。慧亦默識之。尋奉",
    "X79n1559_023:0431c02": " 祠還里。至徑山。與馮給事諸公議格物。慧曰。公只知",
    "X79n1559_023:0431c03": "有格物。而不知有物格。公茫然。慧大笑。公曰。師能開",
    "X79n1559_023:0431c04": "諭乎。慧曰。不見小說載。唐人有與安祿山謀叛者。其",
    "X79n1559_023:0431c05": "人先為閬守。有畫像在焉。明皇幸蜀。見之怒。令侍臣",
    "X79n1559_023:0431c06": "以&#x5292;擊其像首。時閬守居陝西。首忽墮地。公聞。頓領",
    "X79n1559_023:0431c07": "深旨。題不動軒壁曰。子韶格物。妙喜物格。欲識一貫。",
    "X79n1559_023:0431c08": "兩箇五百。慧始許可。後守邵陽。丁父難。過徑山飯僧。",
    "X79n1559_023:0431c09": "秉鈞者意與慧議及朝政。遂竄慧衡陽。令公居家守",
    "X79n1559_023:0431c10": "服。服除。安置南安。丙子春。蒙 恩北還。道次新淦。而",
    "X79n1559_023:0431c11": "慧適至。與聯舟劇談宗要。未&#x751E;語往事。于氏心傳錄",
    "X79n1559_023:0431c12": "曰。憲目嶺下。侍舅氏歸新淦。因會大慧。舅氏令拜之。",
    "X79n1559_023:0431c13": "憲曰。素不拜僧。舅氏曰。汝姑扣之。憲知其&#x751E;執卷。遂",
    "X79n1559_023:0431c14": "舉子思中庸天命之謂性。率性之謂道。修道之謂教",
    "X79n1559_023:0431c15": "三句以問。慧曰。凡人既不知本命元辰下落處。又要",
    "X79n1559_023:0431c16": "牽好人入火坑。如何聖賢於打頭一著不鑿破。憲曰。",
    "X79n1559_023:0431c17": "吾師能為聖賢鑿破否。慧曰。天命之謂性。便是清淨",
    "X79n1559_023:0431c18": "法身。率性之謂道。便是圓滿報身。修道之謂教。便是",
    "X79n1559_023:0431c19": "千百億化身。憲得以告。舅氏曰。子拜何辭。繼鎮永嘉。",
    "X79n1559_023:0431c20": "丁丑秋。&#x5303; 祠。枉道訪慧於育王(作妙喜泉記)。越明年。慧",
    "X79n1559_023:0431c21": "得旨。復領徑山。謁公於慶善院。曰。某每於夢中必誦",
    "X79n1559_023:0431c22": "語．孟。何如。慧舉。圓覺曰。由寂靜故。十方世界諸如來",
    "X79n1559_023:0431c23": "心於中顯現。如鏡中像。公曰。非老師莫聞此論也。其",
    "X79n1559_023:0431c24": "頌黃龍三關語曰。我手何似佛手。天下衲僧無口。縱",
    "X79n1559_023:0432a01": "饒撩起便行。也是鬼窟裏走(諱不得)。我&#x811A;何似驢&#x811A;。又",
    "X79n1559_023:0432a02": "被&#x545E;膠黏著。翻身直上兜率天。已是遭他老鼠藥(吐不",
    "X79n1559_023:0432a03": "出)。人人有箇生緣處。鐵圍山下幾千年。三災直到四",
    "X79n1559_023:0432a04": "禪天。這驢猶自在旁邊(煞得工夫)。公&#x751E;設心六度。不為子",
    "X79n1559_023:0432a05": "孫計。因取華嚴善知識。日供其二回食。以飯緇流。又",
    "X79n1559_023:0432a06": "&#x751E;供十六大天。而諸位茶杯悉變為乳。書偈曰。稽首",
    "X79n1559_023:0432a07": "十方佛法僧。稽首一切護法天。我今供養三寶天。如",
    "X79n1559_023:0432a08": "海一滴牛一毛。有何妙術能感格。試借意識為汝說。",
    "X79n1559_023:0432a09": "我心與佛天無異。一塵才起大地隔。儻或塵銷覺圓",
    "X79n1559_023:0432a10": "淨。是故佛天來降臨。我欲供佛佛即現。我欲供天天",
    "X79n1559_023:0432a11": "亦現。佛子若或生狐疑。試問此乳何處來。狐疑即塵",
    "X79n1559_023:0432a12": "塵即疑。終與佛天不相似。我今為汝掃狐疑。如湯沃",
    "X79n1559_023:0432a13": "雪火消冰。汝今微有疑與惑。鷂子便到新羅國。",
    "X79n1559_023:0432a14": "參政李邴居士[0432a14] 字漢老。醉心祖道有年。聞大慧排默",
    "X79n1559_023:0432a15": "照為邪。公疑怒相半。及見慧示眾。舉趙州庭&#x6822;。垂語",
    "X79n1559_023:0432a16": "曰。庭前&#x6822;樹子。今日重新舉。打破趙州關。特地尋言",
    "X79n1559_023:0432a17": "語。敢問大眾。既是打破趙州關。為甚麼&#x5374;特地尋言",
    "X79n1559_023:0432a18": "語。良久。曰。當初只道茆長短。燒了方知地不平。公領",
    "X79n1559_023:0432a19": "悟。謂慧曰。無老師後語。幾蹉過。後以書咨決曰。某近",
    "X79n1559_023:0432a20": "扣籌室。伏蒙激發蒙滯。忽有省入。顧惟根識暗鈍。平",
    "X79n1559_023:0432a21": "生學解。盡落情見。一取一捨。如衣壞絮。行草棘中。適",
    "X79n1559_023:0432a22": "自纏繞。今一笑頓釋所疑。欣幸可量。非大宗匠委曲",
    "X79n1559_023:0432a23": "垂慈。何以致此。自到城中。著衣喫飯。抱子弄孫。色色",
    "X79n1559_023:0432a24": "仍舊。既亡拘執之情。亦不作奇特之想。其餘夙習舊",
    "X79n1559_023:0432b01": "障。亦稍輕微。臨行叮嚀之語。不敢忘也。重念始得入",
    "X79n1559_023:0432b02": "門。而大法未明。應機接物。觸事未能無礙。更望有以",
    "X79n1559_023:0432b03": "提誨。使卒有所至。庶無玷於法席矣。又書曰。某比蒙",
    "X79n1559_023:0432b04": "誨答。備悉深旨。某自驗者三。一．事無逆順。隨緣即應。",
    "X79n1559_023:0432b05": "不留&#x80F7;中。二．宿習濃厚。不加排遣。自爾輕微。三．古人",
    "X79n1559_023:0432b06": "公案。舊所茫然。時復瞥地。此非自昧者。前書大法未",
    "X79n1559_023:0432b07": "明之語。蓋恐得少為足。當廣而充之。豈別求勝解耶。",
    "X79n1559_023:0432b08": "淨勝現流。理則不無。敢不銘佩。",
    "X79n1559_023:0432b09": "寶學劉子羽居士[0432b09] 字彥脩。出知永嘉。問道於大慧禪",
    "X79n1559_023:0432b10": "師。慧曰。僧問趙州。狗子還有佛性也無。趙州道。無。但",
    "X79n1559_023:0432b11": "恁麼看。公後乃於&#x6822;樹子上發明。有頌曰。趙州&#x6822;樹",
    "X79n1559_023:0432b12": "太無端。境上追尋也大難。處處綠楊堪繫馬。家家門",
    "X79n1559_023:0432b13": "底透長安。",
    "X79n1559_023:0432b14": "提刑吳偉明居士[0432b14] 字元昭。久參真歇了禪師。得自受",
    "X79n1559_023:0432b15": "用三昧為極致。後訪大慧於洋嶼庵。隨眾入室。慧舉",
    "X79n1559_023:0432b16": "狗子無佛性話問之。公擬答。慧以竹篦便打。公無對。",
    "X79n1559_023:0432b17": "遂留咨參。一日。慧謂曰。不須呈伎倆。直須啐地折嚗",
    "X79n1559_023:0432b18": "地斷。方敵得生死。若只呈伎倆。有甚了期。即辭云。道",
    "X79n1559_023:0432b19": "次延平。&#x5010;然契悟。連書數頌寄慧。皆室中所問者。其",
    "X79n1559_023:0432b20": "頌不是心。不是佛曰。不是心。不是佛。不是物。通身一",
    "X79n1559_023:0432b21": "具金&#x93C1;骨。趙州親見老南泉。解道鎮州出蘿蔔。",
    "X79n1559_023:0432b22": "門司黃彥節居士[0432b22] 字節夫。號妙德。於大慧一喝下。疑",
    "X79n1559_023:0432b23": "情頓脫。慧以衣付之。&#x751E;舉首山竹篦話。至葉縣近前",
    "X79n1559_023:0432b24": "奪得拗折。擲向&#x5826;下曰。是甚麼。山曰。瞎。公曰。妙德到",
    "X79n1559_023:0432c01": "這裏。百色無能。但記得曾作蠟梅絕句曰。擬嚼枝頭",
    "X79n1559_023:0432c02": "蠟。驚香&#x5374;肖蘭。前村深雪裏。莫作嶺梅看。",
    "X79n1559_023:0432c03": "參政錢端禮居士[0432c03] 字處和。號松&#x7ABB;。從護國此庵景元",
    "X79n1559_023:0432c04": "禪師發明己事。後於宗門旨趣。一一極之。淳&#x7188;丙申",
    "X79n1559_023:0432c05": "冬。簡堂行機禪師歸住平田。法席鼎盛。公遂與往來。",
    "X79n1559_023:0432c06": "丁酉秋微恙。修書召機及國清．瑞巖主僧。有訣別之",
    "X79n1559_023:0432c07": "語。機與二禪詣榻次。公起趺坐言笑。移時出萬緡遺",
    "X79n1559_023:0432c08": "三剎。即書曰。浮世&#x8657;幻。本無去來。四大五蘊。必歸終",
    "X79n1559_023:0432c09": "盡。雖佛祖具大威德力。亦不能免這一著子。天下老",
    "X79n1559_023:0432c10": "和尚．一切善知識還有跳得過者無。蓋為地水火風",
    "X79n1559_023:0432c11": "因緣和合。暫時湊泊。不可錯認為己有。大丈夫磊磊",
    "X79n1559_023:0432c12": "落落。當用處把定。立處皆真。順風使帆。上下水皆可",
    "X79n1559_023:0432c13": "因齋慶贊。去留自在。此是上來諸聖開大解脫一路",
    "X79n1559_023:0432c14": "涅槃門。本來清淨。空寂境界。無為之大道也。今吾如",
    "X79n1559_023:0432c15": "是。豈不快哉。塵勞外緣。一時掃盡。荷諸山垂顧。咸願",
    "X79n1559_023:0432c16": "證明。伏惟珍重。置筆顧簡堂。曰。某坐去好。臥去好。堂",
    "X79n1559_023:0432c17": "曰。相公去便了。理會甚坐與臥耶。公笑曰。法兄當為",
    "X79n1559_023:0432c18": "祖道自愛。遂斂目而逝。",
    "X79n1559_023:0432c19": "內翰曾開居士[0432c19] 字天游。久參圓悟。暨往來大慧之門",
    "X79n1559_023:0432c20": "有日矣。紹興辛未。佛海慧遠禪師補三衢光孝。公與",
    "X79n1559_023:0432c21": "超然居士趙公訪之。問曰。如何是善知識。遠曰。燈籠",
    "X79n1559_023:0432c22": "露柱。貓兒狗子。公曰。為甚麼贊即歡喜。毀即煩惱。遠",
    "X79n1559_023:0432c23": "曰。侍郎(時未除翰苑)曾見善知識否。公曰。某三十年參問。",
    "X79n1559_023:0432c24": "何言不見。遠曰。向歡喜處見。煩惱處見。公擬議。遠震",
    "X79n1559_023:0433a01": "聲便喝。公擬對。遠曰。開口底不是。公罔然。遠召曰。侍",
    "X79n1559_023:0433a02": "郎向甚麼處去也。公猛省。遂點頭說偈曰。咄哉瞎驢。",
    "X79n1559_023:0433a03": "叢林妖孽。震地一聲。天機漏泄。有人更問意如何。拈",
    "X79n1559_023:0433a04": "起拂子劈口截。遠曰。也只得一橛。",
    "X79n1559_023:0433a05": "知府葛郯居士[0433a05] 字謙問。號信齋。少擢上第。玩意禪悅。",
    "X79n1559_023:0433a06": "首謁無庵全禪師。求指南。全以即心即佛因緣令究",
    "X79n1559_023:0433a07": "之。久無所契。請曰。師有何方便。使某得入。全曰。居士",
    "X79n1559_023:0433a08": "大無厭生。已而。佛海來居&#x5292;池。公因從游。乃舉無庵",
    "X79n1559_023:0433a09": "所示之語。靖為眾普說。海發揮之曰。即心即佛眉拖",
    "X79n1559_023:0433a10": "地。非佛非心雙眼橫。蝴蝶夢中家萬里。子規枝上月",
    "X79n1559_023:0433a11": "三更。留旬日而後反。一日。舉不是心。不是佛。不是物。",
    "X79n1559_023:0433a12": "[火*霍]爾頓明。頌曰。非心非佛亦非物。五鳳樓前山突兀。",
    "X79n1559_023:0433a13": "&#x8276;陽影裏倒翻身。野狐跳入金毛窟。金肯之。即遣書",
    "X79n1559_023:0433a14": "頌呈海。海報曰。此事非紙筆可既。居士能過我。當有",
    "X79n1559_023:0433a15": "所聞矣。遂復至虎丘。海迎之曰。居士見處。止可入佛",
    "X79n1559_023:0433a16": "境界。入魔境界猶未得在。公加禮不已。海正容曰。何",
    "X79n1559_023:0433a17": "不道金毛跳入野狐窟。公乃痛領。&#x751E;問諸禪曰。夫婦",
    "X79n1559_023:0433a18": "二人相打。通兒子作證。且道證父即是。證母即是。或",
    "X79n1559_023:0433a19": "庵體禪師著語曰。小出大遇。淳&#x7188;六年。守臨川。八年。",
    "X79n1559_023:0433a20": "感微疾。一夕。忽索筆書偈曰。大洋海裏打鼓。須彌山",
    "X79n1559_023:0433a21": "上聞鍾。業鏡忽然撲破。翻身透出&#x8657;空。召僚屬。示之",
    "X79n1559_023:0433a22": "曰。生之與死。如晝與夜。無足怪者。若以道論。安得生",
    "X79n1559_023:0433a23": "死。若作生死會。則去道遠矣。語畢。端坐而化。正月二",
    "X79n1559_023:0433a24": "十七日也。",
    "X79n1559_023:0433b01": "侍郎李浩居士[0433b01] 字德遠。號正信。幼閱首楞嚴經。如游",
    "X79n1559_023:0433b02": "舊國。志而不忘。登第後。聞應庵曇華禪師(時住明果)與大",
    "X79n1559_023:0433b03": "慧之道為二甘露門。乃造明果。投誠入室。華揕其&#x80F7;",
    "X79n1559_023:0433b04": "曰。侍郎死後向甚麼處去。公駭然汗下。華喝出。公退",
    "X79n1559_023:0433b05": "參。不旬日。竟躋堂奧。以偈寄同參嚴康朝教授曰。門",
    "X79n1559_023:0433b06": "有孫儐鋪。家存甘贄妻。夜眠還早起。誰悟復誰迷。華",
    "X79n1559_023:0433b07": "見稱善。有鬻胭脂者。亦久參應庵。頗自負。公贈之偈",
    "X79n1559_023:0433b08": "曰。不塗紅粉自風流。往往禪徒到此休。透過古今圈",
    "X79n1559_023:0433b09": "[袖-由+貴]後。&#x5374;來這裏喫拳頭。華益稱之。",
    "X79n1559_023:0433b10": "通判趙善期居士[0433b10] 未詳參問。&#x751E;舉。韶州乳源和尚示",
    "X79n1559_023:0433b11": "眾云。西來的的意也不易舉唱。時有僧出。源劈脊便",
    "X79n1559_023:0433b12": "打云。如今是甚麼時節。汝出頭來。便歸方丈。公頌曰。",
    "X79n1559_023:0433b13": "西來的的意何如。舉唱多憐在半途。勾賊到門還破",
    "X79n1559_023:0433b14": "賊。信知身佩辟兵符。",
    "X79n1559_023:0433b15": "朝奉俞南仲居士[0433b15] 字彥若。號大山。乾道間。子澂仕三",
    "X79n1559_023:0433b16": "山。公與偕往。聞乾元安永禪師為眾衲所歸。欲謁之。",
    "X79n1559_023:0433b17": "會永遷黃檗。來辭。公就以平日咨參求決。永曰。所言",
    "X79n1559_023:0433b18": "皆當。止欠一味藥耳。既去。公甚以為疑。永&#x751E;賸稱寄",
    "X79n1559_023:0433b19": "居李倅楶造詣高妙。因修敬李舉南泉斬貓話示之。",
    "X79n1559_023:0433b20": "仍為頌曰。提處分明斬處親。落華飛絮撲行人。頭戴",
    "X79n1559_023:0433b21": "草鞋出門去。四月圓荷葉葉新。公究數月有省。謂其",
    "X79n1559_023:0433b22": "子曰。我和得此偈了也。子請其所以。公極力拊掌三",
    "X79n1559_023:0433b23": "下。李聞之。曰。且喜打透漆桶。自爾智證成就。年七十",
    "X79n1559_023:0433b24": "有二。屬疾。有至省問。則隨機開諭。一日。邀僧。命看華",
    "X79n1559_023:0433c01": "嚴。僧欲歸請經。公曰。此自有經。僧取經。擬展卷。公笑",
    "X79n1559_023:0433c02": "曰。幾時得了。且只誦多心經。僧方誦心經。公起趺坐。",
    "X79n1559_023:0433c03": "泊然而逝。公之高祖守尚書屯田郎中汝尚。字退翁。",
    "X79n1559_023:0433c04": "元豐七年秋。與其室黃氏相期先後亡故。墓表有曰。",
    "X79n1559_023:0433c05": "夫人則沐浴而化。退翁則隱几而終。&#x751E;作發願偈曰。",
    "X79n1559_023:0433c06": "我死願作修行僧。出處常與善知識。生身永斷塵中",
    "X79n1559_023:0433c07": "緣。世世踐履菩薩道。其契悟機緣未詳。附見于此。",
    "X79n1559_023:0433c09": "嘉泰普燈錄卷第二十三",
    "X79n1559_023:0433c11": "音釋",
    "X79n1559_023:0433c12": "[0433c12]  懵莫孔切 瞠音&#x6491; 薨呼肱切 瀫音斛",
    "X79n1559_023:0433c13": " 孳音茲 黔音鉗 窣蘇骨切 蜣去羊切",
    "X79n1559_023:0433c14": " 蜋音良 舍與捨同 浹子&#x604A;切 姓秤去聲",
    "X79n1559_023:0433c15": " 藐亡角切 [卑*頁]匹米切 向式亮切 腆它典切",
    "X79n1559_023:0433c16": " 怫扶弗切 誚才笑切 溺與尿同 伻普耕切",
    "X79n1559_023:0433c17": " &#x908C;音&#x7282; 搊楚尤切 [打-丁+於]於許切 豸池爾切",
    "X79n1559_023:0433c18": " 瀘音盧 痂音加 蕃音藩 蝮孚六切",
    "X79n1559_023:0433c19": " 悖音勃 叛音畔 淦音紺 啐子律切"
}