{
    "T17n0765_006:0689a02": "本事經卷第六",
    "T17n0765_006:0689a04": "大唐三藏法師玄奘奉 詔譯",
    "T17n0765_006:0689a05": "三法品第三之一",
    "T17n0765_006:0689a06": "[0689a06] 吾從世尊聞如是語：「苾芻當知！諸有情界互",
    "T17n0765_006:0689a07": "相親近不相乖違：諸劣勝解種類有情與",
    "T17n0765_006:0689a08": "劣勝解種類有情，更相親近參染承事；諸妙",
    "T17n0765_006:0689a09": "勝解種類有情與妙勝解種類有情，更相親",
    "T17n0765_006:0689a10": "近，參染承事。[0689a10] 「在過去世諸有情界，已相親",
    "T17n0765_006:0689a11": "愛不相乖違：諸劣勝解種類有情與劣勝",
    "T17n0765_006:0689a12": "解種類有情，已相親近參染承事；諸妙勝",
    "T17n0765_006:0689a13": "解種類有情與妙勝解種類有情，已相親近",
    "T17n0765_006:0689a14": "參染承事。在未來世諸有情界，當相親愛",
    "T17n0765_006:0689a15": "不相乖違：諸劣勝解種類有情與劣勝解",
    "T17n0765_006:0689a16": "種類有情，當相親近參染承事；諸妙勝解",
    "T17n0765_006:0689a17": "種類有情與妙勝解種類有情，當相親近",
    "T17n0765_006:0689a18": "參染承事。在現在世諸有情界，現相親愛",
    "T17n0765_006:0689a19": "不相乖違：諸劣勝解種類有情與劣勝解",
    "T17n0765_006:0689a20": "種類有情，現相親近參染承事；諸妙勝解種",
    "T17n0765_006:0689a21": "類有情與妙勝解種類有情，現相親近參",
    "T17n0765_006:0689a22": "染承事。[0689a22] 「是故尊者解憍陳如，與其同類有",
    "T17n0765_006:0689a23": "六十人，恒集同修阿練若行。摩訶迦葉與",
    "T17n0765_006:0689a24": "其同類，有無量人，恒集同修杜多妙行。其舍",
    "T17n0765_006:0689a25": "利子與其同類，有無量人，恒集同修大智慧",
    "T17n0765_006:0689a26": "行。大目乾連與其同類，有無量人，恒集同",
    "T17n0765_006:0689a27": "修大神通行。拘瑟祉羅與其同類，有無量人，",
    "T17n0765_006:0689a28": "恒集同修無礙解行。其滿慈子與其同類，",
    "T17n0765_006:0689a29": "有無量人，恒集同修說正法行。迦多衍那",
    "T17n0765_006:0689b01": "與其同類，有無量人，恒集同修辯釋經行。",
    "T17n0765_006:0689b02": "尊者善現與其同類，有無量人，恒集同修無",
    "T17n0765_006:0689b03": "諍住行。纈麗伐多與其同類，有無量人，恒集",
    "T17n0765_006:0689b04": "同修諸靜慮行。其優波離與其同類，有無",
    "T17n0765_006:0689b05": "量人，恒集同修持律之行。物力士子與其同",
    "T17n0765_006:0689b06": "類，有無量人，恒集同修為僧敷設臥具等行。",
    "T17n0765_006:0689b07": "尊者不滅與其同類，有無量人，恒同修集",
    "T17n0765_006:0689b08": "淨天眼行。尊者阿難與其同類，有無量人，",
    "T17n0765_006:0689b09": "恒集同修樂多聞行。其羅怙羅與其同類，",
    "T17n0765_006:0689b10": "有無量人，恒集同修樂持戒行。童子迦葉與",
    "T17n0765_006:0689b11": "其同類，有無量人，恒集同修巧辯說行。其",
    "T17n0765_006:0689b12": "劫比拏與其同類，有無量人，恒集同修教",
    "T17n0765_006:0689b13": "誡、教授大苾芻行。尊者難陀與其同類，有無",
    "T17n0765_006:0689b14": "量人，恒集同修教誡、教授苾芻尼行。優波西",
    "T17n0765_006:0689b15": "那與其同類，有無量人，恒集同修具威儀行。",
    "T17n0765_006:0689b16": "妍美難陀與其同類，有六十人，恒集同修端",
    "T17n0765_006:0689b17": "嚴之行。愚人天授與其同類，有六十人，恒集",
    "T17n0765_006:0689b18": "同修勃逆惡行。[0689b18] 「是故當知諸有情界，互相親",
    "T17n0765_006:0689b19": "近不相乖違：諸劣勝解種類有情與劣勝解",
    "T17n0765_006:0689b20": "種類有情，更相親近參染承事；諸妙勝解種",
    "T17n0765_006:0689b21": "類有情與妙勝解種類有情，更相親近參染",
    "T17n0765_006:0689b22": "承事。」爾時，世尊重攝此義而說頌曰：",
    "T17n0765_006:0689b23": "「如草木叢林，  亦如風火等，",
    "T17n0765_006:0689b24": " 物各以類聚，  有情界亦然。",
    "T17n0765_006:0689b25": " 愚者狎於愚，  智者親於智，",
    "T17n0765_006:0689b26": " 體知朋侶別，  應親有智人。",
    "T17n0765_006:0689b27": " 如&#x51ED;破浮囊，  必沈於大海，",
    "T17n0765_006:0689b28": " 親近怠慢者，  定失智光明；",
    "T17n0765_006:0689b29": " 故應捨怠慢，  樂栖止空閑，",
    "T17n0765_006:0689c01": " 親近有智人，  速能殄眾苦。」",
    "T17n0765_006:0689c02": "[0689c02] 吾從世尊聞如是語：「苾芻當知！三因、三緣，能",
    "T17n0765_006:0689c03": "感後有。云何為三？所謂無明未永斷故，愛未",
    "T17n0765_006:0689c04": "棄故，業未息故。由是因緣，能感後有。所以者",
    "T17n0765_006:0689c05": "何？業為良田，識為種子，愛為溉灌，無明、無",
    "T17n0765_006:0689c06": "智、無了、無見之所覆蔽，識便安住欲有、色有、",
    "T17n0765_006:0689c07": "無色有處，欲最為下，色為其中，無色為妙。",
    "T17n0765_006:0689c08": "[0689c08] 「若欲界業，感異熟果不現在前，不可施設此",
    "T17n0765_006:0689c09": "為欲有。由欲界業，感異熟果正現在前，故可",
    "T17n0765_006:0689c10": "施設此為欲有。當於爾時，業為良田，識為種",
    "T17n0765_006:0689c11": "子，愛為溉灌，無明、無智、無了、無見之所覆蔽，",
    "T17n0765_006:0689c12": "識便安住下欲有處。[0689c12] 「若色界業，感異熟果不",
    "T17n0765_006:0689c13": "現在前，不可施設此為色有。由色界業，感異",
    "T17n0765_006:0689c14": "熟果正現在前，故可施設此為色有。當於爾",
    "T17n0765_006:0689c15": "時，業為良田，識為種子，愛為溉灌，無明、無",
    "T17n0765_006:0689c16": "智、無了、無見之所覆蔽，識便安住中色有",
    "T17n0765_006:0689c17": "處。[0689c17] 「若無色業，感異熟果不現在前，不可施",
    "T17n0765_006:0689c18": "設為無色有。由無色業，感異熟果正現在",
    "T17n0765_006:0689c19": "前，故可施設為無色有。當於爾時，業為良",
    "T17n0765_006:0689c20": "田，識為種子，愛為溉灌，無明、無智、無了、無",
    "T17n0765_006:0689c21": "見之所覆蔽，識便安住妙無色處。[0689c21] 「苾芻當",
    "T17n0765_006:0689c22": "知！由遠離故，出離欲有；由無色故，出離色",
    "T17n0765_006:0689c23": "有；由永滅故，出離一切有為、有起、思慮、緣",
    "T17n0765_006:0689c24": "生。汝等苾芻，應以正慧如實隨觀，出離欲有；",
    "T17n0765_006:0689c25": "應以正慧如實隨觀，出離色有及無色有。[0689c25] 「云",
    "T17n0765_006:0689c26": "何汝等，應以正慧如實隨觀，出離欲有？謂離",
    "T17n0765_006:0689c27": "諸欲惡不善法，有尋有伺，離生喜樂，具足安",
    "T17n0765_006:0689c28": "住最初靜慮。能以正慧如實隨觀，其中諸",
    "T17n0765_006:0689c29": "色、受、想、行、識，如是法性皆是無常，皆是其",
    "T17n0765_006:0690a01": "苦，如病如癰、如中毒箭，有惱有害、有怖有",
    "T17n0765_006:0690a02": "猜、有怨有敵，迅速敗壞，多諸疾疫、多諸災",
    "T17n0765_006:0690a03": "橫，虛偽不實、離散無我、不可保信。如是汝",
    "T17n0765_006:0690a04": "等，應以正慧如實隨觀，出離欲有。[0690a04] 「云何汝等，",
    "T17n0765_006:0690a05": "應以正慧如實隨觀，出離色有？謂正超過一",
    "T17n0765_006:0690a06": "切色想，滅有對想，不復思惟種種異想，具足",
    "T17n0765_006:0690a07": "安住無邊虛空、空無邊處。能以正慧如實隨",
    "T17n0765_006:0690a08": "觀，其中所有受、想、行、識，如是法性皆是無常，",
    "T17n0765_006:0690a09": "皆是其苦，如病如癰、如中毒箭，有惱有害、有",
    "T17n0765_006:0690a10": "怖有猜、有怨有敵，迅速敗壞，多諸疾疫、多諸",
    "T17n0765_006:0690a11": "災橫，虛偽不實、離散無我、不可保信。如是汝",
    "T17n0765_006:0690a12": "等，應以正慧如實隨觀，出離色有。[0690a12] 「云何汝等，",
    "T17n0765_006:0690a13": "應以正慧如實隨觀，出無色有？謂正了知是",
    "T17n0765_006:0690a14": "為寂靜，是為微妙，謂離憍慢，息諸渴愛，滅阿",
    "T17n0765_006:0690a15": "賴耶，斷諸徑路，空無所得，愛盡離欲，寂滅涅",
    "T17n0765_006:0690a16": "槃。如是汝等，應以正慧如實隨觀，出無色有。",
    "T17n0765_006:0690a17": "[0690a17] 「若能如是，以其正慧如實隨觀，出離三有，便",
    "T17n0765_006:0690a18": "於欲有、色、無色有，能深厭背；深厭背故，能",
    "T17n0765_006:0690a19": "正離欲；正離欲故，能得解脫。得解脫已，便自",
    "T17n0765_006:0690a20": "了知：我生已盡，梵行已立，所作已辦，不受後",
    "T17n0765_006:0690a21": "有。」爾時，世尊重攝此義而說頌曰：",
    "T17n0765_006:0690a22": "「以正慧隨觀，  三界出離相，",
    "T17n0765_006:0690a23": " 能止息諸行，  得最上涅槃。",
    "T17n0765_006:0690a24": " 已解脫諸漏，  善修習瑜伽，",
    "T17n0765_006:0690a25": " 任持最後身，  降伏魔所使。」",
    "T17n0765_006:0690a26": "[0690a26] 吾從世尊聞如是語：「苾芻當知！三因、三緣，令",
    "T17n0765_006:0690a27": "諸有情希求利養，生多過患。云何為三？一者",
    "T17n0765_006:0690a28": "貪欲為因、為緣，令諸有情希求利養，生多過",
    "T17n0765_006:0690a29": "患。二者耽著為因、為緣，令諸有情希求利養，",
    "T17n0765_006:0690b01": "生多過患。三者受用不見過患為因、為緣，",
    "T17n0765_006:0690b02": "令諸有情希求利養，生多過患。汝等苾芻，",
    "T17n0765_006:0690b03": "不應起此三因、三緣，希求利養生多過患。[0690b03] 「有",
    "T17n0765_006:0690b04": "諸苾芻，具此所說三因、三緣，往施主家求",
    "T17n0765_006:0690b05": "勝利養，或時其家，&#x6031;遽無賴，見已慼然，默不",
    "T17n0765_006:0690b06": "敬問，不起承迎、不延就座、不共談論。彼見此",
    "T17n0765_006:0690b07": "相，便起念言：『此施主家，恒相敬待，誰所詭",
    "T17n0765_006:0690b08": "&#x4FAB;，頓使其然？』由此因緣，便於彼所，不忍、不",
    "T17n0765_006:0690b09": "悅，起恚害心，或發身、語惡不善業，因斯墜墮",
    "T17n0765_006:0690b10": "諸惡趣中，受不愛果。[0690b10] 「苾芻當知！我觀世間諸",
    "T17n0765_006:0690b11": "有情類，或由利養擾亂其心，身壞命終，墮諸",
    "T17n0765_006:0690b12": "惡趣，生地獄中，受不愛果。我觀世間諸有情",
    "T17n0765_006:0690b13": "類，或由衰損擾亂其心，身壞命終，墮諸惡",
    "T17n0765_006:0690b14": "趣，生地獄中，受不愛果。我觀世間諸有情",
    "T17n0765_006:0690b15": "類，或由利養及以衰損擾亂其心，身壞命終，",
    "T17n0765_006:0690b16": "墮諸惡趣，生地獄中，受不愛果。所以者何？愚",
    "T17n0765_006:0690b17": "癡凡夫被諸利養，先破其膜；既破膜已，復破",
    "T17n0765_006:0690b18": "其皮；既破皮已，復破其肉；既破肉已，復斷筋",
    "T17n0765_006:0690b19": "脈；斷筋脈已，復破其骨；既破骨已，復傷髓",
    "T17n0765_006:0690b20": "腦，然後方住。[0690b20] 「是故汝等應如是學：我當云",
    "T17n0765_006:0690b21": "何不被利養擾亂其心？我當云何不被衰損",
    "T17n0765_006:0690b22": "擾亂其心？我當云何不被利養及以衰損擾",
    "T17n0765_006:0690b23": "亂其心？獨處空閑勤修聖行，速證無上常樂",
    "T17n0765_006:0690b24": "涅槃。汝等苾芻，應如是學。」爾時，世尊重攝此",
    "T17n0765_006:0690b25": "義而說頌曰：",
    "T17n0765_006:0690b26": "「由三種因緣，  希求諸利養，",
    "T17n0765_006:0690b27": " 壞種種功德，  及退失人天。",
    "T17n0765_006:0690b28": " 諸有聰明人，  遇利養衰損，",
    "T17n0765_006:0690b29": " 其心善安定，  不動如山王；",
    "T17n0765_006:0690c01": " 常靜慮安然，  正觀諸法義，",
    "T17n0765_006:0690c02": " 修深細智見，  證常樂涅槃。」",
    "T17n0765_006:0690c03": "[0690c03] 吾從世尊聞如是語：「苾芻當知！欲界勝生，略",
    "T17n0765_006:0690c04": "有三種，於彼雖成極大福聚而受諸欲，生死",
    "T17n0765_006:0690c05": "輪迴不能出離。所以者何？彼勝生處，是欲所",
    "T17n0765_006:0690c06": "行境界地故。云何為三？一、欲住天欲界勝生；",
    "T17n0765_006:0690c07": "二、樂化天欲界勝生；三、他化天欲界勝生。如",
    "T17n0765_006:0690c08": "是三種欲界勝生，於彼雖成極大福聚而受",
    "T17n0765_006:0690c09": "諸欲，生死輪迴不能出離。所以者何？彼勝生",
    "T17n0765_006:0690c10": "處，是欲所行境界地故。我聖弟子，於此三種",
    "T17n0765_006:0690c11": "欲界勝生，如實隨觀有諸過患，故於欲界",
    "T17n0765_006:0690c12": "深生厭背；生厭背故，能正離欲；正離欲故，能",
    "T17n0765_006:0690c13": "得解脫。得解脫已，便自了知：我生已盡，梵行",
    "T17n0765_006:0690c14": "已立，所作已辦，不受後有。」爾時，世尊重攝此",
    "T17n0765_006:0690c15": "義而說頌曰：",
    "T17n0765_006:0690c16": "「欲界三勝生，  恒受諸欲樂，",
    "T17n0765_006:0690c17": " 謂欲住、樂化、  他化自在天；",
    "T17n0765_006:0690c18": " 生如是三處，  雖成就大福，",
    "T17n0765_006:0690c19": " 而生死輪迴，  不能生上地。",
    "T17n0765_006:0690c20": " 於此諸欲中，  若能知過患，",
    "T17n0765_006:0690c21": " 捨人天等趣，  證無上涅槃。」",
    "T17n0765_006:0690c22": "[0690c22] 吾從世尊聞如是語：「苾芻當知！世有一類諸",
    "T17n0765_006:0690c23": "惡苾芻，成就三法而似驢鳴。云何為三？謂有",
    "T17n0765_006:0690c24": "一類諸惡苾芻，無敬、無承，無慚、無愧，懈怠忘",
    "T17n0765_006:0690c25": "念。如是一類諸惡苾芻，具足成就如是三",
    "T17n0765_006:0690c26": "法，而似驢鳴。謂實無德而隨僧眾，唱如是",
    "T17n0765_006:0690c27": "言：『具壽當知，我亦是真沙門釋子。』然此一",
    "T17n0765_006:0690c28": "類諸惡苾芻，無有增上戒、定、慧學，如餘清淨",
    "T17n0765_006:0690c29": "真苾芻僧而隨僧眾，唱如是言：『具壽當知，",
    "T17n0765_006:0691a01": "我亦是真沙門釋子。』如世有驢隨牛群後，高",
    "T17n0765_006:0691a02": "聲唱言：『我亦是牛，宜相顧待。』然此驢身、頭、",
    "T17n0765_006:0691a03": "耳、蹄、喙、毛、色、音聲皆與牛別，而隨牛後，高",
    "T17n0765_006:0691a04": "聲唱言：『我亦是牛，宜相顧待。』如是一類諸惡",
    "T17n0765_006:0691a05": "苾芻，實無其德而隨僧眾，唱如是言：『具壽",
    "T17n0765_006:0691a06": "當知，我亦是真沙門釋子。』然此一類諸惡苾",
    "T17n0765_006:0691a07": "芻，依止村城聚落而住，日初分時，整理裳",
    "T17n0765_006:0691a08": "服，執持衣&#x9262;，往入村城聚落乞食，不能護持",
    "T17n0765_006:0691a09": "身、語、意業，不住正念、不守諸根，詣於淨信諸",
    "T17n0765_006:0691a10": "施主家，為利養故身處下座，為居高座白衣",
    "T17n0765_006:0691a11": "說法。我說此類諸惡苾芻所有言說，皆似驢",
    "T17n0765_006:0691a12": "鳴。」爾時，世尊重攝此義而說頌曰：",
    "T17n0765_006:0691a13": "「剃髮服染衣，  手執持應器，",
    "T17n0765_006:0691a14": " 實無戒定慧，  而自號沙門。",
    "T17n0765_006:0691a15": " 如世間有驢，  與牛形相異，",
    "T17n0765_006:0691a16": " 而逐牛群後，  自號是真牛。",
    "T17n0765_006:0691a17": " 如是惡苾芻，  成無敬等法，",
    "T17n0765_006:0691a18": " 雖常廁清眾，  而不證菩提。」",
    "T17n0765_006:0691a19": "[0691a19] 吾從世尊聞如是語：「苾芻當知！學有三種，若",
    "T17n0765_006:0691a20": "能於中離諸放逸，晝夜精勤，絕諸緣務，獨處",
    "T17n0765_006:0691a21": "空閑，無倒修學，未生諸漏令永不生，已生諸",
    "T17n0765_006:0691a22": "漏令永盡滅。云何為三？一者增上戒學；二者",
    "T17n0765_006:0691a23": "增上心學；三者增上慧學。何等名為增上戒",
    "T17n0765_006:0691a24": "學？謂諸苾芻具淨尸羅，安住、守護別解脫戒，",
    "T17n0765_006:0691a25": "軌範所行無不圓滿，於微小罪見大怖畏，具",
    "T17n0765_006:0691a26": "能受學所應學處，成就清淨身、語二業，成",
    "T17n0765_006:0691a27": "就淨命，成就淨見，如是名為增上戒學。何",
    "T17n0765_006:0691a28": "等名為增上心學？謂諸苾芻能正離欲惡不",
    "T17n0765_006:0691a29": "善法，有尋有伺，離生喜樂，具足安住最初靜",
    "T17n0765_006:0691b01": "慮，廣說乃至具足安住第四靜慮，如是名為",
    "T17n0765_006:0691b02": "增上心學。何等名為增上慧學？謂諸苾芻如",
    "T17n0765_006:0691b03": "實了知：是苦聖諦、苦集聖諦、苦滅聖諦及能",
    "T17n0765_006:0691b04": "趣苦滅道聖諦，如是名為增上慧學。如是三",
    "T17n0765_006:0691b05": "學，若能於中離諸放逸，晝夜精勤，絕諸緣",
    "T17n0765_006:0691b06": "務，獨處空閑，無倒修學，未生諸漏令永不生，",
    "T17n0765_006:0691b07": "已生諸漏令永盡滅。」爾時，世尊重攝此義而",
    "T17n0765_006:0691b08": "說頌曰：",
    "T17n0765_006:0691b09": "「戒、心、慧學三，  智者應修學，",
    "T17n0765_006:0691b10": " 勤精進常安，  密禁守諸根；",
    "T17n0765_006:0691b11": " 晝夜處空閑，  絕世諸緣務，",
    "T17n0765_006:0691b12": " 勤修戒心慧，  如救自頭燃；",
    "T17n0765_006:0691b13": " 名學聖學處，  至所學後邊，",
    "T17n0765_006:0691b14": " 脫所脫無遺，  成清淨妙智；",
    "T17n0765_006:0691b15": " 得不動解脫，  已永斷諸漏，",
    "T17n0765_006:0691b16": " 盡生死苦邊，  後有更無有。」",
    "T17n0765_006:0691b17": "[0691b17] 吾從世尊聞如是語：「苾芻當知！學有三種，若",
    "T17n0765_006:0691b18": "有勤修，不空無果、必至究竟，能得甘露、能",
    "T17n0765_006:0691b19": "證涅槃。云何為三？一者增上戒學；二者增上",
    "T17n0765_006:0691b20": "心學；三者增上慧學。[0691b20] 「何等名為增上戒學？",
    "T17n0765_006:0691b21": "謂諸苾芻尊重尸羅，戒為增上；不重等持，定",
    "T17n0765_006:0691b22": "非增上；不重般若，慧非增上。彼於少小所學",
    "T17n0765_006:0691b23": "戒中，微有所犯即能出離。所以者何？我說彼",
    "T17n0765_006:0691b24": "人終不毀犯所制學處不深慚愧，定能隨",
    "T17n0765_006:0691b25": "順清淨梵行、定能成辦清淨梵行，於諸學處，",
    "T17n0765_006:0691b26": "能住尸羅，能住所學。彼人定能永盡三結，證",
    "T17n0765_006:0691b27": "預流果，得無墮法，定趣菩提，極於七返人天",
    "T17n0765_006:0691b28": "往來，盡諸苦際，如是名為增上戒學。[0691b28] 「何等名",
    "T17n0765_006:0691b29": "為增上心學？謂諸苾芻尊重尸羅，戒為增上；",
    "T17n0765_006:0691c01": "尊重等持，定為增上；不重般若，慧非增上。彼",
    "T17n0765_006:0691c02": "於少小所學戒中，微有所犯即能出離。所以",
    "T17n0765_006:0691c03": "者何？我說彼人終不毀犯所制學處不深",
    "T17n0765_006:0691c04": "慚愧，定能隨順清淨梵行、定能成辦清淨梵",
    "T17n0765_006:0691c05": "行，於諸學處，能住等持，能住所學。彼定能",
    "T17n0765_006:0691c06": "盡五下分結，證不還果，得不還法，當受",
    "T17n0765_006:0691c07": "化生，於彼世間當般涅槃，如是名為增上心",
    "T17n0765_006:0691c08": "學。[0691c08] 「何等名為增上慧學？謂諸苾芻尊重尸",
    "T17n0765_006:0691c09": "羅，戒為增上；尊重等持，定為增上；尊重般若，",
    "T17n0765_006:0691c10": "慧為增上，彼於少小所學戒中，微有所犯即",
    "T17n0765_006:0691c11": "能出離。所以者何？我說彼人終不毀犯所制",
    "T17n0765_006:0691c12": "學處不深慚愧，定能隨順清淨梵行、定能",
    "T17n0765_006:0691c13": "成辦清淨梵行，於諸學處，能住般若，能住所",
    "T17n0765_006:0691c14": "學。彼人定能永盡諸漏，得真無漏，心善解脫，",
    "T17n0765_006:0691c15": "慧善解脫，於現法中具足安住，自證通慧，能",
    "T17n0765_006:0691c16": "自了知：我生已盡，梵行已立，所作已辦，不受",
    "T17n0765_006:0691c17": "後有。如是名為增上慧學。[0691c17] 「若有於此所說三",
    "T17n0765_006:0691c18": "學勤修學者，我說必定不空無果，必至究竟，",
    "T17n0765_006:0691c19": "能得甘露、能證涅槃。如是名為學有三種，",
    "T17n0765_006:0691c20": "若有勤修，不空無果，必至究竟，能得甘露、",
    "T17n0765_006:0691c21": "能得涅槃。」爾時，世尊重攝此義而說頌曰：",
    "T17n0765_006:0691c22": "「勤修增上戒，  住戒住所學，",
    "T17n0765_006:0691c23": " 能永盡三結，  定證預流果。",
    "T17n0765_006:0691c24": " 勤修增上心，  住定住所學，",
    "T17n0765_006:0691c25": " 能盡五下結，  定證不還果。",
    "T17n0765_006:0691c26": " 勤修增上慧，  住慧住所學，",
    "T17n0765_006:0691c27": " 能盡一切結，  定證無生果。",
    "T17n0765_006:0691c28": " 三學不唐捐，  必證第一義，",
    "T17n0765_006:0691c29": " 故尊重三學，  達法性無疑。」",
    "T17n0765_006:0692a01": "[0692a01] 吾從世尊聞如是語：「苾芻當知！學有三種，若",
    "T17n0765_006:0692a02": "少分修得少分果，若圓滿修得圓滿果。云何",
    "T17n0765_006:0692a03": "為三？一者增上戒學；二者增上心學；三者",
    "T17n0765_006:0692a04": "增上慧學。[0692a04] 「何等名為增上戒學？謂諸苾芻尊",
    "T17n0765_006:0692a05": "重尸羅，戒為增上；不重等持，定非增上；不重",
    "T17n0765_006:0692a06": "般若，慧非增上。彼於少小所學戒中，微有所",
    "T17n0765_006:0692a07": "犯即能出離。所以者何？我說彼人終不毀犯",
    "T17n0765_006:0692a08": "所制學處不深慚愧，定能隨順清淨梵行、",
    "T17n0765_006:0692a09": "定能成辦清淨梵行，於諸學處，能住尸羅，能",
    "T17n0765_006:0692a10": "住所學。彼人定能永盡三結，證預流果，得無",
    "T17n0765_006:0692a11": "墮法，定趣菩提，極於七返人天往來，盡諸苦",
    "T17n0765_006:0692a12": "際；或復有能令其欲界貪、恚微薄，證一來果，",
    "T17n0765_006:0692a13": "一來此間，盡諸苦際。如是名為增上戒學。[0692a13] 「何",
    "T17n0765_006:0692a14": "等名為增上心學？謂諸苾芻尊重尸羅，戒為",
    "T17n0765_006:0692a15": "增上；尊重等持，定為增上；不重般若，慧非增",
    "T17n0765_006:0692a16": "上。彼於少小所學戒中，微有所犯即能出離。",
    "T17n0765_006:0692a17": "所以者何？我說彼人終不毀犯所制學處不",
    "T17n0765_006:0692a18": "深慚愧，定能隨順清淨梵行、定能成辦清淨",
    "T17n0765_006:0692a19": "梵行，於諸學處，能住等持，能住所學。彼定能",
    "T17n0765_006:0692a20": "盡五下分結，證不還果，得不還法，當受化生，",
    "T17n0765_006:0692a21": "於彼世間當般涅槃，如是名為增上心學。",
    "T17n0765_006:0692a22": "[0692a22] 「何等名為增上慧學？謂諸苾芻尊重尸羅，戒",
    "T17n0765_006:0692a23": "為增上；尊重等持，定為增上；尊重般若，慧為",
    "T17n0765_006:0692a24": "增上。彼於少小所學戒中，微有所犯即能出",
    "T17n0765_006:0692a25": "離。所以者何？我說彼人終不毀犯所制學處",
    "T17n0765_006:0692a26": "不深慚愧，定能隨順清淨梵行、定能成辦",
    "T17n0765_006:0692a27": "清淨梵行，於諸學處，能住般若，能住所學。彼",
    "T17n0765_006:0692a28": "人定能永盡諸漏，得真無漏，心善解脫，慧",
    "T17n0765_006:0692a29": "善解脫，於現法中具足安住，自證通慧，能",
    "T17n0765_006:0692b01": "自了知：我生已盡，梵行已立，所作已辦，不受",
    "T17n0765_006:0692b02": "後有。如是名為增上慧學。[0692b02] 「如是名為學有三",
    "T17n0765_006:0692b03": "種，若少分修得少分果，若圓滿修得圓滿果。」",
    "T17n0765_006:0692b04": "爾時，世尊重攝此義而說頌曰：",
    "T17n0765_006:0692b05": "「多住尊重戒，  名於少分修，",
    "T17n0765_006:0692b06": " 常精進熾然，  便得少分果。",
    "T17n0765_006:0692b07": " 多住尊重定，  名於少分修，",
    "T17n0765_006:0692b08": " 常精進熾然，  亦得少分果。",
    "T17n0765_006:0692b09": " 多住尊重慧，  名於圓滿修，",
    "T17n0765_006:0692b10": " 常精進熾然，  便得圓滿果。",
    "T17n0765_006:0692b11": " 少分圓滿修，  各得同類果，",
    "T17n0765_006:0692b12": " 知如是勝劣，  應捨分修圓。」",
    "T17n0765_006:0692b13": "[0692b13] 吾從世尊聞如是語：「苾芻當知！學有三種，若",
    "T17n0765_006:0692b14": "正修習，令諸有情成下、中、上賢聖差別。云何",
    "T17n0765_006:0692b15": "為三？一者增上戒學；二者增上心學；三者增",
    "T17n0765_006:0692b16": "上慧學。[0692b16] 「何等名為增上戒學？謂諸苾芻尊",
    "T17n0765_006:0692b17": "重尸羅，戒為增上；不重等持，定非增上；不重",
    "T17n0765_006:0692b18": "般若，慧非增上。彼於少小所學戒中，微有所",
    "T17n0765_006:0692b19": "犯即能出離。所以者何？我說彼人終不毀犯",
    "T17n0765_006:0692b20": "所制學處不深慚愧，定能隨順清淨梵行、",
    "T17n0765_006:0692b21": "定能成辦清淨梵行，於諸學處，能住尸羅，",
    "T17n0765_006:0692b22": "能住所學。彼人定能永盡三結，證預流果，得",
    "T17n0765_006:0692b23": "無墮法，定趣菩提，極於七返人天往來；或成",
    "T17n0765_006:0692b24": "家家，或一來果，或成一間。如是名為增上戒",
    "T17n0765_006:0692b25": "學。[0692b25] 「何等名為增上心學？謂諸苾芻尊重尸",
    "T17n0765_006:0692b26": "羅，戒為增上；尊重等持，定為增上；不重般若，",
    "T17n0765_006:0692b27": "慧非增上。彼於少小所學戒中，微有所犯即",
    "T17n0765_006:0692b28": "能出離。所以者何？我說彼人終不毀犯所制",
    "T17n0765_006:0692b29": "學處不深慚愧，定能隨順清淨梵行、定能",
    "T17n0765_006:0692c01": "成辦清淨梵行，於諸學處，能住等持，能住",
    "T17n0765_006:0692c02": "所學。彼定能盡五下分結，證不還果，得不還",
    "T17n0765_006:0692c03": "法，當受化生，於彼世間當般涅槃；或成中",
    "T17n0765_006:0692c04": "般，或成生般，或有行般，或無行般，或成上",
    "T17n0765_006:0692c05": "流，趣色究竟，或趣非想非非想處，而般涅槃。",
    "T17n0765_006:0692c06": "如是名為增上心學。[0692c06] 「何等名為增上慧學？謂",
    "T17n0765_006:0692c07": "諸苾芻尊重尸羅，戒為增上；尊重等持，定為",
    "T17n0765_006:0692c08": "增上；尊重般若，慧為增上。彼於少小所學戒",
    "T17n0765_006:0692c09": "中，微有所犯即能出離。所以者何？我說彼",
    "T17n0765_006:0692c10": "人終不毀犯所制學處不深慚愧，定能隨",
    "T17n0765_006:0692c11": "順清淨梵行、定能成辦清淨梵行，於諸學",
    "T17n0765_006:0692c12": "處，能住般若，能住所學。彼人定能永盡諸漏，",
    "T17n0765_006:0692c13": "得真無漏，心善解脫，慧善解脫，於現法中具",
    "T17n0765_006:0692c14": "足安住，自證通慧，能自了知：我生已盡，梵行",
    "T17n0765_006:0692c15": "已立，所作已辦，不受後有。如是名為增上慧",
    "T17n0765_006:0692c16": "學。[0692c16] 「如是名為學有三種，若正修習，令諸有情",
    "T17n0765_006:0692c17": "成下、中、上賢聖差別。」爾時，世尊重攝此義而",
    "T17n0765_006:0692c18": "說頌曰：",
    "T17n0765_006:0692c19": "「隨學因勢力，  常精進熾然，",
    "T17n0765_006:0692c20": " 下中上品修，  隨得果差別。",
    "T17n0765_006:0692c21": " 謂下精進修，  還成下品果，",
    "T17n0765_006:0692c22": " 中修得中果，  上修亦復然。",
    "T17n0765_006:0692c23": " 既知三品修，  所得果差別，",
    "T17n0765_006:0692c24": " 故應捨中下，  宜遵上品修。」",
    "T17n0765_006:0692c25": "[0692c25] 吾從世尊聞如是語：「苾芻當知！若諸苾芻，具",
    "T17n0765_006:0692c26": "調善戒、具調善法、具調善慧，彼於我法毘柰",
    "T17n0765_006:0692c27": "耶中已具修行，名最上士。云何苾芻具調善",
    "T17n0765_006:0692c28": "戒？謂諸苾芻具淨尸羅，安住、守護別解脫戒，",
    "T17n0765_006:0692c29": "軌範所行無不圓滿，於微小罪見大怖畏，",
    "T17n0765_006:0693a01": "具能受學所應學處，成就清淨身、語二業，成",
    "T17n0765_006:0693a02": "就淨命，成就淨見，是名苾芻具調善戒。既具",
    "T17n0765_006:0693a03": "如是調善戒已，云何苾芻具調善法？謂諸苾",
    "T17n0765_006:0693a04": "芻勤修七種菩提分法，具足安住，是名苾",
    "T17n0765_006:0693a05": "芻具調善法。既具如是調善尸羅、調善法已，",
    "T17n0765_006:0693a06": "云何苾芻具調善慧？謂諸苾芻永盡諸漏，",
    "T17n0765_006:0693a07": "得真無漏，心善解脫，慧善解脫，於現法中具",
    "T17n0765_006:0693a08": "足安住，自證通慧，能自了知：我生已盡，梵行",
    "T17n0765_006:0693a09": "已立，所作已辦，不受後有。是名苾芻具調善",
    "T17n0765_006:0693a10": "慧。如是名為若有苾芻具調善戒、具調善",
    "T17n0765_006:0693a11": "法、具調善慧，彼於我法毘柰耶中已具修",
    "T17n0765_006:0693a12": "行，名最上士。」爾時，世尊重攝此義而說頌",
    "T17n0765_006:0693a13": "曰：",
    "T17n0765_006:0693a14": "「若身語意思，  離諸惡不善，",
    "T17n0765_006:0693a15": " 名具調善戒，  有慚愧苾芻。",
    "T17n0765_006:0693a16": " 若能善修行，  七菩提分法，",
    "T17n0765_006:0693a17": " 名具調善法，  有妙定苾芻。",
    "T17n0765_006:0693a18": " 若能正了知，  自永盡諸漏，",
    "T17n0765_006:0693a19": " 名具調善慧，  真無漏苾芻。",
    "T17n0765_006:0693a20": " 若具三調善，  威德世難思，",
    "T17n0765_006:0693a21": " 若已具修行，  最上聰明士。」",
    "T17n0765_006:0693a22": "[0693a22] 吾從世尊聞如是語：「苾芻當知！諸有苾芻",
    "T17n0765_006:0693a23": "成就三分，應知是人於淨尸羅已得圓滿、",
    "T17n0765_006:0693a24": "於究竟位已得圓滿、於修梵行已得圓滿，已",
    "T17n0765_006:0693a25": "能窮至梵行後邊。云何為三？謂有苾芻，成",
    "T17n0765_006:0693a26": "就無學戒、定、慧蘊，是名苾芻成就三分，應知",
    "T17n0765_006:0693a27": "是人於淨尸羅已得圓滿、於究竟位已得圓",
    "T17n0765_006:0693a28": "滿、於修梵行已得圓滿，已能窮至梵行後邊。",
    "T17n0765_006:0693a29": "若諸苾芻，於淨尸羅已得圓滿、於究竟位",
    "T17n0765_006:0693b01": "已得圓滿、於修梵行已得圓滿，已能窮至梵",
    "T17n0765_006:0693b02": "行後邊。應知是人必不樂居村城聚落、房舍",
    "T17n0765_006:0693b03": "臥具，亦不樂與諸苾芻眾、苾芻尼眾、鄔波",
    "T17n0765_006:0693b04": "索迦、鄔波斯迦、勤策男等，同一園林喧雜而",
    "T17n0765_006:0693b05": "住。應知是人成就第一寂靜心法，獨守空閑，",
    "T17n0765_006:0693b06": "依四依住，離諸垢穢，內守真實，棄捨所求，無",
    "T17n0765_006:0693b07": "染、分別，不為世法之所塗染。譬如世間嗢&#x9262;",
    "T17n0765_006:0693b08": "羅花、拘牟陀花、&#x9262;特摩花、奔陀利花，依水而",
    "T17n0765_006:0693b09": "生、依水而長，雖從水出而不為水之所染著。",
    "T17n0765_006:0693b10": "是人亦爾，依世間生、依世間長，雖現世間，",
    "T17n0765_006:0693b11": "而不為諸世法所染。」爾時，世尊重攝此義而",
    "T17n0765_006:0693b12": "說頌曰：",
    "T17n0765_006:0693b13": "「無學三分成，  尸羅究竟位，",
    "T17n0765_006:0693b14": " 修梵行圓滿，  至梵行後邊。",
    "T17n0765_006:0693b15": " 如是苾芻眾，  得最上瑜伽，",
    "T17n0765_006:0693b16": " 永盡諸苦邊，  證無上安樂。」",
    "T17n0765_006:0693b17": "[0693b17] 吾從世尊聞如是語：「苾芻當知！若有希求三",
    "T17n0765_006:0693b18": "種樂事，應於淨戒不缺、不穿、不穢、不雜，於淨",
    "T17n0765_006:0693b19": "尸羅應起上品欲勤精進，終無懈廢。云何為",
    "T17n0765_006:0693b20": "三？一者希求名譽樂事，應於淨戒不缺、不穿、",
    "T17n0765_006:0693b21": "不穢、不雜，於淨尸羅應起上品欲勤精進，終",
    "T17n0765_006:0693b22": "無懈廢。二者希求利養樂事，應於淨戒不缺、",
    "T17n0765_006:0693b23": "不穿、不穢、不雜，於淨尸羅應起上品欲勤精",
    "T17n0765_006:0693b24": "進，終無懈廢。三者希求生天樂事，應於淨戒",
    "T17n0765_006:0693b25": "不缺、不穿、不穢、不雜，於淨尸羅應起上品",
    "T17n0765_006:0693b26": "欲勤精進，終無懈廢。是名希求三種樂事，",
    "T17n0765_006:0693b27": "應於淨戒不缺、不穿、不穢、不雜，於淨尸羅應",
    "T17n0765_006:0693b28": "起上品欲勤精進，終無懈廢。」爾時，世尊重攝",
    "T17n0765_006:0693b29": "此義而說頌曰：",
    "T17n0765_006:0693c01": "「為求三種樂，  智者護尸羅，",
    "T17n0765_006:0693c02": " 謂世尚名譽、  利養、生天樂。",
    "T17n0765_006:0693c03": " 觀如是勝樂，  智者護尸羅，",
    "T17n0765_006:0693c04": " 當遠惡親知，  如避嶮惡道；",
    "T17n0765_006:0693c05": " 雖不造眾惡，  而親近惡人，",
    "T17n0765_006:0693c06": " 如以吉祥茅，  裹臭爛魚肉；",
    "T17n0765_006:0693c07": " 親所不應親，  狎所不應狎，",
    "T17n0765_006:0693c08": " 如持鮮淨物，  投糞穢深坑。",
    "T17n0765_006:0693c09": " 世間樂淨人，  常懼穢塗染，",
    "T17n0765_006:0693c10": " 有智者亦爾，  深怖惡親知。」",
    "T17n0765_006:0693c11": "[0693c11] 吾從世尊聞如是語：「苾芻當知！有三種香，唯",
    "T17n0765_006:0693c12": "順風熏，不能逆風。云何為三？一者根香；二者",
    "T17n0765_006:0693c13": "莖香；三者花香。如是三種，唯順風熏，不能逆",
    "T17n0765_006:0693c14": "風。汝等苾芻，勿作是念：更無餘香，或順風",
    "T17n0765_006:0693c15": "熏、或逆風熏、或復順逆，皆悉能熏。所以者",
    "T17n0765_006:0693c16": "何？我佛法中有一妙香，能順風熏、能逆風",
    "T17n0765_006:0693c17": "熏、能順逆熏，天上、人中皆聞芬馥，世間賢",
    "T17n0765_006:0693c18": "聖無不珍愛。何等名為我佛法中有一妙香，",
    "T17n0765_006:0693c19": "能順風熏、能逆風熏、能順逆熏，天上、人中皆",
    "T17n0765_006:0693c20": "聞芬馥，世間賢聖無不珍愛？所謂戒香。由此",
    "T17n0765_006:0693c21": "戒香，能順風熏、能逆風熏、能順逆熏，天上、人",
    "T17n0765_006:0693c22": "中皆聞芬馥，世間賢聖無不珍愛。如是名為",
    "T17n0765_006:0693c23": "我佛法中有一妙香，能順風熏、能逆風熏、能",
    "T17n0765_006:0693c24": "順逆熏，天上人中皆聞芬馥，世間賢聖無不",
    "T17n0765_006:0693c25": "珍愛。」爾時，世尊重攝此義而說頌曰：",
    "T17n0765_006:0693c26": "「世間諸所有，  根莖花等香，",
    "T17n0765_006:0693c27": " 皆不逆風熏，  以勢力微故。",
    "T17n0765_006:0693c28": " 唯我佛法中，  有一妙香類，",
    "T17n0765_006:0693c29": " 順風逆風等，  無不普皆熏；",
    "T17n0765_006:0694a01": " 天上及人中，  諸世間賢聖，",
    "T17n0765_006:0694a02": " 一切皆珍愛，  所謂淨戒香。",
    "T17n0765_006:0694a03": " 若能於此香，  無放逸而住，",
    "T17n0765_006:0694a04": " 生無倒定慧，  永盡眾苦邊。」",
    "T17n0765_006:0694a05": "[0694a05] 重攝前經嗢&#x62D5;南曰：",
    "T17n0765_006:0694a06": " 同界、感後有  求利及欲生",
    "T17n0765_006:0694a07": " 惡說似驢鳴  四學與四戒"
}