{
    "X86n1606_001:0552a03": " 建州弘釋錄序",
    "X86n1606_001:0552a05": "余作驅烏旹甞遊閩中。知建州為理學淵藪。後閱傳",
    "X86n1606_001:0552a06": "燈諸書。又知建州為禪學淵藪。每見建州僧必詢其",
    "X86n1606_001:0552a07": "鄉之先正。然往往不能對。因為悒悒久之。丁巳春吾",
    "X86n1606_001:0552a08": "弟永覺師初棄儒入釋。從壽昌先師學枯禪。因與道",
    "X86n1606_001:0552a09": "其鄉之先正。甚悉。皆粹若珙璧逸若鳳鸞。多余所未",
    "X86n1606_001:0552a10": "及知者。余喜甚。指其胸曰。此是弌部僧史記。師曰吾",
    "X86n1606_001:0552a11": "將志而傳之。無何先師沒。師徠博山同居者五載。余",
    "X86n1606_001:0552a12": "間索其舊諾。師曰俟識鼻孔後為之。後歸閩隱山未",
    "X86n1606_001:0552a13": "通消息。戊辰春余自皷山還博山。道經建州。師迎於",
    "X86n1606_001:0552a14": "開元寺。余弌見而識之曰今可志建州僧也。師咲而",
    "X86n1606_001:0552a15": "不答。余乃問曰壽昌塔掃也未。師曰掃即不廢祇是",
    "X86n1606_001:0552a16": "不許人知。余曰汝偷掃祛也。師曰龢尚又作麼生。余",
    "X86n1606_001:0552a17": "曰掃即不廢祇是不曾動著。師曰和尚不偷掃那。遂",
    "X86n1606_001:0552a18": "相笑而別。至己巳冬以書徠博山。則建州僧志成。寄",
    "X86n1606_001:0552a19": "以相示。且徵序焉。余閱其所集。凡分之為四科。首曰",
    "X86n1606_001:0552a20": "達本。重明宗也。次曰顯化。彰禱應也。三曰崇德。錄眾",
    "X86n1606_001:0552a21": "行也。四曰輔教。備金湯也。合之命名曰弘釋崇法化",
    "X86n1606_001:0552a22": "也。其識正。其論確。其採訪博。其分界嚴。非良史也耶。",
    "X86n1606_001:0552a23": "昔者道宣作僧史於唐。弗長於文。且不知有別傳之",
    "X86n1606_001:0552a24": "事。齊達磨弌宗於枯寂之輩。識何闇也。贊寧作僧史",
    "X86n1606_001:0552b01": "於宋。學富而才踈。且列黃蘗於感通。列嵓頭於遺身。",
    "X86n1606_001:0552b02": "列永明於興福。至於雲門。僧中王也。反舍之而弗列。",
    "X86n1606_001:0552b03": "則其謬為尤甚。覺範繼贊而有述。高華秀朗登作者",
    "X86n1606_001:0552b04": "之壇。然止傳禪宗諸彥。可以稱全史虖。今師所志雖",
    "X86n1606_001:0552b05": "僅僅弌州。而宣寧讓其雅當。覺範推其完備。逈然獨",
    "X86n1606_001:0552b06": "出。前無作者。即此可以窺師之弌班矣。矧千載之上",
    "X86n1606_001:0552b07": "藉師而傳之。千載之下藉師而知之。是師之功固在",
    "X86n1606_001:0552b08": "千載之上下也。建州稱弘釋者。非師而誰歟。余故樂",
    "X86n1606_001:0552b09": "觀厥成。不辭而為之序。抑又聞師撰述甚富。盡當殺",
    "X86n1606_001:0552b10": "青以傳。若然則天下後世有大造焉。非獨弌建州也。",
    "X86n1606_001:0552b11": "余請拭目以俟之。",
    "X86n1606_001:0552b12": "崇禎己巳冬佛成道日　博山釋　大艤　題",
    "X86n1606_001:0552b15": " 敘弘釋錄",
    "X86n1606_001:0552b17": "告假南旋道經潭陽。聞邑有覺公者。幼補諸生。即斷",
    "X86n1606_001:0552b18": "絕一切聲色游娛。併心白業。嗣薙髮壽昌無明為之",
    "X86n1606_001:0552b19": "師。無異為之友。日以向上一道相鼓唱。邇廼建大法",
    "X86n1606_001:0552b20": "幢於荷山。謂建州古稱法窟。而紀載多所缺略。爰攷",
    "X86n1606_001:0552b21": "羣籍成一種畸史。曰弘釋錄。志達本。志顯化。志崇德。",
    "X86n1606_001:0552b22": "志輔教。而建州法燈得覺公復炳焉。與余門人魏去",
    "X86n1606_001:0552b23": "非締世外交。予喜得而披對之。因嘆曰。道不虗行。人",
    "X86n1606_001:0552b24": "能弘道。丁茲教法陵替。以覺公之解之行於以弘斆",
    "X86n1606_001:0552c01": "而儀世。宜乎腰包而趨者盡南方也。且其答子侄偈。",
    "X86n1606_001:0552c02": "有骨鯁從來生銕鑄。百千呼喚不回頭之句。則達本",
    "X86n1606_001:0552c03": "崇德顯化不問而知。一肩子擔之矣。區區闡古德之",
    "X86n1606_001:0552c04": "幽光。開後人之榜樣。遂足竟覺公乎哉。辛未秋溫陵",
    "X86n1606_001:0552c05": "何喬遠書",
    "X86n1606_001:0552c08": " 建州弘釋錄敘",
    "X86n1606_001:0552c10": "弘釋錄者。錄能弘釋氏之道者也。斯道自金人見夢。",
    "X86n1606_001:0552c11": "白馬西來。代有作者大弘其斆。以故千燈競照。輝映",
    "X86n1606_001:0552c12": "今古。浩浩乎莫可紀也。其在我建則六朝以前槩未",
    "X86n1606_001:0552c13": "有聞。唐興始建梵剎。自馬祖入關肇化於建陽之佛",
    "X86n1606_001:0552c14": "蹟嶺。而禪學始大行焉。厥後雖禪教殊宗性相異旨。",
    "X86n1606_001:0552c15": "共能使玄化風飛法泉箭湧。皆我釋之津梁也。逮",
    "X86n1606_001:0552c16": "明興以來二百餘載。宗燈絕焰教海亦湮。間有二三",
    "X86n1606_001:0552c17": "亦落落如晨星。則弘道之責將屬之何人乎。賢潭邑",
    "X86n1606_001:0552c18": "之鄙人也。濫入緇流幸投法窟。雖螢火難照。鼯技俱",
    "X86n1606_001:0552c19": "窘。而好古一念每切愚悰。諦仰先標輙至揮涕。因思",
    "X86n1606_001:0552c20": "古此溪山也。此日月也。今亦此溪山也。此日月也。今",
    "X86n1606_001:0552c21": "之人豈獨異於古之人哉。夫何法門寥寂今古相懸",
    "X86n1606_001:0552c22": "乃爾。其無廼前踪既沒則觀感之無藉歟。狃於近習",
    "X86n1606_001:0552c23": "則激發之無人歟。用是不揣顓愚。愽探群籍。取諸師",
    "X86n1606_001:0552c24": "之產於建者。或開法顯化於建者。悉錄而傳之。俾晚",
    "X86n1606_001:0553a01": "學之士得見古人如是之辛苦。如是之嚴慎。如是之",
    "X86n1606_001:0553a02": "愽大。如是之遠到。倘能翻然易轍而趍望標而進。則",
    "X86n1606_001:0553a03": "唐宋之盛庶幾再見於今日。亦未可知也。嗚呼。人皆",
    "X86n1606_001:0553a04": "可為堯舜。子輿氏決非誑語在。有志者事竟成耳。若",
    "X86n1606_001:0553a05": "苟於自安。嚴於自畫。即使諸祖儼然臨而詔之。彼將",
    "X86n1606_001:0553a06": "掉頭弗顧。亦何貴有斯錄哉。斯錄之行。願與有志者",
    "X86n1606_001:0553a07": "共之。",
    "X86n1606_001:0553a08": "旹",
    "X86n1606_001:0553a09": "崇禎庚午菊月朔旦　永覺道人　元賢　題",
    "X86n1606_001:0553a11": "建州弘釋錄目錄",
    "X86n1606_001:0553a13": "卷之上",
    "X86n1606_001:0553a14": "達本第一(共得三十二人)",
    "X86n1606_001:0553a15": "唐建陽佛蹟嶺道一禪師(出傳燈錄)",
    "X86n1606_001:0553a16": "唐建安大珠慧海禪師(出傳燈錄)",
    "X86n1606_001:0553a17": "唐建陽志贒禪師(出高僧傳及傳燈錄)",
    "X86n1606_001:0553a18": "五代浦城夢筆和尚(出傳燈錄)",
    "X86n1606_001:0553a19": "五代建安白雲山約禪師(出傳燈錄)",
    "X86n1606_001:0553a20": "五代建安白雲山智作禪師(出傳燈錄)",
    "X86n1606_001:0553a21": "五代建安白雲山令弇禪師(出傳燈錄)",
    "X86n1606_001:0553a22": "宋甌寧可勳禪師(出會元)",
    "X86n1606_001:0553a23": "宋建陽澄湜禪師(出會元及林間錄)",
    "X86n1606_001:0553a24": "宋建陽惟珍禪師(出會元及羅湖野錄)",
    "X86n1606_001:0553b01": "宋政和定峰寺曉宣禪師(出續傳燈錄)",
    "X86n1606_001:0553b02": "宋甌寧開元寺瑩禪師(出續傳燈錄)",
    "X86n1606_001:0553b03": "宋建安如璝禪師(出會元)",
    "X86n1606_001:0553b04": "宋建安白雲崇梵寺餘禪師(出會元)",
    "X86n1606_001:0553b05": "宋浦城乾符大同院旺禪師(出會元)",
    "X86n1606_001:0553b06": "宋浦城萬壽寺慧素禪師(出會元)",
    "X86n1606_001:0553b07": "宋崇安普明舜禪師(出徑山志)",
    "X86n1606_001:0553b08": "宋浦城元素禪師(出會元)",
    "X86n1606_001:0553b09": "宋甌寧寒岩慧升禪師(出會元)",
    "X86n1606_001:0553b10": "宋崇安開善寺道瓊首座(出會元)",
    "X86n1606_001:0553b11": "宋建陽覺庵道人祖氏(出普燈)",
    "X86n1606_001:0553b12": "宋崇安開善寺道謙禪師(出宗門統會及會元)",
    "X86n1606_001:0553b13": "宋甌寧竹源宗源庵主(出會元)",
    "X86n1606_001:0553b14": "宋建陽晦庵慧光禪師(出會元)",
    "X86n1606_001:0553b15": "宋崇安僊洲山吳十三道人(出會元)",
    "X86n1606_001:0553b16": "宋建陽宗永禪師(出宗門統要)",
    "X86n1606_001:0553b17": "元甌寧天寶山鐵關法樞禪師(出鐵關語錄)",
    "X86n1606_001:0553b18": "元建陽高仰山古梅正友禪師(出古梅語錄)",
    "X86n1606_001:0553b19": "元甌寧斗峰山大圭正璋禪師(出大圭語錄)",
    "X86n1606_001:0553b20": "元建陽雲庵慶禪師(出徑山志)",
    "X86n1606_001:0553b21": "元松溪佛行少林崧禪師(出徑山志)",
    "X86n1606_001:0553b22": "元甌寧天寶山逆川智順禪師(出宋濂文集)",
    "X86n1606_001:0553b23": "卷之下",
    "X86n1606_001:0553b24": "顯化第二(共得一十七人)",
    "X86n1606_001:0553c01": "唐崇安銅鉢山哀公(出邑志)",
    "X86n1606_001:0553c02": "唐建陽神暄禪師(出高僧傳)",
    "X86n1606_001:0553c03": "唐浦城大同山蕭袁二禪師(出府志)",
    "X86n1606_001:0553c04": "唐松溪中峯行儒禪師(出邑志)",
    "X86n1606_001:0553c05": "五代崇安瑞巖院扣氷澡光禪師(出瑞岩實錄)",
    "X86n1606_001:0553c06": "五代甌寧南禪寶應寺無垢普隨禪師(出府志)",
    "X86n1606_001:0553c07": "宋浦城天心寺海珠道鎮禪師(出邑志)",
    "X86n1606_001:0553c08": "宋建陽福先寺王聖者(出邑志)",
    "X86n1606_001:0553c09": "宋建陽福先寺姚聖者(出邑志)",
    "X86n1606_001:0553c10": "宋甌寧擎天岩道悟禪師(出謝疊山撰記)",
    "X86n1606_001:0553c11": "宋崇安瑞巖院祖鑒從密禪師(出瑞岩實錄)",
    "X86n1606_001:0553c12": "宋建陽如是庵暨公(出邑志)",
    "X86n1606_001:0553c13": "宋建安法雲堂陳公(出本山私紀)",
    "X86n1606_001:0553c14": "宋松溪鬻香婆(出邑志)",
    "X86n1606_001:0553c15": "元政和獎山慧空元模禪師(出本山石刻)",
    "X86n1606_001:0553c16": "明壽寧虎皮庵金漢道人(出府志)",
    "X86n1606_001:0553c17": "崇德第三(共得一十四人)",
    "X86n1606_001:0553c18": "唐建陽明覺禪師(出高僧傳)",
    "X86n1606_001:0553c19": "宋建陽辯聰上座(出智證傳)",
    "X86n1606_001:0553c20": "宋崇安自然法師(出邑志)",
    "X86n1606_001:0553c21": "宋浦城南峰寺淨空禪師(出邑志)",
    "X86n1606_001:0553c22": "宋崇安雲居院嗣公(出邑志)",
    "X86n1606_001:0553c23": "宋崇安開善寺肯庵圓悟禪師(出邑志)",
    "X86n1606_001:0553c24": "元建安白雲寺愚叟澄鑑禪師(出支提志)",
    "X86n1606_001:0554a01": "明建陽栴檀庵古朴智禪師",
    "X86n1606_001:0554a02": "明崇安東林寺祖庭禪師(出東林遺刻)",
    "X86n1606_001:0554a03": "明甌寧斗峰山大闡慧通禪師(出本錄)",
    "X86n1606_001:0554a04": "明甌寧斗峰山古音淨琴禪師(出本集)",
    "X86n1606_001:0554a05": "明甌寧斗峰山天真道覺禪師(出古拙行狀)",
    "X86n1606_001:0554a06": "明建陽德應庵主(出野錄)",
    "X86n1606_001:0554a07": "明建陽董巖雲陽德和禪師(出紱麟樓稿)",
    "X86n1606_001:0554a08": "明建陽董巖一庵圓長上座(新入)",
    "X86n1606_001:0554a09": "輔教第四(共一十四人)",
    "X86n1606_001:0554a10": "宋浦城楊文公億(出會元)",
    "X86n1606_001:0554a11": "宋崇安胡文定公安國(出會元)",
    "X86n1606_001:0554a12": "宋建陽廌山游先生酢(出佛法金湯)",
    "X86n1606_001:0554a13": "宋崇安致堂胡先生寅(出玉英集)",
    "X86n1606_001:0554a14": "宋崇安劉忠定公子羽(出會元)",
    "X86n1606_001:0554a15": "宋崇安屏山劉先生子翬(出屏山集)",
    "X86n1606_001:0554a16": "宋建陽朱文公熹(出朱子大全及資鑑)",
    "X86n1606_001:0554a17": "宋浦城真文忠公德秀(出文獻通考)",
    "X86n1606_001:0554a18": "宋建安匏庵陳先生竑願(出慈心功德錄)",
    "X86n1606_001:0554a19": "明建安翰林沈先生士榮(出續原教)",
    "X86n1606_001:0554a20": "明建陽豫齋趙居士觀本(新入)",
    "X86n1606_001:0554a21": "明建陽震南傅先生國珍(出紱麟樓稿)",
    "X86n1606_001:0554a22": "明建陽泗泉余居士彰德(出壽昌語錄)",
    "X86n1606_001:0554a23": "明甌寧發吾張居士世昌(新入)目錄(終)",
    "X86n1606_001:0554b06": "建州弘釋錄卷之上",
    "X86n1606_001:0554b08": "建陽晚學　釋元贒　編集",
    "X86n1606_001:0554b09": "達本第一(共得三十二人)",
    "X86n1606_001:0554b10": "識心達本始號沙門。心非可識。眼不見眼。絕解",
    "X86n1606_001:0554b11": "絕證。強立斯號。入諸佛海。此為第一。志達本。",
    "X86n1606_001:0554b12": "△唐建陽佛跡嶺道一禪師漢州什邡人。姓馬氏。容",
    "X86n1606_001:0554b13": "貌異常。牛行虎視。引舌過鼻。足下有二輪文。幼依資",
    "X86n1606_001:0554b14": "州唐和尚落髮。開元中習禪定於衡岳之傳法院。讓",
    "X86n1606_001:0554b15": "和尚聞之。知是法器。乃往開導。遂契密旨。後入閩。居",
    "X86n1606_001:0554b16": "建陽之佛蹟嶺。時閩中諸釋久滯權漸。忽聞頓旨翕",
    "X86n1606_001:0554b17": "然趨向。甘泉志贒千頃明覺實首依之。卒成大器。既",
    "X86n1606_001:0554b18": "遷南康之龔公山。禪化大行。嗣法者一百三十九人。",
    "X86n1606_001:0554b19": "卒諡大寂。塔號大莊嚴。七閩禪學實師為之肇云。(佛",
    "X86n1606_001:0554b20": "跡嶺今為聖跡寺)",
    "X86n1606_001:0554b21": "△唐建安大珠慧海禪師姓朱氏。依越州大雲寺智",
    "X86n1606_001:0554b22": "和尚受業。初參道一禪師。一問從何處來。曰越州大",
    "X86n1606_001:0554b23": "雲寺來。一曰來此擬須何事。曰求佛法。一曰我這裏",
    "X86n1606_001:0554b24": "一物也無。求甚麼佛法。自家寶藏不顧。拋家散走作",
    "X86n1606_001:0554c01": "麼。曰阿那個是慧海寶藏。一曰即今問我者是汝寶",
    "X86n1606_001:0554c02": "藏。一切具足更無欠少。使用自在何假外求。師于言",
    "X86n1606_001:0554c03": "下自識本心不由知覺。踊躍禮謝。師事六載。後以受",
    "X86n1606_001:0554c04": "業師老遽歸奉養。乃晦迹藏用外示癡訥。自撰頓悟",
    "X86n1606_001:0554c05": "入道要門論一卷。法侄玄晏竊出江外呈似道一。一",
    "X86n1606_001:0554c06": "覧訖告眾曰。越州有大珠圓明光透自在無遮障處",
    "X86n1606_001:0554c07": "也。眾中有知師姓朱者。相推來越尋訪依附。師謂曰",
    "X86n1606_001:0554c08": "禪客我不會禪。並無一法可示於人。不勞久立。且自",
    "X86n1606_001:0554c09": "歇去。時學侶漸多日夜叩激。事不得已。隨問隨答。其",
    "X86n1606_001:0554c10": "辯無礙。時有法師數人來謁。曰擬伸一問。師還對否。",
    "X86n1606_001:0554c11": "師曰深潭月影任意撮摩。問如何是佛。師曰清譚對",
    "X86n1606_001:0554c12": "面非佛而誰。眾皆茫然。僧良久又問。師說何法度人。",
    "X86n1606_001:0554c13": "師曰貧道未曾有一法度人。曰禪師家渾如此。師却",
    "X86n1606_001:0554c14": "問大德說何法度人。曰講金剛經。師曰講幾座來。曰",
    "X86n1606_001:0554c15": "二十餘座。師曰此經是阿誰說。僧抗聲曰。禪師相弄。",
    "X86n1606_001:0554c16": "豈不知是佛說耶。師曰若言如來有所說法則為謗",
    "X86n1606_001:0554c17": "佛。是人不解我所說義。若言此經不是佛說則是謗",
    "X86n1606_001:0554c18": "經。請大德說看。僧無對。師少頃又問。經云若以色見",
    "X86n1606_001:0554c19": "我以音聲求我是人行邪道不能見如來。大德且道",
    "X86n1606_001:0554c20": "阿那個是如來。曰某甲到此却迷去。師曰從來未悟",
    "X86n1606_001:0554c21": "說甚却迷。曰請禪師為說。師曰大德講經二十餘座",
    "X86n1606_001:0554c22": "却不識如來。僧禮拜曰願垂開示。師曰如來者是諸",
    "X86n1606_001:0554c23": "法如義。何得忘却。曰是諸法如義。師曰大德是亦未",
    "X86n1606_001:0554c24": "是。曰經文分明那得未是。師曰大德如否。曰如。師曰",
    "X86n1606_001:0555a01": "木石如否。曰如。師曰大德如同木石如否。曰無二。師",
    "X86n1606_001:0555a02": "曰大德與木石何別。僧無對良久却問如何得大涅",
    "X86n1606_001:0555a03": "槃。師曰不造生死業。曰如何是生死業。師曰求大涅",
    "X86n1606_001:0555a04": "槃是生死業。捨垢取淨是生死業。有得有證是生死",
    "X86n1606_001:0555a05": "業。不脫對治門是生死業。曰云何即得解脫。師曰本",
    "X86n1606_001:0555a06": "自無縛不用求解。直用直行是無等等。曰禪師如和",
    "X86n1606_001:0555a07": "尚者實謂希有。禮謝而去。有行者問即心即佛那個",
    "X86n1606_001:0555a08": "是佛。師曰汝疑那個不是佛。指出看。行者無對。師曰",
    "X86n1606_001:0555a09": "達即遍境是。不悟永乖疎。律師法明謂師曰禪師家",
    "X86n1606_001:0555a10": "多落空。師曰却是座主家落空。明大驚曰何得落空。",
    "X86n1606_001:0555a11": "師曰經論是紙墨文字。紙墨文字者俱是空。設於聲",
    "X86n1606_001:0555a12": "上建立名句等法。無非是空。座主執滯教體。豈不落",
    "X86n1606_001:0555a13": "空。明曰禪師落空否。曰不落空。明曰何得不落空。師",
    "X86n1606_001:0555a14": "曰文字等皆從智慧而生。大用現前。那得落空。明曰",
    "X86n1606_001:0555a15": "故知一法不達不名悉達。師曰律師不唯落空兼又",
    "X86n1606_001:0555a16": "錯會名言。明作色曰何處是錯處。師曰未辯華梵之",
    "X86n1606_001:0555a17": "音如何講說。明曰請禪師指出錯處。師曰豈不知悉",
    "X86n1606_001:0555a18": "達是梵語耶(悉達此云一切義成)。明雖省過而心猶憤然。又曰",
    "X86n1606_001:0555a19": "夫經律論是佛語。讀誦依教奉行。何故不見性。師曰",
    "X86n1606_001:0555a20": "如狂狗趂塊。師子咬人。經律論是性用。讀誦者是性",
    "X86n1606_001:0555a21": "法。明曰阿彌陀佛有父母及姓名否。師曰阿彌陀姓",
    "X86n1606_001:0555a22": "憍尸迦。父名月上。母名殊勝妙顏。明曰出何教文。師",
    "X86n1606_001:0555a23": "曰出皷音王經。法明禮謝讚歎而退。有三藏法師問",
    "X86n1606_001:0555a24": "真如有變易否。師曰有變易。藏曰禪師錯也。師却問",
    "X86n1606_001:0555b01": "三藏有真如否。曰有。師曰若無變易決定是凡僧也。",
    "X86n1606_001:0555b02": "豈不聞善知識者能回三毒為三聚淨戒。回六識為",
    "X86n1606_001:0555b03": "六神通。回煩惱作菩提。回無明為大智。真如若無變",
    "X86n1606_001:0555b04": "易。三藏真是自然外道也。曰若爾者真如即有變易",
    "X86n1606_001:0555b05": "也。師曰若執真如有變易亦是外道。曰禪師適來說",
    "X86n1606_001:0555b06": "真如有變易。如今又道不變易。如何即得的當。師曰",
    "X86n1606_001:0555b07": "若了了見性者如摩尼珠現色。說變亦得說不變亦",
    "X86n1606_001:0555b08": "得。若不見性人聞真如變易便作變易解會。聞不變",
    "X86n1606_001:0555b09": "易便作不變易解會。藏曰故知南宗實不可測。有道",
    "X86n1606_001:0555b10": "流問世間還有法過於自然否。師曰有。曰何法過得。",
    "X86n1606_001:0555b11": "師曰能知自然者。曰元氣是道否。師曰元氣自元氣。",
    "X86n1606_001:0555b12": "道自道。曰若如此則應有二也。師曰知無兩人。又問",
    "X86n1606_001:0555b13": "云何為邪云何為正。師曰心逐物為邪。物從心為正。",
    "X86n1606_001:0555b14": "源律師問和尚修道還用功否。師曰用功。曰如何用",
    "X86n1606_001:0555b15": "功。師曰饑來喫飯困來打眠。曰一切人總如是。同師",
    "X86n1606_001:0555b16": "用功否。師曰不同。曰何故不同。師曰他喫飯不肯喫",
    "X86n1606_001:0555b17": "飯。百種須索。睡時不肯睡。千般計較。所以不同也。律",
    "X86n1606_001:0555b18": "師杜口。韞光大德問禪師自知生處否。師曰未曾死",
    "X86n1606_001:0555b19": "何用論生。知生即是無生法。無離生法有無生。祖師",
    "X86n1606_001:0555b20": "曰當生即不生。曰不見性人亦得如此否。師曰自不",
    "X86n1606_001:0555b21": "見性。不是無性。何以故。見即是性。無性不能見。識即",
    "X86n1606_001:0555b22": "是性。故名識性。了即是性。喚作了性。能生萬法喚作",
    "X86n1606_001:0555b23": "法性。亦名法身。馬鳴云所言法者謂眾生心。若心生",
    "X86n1606_001:0555b24": "故一切法生。若心無生。法無從生。亦無名字。迷人不",
    "X86n1606_001:0555c01": "知法身無象應物現形。遂喚青青翠竹總是法身。鬱",
    "X86n1606_001:0555c02": "鬱黃花無非般若。黃花若是般若。般若即同無情。翠",
    "X86n1606_001:0555c03": "竹若是法身。法身即同草木。如人喫筍應總喫法身",
    "X86n1606_001:0555c04": "也。如此之言寧堪齒錄。對面迷佛。長劫希求全體。法",
    "X86n1606_001:0555c05": "中迷而外覔。是以解道者行住坐臥無非是道。悟法",
    "X86n1606_001:0555c06": "者縱橫自在無非是法。光又問大虗無生靈智否。真",
    "X86n1606_001:0555c07": "心緣於善惡否。貪欲人是道否。執是執非人向後心",
    "X86n1606_001:0555c08": "通否。觸境生心人有定否。住寂寞人有慧否。懷傲物",
    "X86n1606_001:0555c09": "人有我否。執空執有人有智否。尋文取證人苦行求",
    "X86n1606_001:0555c10": "佛人離心求佛人執心是佛人此智稱道否。請禪師",
    "X86n1606_001:0555c11": "一一為說。師曰。大虗不生靈智。真心不緣善惡。嗜欲",
    "X86n1606_001:0555c12": "深者機淺。是非交爭者未通。觸境生心者少定。寂寞",
    "X86n1606_001:0555c13": "忘機者慧沉。傲物高心者我壯。執空執有者皆愚。尋",
    "X86n1606_001:0555c14": "文取證者益滯。苦行求佛者俱迷。離心求佛者外道。",
    "X86n1606_001:0555c15": "執心是佛者為魔。曰若如此畢竟無所有也。師曰畢",
    "X86n1606_001:0555c16": "竟是大德。不是畢竟無所有。光踊躍禮謝而去。客問",
    "X86n1606_001:0555c17": "儒釋道三教同異如何。師曰大量者用之即同。小機",
    "X86n1606_001:0555c18": "者執之即異。從一性上起用。機見差別成三。迷悟由",
    "X86n1606_001:0555c19": "人。不在教之同異也。",
    "X86n1606_001:0555c20": "△唐建陽志賢禪師姓江氏。夙心剛整。幼且成規。既",
    "X86n1606_001:0555c21": "遂出家。尋加戒品。霑甞漸教。守護諸根。抗節修心。不",
    "X86n1606_001:0555c22": "違律範。大寶元年於本邑佛跡嶺依道一禪師始聞",
    "X86n1606_001:0555c23": "頓旨。汲水拾薪惟務勤苦。後遊方見金華山赤松洞",
    "X86n1606_001:0555c24": "鬱林峻嶺。泉湖百步。意樂其幽奇即棲巔頂。野老負",
    "X86n1606_001:0556a01": "香粇蔬茹以供之。時天大旱。師望空擊石謾罵諸龍",
    "X86n1606_001:0556a02": "曰。若業畜無能為也。其菩薩龍王胡不遵佛勅救百",
    "X86n1606_001:0556a03": "姓乎。敲石纔畢。霈然雨作。婺人咸悅。後遊長安。名公",
    "X86n1606_001:0556a04": "碩德共請師為太守功德之師。師凜然不顧。明日遂",
    "X86n1606_001:0556a05": "行登五臺。尋止太原甘泉寺。道俗學禪者接踵交集。",
    "X86n1606_001:0556a06": "咸資法味。後無疾主坐化。勅諡大遠禪師。",
    "X86n1606_001:0556a07": "△五代浦城夢筆山和尚亡其名。得法于雪峰存禪",
    "X86n1606_001:0556a08": "師。僧問如何是佛。師曰不誑汝。曰莫便是否。師曰汝",
    "X86n1606_001:0556a09": "誑他。閩王請齋問師還將得筆來也無。師曰不是稽",
    "X86n1606_001:0556a10": "山繡管。慙非月裡兔毫。大王既垂顧問。山僧敢不通",
    "X86n1606_001:0556a11": "呈。又問如何是法王。師曰不是夢筆家風。",
    "X86n1606_001:0556a12": "△五代建安白雲寺約禪師得法于翠微學禪師。僧",
    "X86n1606_001:0556a13": "問不坐偏空堂。不居無學位。此人合向甚麼處安置。",
    "X86n1606_001:0556a14": "師曰青天無電影。韶國師參。師問甚處來。韶曰江北",
    "X86n1606_001:0556a15": "來。曰船來陸來。韶曰船來。師曰還逢見魚鱉麼。韶曰",
    "X86n1606_001:0556a16": "往往遇之。師曰遇時作麼生。韶曰咄縮頭去。師大笑。",
    "X86n1606_001:0556a17": "塔在今白雲寺後。",
    "X86n1606_001:0556a18": "國師如鵬。搏白雲如太空。國師如龍。驤白雲如大",
    "X86n1606_001:0556a19": "海。觀者徒知賞國師之駿逸。而不知其被白雲活",
    "X86n1606_001:0556a20": "埋。迨今猶未起在。",
    "X86n1606_001:0556a21": "△五代建安白雲山令弇禪師得法于羅山閑和尚。",
    "X86n1606_001:0556a22": "上堂曰。遣往先生門。誰云對喪主。珍重。僧問己事未",
    "X86n1606_001:0556a23": "明以何為驗。師曰木鏡照素容。曰驗後如何。師曰不",
    "X86n1606_001:0556a24": "爭多。問。三台有請。四眾臨筵。既處當仁。請師一唱。師",
    "X86n1606_001:0556b01": "曰要唱也不難。曰便請。師曰夜靜水寒魚不食。滿船",
    "X86n1606_001:0556b02": "空載月明歸。",
    "X86n1606_001:0556b03": "△五代建安白雲山智作禪師永真朱氏子。容若梵",
    "X86n1606_001:0556b04": "僧。禮鼓山晏國師披剃。一日皷山上堂召大眾。眾皆",
    "X86n1606_001:0556b05": "回眸。山披襟示之。眾罔措。唯師獨朗悟厥旨。入室印",
    "X86n1606_001:0556b06": "證。又參次。山召曰近前來。師近前。山曰南泉喚院主",
    "X86n1606_001:0556b07": "意作麼生。師斂手端容退身而立。山莞然奇之。建州",
    "X86n1606_001:0556b08": "大守陳誨請住白雲。上堂曰。還有人向宗乘中致得",
    "X86n1606_001:0556b09": "一問來麼。待山僧向宗乘中答。時有僧出禮拜。師便",
    "X86n1606_001:0556b10": "歸方丈。問如何是髑髏裡眼睛。師曰泥牛入海。問如",
    "X86n1606_001:0556b11": "何是主中主。師曰汝還具眼麼。曰恁麼則學人歸堂",
    "X86n1606_001:0556b12": "去也。師曰猢猻入布袋。問如何是延平津。師曰萬古",
    "X86n1606_001:0556b13": "水溶溶。曰如何是延平劒。師曰速湏退步。曰未審津",
    "X86n1606_001:0556b14": "之與劒是同是異。師曰可惜許。次遷奉先。僧問如何",
    "X86n1606_001:0556b15": "是奉先境。師曰一任觀看。曰如何是境中人。師曰莫",
    "X86n1606_001:0556b16": "無禮。問如何是奉先家風。師曰即今在甚麼處。曰恁",
    "X86n1606_001:0556b17": "麼則大眾有賴也。師曰干汝甚麼事。問如何是為人",
    "X86n1606_001:0556b18": "一句。師曰不是奉先道不得。問如何是枯木裏龍吟。",
    "X86n1606_001:0556b19": "師曰火裏蓮生。卒諡真寂。",
    "X86n1606_001:0556b20": "△宋甌寧可勳禪師姓朱氏。法嗣法眼益。公住宣州",
    "X86n1606_001:0556b21": "興福院。僧問如何是興福正主。師曰闍黎不識。曰莫",
    "X86n1606_001:0556b22": "祇這便是麼。師曰縱未歇狂頭亦不失。問如何是道。",
    "X86n1606_001:0556b23": "曰勤而行之。問何云法空。師曰不空。有偈示眾曰。秋",
    "X86n1606_001:0556b24": "江煙島晴。鷗鷺行行立。不念觀世音。爭知普門入。",
    "X86n1606_001:0556c01": "△宋建陽澄湜禪師參百丈恒和尚得旨。出住廬山",
    "X86n1606_001:0556c02": "棲賢寺。僧問趙州橋度驢度馬。三峽石橋當度何人。",
    "X86n1606_001:0556c03": "師曰蝦蟇蚯蚓。曰恁麼則物物盡沾恩。師曰踏不著。",
    "X86n1606_001:0556c04": "問。僊洞昨朝師罷唱。棲賢今日請師宣。師曰來日又",
    "X86n1606_001:0556c05": "作麼生。曰未審如何領會。師曰箭過新羅。問如何是",
    "X86n1606_001:0556c06": "佛。師曰張三李四。問古人斬蛇意旨如何。師曰猶未",
    "X86n1606_001:0556c07": "知痛痒。問此是選佛境心空及第歸。師曰不才謹退。",
    "X86n1606_001:0556c08": "晚參。師曰早晨不與諸人相見。今晚不可無言。便下",
    "X86n1606_001:0556c09": "座。問。毗目僊人執善財手見微塵諸佛。祇如未執手",
    "X86n1606_001:0556c10": "時見個甚麼。師曰如今又見個甚麼。上堂。良久曰。幸",
    "X86n1606_001:0556c11": "好一盤飯不可糝椒薑。雖然如是。試唼噉看。便下座。",
    "X86n1606_001:0556c12": "師天性高簡。律身精嚴。動不踰軌。暮年三終藏經。以",
    "X86n1606_001:0556c13": "坐閱為未敬。則立誦行披之。黃龍南禪師初遊方。年",
    "X86n1606_001:0556c14": "甚少。從之屢年。故其平生所為多取法焉。甞曰捿賢",
    "X86n1606_001:0556c15": "和尚定從天人中來叢林標表也。雪竇禪師甞依之。",
    "X86n1606_001:0556c16": "不合而去。作獅子峰詩曰。踞地盤空勢未休。爪牙安",
    "X86n1606_001:0556c17": "肯混常流。天教生在千峰上。不得雲擎也出頭。",
    "X86n1606_001:0556c18": "禪學晚進妄意高遠。輙謂戒律不足持。三藏不足",
    "X86n1606_001:0556c19": "閱。傲然自恣。以為身在三界之外。而不知已落泥",
    "X86n1606_001:0556c20": "犂之中矣。今觀湜禪師律身精嚴。動不踰矩。晚年",
    "X86n1606_001:0556c21": "三閱藏經以坐閱為未敬。乃立頌行披之。嗚呼。真",
    "X86n1606_001:0556c22": "萬世標表也。雪竇不合而去。自是雪竇不柰習氣",
    "X86n1606_001:0556c23": "何。若黃龍南可謂善依人者。",
    "X86n1606_001:0556c24": "△宋建陽惟珍禪師天資和雅。篤于杜多之行。甞搭",
    "X86n1606_001:0557a01": "粗布僧伽黎。韻致高古。叢林有珍布衲之名。參慈明",
    "X86n1606_001:0557a02": "和尚得旨。出住洪州百丈山。作開山大智禪師贊曰。",
    "X86n1606_001:0557a03": "要識百丈祖師。只這目前便是。若更顧佇思量。何止",
    "X86n1606_001:0557a04": "落在第二。向未遭喝已前識渠面目。尋扭住作聲時",
    "X86n1606_001:0557a05": "全無巴鼻。誰云馬駒踏殺天下人。出得這一個恁麼",
    "X86n1606_001:0557a06": "衰氣。元來不直半分。始解兒孫滿地。上堂曰。岩頭和",
    "X86n1606_001:0557a07": "尚用三文錢索得個妻。祇解撈蝦摝蜆。要且不要生",
    "X86n1606_001:0557a08": "男育女。直至於今門風斷絕。大眾要知奯公妻麼。百",
    "X86n1606_001:0557a09": "丈今日不惜唇吻與你註破。蓬鬢荊釵世所希。布裙",
    "X86n1606_001:0557a10": "猶是稼時衣。僧問牛頭未見四祖為甚麼百鳥衘花",
    "X86n1606_001:0557a11": "獻。師曰有錢千里通。曰見後為甚麼不衘花。師曰無",
    "X86n1606_001:0557a12": "錢隔壁聾。問達磨未來時如何。師曰六六三十六。曰",
    "X86n1606_001:0557a13": "來後如何。師曰九九八十一。問如何是祖師西來意。",
    "X86n1606_001:0557a14": "師曰木耳樹頭生。問一切法是佛法意旨如何。師曰",
    "X86n1606_001:0557a15": "一重山下一重人。問。上行下效未是作家。背楚投吳",
    "X86n1606_001:0557a16": "方為達士。豈不是和尚語。師曰是。曰父財子用也。師",
    "X86n1606_001:0557a17": "曰汝試用看。僧擬議。師便打。上堂。天台普請人人知",
    "X86n1606_001:0557a18": "有。南嶽遊山又作麼生。會則燈籠笑你。不會有眼如",
    "X86n1606_001:0557a19": "盲。",
    "X86n1606_001:0557a20": "△宋政和定峰寺曉宣禪師法嗣國慶宗禪師。僧問",
    "X86n1606_001:0557a21": "如何是祖師西來意。師曰雲收千嶽翠。曰如何領會。",
    "X86n1606_001:0557a22": "師曰雨洗百花鮮。問學人上來請師垂示。師曰。江澄",
    "X86n1606_001:0557a23": "秋夜月。風掃曉天霞。曰一句纔聞流通千古。師曰汝",
    "X86n1606_001:0557a24": "作麼生會。僧喝。師更打出。",
    "X86n1606_001:0557b01": "△宋甌寧開元寺瑩禪師得法於雲居舜和尚。上堂。",
    "X86n1606_001:0557b02": "有一面鏡到處懸挂。凡聖不來。誰上誰下。遂拈拄杖",
    "X86n1606_001:0557b03": "曰。這個是拄杖。那箇是鏡。良久曰。萬古碧潭空界月。",
    "X86n1606_001:0557b04": "再三撈摝始應知。又曰。悠悠忽忽。東涌西沒。無害無",
    "X86n1606_001:0557b05": "傷。穿皮透骨。平等應用。非心非佛。拶破面門。箇是何",
    "X86n1606_001:0557b06": "物。古人無端謂遼天鶻。無眼者看取力口希。咄咄咄。",
    "X86n1606_001:0557b07": "以拂子擊禪床。下座。",
    "X86n1606_001:0557b08": "△宋建安如璝禪師姓魏氏。得法於長蘆信和尚。出",
    "X86n1606_001:0557b09": "住平江府萬壽寺。開堂日僧問如何是蘇臺境。師曰。",
    "X86n1606_001:0557b10": "山橫師子秀。水接太湖清。曰如何是境中人。師曰。衣",
    "X86n1606_001:0557b11": "冠皇宋後。禮樂大周前。師凡見僧必問近日如何。僧",
    "X86n1606_001:0557b12": "擬對即拊其背曰不可思議。將示寂。眾復曰不可思",
    "X86n1606_001:0557b13": "議。乃合掌而終。賜號證悟。",
    "X86n1606_001:0557b14": "△宋建安白雲崇梵寺餘禪師參雲居舜和尚。得蒙",
    "X86n1606_001:0557b15": "密印。出住白雲。僧問。臨濟喝少遇知音。德山棒難逢",
    "X86n1606_001:0557b16": "作者。和尚今日作麼生。師曰。山僧被你一問。直得退",
    "X86n1606_001:0557b17": "身三步。脊背汗流。曰作家宗師今日遭遇。師曰草賊",
    "X86n1606_001:0557b18": "大敗。問恁麼來底人師還接否。師曰孤峰無宿客。僧",
    "X86n1606_001:0557b19": "曰不恁麼來底人師還接否。師曰灘峻不留船。曰。恁",
    "X86n1606_001:0557b20": "麼不恁麼則且置。穿過髑髏一句作麼生。師曰堪笑",
    "X86n1606_001:0557b21": "亦堪悲。上堂曰。直須向黑豆未生芽時搆取。良久召",
    "X86n1606_001:0557b22": "大眾曰劒去遠矣。",
    "X86n1606_001:0557b23": "△宋浦城乾符大同院旺禪師得法於天衣懷禪師。",
    "X86n1606_001:0557b24": "僧問如何是祖師西來意。師曰入市烏龜。曰意旨如",
    "X86n1606_001:0557c01": "何。師曰得縮頭時且縮頭。",
    "X86n1606_001:0557c02": "△宋浦城萬壽寺慧素禪師得法於泐潭祥禪師。上",
    "X86n1606_001:0557c03": "堂。僧問劫火洞然大千俱壞。未審這箇壞也無。大隨",
    "X86n1606_001:0557c04": "曰壞。修山主曰不壞。未審孰是。師曰。一壞一不壞。咲",
    "X86n1606_001:0557c05": "殺觀世音。師子驀齩人。狂狗盡逐塊。復曰會麼。曰不",
    "X86n1606_001:0557c06": "會。師曰不快漆桶。便下座。一日有僧來參。師問甚處",
    "X86n1606_001:0557c07": "來。曰和尚合知某甲來處。師曰。湖南擔屎漢。江西刈",
    "X86n1606_001:0557c08": "禾客。曰。和尚真人天眼目。某甲在大溈充園頭。東林",
    "X86n1606_001:0557c09": "作藏主。師打三棒喝出。紹興二十三年六月朔趺坐",
    "X86n1606_001:0557c10": "書偈曰。昨夜風雷忽爾。露柱生出兩指。天明咲倒燈",
    "X86n1606_001:0557c11": "籠。柱杖依前扶起。拂子[跳兆+孛]跳過流沙。奪轉胡僧一隻",
    "X86n1606_001:0557c12": "履。於是儼然而逝。",
    "X86n1606_001:0557c13": "△宋崇安普明舜禪師住徑山為十一代祖。舊有語",
    "X86n1606_001:0557c14": "錄四卷。今無傳。",
    "X86n1606_001:0557c15": "△宋浦城元素禪師得法於上封才禪師。出住福州",
    "X86n1606_001:0557c16": "普賢寺。上堂曰。兵隨印轉。三千里外絕烟塵。將逐符",
    "X86n1606_001:0557c17": "行。二六時中淨躶躶。不用鐵旗鐵皷。自然草偃風行。",
    "X86n1606_001:0557c18": "何須七縱七擒。直得無思不服。所謂大丈夫秉慧劍。",
    "X86n1606_001:0557c19": "般若鋒兮金剛燄。非但能摧外道心。早曾落却天魔",
    "X86n1606_001:0557c20": "膽。正恁麼時。且道主將是甚麼人。喝一喝。上堂。南泉",
    "X86n1606_001:0557c21": "道我十八上便解作活計。囊無擊蟻之絲。厨乏聚蠅",
    "X86n1606_001:0557c22": "之糝。趙州道我十八上便解破家散宅。南頭買賤北",
    "X86n1606_001:0557c23": "頭賣貴。檢點將來。好與三十棒。且放過一著。何故。曾",
    "X86n1606_001:0557c24": "為蕩子偏憐客。自愛貪盃惜醉人。上堂。未開口時先",
    "X86n1606_001:0558a01": "分付。擬思量處隔千山。莫言佛法無多子。未透玄關",
    "X86n1606_001:0558a02": "也大難。祇如玄關作麼生透。喝一喝。下座。",
    "X86n1606_001:0558a03": "△宋甌寧寒巖慧升禪師得法於育王裕和尚。出住",
    "X86n1606_001:0558a04": "泉州延福寺。上堂。喝一喝曰。盡十方世界。會十世古",
    "X86n1606_001:0558a05": "今。都盧在裏許畐畐塞塞了也。若乃放開一針鋒許。",
    "X86n1606_001:0558a06": "則大海西流。巨嶽倒卓。黿鼉魚龍蝦蠏蚯蚓盡向平",
    "X86n1606_001:0558a07": "地上湧出波瀾游泳鼓舞。然雖如是。更須向百丈竿",
    "X86n1606_001:0558a08": "頭自進一步。則步步踏轉無盡藏輪。方知道鼻孔搭",
    "X86n1606_001:0558a09": "在上唇。眉毛不在眼下。還相委悉麼。復喝一喝曰。切",
    "X86n1606_001:0558a10": "莫轉喉觸諱。",
    "X86n1606_001:0558a11": "△宋崇安開善寺木庵道瓊首座信州上饒人。法嗣",
    "X86n1606_001:0558a12": "泐潭祥禪師。叢林以耆德尊之。分座日甞舉隻履西",
    "X86n1606_001:0558a13": "歸語謂大眾曰。坐脫立亡倒化即不無。要且未有逝",
    "X86n1606_001:0558a14": "而復出遺履者。為復後代兒孫不及。祖師為復祖師。",
    "X86n1606_001:0558a15": "剩有這一著子。乃大笑曰。老野狐。紹興庚申冬信州",
    "X86n1606_001:0558a16": "守以超化革律為禪迎師為第一祖。師語專使曰。吾",
    "X86n1606_001:0558a17": "初無意人間。欲為山子。正謂宗派耳。然恐多不能。往",
    "X86n1606_001:0558a18": "受請已。取所藏泐潭繪像與木庵二字。仍書偈囑清",
    "X86n1606_001:0558a19": "泉亨老。寄得法弟子慧山偈曰。口嘴不中祥老子。愛",
    "X86n1606_001:0558a20": "向叢林鼓是非。分付雪峰山首座。為吾痛罵莫饒伊。",
    "X86n1606_001:0558a21": "顧專使曰為。我傳語侍郎。行計迫甚不及修答。聲絕",
    "X86n1606_001:0558a22": "而化。",
    "X86n1606_001:0558a23": "木庵恁麼化去。為是院子逼殺。為是適逢其會。為",
    "X86n1606_001:0558a24": "是正令全提。為是別顯奇特。具眼者試辨看。",
    "X86n1606_001:0558b01": "△宋建陽覺庵道人祖氏游廌山先生之甥女也。幼",
    "X86n1606_001:0558b02": "不出適。留心祖道。甞隨舅氏謁圓悟於蔣山。聞悟示",
    "X86n1606_001:0558b03": "眾了然契入。悟曰更須颺却所悟始得自由。祖答以",
    "X86n1606_001:0558b04": "偈曰。露柱橫抽骨。虗空弄爪牙。直饒玄會得。猶是眼",
    "X86n1606_001:0558b05": "中沙。",
    "X86n1606_001:0558b06": "△宋崇安開善寺道謙禪師本邑人。初之京下依圓",
    "X86n1606_001:0558b07": "悟無所省發。後隨妙喜居泉南。及喜領徑山。師亦侍",
    "X86n1606_001:0558b08": "行。未幾令師往長沙。通書于紫巖張公。師自謂我參",
    "X86n1606_001:0558b09": "禪二十年無入頭處。更作此行決定荒廢。意欲不行。",
    "X86n1606_001:0558b10": "友人宗元叱之曰。不可在路便參不得禪也。去吾與",
    "X86n1606_001:0558b11": "汝俱行。師不得已而往。在路泣語元曰。我一生參禪",
    "X86n1606_001:0558b12": "殊無得力處。今又途路奔波。如何得相應去。元曰你",
    "X86n1606_001:0558b13": "但將諸方參得底。圓悟妙喜為你說得底。都不要理",
    "X86n1606_001:0558b14": "會。途中可替底事我盡替你。只有五件事替你不得。",
    "X86n1606_001:0558b15": "須自家支當。師問五件者何。元曰著衣喫飯屙屎放",
    "X86n1606_001:0558b16": "尿駝箇死屍路上行。師於言下領旨。不覺手舞足蹈。",
    "X86n1606_001:0558b17": "元曰你此回方可通書。宜前進。吾先歸矣。元即歸徑",
    "X86n1606_001:0558b18": "山。師半載方歸。玅喜一見喜曰。建州子這回別也。住",
    "X86n1606_001:0558b19": "後上堂。竺土大僊心。東西密相付。如何是密付底心。",
    "X86n1606_001:0558b20": "良久云。八月秋。何處熱。上堂。壁立千仞。三世諸佛措",
    "X86n1606_001:0558b21": "足無門。是則是。大殺不近人情。放一線道。十方剎海",
    "X86n1606_001:0558b22": "放光動地。是則是。爭柰和泥合水。須知通一線道處",
    "X86n1606_001:0558b23": "壁立千仞。壁立千仞處通一線道。橫拈倒用正按傍",
    "X86n1606_001:0558b24": "提。電激雷奔崖頹石裂。是則是。猶落化門。到這裡壁",
    "X86n1606_001:0558c01": "立千仞也沒交涉。通一線道也沒交涉。不近人情和",
    "X86n1606_001:0558c02": "泥合水總沒交涉。只這沒交涉也沒交涉。是則是。又",
    "X86n1606_001:0558c03": "無佛法道理。若也出得四個路頭。管取乾坤獨步。且",
    "X86n1606_001:0558c04": "獨步一句作麼生。莫恠從前多意氣。他家曾踏上頭",
    "X86n1606_001:0558c05": "關。上堂。去年也有個六月十五。今年也有個六月十",
    "X86n1606_001:0558c06": "五。去年六月十五少却今年六月十五。今年六月十",
    "X86n1606_001:0558c07": "五多却去年六月十五。多處不用減。少處不用增。既",
    "X86n1606_001:0558c08": "不用增又不用減。則多處多用少處少用。乃喝一喝",
    "X86n1606_001:0558c09": "曰。是多是少。良久曰。個中消息子。能有幾人知。上堂。",
    "X86n1606_001:0558c10": "洞山麻三斤。將無星秤子上定過。每一斤恰有十六",
    "X86n1606_001:0558c11": "兩。二百錢重更不少一毫正。與趙州殿裏底一般。祇",
    "X86n1606_001:0558c12": "不合被大愚鋸解秤鎚。却教人理會不得。如今要會",
    "X86n1606_001:0558c13": "得。但問雲門乾屎橛。上堂。有句無句如藤倚樹。撞倒",
    "X86n1606_001:0558c14": "燈籠打破露柱。佛殿忙奔僧堂回顧。仔細看來是甚",
    "X86n1606_001:0558c15": "家具。咄。祇堪打老鼠。上堂。諸人從僧堂裏恁麼上來。",
    "X86n1606_001:0558c16": "小間從法堂頭恁麼下去。並不曾差了一步。因甚却",
    "X86n1606_001:0558c17": "不會。良久曰。祇為分明極。翻令所得遲。師平居誨人",
    "X86n1606_001:0558c18": "不倦。而形于尺素尤為曲拆。有曰時光易過且緊緊",
    "X86n1606_001:0558c19": "做工夫。別無工夫。但放下便是。只將心識上所有底",
    "X86n1606_001:0558c20": "一時放下。此是直正徑截工夫。若別有工夫。盡是癡",
    "X86n1606_001:0558c21": "狂外邊走。山僧尋常道行住坐臥決定不是。見聞覺",
    "X86n1606_001:0558c22": "知決定不是。思量分別決定不是。言語問答決定不",
    "X86n1606_001:0558c23": "是。誠絕却此四個路頭看。若不絕決定不悟。此四個",
    "X86n1606_001:0558c24": "路頭若絕。僧問趙州狗子還有佛性也無。州云無。如",
    "X86n1606_001:0559a01": "何是佛。雲門道乾屎橛。管取呵呵大笑。師之言如雲",
    "X86n1606_001:0559a02": "廓天布以授學者。與夫浮詞濫語何啻天冠地履。然",
    "X86n1606_001:0559a03": "福不逮慧。出世未幾而卒。於師雖無恨。惜乎法門不",
    "X86n1606_001:0559a04": "幸耳。",
    "X86n1606_001:0559a05": "開善云。只將心識上所有底一時放下。此是真正",
    "X86n1606_001:0559a06": "徑截功夫。此實開善嘔心嘔血為人處。但如今教",
    "X86n1606_001:0559a07": "諸人放下還得麼。纔放下又作放下底知解。若不",
    "X86n1606_001:0559a08": "作知解又坐在不作知解上。畢竟作麼生得放下",
    "X86n1606_001:0559a09": "去。若是沒量漢。聞下便脫然。其餘諸人正好向一",
    "X86n1606_001:0559a10": "無義味句中拚身拚命拶將去。不期放下而自放",
    "X86n1606_001:0559a11": "下。管取呵呵大笑去也。",
    "X86n1606_001:0559a12": "△宋甌寧竹源宗元庵主本邑連氏子。久依大慧得",
    "X86n1606_001:0559a13": "旨。與開善謙公友善。謙賴之而啟悟。後分座西禪。丞",
    "X86n1606_001:0559a14": "相張公浚帥三山以數院迎之。皆不就。歸舊里結庵。",
    "X86n1606_001:0559a15": "號眾妙園。宿衲士夫交請開法。示眾曰。若究此事如",
    "X86n1606_001:0559a16": "失却鏁匙相似。祇管尋來尋去。忽然撞著。噁在這裡。",
    "X86n1606_001:0559a17": "開個鏁了。便見自家庫藏。一切受用無不具足。不假",
    "X86n1606_001:0559a18": "他來。別有甚麼事。示眾曰。諸方為人抽釘拔楔解黏",
    "X86n1606_001:0559a19": "去縛。我這裡為人添釘著楔加繩加縛了。送向深潭",
    "X86n1606_001:0559a20": "裏。待他自去理會。示眾曰。主法之人氣吞宇宙為大",
    "X86n1606_001:0559a21": "法王。若是釋迦老子達磨大師出來。也教伊叉手向",
    "X86n1606_001:0559a22": "我背後立。直得寒毛卓竪亦未為分外。一日舉世尊",
    "X86n1606_001:0559a23": "生下。一手指天一手指地云。天上天下唯我獨尊。師",
    "X86n1606_001:0559a24": "乃曰。見恠不恠其恠自壞。垂語云。這些子恰如撞著",
    "X86n1606_001:0559b01": "殺人漢相似。你若不殺了他。他便殺了你。",
    "X86n1606_001:0559b02": "垂語數句。真切痛快。大有醒人處。凡為僧者宜寫",
    "X86n1606_001:0559b03": "一通置座側。",
    "X86n1606_001:0559b04": "△宋建陽晦庵慧光禪師得法於烏巨行禪師。信州",
    "X86n1606_001:0559b05": "守延住信州龜峯寺。上堂。數日暑氣如焚。一個渾身",
    "X86n1606_001:0559b06": "無處安著。思量也是煩惱人。這個未是煩惱。更有己",
    "X86n1606_001:0559b07": "躬下事不明便是煩惱。所以達磨大師煩惱。要為諸",
    "X86n1606_001:0559b08": "人吞却。又被咽喉小。要為諸人吐却。又被牙齒礙。取",
    "X86n1606_001:0559b09": "不得捨不得。煩惱九年。若不得二祖不惜性命。往往",
    "X86n1606_001:0559b10": "轉身無路煩惱教死。所謂祖禰不了殃及兒孫。後來",
    "X86n1606_001:0559b11": "蓮花峯庵主到這裡煩惱不肯住。南嶽思大到這裏",
    "X86n1606_001:0559b12": "煩惱不肯下山。更有臨濟德山用盡自己查梨煩惱",
    "X86n1606_001:0559b13": "鉢盂無柄。龜峰今日為他閑事長無明。為你諸人從",
    "X86n1606_001:0559b14": "頭檢點破。卓拄杖一下曰。一人腦後露腮。一人當門",
    "X86n1606_001:0559b15": "無齒。更有數人鼻孔沒半邊。不勞再勘。你諸人休向",
    "X86n1606_001:0559b16": "這裏立地瞌睡。殊不知家中飯籮鍋子一時失却了",
    "X86n1606_001:0559b17": "也。你若不信。且歸家檢點看。",
    "X86n1606_001:0559b18": "△宋崇安僊洲山吳十三道人每以己事扣諸禪。及",
    "X86n1606_001:0559b19": "開善講歸結茅于其左。遂往給侍。紹興庚申三月八",
    "X86n1606_001:0559b20": "日夜適然啟悟。占偈呈謙曰。元來無縫罅。觸著便光",
    "X86n1606_001:0559b21": "輝。既是千金寶。何須彈雀兒。謙答偈曰。啐地折時真",
    "X86n1606_001:0559b22": "慶快。聖凡生死盡平沉。僊洲山下呵呵笑。不負相期",
    "X86n1606_001:0559b23": "宿昔心。",
    "X86n1606_001:0559b24": "△宋建陽宗永禪師未詳法嗣。飽參諸方深得禪旨。",
    "X86n1606_001:0559c01": "甞集宗門機語名曰宗門統要。學者爭傳習之。馮海",
    "X86n1606_001:0559c02": "粟曰。建溪沙門永公。沸鼎松聲。濃茶粥面。髮鬚淨剗。",
    "X86n1606_001:0559c03": "肘睫俱醒。其見稱如此。",
    "X86n1606_001:0559c04": "永公他無所考。但觀其統要一書。去取之際非具",
    "X86n1606_001:0559c05": "擇法眼者不能。信宗門之哲匠也。",
    "X86n1606_001:0559c06": "△元甌寧天寶山鐵關法樞禪師溫州平陽人。姓林",
    "X86n1606_001:0559c07": "氏。少不茹葷。十七辭父母出家。詣常州華藏寺禮竺",
    "X86n1606_001:0559c08": "西坦和尚為師。二十受具。參中峰本於天目。久之無",
    "X86n1606_001:0559c09": "省發。乃參及庵信於道場山。語不契遂見元翁信於",
    "X86n1606_001:0559c10": "石門。教看不是心不是佛不是物。凡三載。一旦齋後",
    "X86n1606_001:0559c11": "下床忽大悟。作頌曰。不是心佛物。拶出虗空骨。金毛",
    "X86n1606_001:0559c12": "獅子兒。豈戀野狐窟。咄咄。即詣方丈。翁問作麼。師曰",
    "X86n1606_001:0559c13": "南泉被我捉敗了也。翁曰不是心不是佛不是物是",
    "X86n1606_001:0559c14": "個甚麼。師曰牙齒一具骨。耳垛兩片皮。翁曰不是不",
    "X86n1606_001:0559c15": "是別道將來。師曰鶯啼燕語。鵲噪鴉鳴。翁曰錯。師亦",
    "X86n1606_001:0559c16": "曰錯。翁曰南泉即今在甚麼處。師便喝。翁曰離却這",
    "X86n1606_001:0559c17": "一喝南泉在甚麼處。師拂袖而出。由是參虗谷陵於",
    "X86n1606_001:0559c18": "仰山。參海印如于薦福。參澤山咸于東林。凡四年復",
    "X86n1606_001:0559c19": "歸石門。不解屨直入見翁。翁問南泉向何處去也。師",
    "X86n1606_001:0559c20": "曰。說甚南泉。釋迦老子來也。翁曰不是心不是佛不",
    "X86n1606_001:0559c21": "是物是如何。師曰劍去遠矣。翁乃曰諸佛玅道善自",
    "X86n1606_001:0559c22": "護持。因留侍巾拂一十五載。盡得其末後大事。聞建",
    "X86n1606_001:0559c23": "州山水絕勝。遂荷錫南遊。郡之西有天寶山。其眾夜",
    "X86n1606_001:0559c24": "夢神人告曰肉身大士來也。明日相告出迎。而師適",
    "X86n1606_001:0560a01": "至。郡將靜齋公遂請主天寶以符眾夢。參徒雲集財",
    "X86n1606_001:0560a02": "施川委。郡將相之遂成大剎。帝師以法旨命其寺曰",
    "X86n1606_001:0560a03": "萬壽正宗禪寺。而號師曰玅覺真空大師。松溪普載",
    "X86n1606_001:0560a04": "席虗。請師主之。陞堂舉元翁宗旨。問答部擊往復銛",
    "X86n1606_001:0560a05": "利。眾以為有古尊宿之風。上堂云。弗弗弗。莫莫莫。錯",
    "X86n1606_001:0560a06": "錯錯。顧侍者召云。老僧舌頭在麼。三年謝歸天寶瑞",
    "X86n1606_001:0560a07": "雲塔院。以得法上首善儔主院事。師雖閑居。戶外之",
    "X86n1606_001:0560a08": "屨常滿。而師接之不倦。至元六年庚辰八月示微疾。",
    "X86n1606_001:0560a09": "十三作書別靜齋等。十五日中索浴畢書偈曰。本無",
    "X86n1606_001:0560a10": "來去。一句全提。紅霞穿碧落。白日繞須彌。擲筆而逝。",
    "X86n1606_001:0560a11": "世壽六十三僧臘四十五。全身塔於瑞雲院。二會語",
    "X86n1606_001:0560a12": "錄傳于世。師得法弟子善儔智順皆相繼住本山。順",
    "X86n1606_001:0560a13": "別有傳。",
    "X86n1606_001:0560a14": "當元之季宗風寥寂。然建州說法者尚有數人。鐵",
    "X86n1606_001:0560a15": "關其傑出者乎。今語錄尚存。精金粹玉卓然天貴。",
    "X86n1606_001:0560a16": "識者當自寶之。",
    "X86n1606_001:0560a17": "△元建陽高仰山古梅正友禪師江西貴溪丁氏子。",
    "X86n1606_001:0560a18": "自幼出家禮末山本公為師。後往江淮兩浙遍參知",
    "X86n1606_001:0560a19": "識。一日因小便觸地得個入處。後請益般若誠和尚。",
    "X86n1606_001:0560a20": "誠曰曾請益什麼人來。曰請益海印和尚教提無字。",
    "X86n1606_001:0560a21": "誠曰無字作麼生提。曰未提已前早自分曉。問答數",
    "X86n1606_001:0560a22": "轉。誠曰。且止。有時先照後用。有時先用後照。靈雲見",
    "X86n1606_001:0560a23": "桃花悟道。玄沙道諦當甚諦當敢保老兄未徹在。且",
    "X86n1606_001:0560a24": "道玄沙是許他是不許他。曰言下許。誠大笑曰前後",
    "X86n1606_001:0560b01": "都不是再來看。次日五更上方丈。誠曰夜來事作麼",
    "X86n1606_001:0560b02": "生。曰靈雲捉得賊。玄沙不放贓。即今賊贓一時斷還。",
    "X86n1606_001:0560b03": "和尚把坐具便打。誠曰黃蘗打臨濟六十棒意作麼",
    "X86n1606_001:0560b04": "生。師便喝。誠曰因甚又去打大愚三掌再來掌黃蘗。",
    "X86n1606_001:0560b05": "師纔開口。誠曰不是。曰畢竟那個是。誠便攔頭打。師",
    "X86n1606_001:0560b06": "又觸禮一拜。誠曰且去再來看。次日五更上方丈。誠",
    "X86n1606_001:0560b07": "曰抽袈裟。師擬議。誠便打三下。師便喝。誠又打六十。",
    "X86n1606_001:0560b08": "師便休去。粥後上方丈求住。誠曰你且去見無用中",
    "X86n1606_001:0560b09": "峰斷崖三人了。却來與我同住。又曰有諦當語錄看",
    "X86n1606_001:0560b10": "一兩行也不妨。時在般若三日三夜身心不安。如大",
    "X86n1606_001:0560b11": "熱病相似。後到雲岩見法昌語錄云驅耕夫牛奪饑",
    "X86n1606_001:0560b12": "人食。忽有徹處。不覺汗下。便頌公案數則寄呈誠。誠",
    "X86n1606_001:0560b13": "看畢對眾曰。此人得我第三番竹篦上氣力。但是尚",
    "X86n1606_001:0560b14": "欠脫殻在。師聞。甞自舉曰。更有什麼殻得脫。更有甚",
    "X86n1606_001:0560b15": "麼殻得脫。又過三年。因過堂打動鉢盂喫了一驚。忽",
    "X86n1606_001:0560b16": "大悟。便發足去見無用。復參數尊宿。乃歸舊里結茅",
    "X86n1606_001:0560b17": "龍窟。出住浦城天心寺。繼住建陽高仰山。帝師奏賜",
    "X86n1606_001:0560b18": "紫衣師號。初號湛然至遠。後加號佛日廣智。示寂塔",
    "X86n1606_001:0560b19": "全身於鳳山。有語錄二卷傳於世。",
    "X86n1606_001:0560b20": "△元甌寧斗峯山大圭正璋禪師福州福清人。往湖",
    "X86n1606_001:0560b21": "南天王寺禮絕聽和尚祝髮受具。欲究佛祖一大事",
    "X86n1606_001:0560b22": "因緣。初參廣州稷西堂為說法要。指參浙西東海和",
    "X86n1606_001:0560b23": "尚請益向上工夫。當時下工便覺省力。只是不知落",
    "X86n1606_001:0560b24": "處。自念業識濃厚。每對觀音像前洗心懺悔。一日海",
    "X86n1606_001:0560c01": "問你今工夫如何。答曰。日用話頭都無間斷。只是曉",
    "X86n1606_001:0560c02": "不得。海曰汝今正好著力。自此倍加精進。日夕不安",
    "X86n1606_001:0560c03": "如欠人百萬貫債相似。反覆參究正無柰何。忽聞海",
    "X86n1606_001:0560c04": "頌俱胝竪指曰。深深無底。高高絕攀。思之轉遠。尋之",
    "X86n1606_001:0560c05": "復難。言下頓悟。遂上方丈。海問作麼。曰古今現成事",
    "X86n1606_001:0560c06": "何必涉思惟。海曰既不涉思惟汝來作麼。曰請和尚",
    "X86n1606_001:0560c07": "證明。海曰證個什麼。師便喝。海曰甚處見趙州。曰錯。",
    "X86n1606_001:0560c08": "海曰向汝道什麼。曰須彌[跳兆+孛]跳。海曰趙州即今在什",
    "X86n1606_001:0560c09": "麼處。曰無。海曰趙州鼻孔因甚在老僧手裡。曰謝和",
    "X86n1606_001:0560c10": "尚證明。海曰。放汝三十棒。還我無字偈來。師頌曰。狗",
    "X86n1606_001:0560c11": "子佛性無。覷看眼睛枯。瞥爾翻身轉。唵[口*悉]哩囌嚧。海",
    "X86n1606_001:0560c12": "乃撫而印之。後結茅斗峰。漸成叢席。上堂。良久云。黃",
    "X86n1606_001:0560c13": "金雖貴入眼成塵。便下座。上堂。玉宇霜清。瓊林葉落。",
    "X86n1606_001:0560c14": "一向全提。萬機寢削。作者好求無病藥。下座。上堂。舉",
    "X86n1606_001:0560c15": "僧問趙州萬法歸一一歸何處。州云我在青州做一",
    "X86n1606_001:0560c16": "領布衫重七斤。師曰。昨夜三更裏。雨打虗空濕。狸奴",
    "X86n1606_001:0560c17": "知不知。倒上樹梢立。元旦上堂。元正啟祚。萬物咸亨。",
    "X86n1606_001:0560c18": "喚作新年頭佛法。瞎却你眼。不喚作新年頭佛法。拆",
    "X86n1606_001:0560c19": "却我舌。畢竟作麼生。即下座。師後辭世說偈曰。生本",
    "X86n1606_001:0560c20": "不生。滅亦無滅。幻化去來。何用分別。大眾珍重。不在",
    "X86n1606_001:0560c21": "言說。便合掌入滅。",
    "X86n1606_001:0560c22": "△元建陽雲庵慶禪師未詳法嗣。住杭州徑山。為二",
    "X86n1606_001:0560c23": "十九代祖。舉僧問楊岐如何是佛。岐曰三脚驢兒弄",
    "X86n1606_001:0560c24": "蹄行。曰莫只這便是。岐曰湖南長老。師乃頌曰。楊岐",
    "X86n1606_001:0561a01": "一頭驢。眼光如電爍。踏殺天下人。說甚三隻脚。",
    "X86n1606_001:0561a02": "△元松溪佛行少林崧禪師未詳法嗣。住杭州徑山。",
    "X86n1606_001:0561a03": "為三十三代祖。舉僧問睦州如何是展演之言。州曰",
    "X86n1606_001:0561a04": "量才補職。曰如何是不展演之言。州曰伏惟尚饗。師",
    "X86n1606_001:0561a05": "云。睦州古佛善應來機。雖然如是。只得八成。或問徑",
    "X86n1606_001:0561a06": "山如何是展演之言。即向他道。問十答百有甚麼難。",
    "X86n1606_001:0561a07": "如何是不展演之言。喝一喝曰。且莫是屎窖。佛復云。",
    "X86n1606_001:0561a08": "折破東籬。打起西壁。山門下全無準的。誰委悉。僧堂",
    "X86n1606_001:0561a09": "覷破香積廚。鴟吻咬殺佛殿脊。有語錄十卷厄于火。",
    "X86n1606_001:0561a10": "△元甌寧天寶山逆川智順禪師溫州瑞安人。姓陳",
    "X86n1606_001:0561a11": "氏。父道羨。母婁氏屢至哭子。乃塑智者像事之。一夕",
    "X86n1606_001:0561a12": "夢僧頂有圓光逆江流而上。招婁氏曰吾當為汝子。",
    "X86n1606_001:0561a13": "及窹而有娠。師生美質夙成。不喜畜髮。翛然有塵外",
    "X86n1606_001:0561a14": "之趣。婁氏弗能留。七歲俾依仲父慧光于崇興精舍。",
    "X86n1606_001:0561a15": "稍長受具戒於天寧禪院。後歷遊講下。聲光特著。既",
    "X86n1606_001:0561a16": "而歎曰。義學雖益多聞難禦生死。即禦生死舍自性",
    "X86n1606_001:0561a17": "將奚明哉。遂更衣入禪。走閩之天寶山參鐵關樞公。",
    "X86n1606_001:0561a18": "樞授以心要俾遵而行。似有階漸欲依而住。樞叱之",
    "X86n1606_001:0561a19": "曰。大丈夫不於大叢林與人相頡頏。局此蠡殻中耶。",
    "X86n1606_001:0561a20": "拂袖而入。師下旦過潸然泣下。或憫之慰曰。善知識",
    "X86n1606_001:0561a21": "門庭高峻。拒之即進之也。樞聞笑曰。吾姑試之爾。乃",
    "X86n1606_001:0561a22": "延入堂中。師壁立萬仞無所回撓。雖晝明夜暗亦不",
    "X86n1606_001:0561a23": "能辨。踰月因如廁便旋觀園中匏瓜觸發妙機。四體",
    "X86n1606_001:0561a24": "輕清如新浴出室。一一毛孔皆生光明。目前大地倐",
    "X86n1606_001:0561b01": "爾平沉。喜幸之極亟上方丈求證。適樞入府城。師不",
    "X86n1606_001:0561b02": "往見乃歷抵諸師機緣皆不合。聞千巖長公鳴道伏",
    "X86n1606_001:0561b03": "龍山。往叩之。其所酬酢皆涉理路。飄然東歸燃指作",
    "X86n1606_001:0561b04": "發願文。細書于紳。必欲見道乃已。後復念非樞不足",
    "X86n1606_001:0561b05": "依。乃洊走閩中見焉。樞偶出遊遙見師喜曰。我子今",
    "X86n1606_001:0561b06": "來也。越翌日師舉所悟求證。樞曰此第入門耳。最上",
    "X86n1606_001:0561b07": "一乘則邈在萬里之外也。乃囑之曰。汝可悉棄前解。",
    "X86n1606_001:0561b08": "專於參提上致力。則將自入閫奧矣。師從之踰五閱",
    "X86n1606_001:0561b09": "月。一日將晚參。擬離榻忽豁然有省。如虗空玲瓏不",
    "X86n1606_001:0561b10": "可凑泊。遂厲聲告樞曰。南泉敗缺今已見矣。樞曰不",
    "X86n1606_001:0561b11": "是心不是佛不是物是個甚麼。師曰地上磚鋪屋上",
    "X86n1606_001:0561b12": "瓦覆。樞曰即今南泉在何處。師曰鷂子過新羅。樞曰",
    "X86n1606_001:0561b13": "錯。師亦曰錯。樞曰錯錯。師觸禮一拜。樞曰未然也。樞",
    "X86n1606_001:0561b14": "披大衣鳴鐘集眾再行勘驗。師笑曰未吐辭前已不",
    "X86n1606_001:0561b15": "相涉。和尚眼在甚麼處。又為此一場戲劇耶。樞曰也",
    "X86n1606_001:0561b16": "要大眾皆知。遂將宗門要語一一訊師。師一一具答。",
    "X86n1606_001:0561b17": "樞然之。久之令掌藏鑰。尋請分座說法。樞既捐舘師",
    "X86n1606_001:0561b18": "嗣住院事。非唯舉喝宗乘。寺制有未備者悉補足焉。",
    "X86n1606_001:0561b19": "甓驛道達於山門踰六七里。擇地建亭以增勝槩。眾",
    "X86n1606_001:0561b20": "方賴之。忽棄去。出關遊江淮間。返溫會瑞安王槐卿",
    "X86n1606_001:0561b21": "造報恩院於大龍山。延師主之。未幾平陽吳德大創",
    "X86n1606_001:0561b22": "歸原寺。援師開山。朝廷賜以法衣寺額及佛性圓辯",
    "X86n1606_001:0561b23": "之號。久之悉散其衣鉢所畜。退居一室。掘地以為爐。",
    "X86n1606_001:0561b24": "折竹以為箸。意澹如也。辯章燕只不花出鎮閩省。道",
    "X86n1606_001:0561c01": "過東甌謁師問道及般若經義。喜謂左右曰西天諸",
    "X86n1606_001:0561c02": "師授我密義尚不能相恊。今聞逆川言則心地開明",
    "X86n1606_001:0561c03": "矣。亟呼同舟入閩。請師住福州之東禪。不一載革故",
    "X86n1606_001:0561c04": "鼎新有同神造。俄散財如歸原時。恬然而退。辯章留",
    "X86n1606_001:0561c05": "之不從。會雪峰虗席乃強師補之。師往立振其敝。已",
    "X86n1606_001:0561c06": "而思還溫。方參政具船迎之。適千佛院災無有起其",
    "X86n1606_001:0561c07": "廢者。師蒞之一彈指頃千佛閣成。江心蘭隱逸禪師",
    "X86n1606_001:0561c08": "欲建萬佛閣而年耄力不勝任。遂以屬師。師應之亦",
    "X86n1606_001:0561c09": "不日而成。洪武初詔江南高行僧十人於鍾山建無",
    "X86n1606_001:0561c10": "遮法會。師與其列。陞座說法。聽者數千人。",
    "X86n1606_001:0561c11": "大駕辛臨。慰問備至。號為一時寵遇。竣事南還。錢唐",
    "X86n1606_001:0561c12": "清遠渭公退淨慈。舉師為代。師應命而往。欲大有所",
    "X86n1606_001:0561c13": "建立。適",
    "X86n1606_001:0561c14": "中朝徵有道浮屠入京以備顧問。眾咸推師。師至京",
    "X86n1606_001:0561c15": "僅四閱月。浴沐書偈而逝。實洪武六年八月二十日",
    "X86n1606_001:0561c16": "也。二十一日闍維于聚寶山。獲舍利無數。持歸建塔",
    "X86n1606_001:0561c17": "藏焉。師有五會語錄若干卷。善財五十三參偈一卷。",
    "X86n1606_001:0561c18": "皆傳于世。",
    "X86n1606_001:0561c19": "逆川初住天寶。未幾即棄去。繼而往歸原住東禪",
    "X86n1606_001:0561c20": "住雪峰皆如之。散財退位於方盛之日。非大丈夫",
    "X86n1606_001:0561c21": "能然乎。昔宋有稱大知識者。一院之間戀戀不能",
    "X86n1606_001:0561c22": "割。亦有已退而不堪寂寞思復住者。以此觀之。逆",
    "X86n1606_001:0561c23": "川真萬世之師也。獨其語錄今不傳。惜哉。",
    "X86n1606_001:0561c24": "論曰。禪那一法遍在諸乘。悉從修證并落格量。唯達",
    "X86n1606_001:0562a01": "磨直指一心強號為禪。無脩證格量之可言。正如輪",
    "X86n1606_001:0562a02": "王髻珠。尊貴無上。非他寶可並。亦如灌頂王子。雖在",
    "X86n1606_001:0562a03": "襁褓。非朝貴可擬。亦如金剛王劒。殺活縱橫無不自",
    "X86n1606_001:0562a04": "在。非軌則可局。故為僧者必首重此。倘舍此而他務。",
    "X86n1606_001:0562a05": "則雖苦行積劫終墮半途。非善術也。我建自唐馬祖",
    "X86n1606_001:0562a06": "首開甘露之門。嗣是分燈續燄在處昭灼。入傳燈者",
    "X86n1606_001:0562a07": "四十餘人。至於宰官居士田父村媼亦得與沾法味",
    "X86n1606_001:0562a08": "同入宗鏡猗歟盛矣。勝國之季禪學寢衰。而鐵關晚",
    "X86n1606_001:0562a09": "出猶有古尊宿之風。非鐵中之錚錚者哉。近代慧林",
    "X86n1606_001:0562a10": "久凋。正脉已失。學禪之士指不多屈。即有一二稱知",
    "X86n1606_001:0562a11": "識者。要皆認奴作郎守鼠為璞。則反不若專修白業",
    "X86n1606_001:0562a12": "者之為得也。嗚呼。碧水丹山千古如昨。俯仰憑弔豈",
    "X86n1606_001:0562a13": "勝寂寥。余於是而重有慨焉。",
    "X86n1606_001:0562a15": "建州弘釋錄卷之上"
}