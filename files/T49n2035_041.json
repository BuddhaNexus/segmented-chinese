{
    "T49n2035_041:0377c21": "佛祖統紀卷第四十一",
    "T49n2035_041:0377c23": "宋咸淳四明東湖沙門志磐撰",
    "T49n2035_041:0377c24": "法運通塞志第十七之八",
    "T49n2035_041:0377c25": "代宗(豫肅宗長子)",
    "T49n2035_041:0377c26": "永泰元年九月。鑄金銅佛像成。於光順門",
    "T49n2035_041:0377c27": "率百僚致拜○十月吐蕃寇逼京師。命內",
    "T49n2035_041:0377c28": "出仁王經二輦送西明諸寺。詔不空三藏",
    "T49n2035_041:0377c29": "置百高座講經。帝臨御行香禮敬。已而寇",
    "T49n2035_041:0378a01": "平。詔曰。仁王寶經義崇護國。前代所譯理",
    "T49n2035_041:0378a02": "未融通。乃勅不空三藏沙門飛錫良賁等。",
    "T49n2035_041:0378a03": "於大明宮南桃園重譯。帝親對讀。謂新舊二",
    "T49n2035_041:0378a04": "經理雖符順。所譯新本文義甚周。乃御製",
    "T49n2035_041:0378a05": "序文。加不空特進鴻臚卿○詔出家沙門尊",
    "T49n2035_041:0378a06": "居三寶。其令天下官司毋得捶辱僧尼○",
    "T49n2035_041:0378a07": "勅大興善寺建方等戒壇。立臨壇大德十",
    "T49n2035_041:0378a08": "人○帝夢六祖請衣鉢還山。乃令劉崇景",
    "T49n2035_041:0378a09": "頂戴送還。勅韶州刺史楊瑊以禮奉安○勅",
    "T49n2035_041:0378a10": "沙門百人於禁中行念誦法。謂之內道場。",
    "T49n2035_041:0378a11": "出入乘馬。度支廩給○章敬沙門崇慧與道",
    "T49n2035_041:0378a12": "士角法告勝。勅賜紫衣○勅於金剛智諸",
    "T49n2035_041:0378a13": "灌頂道場。撰沙門二七員。為國長誦佛頂",
    "T49n2035_041:0378a14": "呪○鎮國純陀三藏亡。年六百歲。",
    "T49n2035_041:0378a15": "大歷元年。勅沙門良賁。於桃園撰仁王經",
    "T49n2035_041:0378a16": "疏進上。姑蘇支硎山沙門道遵(左溪弟子)置法華",
    "T49n2035_041:0378a17": "經院。舉高行十四人常持法華以燭繼晝。",
    "T49n2035_041:0378a18": "用揚大雄之慈聲。郡刺史韋元甫。尚書劉晏。",
    "T49n2035_041:0378a19": "奏賜法華道場。於是自江以東置經院者",
    "T49n2035_041:0378a20": "十七所。皆取法於師也○衛州別駕周伯達。",
    "T49n2035_041:0378a21": "常持金剛經。忽見光中有梵僧自稱須菩",
    "T49n2035_041:0378a22": "提。曰汝誦經數年。何為不斷肉食。伯達竦",
    "T49n2035_041:0378a23": "懼。即蔬素轉加勤誦。祥感屢見。",
    "T49n2035_041:0378a24": "二年。詔輔相大臣始建功德院○杜鴻漸初",
    "T49n2035_041:0378a25": "撫巴蜀。遣使詣白崖。請無住禪師入城問",
    "T49n2035_041:0378a26": "道。師曰。觸目皆如。鴻漸由是棲心禪悅。晚",
    "T49n2035_041:0378a27": "年入相。以疾辭退。臨終沐浴。命朝服加僧",
    "T49n2035_041:0378a28": "伽梨。剃鬚髮別眾而逝。依沙門法火焚",
    "T49n2035_041:0378a29": "其軀○法照法師於南岳雲峯寺食鉢中覩",
    "T49n2035_041:0378b01": "五色雲。見山澗石門有寺榜曰大聖竹林",
    "T49n2035_041:0378b02": "寺。遂與同志往謁五臺。見金門樓觀。一如",
    "T49n2035_041:0378b03": "鉢中所見。入寺至講堂。見文殊普賢分座",
    "T49n2035_041:0378b04": "說法菩薩萬數。師前作禮。問曰。末代修行",
    "T49n2035_041:0378b05": "以何為要。文殊曰。諸修行門無如念佛。師",
    "T49n2035_041:0378b06": "辭退作禮。舉頭俱失。乃於見處建寺號竹",
    "T49n2035_041:0378b07": "林云。",
    "T49n2035_041:0378b08": "三年。詔慧忠國師入內。引太白山人見之。",
    "T49n2035_041:0378b09": "師曰。汝蘊何能。山人曰。識山識地識字善",
    "T49n2035_041:0378b10": "算。師曰。山人所居是雄山雌山。茫然不知",
    "T49n2035_041:0378b11": "對。師曰。殿上此是何地。答曰。容弟子算。師",
    "T49n2035_041:0378b12": "於地上一畫。問何字。答曰。是一字。師曰。土",
    "T49n2035_041:0378b13": "上一畫豈不是王字。師曰。三七是多少。答",
    "T49n2035_041:0378b14": "曰。二十一。師曰。三七豈不是十字。師謂帝",
    "T49n2035_041:0378b15": "曰。問山不識山。問地不識地。問字不識",
    "T49n2035_041:0378b16": "字。問算不識算。陛下何以得此愚人。帝",
    "T49n2035_041:0378b17": "顧山人曰。師國寶也。帝在便殿指宦者魚",
    "T49n2035_041:0378b18": "朝恩。謂師曰。朝恩亦解佛法。朝恩進問師",
    "T49n2035_041:0378b19": "曰。何謂無明從何而起。師曰。衰相現前奴",
    "T49n2035_041:0378b20": "也解問佛法。朝恩大怒師曰。即此是無明。",
    "T49n2035_041:0378b21": "無明從此起。後朝廷裁決或不預。輟怒曰。",
    "T49n2035_041:0378b22": "天下事有不由我。帝聞不樂。責其異圖縊",
    "T49n2035_041:0378b23": "殺之○詔徑山法欽禪師入見。上待以師禮。",
    "T49n2035_041:0378b24": "甞在內廷見帝至起立。帝曰。師何以起。師",
    "T49n2035_041:0378b25": "曰。檀越何得向四威儀中見貧道。帝大悅。",
    "T49n2035_041:0378b26": "所賜一不受。布衣瓦鉢與弟子日唯乞食。",
    "T49n2035_041:0378b27": "相國楊綰歎曰。真方外士也。平章崔渙問曰。",
    "T49n2035_041:0378b28": "弟子可出家否。師曰。出家是大丈夫事。豈",
    "T49n2035_041:0378b29": "將相之所能為。晉公裴度三十餘人。皆問道",
    "T49n2035_041:0378c01": "行門人禮。後乞歸山。賜號國一禪師。勅杭",
    "T49n2035_041:0378c02": "州守臣於山中重建寺宇。長吏月至候問。",
    "T49n2035_041:0378c03": "師初依素禪師。素戒之曰。汝乘流而行逢",
    "T49n2035_041:0378c04": "徑而止。師遂南抵臨安。見東北一山。逢樵",
    "T49n2035_041:0378c05": "子問其地。曰徑山也。乃駐錫焉(四祖下七世)○",
    "T49n2035_041:0378c06": "七月詔建盂蘭盆會。設高祖下七廟神座。",
    "T49n2035_041:0378c07": "自太廟迎入內道場。具幡華鼓吹迎行衢",
    "T49n2035_041:0378c08": "道。百僚迎拜。歲以為常。翌日產靈芝於太",
    "T49n2035_041:0378c09": "廟二室○詔南岳沙門法照為國師。師言。其",
    "T49n2035_041:0378c10": "師南岳承遠有異德。上南向而禮焉。度其",
    "T49n2035_041:0378c11": "道不可致。乃名其居曰般舟道場。用尊",
    "T49n2035_041:0378c12": "其位(柳文)○荊溪禪師於天台佛隴。為道邃",
    "T49n2035_041:0378c13": "法師說止觀法門○勅回紇奉末尼者建",
    "T49n2035_041:0378c14": "大雲光明寺。",
    "T49n2035_041:0378c15": "四年。帝於大明宮建道場。感佛光現。諸王",
    "T49n2035_041:0378c16": "公主近侍諸臣。並覩光相。自子夜至雞鳴。",
    "T49n2035_041:0378c17": "宰相裴冕上表稱賀。五年。彗星見於東方。",
    "T49n2035_041:0378c18": "詔不空三藏行法。既而星殞。時春夏不雨。",
    "T49n2035_041:0378c19": "詔建壇祈禱。越二日大雨霑足○初沙門自",
    "T49n2035_041:0378c20": "覺居平山。為鬼神講經。當陽節度使張昭。",
    "T49n2035_041:0378c21": "躬入山致請曰。昭無政術致三年亢陽。引",
    "T49n2035_041:0378c22": "咎無補。聞龍神依師聽法忘其行雨願起",
    "T49n2035_041:0378c23": "大悲。師焚香遙望潭洞而祝。頃刻雲起甘",
    "T49n2035_041:0378c24": "澤遽下。歲乃有秋。",
    "T49n2035_041:0378c25": "六年。滁州刺史李幼卿奏。沙門法琛於瑯耶",
    "T49n2035_041:0378c26": "山建佛剎繪圖以進。帝於前一夕夢遊山",
    "T49n2035_041:0378c27": "寺。及覽圖皆夢中所至者。因賜名寶應寺",
    "T49n2035_041:0378c28": "○回紇請於荊揚洪越等州置大雲光明寺。",
    "T49n2035_041:0378c29": "其徒白衣白冠。",
    "T49n2035_041:0379a01": "八年。勅天下童行策試經律論三科。給牒",
    "T49n2035_041:0379a02": "放度。",
    "T49n2035_041:0379a03": "九年。帝夢建康牛首山辟支佛來見。勅太子",
    "T49n2035_041:0379a04": "詹事古侁。於山中建七級浮圖○六月不",
    "T49n2035_041:0379a05": "空三藏告病。詔加開府儀同三司封肅國",
    "T49n2035_041:0379a06": "公。食邑三千戶。及示寂。帝輟朝三日。賜祭",
    "T49n2035_041:0379a07": "贈司空。諡大辯正廣智三藏。",
    "T49n2035_041:0379a08": "十年。勅大興善寺建不空三藏塔。",
    "T49n2035_041:0379a09": "十一年。勅問崇聖寺三綱老宿(寺主知事維那為三)如",
    "T49n2035_041:0379a10": "聞文綱律師親傳先師宣律師釋迦佛牙舍",
    "T49n2035_041:0379a11": "利。宜詣右銀臺門進上以副朕瞻禮之心。",
    "T49n2035_041:0379a12": "十二年。淮西兵馬使李重倩舍宅為佛經",
    "T49n2035_041:0379a13": "坊賜名寶應一切經坊。",
    "T49n2035_041:0379a14": "十三年。詔兩街臨壇大德圓照等十四人。集",
    "T49n2035_041:0379a15": "安國寺定四分律新舊兩疏。僉定一本。",
    "T49n2035_041:0379a16": "十四年。泗州僧伽大師忽見形於禁中。謂",
    "T49n2035_041:0379a17": "帝曰。州將(太守兼職兵者)令普光王寺出財供十",
    "T49n2035_041:0379a18": "驛乘傳者(傳張戀反)可免此役。帝即遣使傳旨。",
    "T49n2035_041:0379a19": "賜絹綵黃金澡罐。勅寫真容入內供養○",
    "T49n2035_041:0379a20": "五月帝崩。太子即位。詔自今毋得置寺觀",
    "T49n2035_041:0379a21": "及請度僧尼。",
    "T49n2035_041:0379a22": "德宗(造代宗子)",
    "T49n2035_041:0379a23": "建中元年。沙門圓照進新定四分律疏。勅賜",
    "T49n2035_041:0379a24": "紫衣。充內供奉檢校鴻臚卿。食邑三百戶。",
    "T49n2035_041:0379a25": "二年。吐蕃遣使乞朝廷賜沙門善講佛理",
    "T49n2035_041:0379a26": "者。帝令良琇文素往赴說法教化。歲一更",
    "T49n2035_041:0379a27": "之○四明無生居士胡幽貞。修華嚴感應傳",
    "T49n2035_041:0379a28": "一卷。備載歷代弘經之迹。言龍樹龍宮所傳",
    "T49n2035_041:0379a29": "下本十萬偈。今東土譯成八十卷者。唯四萬",
    "T49n2035_041:0379b01": "五千偈。其餘尚祕天竺。故今發願哀請下本",
    "T49n2035_041:0379b02": "經偈具足流傳此土○信州南嚴草衣禪師",
    "T49n2035_041:0379b03": "宴坐三十年。足不蹈地口不甞味。萬有囂",
    "T49n2035_041:0379b04": "然(虛憍反諠)此身不動。侍郎權德輿為之記曰。",
    "T49n2035_041:0379b05": "古所謂遺物離人而獨立者。又焉知此地之",
    "T49n2035_041:0379b06": "宴坐。不為他方之說法者乎。",
    "T49n2035_041:0379b07": "三年。勅僧尼有事故者仰三綱。申州納符",
    "T49n2035_041:0379b08": "告注毀。在京者於祠部納告(唐稱符告者。與品官告身同。今時但",
    "T49n2035_041:0379b09": "稱度牒)。",
    "T49n2035_041:0379b10": "興元元年。勅亡僧尼資財舊係寺中。檢收送",
    "T49n2035_041:0379b11": "終之餘分及一眾。比來因事官收。並緣擾",
    "T49n2035_041:0379b12": "害。今並停納仰三綱通知。一依律文分財",
    "T49n2035_041:0379b13": "法(南山事鈔衣法篇。及亡五眾輕重儀。備述分財法)○法照法師於并",
    "T49n2035_041:0379b14": "州行五會教人念佛。帝於中宮常聞東",
    "T49n2035_041:0379b15": "北方有念佛聲。遣使尋至太原。果見師勸",
    "T49n2035_041:0379b16": "化之盛。乃迎入禁中。教宮人念佛。亦及五",
    "T49n2035_041:0379b17": "會。",
    "T49n2035_041:0379b18": "三年。翰林學士梁肅學天台教於荊溪禪",
    "T49n2035_041:0379b19": "師。深得心要。以止觀文義弘博覽者費日。",
    "T49n2035_041:0379b20": "乃刪定為六卷行於世。吏部郎中李華。甞",
    "T49n2035_041:0379b21": "從荊溪學止觀。荊溪為述止觀大意一篇。",
    "T49n2035_041:0379b22": "包括大部若指諸掌。時士夫同學者。散騎",
    "T49n2035_041:0379b23": "常侍崔恭。諫議大夫田敦。皆學止觀於荊溪",
    "T49n2035_041:0379b24": "云○梁肅記云。晉陵黃氏二女。幼聞人誦法",
    "T49n2035_041:0379b25": "華。聽之曰。吾解此義也。試使之說。能深",
    "T49n2035_041:0379b26": "談實相之旨。後入京師安國寺為尼。長名",
    "T49n2035_041:0379b27": "持法。次名慧忍。同修法華三昧。忽有尼號",
    "T49n2035_041:0379b28": "空姑。詞貌甚異來共止宿。每至中夜身光赫",
    "T49n2035_041:0379b29": "然。如是三年而去。或問二尼。皆笑而不答。",
    "T49n2035_041:0379c01": "人謂其為普賢也。",
    "T49n2035_041:0379c02": "貞元元年。韋臯為西川節度使。初臯生一月",
    "T49n2035_041:0379c03": "有梵僧見之。別久得無恙乎。兒為一笑。",
    "T49n2035_041:0379c04": "眾問其故。僧曰。此諸葛武侯後身也。其政治",
    "T49n2035_041:0379c05": "後當在蜀。及是而驗。臯在蜀二十一年。功",
    "T49n2035_041:0379c06": "烈為西南最。",
    "T49n2035_041:0379c07": "三年。京兆尹宇文炫奏。乞以鄉落廢寺為",
    "T49n2035_041:0379c08": "學舍材。勅曰。奉佛之宮轉為儒館。此侵毀",
    "T49n2035_041:0379c09": "三寶之漸。罪在不宥。炫漸懼。即日自解歸",
    "T49n2035_041:0379c10": "○李泌拜中書侍郎同平章事。初明瓚禪師",
    "T49n2035_041:0379c11": "居南岳上封。人號嬾殘。泌往謁之聞誦經",
    "T49n2035_041:0379c12": "聲。先悲愴而後悅豫。知為隱者。候之良久。",
    "T49n2035_041:0379c13": "瓚撥火出芋食之曰。領取十年宰相至是。",
    "T49n2035_041:0379c14": "泌用事為帝言其高行。詔徵之。使者至石",
    "T49n2035_041:0379c15": "窟宣麻。瓚寒涕垂頤凝然而坐。不以介意。",
    "T49n2035_041:0379c16": "使回以聞。帝益嗟敬。",
    "T49n2035_041:0379c17": "四年。江西馬祖道一禪師亡。師得法於南岳",
    "T49n2035_041:0379c18": "讓禪師。其後五世派為二家。曰溈仰。曰臨",
    "T49n2035_041:0379c19": "濟(子禮反。四瀆之一。世誤作去聲)。",
    "T49n2035_041:0379c20": "五年。勅曰。釋道二教福利群生。館宇經行必",
    "T49n2035_041:0379c21": "資嚴潔。今後寺觀不得容外客居住。破壞",
    "T49n2035_041:0379c22": "之處隨宜修葺。",
    "T49n2035_041:0379c23": "六年正月。詔迎鳳翔法門寺釋迦佛骨。入禁",
    "T49n2035_041:0379c24": "中供養。傳至諸寺瞻禮。二月迎佛骨歸寺",
    "T49n2035_041:0379c25": "○衡山石頭希遷禪師亡。師得法於清源思",
    "T49n2035_041:0379c26": "禪師。其後派為三家。五世而為洞山。七世",
    "T49n2035_041:0379c27": "而為雲門。九世而為法眼。",
    "T49n2035_041:0379c28": "十年。勅湖州刺史于頔。進沙門晈然杼山詩",
    "T49n2035_041:0379c29": "集。藏於御書殿○邃法師於國清寺。為廣",
    "T49n2035_041:0380a01": "修法師說止觀法門。",
    "T49n2035_041:0380a02": "十一年十一月。南天竺烏荼國師子王貢華",
    "T49n2035_041:0380a03": "嚴經。上表云云。師子王手書普賢行願品。",
    "T49n2035_041:0380a04": "上獻摩訶支那大唐國大吉祥天子。願慈氏",
    "T49n2035_041:0380a05": "如來龍華會中早得奉覲。獲宿命智瞻見便",
    "T49n2035_041:0380a06": "識。同受佛記○四月誕節詔澄觀法師。入",
    "T49n2035_041:0380a07": "內殿講經。以妙法清涼帝心。號清涼法師",
    "T49n2035_041:0380a08": "教授和上。",
    "T49n2035_041:0380a09": "十二年正月。勅皇太子於內殿集諸禪師。",
    "T49n2035_041:0380a10": "詳定傳法旁正。四月誕節御麟德殿。勅給",
    "T49n2035_041:0380a11": "事中徐岱等。與沙門覃延道士葛參成講論",
    "T49n2035_041:0380a12": "三教。詔罽賓三藏般若等。於長安崇福寺",
    "T49n2035_041:0380a13": "譯烏荼所進華嚴經。圓照鑑虛靈邃澄觀潤",
    "T49n2035_041:0380a14": "文證義。帝親預譯場臨文裁正。令左右街",
    "T49n2035_041:0380a15": "功德使霍仙鳴竇文場專領監護。",
    "T49n2035_041:0380a16": "十三年。勅沙門端甫。入內殿與儒道論議。",
    "T49n2035_041:0380a17": "賜紫方袍。令侍皇太子於東朝。順帝敬之",
    "T49n2035_041:0380a18": "若兄○左街功德使竇文場奏。先師楚金於",
    "T49n2035_041:0380a19": "天寶初為國建塔置法華道場。令儋眾經",
    "T49n2035_041:0380a20": "聲不絕者。六十餘年。乞加旌表。勅諡大圓",
    "T49n2035_041:0380a21": "法師。",
    "T49n2035_041:0380a22": "十四年二月。般若三藏澄觀法師等進新譯",
    "T49n2035_041:0380a23": "華嚴經四十卷(此經三譯。晉譯六十卷。唐武后朝八十卷。今德宗朝四十卷。并普賢",
    "T49n2035_041:0380a24": "行願品一卷)。",
    "T49n2035_041:0380a25": "十五年七月。帝幸安國寺設盂蘭盆供。宰",
    "T49n2035_041:0380a26": "輔皆從。",
    "T49n2035_041:0380a27": "二十年。日本國遣使者朝其學者橘逸勢",
    "T49n2035_041:0380a28": "沙門空海入中國。學祕密教於不空弟子慧",
    "T49n2035_041:0380a29": "果。",
    "T49n2035_041:0380b01": "二十一年十月三日。新定沙門少康放光而",
    "T49n2035_041:0380b02": "逝。初師至洛下白馬寺。見殿內文書放光",
    "T49n2035_041:0380b03": "探之。乃善導和上西方禮文。遂至長安光明",
    "T49n2035_041:0380b04": "寺影堂大陳薦獻。倏見導師遺像升空中。",
    "T49n2035_041:0380b05": "而言曰。汝奉吾教以利有生。則汝之功必",
    "T49n2035_041:0380b06": "生安養。及南適江陵路逢一僧曰。汝欲化",
    "T49n2035_041:0380b07": "人當往新定(今嚴州)言訖而隱。師乃往郡中",
    "T49n2035_041:0380b08": "乞錢。誘小兒念佛。月餘孩孺念佛求錢者",
    "T49n2035_041:0380b09": "眾。如此一年無少長貴賤見師者皆稱阿",
    "T49n2035_041:0380b10": "彌陀佛。乃建道場集眾升座高聲唱佛一",
    "T49n2035_041:0380b11": "聲。眾見一佛從口出。唱十聲則有十佛。若",
    "T49n2035_041:0380b12": "貫珠然。",
    "T49n2035_041:0380b13": "順宗(誦德宗長子)",
    "T49n2035_041:0380b14": "永貞元年。詔尸利禪師入內殿咨問禪理。",
    "T49n2035_041:0380b15": "帝曰。大地眾生如何得見性成佛。利曰。佛法",
    "T49n2035_041:0380b16": "如水中月。月可見不可取。帝說(師得法於石頭遷師)○",
    "T49n2035_041:0380b17": "日本國沙門最澄來學教於天台邃法師。盡",
    "T49n2035_041:0380b18": "寫一宗論疏以歸。為日本傳教之始也。",
    "T49n2035_041:0380b19": "憲宗(純順宗長子)",
    "T49n2035_041:0380b20": "元和元年。勅沙門端甫錄左街僧事掌內殿",
    "T49n2035_041:0380b21": "法儀。沙門靈邃錄右街僧事(僧錄始於姚秦法欽師)○詔",
    "T49n2035_041:0380b22": "沙門知玄入殿問道。賜號悟達國師。玄五",
    "T49n2035_041:0380b23": "歲能吟詩。出家為沙彌。十四講涅槃經。李",
    "T49n2035_041:0380b24": "商隱贈詩有云。十四沙彌解講經。似師年",
    "T49n2035_041:0380b25": "紀秖携瓶。沙彌說法沙門聽。不在年高在",
    "T49n2035_041:0380b26": "性靈○回紇遣使。同摩尼偽人來朝。",
    "T49n2035_041:0380b27": "二年。以吐突承璀為左右街功德使。僧道",
    "T49n2035_041:0380b28": "隸焉(姓吐突名璀。官者。璀七罪反)○三月詔曰。男丁女工耕",
    "T49n2035_041:0380b29": "織之本。其百姓有苟避徭役冐為僧道。而",
    "T49n2035_041:0380c01": "實無出家之事業者。所在有司科奏之○",
    "T49n2035_041:0380c02": "詔鵝湖大義禪師入見麟德殿。與諸法師議",
    "T49n2035_041:0380c03": "論。法師問曰。如何是四諦。師曰。聖上一帝。",
    "T49n2035_041:0380c04": "三帝何有。問如何是禪道。師以指點空。法",
    "T49n2035_041:0380c05": "師罔措。帝曰。法師一點尚不奈何。帝問。何",
    "T49n2035_041:0380c06": "謂佛性。師曰。不離陛下所問。帝默契。尚書",
    "T49n2035_041:0380c07": "李翔問。大悲用千手眼作麼。師云。今上用",
    "T49n2035_041:0380c08": "公作麼(師得法於馬祖)○河中府沙門慧琳撰一切",
    "T49n2035_041:0380c09": "經音義一百三卷。詣闕進上。勅入大藏賜",
    "T49n2035_041:0380c10": "紫衣縑幣茶藥。",
    "T49n2035_041:0380c11": "三年。詔章敬懷惲禪師至京召見內殿。咨",
    "T49n2035_041:0380c12": "問禪法。",
    "T49n2035_041:0380c13": "四年。詔惟寬禪師入見問禪要。勅住安國",
    "T49n2035_041:0380c14": "寺。白居易問師曰。既云禪師。何以說法。師",
    "T49n2035_041:0380c15": "曰。無上菩提者。被於身為律。說於口為",
    "T49n2035_041:0380c16": "法。行於心為禪。律即是法。法不離禪○",
    "T49n2035_041:0380c17": "馬郎婦者出陝右。初是此地俗習騎射蔑",
    "T49n2035_041:0380c18": "聞三寶之名。忽一少婦至。謂人曰。有人一",
    "T49n2035_041:0380c19": "夕通普門品者則吾婦之。明旦誦徹者二",
    "T49n2035_041:0380c20": "十輩。復授以般若經。旦通猶十人。乃更授",
    "T49n2035_041:0380c21": "法華經。約三日通徹。獨馬氏子得通。乃具禮",
    "T49n2035_041:0380c22": "迎之。婦至以疾求止他房。客未散而婦",
    "T49n2035_041:0380c23": "死。須臾壞爛遂葬之。數日有紫衣老僧至",
    "T49n2035_041:0380c24": "葬所。以錫撥其屍。挑金鎖骨謂眾曰。此普",
    "T49n2035_041:0380c25": "賢聖者。閔汝輩障重故垂方便。即陵空而",
    "T49n2035_041:0380c26": "去○吳郡齊君佐。勤學貧困欲求食天竺寺。",
    "T49n2035_041:0380c27": "飢不能前。一梵僧顧而笑曰。法師不記講",
    "T49n2035_041:0380c28": "法華於同德寺乎。佐曰。不記。僧即出囊中",
    "T49n2035_041:0380c29": "一棗與食。佐即悟前身是講經僧。僧曰當時",
    "T49n2035_041:0381a01": "五人唯我得度。由汝師子座上廣說異端",
    "T49n2035_041:0381a02": "使學者生疑。戒缺質陋。報應宜然。言已不",
    "T49n2035_041:0381a03": "見。佐即投靈隱出家。更名鑒空。立行高",
    "T49n2035_041:0381a04": "邁。",
    "T49n2035_041:0381a05": "五年。帝問澄觀國師。何謂華嚴法界。師曰。",
    "T49n2035_041:0381a06": "法界者眾生之性體也。世尊稱法界性說",
    "T49n2035_041:0381a07": "華嚴經。事理互融無不周遍。帝豁然有得。",
    "T49n2035_041:0381a08": "勅有司鑄金印。封為大統清涼國師○翰",
    "T49n2035_041:0381a09": "林學士白居易。問心要於凝禪師得八言。",
    "T49n2035_041:0381a10": "廣為八偈。謂覺觀定慧明通濟捨。觀偈云。以",
    "T49n2035_041:0381a11": "心中眼。觀心外相。從何而有。從何而喪。觀",
    "T49n2035_041:0381a12": "之又觀。則辨真妄(八偈見長慶集)居易每於鉢塔",
    "T49n2035_041:0381a13": "寺依如大師受八關齋戒者九度○歸宗",
    "T49n2035_041:0381a14": "智常禪師得法於馬祖。江州刺史李渤問師",
    "T49n2035_041:0381a15": "曰。須彌納芥子即不問。如何是芥子納須",
    "T49n2035_041:0381a16": "彌。師曰。人傳使君讀萬卷書是否。渤曰然。",
    "T49n2035_041:0381a17": "師曰。摩頂至踵如椰子大。萬卷書何處著。",
    "T49n2035_041:0381a18": "師以目有重瞳。以藥手按摩。目眥俱赤。世",
    "T49n2035_041:0381a19": "號赤眼歸宗○居士龐蘊參馬祖。問云。不",
    "T49n2035_041:0381a20": "與萬法為侶是什麼人。祖云。待汝一口吸",
    "T49n2035_041:0381a21": "盡西江水即向汝道。居士言下頓領玄要。",
    "T49n2035_041:0381a22": "元和中北遊襄漢居郭西小舍。一女靈照常",
    "T49n2035_041:0381a23": "製竹漉離賣以供朝夕。將逝令靈照出視",
    "T49n2035_041:0381a24": "日早晚及午以報。女遽曰。日已中矣。而有",
    "T49n2035_041:0381a25": "蝕也。居士出戶視之。女即登父座合掌坐",
    "T49n2035_041:0381a26": "亡。居士笑曰。我女鋒捷。於是更留七日。州",
    "T49n2035_041:0381a27": "牧于頔問疾。居士謂曰。但願空諸所有慎",
    "T49n2035_041:0381a28": "勿實諸所無。言訖枕公膝而化○勅諫議",
    "T49n2035_041:0381a29": "孟簡補闕蕭俛。於醴泉寺監護譯經潤文",
    "T49n2035_041:0381b01": "○無著禪師入五臺求見文殊。至金剛窟",
    "T49n2035_041:0381b02": "見山翁牽牛臨溪。著曰。願見大士。翁牽牛",
    "T49n2035_041:0381b03": "歸。著隨入一寺。翁呼均提。有童子出迎。翁",
    "T49n2035_041:0381b04": "引著升堂坐。童子進玳瑁盃對飲酥酪。頓",
    "T49n2035_041:0381b05": "覺心神卓朗。翁問曰。近自何來。曰南方。翁",
    "T49n2035_041:0381b06": "曰。南方佛法如何住持。曰末代比丘少奉戒",
    "T49n2035_041:0381b07": "律。翁曰。多少眾。曰或三百或五百。著問。此",
    "T49n2035_041:0381b08": "間佛法如何住持。翁曰。龍蛇混雜凡聖同居。",
    "T49n2035_041:0381b09": "曰眾幾何。翁曰。前三三後三三。及暮呼童",
    "T49n2035_041:0381b10": "子引著出。著問童子何寺。曰般若寺也。著",
    "T49n2035_041:0381b11": "愴然悟此翁即文殊。即稽首童子足下求",
    "T49n2035_041:0381b12": "一言。童子隱身而歌曰。面上無嗔供養真。",
    "T49n2035_041:0381b13": "口裏無嗔吐妙香。心內無嗔是珍寶。無垢",
    "T49n2035_041:0381b14": "無染即真常。著因駐錫五臺。後頻與文殊",
    "T49n2035_041:0381b15": "會(別文載翁說偈曰。一念淨心是菩提。勝造恒沙七寶塔。寶塔畢竟化為塵。一念淨心成正覺)。",
    "T49n2035_041:0381b16": "六年。般若三藏譯本生心地經。諫議大夫",
    "T49n2035_041:0381b17": "孟簡潤文。帝御製序。",
    "T49n2035_041:0381b18": "九年。百丈懷海禪師亡。師得法於馬祖。自",
    "T49n2035_041:0381b19": "少林以來多居律寺說法。師始創禪居稱。",
    "T49n2035_041:0381b20": "長老上堂升座。主賓問酬激揚宗要。學者依",
    "T49n2035_041:0381b21": "臘次入僧堂。設長連床施椸(音移)架挂搭",
    "T49n2035_041:0381b22": "道具置十務寮舍以營眾事。後世從而廣",
    "T49n2035_041:0381b23": "之名禪院清規○法師智辯(音辯)多所著",
    "T49n2035_041:0381b24": "述。而聽徒絕少。因棄講居衡岳寺。一日有",
    "T49n2035_041:0381b25": "耆宿至閱師所著曰。汝所述頗符佛意而",
    "T49n2035_041:0381b26": "闕人緣。可辨食施飛走(辨見周禮辦俗)却後二十",
    "T49n2035_041:0381b27": "年眾當自集。辯遂鬻衣易米。日炊飯散",
    "T49n2035_041:0381b28": "郊外。感群烏來集。辯祝之曰。食吾飯者",
    "T49n2035_041:0381b29": "願為法侶。後二十年往鄴城開講。座下千",
    "T49n2035_041:0381c01": "眾皆年少。",
    "T49n2035_041:0381c02": "十年。南海經略使馬總上疏。請諡曹溪六祖",
    "T49n2035_041:0381c03": "勅諡大鑑禪師靈照之塔。柳宗元為撰碑。",
    "T49n2035_041:0381c04": "十一年。隱峯禪師至淮右屬吳元濟阻兵。",
    "T49n2035_041:0381c05": "官軍與賊交鋒未決勝負。師振錫飛空。兩",
    "T49n2035_041:0381c06": "軍仰觀歎異。既而官軍得捷。",
    "T49n2035_041:0381c07": "十四年正月。勅迎鳳翔法門寺佛骨入禁",
    "T49n2035_041:0381c08": "中。敬禮三日。歷送京城十寺。世傳三十年",
    "T49n2035_041:0381c09": "當一開。開則歲豐人安。王公士庶瞻禮舍施。",
    "T49n2035_041:0381c10": "百姓鍊頂灼膚以為供養。刑部侍郎韓愈上",
    "T49n2035_041:0381c11": "表曰。上古無佛而治漢明佛法至其後亂亡。",
    "T49n2035_041:0381c12": "晉魏以下年代尤促。梁武奉之為侯景所",
    "T49n2035_041:0381c13": "逼餓死臺城。事佛求福乃反得禍(上古俗厚故治。後",
    "T49n2035_041:0381c14": "世俗薄故亂。周孔以仁義為前驅。佛以真道為救世。皆所以易薄俗也。國祚修短係之定命。非佛法之可咎。",
    "T49n2035_041:0381c15": "梁武是住世。四果聖人。臨終尚修齋戒。當時史人不足以知。故言索蜜荷荷而崩。退之創為餓死臺城之",
    "T49n2035_041:0381c16": "言。甚為褻瀆。後世君子勿用此論)佛本夷狄之人。口不道先王之",
    "T49n2035_041:0381c17": "法言。身不服先王之法服。不知君臣之義",
    "T49n2035_041:0381c18": "父子之情(佛大聖人。降中天竺國。如生方乃天竺之東境邊方。豈當以中天為夷。一大藏",
    "T49n2035_041:0381c19": "此皆先佛之道。豈非法言。壞色袈裟出世標格。豈非法服。行法王法。故君不得而臣。為出家士。故父不",
    "T49n2035_041:0381c20": "得而子。然於忠孝之道。所以報君與親者。非世俗區區而能所比)況其身死已",
    "T49n2035_041:0381c21": "久。枯朽之骨凶穢之餘。豈宜以入宮禁。乞",
    "T49n2035_041:0381c22": "以此骨付之水火。永絕根本。佛如有靈能",
    "T49n2035_041:0381c23": "作禍福。凡有殃咎宜加臣身。表入帝大怒。",
    "T49n2035_041:0381c24": "將抵以死。賴裴度等勸貶潮州刺史(佛示現生",
    "T49n2035_041:0381c25": "死。實未甞滅。留取舍利為世造福。所在之處是為道場。何有慊乎宮禁。金剛堅固一切物不能壞。何能壞",
    "T49n2035_041:0381c26": "以水火。佛道慈恕。雖毀之不校。然護法天神自能降罰。今帝怒抵死。灼然必得其報。賴大臣救勸。是亦",
    "T49n2035_041:0381c27": "佛慈力救罰不致死也)○初舍利入大內夜放光明。早",
    "T49n2035_041:0381c28": "朝群臣皆賀曰。陛下聖德所感。韓愈獨不",
    "T49n2035_041:0382a01": "言。上問愈愈曰。微臣曾見佛經。佛光非青",
    "T49n2035_041:0382a02": "黃赤白等相。此是龍神衛護之光。上曰。如何",
    "T49n2035_041:0382a03": "是佛光。愈無對(雪竇代云。陛下高垂天鑑。古德云。許愈識佛光)○二",
    "T49n2035_041:0382a04": "月勅翰林學士張仲素撰佛骨碑。其略云岐",
    "T49n2035_041:0382a05": "陽法門寺鳴鸞阜有阿育王造塔。藏佛身指",
    "T49n2035_041:0382a06": "節。太宗特建寺宇。加之重塔。高宗遷之洛",
    "T49n2035_041:0382a07": "邑。天后薦以寶函。中宗紀之國史。肅宗奉",
    "T49n2035_041:0382a08": "之內殿。德宗禮之法宮。據本傳必三十年",
    "T49n2035_041:0382a09": "一開。則玉燭調金鏡朗。氛祲滅稼穡豐。云云。",
    "T49n2035_041:0382a10": "二十四日奉佛骨還於岐陽舊塔○韓愈",
    "T49n2035_041:0382a11": "至潮州。聞大顛師之名。請入郡問道留旬",
    "T49n2035_041:0382a12": "日。後祀神至海上。登靈山造其居(顛得法於石頭遷師)",
    "T49n2035_041:0382a13": "問師如何是道。師良久。愈罔措。時三平義",
    "T49n2035_041:0382a14": "忠為侍者。乃擊禪床三下。師云。作麼。三平",
    "T49n2035_041:0382a15": "云。先以定動後以慧拔。愈大喜曰。和尚門",
    "T49n2035_041:0382a16": "風高峻。愈於侍者邊得个入處。一日問師",
    "T49n2035_041:0382a17": "春秋多少。師提起數珠云。會麼。答云。不會。",
    "T49n2035_041:0382a18": "師云。晝夜一百八。愈罔措。明日再造門首。",
    "T49n2035_041:0382a19": "逢首座舉前話。座云侍郎如何會。愈云。晝",
    "T49n2035_041:0382a20": "夜一百八意旨如何。座扣齒三下。愈至方",
    "T49n2035_041:0382a21": "丈進前語云。晝夜一百八意旨如何。師扣",
    "T49n2035_041:0382a22": "齒三下。愈云。信知佛法一般。師云。見甚道",
    "T49n2035_041:0382a23": "理。愈云適來首座亦如是。師喚首座問云。",
    "T49n2035_041:0382a24": "適來祇對侍郎佛法是麼。座云是。師便打趁",
    "T49n2035_041:0382a25": "出院(保慶云。首座知前不知後。大顛師令不單行)八月遷袁州刺史。",
    "T49n2035_041:0382a26": "復造其廬。施衣二襲以為別。尚書孟簡知",
    "T49n2035_041:0382a27": "愈與大顛遊。以書嘉之愈答書稱。大顛頗",
    "T49n2035_041:0382a28": "聰明識道理。遠地無可與語者。故自山召",
    "T49n2035_041:0382a29": "至州郭留數十日。實能外形骸不為事物",
    "T49n2035_041:0382b01": "侵亂。因與之往來。及祭神海上遂造其廬。",
    "T49n2035_041:0382b02": "及來袁州留衣服為別。乃人之情非崇",
    "T49n2035_041:0382b03": "信其法求福田利益也。夫積善積惡殃慶",
    "T49n2035_041:0382b04": "自各以其類至。何有去聖人之道舍先王",
    "T49n2035_041:0382b05": "之法。而從夷狄之教。以求福利者哉云云。",
    "T49n2035_041:0382b06": "孟簡復服之曰。彼楊墨老氏之書。於理偏",
    "T49n2035_041:0382b07": "虛。非中道要切。釋氏之教則不然。大明善",
    "T49n2035_041:0382b08": "惡之異路。覈天下神道報應之微。為廣其",
    "T49n2035_041:0382b09": "道非求糕糜嚫施作活計利妻子。奈何韓",
    "T49n2035_041:0382b10": "君以愚人下俚翁嫗之情見待之耶。且其",
    "T49n2035_041:0382b11": "法行於世。使人人自畏惡修善。豈不大助",
    "T49n2035_041:0382b12": "教化之防與。云云。",
    "T49n2035_041:0382b13": "東坡曰。觀退之與孟簡書往復。云云。則",
    "T49n2035_041:0382b14": "知退之喜大顛。如喜文暢澄觀。而世人",
    "T49n2035_041:0382b15": "妄撰退之與顛書。其詞凡鄙。有一士人",
    "T49n2035_041:0382b16": "題其末。云歐陽謂此文非退之莫能及",
    "T49n2035_041:0382b17": "此。又誣永叔也。近世所傳退之別傳。深",
    "T49n2035_041:0382b18": "詆退之。又作永叔跋云。使退之復生不",
    "T49n2035_041:0382b19": "能自解免。吾友吳源明云。徐君平見介",
    "T49n2035_041:0382b20": "甫不喜退之。故作此文耳。",
    "T49n2035_041:0382b21": "述曰。退之與大顛三書具存本集。退之",
    "T49n2035_041:0382b22": "見大顛既其有實。則往來書尺不應無",
    "T49n2035_041:0382b23": "之。一時信筆何能句句精到。謂之妄撰。",
    "T49n2035_041:0382b24": "恐成過論。至若別傳之辭。誠為凡鄙。是",
    "T49n2035_041:0382b25": "不能逃東坡之鑒也。",
    "T49n2035_041:0382b26": "涪翁曰。退之見大顛後。作文理勝。而排",
    "T49n2035_041:0382b27": "佛之辭亦為之少沮云。",
    "T49n2035_041:0382b28": "韓退之原道云。古之欲明明德於天下者先",
    "T49n2035_041:0382b29": "治其國。欲治其國者先齊其家。欲齊其",
    "T49n2035_041:0382c01": "家者先修其身。欲修其身者先正其心。欲",
    "T49n2035_041:0382c02": "正其心者先誠其意。然則古之所謂正心",
    "T49n2035_041:0382c03": "誠意者。將以有為也。今也欲治其心。而外",
    "T49n2035_041:0382c04": "天下國家滅其天常。子焉而不父其父。臣",
    "T49n2035_041:0382c05": "焉而不君其君。民焉而不事其事。孔子之",
    "T49n2035_041:0382c06": "作春秋也。諸侯用夷禮則夷之。夷而進於",
    "T49n2035_041:0382c07": "中國則中國之經曰。夷狄之有君不如諸",
    "T49n2035_041:0382c08": "夏之亡(音無)詩曰。戎狄是膺荊舒是懲。今也",
    "T49n2035_041:0382c09": "舉夷狄之法而加之先王之教之上。幾何其",
    "T49n2035_041:0382c10": "不胥而為夷也云云。然則如之何其可也曰",
    "T49n2035_041:0382c11": "人其人火其書廬其居。明先王之道以道",
    "T49n2035_041:0382c12": "之。亦庶乎其可也。",
    "T49n2035_041:0382c13": "柳宗元送沙門浩初序曰。儒者韓退之與予",
    "T49n2035_041:0382c14": "善。甞病予嗜浮圖言訾予與浮圖遊",
    "T49n2035_041:0382c15": "(退之以言與遊兩端。為相責之本。子厚於後作兩節解釋。皆有關[錠(完兀)+(雪雨+├)])近隴西李生",
    "T49n2035_041:0382c16": "自東都來。退之又寓書罪予。且曰。見送",
    "T49n2035_041:0382c17": "元生序不斥浮圖(重述退之責不斥浮圖之意)。浮圖誠有",
    "T49n2035_041:0382c18": "不可斥者(先立此句。為與浮圖言者之本)往往與易論語",
    "T49n2035_041:0382c19": "合。誠樂之。其於性情奭然不與孔子異",
    "T49n2035_041:0382c20": "道(次釋其言與儒書合與先聖不異。有此兩義)退之好儒未能過楊",
    "T49n2035_041:0382c21": "子。楊子之書於莊墨申韓皆有取焉。浮",
    "T49n2035_041:0382c22": "圖者反不及莊墨申韓之怪僻險賊耶(反責退之不及",
    "T49n2035_041:0382c23": "楊子。楊子尚不斥莊墨之怪險。退之何當斥浮圖之廣大)曰以其夷也(騰退之指佛為",
    "T49n2035_041:0382c24": "夷之言)果不信道而斥焉。以夷則將友惡來盜",
    "T49n2035_041:0382c25": "跖。而賤季札由余乎(秦之先蜚廉生惡來。父子俱以材力事殷紂。見史記。",
    "T49n2035_041:0382c26": "跖秦大盜。見莊子。二皆中國人。吳公子延陵季札賢臣。由余自西戎入秦。二人皆出於蠻戎)非所",
    "T49n2035_041:0382c27": "謂去名求實者矣(責退之果以其法為夷。則名與實俱失之矣)吾之",
    "T49n2035_041:0382c28": "所取者與易論語合。雖聖人復生不可得",
    "T49n2035_041:0383a01": "而斥也(再述浮圖之言與儒書合不當斥)退之所罪者其迹也",
    "T49n2035_041:0383a02": "(先立此句。責退之但觀迹而不知心)曰髠而緇無夫婦父子。不",
    "T49n2035_041:0383a03": "為耕農蠶桑而活人乎(出退之觀迹之意。欲以世間之俗務責學出世間",
    "T49n2035_041:0383a04": "者)若是雖吾亦不樂也(暫同退之觀迹之見)退之忿其",
    "T49n2035_041:0383a05": "外而違其中。是知石不知韞玉也(正責退之觀迹不知",
    "T49n2035_041:0383a06": "心。夫沙門之法去世浮榮。故為剃染之容修習梵行。故無夫婦之累。至如出家學道。所以升濟父母之神明",
    "T49n2035_041:0383a07": "而為天宮淨土之歸者。如此報恩為至極也。非同俗士但在於生事死葬鬼享之而已。矧出家者。身參三寶世",
    "T49n2035_041:0383a08": "所尊敬。豈復責之以不耕織乎。無野人莫養君子。請借此義。退之不知出家學道者之心。是不知石中有玉",
    "T49n2035_041:0383a09": "也)吾之所以嗜浮圖之言以此(此一節解釋與浮圖言者。意",
    "T49n2035_041:0383a10": "在於此)與其人遊者(立此句為與浮圖遊者之本)非必能通其",
    "T49n2035_041:0383a11": "道(俗儒不求盡通浮圖之妙)且凡為其道者。不愛官不爭",
    "T49n2035_041:0383a12": "能。樂山水而嗜安閑者為多(但知喜其清散不與俗士同)",
    "T49n2035_041:0383a13": "吾病世之逐逐然唯印組為務以相軋也",
    "T49n2035_041:0383a14": "(正說俗士唯以利名為常念)則舍是其焉從(不慕浮圖。復何所慕。舍捨同。焉音",
    "T49n2035_041:0383a15": "煙)吾之好與浮圖遊以此(此一節解釋與浮圖遊者在此。)今",
    "T49n2035_041:0383a16": "浩初閑其性安其情。讀其書(正通釋典)通易論",
    "T49n2035_041:0383a17": "語(旁合儒書)雖山水之樂。有文而文之(雖在幽閑。亦足以垂",
    "T49n2035_041:0383a18": "世立言)又父子咸為其道以養。而居泊焉而無",
    "T49n2035_041:0383a19": "求(信其所學有所師法)則其賢於為莊墨申韓之言",
    "T49n2035_041:0383a20": "(此子厚所以與之言)而逐逐然唯印組為務以相軋者。其",
    "T49n2035_041:0383a21": "亦遠矣(此子厚所以與之遊)。",
    "T49n2035_041:0383a22": "述曰。退之不知佛。所以斥佛。後世士夫",
    "T49n2035_041:0383a23": "見韓原道及答孟書簡。則便以能距楊",
    "T49n2035_041:0383a24": "墨者為比楊墨之僻誠足距者。至於佛",
    "T49n2035_041:0383a25": "道廣大。則凡世間九流悉為所容。未有",
    "T49n2035_041:0383a26": "一法出乎佛道之外。豈當以楊墨比之",
    "T49n2035_041:0383b01": "哉。或曰。柳子謂浮圖之言與易論語合。",
    "T49n2035_041:0383b02": "易語世間言教。豈足以知佛道之極際。曰",
    "T49n2035_041:0383b03": "浩初以子厚儒生。未可語以深妙。故以",
    "T49n2035_041:0383b04": "易論語要義比況之。俾其易領耳。柳子",
    "T49n2035_041:0383b05": "既有所發。故復欲以此警退之之不逮。",
    "T49n2035_041:0383b06": "非從易論語中說。則儒人未易領也。然",
    "T49n2035_041:0383b07": "子厚自此卒能優入此宗。故其送元舉",
    "T49n2035_041:0383b08": "序云。佛之道大而多容。無姓碑云。紹承本",
    "T49n2035_041:0383b09": "統以順中道。送重巽師序云。吾自幼學",
    "T49n2035_041:0383b10": "佛。求其道三十年。吾獨有得焉。此未",
    "T49n2035_041:0383b11": "可以易論語裁量之也。嗚呼退之之斥",
    "T49n2035_041:0383b12": "佛。非柳子不足以責。今以浩初序章",
    "T49n2035_041:0383b13": "句以釋之。將以廣柳子之能言也。",
    "T49n2035_041:0383b14": "韓愈斥潮州。第四女拏年十二死於道。瘞",
    "T49n2035_041:0383b15": "商南山下。及後為京兆。歸其骨於河陽韓",
    "T49n2035_041:0383b16": "氏墓。為壙文曰。愈為少秋官。言佛夷鬼其",
    "T49n2035_041:0383b17": "法亂治。梁武事之。卒有侯景之敗。可一掃",
    "T49n2035_041:0383b18": "去不使瀾漫。天子謂其言不祥。斥之南海",
    "T49n2035_041:0383b19": "揭陽之地。",
    "T49n2035_041:0383b20": "述曰。退之鄙佛為夷。專責梁武事佛及",
    "T49n2035_041:0383b21": "禍。以警當年之君上。而退之終罹斥逐",
    "T49n2035_041:0383b22": "之禍。何其速哉。梁武住世應真示現君主。",
    "T49n2035_041:0383b23": "誌公傅大士共相施化。豈世儒所能測識",
    "T49n2035_041:0383b24": "哉。",
    "T49n2035_041:0383b25": "韓愈讀墨子云。儒墨同是堯舜。同非桀紂。",
    "T49n2035_041:0383b26": "同修身正心。以治天下國家。奚不相說如",
    "T49n2035_041:0383b27": "是哉。予以為辨。生於末學各務其師之說。",
    "T49n2035_041:0383b28": "非二師之道未然也。孔子必用墨子。墨子",
    "T49n2035_041:0383b29": "必用孔子。不相用不得為孔墨。",
    "T49n2035_041:0383c01": "藏六祖秀禪師作歐陽外傳。記祖印與永",
    "T49n2035_041:0383c02": "叔論道。因錄古人非韓者。略出王荊公",
    "T49n2035_041:0383c03": "蘇東坡龍先生嵩明教之說。荊公曰。人有",
    "T49n2035_041:0383c04": "樂孟子之距楊墨而以斥佛老為己功。",
    "T49n2035_041:0383c05": "嗚呼莊子所謂夏蟲者。其斯人之謂乎。道",
    "T49n2035_041:0383c06": "歲也。聖人時也。執一時而疑歲者。終不",
    "T49n2035_041:0383c07": "聞道矣云云。東坡曰。退之之與聖人之",
    "T49n2035_041:0383c08": "道。蓋亦知好其名矣。而未能樂其實。",
    "T49n2035_041:0383c09": "何者其為論甚高。其待孔子孟子甚尊。",
    "T49n2035_041:0383c10": "而距楊墨佛老甚嚴。此其用力亦不可",
    "T49n2035_041:0383c11": "謂不至矣。然其論至於理而不精。支離",
    "T49n2035_041:0383c12": "蕩佚往往自叛其說而不知。云云。西蜀",
    "T49n2035_041:0383c13": "龍先生作非韓百篇。其略有云。孟郊失",
    "T49n2035_041:0383c14": "三子。退之與詩曰。失子將何尤。吾將尤",
    "T49n2035_041:0383c15": "上天。汝實主下土。與奪一何偏。彼於汝",
    "T49n2035_041:0383c16": "何有。乃令蕃且延。此獨何罪辜。生死旬日",
    "T49n2035_041:0383c17": "間。詩三百下以風刺上。刺於至不仁也。",
    "T49n2035_041:0383c18": "其辭不怒。孰有怨天而侮訕之者。其勇",
    "T49n2035_041:0383c19": "於毀佛老蓋可見矣。今錄十許條云。佛",
    "T49n2035_041:0383c20": "老大聖。斥為夷狄(原道)孔墨異道。今云",
    "T49n2035_041:0383c21": "本同。反孟玷孔(讀墨子)道本同教常異。儒",
    "T49n2035_041:0383c22": "教經世佛老教出世。退之主經世以廢",
    "T49n2035_041:0383c23": "出世。未足知道(原道)性本一。今言三品五",
    "T49n2035_041:0383c24": "性。未足知性(原性)人為貴。今以夷狄",
    "T49n2035_041:0383c25": "禽獸同人乎(原人)先朝迎佛骨。而升遐",
    "T49n2035_041:0383c26": "近於幸災(直諫表)左遷潮陽。而勸封禪近",
    "T49n2035_041:0383c27": "於獻諂求入(賀尊號表)畏修史之禍而勇於排",
    "T49n2035_041:0383c28": "佛(答劉秀才書)為駁雜之說而好為博塞(駁雜如毛",
    "T49n2035_041:0383c29": "頴傳。迭窮文之類。博塞見張藉書)嵩明教非韓三十篇。其",
    "T49n2035_041:0384a01": "言曰。舊唐史謂。韓子性偏僻。剛訐於道。",
    "T49n2035_041:0384a02": "不弘考其書。觀其行誠然耳。欲韓如古",
    "T49n2035_041:0384a03": "人從容中道。固不逮也。宜乎。識者謂韓",
    "T49n2035_041:0384a04": "第文辭人耳。夫文所以傳道也。道不至",
    "T49n2035_041:0384a05": "雖甚文奚用。學者不能考。而徒效其文。",
    "T49n2035_041:0384a06": "以譏沮二教聖人為已能。故為書以辨",
    "T49n2035_041:0384a07": "之。以正夫天下之好毀者(云云。其條攻之辭大略如龍先生)",
    "T49n2035_041:0384a08": "東坡曰。昔之為性論者多矣。而不能定",
    "T49n2035_041:0384a09": "於一。始孟子以為善。荀子以為惡。楊子",
    "T49n2035_041:0384a10": "以為善惡混。而韓愈者又取夫三子之說",
    "T49n2035_041:0384a11": "而折之。以孔子之論。離性以為三品。曰",
    "T49n2035_041:0384a12": "中人可以上下。而上智與下愚不移。以",
    "T49n2035_041:0384a13": "為三子者。皆出於其中而遺其上下。嗟",
    "T49n2035_041:0384a14": "夫是未知乎所謂性者。而以夫才者言",
    "T49n2035_041:0384a15": "之。夫性與才相近而不同。聖人之所與。",
    "T49n2035_041:0384a16": "小人共之。而皆不逃焉。是真所謂性也。",
    "T49n2035_041:0384a17": "而其才固將有所不同。天下之言性者。",
    "T49n2035_041:0384a18": "皆雜乎才而言之。是以紛紛而不能一",
    "T49n2035_041:0384a19": "也。孔子之所謂中人可以上下。而上智與",
    "T49n2035_041:0384a20": "下愚不移者。是論其才也。至於言性則",
    "T49n2035_041:0384a21": "未嘗斷其善惡。曰性相近也習相遠也而",
    "T49n2035_041:0384a22": "已。韓愈之說則又有甚者。離性以為情。",
    "T49n2035_041:0384a23": "而合才以為性。是故其論終莫能通。",
    "T49n2035_041:0384a24": "賈島初為浮圖。名無本。來東都時禁僧午",
    "T49n2035_041:0384a25": "後不得出。島為詩自傷。韓愈因教其為文。",
    "T49n2035_041:0384a26": "遂去浮圖舉進士。有李洞者。慕島為詩。鑄",
    "T49n2035_041:0384a27": "像以事之。甞稱賈島佛。",
    "T49n2035_041:0384a28": "佛祖統紀卷第四十一(終)"
}