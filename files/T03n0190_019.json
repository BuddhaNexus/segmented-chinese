{
    "T03n0190_019:0739b14": "佛本行集經卷第十九",
    "T03n0190_019:0739b16": "隋天竺三藏闍那崛多譯",
    "T03n0190_019:0739b17": "車匿等還品中",
    "T03n0190_019:0739b18": "「爾時，摩訶波闍波提及瞿多彌，既見太子髻",
    "T03n0190_019:0739b19": "裏明珠，傘蓋橫刀，并摩尼寶莊嚴蠅拂，自",
    "T03n0190_019:0739b20": "餘瓔珞，乾陟馬王及車匿等，如是見已，心",
    "T03n0190_019:0739b21": "大驚怖，各舉兩手，搥拍身體，憂愁而問於車",
    "T03n0190_019:0739b22": "匿言：『今我所愛子悉達多，留在何處？汝自迴",
    "T03n0190_019:0739b23": "還。』車匿報言：『國大皇后！悉達太子，棄捨五",
    "T03n0190_019:0739b24": "欲，為求道故，出家入山，遠離親族，剃髮染",
    "T03n0190_019:0739b25": "衣，思惟苦行。』是時摩訶波闍波提，聞於車匿",
    "T03n0190_019:0739b26": "如是語已，譬如牸牛失其犢子，悲泣號哭，不",
    "T03n0190_019:0739b27": "能自勝。其摩訶波闍波提，從車匿聞太子之",
    "T03n0190_019:0739b28": "語，亦復如是，即舉兩手，心驚怖裂，口大",
    "T03n0190_019:0739b29": "唱言：『嗚呼我子！嗚呼我子！』流淚滿面，遍體",
    "T03n0190_019:0739c01": "戰慄，忽然悶絕，身躃倒仆，宛轉土中，如魚",
    "T03n0190_019:0739c02": "出水在於陸地跳躑苦惱。摩訶波闍波提，亦",
    "T03n0190_019:0739c03": "復如是，躃地宛轉，嗚噎而語，問車匿言：『車",
    "T03n0190_019:0739c04": "匿！我今不見自身有過及心口失，負持於",
    "T03n0190_019:0739c05": "汝，汝今何故，忽將我子，擲棄曠野，猶如擺",
    "T03n0190_019:0739c06": "木？汝將我子，置彼林內，令共種種諸惡虫獸",
    "T03n0190_019:0739c07": "恐怖之中，獨自而住，汝棄捨來，不憐我子，",
    "T03n0190_019:0739c08": "而身背乎？』車匿報言：『國大夫人！奴身不敢",
    "T03n0190_019:0739c09": "棄捨太子。夫人！太子自棄捨奴。太子付我",
    "T03n0190_019:0739c10": "乾陟馬王及諸瓔珞，教來迴還，速疾向家，",
    "T03n0190_019:0739c11": "畏大夫人心生憂愁，令得安隱無惱患故。』時",
    "T03n0190_019:0739c12": "彼宮中諸婇女等，各各啼哭而口唱言：『嗚",
    "T03n0190_019:0739c13": "呼阿爺！』或復唱言：『嗚呼兄弟！』或復唱言：『嗚",
    "T03n0190_019:0739c14": "呼大家！』或復唱言：『嗚呼我夫！』以此種種愛戀",
    "T03n0190_019:0739c15": "酸言，欲染根本叫喚苦身。或有婇女轉目",
    "T03n0190_019:0739c16": "而哭，或有婇女相視而哭，或有婇女迴身",
    "T03n0190_019:0739c17": "而哭，或有婇女舉頭而哭，或有相觀面目",
    "T03n0190_019:0739c18": "而哭，或有兩手拍肚而哭，或有兩手撫心",
    "T03n0190_019:0739c19": "而哭，或以兩臂相交而哭，或舉兩手拍頭",
    "T03n0190_019:0739c20": "而哭，或以灰土坌頭而哭，或有散髮覆面",
    "T03n0190_019:0739c21": "而哭，或拔鬢髮低頭而哭，或舉兩手仰天",
    "T03n0190_019:0739c22": "而哭。或有婇女，以悲苦故，東西南北，交橫",
    "T03n0190_019:0739c23": "馳走，猶如野鹿被毒箭射；或有婇女，以衣",
    "T03n0190_019:0739c24": "覆面叫喚而哭；或有婇女，遍體戰慄，猶如風",
    "T03n0190_019:0739c25": "吹芭蕉樹葉，低昂而哭；或有倒地悶絕不知，",
    "T03n0190_019:0739c26": "少有餘命，纔出聲哭；或有婇女，如魚出水",
    "T03n0190_019:0739c27": "擲置陸地宛轉而臥，微有喘息劣餘殘命，",
    "T03n0190_019:0739c28": "綿惙而哭；或有婇女，猶如掘樹倒臥在地宛",
    "T03n0190_019:0739c29": "轉而哭。諸如是等，種種苦惱，以逼切身，號",
    "T03n0190_019:0740a01": "哭太子。",
    "T03n0190_019:0740a02": "「是時，車匿及馬乾陟，并彼無量百千婇女，",
    "T03n0190_019:0740a03": "哭泣之聲，不可得聞。摩訶波闍波提，流淚悶",
    "T03n0190_019:0740a04": "絕，小穌即便大哭太子，口唱是言：『嗚呼我",
    "T03n0190_019:0740a05": "子！嗚呼我子！汝身本時，以種種香摩塗拂",
    "T03n0190_019:0740a06": "拭，威神大德而用莊嚴；今者云何在於山",
    "T03n0190_019:0740a07": "谷，為諸蚊虻細小毒虫唼[口*束]汝身，能忍此",
    "T03n0190_019:0740a08": "苦，住於曠野？嗚呼我子！汝身恒以迦尸迦衣",
    "T03n0190_019:0740a09": "薰香所覆；今者云何麤澁臭衣，能忍著身？嗚",
    "T03n0190_019:0740a10": "呼我子！汝在家時，清淨妙香百味所作，種",
    "T03n0190_019:0740a11": "種羹臛潔白之食，自餘惡雜不曾向口；今者",
    "T03n0190_019:0740a12": "云何忍食麤澁冷淡食飲，或飯或[麩夫+少]，或餅",
    "T03n0190_019:0740a13": "或漿，云何空飡此能得下？嗚呼我子！在於",
    "T03n0190_019:0740a14": "宮內，細滑床敷，柔軟氈褥，或覆天衣，或復兩",
    "T03n0190_019:0740a15": "邊挾置倚枕，或臥或偃，隨意自在；今者云",
    "T03n0190_019:0740a16": "何在赤露地，或蕀針叢麤草之上，忍得臥",
    "T03n0190_019:0740a17": "眠？嗚呼我子！在家之時，或有奴婢，或有左",
    "T03n0190_019:0740a18": "右，恒常供承，哀愍之心，或有倚身，或有胡",
    "T03n0190_019:0740a19": "跪，或有立地，向汝面觀，而得奉事，無所乏",
    "T03n0190_019:0740a20": "少；今者云何瞋恚之人，或有貧窮，或有憔",
    "T03n0190_019:0740a21": "煎，向汝無慈，汝何能觀，取其意氣？嗚呼我",
    "T03n0190_019:0740a22": "子！在於家內，以妙華色，可喜端正，婇女群",
    "T03n0190_019:0740a23": "隊，左右圍遶，而受快樂；汝今云何在於山曠，",
    "T03n0190_019:0740a24": "猶如野獸，恒常恐怖，獨坐獨行，心乃娛樂？",
    "T03n0190_019:0740a25": "嗚呼我子！善生羅網，所覆長直，脚指柔軟，脚",
    "T03n0190_019:0740a26": "踝踹脛，猶如鹿王，掌底柔軟，如蓮華葉，二",
    "T03n0190_019:0740a27": "輪莊嚴，分明顯著；今汝云何如是脚跡，徒跣",
    "T03n0190_019:0740a28": "蹹地，或有蕀針，或有沙礫，或時氷凍，或時",
    "T03n0190_019:0740a29": "炎埃，何忍東西，將此行涉？』",
    "T03n0190_019:0740b01": "「是時，摩訶波闍波提作如是等無量無邊諸",
    "T03n0190_019:0740b02": "種語言哭太子已，心薄穌醒，得復本念，從",
    "T03n0190_019:0740b03": "地而起，問車匿言：『車匿！此事已然，我子悉",
    "T03n0190_019:0740b04": "達，行路之時向汝何囑？車匿！我子所有柔軟",
    "T03n0190_019:0740b05": "青色紺黑頭髮，復誰割也？車匿！我子頭髮，今",
    "T03n0190_019:0740b06": "在何處？』車匿報言：『國大夫人妃子悉達囑",
    "T03n0190_019:0740b07": "語我言：「車匿！汝至我家，為我慇懃再拜問訊",
    "T03n0190_019:0740b08": "我母摩訶波闍波提，若再拜已，作如是言：『諮",
    "T03n0190_019:0740b09": "啟大母，願莫大愁，莫生苦惱，莫憶於我；子不",
    "T03n0190_019:0740b10": "久得如心所願，得即迴還，奉覲大母。』」其聖子",
    "T03n0190_019:0740b11": "手，自拔於刀，左執頭髻，右手持刀，而自割",
    "T03n0190_019:0740b12": "截，擲於虛空，諸天接取，將還天宮，為供養",
    "T03n0190_019:0740b13": "故。』是時摩訶波闍波提，既聞車匿作是語已，",
    "T03n0190_019:0740b14": "復更重哭大子髮髻，『嗚呼我子！頭髮甚長，",
    "T03n0190_019:0740b15": "柔軟螺髻，極能端正，一一毛孔，一毛旋生，",
    "T03n0190_019:0740b16": "不亂不斷，堪著王冠受於王位，汝今何忍割",
    "T03n0190_019:0740b17": "截擲棄？嗚呼我子！兩臂甚長，行步庠序，如",
    "T03n0190_019:0740b18": "師子王；兩目圓滿，猶如牛王；身體金色，胸髆",
    "T03n0190_019:0740b19": "寬大，聲音隱隱，如鼓如雷。如是人者，何堪出",
    "T03n0190_019:0740b20": "家居在山野？今我此地，無有福相，若是人",
    "T03n0190_019:0740b21": "者，行如法行，此地倒已，復不能起，為世作",
    "T03n0190_019:0740b22": "主。我願一切有德之人，諸功德具，值於法王",
    "T03n0190_019:0740b23": "出現於世，令諸大眾安隱快樂。』而有偈說：",
    "T03n0190_019:0740b24": "「『必其此地無有福，　　不應生是智慧人，",
    "T03n0190_019:0740b25": "　　既現如是功德身，　　應當為世作聖主。』",
    "T03n0190_019:0740b26": "「爾時，耶輸陀羅大聲叫哭，一瞋一罵，雜種語",
    "T03n0190_019:0740b27": "音，呵責車匿，作如是言：『車匿！我婦女人，年",
    "T03n0190_019:0740b28": "少夜半，睡眠沈重，無所覺知，汝今把我心",
    "T03n0190_019:0740b29": "中所愛如意聖夫，將何處置？車匿！去此近遠，",
    "T03n0190_019:0740c01": "我之聖主善大丈夫，并汝及馬，三平等行，車",
    "T03n0190_019:0740c02": "匿乾陟，唯二獨來，在於我前，不見我心所",
    "T03n0190_019:0740c03": "愛聖主，是故我今身心戰慄。車匿！汝非善",
    "T03n0190_019:0740c04": "人，不潤益我。車匿！我今要言，假使酷暴極瞋",
    "T03n0190_019:0740c05": "怨家，猶尚不能如是損害，似汝今日躓頓於",
    "T03n0190_019:0740c06": "我。車匿！如汝是我所歸依者，應覆護我，應養",
    "T03n0190_019:0740c07": "育我，汝今云何，見我夜半惛亂睡眠，汝私",
    "T03n0190_019:0740c08": "竊偷將我聖主，向何處著？車匿！即汝今是最",
    "T03n0190_019:0740c09": "大怨讎，所作之事，今已訖了，汝復何須懊惱",
    "T03n0190_019:0740c10": "啼哭？汝宜拭面，何用強悲，虛瀝目淚？車匿！",
    "T03n0190_019:0740c11": "汝不善業，今作已竟，不假須哀。車匿！以汝為",
    "T03n0190_019:0740c12": "我聖夫善友，禁節入出，可行則行，不可則",
    "T03n0190_019:0740c13": "制；今反相從，令我聖主，隨意而出。車匿！用",
    "T03n0190_019:0740c14": "汝何為？汝今作是不善事已，應須歡喜，我知",
    "T03n0190_019:0740c15": "汝今大獲果報，大得福利。車匿！凡世間人，寧",
    "T03n0190_019:0740c16": "取有智以為怨家，不將愚癡共作朋友。車匿！",
    "T03n0190_019:0740c17": "汝雖於我夫處為友，而汝作事不曾思惟。",
    "T03n0190_019:0740c18": "所以者何？車匿！汝於我家，今已造作不利益",
    "T03n0190_019:0740c19": "事，汝今應當生大慶幸。車匿！此諸宮殿，高峻",
    "T03n0190_019:0740c20": "莊嚴，猶如雲隊，復以種種瓔珞廁填，財寶",
    "T03n0190_019:0740c21": "充滿，今為汝故，悉皆空虛。』即向車匿，而說",
    "T03n0190_019:0740c22": "偈言：",
    "T03n0190_019:0740c23": "「『凡人寧近智慧怨，　　莫取愚癡作朋友，",
    "T03n0190_019:0740c24": "　　由汝作事不思審，　　令我合家苦惱煎。』",
    "T03n0190_019:0740c25": "「爾時，耶輸陀羅說是偈已，重語車匿，作如是",
    "T03n0190_019:0740c26": "言：『車匿！我今何得心不憂愁？向者我夫，若當",
    "T03n0190_019:0740c27": "相對，今日此等諸婇女輩，色白如雪，脣赤",
    "T03n0190_019:0740c28": "如朱，可憙少雙，端正第一。解身瓔珞，脫妙衣",
    "T03n0190_019:0740c29": "裳，應須共同受諸欲樂。誰知一朝忽成孤寡，",
    "T03n0190_019:0741a01": "以無主故，眼淚晝夜，恒如水流，啼哭呼號，",
    "T03n0190_019:0741a02": "常無斷絕。車匿！又此乾陟，與我長夜恒作",
    "T03n0190_019:0741a03": "怨憎，不為利益，見我夜半睡眠不知，負我心",
    "T03n0190_019:0741a04": "中所愛之主，從城而出。此馬作業，極深不善，",
    "T03n0190_019:0741a05": "何故今者在於我前，苦痛而鳴，令聲遍滿大",
    "T03n0190_019:0741a06": "王宮內？其先將我聖子出時，此不善馬，何故",
    "T03n0190_019:0741a07": "默然，飲氣而行？若初去時，如是鳴喚，彼時",
    "T03n0190_019:0741a08": "即應聞其聲響，諸人睡覺，我今亦應不見如",
    "T03n0190_019:0741a09": "此大苦惱事。此不善馬，假使箭射穿穴其身，",
    "T03n0190_019:0741a10": "或以杖殺，應不合出行向山林。是故此馬，",
    "T03n0190_019:0741a11": "不為我家作於利益，正以畏懼，少鞭杖故，將",
    "T03n0190_019:0741a12": "我內心所愛最上聖主丈夫，出向山藪。我今",
    "T03n0190_019:0741a13": "此宮，以無主故，堂殿房室，聚落城隍，國邑",
    "T03n0190_019:0741a14": "街衢，樓閣窓牖，門閤欄楯，曲尺琅玕，半月",
    "T03n0190_019:0741a15": "殿形，微妙殊勝，最上華麗，今悉空虛，為此馬",
    "T03n0190_019:0741a16": "王惡乾陟故，令我皇閨猶如曠野，舉目灑地",
    "T03n0190_019:0741a17": "無處可貪。』耶輸陀羅作於如是多種苦切痛",
    "T03n0190_019:0741a18": "楚悲泣酸哽言時，不可聞見，迷悶暫停。其",
    "T03n0190_019:0741a19": "車匿聞耶輸陀羅作是言已，低頭屏息，合十",
    "T03n0190_019:0741a20": "指掌，垂淚大哭，報聖子妃耶輸陀羅，作如是",
    "T03n0190_019:0741a21": "言：『妃今不應呵責乾陟，亦復不合瞋罵於",
    "T03n0190_019:0741a22": "我。我無過失，我及乾陟，實無罪咎。妃之聖",
    "T03n0190_019:0741a23": "夫，初始去夜，我作多種眾諸障礙，所謂唱叫。",
    "T03n0190_019:0741a24": "我於爾時，大聲喚妃，以種種語，作如是言：「大",
    "T03n0190_019:0741a25": "妃速起！大妃速寤！今夜此宮，妃所愛夫，欲將",
    "T03n0190_019:0741a26": "於我及乾陟去。」手執頭髮，一一出示耶輸",
    "T03n0190_019:0741a27": "陀羅，「此之頭髮，爾時我拔某婇女取，此是",
    "T03n0190_019:0741a28": "某甲婇女頭髮，此是某乙婇女頭髮。」各",
    "T03n0190_019:0741a29": "各稱名，而告語彼。爾時不覺，自餘婇女一",
    "T03n0190_019:0741b01": "切悉然。此乾陟馬，聖子去時亦作障礙，一",
    "T03n0190_019:0741b02": "千餘遍出聲鳴喚，以蹄蹹地，前却不行。又以",
    "T03n0190_019:0741b03": "頷車，張鼻震吼。此馬鳴時，其聲所聞至半",
    "T03n0190_019:0741b04": "由旬，其蹄聲聞一拘盧舍。我於爾時，唱語",
    "T03n0190_019:0741b05": "妃言：「妃之所愛，今夜去矣。」妃及其餘諸婇女",
    "T03n0190_019:0741b06": "等，自不覺知如是等聲，又是諸天神力，隱沒",
    "T03n0190_019:0741b07": "不令得聞。大妃須知！我及乾陟，實不敢",
    "T03n0190_019:0741b08": "將聖子去也。如是測度知妃聖主取我語不？",
    "T03n0190_019:0741b09": "聖子若依我語而行，終無是事。』即向於妃，而",
    "T03n0190_019:0741b10": "說偈言：",
    "T03n0190_019:0741b11": "「『我今不忍眼淚流，　　合掌低頭更諮白，",
    "T03n0190_019:0741b12": "　　妃實不合呵責馬，　　并及我邊不得瞋。",
    "T03n0190_019:0741b13": "「『大妃！我昔亦知淨飯大王舊有嚴勅，一切左",
    "T03n0190_019:0741b14": "右，善加用心，守護太子。我雖先知有如是教，",
    "T03n0190_019:0741b15": "但不自由，諸天力強，迷我心意，所欲作事，",
    "T03n0190_019:0741b16": "不得從心。聖子所行，並天神力，唱宜出家。",
    "T03n0190_019:0741b17": "「『爾時心念，城門自開，彼諸宮門從來各有多",
    "T03n0190_019:0741b18": "千人眾，心不放逸守護諸門。彼等皆著睡眠",
    "T03n0190_019:0741b19": "不覺。聖子初出宮門之時，如日初昇，放大淨",
    "T03n0190_019:0741b20": "光，破一切暗。我於爾時，自知此是諸天所",
    "T03n0190_019:0741b21": "作。大妃！我於爾時，聖子出城，行路之時，我",
    "T03n0190_019:0741b22": "最在前，徒步而走。我於爾時，身不知乏，大",
    "T03n0190_019:0741b23": "妃！此乾陟馬，行於路時，脚不蹹地，猶如有",
    "T03n0190_019:0741b24": "人舁而將行，其作聲時，亦不遠聞。大妃！我",
    "T03n0190_019:0741b25": "於爾時，私心思念，亦知此是諸天所作。",
    "T03n0190_019:0741b26": "「『大妃！我於爾時，聖子如法，樂沙門衣袈裟",
    "T03n0190_019:0741b27": "色服，從他乞取，其自身衣解付與他，髻髮割",
    "T03n0190_019:0741b28": "截，擲虛空中而不落地，諸天接取。我於爾",
    "T03n0190_019:0741b29": "時，心念知是諸天所作。大妃！以如是故，妃今",
    "T03n0190_019:0741c01": "不應於我輩邊生於瞋恨。所以者何？不由我",
    "T03n0190_019:0741c02": "故，亦不關馬，將聖子出。』",
    "T03n0190_019:0741c03": "「爾時，大妃耶輸陀羅臥於地上，少時思惟，以",
    "T03n0190_019:0741c04": "種種語，悲啼號哭，作如是言：『嗚呼我主！何",
    "T03n0190_019:0741c05": "故今者我如法行，孝順向夫，捨我而去？向彼",
    "T03n0190_019:0741c06": "欲求於法行者，彼無正法，以其不能隨法行",
    "T03n0190_019:0741c07": "故。嗚呼我主！可不聞彼往昔諸王，欲向山林",
    "T03n0190_019:0741c08": "求法之時，將婦及兒相隨而去。彼等諸王，無",
    "T03n0190_019:0741c09": "妨聖道，亦得成就。嗚呼我主！彼豈不知有",
    "T03n0190_019:0741c10": "如是法？諸人猶尚共婦剃頭，出家修道，精勤",
    "T03n0190_019:0741c11": "苦行，將於好馬，祭祀諸天，作無遮會，於未來",
    "T03n0190_019:0741c12": "世，二人同受上妙果報。若知韋陀論中說法，",
    "T03n0190_019:0741c13": "何故今者獨於我邊，作法慳惜不共行法？咄",
    "T03n0190_019:0741c14": "咄空往，徒生人中。若知世間共於婦人有恩",
    "T03n0190_019:0741c15": "愛情，云何棄捨？欲生於彼三十三天，貪於",
    "T03n0190_019:0741c16": "玉女，我意今見如是之事，彼天玉女，有何可",
    "T03n0190_019:0741c17": "貪？有何端正？有何五欲歡樂事情？若其不貪",
    "T03n0190_019:0741c18": "於彼快樂，捨此王位威神功德，及與我等諸",
    "T03n0190_019:0741c19": "婇女輩，既棄捨已，出家而入空閑山林，欲行",
    "T03n0190_019:0741c20": "苦行，我今不取天上果報，亦不羨天玉女之",
    "T03n0190_019:0741c21": "身，我心知足，我有是力，我在於此，不用生天，",
    "T03n0190_019:0741c22": "但於此處，修行苦行，乞如是願：「若在人間，若",
    "T03n0190_019:0741c23": "在天上，唯願伏事如汝之主，彼心決定，如",
    "T03n0190_019:0741c24": "是剛[革*卬]若捨我等，入於空山閑靜林野，我心",
    "T03n0190_019:0741c25": "亦然，堅固不轉，如石無異，最牢最實。」若如我",
    "T03n0190_019:0741c26": "今無夫之婦，以見自主從家而出，行至山林，",
    "T03n0190_019:0741c27": "使我孤單獨在空室，何得令心而不破裂？』即",
    "T03n0190_019:0741c28": "說偈言：",
    "T03n0190_019:0741c29": "「『我今身心甚大剛，　　如鐵共石無有異，",
    "T03n0190_019:0742a01": "　　主捨入山宮內空，　　何故我今心不破？』",
    "T03n0190_019:0742a02": "「爾時，耶輸陀羅如是因緣，為於太子，苦惱逼",
    "T03n0190_019:0742a03": "切而心迷悶，忽然躃地。須臾還起，或時舉",
    "T03n0190_019:0742a04": "聲，悲哀號哭，或時默住，低頭思惟，或時忽",
    "T03n0190_019:0742a05": "驚，狂言漫語：『彼之我夫，今何方去？彼我聖",
    "T03n0190_019:0742a06": "主，今何處停？使我孤焭獨居宮內，棄我捐我，",
    "T03n0190_019:0742a07": "捨背我行，我從今日不得聖子，不臥本床，",
    "T03n0190_019:0742a08": "亦復不以香湯澡浴，亦復更不莊嚴自身，不",
    "T03n0190_019:0742a09": "揩摩拭，不脂粉塗，又更不著雜色衣服。從今",
    "T03n0190_019:0742a10": "已後，不著雜種諸瓔珞具，不以香華薰佩於",
    "T03n0190_019:0742a11": "身，不食美食，不飲美漿，一切酒等，悉皆不",
    "T03n0190_019:0742a12": "飲，常食勝食，今更不食。頭上素髮，更不嚴",
    "T03n0190_019:0742a13": "治，雖在於家，恒常作於山林之想，而行苦行，",
    "T03n0190_019:0742a14": "乃至不見彼之最上勝大丈夫，我見一切諸",
    "T03n0190_019:0742a15": "園林池泉水殿堂，悉滿塵土，猶如曠野，一種",
    "T03n0190_019:0742a16": "無異。以迦毘羅聖子無故，一切宮閤，一切樓",
    "T03n0190_019:0742a17": "觀，悉無精光，猶如沙磧。』以此憂愁苦惱心",
    "T03n0190_019:0742a18": "故，不能自持失於正念，無復愧耻，無復羞慙，",
    "T03n0190_019:0742a19": "其耶輸陀羅臥在地上，作於如是苦惱宛",
    "T03n0190_019:0742a20": "轉狂語之時，宮內所有諸婇女等，悉皆同",
    "T03n0190_019:0742a21": "聲，叫喚大哭流淚滿面。而有偈說：",
    "T03n0190_019:0742a22": "「『如是苦惱逼切彼，　　婇女及妃耶輸陀，",
    "T03n0190_019:0742a23": "　　各各相觀眼淚流，　　猶如盛夏降大雨。』",
    "T03n0190_019:0742a24": "「爾時，車匿見耶輸陀羅作於如是諸苦惱已，",
    "T03n0190_019:0742a25": "諫言：『大妃！莫生如是酸切懊惱，莫大悲苦，應",
    "T03n0190_019:0742a26": "須暫停，莫憶聖子。聖子出時，雖在人間，與天",
    "T03n0190_019:0742a27": "無異，威神氣力，與天不殊。聖子出時，諸天",
    "T03n0190_019:0742a28": "圍遶，右邊則是諸梵天王及梵眷屬，左邊帝",
    "T03n0190_019:0742a29": "釋及諸三十三天眷屬，其東方有提頭賴吒",
    "T03n0190_019:0742b01": "乾闥婆王，其南方有毘婁勒叉、鳩槃茶王，其",
    "T03n0190_019:0742b02": "西方有毘婁博叉及諸龍王，其北方有毘沙",
    "T03n0190_019:0742b03": "門天領諸夜叉，左右圍遶。其身悉著金剛鎧",
    "T03n0190_019:0742b04": "甲，或執弓箭，或執戟槊，或復在於聖子之前，",
    "T03n0190_019:0742b05": "示現道路，或復在後防衛聖子，或在於左，或",
    "T03n0190_019:0742b06": "復在右隨從而行。其虛空中，常有無量諸天",
    "T03n0190_019:0742b07": "玉女百千萬眾，悉大歡喜，遍滿其體，不能",
    "T03n0190_019:0742b08": "自勝，將天雜華，散聖子上，散已復散。是時聖",
    "T03n0190_019:0742b09": "子，見於彼等諸天玉女，內心亦復不喜不樂、",
    "T03n0190_019:0742b10": "不愛不瞋、不取不觸，其聖子情，如是不著彼",
    "T03n0190_019:0742b11": "等所用。國母大妃！聖子出時，諸天如是，示現",
    "T03n0190_019:0742b12": "神通，所有諸事，供養聖子，我今難可一一具",
    "T03n0190_019:0742b13": "說。』說是語已，時第二妃瞿姨聖女，譬如大",
    "T03n0190_019:0742b14": "樹枝折下垂，不能自舉。瞿姨聖女，為於太",
    "T03n0190_019:0742b15": "子，受大苦惱，其心煩毒，為彼憂愁，熱火所燒，",
    "T03n0190_019:0742b16": "遍體戰慄，臥於地上，宛轉大哭，口唱是言：",
    "T03n0190_019:0742b17": "『嗚呼我主！心常歡喜。嗚呼我主！面如滿月。",
    "T03n0190_019:0742b18": "嗚呼我主！端正少雙。嗚呼我主！最上最勝，",
    "T03n0190_019:0742b19": "諸相具足。嗚呼我主！清淨之身，世間無比，支",
    "T03n0190_019:0742b20": "節不缺，次第善生，猶如金像。嗚呼我主！功德",
    "T03n0190_019:0742b21": "最勝。嗚呼我主！大慈大悲，天人所供。嗚呼",
    "T03n0190_019:0742b22": "我主！勇健多力，如那羅延，無有怨敵，能降伏",
    "T03n0190_019:0742b23": "彼。嗚呼我主！梵音微妙，出聲猶若迦陵頻伽。",
    "T03n0190_019:0742b24": "嗚呼我主！名稱遠聞。嗚呼我主！百種莊嚴福",
    "T03n0190_019:0742b25": "德之聚，於天人世，無與等齊。嗚呼我主！功德",
    "T03n0190_019:0742b26": "圓滿，諸仙見者，悉皆喜歡。嗚呼我主！名聞上",
    "T03n0190_019:0742b27": "下四方四維，悉皆尊遍供養之聚，如智慧林。",
    "T03n0190_019:0742b28": "嗚呼我主！於世間中，舌味最上。嗚呼我主！口",
    "T03n0190_019:0742b29": "脣紅赤，如頻婆果。嗚呼我主！雙目紺焰，如",
    "T03n0190_019:0742c01": "青蓮花。嗚呼我主！口四十齒，清淨潔白，如乳",
    "T03n0190_019:0742c02": "如練，如雪如霜。嗚呼我主！鼻高隆直，猶鑄",
    "T03n0190_019:0742c03": "金挺。嗚呼我主！眉間白毫，正住清淨。嗚呼",
    "T03n0190_019:0742c04": "我主！兩髆團厚，寬廣齊平，腰細纖長，猶如",
    "T03n0190_019:0742c05": "弓弝，手足柔軟。嗚呼我主！髀脛臂肘，猶如象",
    "T03n0190_019:0742c06": "鼻，手足正等，爪皆紅赤。嗚呼我主！此之瓔",
    "T03n0190_019:0742c07": "珞，看日所作，吉星吉宿，大淨飯王造作之",
    "T03n0190_019:0742c08": "時，生大歡喜；今者何故，乃得別離？我今亦復",
    "T03n0190_019:0742c09": "不憙見於此等瓔珞。』時瞿多彌，以苦惱心，",
    "T03n0190_019:0742c10": "數數恐怖，數數驚惶，猶如野鹿被他駈逐落",
    "T03n0190_019:0742c11": "於圍內，手執刀槊，或復弓箭，用射其身，受大",
    "T03n0190_019:0742c12": "苦痛，東西馳走，觀察四方，無能救護，可令免",
    "T03n0190_019:0742c13": "脫。時瞿多彌，心亦復然，語言不正，在於宮內",
    "T03n0190_019:0742c14": "自討殿中，東西南北，求覓不得，悲泣叫聲，",
    "T03n0190_019:0742c15": "淚流滿面，無有救護，受大苦惱，復大唱言：『聖",
    "T03n0190_019:0742c16": "子在此！此處猶如忉利天宮，一種無異，諸物",
    "T03n0190_019:0742c17": "具足，亦如帝釋威德巍巍，光明熾盛；今悉",
    "T03n0190_019:0742c18": "失盡，今以聖子忽然無故，其城猶如尸陀之",
    "T03n0190_019:0742c19": "林，或如山澤，或如曠野。我在於此宮殿之中，",
    "T03n0190_019:0742c20": "共於聖子，受無比樂，生大歡喜，無有厭離；",
    "T03n0190_019:0742c21": "今聖子無，意不樂著，譬如魚鼈出於水中居",
    "T03n0190_019:0742c22": "在陸地，無有暫樂，何況意樂？我亦如是，聖子",
    "T03n0190_019:0742c23": "無故，有何樂心？猶如過春諸蜂無樂，以華無",
    "T03n0190_019:0742c24": "故，不著彼林，不貪彼樹；我今亦然，無聖子",
    "T03n0190_019:0742c25": "故，此之室內，有何歡樂？嗚呼我主！坐起之",
    "T03n0190_019:0742c26": "處，恒作音聲，宮中婇女，以歡喜心，作大歌",
    "T03n0190_019:0742c27": "舞；今此宮殿一種不殊，而令於我忽生憂苦，",
    "T03n0190_019:0742c28": "心意不歡，何況伎樂？嗚呼我主！身著微妙",
    "T03n0190_019:0742c29": "種種香華，瓔珞自嚴塗香末香，隨時供足，無",
    "T03n0190_019:0743a01": "所乏少，應正受樂，稱心歡喜，云何忽然棄捨",
    "T03n0190_019:0743a02": "而去？譬如虛空起大雲隊，閃電雷鳴放大雹",
    "T03n0190_019:0743a03": "雨，忽然不現；聖子亦然，次受王位，應須受",
    "T03n0190_019:0743a04": "樂，無所短乏，棄捨而去。必我往昔，精妙施",
    "T03n0190_019:0743a05": "已，心還生悔，以心悔故，今得是報，雖受果",
    "T03n0190_019:0743a06": "報無量深善，忽然復失，以悔業故，今成寡",
    "T03n0190_019:0743a07": "身，我今薄福，失於如是最上勝人。咄此恩愛，",
    "T03n0190_019:0743a08": "會無多時，須臾便失，猶如戲場，作大歡樂，忽",
    "T03n0190_019:0743a09": "然還散。現事如此，又傳聞道，往昔王仙，修習",
    "T03n0190_019:0743a10": "寂靜，制伏諸根，證於禪定，至彼空林，斷一",
    "T03n0190_019:0743a11": "切殺，身專苦行，食諸妙藥及於甘果，隱處",
    "T03n0190_019:0743a12": "山藪，共婦相隨而行梵行；今彼何緣，獨向",
    "T03n0190_019:0743a13": "山野而自精勤？』",
    "T03n0190_019:0743a14": "「時，瞿多彌抱乾陟頭，舉聲大哭，『嗚呼乾陟！",
    "T03n0190_019:0743a15": "無慈之馬，共汝一時同生聖子，今在何處？汝",
    "T03n0190_019:0743a16": "復何故，夜半將去，不語我知？』呵責車匿，而",
    "T03n0190_019:0743a17": "作是言：『咄汝車匿！特無慈心，我既睡眠，何故",
    "T03n0190_019:0743a18": "不喚？此既是我心中所愛，今忽捨去，汝以何",
    "T03n0190_019:0743a19": "故，不語我知？令我久長獨眠獨坐，真實大苦。",
    "T03n0190_019:0743a20": "咄汝車匿！為我論說，聖子去時，云何而行？復",
    "T03n0190_019:0743a21": "誰將引？在於此宮，是誰導出？行向何方？今",
    "T03n0190_019:0743a22": "至何所？』妃瞿多彌如是呵叱責車匿已，復更",
    "T03n0190_019:0743a23": "和軟語車匿言：『事既以然，汝善車匿！汝親",
    "T03n0190_019:0743a24": "送來，知聖子處，汝將我等，往詣彼所，我等",
    "T03n0190_019:0743a25": "身當隨於聖子，修習苦行，專精求道，還望來",
    "T03n0190_019:0743a26": "生，共於聖子，同生天上。』",
    "T03n0190_019:0743a27": "「爾時，車匿聞瞿多彌如是種種瞋喜言已，",
    "T03n0190_019:0743a28": "心生悵怏，倍更憂惱，苦痛熾盛，逼切其身，",
    "T03n0190_019:0743a29": "淚流滿面，強自抑忍，安庠慰喻瞿多彌心，",
    "T03n0190_019:0743b01": "作如是言：『願妃善聽！但莫憂愁！亦復不須",
    "T03n0190_019:0743b02": "如是哭泣，計應不久得見聖子。所以者何？",
    "T03n0190_019:0743b03": "當於聖子遣我還時，而語我言：「汝車匿去！至",
    "T03n0190_019:0743b04": "於宮內，為我問訊一切眷屬，并我妃等及諸",
    "T03n0190_019:0743b05": "釋種童子知親，我故遣汝迴還向宮，慰喻彼",
    "T03n0190_019:0743b06": "等，為我語彼，作如是言：『我今已除貪恚癡網，",
    "T03n0190_019:0743b07": "不久當成智慧等覺，成已即許迴返還入迦",
    "T03n0190_019:0743b08": "毘羅城。』」我知聖子，決得利智，稱心等願，迴還",
    "T03n0190_019:0743b09": "不疑，定知如是最勝眾生，不虛妄語。』",
    "T03n0190_019:0743b10": "「時，淨飯王如是苦惱，於其宮裏祭祀諸天，所",
    "T03n0190_019:0743b11": "作已辦，遙聞太子宮閤之內大叫哭聲，王便",
    "T03n0190_019:0743b12": "從自宮殿而出。是時車匿，即將太子瓔珞傘",
    "T03n0190_019:0743b13": "蓋并馬乾陟，牽詣王前，一一顯示，承太子",
    "T03n0190_019:0743b14": "命，慇重囑故，頭面頂禮淨飯王足，涕淚交",
    "T03n0190_019:0743b15": "流，嗚咽滿面，依具奏知。",
    "T03n0190_019:0743b16": "「時，淨飯王見其太子諸寶瓔珞，并及傘蓋馬",
    "T03n0190_019:0743b17": "乾陟等，兼復聞於太子所囑恩慈言語，不覺",
    "T03n0190_019:0743b18": "忽然大叫唱呼，失聲大哭，作如是言：『嗚呼",
    "T03n0190_019:0743b19": "我子！中心所愛，誰期如是？』時淨飯王念太子",
    "T03n0190_019:0743b20": "故，憂苦切身，迷悶倒地，無所醒覺。而有偈",
    "T03n0190_019:0743b21": "說：",
    "T03n0190_019:0743b22": "「『王聞菩薩誓願重，　　及見車匿乾陟還，",
    "T03n0190_019:0743b23": "　　忽然迷悶自撲身，　　猶如帝釋喜幢折。』",
    "T03n0190_019:0743b24": "「爾時，淨飯王宮所有釋種諸親族等，見淨",
    "T03n0190_019:0743b25": "飯王身撲倒地，彼等皆悉大生憂苦，心無暫",
    "T03n0190_019:0743b26": "樂，各自舉聲，號咷而哭，口唱種種悲苦之",
    "T03n0190_019:0743b27": "言，大叫大呼，如上所說。時迦毘羅城內，所有",
    "T03n0190_019:0743b28": "人民大小，以其別離聖太子故，各各稱冤，大",
    "T03n0190_019:0743b29": "聲而哭，思念太子。如是次第，諸眷屬等，齊共",
    "T03n0190_019:0743c01": "慰喻於淨飯王。",
    "T03n0190_019:0743c02": "「時，淨飯王憶太子故，憂惱之心不能暫捨，諸",
    "T03n0190_019:0743c03": "親族等，或有言說開解王者，或有扶王令起",
    "T03n0190_019:0743c04": "坐者。而王雖坐，少時還倒，悶絕不醒，或時",
    "T03n0190_019:0743c05": "暫穌，啼淚滿面，而勅車匿，作如是言：『汝之",
    "T03n0190_019:0743c06": "車匿！何故不遣太子還宮？』時其車匿，即白王",
    "T03n0190_019:0743c07": "言：『大王！當知我亦大作慇懃方便，欲令聖",
    "T03n0190_019:0743c08": "子降意歸還，但聖子心無所染著於世間中",
    "T03n0190_019:0743c09": "所有俗法，一切棄捨，無有樂心，即語我言：「汝",
    "T03n0190_019:0743c10": "莫諫我，我今不用一切五欲，棄捨一切眷屬",
    "T03n0190_019:0743c11": "國城，唯樂山林泉流靜處。」』",
    "T03n0190_019:0743c12": "「時，淨飯王重聞車匿作是語已，兼見太子諸",
    "T03n0190_019:0743c13": "瓔珞具在於地上，身即頂禮，滿面淚流，大聲",
    "T03n0190_019:0743c14": "而哭，語車匿言：『我今力窮，無復意氣，手足悉",
    "T03n0190_019:0743c15": "折，猶如杌株。我今別離此愛子故，如樹無枝，",
    "T03n0190_019:0743c16": "唯根檊在，於外諸國，今見輕欺。又我單身，",
    "T03n0190_019:0743c17": "無所能作，如樹被雹，為諸小兒之所戲弄。嗚",
    "T03n0190_019:0743c18": "呼我子！最上最勝，微妙丈夫，可喜形容，端",
    "T03n0190_019:0743c19": "正無匹，柔軟童子，違離心願，何故出家，棄捨",
    "T03n0190_019:0743c20": "五欲心所樂者偝我而去？嗚呼我子！諸相",
    "T03n0190_019:0743c21": "具足，百福莊嚴，一一相中，皆並悉備。嗚呼",
    "T03n0190_019:0743c22": "我子！身體諸好，皆悉遍滿。嗚呼我子！伺諸",
    "T03n0190_019:0743c23": "婇女睡眠不覺，忽然而出。嗚呼我子！昔在",
    "T03n0190_019:0743c24": "宮內，我無一愁。嗚呼我子！諸王家勝。嗚呼我",
    "T03n0190_019:0743c25": "子！上世以來，恒在諸王上族中生。嗚呼我子！",
    "T03n0190_019:0743c26": "何故忽捨王位出家？嗚呼我子！恒為多人之",
    "T03n0190_019:0743c27": "所喜見，若男若女、老嫗丈夫，眼瞻視時，無",
    "T03n0190_019:0743c28": "不歡悅。嗚呼我子！善巧多智。嗚呼我子！棄捨",
    "T03n0190_019:0743c29": "四方及諸七寶一切眷屬，獨自出家。嗚呼我",
    "T03n0190_019:0744a01": "子！猶如白象破大樹木，背宮出家。嗚呼我子！",
    "T03n0190_019:0744a02": "汝出宮時，所有城門，難開難閉，設開閉時，其",
    "T03n0190_019:0744a03": "聲遠徹，云何今者使我不聞？決當諸天隱蔽",
    "T03n0190_019:0744a04": "彼響。嗚呼我子！今此處所迦毘羅城，諸釋",
    "T03n0190_019:0744a05": "種子無所可望，以汝悉達捨出家故。嗚呼我",
    "T03n0190_019:0744a06": "子！迦毘羅城諸釋種子，所有資財，金銀珍",
    "T03n0190_019:0744a07": "寶，穀麥倉庫，自餘錢物，能得棄捨，猶如涕唾",
    "T03n0190_019:0744a08": "背而出家。嗚呼我子！我以為汝造諸時殿，春",
    "T03n0190_019:0744a09": "夏秋冬，汝今云何棄捨而行，娛樂曠野無人",
    "T03n0190_019:0744a10": "之處，唯與諸獸，山林為樂？嗚呼我子！昔者",
    "T03n0190_019:0744a11": "諸仙二種授記，以是因緣，我昔歡喜，遍滿",
    "T03n0190_019:0744a12": "其身，不能自勝。我於爾時，不覺頂禮兒之二",
    "T03n0190_019:0744a13": "足。嗚呼我子！汝今出家，護城諸神，悉皆棄",
    "T03n0190_019:0744a14": "捨此城而去。嗚呼我子！面圓如月。嗚呼我子！",
    "T03n0190_019:0744a15": "牙齒白淨，目如牛王。嗚呼我子！昔聞汝語，",
    "T03n0190_019:0744a16": "心生喜歡，今日憶想，反成憂苦。嗚呼我子！恒",
    "T03n0190_019:0744a17": "以妙好多伽羅香、栴檀沈水、牛頭栴檀，用",
    "T03n0190_019:0744a18": "塗其身，種種瓔珞，所莊嚴身，末香熏香，燒香",
    "T03n0190_019:0744a19": "所薰，柔軟之體，今忽不見。嗚呼我子！愛戀",
    "T03n0190_019:0744a20": "之心，徹我皮肉筋脉骨髓，而在中住，今忽捨",
    "T03n0190_019:0744a21": "出，入山林間。』",
    "T03n0190_019:0744a22": "佛本行集經卷第十九"
}