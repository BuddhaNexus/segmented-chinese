{
    "T24n1451_020:0297b09": "根本說一切有部毘奈耶雜事",
    "T24n1451_020:0297b10": "卷第二十",
    "T24n1451_020:0297b12": "三藏法師義淨奉　制譯",
    "T24n1451_020:0297b13": "第六門總攝頌曰：(此二頌攝至第三十一卷半)",
    "T24n1451_020:0297b14": "　猛獸筋不應、　　燈光及勇健、",
    "T24n1451_020:0297b15": "　馱娑度尼法、　　因許喬答彌。",
    "T24n1451_020:0297b16": "　尼不前長者、　　可與餘臥具、",
    "T24n1451_020:0297b17": "　不合灒水污，　　第六總應知。",
    "T24n1451_020:0297b18": "第六門第一子攝頌曰：",
    "T24n1451_020:0297b19": "　猛獸筋皮綖、　　擁前復擁後、",
    "T24n1451_020:0297b20": "　兩角及尖頭，　　諸靴皆不合。",
    "T24n1451_020:0297b21": "緣在室羅伐城。佛言：「苾芻不應用五猛獸皮",
    "T24n1451_020:0297b22": "有爪牙者，謂智象、智馬、師子、虎、豹。」是時六眾",
    "T24n1451_020:0297b23": "用彼獸筋，還同有過，佛言：「不用此筋而縫鞋",
    "T24n1451_020:0297b24": "履。」六眾便用皮綖，有過同前，復用其皮補鞋，",
    "T24n1451_020:0297b25": "佛言：「皆不合用。如是應知履屨之屬，若擁前",
    "T24n1451_020:0297b26": "擁後、兩角尖頭，麻履諸靴皆不應著，皆越法",
    "T24n1451_020:0297b27": "罪。除兩三重革屣。」(如斯之類西國人皆不著，若是外國寒鄉為活命因緣持心方用)",
    "T24n1451_020:0297b28": "內攝頌曰：",
    "T24n1451_020:0297b29": "　四大王初誕，　　光明普皆照；",
    "T24n1451_020:0297c01": "　父母因斯事，　　各為立其名。",
    "T24n1451_020:0297c02": "爾時菩薩在覩史天宮，王舍城中有王名曰",
    "T24n1451_020:0297c03": "大蓮花，以法化世人民熾盛，安隱豐樂無諸",
    "T24n1451_020:0297c04": "盜賊。室羅伐城王名梵授，唱誓尼城王名",
    "T24n1451_020:0297c05": "大輪，憍閃毘城王名百軍，此等四王皆是法",
    "T24n1451_020:0297c06": "王，以法化世廣說如餘。是時菩薩於天宮上，",
    "T24n1451_020:0297c07": "以五種事觀察世間。云何為五？一、觀遠祖；二、",
    "T24n1451_020:0297c08": "觀時節；三、觀方國；四、觀近族；五、觀母氏。六欲",
    "T24n1451_020:0297c09": "諸天三淨母腹，摩耶夫人因寢夢見六牙白",
    "T24n1451_020:0297c10": "象來降腹中。于時大地六種震動，放大光明",
    "T24n1451_020:0297c11": "遍滿世界勝天光明，世界中間黑闇之處，日",
    "T24n1451_020:0297c12": "月不照悉皆明了，所有眾生皆得相見。菩薩",
    "T24n1451_020:0297c13": "生時如下所說，四大國王皆誕太子，見大光",
    "T24n1451_020:0297c14": "明如鎔金色，各各自言：「由我生男威神力故，",
    "T24n1451_020:0297c15": "能令天地光曜希奇。」各為立名用符靈瑞。時",
    "T24n1451_020:0297c16": "大蓮花王告眾人曰：「我子生時如日光影，乾",
    "T24n1451_020:0297c17": "坤洞照勝妙希奇，應與我子名曰影勝(梵云頻毘",
    "T24n1451_020:0297c18": "娑羅)。」其梵授王告眾人曰：「我子生時，光明殊勝，",
    "T24n1451_020:0297c19": "普照世間，應與我子名曰勝光。」其大輪王告",
    "T24n1451_020:0297c20": "眾人曰：「我子生時如大燈光遍皆明照，應與",
    "T24n1451_020:0297c21": "我子名曰燈光。」其百軍王告眾人曰：「我子生",
    "T24n1451_020:0297c22": "時光如日出無不明了，應與我子名曰出光。」",
    "T24n1451_020:0297c23": "各各自謂子之功能，然並不知由菩薩力。",
    "T24n1451_020:0297c24": "內攝頌曰：",
    "T24n1451_020:0297c25": "　腹中天守護，　　生已蹈蓮花，",
    "T24n1451_020:0297c26": "　舉手獨稱尊，　　灌洗花衣落。",
    "T24n1451_020:0297c27": "爾時菩薩降母腹中，天帝釋主令四天子，各",
    "T24n1451_020:0297c28": "持器仗守護其母，勿令人及非人輒為損害。",
    "T24n1451_020:0297c29": "菩薩處胎不為胎中血垢所污，譬如眾寶聚",
    "T24n1451_020:0298a01": "在一處不相霑污，菩薩在腹亦復如是。又",
    "T24n1451_020:0298a02": "如清淨妙瑠璃寶置五彩上，明目之人分明",
    "T24n1451_020:0298a03": "見別，母觀腹內分明亦爾。母雖持胎身無勞",
    "T24n1451_020:0298a04": "倦，自然奉持五種學處，謂盡形壽不殺生、不",
    "T24n1451_020:0298a05": "偷盜、不邪婬、不妄語、不飲酒，於諸丈夫絕婬",
    "T24n1451_020:0298a06": "染意。十月滿足往藍毘尼林攀無憂樹枝，暫",
    "T24n1451_020:0298a07": "時佇立便於右脇誕生菩薩。爾時大地六種",
    "T24n1451_020:0298a08": "震動，放大光明與入胎無異。菩薩生時，帝釋",
    "T24n1451_020:0298a09": "親自手承置蓮花上，不假扶侍足蹈七花行",
    "T24n1451_020:0298a10": "七步已，遍觀四方手指上下作如是語：「此即",
    "T24n1451_020:0298a11": "是我最後生身，天上天下唯我獨尊。」梵王捧",
    "T24n1451_020:0298a12": "傘、天帝執拂，於虛空中龍王注水，一溫一冷",
    "T24n1451_020:0298a13": "灌浴菩薩。初誕生時於其母前，自然井現香",
    "T24n1451_020:0298a14": "泉上涌隨意受用。又於空中諸天下散嗢鉢",
    "T24n1451_020:0298a15": "羅花、鉢頭摩花、拘勿頭花、奔陀利花，并餘種",
    "T24n1451_020:0298a16": "種奇妙香末，天妙音樂自然發響，天妙衣",
    "T24n1451_020:0298a17": "纓從空亂墜。更有眾多奇妙靈瑞，如餘處說。",
    "T24n1451_020:0298a18": "內攝頌曰：",
    "T24n1451_020:0298a19": "　阿私多覩相，　　那剌陀勸師，",
    "T24n1451_020:0298a20": "　五百瑞現前，　　父王立三字。",
    "T24n1451_020:0298a21": "于時南方於大山中有古仙人名阿私多，善",
    "T24n1451_020:0298a22": "知世界成壞時節。時有一人名那剌陀，聰明",
    "T24n1451_020:0298a23": "辯慧數來參謁，阿私多仙共論世間成壞之",
    "T24n1451_020:0298a24": "事。聞已傷歎，即於仙處而為出家，後於異時",
    "T24n1451_020:0298a25": "共此仙人在石窟中，見光明照異相希奇，即",
    "T24n1451_020:0298a26": "說伽他問其師曰：",
    "T24n1451_020:0298a27": "「何故此光明，　　遍照猶如日，",
    "T24n1451_020:0298a28": "　充滿山林處，　　忽現此希奇？」",
    "T24n1451_020:0298a29": "仙人答曰：",
    "T24n1451_020:0298b01": "「若是日光便赫烈，　　今此涼冷現希奇；",
    "T24n1451_020:0298b02": "　必是無上牟尼尊，　　初出母胎彰此瑞。",
    "T24n1451_020:0298b03": "　此是菩薩出胎相，　　光明清淨世希有；",
    "T24n1451_020:0298b04": "　譬如金色滿十方，　　騰照三有皆明徹。」",
    "T24n1451_020:0298b05": "那剌陀白其師曰：「鄔波馱耶！若如是者，今",
    "T24n1451_020:0298b06": "可共行往觀菩薩。」師曰：「子今知不？菩提薩埵",
    "T24n1451_020:0298b07": "有大威神，無量諸天悉皆雲集，我等雖至頂",
    "T24n1451_020:0298b08": "謁無由，待入城中為立名已，如其重出我望",
    "T24n1451_020:0298b09": "逢迎。」菩薩生時，闡鐸迦等五百侍者同時",
    "T24n1451_020:0298b10": "而生，闡稚迦等五百侍女亦同時而誕，上象、",
    "T24n1451_020:0298b11": "厩馬皆生五百，五百伏藏自然開發，隣國諸",
    "T24n1451_020:0298b12": "王皆奉信物。大臣見已白淨飯王曰：「大王！今",
    "T24n1451_020:0298b13": "日國祚興隆，王子誕生嘉瑞咸應，五百侍男、",
    "T24n1451_020:0298b14": "五百侍女，上象、上馬各生五百，五百伏藏自",
    "T24n1451_020:0298b15": "然開現，諸國朝賓奇珍總集。」王聞告已心大",
    "T24n1451_020:0298b16": "欣躍，告大臣曰：「太子生後諸事皆成，宜與立",
    "T24n1451_020:0298b17": "字名一切事成(梵云薩娑頞他悉陀)。」此是菩薩最初立",
    "T24n1451_020:0298b18": "字，號一切事成。是時菩薩乘四寶輿，無量",
    "T24n1451_020:0298b19": "百千人天翊從入劫比羅城。諸釋迦子體懷",
    "T24n1451_020:0298b20": "憍慢立性多言，菩薩入城，皆悉默然，牟尼無",
    "T24n1451_020:0298b21": "語。王見是已報諸臣曰：「諸釋迦子體懷傲慢",
    "T24n1451_020:0298b22": "立性多言，太子入城，皆悉默然。牟尼無語，應",
    "T24n1451_020:0298b23": "與太子名曰釋迦牟尼。」此是菩薩第二立名。",
    "T24n1451_020:0298b24": "時此城中有舊住藥叉名釋迦增長，時人敬",
    "T24n1451_020:0298b25": "重立廟祠祀，但是釋種生男女已，令淨澡浴",
    "T24n1451_020:0298b26": "抱至藥叉處而申敬禮。時淨飯王以上酥蜜",
    "T24n1451_020:0298b27": "滿太子口，告大臣曰：「可抱太子往禮藥叉。」大",
    "T24n1451_020:0298b28": "臣抱至，時彼藥叉遙見太子即自現身，至菩",
    "T24n1451_020:0298b29": "薩所頂禮其足。臣歸白王，王聞是已生希有",
    "T24n1451_020:0298c01": "心：「今我太子於天神中更為尊勝，應與立字",
    "T24n1451_020:0298c02": "名天中天。」此是菩薩第三立名。",
    "T24n1451_020:0298c03": "內攝頌曰：",
    "T24n1451_020:0298c04": "　付母養太子，　　令觀大人相；",
    "T24n1451_020:0298c05": "　阿私多遠至，　　親覩牟尼形。",
    "T24n1451_020:0298c06": "爾時父王便以太子付諸養母，隨時澡浴乳",
    "T24n1451_020:0298c07": "哺飲食，常令安隱適悅身心。養母便以上妙",
    "T24n1451_020:0298c08": "塗香塗摩身體，具諸瓔珞授與父王。王即抱",
    "T24n1451_020:0298c09": "持瞻視歡喜。即便總命諸婆羅門、國中所有",
    "T24n1451_020:0298c10": "解占相人知算計者令觀太子，告言：「君等宜",
    "T24n1451_020:0298c11": "可瞻察，我聞古仙作如是說：『具三十二大丈",
    "T24n1451_020:0298c12": "夫相者有其二事：若在家者當為輪王，普王",
    "T24n1451_020:0298c13": "四洲以法化世，七寶成就：所謂輪寶、象寶、",
    "T24n1451_020:0298c14": "馬寶、珠寶、女寶、主藏臣寶、主兵臣寶，千子",
    "T24n1451_020:0298c15": "具足，勇健忠良能伏怨敵，周圓海內無諸",
    "T24n1451_020:0298c16": "患惱，人民豐樂安隱而住。若出家者剃除鬚",
    "T24n1451_020:0298c17": "髮，服袈裟衣成等正覺，有大名稱充滿世",
    "T24n1451_020:0298c18": "間。』」時諸相師聞王說已，悉共觀察咸白王曰：",
    "T24n1451_020:0298c19": "「誠如大王所說之事，三十二相若成就者，唯",
    "T24n1451_020:0298c20": "有二事謂輪王及佛，乃至有大名稱充滿世",
    "T24n1451_020:0298c21": "間。」王復問曰：「其相云何？」時彼相師悉皆具答，",
    "T24n1451_020:0298c22": "一一別指三十二相，具有廣文(以共餘經及律論等，事無差別，故不",
    "T24n1451_020:0298c23": "煩譯)。",
    "T24n1451_020:0298c24": "爾時阿私多仙人告那剌陀曰：「摩納婆！比者",
    "T24n1451_020:0298c25": "菩薩已入城中立三名訖，我等宜往禮拜瞻",
    "T24n1451_020:0298c26": "顏。」各乘神通騰空而去，由彼菩薩威神之力，",
    "T24n1451_020:0298c27": "去劫比羅城可一驛許，遂失神通足步而去。",
    "T24n1451_020:0298c28": "既入城已到王門所，報門人曰：「汝去白王：『阿",
    "T24n1451_020:0298c29": "私多仙今至門首。』」使去白王，王曰：「隨入。誰遮",
    "T24n1451_020:0299a01": "大仙？」即詣王所。王見仙至，遙唱：「善來！奉吉祥",
    "T24n1451_020:0299a02": "事。」為洗足已，妙師子座安置令坐，王禮足已",
    "T24n1451_020:0299a03": "白言：「大仙！何事得來？」仙說伽他曰：",
    "T24n1451_020:0299a04": "「國主我今至，　　欲見王太子；",
    "T24n1451_020:0299a05": "　瞻仰牟尼尊，　　導師中第一。」",
    "T24n1451_020:0299a06": "王言：「太子睡著。」答曰：「雖睡，我欲暫觀。」王便抱",
    "T24n1451_020:0299a07": "現。覩菩薩眼雙眸不合，仙既見已說伽他曰：",
    "T24n1451_020:0299a08": "「良馬不多睡，　　半夜暫時眠；",
    "T24n1451_020:0299a09": "　所為事未成，　　因何久安寢？」",
    "T24n1451_020:0299a10": "仙復問曰：「諸占相人有何記說？」王言：「大仙彼",
    "T24n1451_020:0299a11": "相者云：『當作輪王化四天下。』」仙以伽他而答",
    "T24n1451_020:0299a12": "王曰：",
    "T24n1451_020:0299a13": "「相者語多謬，　　末劫無輪王；",
    "T24n1451_020:0299a14": "　有此勝福緣，　　斷惑當成佛。",
    "T24n1451_020:0299a15": "　若是化四洲，　　輪王相非顯；",
    "T24n1451_020:0299a16": "　分明大師相，　　成佛定無疑。」",
    "T24n1451_020:0299a17": "仙人遍觀見成佛相已，復更觀察久近當得",
    "T24n1451_020:0299a18": "無上甘露轉妙法輪？遂見二十九年捨王城",
    "T24n1451_020:0299a19": "去，六年苦行當成正覺。復觀自身得幾時住？",
    "T24n1451_020:0299a20": "得見佛不？知不見佛，便生憂惱涕淚盈目。王",
    "T24n1451_020:0299a21": "見懷愁說頌問曰：",
    "T24n1451_020:0299a22": "「若男若女來觀者，　　咸悉歡喜遍身心；",
    "T24n1451_020:0299a23": "　仁今親覩相非常，　　何因泣涕盈雙目？",
    "T24n1451_020:0299a24": "　假使太子相非善，　　短壽多病不吉祥；",
    "T24n1451_020:0299a25": "　唯願大仙如實言，　　勿令我意增憂悴。」",
    "T24n1451_020:0299a26": "仙人答曰：",
    "T24n1451_020:0299a27": "「假使霹靂從空下，　　可畏來臨太子身；",
    "T24n1451_020:0299a28": "　此於無上牟尼尊，　　如毛髮許不能損。",
    "T24n1451_020:0299a29": "　假使烈火騰風焰，　　利劍如霜現在前；",
    "T24n1451_020:0299b01": "　毒藥黑蛇一時來，　　至太子處皆銷散。",
    "T24n1451_020:0299b02": "　我傷早死不見佛，　　流淚盈目難裁忍；",
    "T24n1451_020:0299b03": "　棄無上法我前亡，　　未有事業能成就。",
    "T24n1451_020:0299b04": "　此有大福除眾惱，　　證甘露法為導師；",
    "T24n1451_020:0299b05": "　若能聞教如說行，　　咸歸寂滅無為處。」",
    "T24n1451_020:0299b06": "王聞太子證甘露法，默然無語。凡諸世人皆",
    "T24n1451_020:0299b07": "為邪心之所擾亂，出言諂誑不能依實。時彼",
    "T24n1451_020:0299b08": "仙人而告王曰：「比日大王每作是念：『何時得",
    "T24n1451_020:0299b09": "令阿私多仙，足步入城與我相見，及諸人眾",
    "T24n1451_020:0299b10": "致敬慇懃。』我哀愍故徒行至此，今時事了將",
    "T24n1451_020:0299b11": "欲出城，可為掃除淨修郭邑。」時淨飯王勅令",
    "T24n1451_020:0299b12": "諸臣嚴治道路，普告城邑皆共修營，巷陌康",
    "T24n1451_020:0299b13": "莊塗拭清淨，灑以栴檀香水、散以占博迦花，",
    "T24n1451_020:0299b14": "幢蓋陵空、香煙滿路，見者愛樂如歡喜園。復",
    "T24n1451_020:0299b15": "遣搖鈴遍皆宣告：「諸人當知，或先住城中，或",
    "T24n1451_020:0299b16": "他方新至，所有人眾皆悉存心，明日晨朝看",
    "T24n1451_020:0299b17": "大仙出。」眾既聞已各至途中，瞻望仙人步出",
    "T24n1451_020:0299b18": "城闕，咸生希有悵望而歸。時阿私多仙還向",
    "T24n1451_020:0299b19": "本山，繫心禪寂以智方便發起神通，報命將",
    "T24n1451_020:0299b20": "終遂便遇患，雖加藥餌瞬息無幾。時那剌陀",
    "T24n1451_020:0299b21": "來禮師足，白言：「大師！我本出家求甘露味，師",
    "T24n1451_020:0299b22": "所得者幸願共分。」師曰：「我亦同汝，本出家時",
    "T24n1451_020:0299b23": "意求甘露，竟無所獲空處生涯。彼雪山側劫",
    "T24n1451_020:0299b24": "比羅城，太子興世相師共記：當成正覺號天",
    "T24n1451_020:0299b25": "人師稱一切智。汝當於彼而求出家，捨高慢",
    "T24n1451_020:0299b26": "心當自謙下，勤修梵行作不放逸，當於爾時",
    "T24n1451_020:0299b27": "獲甘露味。」說伽他曰：",
    "T24n1451_020:0299b28": "「如來出世難遭遇，　　今得逢時甚希有；",
    "T24n1451_020:0299b29": "　汝莫放逸至心求，　　當獲無生甘露味。」",
    "T24n1451_020:0299c01": "作是語已便即命終。如有頌言：",
    "T24n1451_020:0299c02": "「積聚皆銷散，　　崇高必墮落；",
    "T24n1451_020:0299c03": "　合會皆別離，　　生者咸歸死。」",
    "T24n1451_020:0299c04": "爾時阿私多仙命終之後，弟子那剌陀如法",
    "T24n1451_020:0299c05": "焚燒，殯葬事訖割捨憂慼，遂詣婆羅痆斯於",
    "T24n1451_020:0299c06": "諸仙內而共住止。其那剌陀先是迦多演那",
    "T24n1451_020:0299c07": "種族，時人因號迦多演那仙人，眾皆敬重。時",
    "T24n1451_020:0299c08": "嗢逝尼王所生太子名曰燈光，王付八母而",
    "T24n1451_020:0299c09": "為瞻養，是事無闕，乃至年漸長大技藝博",
    "T24n1451_020:0299c10": "通，文武所須無不綜習。",
    "T24n1451_020:0299c11": "釋迦菩薩為童子戲，燈光太子亦為童戲。菩",
    "T24n1451_020:0299c12": "薩受太子灌頂時，燈光亦受太子灌頂。菩薩",
    "T24n1451_020:0299c13": "出四門觀見老病死患，遂於三夫人處生厭",
    "T24n1451_020:0299c14": "離心，所謂牛護夫人、鹿養夫人、名稱夫人，此",
    "T24n1451_020:0299c15": "為上首六千婇女咸皆捨棄，於其中夜踰城",
    "T24n1451_020:0299c16": "而去。往空林所修出家業，依止仙人學殊勝",
    "T24n1451_020:0299c17": "定離欲界欲。次從曷羅摩子習無所有定，斷",
    "T24n1451_020:0299c18": "無所有處欲。更無導者，便於六年專修苦行，",
    "T24n1451_020:0299c19": "不別證悟將為無益。遂即住情而為遊縱，噉",
    "T24n1451_020:0299c20": "好飲食酥油塗身，湯水澡浴往聚落中，於",
    "T24n1451_020:0299c21": "難陀、難陀力二牧牛女所，食十六倍上妙乳",
    "T24n1451_020:0299c22": "糜。迦利迦龍王尊重讚歎，於善吉邊取吉祥",
    "T24n1451_020:0299c23": "草，詣菩提樹下自敷草已，端身正念加趺",
    "T24n1451_020:0299c24": "而坐，心念口言：「若不斷盡諸漏，我終不解加",
    "T24n1451_020:0299c25": "趺。」是時菩薩以慈心器仗，降伏三十六億千",
    "T24n1451_020:0299c26": "魔眾已證無上智，受梵天請往婆羅痆斯三",
    "T24n1451_020:0299c27": "轉十二行法輪。時燈光王亦於此時，受灌頂",
    "T24n1451_020:0299c28": "大王位，以法教化，嗢逝尼國人民熾盛，安隱",
    "T24n1451_020:0299c29": "豐樂廣如餘說。由王力故百姓歌謠，歡會相",
    "T24n1451_020:0300a01": "次隨處供養勝上天神，穿五百池五百渠水，",
    "T24n1451_020:0300a02": "令人受用無有闕乏。",
    "T24n1451_020:0300a03": "第六門第二子攝頌曰：",
    "T24n1451_020:0300a04": "　燈光得為王，　　有五殊勝物；",
    "T24n1451_020:0300a05": "　因敘奇異事，　　廣說健陀羅。",
    "T24n1451_020:0300a06": "時燈光王有五勝物。云何為五？一者勝雄象",
    "T24n1451_020:0300a07": "名曰葦山；二者勝母象名曰賢善；三者勝駝",
    "T24n1451_020:0300a08": "名曰海足；四者勝馬名曰衣頸；五者勝使者",
    "T24n1451_020:0300a09": "名曰飛烏。其象日夜行一百驛，母象日夜行",
    "T24n1451_020:0300a10": "八十驛，駝日夜行七十驛，馬日夜行五十驛，",
    "T24n1451_020:0300a11": "飛烏日夜行二十五驛。其王雖有如是勝物",
    "T24n1451_020:0300a12": "快樂安隱，然而四大不調忽有不睡之病，由",
    "T24n1451_020:0300a13": "此疾故於酥起憎、於酒生愛。時諸醫人以種種",
    "T24n1451_020:0300a14": "妙藥，與酥和煎上王令服。王不肯用，時太",
    "T24n1451_020:0300a15": "子中宮咸知酥藥能治不睡，皆奉藥酥，王",
    "T24n1451_020:0300a16": "更憎睡。王乃勅曰：「若有人當在我前說酥",
    "T24n1451_020:0300a17": "名者，當斬其頭。」王既無睡，便於初夜與內宮",
    "T24n1451_020:0300a18": "人共為歡戲，於中夜時至象馬厩而為撿閱，",
    "T24n1451_020:0300a19": "於後夜時觀諸庫藏，自持利劍問守更人曰：",
    "T24n1451_020:0300a20": "「誰為警覺？」若第一問及二問時，不應答者乍",
    "T24n1451_020:0300a21": "容忍恕，至第三問不相答者，便斬其首。由",
    "T24n1451_020:0300a22": "斯嚴酷隱燈光名，共安餘字號曰猛暴。燈光",
    "T24n1451_020:0300a23": "王於異時命大夫人及內宮曰：「我親警覺，爾",
    "T24n1451_020:0300a24": "何眠睡？」答言：「大王！我亦警覺。」如是連宵不得",
    "T24n1451_020:0300a25": "眠睡，共白王曰：「若使我等通宵不睡者，是",
    "T24n1451_020:0300a26": "則無由稱可王意，又此不眠廢我等業。」王曰：",
    "T24n1451_020:0300a27": "「若非爾業，誰復應為？」答言：「太子應作。」時王即",
    "T24n1451_020:0300a28": "便行告太子曰：「何不警覺？」答曰：「我為警覺。」後",
    "T24n1451_020:0300a29": "遂不能，便白王曰：「若常令我為警覺者，便廢",
    "T24n1451_020:0300b01": "王業，此非我事。」王曰：「誰復應為？」答言：「大臣應",
    "T24n1451_020:0300b02": "作。」王即便行告大臣曰：「何不警覺？」答曰：「我為",
    "T24n1451_020:0300b03": "警覺。」後遂不能，便白王曰：「若常令我為警覺",
    "T24n1451_020:0300b04": "者，誰輔佐王如法化世？此非我事。」王曰：「誰復",
    "T24n1451_020:0300b05": "應為？」答言：「散兵應作。」王即便行詣散兵所，告",
    "T24n1451_020:0300b06": "言：「我自警覺，汝等何因不為警覺？」後遂不能，",
    "T24n1451_020:0300b07": "便白王曰：「若常令我為警覺者，如何為王共",
    "T24n1451_020:0300b08": "他交戰？此非我事。」王曰：「誰復應為？」答言：「百姓",
    "T24n1451_020:0300b09": "應作。」王即便行詣百姓所同前問答。時彼國",
    "T24n1451_020:0300b10": "人番次守更而為警覺。時賣香童子當其番",
    "T24n1451_020:0300b11": "次，念：「王暴惡或當殺我。」遂於夜中掌頰懷憂。",
    "T24n1451_020:0300b12": "時彼知識見而問曰：「仁何故憂？」彼即以事具",
    "T24n1451_020:0300b13": "答知識。彼便報白：「汝家不遠有人名曰健陀",
    "T24n1451_020:0300b14": "羅，何不相求為警覺事？」童子報曰：「如我惜命，",
    "T24n1451_020:0300b15": "彼寧肯為？設使見求，定不能作。」告言：「與其錢",
    "T24n1451_020:0300b16": "物，必當為作。」即往相求。彼人報曰：「若能與我",
    "T24n1451_020:0300b17": "五百金錢，我當為作。」即便許彼。健陀羅曰：",
    "T24n1451_020:0300b18": "「且當與半，若我命存，相還未晚。如其身死，此",
    "T24n1451_020:0300b19": "即屬君，隨情所用。」即便與半。彼得錢已多買",
    "T24n1451_020:0300b20": "酒肉及諸餅果，王執杖人並皆命食咸令",
    "T24n1451_020:0300b21": "飽足，報諸人曰：「王令警覺，我當番次。」問諸人",
    "T24n1451_020:0300b22": "曰：「大王如何作警覺事。」彼皆具報所有因緣。",
    "T24n1451_020:0300b23": "健陀羅曰：「幸願君等為我思量。」答曰：「我等蒙",
    "T24n1451_020:0300b24": "君所賜美饍，在腹未消云何不為？」問曰：「我等",
    "T24n1451_020:0300b25": "為君欲作何事？」答曰：「若王來問：『誰警覺？』時，喚",
    "T24n1451_020:0300b26": "我令覺。」答言：「如是。」時健陀羅即於中夜，以毛",
    "T24n1451_020:0300b27": "毯縈膝坐而暫睡。王於初夜與宮人戲笑，於",
    "T24n1451_020:0300b28": "中夜時觀諸象馬，便於後夜問守更人，諸人",
    "T24n1451_020:0300b29": "告曰：「健陀羅！汝覺勿睡，大王欲來。」彼遂警覺，",
    "T24n1451_020:0300c01": "王便告曰：「警覺者誰？」健陀羅聞作如是念：「我",
    "T24n1451_020:0300c02": "若初言，即為答者，後時不然，定當斬我頭落于",
    "T24n1451_020:0300c03": "地。」即不言應。王更喚之：「誰為警覺？」彼還默",
    "T24n1451_020:0300c04": "然。第三復命：「警覺者誰？」答言：「大天！我是健陀",
    "T24n1451_020:0300c05": "羅。」王曰：「健陀羅！汝思何事？」彼有智慧於世間",
    "T24n1451_020:0300c06": "事善能談說，答言：「大王！我思世事。」",
    "T24n1451_020:0300c07": "內攝頌曰：",
    "T24n1451_020:0300c08": "　鵂鶹鶴飲乳，　　芒草尾身齊，",
    "T24n1451_020:0300c09": "　斑駁與毛同，　　沙盆水不溢，",
    "T24n1451_020:0300c10": "　鹽[麩夫+少]水差別，　　衣瓦變成塵，",
    "T24n1451_020:0300c11": "　是謂健陀羅，　　世間思十事。",
    "T24n1451_020:0300c12": "王曰：「汝於世事何所思量？」健陀羅曰：「世有奇",
    "T24n1451_020:0300c13": "事，且如鵂鶹鳥有毛無毛，以秤秤之輕重相",
    "T24n1451_020:0300c14": "似。」王曰：「此事實不？」答言：「王當目驗。」王曰：「若",
    "T24n1451_020:0300c15": "然者善，我自親觀。」健陀羅至曉得鵂鶹鳥，對",
    "T24n1451_020:0300c16": "王秤看，後去其毛秤便相似，王曰：「此有何緣？」",
    "T24n1451_020:0300c17": "答曰：「由風扇羽。」王曰：「汝有妙智。」答曰：「由王",
    "T24n1451_020:0300c18": "故然。」王遂默然。時健陀羅愁過一宵，以手摩",
    "T24n1451_020:0300c19": "頭而還舊宅。時賣香童子，持餘半物還健陀",
    "T24n1451_020:0300c20": "羅，是時國中但當番次，皆以五百金錢雇健",
    "T24n1451_020:0300c21": "陀羅求其警覺，為知更次。王於後夜問言：「誰",
    "T24n1451_020:0300c22": "覺？」答曰：「我健陀羅。」王曰：「汝何所思？」答言：「大王！",
    "T24n1451_020:0300c23": "我思世事。」王曰：「云何世事？」答曰：「長項白鶴以",
    "T24n1451_020:0300c24": "水和乳令飲，但飲其乳，唯有水存。」王曰：「此事",
    "T24n1451_020:0300c25": "實不？」答言：「王當目驗。」王曰：「若然者善。」至曉",
    "T24n1451_020:0300c26": "便將鶴鳥對王令飲，果如所言，王曰：「此有何",
    "T24n1451_020:0300c27": "緣？」答曰：「鳥口性醋，若飲乳時遂便成酪，致令",
    "T24n1451_020:0300c28": "水在。」王言：「汝有妙智。」答曰：「由王故然。」王遂默",
    "T24n1451_020:0300c29": "然。復於他夜王問：「誰為警覺？」如前答言：「我為",
    "T24n1451_020:0301a01": "警覺。」王曰：「汝何所思？」答言：「大王！我思世事。」王",
    "T24n1451_020:0301a02": "曰：「云何世事？」答曰：「世有芒草以物椎打，與不",
    "T24n1451_020:0301a03": "椎者若以秤秤輕重相似，餘草不然。」王曰：「此",
    "T24n1451_020:0301a04": "事實不？」答言：「王當目驗。」王曰：「若然者善。」至",
    "T24n1451_020:0301a05": "曉便將芒草對王椎打，便以秤秤果如所說。",
    "T24n1451_020:0301a06": "王曰：「此有何緣？」答曰：「椎打之時便有風入。」乃",
    "T24n1451_020:0301a07": "至王遂默然。復於他夜王復問言：「何人警覺？」",
    "T24n1451_020:0301a08": "答曰：「我健陀羅。」王曰：「汝何所思？」答曰：「我思世",
    "T24n1451_020:0301a09": "事。」王曰：「云何世事？」答曰：「有告靈鼠尾與身",
    "T24n1451_020:0301a10": "等。」王曰：「此事實不？」答言：「王當目驗。」王曰：「若",
    "T24n1451_020:0301a11": "然者善。」至曉便將鼠來對王比度，誠如所言，",
    "T24n1451_020:0301a12": "王曰：「此有何緣？」答曰：「我於春時見緣樹下尾",
    "T24n1451_020:0301a13": "與身齊。」乃至王遂默然。復於他夜王復問言。",
    "T24n1451_020:0301a14": "答曰：「我為警覺。」王曰：「汝何所思？」答曰：「我思世",
    "T24n1451_020:0301a15": "事。」王曰：「云何世事？」答曰：「大王！我思雉鳥，於",
    "T24n1451_020:0301a16": "其身上隨有斑駁，還有爾許莖毛仍除其尾。」",
    "T24n1451_020:0301a17": "王曰：「此事實不？」答言：「王當目驗。」王曰：「若然",
    "T24n1451_020:0301a18": "者善。」至曉即得一雉，對王果如所說。王曰：「汝",
    "T24n1451_020:0301a19": "何得知？」答曰：「我先數知。」王曰：「汝有妙智。」答",
    "T24n1451_020:0301a20": "言：「由王故然。」王遂默然。又復問言：「何人警覺？」",
    "T24n1451_020:0301a21": "答曰：「我健陀羅。」王曰：「汝思何事？」答言：「大王！如",
    "T24n1451_020:0301a22": "沙滿盆，還將盆水添滿不溢，沙水同處兩不",
    "T24n1451_020:0301a23": "相礙。」王曰：「此事實不？」答言：「王當目驗。」至曉",
    "T24n1451_020:0301a24": "即以盆盛沙，瀉水令滿其水不溢，王遂默",
    "T24n1451_020:0301a25": "然。又王問：「是誰警覺？」答言：「是我警覺。」王復",
    "T24n1451_020:0301a26": "問言：「汝思何事？」「我思世事。」「云何世事？」「我思",
    "T24n1451_020:0301a27": "以鹽一升和一升水其水不增。」王曰：「此事實",
    "T24n1451_020:0301a28": "不？」答言：「王當目驗。」至曉即以水和鹽，王親",
    "T24n1451_020:0301a29": "自試，王問：「何故？」答言：「鹽從水出，得水依舊。」王",
    "T24n1451_020:0301b01": "遂默然。王復問言：「何人警覺？」依前而答。王",
    "T24n1451_020:0301b02": "曰：「汝思何事？」答言：「我思世事。」王曰：「云何世",
    "T24n1451_020:0301b03": "事？」答言：「我思以水一升和一升[麩夫+少]，揣不相著。」",
    "T24n1451_020:0301b04": "王曰：「此事實不？」答言：「王當目驗。」至曉取水及",
    "T24n1451_020:0301b05": "[麩夫+少]對王和試。王問：「何故？」答曰：「我本國人並多",
    "T24n1451_020:0301b06": "食[麩夫+少]，常見如此。」王云：「汝能記事。」答言：「是大王",
    "T24n1451_020:0301b07": "力。」王遂默然。王復問言：「何人警覺？」同前問",
    "T24n1451_020:0301b08": "答，乃至「云何世事？」答曰：「我見世人常於日夜",
    "T24n1451_020:0301b09": "機柕織功，所出絹布綺繡之屬不知何去？」王",
    "T24n1451_020:0301b10": "曰：「我亦不知，此物何去？」健陀羅曰：「此等諸物",
    "T24n1451_020:0301b11": "終歸為土。」王曰：「誠如汝說終歸為土。」王復問",
    "T24n1451_020:0301b12": "言：「何人警覺？」同前問答。乃至「云何世事？」答",
    "T24n1451_020:0301b13": "曰：「我見世間諸陶師等，日夜不住多作瓦器，",
    "T24n1451_020:0301b14": "不知此物向何處去？」時王答言：「我亦不知向",
    "T24n1451_020:0301b15": "何處去！」健陀羅曰：「此等諸物化為泥土。」王言：",
    "T24n1451_020:0301b16": "「如汝所說爛為泥土。」",
    "T24n1451_020:0301b17": "內攝頌曰：",
    "T24n1451_020:0301b18": "　猛光親問母，　　知從蠍所生；",
    "T24n1451_020:0301b19": "　與彼五百金，　　驅之令出國。",
    "T24n1451_020:0301b20": "爾時大王既見健陀羅，多有情智應答巧便，",
    "T24n1451_020:0301b21": "即更問曰：「汝多智慧，能了世間種種事業，我",
    "T24n1451_020:0301b22": "不能睡此有何因？」健陀羅曰：「唯願大王！寬其",
    "T24n1451_020:0301b23": "罪、賜無畏，敢為王說。」王曰：「賜汝無畏，隨意說",
    "T24n1451_020:0301b24": "之。」時健陀羅即白王曰：「王從蠍生。」王曰：「汝今",
    "T24n1451_020:0301b25": "罵我。」健陀羅曰：「王令實說豈敢相罵，如其不",
    "T24n1451_020:0301b26": "信待至明旦王自驗知。」王報言：「好。」至天明已，",
    "T24n1451_020:0301b27": "時健陀羅掘地作坑，滿填牛糞上安敷具，令",
    "T24n1451_020:0301b28": "王臥息，即便得睡。王自證知，尚疑虛實，遂入",
    "T24n1451_020:0301b29": "宮中問其母曰：「我今有事要須問知，當可實",
    "T24n1451_020:0301c01": "說我從何生？」母曰：「大王！今可與我無畏，我當",
    "T24n1451_020:0301c02": "為說。」王言：「與母無畏。」即便報曰：「汝昔父王多",
    "T24n1451_020:0301c03": "諸婇女，因行他國綿歷歲時，我起欲心忽見",
    "T24n1451_020:0301c04": "一蠍，作如是念：『此是丈夫，我共行欲可不樂",
    "T24n1451_020:0301c05": "乎！』於時彼蠍變成男子，與我交通，便覺有娠，",
    "T24n1451_020:0301c06": "因茲生汝。」王既聞已作如是念：「彼健陀羅有",
    "T24n1451_020:0301c07": "大明慧，能知我本從蠍所生。我施無畏不可",
    "T24n1451_020:0301c08": "刑戮，今者應可重與賞賜，令其出國勿使眾",
    "T24n1451_020:0301c09": "人知如是事。」遂即賜與健陀羅五百金錢令",
    "T24n1451_020:0301c10": "其出國。",
    "T24n1451_020:0301c11": "根本說一切有部毘奈耶雜事卷第二十"
}