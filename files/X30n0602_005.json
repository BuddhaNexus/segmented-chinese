{
    "X30n0602_005:0328c04": "妙法蓮華經解卷第五之一",
    "X30n0602_005:0328c06": "溫陵開元蓮寺比丘　戒環　解",
    "X30n0602_005:0328c07": "妙法蓮華經安樂行品第十四",
    "X30n0602_005:0328c08": "△三持經妙行二。初標敘科義。",
    "X30n0602_005:0328c09": "萬行依於三業本於智悲。智以處己。悲以應物。皆",
    "X30n0602_005:0328c10": "欲不失其正。正則安而樂。不正則危而憂。故此特",
    "X30n0602_005:0328c11": "依文殊正智。示正身正語正意大悲四法。名安樂",
    "X30n0602_005:0328c12": "行品。由前持品菩薩敬順佛意。願於惡世護持此",
    "X30n0602_005:0328c13": "經誓忍諸難。而大聖以謂。能忍諸難。未若必使之",
    "X30n0602_005:0328c14": "無難。故為說四安樂行。四行既正則一性安恬。靜",
    "X30n0602_005:0328c15": "與道合動與神會。其完不為物挫。雖臨危難不知",
    "X30n0602_005:0328c16": "其為危難也。其固不為物傾。雖對欲惡不知其為",
    "X30n0602_005:0328c17": "欲惡也。夫躬行是行則涉惡世而持經。入紛華以",
    "X30n0602_005:0328c18": "應物。無所往而不安且樂矣。是謂必使之無難也。",
    "X30n0602_005:0328c19": "△二依科釋文二。初文殊讚請二。初讚前。",
    "X30n0602_005:0328c20": "爾時文殊師利法王子菩薩(至)護持讀說是法華經。",
    "X30n0602_005:0328c21": "讚持品事也。△二請後。",
    "X30n0602_005:0328c22": "世尊。菩薩摩訶薩於後惡世。云何能說是經。",
    "X30n0602_005:0328c23": "請問云何所行。乃能說是經得無諸難。此發起安",
    "X30n0602_005:0328c24": "樂行法也。以文殊請者。示依正智發起正行。△二",
    "X30n0602_005:0329a01": "佛示四法二。初總標行法。",
    "X30n0602_005:0329a02": "佛告文殊師初(至)當安住四法。",
    "X30n0602_005:0329a03": "即四安樂行也。一正身行。二正語行。三正意行。四",
    "X30n0602_005:0329a04": "大悲行。繼三業以大悲者。三業既正則正智真淨",
    "X30n0602_005:0329a05": "逮得己利。須起大悲廣行利他。智悲相濟。乃能於",
    "X30n0602_005:0329a06": "惡世演說是經得無諸難。△二別開科釋四。初正",
    "X30n0602_005:0329a07": "身行三。初總標二處。",
    "X30n0602_005:0329a08": "一者安住菩薩行處親近處。能為眾生演說是經。",
    "X30n0602_005:0329a09": "趣操之謂行。狎習之謂近。二者不違於道。是謂菩",
    "X30n0602_005:0329a10": "薩行處近處。此身行之要也。△二別釋二處二。初",
    "X30n0602_005:0329a11": "釋行處二。初事行。",
    "X30n0602_005:0329a12": "二處各有事行理行。非事無以涉俗。非理無以契",
    "X30n0602_005:0329a13": "真。理事兼通真俗不礙。然後利生弘法。觸處安樂",
    "X30n0602_005:0329a14": "矣。",
    "X30n0602_005:0329a15": "文殊師利(至)而不卒暴心亦不驚。",
    "X30n0602_005:0329a16": "行處必住忍辱者。六度適時為用而涉難。莫尚於",
    "X30n0602_005:0329a17": "忍。葢趨事而動則悔吝生焉。故須忍以御之。惟能",
    "X30n0602_005:0329a18": "忍故於剛能柔而物不能挫。於逆能順而物不能",
    "X30n0602_005:0329a19": "害。於事能審而所施不暴。於微能察而所遇不驚。",
    "X30n0602_005:0329a20": "由是克成安樂行也。△次理行。",
    "X30n0602_005:0329a21": "又復於法無所行。",
    "X30n0602_005:0329a22": "法指一切行法也。雖行是法而不住相。名無所行。",
    "X30n0602_005:0329a23": "葢有所則有能。能所角立物我成敵。則患難生而",
    "X30n0602_005:0329a24": "安樂喪矣。",
    "X30n0602_005:0329b01": "而觀諸法如實相(至)是名菩薩摩訶薩行處。",
    "X30n0602_005:0329b02": "自所行之法而觀諸法也。如實相即無所觀。亦不",
    "X30n0602_005:0329b03": "行言亦無所行也。不分別即情識都忘。是非雙泯。",
    "X30n0602_005:0329b04": "菩薩趣操如是而已。△二釋近處二。初徵。",
    "X30n0602_005:0329b05": "云何名菩薩摩訶薩近處。",
    "X30n0602_005:0329b06": "△二釋文二。初事行以戒定為體又二。初戒八。",
    "X30n0602_005:0329b07": "初戒近權勢。",
    "X30n0602_005:0329b08": "菩薩摩訶薩不親近國王王子大臣官長。",
    "X30n0602_005:0329b09": "雖外護可尊。恐挾勢妨道。苟志於此。則身處山林",
    "X30n0602_005:0329b10": "心懸魏闕能暫安樂乎。△二戒近外道。",
    "X30n0602_005:0329b11": "不親近諸外道梵志(至)及路伽耶陀逆路伽耶陀者。",
    "X30n0602_005:0329b12": "梵志即出家外道。尼犍在家外道。路伽耶此云惡",
    "X30n0602_005:0329b13": "論議。逆路伽此云惡問難。不親外道息異見也。不",
    "X30n0602_005:0329b14": "造俗文絕異端也。遠惡議難離曲辨也。△三戒近",
    "X30n0602_005:0329b15": "兇戲。",
    "X30n0602_005:0329b16": "亦不親近諸有兇戲相扠相撲(至)種種變現之戲。",
    "X30n0602_005:0329b17": "遺教云。若種種戲論其心則亂。戲論尚亂況親近",
    "X30n0602_005:0329b18": "乎。相扠摛擒也。相撲抵角也。那羅延神勇捍多力。",
    "X30n0602_005:0329b19": "今指騰躍凶伎變現戲。即諸幻術也。△四戒近惡",
    "X30n0602_005:0329b20": "律。",
    "X30n0602_005:0329b21": "又不親近旃陀羅(至)則為說法無所希望。",
    "X30n0602_005:0329b22": "遠惡緣也。旃陀羅此云嚴幟。謂以嚴厲自幟。如文",
    "X30n0602_005:0329b23": "身惡服之類。毗尼藏有善律儀惡律儀。如是人等",
    "X30n0602_005:0329b24": "通指權勢已下。雖不親狎。或為法來即清淨為說。",
    "X30n0602_005:0329c01": "△五戒近小乘。",
    "X30n0602_005:0329c02": "又不親近求聲聞比丘(至)無所希求。",
    "X30n0602_005:0329c03": "小乘於法未融多起議論。妨安樂行故不親近。亦",
    "X30n0602_005:0329c04": "不問訊。非慢之也。慎媟狎耳。△六戒近婦女。",
    "X30n0602_005:0329c05": "文殊師利(至)不與小女處女寡女等共語。",
    "X30n0602_005:0329c06": "說法當忘情想。接語當避嫌疑。小女處女非賓主",
    "X30n0602_005:0329c07": "之敵。乃譏毀之端。△七戒近不男。",
    "X30n0602_005:0329c08": "亦復不近五種不男之人。以為親厚。",
    "X30n0602_005:0329c09": "既非法器。又近於染故不應親。五種猥媟不須辨",
    "X30n0602_005:0329c10": "析。△八潔正身心。",
    "X30n0602_005:0329c11": "不獨入他家。若有因緣須獨入時。但一心念佛。",
    "X30n0602_005:0329c12": "不獨入欲潔身也。但念佛欲正心也。",
    "X30n0602_005:0329c13": "若為女人說法(至)況復餘事。",
    "X30n0602_005:0329c14": "容止不攝則致疑生染。",
    "X30n0602_005:0329c15": "不樂畜年少弟子沙彌小見。亦不樂與同師。",
    "X30n0602_005:0329c16": "易致擾惱妨安樂行。△二定。",
    "X30n0602_005:0329c17": "當好坐禪(至)是名初親近處。",
    "X30n0602_005:0329c18": "△二理行以觀智為體二。初正觀。",
    "X30n0602_005:0329c19": "即第二近處也。初親近處以戒定為體。第二近處",
    "X30n0602_005:0329c20": "以觀智為體。所以融前戒定使圓契實相。乃成妙",
    "X30n0602_005:0329c21": "行也。",
    "X30n0602_005:0329c22": "復次菩薩摩訶薩(至)不顛倒不動不退不轉。",
    "X30n0602_005:0329c23": "一切諸法當體真淨。不受一塵曰空。無動無壞離",
    "X30n0602_005:0329c24": "諸幻妄曰實相。菩薩觀一切法空。如其實相無所",
    "X30n0602_005:0330a01": "加損。故見不顛倒而心無動轉也。見不顛倒即頌",
    "X30n0602_005:0330a02": "所謂亦不分別諸法有無是非等也。心無動轉即",
    "X30n0602_005:0330a03": "頌所謂攝心不動如須彌山也。葢心法本寂相待",
    "X30n0602_005:0330a04": "成搖。由見顛倒則以法為有生有起。故於心有動",
    "X30n0602_005:0330a05": "有轉。若雲駛故月運也。能如實觀則於心不動不",
    "X30n0602_005:0330a06": "退。而了法不生不起。若風止則波澄也。然則心法",
    "X30n0602_005:0330a07": "一也。以倒心觀之則妄境紛拏。以實相觀之則真",
    "X30n0602_005:0330a08": "機自寂。是故修安樂行。貴如實觀。△二喻明。",
    "X30n0602_005:0330a09": "如虗空無所有性(至)第二親近處。",
    "X30n0602_005:0330a10": "無所有性者。生出起滅名相等性皆無也。名相皆",
    "X30n0602_005:0330a11": "無則詮示不及。故語言道斷。無量無邊言如空之",
    "X30n0602_005:0330a12": "不可窮極也。無礙無障言如空之不可分辨也。實",
    "X30n0602_005:0330a13": "相如是。何言說之能及耶。則凡可說者。但是從緣",
    "X30n0602_005:0330a14": "而有顛倒之法。當知不從緣有不從倒生者。竟不",
    "X30n0602_005:0330a15": "可說也。常如是觀。乃能融前事行。以成妙行。△三",
    "X30n0602_005:0330a16": "以偈重宣四。初通頌二處事行。",
    "X30n0602_005:0330a17": "爾時世尊欲重此義。而說偈言。",
    "X30n0602_005:0330a18": "若有菩薩(至)及親近處。",
    "X30n0602_005:0330a19": "初標次釋。",
    "X30n0602_005:0330a20": "常離國王(至)皆勿親近。",
    "X30n0602_005:0330a21": "此戒離權勢外道兇戲等。三藏學即愚法小教。破",
    "X30n0602_005:0330a22": "戒言無行。名字言無實。戲笑言多僻。著欲言多染。",
    "X30n0602_005:0330a23": "求現滅度。謂不修梵行妄希道果。皆非正人。故勿",
    "X30n0602_005:0330a24": "親近。",
    "X30n0602_005:0330b01": "若是人等(至)而為說法。",
    "X30n0602_005:0330b02": "頌清淨說法也。能無所著。故無所畏。",
    "X30n0602_005:0330b03": "寡女處女(至)皆勿親近。",
    "X30n0602_005:0330b04": "戒離婦女不男惡律也。",
    "X30n0602_005:0330b05": "兇險相撲。種種嬉戲。諸婬女等。盡勿親近。",
    "X30n0602_005:0330b06": "牒結前文也。",
    "X30n0602_005:0330b07": "莫獨屏處(至)一心念佛。",
    "X30n0602_005:0330b08": "正身之至也。屏僻處里廛中也。乞食之法。自伏貢",
    "X30n0602_005:0330b09": "高發他仁善。",
    "X30n0602_005:0330b10": "是則名為。行處近處。以此二處。能安樂說。",
    "X30n0602_005:0330b11": "雙結也。△二別頌二處理行二。初頌行處。",
    "X30n0602_005:0330b12": "二處理行。長行各連事行而舉。偈文各離事行而",
    "X30n0602_005:0330b13": "頌。文義可辨。",
    "X30n0602_005:0330b14": "又復不行(至)菩薩行處。",
    "X30n0602_005:0330b15": "頌又復於法無所行至不分別等。不行上中下法。",
    "X30n0602_005:0330b16": "謂於三乘法無所行也。△二頌近處二。初頌正",
    "X30n0602_005:0330b17": "觀。",
    "X30n0602_005:0330b18": "一切諸法(至)如須彌山。",
    "X30n0602_005:0330b19": "頌觀一切法空如實相不顛倒不動轉等也。真空",
    "X30n0602_005:0330b20": "實相擬心即妄。若復分別有無是非皆顛倒也。△",
    "X30n0602_005:0330b21": "二頌喻明。",
    "X30n0602_005:0330b22": "觀一切法(至)是名近處。",
    "X30n0602_005:0330b23": "頌如虗空無所有性至無礙無障等。常住一相。謂",
    "X30n0602_005:0330b24": "無生出動退等異也。△三結頌二處。",
    "X30n0602_005:0330c01": "若有比丘(至)無有怯弱。",
    "X30n0602_005:0330c02": "深造於理故無怯弱。謂無怖畏心能安樂說也。",
    "X30n0602_005:0330c03": "菩薩有時(至)無有怯弱。",
    "X30n0602_005:0330c04": "頌常樂觀如是法相。而釋無怯弱之所以。△四結",
    "X30n0602_005:0330c05": "頌正身行。",
    "X30n0602_005:0330c06": "文殊師利(至)說法華經。",
    "X30n0602_005:0330c07": "初法即正身行也。△二正語行二。初正說長行。",
    "X30n0602_005:0330c08": "又文殊師利(至)若口宣說。",
    "X30n0602_005:0330c09": "應住等者。要心住口說也。心口相應則語行正矣。",
    "X30n0602_005:0330c10": "若讀經時(至)不說他人好惡長短。",
    "X30n0602_005:0330c11": "經有大小乘。人有大小機。以乘對機隨宜難解。故",
    "X30n0602_005:0330c12": "讀經之時易求其過。是以戒之。不慢餘師者。不依",
    "X30n0602_005:0330c13": "大輕小不以圓慢偏也。不說長短者。內以息業外",
    "X30n0602_005:0330c14": "以息諍。此語行之要也。",
    "X30n0602_005:0330c15": "於聲聞人亦不稱名說其過惡(至)令得一切種智。",
    "X30n0602_005:0330c16": "說其過則令失小讚其美則令退大。亦不怨其妨",
    "X30n0602_005:0330c17": "道嫌其鄙劣非唯不出諸口。又亦不生於心。可謂",
    "X30n0602_005:0330c18": "善修安樂心也。由其善修安樂之心無所讚毀怨",
    "X30n0602_005:0330c19": "嫌。故能順其機而導達之。△二重以偈說二。初",
    "X30n0602_005:0330c20": "頌語行相。",
    "X30n0602_005:0330c21": "爾時世尊欲重宣此義。而說偈言。",
    "X30n0602_005:0330c22": "菩薩常樂(至)隨問為說。",
    "X30n0602_005:0330c23": "常樂說法無復俗論。則語行自正。淨身淨衣非好",
    "X30n0602_005:0330c24": "為雅潔。欲稱其心淨與說法淨耳。故曰內外俱淨。",
    "X30n0602_005:0331a01": "安處隨問者。虗己應物如鐘待扣也。西方以香油",
    "X30n0602_005:0331a02": "為淨飾。",
    "X30n0602_005:0331a03": "若有比丘(至)咸令歡喜。",
    "X30n0602_005:0331a04": "此依正語順機導達也。懶墮妨於勇猛。懈怠妨於",
    "X30n0602_005:0331a05": "精進。憂惱妨於安樂。菩薩欲依語行說法利物。故",
    "X30n0602_005:0331a06": "除懶墮意離諸憂惱。晝夜常說者。弘法之心無間",
    "X30n0602_005:0331a07": "斷也。",
    "X30n0602_005:0331a08": "衣服臥具(至)安樂供養。",
    "X30n0602_005:0331a09": "所志在法不在物故。不希衣服四事供養。但念說",
    "X30n0602_005:0331a10": "法安樂供養。葢四事供養特為小利。說法供養乃",
    "X30n0602_005:0331a11": "為大利。",
    "X30n0602_005:0331a12": "我滅度後(至)安住忍故。",
    "X30n0602_005:0331a13": "明語行當宗於忍也。說斯經者。內之恚惱憂愁。外",
    "X30n0602_005:0331a14": "之罵怖杖擯諸難自無。為能安住忍故。則忍不可",
    "X30n0602_005:0331a15": "不宗也。諸難自無。所謂必使之無難。△二頌結顯",
    "X30n0602_005:0331a16": "益。",
    "X30n0602_005:0331a17": "智者如是(至)說不能盡。",
    "X30n0602_005:0331a18": "如是善修者。如上正語之行以修里。善修其心所",
    "X30n0602_005:0331a19": "謂修己。能住安樂所謂安安。修己安安聖人之徒",
    "X30n0602_005:0331a20": "也。為聖人之徒行聖人之道。則功與道洪。德隨物",
    "X30n0602_005:0331a21": "廣。何可勝窮哉。△三正意行四。一息業。",
    "X30n0602_005:0331a22": "又文殊師利(至)亦勿輕罵學佛道者求其長短。",
    "X30n0602_005:0331a23": "嫉妬諂誑下至戲論諸法。皆意地微細邪行。故須",
    "X30n0602_005:0331a24": "正之也。法欲滅時世道交喪邪暴交作。人多嫉諂。",
    "X30n0602_005:0331b01": "則學佛者易見輕罵而求其長短。故戒持經者無",
    "X30n0602_005:0331b02": "懷嫉諂等事。乃因時制行。所以息業也。",
    "X30n0602_005:0331b03": "若比丘比丘尼(至)又亦不應戲論諸法有所諍競。",
    "X30n0602_005:0331b04": "四眾有求三乘者。當隨機與進。輙勿惱之令失善",
    "X30n0602_005:0331b05": "利。從語其人言下皆惱之之事。顛倒分別諸法有",
    "X30n0602_005:0331b06": "無。名戲論諍競。皆為意業。故應息之。△二起行。",
    "X30n0602_005:0331b07": "當於一切眾生起大悲想(至)於諸菩薩起大師想。",
    "X30n0602_005:0331b08": "悲想則愍其迷淪而思濟也。父想則依其法化而",
    "X30n0602_005:0331b09": "求怙也。師想則景其道行而思齊也。",
    "X30n0602_005:0331b10": "於十方諸大菩薩。常應深心恭敬禮拜。",
    "X30n0602_005:0331b11": "為其愍眾行道深心利物故。應深心敬之。",
    "X30n0602_005:0331b12": "於一切眾生平等說法(至)亦不為多說。",
    "X30n0602_005:0331b13": "平等言不黨。順法言稱理。雖彼深愛當量所堪。貴",
    "X30n0602_005:0331b14": "不失人亦不失言。△三顯益。",
    "X30n0602_005:0331b15": "文殊師利(至)說是法時無能惱亂。",
    "X30n0602_005:0331b16": "此必使無難之効也。",
    "X30n0602_005:0331b17": "得好同學共讀誦是經。亦得大眾而來聽受。",
    "X30n0602_005:0331b18": "行是行故。樂而得朋寬而得眾。",
    "X30n0602_005:0331b19": "聽已能持持已能誦(至)恭敬尊重讚歎。",
    "X30n0602_005:0331b20": "因使法利展轉浸廣。則法雖欲滅而未滅。故應成",
    "X30n0602_005:0331b21": "就。是第三行。△四重頌三。初頌息業。",
    "X30n0602_005:0331b22": "爾時世尊欲重宣此義。而說偈言。",
    "X30n0602_005:0331b23": "若欲說是經。當捨嫉恚慢。諂誑邪偽心。常修質直行。",
    "X30n0602_005:0331b24": "此意行之要也。",
    "X30n0602_005:0331c01": "不輕蔑於人。亦不戲論法。不令他疑悔。云汝不得佛。",
    "X30n0602_005:0331c02": "頌不惱四眾等。蔑忽也。△二頌起行。",
    "X30n0602_005:0331c03": "是佛子說法(至)說法無障礙。",
    "X30n0602_005:0331c04": "忍為四行之宗。故每言之。自慈悲於一切已下。頌",
    "X30n0602_005:0331c05": "當於一切起大悲想等。△三頌顯益。",
    "X30n0602_005:0331c06": "第三法如是。智者應守護。一心安樂行。無量眾所敬。",
    "X30n0602_005:0331c07": "質直柔忍慈下恭上。安行是道孰不愛敬。△四大",
    "X30n0602_005:0331c08": "悲行六。初起行。",
    "X30n0602_005:0331c09": "又文殊師利(至)於非菩薩人中生大悲心。",
    "X30n0602_005:0331c10": "大乘修行。初皆以智正行。終皆以悲成智。故四安",
    "X30n0602_005:0331c11": "樂行先依正智正業。而後起大悲利生也。然或生",
    "X30n0602_005:0331c12": "大慈或生大悲者。慈能與樂悲能愍濟。四眾信解",
    "X30n0602_005:0331c13": "佛法名在家菩薩出家菩薩。闡提不信名非菩薩",
    "X30n0602_005:0331c14": "以能信解故生大慈而與之法樂。以闡提故生大",
    "X30n0602_005:0331c15": "悲而愍其迷失也。△二愍濟。",
    "X30n0602_005:0331c16": "應作是念(至)令得住是法中。",
    "X30n0602_005:0331c17": "此皆愍其迷失也。隨宜說法即開三顯一之法也。",
    "X30n0602_005:0331c18": "不聞不知不覺言昏迷自障也。不問不信不解言",
    "X30n0602_005:0331c19": "顓蒙自墮也。然彼雖不問不解。而菩薩大悲誓終",
    "X30n0602_005:0331c20": "濟度。△三離過。",
    "X30n0602_005:0331c21": "文殊師利(至)說是法時無有過失。",
    "X30n0602_005:0331c22": "第四行法回智運悲。總備前行故無過失。△四獲",
    "X30n0602_005:0331c23": "益。",
    "X30n0602_005:0331c24": "常為比丘比丘尼(至)諸佛神力所護故。",
    "X30n0602_005:0332a01": "慈與悲大故七眾悅服。行與法勝故諸天歸向。難",
    "X30n0602_005:0332a02": "問必有折挫。得其衛護則正念不失。以諸佛所護",
    "X30n0602_005:0332a03": "故諸天不得不護。△五歎法四。初歎難遇。",
    "X30n0602_005:0332a04": "文殊師利(至)何況得見受持讀誦。",
    "X30n0602_005:0332a05": "難遇如此。所以愍其不信不解為大失。△二喻難",
    "X30n0602_005:0332a06": "得二。初喻。",
    "X30n0602_005:0332a07": "文殊師利(至)起種種兵而往討伐。",
    "X30n0602_005:0332a08": "此喻意明是經所以難聞難見者。為陰魔熾盛多",
    "X30n0602_005:0332a09": "怨難信不妄說故。輪王譬化身佛。諸國譬五陰境。",
    "X30n0602_005:0332a10": "小王譬五陰等魔。不順其命譬無明煩惱未調伏",
    "X30n0602_005:0332a11": "也。以威不行而起兵討伐。譬但以如來知見力無",
    "X30n0602_005:0332a12": "畏法。不能攝伏諸微細惑。故設三乘斷治之法。是",
    "X30n0602_005:0332a13": "謂起種種兵。",
    "X30n0602_005:0332a14": "王見兵眾戰有功者(至)王諸眷屬必大驚怪。",
    "X30n0602_005:0332a15": "此譬三乘之眾能伏陰魔。隨功淺深獲諸法利。唯",
    "X30n0602_005:0332a16": "未與說一乘法也。輪王髻珠用鎮寶位。妄與則王",
    "X30n0602_005:0332a17": "屬驚怪。法華上乘佛佛授手。妄說則眾心驚疑。△",
    "X30n0602_005:0332a18": "二合。",
    "X30n0602_005:0332a19": "文殊師利(至)如來賢聖諸將與之共戰。",
    "X30n0602_005:0332a20": "如輪王振威小王不順。遂起種種兵。法國土即法",
    "X30n0602_005:0332a21": "界真境。賢聖將指三乘眾也。",
    "X30n0602_005:0332a22": "其有功者心亦歡喜(至)而不為說是法華經。",
    "X30n0602_005:0332a23": "如隨功賞賜而不與髻珠也。無漏根力即五根五",
    "X30n0602_005:0332a24": "力。諸法之財通指道品利用之法。涅槃城即中道",
    "X30n0602_005:0332b01": "止息之權果。△三喻今得二。初牒喻。",
    "X30n0602_005:0332b02": "文殊師利(至)不妄與人而今與之。",
    "X30n0602_005:0332b03": "言難信珠者。賜非其宜則大驚怪。△二牒合。",
    "X30n0602_005:0332b04": "如來亦復如是(至)先所未說而今說之。",
    "X30n0602_005:0332b05": "魔羅此云殺者。謂能興苦難殺人慧命也。煩惱魔",
    "X30n0602_005:0332b06": "為生死因。陰魔死魔為生死果。故滅之破之。即出",
    "X30n0602_005:0332b07": "三界也。多怨為眾魔未伏。難信為群機未淳。△四",
    "X30n0602_005:0332b08": "顯最勝二。初再牒。",
    "X30n0602_005:0332b09": "文殊師利(至)久護明珠今乃與之。",
    "X30n0602_005:0332b10": "第一之說如頂上一珠。末後賜與如久待大功。△",
    "X30n0602_005:0332b11": "二結顯。",
    "X30n0602_005:0332b12": "文殊師利(至)始於今日乃與汝等而敷演之。",
    "X30n0602_005:0332b13": "祕密如藏髻中。最上如在王頂。四十餘年於生死",
    "X30n0602_005:0332b14": "長夜守此待機。故云長夜守護。△六重頌六。初",
    "X30n0602_005:0332b15": "頌行本。",
    "X30n0602_005:0332b16": "爾時世尊欲重宣此義。而說偈言。",
    "X30n0602_005:0332b17": "常行忍辱。哀愍一切。乃能演說。佛所讚經。",
    "X30n0602_005:0332b18": "惡世說經多怨難信。當以忍辱哀愍為本。△二頌",
    "X30n0602_005:0332b19": "起悲。",
    "X30n0602_005:0332b20": "後末世時(至)應生慈悲。",
    "X30n0602_005:0332b21": "△三頌愍濟。",
    "X30n0602_005:0332b22": "斯等不聞(至)令住其中。",
    "X30n0602_005:0332b23": "△四頌歎法三。初喻難得。",
    "X30n0602_005:0332b24": "譬如強力(至)明珠賜之。",
    "X30n0602_005:0332c01": "諸皆喜賜。獨難髻珠以待大功。△二頌法合。",
    "X30n0602_005:0332c02": "如來亦爾(至)明珠與之。",
    "X30n0602_005:0332c03": "△三頌最勝。",
    "X30n0602_005:0332c04": "此經為尊(至)為汝等說。",
    "X30n0602_005:0332c05": "△五頌結答。",
    "X30n0602_005:0332c06": "我滅度後(至)如是四法。",
    "X30n0602_005:0332c07": "結答云何能說是經之問也。△六由行得果三。",
    "X30n0602_005:0332c08": "初轉障樂果。",
    "X30n0602_005:0332c09": "能行四行故。讀持是經易克勝果。",
    "X30n0602_005:0332c10": "讀是經者(至)如日之照。",
    "X30n0602_005:0332c11": "常無憂惱顏色鮮白者。轉報障滅順現衰惱也。不",
    "X30n0602_005:0332c12": "生貧窮卑賤醜陋。轉業障滅順生惡業也。眾生樂",
    "X30n0602_005:0332c13": "慕刀毒不加。轉煩惱障滅順後麤報也。智慧光明",
    "X30n0602_005:0332c14": "如日之照。轉無明障滅三際癡暗也。樂慕給使言",
    "X30n0602_005:0332c15": "常享妙樂。口則閉塞言無由發惡。如師子王言障",
    "X30n0602_005:0332c16": "怖永離優遊自在。△二先見妙果二。初標。",
    "X30n0602_005:0332c17": "若於夢中。但見妙事。",
    "X30n0602_005:0332c18": "持經之人四行功成。當克妙果。已定於未形之分。",
    "X30n0602_005:0332c19": "故先於夢中見之。以行純障淨故。無復雜想。但見",
    "X30n0602_005:0332c20": "妙事下舉妙事。△二釋四。初見佛說法。",
    "X30n0602_005:0332c21": "見諸如來(至)演說諸法。",
    "X30n0602_005:0332c22": "行純心淨無襍想故。於自他境不離法行故。見佛",
    "X30n0602_005:0332c23": "說法見已亦然。△二蒙佛授記。",
    "X30n0602_005:0332c24": "佛為四眾(至)合掌聽法。",
    "X30n0602_005:0333a01": "△三修證實相。",
    "X30n0602_005:0333a02": "又見自身(至)見十方佛。",
    "X30n0602_005:0333a03": "諸佛身金色。百福相莊嚴。聞法為人說。常有是好夢。",
    "X30n0602_005:0333a04": "重諷見十方佛之事。以結前起後也。△四圓成佛",
    "X30n0602_005:0333a05": "道。",
    "X30n0602_005:0333a06": "又夢作國王(至)如煙盡燈滅。",
    "X30n0602_005:0333a07": "此歷見修進成佛始終之行也。諸皆由行得果之",
    "X30n0602_005:0333a08": "先見。是相現前當克是果矣。然皆依夢說者。欲令",
    "X30n0602_005:0333a09": "行人觀一切法空無所有。但以因緣從顛倒生。自",
    "X30n0602_005:0333a10": "雖見佛聞法乃至圓成佛道。皆為夢事了不可得。",
    "X30n0602_005:0333a11": "無有常住亦無起滅。常觀是相。然後於一切處。得",
    "X30n0602_005:0333a12": "真安樂行也。△三結顯前文。",
    "X30n0602_005:0333a13": "若後惡世中。說是第一法。是人得大利。如上諸功德。",
    "X30n0602_005:0333a15": "妙法蓮華經解卷第五之一"
}