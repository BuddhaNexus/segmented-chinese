{
    "T01n0007_002:0196b27": "大般涅槃經卷中",
    "T01n0007_002:0196b28": "東晉平陽沙門釋法顯譯",
    "T01n0007_002:0196b29": "爾時，弗波育帝等而白佛言：「世尊！我等從今",
    "T01n0007_002:0196c01": "以中上法，互相開導。」於是，弗波育帝等五百",
    "T01n0007_002:0196c02": "人，即於佛前，受三歸依并及五戒。弗波育帝",
    "T01n0007_002:0196c03": "等，重白佛言：「唯願世尊及比丘僧，明受我",
    "T01n0007_002:0196c04": "供。」于時，如來，默然許之。弗波育帝等，知佛許",
    "T01n0007_002:0196c05": "已，即從座起，與其來眾，禮佛而退。還到其",
    "T01n0007_002:0196c06": "舍，通夕辦好香美飲食，既至明日，食時將",
    "T01n0007_002:0196c07": "到，遣信白言：「唯願世尊！自知其時。」於是，如",
    "T01n0007_002:0196c08": "來與比丘僧，前後圍繞，往詣其舍，次第而",
    "T01n0007_002:0196c09": "坐。弗波育帝，見佛及僧悉安坐已，便起行",
    "T01n0007_002:0196c10": "水，手自斟酌，諸美飲食。餘婆羅門長者居",
    "T01n0007_002:0196c11": "士，有五百人，各賷美饌，亦在其舍，共供養",
    "T01n0007_002:0196c12": "佛。時，諸比丘當於食上，有不善攝身威儀",
    "T01n0007_002:0196c13": "者，諸婆羅門長者居士，既見之已，心不歡喜。",
    "T01n0007_002:0196c14": "爾時，世尊知眾人心，而普告言：「汝等當知，如",
    "T01n0007_002:0196c15": "來正法，深曠如海，不可測量，又復大海，有諸",
    "T01n0007_002:0196c16": "眾生，身體極大，長萬六千踰闍那、或復身長",
    "T01n0007_002:0196c17": "八千踰闍那、或復身長四千踰闍那、或復身",
    "T01n0007_002:0196c18": "長千踰闍那、或復身長一寸半寸，乃至極微，",
    "T01n0007_002:0196c19": "如來法海，亦復如是。其中或有得阿羅漢，具",
    "T01n0007_002:0196c20": "足三明及以六通，有大威德福天人者；其中",
    "T01n0007_002:0196c21": "亦有得阿那含者、斯陀含者、須陀洹者，亦復",
    "T01n0007_002:0196c22": "有得四果向者，乃至亦有凡夫之人未得法",
    "T01n0007_002:0196c23": "利者；是故汝勿於法海中而生礙心。」於是世",
    "T01n0007_002:0196c24": "尊而說偈言：",
    "T01n0007_002:0196c25": "「一切眾川流，　　皆悉歸大海，",
    "T01n0007_002:0196c26": "　若飯佛及僧，　　福歸己亦然。」",
    "T01n0007_002:0196c27": "爾時，如來說此偈已，又為眾人，說種種法。",
    "T01n0007_002:0196c28": "于時，弗波育帝等五百人，於諸法中，遠塵離",
    "T01n0007_002:0196c29": "垢，得法眼淨。爾時，世尊與比丘僧，從座而",
    "T01n0007_002:0197a01": "起，更復前行，趣波波城。弗波育帝等五百人，",
    "T01n0007_002:0197a02": "悲號啼泣，奉送如來，徘徊顧慕，絕望乃返。",
    "T01n0007_002:0197a03": "爾時，世尊既至彼城。彼城之中，有工巧子，",
    "T01n0007_002:0197a04": "名曰淳陀，其人有園，極為閑靜；如來即便",
    "T01n0007_002:0197a05": "與諸比丘，前後圍繞，往住彼園。是時淳陀，",
    "T01n0007_002:0197a06": "聞佛及僧來其園中，歡喜踊躍，不能自勝，",
    "T01n0007_002:0197a07": "與其同類，俱詣佛所。頭面禮足，却住一面，",
    "T01n0007_002:0197a08": "而白佛言：「不審世尊！何緣來此？有他趣耶？」",
    "T01n0007_002:0197a09": "爾時，世尊即答之言：「我今所以來至此者，不",
    "T01n0007_002:0197a10": "久應當入般涅槃，是以故來，最後相見。」是",
    "T01n0007_002:0197a11": "時，淳陀及其同類，聞佛此語，心大悲憹悶",
    "T01n0007_002:0197a12": "絕於地，良久微聲而白佛言：「世尊今者捨諸",
    "T01n0007_002:0197a13": "眾生，不慈念耶！云何便欲入般涅槃？唯願",
    "T01n0007_002:0197a14": "世尊！住壽一劫！若減一劫！」即又拍頭搥胸",
    "T01n0007_002:0197a15": "大叫，作如是言：「嗚呼！苦哉！世間眼滅！一切",
    "T01n0007_002:0197a16": "眾生，從今以後，沒生死海，未有出期。所以",
    "T01n0007_002:0197a17": "者何？無上導師般涅槃故。」爾時，世尊告淳",
    "T01n0007_002:0197a18": "陀言：「汝今不應生苦憹也。一切諸行法皆",
    "T01n0007_002:0197a19": "如是，悉為無常之所遷變，合會恩愛，必有",
    "T01n0007_002:0197a20": "別離。是故汝今勿生憂憹。」爾時，淳陀即",
    "T01n0007_002:0197a21": "白佛言：「我今亦知諸行無常，合會恩愛，皆",
    "T01n0007_002:0197a22": "悉別離。然無上尊，當般涅槃，我今云何而",
    "T01n0007_002:0197a23": "不悲憹！」爾時，世尊即為淳陀，說種種法。",
    "T01n0007_002:0197a24": "淳陀聞已，憂悲小歇，便從座起，整身威",
    "T01n0007_002:0197a25": "儀，偏袒右肩，頂禮佛足白言：「世尊唯願，明日",
    "T01n0007_002:0197a26": "受我薄供。」世尊即便默然許之。爾時，淳",
    "T01n0007_002:0197a27": "陀知佛許已，禮足而退淳陀還舍，通夕",
    "T01n0007_002:0197a28": "辦於多美飲食。至明食時，遣信白佛：「唯願",
    "T01n0007_002:0197a29": "世尊！自知其時。」於是，如來與諸比丘，前",
    "T01n0007_002:0197b01": "後圍繞，往詣其舍，次第就坐。是時，淳陀",
    "T01n0007_002:0197b02": "見佛坐已，即便行水，手自斟酌，下諸精饌。世",
    "T01n0007_002:0197b03": "尊及僧，食竟洗鉢，還歸本坐，淳陀亦坐。爾",
    "T01n0007_002:0197b04": "時，世尊告淳陀言：「汝今已作希有之福，最",
    "T01n0007_002:0197b05": "後供飯佛比丘僧，如此果報，無有窮盡。一",
    "T01n0007_002:0197b06": "切眾生，所種諸福，無有能得等於汝者。宜",
    "T01n0007_002:0197b07": "應自生欣慶之心，我今最後受汝請訖，更不",
    "T01n0007_002:0197b08": "復受他餘供飯。」爾時，世尊即說偈言：",
    "T01n0007_002:0197b09": "「汝今已建立，　　希有之功德，",
    "T01n0007_002:0197b10": "　最後得供飯，　　佛及比丘僧，",
    "T01n0007_002:0197b11": "　功德日增長，　　永無窮竭時。",
    "T01n0007_002:0197b12": "　汝今宜自應，　　深生欣慶心，",
    "T01n0007_002:0197b13": "　一切所造福，　　無有等汝者。」",
    "T01n0007_002:0197b14": "爾時，世尊說此偈已，即語阿難：「我今身痛，",
    "T01n0007_002:0197b15": "欲疾往彼鳩尸那城。」爾時，阿難與諸比丘并",
    "T01n0007_002:0197b16": "及淳陀，聞佛此語，生大苦痛，號泣流連，不",
    "T01n0007_002:0197b17": "能自勝。於是，世尊即從座起，與諸比丘前後",
    "T01n0007_002:0197b18": "圍繞，趣向彼城。爾時，淳陀亦與眷屬隨從",
    "T01n0007_002:0197b19": "如來，世尊中路止一樹下，語阿難言：「我於",
    "T01n0007_002:0197b20": "今者，極患腹痛。」即將阿難，去樹不遠，而便",
    "T01n0007_002:0197b21": "下血。既還樹下，而勅阿難：「汝可取我僧伽",
    "T01n0007_002:0197b22": "梨衣，四疊敷地，我欲坐息，不堪復前。」阿難",
    "T01n0007_002:0197b23": "受勅，世尊即便坐息樹下，又告阿難：「我今",
    "T01n0007_002:0197b24": "患渴，汝可往至迦屈嗟河，取淨水來。」阿難",
    "T01n0007_002:0197b25": "答言：「向有商人，五百乘車，從河而過，其水",
    "T01n0007_002:0197b26": "必濁，恐不堪飲。」如是再三，勅於阿難，阿難",
    "T01n0007_002:0197b27": "然後持鉢而去。既到河上，見水澄清，心大",
    "T01n0007_002:0197b28": "怖懼，身毛皆竪，而自念言：「我於向者，見諸",
    "T01n0007_002:0197b29": "商人，五百乘車，經此水過，意謂猶濁，不言",
    "T01n0007_002:0197c01": "便清，致令屢逆如來之勅。」即持水歸而以",
    "T01n0007_002:0197c02": "供奉，作如是言：「甚奇世尊！向見商人，五百",
    "T01n0007_002:0197c03": "乘車，從河而度妨於前後，十日之中猶未",
    "T01n0007_002:0197c04": "應清，世尊神力，俄爾之頃，而便澄潔。」世尊",
    "T01n0007_002:0197c05": "即便受水飲之。",
    "T01n0007_002:0197c06": "爾時，有一滿羅仙人之子，名弗迦娑，是彼迦",
    "T01n0007_002:0197c07": "蘭仙人弟子。從鳩尸那，詣波波城，忽於中",
    "T01n0007_002:0197c08": "路，而見如來坐息樹下，合掌問訊却坐一面，",
    "T01n0007_002:0197c09": "而白佛言：「夫出家法，坐禪之業最為第一，",
    "T01n0007_002:0197c10": "調伏情根，使心不亂，專精寂靜，莫能驚恐。所",
    "T01n0007_002:0197c11": "以者何？憶念往昔隨從我師迦蘭仙人，行於",
    "T01n0007_002:0197c12": "道路，既患疲乏，近於路側，止息樹下，我師",
    "T01n0007_002:0197c13": "即便坐禪思惟。當爾之時，有諸商人，乘五",
    "T01n0007_002:0197c14": "十乘車，從前而過，我師爾時猶故寂默，身",
    "T01n0007_002:0197c15": "不動搖，如是良久，方從禪起。我即便往而",
    "T01n0007_002:0197c16": "白師言：『尊向在此坐禪之時，有諸商人，五",
    "T01n0007_002:0197c17": "十乘車，經前而過，聲如雷震，不審尊向為",
    "T01n0007_002:0197c18": "見之不？』師答我言：『都無所見。』又復問言：『聞",
    "T01n0007_002:0197c19": "其聲不？』亦答：『不聞。』即復白言：『尊今衣上所以",
    "T01n0007_002:0197c20": "有此塵土汙者，是彼車過故致爾耳。』我於",
    "T01n0007_002:0197c21": "爾時，深生奇特，知坐禪法極可敬重。善",
    "T01n0007_002:0197c22": "攝情根無能亂者。」爾時，世尊答弗迦娑：「汝向",
    "T01n0007_002:0197c23": "所說，非為奇特。所以者何？若復有人，非是熟",
    "T01n0007_002:0197c24": "眠，亦復不入於滅盡定，端心坐禪，五百乘",
    "T01n0007_002:0197c25": "車從其前過，此人于時不覺不聞，如是乃可",
    "T01n0007_002:0197c26": "名為奇特。復次，弗迦娑，斯亦未足為大奇特，",
    "T01n0007_002:0197c27": "若復有人，正念坐禪，遇天霹靂雷電震曜。時，",
    "T01n0007_002:0197c28": "有耕者兄弟二人，聞此驚怖，應聲而死，",
    "T01n0007_002:0197c29": "又有四牛，亦皆頓絕；而坐禪者，不覺不聞。",
    "T01n0007_002:0198a01": "斯可得名為奇特不？」弗迦娑言：「五百乘車，",
    "T01n0007_002:0198a02": "從前而過，不覺不聞，已為奇特，況復霹靂",
    "T01n0007_002:0198a03": "震曜動地，而不聞覺，極為希有！」爾時，世尊",
    "T01n0007_002:0198a04": "告弗迦娑：「我於往昔，在阿車摩村，於一樹",
    "T01n0007_002:0198a05": "下端坐思惟。時，有商人五百乘車，經我前",
    "T01n0007_002:0198a06": "過，而我禪思不覺不聞。諸商人等，經過良",
    "T01n0007_002:0198a07": "久，我方出定。時，彼商人遙見我起，皆悉競來，",
    "T01n0007_002:0198a08": "見我身上塵坌污衣，即便拂之，而問我言：『我",
    "T01n0007_002:0198a09": "等向者，五百乘車從此而過，世尊見不？』即",
    "T01n0007_002:0198a10": "便答言：『我不見也。』彼復問言：『世尊自可閉",
    "T01n0007_002:0198a11": "目不視，為聞聲不？』我又答言：『亦不聞聲。』商",
    "T01n0007_002:0198a12": "人又問：『世尊為眠？為是入於滅盡定耶？』我",
    "T01n0007_002:0198a13": "又答言：『我向不眠，亦非入定。但在禪思，故",
    "T01n0007_002:0198a14": "無聞見。』彼諸商人聞我此言，極生奇特歎未",
    "T01n0007_002:0198a15": "曾有，而作是言：『坐禪之力，乃能如此。』我即",
    "T01n0007_002:0198a16": "為其說種種法。時，彼商眾悉於諸法，遠塵離",
    "T01n0007_002:0198a17": "垢得法眼淨。「復次，弗迦娑！我於往日，在彼",
    "T01n0007_002:0198a18": "村側田間獨坐，寂默禪思。不久忽然天大霹",
    "T01n0007_002:0198a19": "靂，雷電風雨震動天地。時，有耕者兄弟二",
    "T01n0007_002:0198a20": "人，忽聞此聲，同共怖死；又有四牛，亦復頓",
    "T01n0007_002:0198a21": "絕。時，彼村人聞有耕者二人怖死，或是父",
    "T01n0007_002:0198a22": "母、妻子、知識，合村相隨，涕泣來看。我於爾",
    "T01n0007_002:0198a23": "時，方從禪覺，見地泥水，又有眾人，集聚號",
    "T01n0007_002:0198a24": "哭。有一人來，我即問言：『何故人眾聚此悲",
    "T01n0007_002:0198a25": "泣。』彼人答言：『世尊！向者不覺雷電霹靂聲耶？",
    "T01n0007_002:0198a26": "我村之中，兄弟二人在此而耕，同時為於霹",
    "T01n0007_002:0198a27": "靂所殺，及以四牛亦皆俱死，云何世尊而",
    "T01n0007_002:0198a28": "不覺知？如來向者為是得眠？為是入於滅",
    "T01n0007_002:0198a29": "盡定耶？』即答之言：『我向不眠，亦不入定，端",
    "T01n0007_002:0198b01": "寂坐禪，故不聞耳。』是時，彼人聞佛此語，深",
    "T01n0007_002:0198b02": "生奇特歎未曾有，心自念言：『坐禪乃有如此",
    "T01n0007_002:0198b03": "之力。』我即為其種種說法。既聞法已，於諸",
    "T01n0007_002:0198b04": "法中，遠塵離垢得法眼淨。」時，弗迦娑聞佛此",
    "T01n0007_002:0198b05": "言，生希有心，而白佛言：「本見我師坐禪之時，",
    "T01n0007_002:0198b06": "五十車過，而不聞知，謂為奇特。今者如來",
    "T01n0007_002:0198b07": "說此二事，百千萬倍不可為比，如來禪力不",
    "T01n0007_002:0198b08": "可思議。」即便從佛受三歸依。如來為說種",
    "T01n0007_002:0198b09": "種妙法，其聞法已，心開意悟，遠塵離垢得",
    "T01n0007_002:0198b10": "法眼淨，即語侍人：「汝可取我金色劫貝二張",
    "T01n0007_002:0198b11": "持來，我欲上佛。」侍人奉勅，即取將來。時，弗",
    "T01n0007_002:0198b12": "迦娑手執劫貝，長跪佛前而作是言：「我今以",
    "T01n0007_002:0198b13": "此奉上世尊，唯願哀愍，即賜納受。」爾時，世",
    "T01n0007_002:0198b14": "尊答弗迦娑：「我今為汝受取一張，可以一張",
    "T01n0007_002:0198b15": "施於阿難。所以者何？阿難日夜，親侍我側，",
    "T01n0007_002:0198b16": "且又今日，看我疾病。若有施主，施於病人",
    "T01n0007_002:0198b17": "及看病者，斯則名為滿足大施。」時，弗迦娑聞",
    "T01n0007_002:0198b18": "佛此語，歡喜踊躍，即以一張置佛足下，又",
    "T01n0007_002:0198b19": "持一張，至阿難所，長跪白言：「我今以此奉",
    "T01n0007_002:0198b20": "施尊者，唯願納受。」阿難答言：「善哉！善哉！汝",
    "T01n0007_002:0198b21": "今能信天人師言，令汝長夜永得安樂，我為",
    "T01n0007_002:0198b22": "汝受。」於是，弗迦娑還至佛所，如來即復為說",
    "T01n0007_002:0198b23": "諸法，其聞法已，得阿那含果。時，弗迦娑復",
    "T01n0007_002:0198b24": "白佛言：「我今欲於佛法出家。」佛即喚言：「善",
    "T01n0007_002:0198b25": "來比丘。」鬚髮自落，袈裟著身，即成沙門，得阿",
    "T01n0007_002:0198b26": "羅漢。爾時，如來從其面門，放種種光，青黃",
    "T01n0007_002:0198b27": "赤白，頗梨紅色。於是阿難頂禮佛足，長跪",
    "T01n0007_002:0198b28": "叉手，而白佛言：「不審世尊！有何因緣，而現",
    "T01n0007_002:0198b29": "此瑞？」佛即答言：「阿難！當知我有二時，放大",
    "T01n0007_002:0198c01": "光明。一者在菩提樹欲成佛時放大光明，二",
    "T01n0007_002:0198c02": "者欲般涅槃放大光明。阿難！知不？我成阿耨",
    "T01n0007_002:0198c03": "多羅三藐三菩提，盡於夜分般涅槃時，亦復",
    "T01n0007_002:0198c04": "如是。汝今當知，我於今者，後夜分盡，在鳩",
    "T01n0007_002:0198c05": "尸那城力士生地熙連河側娑羅雙樹間，入",
    "T01n0007_002:0198c06": "般涅槃。」說此語已，諸比丘眾虛空諸天，悲",
    "T01n0007_002:0198c07": "號啼泣不能自勝。爾時，世尊與比丘眾，到迦",
    "T01n0007_002:0198c08": "屈蹉河，世尊即便入河洗浴。洗浴訖已，共",
    "T01n0007_002:0198c09": "比丘僧，坐於河側。爾時，淳陀心自咎責：「世",
    "T01n0007_002:0198c10": "尊因受我之供飯，而患腹痛，欲般涅槃。」爾",
    "T01n0007_002:0198c11": "時，世尊知淳陀心，告阿難言：「汝今當知，一切",
    "T01n0007_002:0198c12": "眾生，勿自責言：『如來因受我之供飯，致使",
    "T01n0007_002:0198c13": "身患而般涅槃。』所以者何？如來出世，有二",
    "T01n0007_002:0198c14": "種人，獲福最上。一者欲成阿耨多羅三藐三",
    "T01n0007_002:0198c15": "菩提時，而來奉施；二者如來臨欲般涅槃時，",
    "T01n0007_002:0198c16": "最後供飯。此二人福正等無異，所獲果報不",
    "T01n0007_002:0198c17": "可稱計，如此二施，難可值遇，如優曇鉢花",
    "T01n0007_002:0198c18": "時時乃有。」爾時，世尊即告淳陀：「汝今心意正",
    "T01n0007_002:0198c19": "有此念，不應自生如此悔責，已獲無上難得",
    "T01n0007_002:0198c20": "之寶，宜應自生慶幸之情。百千萬劫，佛名",
    "T01n0007_002:0198c21": "難聞。雖得聞名，見佛又難。雖得見佛，供養",
    "T01n0007_002:0198c22": "又難。雖得供養，在此二施，亦又甚難。汝今",
    "T01n0007_002:0198c23": "已果，不久當獲辯才智慧色力壽命。」爾時，淳",
    "T01n0007_002:0198c24": "陀聞佛此語，心生歡喜不能自勝，而白佛",
    "T01n0007_002:0198c25": "言：「快哉！世尊！我今已得如此大利。」爾時，世",
    "T01n0007_002:0198c26": "尊而說偈言：",
    "T01n0007_002:0198c27": "「布施者獲福，　　慈心者無怨，",
    "T01n0007_002:0198c28": "　為善者消惡，　　離欲者無惱。",
    "T01n0007_002:0198c29": "　若行如此行，　　不久般涅槃。」",
    "T01n0007_002:0199a01": "爾時，世尊說此偈已，告淳陀言：「汝今應以最",
    "T01n0007_002:0199a02": "後施福，廣為人說，令得聞者長夜獲安。」爾",
    "T01n0007_002:0199a03": "時，世尊告阿難言：「我今欲進鳩尸那城力士",
    "T01n0007_002:0199a04": "生地熙連河側娑羅雙樹間。」阿難白言：「唯然！",
    "T01n0007_002:0199a05": "世尊。」於是，如來與諸比丘，前後圍繞，而便",
    "T01n0007_002:0199a06": "進路，渡熙連河，住鳩尸那城力士生地娑",
    "T01n0007_002:0199a07": "羅林外，語阿難言：「汝可往至娑羅林中見",
    "T01n0007_002:0199a08": "有雙樹，孤在一處灑掃其下，使令清淨，安",
    "T01n0007_002:0199a09": "處繩床，令頭北首，我今身體極苦疲極。」爾",
    "T01n0007_002:0199a10": "時阿難及諸比丘，聞佛此語，倍增悲絕。阿",
    "T01n0007_002:0199a11": "難流淚奉勅而去，至彼樹下灑掃敷施，皆悉",
    "T01n0007_002:0199a12": "如法，還歸白言：「灑掃敷施，皆悉已畢。」爾時，",
    "T01n0007_002:0199a13": "世尊與諸比丘，入娑羅林，至雙樹下，右脇",
    "T01n0007_002:0199a14": "著床，累足而臥，如師子眠，端心正念。爾時，",
    "T01n0007_002:0199a15": "雙樹忽然生花，墮如來上，世尊即便問阿難",
    "T01n0007_002:0199a16": "言：「汝見彼樹非時生花供養我不？」阿難答言：",
    "T01n0007_002:0199a17": "「唯然，見之。」爾時，諸天龍神八部，於虛空中，",
    "T01n0007_002:0199a18": "雨眾妙花、曼陀羅花、摩訶曼陀羅花、曼殊",
    "T01n0007_002:0199a19": "沙花、摩訶曼殊沙花，而散佛上，又散牛頭",
    "T01n0007_002:0199a20": "栴檀等香，作天伎樂、歌唄讚歎。佛告阿難：",
    "T01n0007_002:0199a21": "「汝見虛空諸天八部供養我不？」阿難白言：「唯",
    "T01n0007_002:0199a22": "然，已見。」世尊又復告阿難言：「欲供養我報於",
    "T01n0007_002:0199a23": "恩者，不必以此香花伎樂。淨持禁戒、讀誦",
    "T01n0007_002:0199a24": "經典、思惟諸法深妙之義，斯則名為供養我",
    "T01n0007_002:0199a25": "也。」爾時，有一比丘，名優波摩那，如來昔日",
    "T01n0007_002:0199a26": "未取阿難為侍者時，其恒執事看視如來。時，",
    "T01n0007_002:0199a27": "優波摩那既見如來臥雙樹下，心大苦憹，",
    "T01n0007_002:0199a28": "在佛前立。爾時，世尊而告之言：「汝今不須當",
    "T01n0007_002:0199a29": "我前倚。」優波摩那即却一面。爾時，阿難心生",
    "T01n0007_002:0199b01": "疑念：「我侍佛來，經歷年載，未曾見佛作如此",
    "T01n0007_002:0199b02": "語。今日何故不聽前立？如來今者不久便",
    "T01n0007_002:0199b03": "當入般涅槃，而復不聽在前悲泣。」於是阿難",
    "T01n0007_002:0199b04": "即禮佛足，長跪叉手白言：「世尊！我從昔來",
    "T01n0007_002:0199b05": "侍佛至今，數數在於世尊前立，而未曾聞令",
    "T01n0007_002:0199b06": "我却退，今者何故語優波摩那使避前耶？」佛",
    "T01n0007_002:0199b07": "言：「阿難！諸天龍神八部之眾，聞我在於娑",
    "T01n0007_002:0199b08": "羅雙樹右脅而臥，皆悉競來瞻視於我。從",
    "T01n0007_002:0199b09": "虛空中，累至于地，四面充滿，各三十二踰",
    "T01n0007_002:0199b10": "闍那。此優波摩那比丘，當我前立，天龍八",
    "T01n0007_002:0199b11": "部生不喜心，作如是念：『如來今者在雙樹間，",
    "T01n0007_002:0199b12": "不久便當入般涅槃，我等最後瞻視之時，而",
    "T01n0007_002:0199b13": "此比丘，當佛前立。』以是因緣故令之却。阿",
    "T01n0007_002:0199b14": "難知不？今此八部，或有悲泣不能自勝、或",
    "T01n0007_002:0199b15": "有懊憹迷悶欲絕、或有以手自拔頭髮、或",
    "T01n0007_002:0199b16": "有牽絕嚴身具者，悉皆同聲唱如是言：『如來",
    "T01n0007_002:0199b17": "今者入般涅槃，何其速哉！如來出世難可值",
    "T01n0007_002:0199b18": "遇，如優曇鉢花時時乃現，而今不久入般涅",
    "T01n0007_002:0199b19": "槃。嗚呼！苦哉！世間眼滅，我等從今誰為歸",
    "T01n0007_002:0199b20": "導。』離欲諸天皆悉歎言：『嗚呼世間極為無常！",
    "T01n0007_002:0199b21": "無有受生不歸滅者。』又彼諸天，共相謂言：",
    "T01n0007_002:0199b22": "『世尊昔日或在毘耶離城、或在王舍城、或",
    "T01n0007_002:0199b23": "在舍衛國并及餘處，安居訖已，諸比丘眾從",
    "T01n0007_002:0199b24": "四方來，問訊世尊。我等因此，得於路側見",
    "T01n0007_002:0199b25": "諸比丘，禮拜供養，聽受經法，長獲福利。世",
    "T01n0007_002:0199b26": "尊今者既般涅槃，諸比丘僧，安居竟已，無",
    "T01n0007_002:0199b27": "復問訊。遊行處所，我等不復得於路側見諸",
    "T01n0007_002:0199b28": "比丘，禮拜供養，聽受經法，從今永失如此",
    "T01n0007_002:0199b29": "福利。』」爾時如來告阿難言：「若比丘、比丘尼、優",
    "T01n0007_002:0199c01": "婆塞、優婆夷，於我滅後，能故發心，往我四",
    "T01n0007_002:0199c02": "處，所獲功德不可稱計，所生之處，常在人",
    "T01n0007_002:0199c03": "天，受樂果報，無有窮盡。何等為四？一者如",
    "T01n0007_002:0199c04": "來為菩薩時，在迦比羅斾兜國藍毘尼園所",
    "T01n0007_002:0199c05": "生之處；二者於摩竭提國，我初坐於菩提樹",
    "T01n0007_002:0199c06": "下，得成阿耨多羅三藐三菩提處；三者波",
    "T01n0007_002:0199c07": "羅[木*奈]國鹿野苑中仙人所住轉法輪處；四者",
    "T01n0007_002:0199c08": "鳩尸那國力士生地熙連河側娑羅林中雙樹",
    "T01n0007_002:0199c09": "之間般涅槃處，是為四處。若比丘、比丘尼、優",
    "T01n0007_002:0199c10": "婆塞、優婆夷，并及餘人外道徒眾，發心欲往",
    "T01n0007_002:0199c11": "到彼禮拜，所獲功德，悉如上說。」爾時，阿難",
    "T01n0007_002:0199c12": "聞佛此語，白言：「世尊！我從今者當普宣告",
    "T01n0007_002:0199c13": "諸四部眾知此四處，若往禮拜，功德如是。」爾",
    "T01n0007_002:0199c14": "時，阿難復白佛言：「若有善心諸優婆夷，善持",
    "T01n0007_002:0199c15": "戒行，樂聽經法，欲見比丘，我等從今當云何",
    "T01n0007_002:0199c16": "耶？」佛言：「汝等從今勿與相見。」阿難言：「若脫遇",
    "T01n0007_002:0199c17": "會與之相逢，當復云何？」佛言：「勿與共語。」阿",
    "T01n0007_002:0199c18": "難言：「若不共語，其脫諮請，欲聞經法，當復",
    "T01n0007_002:0199c19": "云何？」佛言：「應為說法，但當善攝汝身、口、意。」",
    "T01n0007_002:0199c20": "爾時，阿難而白佛言：「我等從今如是奉行。」",
    "T01n0007_002:0199c21": "爾時，阿難而白佛言：「世尊入於般涅槃後，",
    "T01n0007_002:0199c22": "供養之法，當云何耶？」佛言：「汝今不應逆憂",
    "T01n0007_002:0199c23": "此事。但自思惟：『於我滅後護持正法，以昔",
    "T01n0007_002:0199c24": "所聞，樂為人說。所以者何？諸天自當供養",
    "T01n0007_002:0199c25": "我身。又婆羅門及以諸王、長者居士，此等",
    "T01n0007_002:0199c26": "自當供養我身。』」阿難言：「雖復天人自興供養，",
    "T01n0007_002:0199c27": "然我不知應依何法？」佛言：「阿難！供養我身，",
    "T01n0007_002:0199c28": "依轉輪聖王。」阿難又問：「供養轉輪聖王，其",
    "T01n0007_002:0199c29": "法云何？」佛言：「阿難！供養轉輪聖王之法，用",
    "T01n0007_002:0200a01": "新淨綿及以細[疊*毛]，合纏其身，如是乃至積滿",
    "T01n0007_002:0200a02": "千重，內金棺中，又作銀棺，盛於金棺，又作",
    "T01n0007_002:0200a03": "銅棺，盛於銀棺，又作鐵棺，盛於銅棺，然後",
    "T01n0007_002:0200a04": "灌以眾妙香油；又復棺內，以諸香華而用塗",
    "T01n0007_002:0200a05": "散，作眾伎樂，歌唄讚頌，然後下蓋。造大寶",
    "T01n0007_002:0200a06": "輿，極令高廣，軒蓋欄楯，眾妙莊嚴，以棺置",
    "T01n0007_002:0200a07": "上。又於城中作闍維處，掃灑四面極令清淨，",
    "T01n0007_002:0200a08": "以好栴檀及諸名香，聚為大[卄/積]。又於[卄/積]上，",
    "T01n0007_002:0200a09": "敷舒繒[疊*毛]，施大寶帳，以覆其上。然後舁舉，",
    "T01n0007_002:0200a10": "至闍維處，燒香散華，伎樂供養，繞彼香[卄/積]，",
    "T01n0007_002:0200a11": "周迴七匝，然後以棺置香[卄/積]上，而用香油，",
    "T01n0007_002:0200a12": "以澆灑之。然火之法，從下而起。闍維既竟，",
    "T01n0007_002:0200a13": "收取舍利，內金瓶中，即於彼處，而起兜婆，",
    "T01n0007_002:0200a14": "表剎莊嚴，懸繒幡蓋。諸人民等，恒應日日",
    "T01n0007_002:0200a15": "燒香散華種種供養。「阿難當知，供養轉輪聖",
    "T01n0007_002:0200a16": "王之法，其事如是。闍維我身，亦與王等，然",
    "T01n0007_002:0200a17": "起兜婆，有異於王，表剎莊嚴，應懸九繖。若",
    "T01n0007_002:0200a18": "有眾生，懸繒幡蓋，燒香散華，及然燈燭，禮",
    "T01n0007_002:0200a19": "拜讚歎我兜婆者，此人長夜獲大福利，將來",
    "T01n0007_002:0200a20": "不久他人亦復起大兜婆，供養其身。「阿難當",
    "T01n0007_002:0200a21": "知，一切眾生皆無兜婆，唯有四人得立兜婆。",
    "T01n0007_002:0200a22": "一者謂如來、應、正遍知、明行足、善逝、世間解、無",
    "T01n0007_002:0200a23": "上士、調御丈夫、天人師、佛、世尊，慈愍眾生，堪",
    "T01n0007_002:0200a24": "為世間作上福田，應起兜婆；二者謂辟支佛，",
    "T01n0007_002:0200a25": "思惟諸法自覺悟道，亦能福利世間人民，應",
    "T01n0007_002:0200a26": "起兜婆；三者謂阿羅漢，隨所聞法思惟漏盡，",
    "T01n0007_002:0200a27": "亦能福利世間人民，應起兜婆；四者謂轉輪",
    "T01n0007_002:0200a28": "聖王，宿殖深福，有大威德，王四天下，七寶",
    "T01n0007_002:0200a29": "具足，自行十善，又復勸於四天下人，亦行",
    "T01n0007_002:0200b01": "十善，應起兜婆。阿難！當知若有眾生以諸",
    "T01n0007_002:0200b02": "供具，而以供養此兜婆者，其所得福，漸次差",
    "T01n0007_002:0200b03": "降。」",
    "T01n0007_002:0200b04": "爾時，阿難聞佛此語，心生懊憹，悲號啼泣。",
    "T01n0007_002:0200b05": "隱於佛後，相去不遠，而以微聲，作如是言：「我",
    "T01n0007_002:0200b06": "今猶是學地之人，於諸法中未得深味，而天",
    "T01n0007_002:0200b07": "人師一旦捨我入般涅槃，我當何時踐解脫",
    "T01n0007_002:0200b08": "路？」即便舉手攀一樹枝，搥胸拍頭，悶絕懊",
    "T01n0007_002:0200b09": "惱。爾時，世尊問餘比丘：「阿難即時為在何處？」",
    "T01n0007_002:0200b10": "比丘答言：「阿難今者在如來後，於一樹下，",
    "T01n0007_002:0200b11": "啼泣懊憹。」又告比丘：「汝可往彼語阿難言：",
    "T01n0007_002:0200b12": "『天人之師，今欲見汝。』」比丘便往，說如來旨。",
    "T01n0007_002:0200b13": "阿難既聞，即便來還，至於佛所，頭面禮足，",
    "T01n0007_002:0200b14": "倚立一面。世尊於是問阿難言：「我於近日",
    "T01n0007_002:0200b15": "已為汝說，一切諸行皆悉無常，合會恩愛必",
    "T01n0007_002:0200b16": "歸別離。汝今何故猶生悲憹？復次。阿難！汝",
    "T01n0007_002:0200b17": "從往昔，侍我至今，左右執事進止去來，及",
    "T01n0007_002:0200b18": "通賓客皆得宜節。又復見汝身口及意，皆悉",
    "T01n0007_002:0200b19": "清淨無有瑕穢，汝獲福利不可稱計。」爾時，世",
    "T01n0007_002:0200b20": "尊告諸比丘：「阿難不應作此悲憹。所以者",
    "T01n0007_002:0200b21": "何？不久當得到解脫處。比丘當知，過去諸佛",
    "T01n0007_002:0200b22": "皆有侍者，如今阿難，未來諸佛亦復如是。",
    "T01n0007_002:0200b23": "比丘當知，今此阿難，智慧深妙、聰明利根，",
    "T01n0007_002:0200b24": "我從昔來，所說法藏，阿難皆悉憶持不忘。",
    "T01n0007_002:0200b25": "復次，比丘，阿難善知進止時節，若有人客，欲",
    "T01n0007_002:0200b26": "來見我，阿難即先思量其時：『世尊或應某時",
    "T01n0007_002:0200b27": "見諸比丘、或應某時見比丘尼、或應某時見",
    "T01n0007_002:0200b28": "優婆塞、或應某時見優婆夷、或應某時見婆",
    "T01n0007_002:0200b29": "羅門、或應某時見於剎利、或應某時見長者",
    "T01n0007_002:0200c01": "居士、或應某時見諸外道。』如是等眾，若來",
    "T01n0007_002:0200c02": "見我及聞說法，皆悉多獲功德福利。所以者",
    "T01n0007_002:0200c03": "何？悉是阿難通進見我，得其善根成熟時故。",
    "T01n0007_002:0200c04": "「復次，比丘，轉輪聖王有四奇特希有之法。一",
    "T01n0007_002:0200c05": "者若婆羅門來至轉輪聖王之所，既到見王，",
    "T01n0007_002:0200c06": "顏容端正，威德高顯，心生歡喜；次聞王語，",
    "T01n0007_002:0200c07": "音辭清徹，亦生歡喜；乃至見王，默然無言，",
    "T01n0007_002:0200c08": "又懷踊躍；及與王辭，還歸所止，迴戀顧慕，",
    "T01n0007_002:0200c09": "步步悵怏，如飢渴人不得飽滿。二者諸小剎",
    "T01n0007_002:0200c10": "利；三者毘舍；四者首陀羅，亦復如是，此為",
    "T01n0007_002:0200c11": "轉輪聖王四奇特事。當知阿難，亦有此四奇",
    "T01n0007_002:0200c12": "特之事。一者若諸比丘，從遠方來，欲問訊",
    "T01n0007_002:0200c13": "我，次見阿難，皆生歡喜；聞其說法及見默",
    "T01n0007_002:0200c14": "然，亦復欣悅；辭別而退，戀德情深，不能有",
    "T01n0007_002:0200c15": "已。二者比丘尼；三者優婆塞；四者優婆夷，",
    "T01n0007_002:0200c16": "亦復如是。汝等當知，阿難有此四奇特事。」",
    "T01n0007_002:0200c17": "爾時，世尊告阿難言：「汝今不應自生苦憹而",
    "T01n0007_002:0200c18": "作是言：『天人之師將般涅槃，我今無復解脫",
    "T01n0007_002:0200c19": "之期。』所以者何？凡我所說，一切法藏，於我",
    "T01n0007_002:0200c20": "滅後，思惟奉持，勤行精進，不久自當得於",
    "T01n0007_002:0200c21": "解脫。」爾時，阿難既得如來梵音安慰，憂憹",
    "T01n0007_002:0200c22": "小除，而白佛言：「我今心意，如小醒悟，欲有",
    "T01n0007_002:0200c23": "所請，唯願哀愍。」佛即答言：「欲請何事？」阿難",
    "T01n0007_002:0200c24": "言：「此鳩尸那城，比餘大國，極為邊狹，人民",
    "T01n0007_002:0200c25": "又復不能熾盛。唯願世尊！往餘大國：王",
    "T01n0007_002:0200c26": "舍城、毘耶離城、舍衛國城、婆羅[木*奈]城、阿",
    "T01n0007_002:0200c27": "踰闍城、瞻波城、俱睒彌城、德叉尸羅城，如",
    "T01n0007_002:0200c28": "是諸城，所處正中。人民熾盛，國土豐樂，皆",
    "T01n0007_002:0200c29": "多信心，智慧聰明，唯願世尊！往彼諸城，而",
    "T01n0007_002:0201a01": "般涅槃，廣利其中諸眾生等。」爾時，世尊答阿",
    "T01n0007_002:0201a02": "難言：「汝今不應作是請我言：『此鳩尸那城為",
    "T01n0007_002:0201a03": "邊狹也。』汝當諦聽，今為汝說。阿難！過去久",
    "T01n0007_002:0201a04": "遠，此鳩尸那城有轉輪聖王，名大善見，七寶",
    "T01n0007_002:0201a05": "具足，王有千子，能伏怨敵，皆以正法化諸",
    "T01n0007_002:0201a06": "人民。爾時，此城名鳩尸婆帝城，東西二門，",
    "T01n0007_002:0201a07": "其間相去十二踰闍那，南北二門，其間相",
    "T01n0007_002:0201a08": "去八踰闍那，其城四面，周匝七重。其內一",
    "T01n0007_002:0201a09": "重淳以黃金、其第二重淳以白銀、其第三",
    "T01n0007_002:0201a10": "重淳以琉璃、其第四重淳以頗梨、其第五重",
    "T01n0007_002:0201a11": "淳以車璩、其第六重淳以馬瑙、其第七重雜",
    "T01n0007_002:0201a12": "以眾寶。其城樓櫓皆悉七層，牕牖欄楯七寶",
    "T01n0007_002:0201a13": "雕飾，懸眾寶鈴寶網羅上，其間相去，盡一箭",
    "T01n0007_002:0201a14": "道。其城四門，門各九重，莊校嚴飾，光麗",
    "T01n0007_002:0201a15": "悅目。七重城外各有壍水，其水澄潔具八功",
    "T01n0007_002:0201a16": "德，皆以七寶而為階陛。諸雜類鳥，鸞鳳、孔雀、",
    "T01n0007_002:0201a17": "鳧鴈、鴛鴦，飜翔飛舞，鳴集其中。其水復有鳩",
    "T01n0007_002:0201a18": "牟頭華，欝波羅華，分陀利華，青、黃、赤、白、雜",
    "T01n0007_002:0201a19": "色蓮華。又其岸上，有七行寶樹行各異寶，",
    "T01n0007_002:0201a20": "微風徐起吹彼樹枝，條葉相觸，音如天樂。",
    "T01n0007_002:0201a21": "城中人民皆悉盈滿，安隱豐樂極為熾盛，諸",
    "T01n0007_002:0201a22": "五欲具如忉利天。道路之中懸諸明珠，人民",
    "T01n0007_002:0201a23": "行止，初無晝夜。此城恒有十種音聲，一者象",
    "T01n0007_002:0201a24": "聲、二者馬聲、三者車聲、四者鼓聲、五者螺",
    "T01n0007_002:0201a25": "聲、六者琴瑟等聲、七者歌聲、八者扣鍾擊",
    "T01n0007_002:0201a26": "磬設大會聲、九者讚嘆持戒人聲、十者互共",
    "T01n0007_002:0201a27": "說法語論之聲。大善見王，有諸威德，端正第",
    "T01n0007_002:0201a28": "一，眾人見者無不愛敬，長壽歡樂身無小疾。",
    "T01n0007_002:0201a29": "王性慈仁，愍念一切，猶如慈父憐愛其子，一",
    "T01n0007_002:0201b01": "切人民親敬於王，亦復如父。「阿難！大善見",
    "T01n0007_002:0201b02": "王，別於一時欲出園林，遊觀嬉戱，嚴四種",
    "T01n0007_002:0201b03": "兵，各八萬四千。又復後宮夫人婇女，亦嚴八",
    "T01n0007_002:0201b04": "萬四千乘車，欲隨遊看。時，王又復勅於國中",
    "T01n0007_002:0201b05": "諸婆羅門長者居士，令隨出遊。嚴駕辦已，",
    "T01n0007_002:0201b06": "時主兵臣入白王言：『四兵已辦，願王知時。』時，",
    "T01n0007_002:0201b07": "王即便昇白象輿，與婆羅門長者居士大臣",
    "T01n0007_002:0201b08": "眷屬及以四兵，前後圍繞，出往園中，象行",
    "T01n0007_002:0201b09": "駿疾，猶如風馳。爾時，諸臣及婆羅門、長者",
    "T01n0007_002:0201b10": "居士，共諫王言：『大王久在深宮之中，外諸",
    "T01n0007_002:0201b11": "人民無緣見王。今者既往園林遊觀，諸人民",
    "T01n0007_002:0201b12": "眾充塞路側，皆悉瞻仰欲見大王。以是事故，",
    "T01n0007_002:0201b13": "願勅御者，不須迅速。』王聞此語，即勅御者：",
    "T01n0007_002:0201b14": "『令徐徐行。』路邊人民，恣意瞻仰，如子見父。",
    "T01n0007_002:0201b15": "爾時，彼王見諸衢巷，無不平坦。又七寶樹，",
    "T01n0007_002:0201b16": "羅列蔭映，而無池水。即勅一臣：『夾諸路側，",
    "T01n0007_002:0201b17": "造七寶池，其間相去皆一百弓。』又令栽植",
    "T01n0007_002:0201b18": "種種名華，又復勅令：『一一池間給諸侍人，有",
    "T01n0007_002:0201b19": "來浴者，供以香華。又與飲食，恣意取足。如",
    "T01n0007_002:0201b20": "是供給，不捨晝夜。』又勅彼臣：『自今已後，四",
    "T01n0007_002:0201b21": "遠人民，有來求乞，隨須給與。』既到園林，與",
    "T01n0007_002:0201b22": "婆羅門長者居士并餘大臣，遊觀嬉戱，乃至",
    "T01n0007_002:0201b23": "日暮，珠光明曜，如晝無異，不見日影乃知",
    "T01n0007_002:0201b24": "是夜。時，王與諸婆羅門眾長者居士并餘臣",
    "T01n0007_002:0201b25": "民，嬉戲訖已，還歸宮城。別於他日，時婆羅",
    "T01n0007_002:0201b26": "門長者居士及與大臣，持眾名寶，共來獻王，",
    "T01n0007_002:0201b27": "王即語言：『我於近日，園林遊戲，勅於某臣，",
    "T01n0007_002:0201b28": "自今已去，有來求索，隨意給與，我之布施，",
    "T01n0007_002:0201b29": "乃至如是。卿等云何，反以眾寶而來獻我？』",
    "T01n0007_002:0201c01": "時王即便心自思惟：『此諸人等，所以持寶來",
    "T01n0007_002:0201c02": "獻我者，皆緣國中共貴之故。如此之事，由",
    "T01n0007_002:0201c03": "民貧來。』即勅藏臣，出諸珍寶及資生具，置",
    "T01n0007_002:0201c04": "四衢道，搥鍾擊鼓，唱令四遠：『大善見王！今",
    "T01n0007_002:0201c05": "開寶藏，以用布施，若有所須隨意來取。』王恒",
    "T01n0007_002:0201c06": "如是廣行布施，利益眾生不捨晝夜。",
    "T01n0007_002:0201c07": "「爾時，國中諸婆羅門長者居士及以大臣而白",
    "T01n0007_002:0201c08": "王言：『大王！常可所居宮殿，極為褊狹。我等每",
    "T01n0007_002:0201c09": "來問訊王時，諸侍從者不相容受，唯願大王，",
    "T01n0007_002:0201c10": "開拓令廣。』王聞此語，默然許之，心自念言：",
    "T01n0007_002:0201c11": "『我今宜應開闊住處。』時，天帝釋知王心念，",
    "T01n0007_002:0201c12": "呼一天子，名毗首建磨，極為妙巧，無事不",
    "T01n0007_002:0201c13": "能，而語之言：『今閻浮提，轉輪聖王，名大善",
    "T01n0007_002:0201c14": "見。其今欲更開拓宮城，汝便可下為作監匠，",
    "T01n0007_002:0201c15": "使其居處嚴麗雕飾如我無異。』彼天奉勅即",
    "T01n0007_002:0201c16": "便來下，猶如壯士屈伸臂頃，到閻浮提，當",
    "T01n0007_002:0201c17": "王前立。時，王既見彼天子形，風姿端正必知",
    "T01n0007_002:0201c18": "非凡，而問之言：『汝是何神，而忽來下？』天即",
    "T01n0007_002:0201c19": "答言：『大王！當知，我天帝釋之大臣也，名毗",
    "T01n0007_002:0201c20": "首建磨，極閑工巧。大王心欲開廣宮殿故，",
    "T01n0007_002:0201c21": "天帝釋遣我來下，為作監匠以助於王。』王聞",
    "T01n0007_002:0201c22": "此言，心懷歡喜。時，彼天子即便經始，開廓",
    "T01n0007_002:0201c23": "宮城，城之四門，其間相去二十四踰闍那，",
    "T01n0007_002:0201c24": "為王起殿。高下縱廣，各八踰闍那。七寶嚴",
    "T01n0007_002:0201c25": "麗如帝釋宮，其殿凡有八萬四千間隔住處，",
    "T01n0007_002:0201c26": "皆有七寶床帳臥具。又復為王起說法殿，高",
    "T01n0007_002:0201c27": "下縱廣，亦八踰闍那，七寶莊嚴無異於前。",
    "T01n0007_002:0201c28": "其殿四面，有七寶樹，及以名華，列植蔭映。又",
    "T01n0007_002:0201c29": "造寶池，其水清潔，具八功德。其殿中央，施師",
    "T01n0007_002:0202a01": "子座，七寶莊嚴，極為高廣，覆以寶帳，埀七",
    "T01n0007_002:0202a02": "寶。又為四遠來聽法者，設四寶座，黃金、",
    "T01n0007_002:0202a03": "白銀、琉璃、頗梨，其數凡有八萬四千。毗首建",
    "T01n0007_002:0202a04": "磨既為彼王造作宮城，皆悉竟已，與王辭",
    "T01n0007_002:0202a05": "別，忽然不現，還歸天上。「時，大善見王既見",
    "T01n0007_002:0202a06": "宮城皆悉修立，即勅擊鼓唱令國界：『大善見",
    "T01n0007_002:0202a07": "王，却後七日，當為一切說種種法，若欲樂",
    "T01n0007_002:0202a08": "聞，皆可來集說法殿上。』時婆羅門、長者、居士、",
    "T01n0007_002:0202a09": "大臣、人民，聞此唱令，至於其日，皆悉來集。",
    "T01n0007_002:0202a10": "時，王即便上說法殿，登師子座，一切來眾，",
    "T01n0007_002:0202a11": "亦皆坐於四寶之座。爾時，彼王先為諸人說",
    "T01n0007_002:0202a12": "十善法，然後又為開餘法門，乃至經於萬二",
    "T01n0007_002:0202a13": "千歲。其國眾生，若有曾聞彼王法者，命終",
    "T01n0007_002:0202a14": "生天，不墮三塗。阿難！彼王恒作如此利益",
    "T01n0007_002:0202a15": "一切眾生。阿難！時，大善見王於靜室中，心",
    "T01n0007_002:0202a16": "自念言：『我過去世，有何行業、修何善根，生",
    "T01n0007_002:0202a17": "世尊貴，有大威德，色力壽命，人無等者？正當",
    "T01n0007_002:0202a18": "由於過去世中，廣修布施、忍辱、慈悲故，今獲",
    "T01n0007_002:0202a19": "得如此報耳；我今宜應更修進勝。』而便思惟。",
    "T01n0007_002:0202a20": "不久之間即得初禪，乃至得於第四禪，復更",
    "T01n0007_002:0202a21": "修習四無量心。阿難！大善見王又教夫人及",
    "T01n0007_002:0202a22": "以婇女，令修四禪。",
    "T01n0007_002:0202a23": "大般涅槃經卷中"
}