{
    "X85n1594_017:0579c04": "佛祖綱目卷第十七(寒字號)",
    "X85n1594_017:0579c06": "甲子(漢武帝元狩六年起)乙丑(改元元鼎)辛未(改元元封)丁丑(改元太初)辛",
    "X85n1594_017:0579c07": "巳(改元天漢)乙酉(改元太始)已丑(改元征和)癸巳(改元後元)乙未(昭帝始元",
    "X85n1594_017:0579c08": "元年)辛丑(改元元鳳)丁未(改元元平)戊申(宣帝本始元年)壬子(改元地節)丙",
    "X85n1594_017:0579c09": "辰(改元元康)庚申(改元神爵)癸亥(漢宣帝神爵四年止)",
    "X85n1594_017:0579c10": "(戊辰)十六祖羅&#x777A;羅多傳法僧伽難提",
    "X85n1594_017:0579c11": "[0579c11] 羅&#x777A;羅多。迦毗羅國人。行化至室羅筏城。有河名曰",
    "X85n1594_017:0579c12": "金水。其味殊美。中流復現五佛影。羅&#x777A;羅多告眾曰。",
    "X85n1594_017:0579c13": "此河之源。凡五百里。有聖者僧伽難提。居於彼處。佛",
    "X85n1594_017:0579c14": "誌。一千年後。當紹聖位。語已。領諸學眾。&#x9061;流而上。至",
    "X85n1594_017:0579c15": "彼。見僧伽難提安坐入定。羅&#x777A;羅多與眾伺之。經三",
    "X85n1594_017:0579c16": "七日。方從定起。羅&#x777A;羅多問曰。汝身定耶。心定耶。難",
    "X85n1594_017:0579c17": "提曰。身心俱定。羅多曰。身心俱定。何有出入。難提曰。",
    "X85n1594_017:0579c18": "雖有出入。不失定相。如金在井。金體常寂。羅多曰。若",
    "X85n1594_017:0579c19": "金在井。若金出井。金無動靜。何物出入。難提曰。言金",
    "X85n1594_017:0579c20": "動靜。何物出入。言金出入。金非動靜。羅多曰。若金在",
    "X85n1594_017:0579c21": "井。出者何金。若金出井。在者何物。難提曰。金若出井。",
    "X85n1594_017:0579c22": "在者非金。金若在井。出者非物。羅多曰。此義不然。難",
    "X85n1594_017:0579c23": "提曰。彼義非著。羅多曰。此義當墮。難提曰。此義不成。",
    "X85n1594_017:0579c24": "羅多曰。彼義不成。我義成矣。難提曰。我義雖成。法非",
    "X85n1594_017:0580a01": "我故。羅多曰我義已成。我無我故。難提曰。我無我故。",
    "X85n1594_017:0580a02": "復成何義。羅多曰。我無我故。故成汝義。難提曰。仁者",
    "X85n1594_017:0580a03": "師誰。得是無我。羅多曰。我師迦那提婆。證是無我。難",
    "X85n1594_017:0580a04": "提以偈贊曰。稽首提婆師。而出於仁者。仁者無我故。",
    "X85n1594_017:0580a05": "我欲師仁者。羅多答偈曰。我已無我故。汝須見我我。",
    "X85n1594_017:0580a06": "汝若師我故。知我非我我。難提心意豁然。即求度脫。",
    "X85n1594_017:0580a07": "羅多曰。汝心自在。非我所繫。語已。即以右手擎金&#x9262;。",
    "X85n1594_017:0580a08": "舉至梵宮。取彼香飯。將齋大眾。大眾忽生厭惡之心。",
    "X85n1594_017:0580a09": "羅多曰。非我之咎。汝等自業。即命難提。分座同食。眾",
    "X85n1594_017:0580a10": "復訝之。羅多曰。汝不得食。皆繇此故。當知與吾分座",
    "X85n1594_017:0580a11": "者。即過去娑羅樹王如來也。愍物降跡。汝輩亦莊嚴",
    "X85n1594_017:0580a12": "劫中。已至三果。而未證無漏者。眾曰。我師神力。斯可",
    "X85n1594_017:0580a13": "信矣。彼云過去佛者。即竊疑焉。難提知眾生慢。乃曰。",
    "X85n1594_017:0580a14": "世尊在日。世界平正。無有丘陵江河溝洫。水悉甘美。",
    "X85n1594_017:0580a15": "草木滋茂。國土豐盈。無八苦。行十善。自雙樹示滅。八",
    "X85n1594_017:0580a16": "百餘年。世界丘墟。草木枯瘁。人無至信。正念輕微。不",
    "X85n1594_017:0580a17": "信真如。惟愛神力。言訖。以右手漸展入地。至金剛輪",
    "X85n1594_017:0580a18": "際。取甘露水。以琉璃器。持至會所。大眾見之。即時欽",
    "X85n1594_017:0580a19": "慕。悔過作禮。於是羅多命難提。而付法眼。偈曰。於法",
    "X85n1594_017:0580a20": "實無證。不取亦不離。法非有無相。內外云何起。難提",
    "X85n1594_017:0580a21": "聞命。敬奉勤至。復說偈贊曰。善哉大聖者。心明逾日",
    "X85n1594_017:0580a22": "月。一光照世界。暗魔無不拔。羅&#x777A;羅多付法已。安坐",
    "X85n1594_017:0580a23": "歸寂。四眾建塔。當此土漢武帝二十八年戊辰也。",
    "X85n1594_017:0580a24": "(丁未)十七祖僧伽難提傳法伽耶舍多",
    "X85n1594_017:0580b01": "[0580b01] 僧伽難提。室羅筏城人。寶莊嚴王之子。生而能言。常",
    "X85n1594_017:0580b02": "讚佛事。七歲即厭世樂。以偈告其父母曰。稽首大慈",
    "X85n1594_017:0580b03": "父。和南骨血母。我今欲出家。幸願哀愍故。父母固止",
    "X85n1594_017:0580b04": "之。遂終日不食。乃許其在家出家。號僧伽難提。復命",
    "X85n1594_017:0580b05": "沙門禪利多為之師。積十九載。未&#x751E;退倦。每自念言。",
    "X85n1594_017:0580b06": "身居王宮。胡為出家。一夕天光下燭。見一路坦平。不",
    "X85n1594_017:0580b07": "覺徐行。約十里許。至大巖前。有石窟焉。乃燕寂於中。",
    "X85n1594_017:0580b08": "父既失子。即擯禪利多。出國訪尋其子。不知所在。經",
    "X85n1594_017:0580b09": "十年。僧伽難提遇羅&#x777A;羅多。得法得記已。行化至摩",
    "X85n1594_017:0580b10": "提國。忽有&#x51C9;風襲眾。身心悅適非常。而不知其然。難",
    "X85n1594_017:0580b11": "提曰。此道德之風也。當有聖者出世。嗣續祖燈乎。言",
    "X85n1594_017:0580b12": "訖。以神力攝諸大眾。遊歷山谷。食頃至一&#x5CEF;下。謂眾",
    "X85n1594_017:0580b13": "曰。此&#x5CEF;嵿有紫雲如蓋。聖人居此矣。即與大眾。徘徊",
    "X85n1594_017:0580b14": "久之。見山舍。一童子持圓鑑。直造難提前。難提問。汝",
    "X85n1594_017:0580b15": "幾歲耶。曰百歲。提曰。汝年尚幼。何言百歲。童曰。我不",
    "X85n1594_017:0580b16": "會理。正百歲耳。難提曰。汝善機耶。童曰。佛言。若人生",
    "X85n1594_017:0580b17": "百歲。不會諸佛機。不如生一日。而得決了之。難提曰。",
    "X85n1594_017:0580b18": "汝手中者。當何所表。童曰。諸佛大圓鑑。內外無瑕翳。",
    "X85n1594_017:0580b19": "兩人同得見。心眼皆相似。彼父母聞子語。即捨令出",
    "X85n1594_017:0580b20": "家。難提&#x643A;至本處。受具戒訖。名伽耶舍多。他時聞風",
    "X85n1594_017:0580b21": "吹殿鈴聲。難提問曰。鈴鳴耶。風鳴耶。舍多曰。非風鈴",
    "X85n1594_017:0580b22": "鳴。我心鳴耳。難提曰。心復誰乎。舍多曰。俱寂靜故。難",
    "X85n1594_017:0580b23": "提曰。善哉善哉。繼吾道者。非子而誰。即付法眼。偈曰。",
    "X85n1594_017:0580b24": "心地本無生。因地從緣起。緣種不相妨。華果亦復爾。",
    "X85n1594_017:0580c01": "僧伽難提既付法已。右手攀樹而化。大眾議曰。尊者",
    "X85n1594_017:0580c02": "樹下歸寂。其垂蔭後裔乎。將奉全身於高原。建塔。眾",
    "X85n1594_017:0580c03": "力不能舉。以諸象力挽之。亦不動。遂就樹下焚之。身",
    "X85n1594_017:0580c04": "盡。樹更蓊&#x9B31;。當此土漢昭帝十三年丁未歲也。"
}