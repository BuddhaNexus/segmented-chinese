{
    "T31n1602_009:0521b06": "顯揚聖教論卷第九",
    "T31n1602_009:0521b08": "無著菩薩造",
    "T31n1602_009:0521b09": "三藏法師玄奘奉　詔譯",
    "T31n1602_009:0521b10": "攝淨義品第二之五",
    "T31n1602_009:0521b11": "異論多種者。謂十六種異論。何等十六。嗢柁",
    "T31n1602_009:0521b12": "南曰。",
    "T31n1602_009:0521b13": "　執因中有果　　顯了有去來",
    "T31n1602_009:0521b14": "　我常宿作因　　自在等害法",
    "T31n1602_009:0521b15": "　邊無邊矯亂　　見無因斷空",
    "T31n1602_009:0521b16": "　計勝淨吉祥　　名十六異論",
    "T31n1602_009:0521b17": "論曰。十六異論者。一因中有果論。二從緣顯",
    "T31n1602_009:0521b18": "了論。三去來實有論。四計我論。五計常論。六",
    "T31n1602_009:0521b19": "宿作因論。七自在等作者論。八害為正法論。",
    "T31n1602_009:0521b20": "九有邊無邊論。十不死矯亂論。十一無因見",
    "T31n1602_009:0521b21": "論。十二斷見論。十三空見論。十四妄計最勝",
    "T31n1602_009:0521b22": "論。十五妄計清淨論。十六妄計吉祥論。",
    "T31n1602_009:0521b23": "因中有果論者。謂如有一若沙門若婆羅門。",
    "T31n1602_009:0521b24": "起如是見立如是論。因中常恒具有果性。謂",
    "T31n1602_009:0521b25": "雨眾外道作如是計。問何因緣故。彼諸外道",
    "T31n1602_009:0521b26": "於諸因中起如是見立如是論顯示有果。答",
    "T31n1602_009:0521b27": "由教及理故。教者。謂彼先師所造教藏。隨聞",
    "T31n1602_009:0521b28": "傳授展轉至今。宣說因中先已有果。理者。謂",
    "T31n1602_009:0521b29": "即如彼沙門及婆羅門。為性尋思。為性觀察。",
    "T31n1602_009:0521c01": "住尋思地。住自辦地。住異生地。住隨思惟",
    "T31n1602_009:0521c02": "觀察行地。彼如是思。若從彼體此體得生。一",
    "T31n1602_009:0521c03": "切世間共知共立。彼是此因非餘。又諸世間",
    "T31n1602_009:0521c04": "欲求此果。唯取此因不取餘因。又即於彼彼",
    "T31n1602_009:0521c05": "事中。如是如是加功營造。非於餘事。又若彼",
    "T31n1602_009:0521c06": "果即從彼生不從餘生。是故因中定已有果。",
    "T31n1602_009:0521c07": "若不爾者。應立一切是一切因。又應求一一",
    "T31n1602_009:0521c08": "果取一切因。又應於一切事加功營造為求",
    "T31n1602_009:0521c09": "一果。又應從一切一切果生。如是由建立故。",
    "T31n1602_009:0521c10": "取故。作事故。生故。彼見因中常有果性。",
    "T31n1602_009:0521c11": "我今問汝。隨汝意答。因果兩相為異不異。若",
    "T31n1602_009:0521c12": "不異者。即無決定因果二體。由此二相無差",
    "T31n1602_009:0521c13": "別故。而言因中有果。不應道理。若異相者。汝",
    "T31n1602_009:0521c14": "意云何。因中果體為未生相為已生相。若未",
    "T31n1602_009:0521c15": "生相者。於彼因中果猶未生而說是有。不應",
    "T31n1602_009:0521c16": "道理。若已生相者。則果體已生復從因生。不",
    "T31n1602_009:0521c17": "應道理。是故因中非先有果。然要有因故待",
    "T31n1602_009:0521c18": "緣而生。",
    "T31n1602_009:0521c19": "彼有相法於有相法中由五種相可得了知。",
    "T31n1602_009:0521c20": "一於處所可得了知。謂如瓮中水。二於所依",
    "T31n1602_009:0521c21": "止可得了知。如眼中眼識。三即於自相可得",
    "T31n1602_009:0521c22": "了知。如因自體不由比決。四於自作業可得",
    "T31n1602_009:0521c23": "了知。五由因變故果變可得。或由緣變故果",
    "T31n1602_009:0521c24": "變可得。是故常時恒時說因中有果。不應道",
    "T31n1602_009:0521c25": "理。由此義故。彼所立論非如理說。謂不異相",
    "T31n1602_009:0521c26": "故。異相故不生相故。生相故。不應道理。",
    "T31n1602_009:0521c27": "從緣顯了論者。謂如有一若沙門若婆羅門。",
    "T31n1602_009:0521c28": "起如是見立如是論。一切諸法體自本有。從",
    "T31n1602_009:0521c29": "眾緣顯非緣所生。謂即因中有果論者及聲",
    "T31n1602_009:0522a01": "相論者。作如是計。",
    "T31n1602_009:0522a02": "問何因緣故。因中有果論者。見諸因中先有",
    "T31n1602_009:0522a03": "果性從緣顯了。答由教及理故。教如前說。理",
    "T31n1602_009:0522a04": "者。謂如有一。為性尋思。為性觀察。廣說如",
    "T31n1602_009:0522a05": "前。彼如是思。果先是有復從因生。不應道理。",
    "T31n1602_009:0522a06": "然非不用功為成於果。復以何緣而作功用。",
    "T31n1602_009:0522a07": "豈非唯為顯了果故。彼作如是妄思惟已。說",
    "T31n1602_009:0522a08": "顯了論。",
    "T31n1602_009:0522a09": "我今問汝。隨汝意答。為無障緣故障。為有障",
    "T31n1602_009:0522a10": "緣故障。若無者。無有障緣而有障者。不應道",
    "T31n1602_009:0522a11": "理。若有者。屬果之因何故不障。同是有故。譬",
    "T31n1602_009:0522a12": "如黑闇障瓮中水亦能障瓮。若言亦障因者。",
    "T31n1602_009:0522a13": "亦應顯了。俱是所障。而但顯因中先有果性",
    "T31n1602_009:0522a14": "而不顯因。不應道理。",
    "T31n1602_009:0522a15": "汝又應說。為有性是障緣。為果性是障緣。若",
    "T31n1602_009:0522a16": "有性是障緣者。是則有性。常不顯了。不應道",
    "T31n1602_009:0522a17": "理。又因亦是有。何故不是障緣。若果性是障",
    "T31n1602_009:0522a18": "緣者。如是一法亦因亦果。如芽是種子果",
    "T31n1602_009:0522a19": "是莖等。因果即一法亦顯不顯。不應道理。",
    "T31n1602_009:0522a20": "又今問汝。隨汝意答。顯與本法為一為異。若",
    "T31n1602_009:0522a21": "言一者。彼本有法常顯已顯復顯。不應道理。",
    "T31n1602_009:0522a22": "若言異者。此顯為無因耶。為有因耶。若無因",
    "T31n1602_009:0522a23": "者。無因而顯。不應道理。若有因者。果性可",
    "T31n1602_009:0522a24": "顯。非是因性不顯之因能顯於果。不應道理。",
    "T31n1602_009:0522a25": "如是無障緣故。有障緣故。有相故。果相故。顯",
    "T31n1602_009:0522a26": "了一故。顯了異故。不應道理。是故汝言。若法",
    "T31n1602_009:0522a27": "性無是則無相。若法性有是則有相。若性是",
    "T31n1602_009:0522a28": "無不可顯了。若性是有則可顯了者。不應道",
    "T31n1602_009:0522a29": "理。",
    "T31n1602_009:0522b01": "今當略說。雖實是有而不可取相。或有遠故",
    "T31n1602_009:0522b02": "不可取。或由四種障因之所障故不可取。或",
    "T31n1602_009:0522b03": "極微細故不可取。或心散亂故不可取。或根",
    "T31n1602_009:0522b04": "損壞故不可取。或未得彼相應智故不可取。",
    "T31n1602_009:0522b05": "如因中有果從緣顯論。不應道理。當知聲",
    "T31n1602_009:0522b06": "相論亦爾。此中差別者。外聲論師起如是見",
    "T31n1602_009:0522b07": "立如是論。聲相本有無生無滅。然由數宣吐",
    "T31n1602_009:0522b08": "方得顯了。而聲體是常。是故從緣顯了論。非",
    "T31n1602_009:0522b09": "如理說。",
    "T31n1602_009:0522b10": "去來實有論者。謂如有一若沙門若婆羅門。",
    "T31n1602_009:0522b11": "或在此法。由不正思惟起如是見立如是論。",
    "T31n1602_009:0522b12": "有過去有未來。自相成就猶如現在。實有非",
    "T31n1602_009:0522b13": "假。",
    "T31n1602_009:0522b14": "問何因緣故。彼起如是見立如是論。答由教",
    "T31n1602_009:0522b15": "及理故。教如前說。",
    "T31n1602_009:0522b16": "又於此法有不如理思惟所引經教。如經中",
    "T31n1602_009:0522b17": "說。一切有者。謂十二處。是十二處自相故有。",
    "T31n1602_009:0522b18": "又如薄伽梵說。有過去業。又經中說。有過去",
    "T31n1602_009:0522b19": "色有未來色。乃至識亦如是。",
    "T31n1602_009:0522b20": "理者。謂如有一。為性尋思。為性觀察。廣說如",
    "T31n1602_009:0522b21": "前。彼如是思。若法自相安住此法。真實是有。",
    "T31n1602_009:0522b22": "此若未來無者。彼時應未受自相。此若過去",
    "T31n1602_009:0522b23": "無者。彼時應退失自相。若如是者。諸法自相",
    "T31n1602_009:0522b24": "應不成就。由是諸法應性不真實。若如是者",
    "T31n1602_009:0522b25": "不應道理。由如是思故。起如是見立如是論。",
    "T31n1602_009:0522b26": "過去未來性相實有。",
    "T31n1602_009:0522b27": "我今問汝。隨汝意答。去來兩相與現在相。為",
    "T31n1602_009:0522b28": "不異相為是異相。若不異相者。立三世相。不",
    "T31n1602_009:0522b29": "應道理。若異相者。性相實有。不應道理。",
    "T31n1602_009:0522c01": "又汝應說。自意所欲墮三世法。為是常相為",
    "T31n1602_009:0522c02": "無常相。若常相者。墮於三世。不應道理。若無",
    "T31n1602_009:0522c03": "常相者。於三世中恒是實有。不應道理。",
    "T31n1602_009:0522c04": "又汝應說。自意所欲。為計未來法來至現在",
    "T31n1602_009:0522c05": "世。為計未來死滅生現在世。為計法住未來",
    "T31n1602_009:0522c06": "以此為緣生現在世。為計本無業用今有業",
    "T31n1602_009:0522c07": "用。為計本相不圓滿今相圓滿。為計本相異",
    "T31n1602_009:0522c08": "今相異。為計未來有現在分相。",
    "T31n1602_009:0522c09": "若言即未來法來至現在者。此應有方所。又",
    "T31n1602_009:0522c10": "未來現在應無差別。又應是常。不應道理。若",
    "T31n1602_009:0522c11": "言未來死滅生現在者。是則未來法不生於",
    "T31n1602_009:0522c12": "今現在法本無今生。又未來未生而言死滅。",
    "T31n1602_009:0522c13": "不應道理。",
    "T31n1602_009:0522c14": "若言法住未來以此為緣生現在世者。此應",
    "T31n1602_009:0522c15": "是常。又應本無。今生非未來法生。不應道理。",
    "T31n1602_009:0522c16": "若本無業用今有業用者。是則本有今有便",
    "T31n1602_009:0522c17": "有。如前所說過故。不應道理。又此業用汝意",
    "T31n1602_009:0522c18": "云何。與彼本法為有異相為不異相。若異相",
    "T31n1602_009:0522c19": "者。此業用相未來無故。不應道理。若不異相",
    "T31n1602_009:0522c20": "者。本無業用今有業用。不應道理。",
    "T31n1602_009:0522c21": "如無業用有此過失。如是不圓滿相異相未",
    "T31n1602_009:0522c22": "來分相亦爾。此中差別者。復有自體雜亂過",
    "T31n1602_009:0522c23": "失。不應道理。如未來向現在。如是現在往過",
    "T31n1602_009:0522c24": "去如其所應有過失應知。謂如前所計諸因",
    "T31n1602_009:0522c25": "緣及所說破道理。",
    "T31n1602_009:0522c26": "如是自相故。共相故。來故。死滅故。生故。業",
    "T31n1602_009:0522c27": "故圓滿相故。異相故。未來分故。說過去未來",
    "T31n1602_009:0522c28": "實有論。不應道理。",
    "T31n1602_009:0522c29": "如是破已復有難言。若過去未來是無。云何",
    "T31n1602_009:0523a01": "緣無而有覺轉。若言緣無而覺轉者。云何不",
    "T31n1602_009:0523a02": "有違教過失。如說一切有者謂十二處。",
    "T31n1602_009:0523a03": "我今問汝。隨汝意答。世間取無之覺為起不",
    "T31n1602_009:0523a04": "起。若不起者。能取無我。兔角石女兒等覺。皆",
    "T31n1602_009:0523a05": "應是無。此不應道理。又薄伽梵說。我諸無諂",
    "T31n1602_009:0523a06": "聲聞如我所說正修行時。若有知有若無知",
    "T31n1602_009:0523a07": "無。如是不應道理。若言起者。汝何所欲此取",
    "T31n1602_009:0523a08": "無覺。為作有行為作無行。若作有行者。取無",
    "T31n1602_009:0523a09": "之覺而作有行。不應道理。若作無行者。此無",
    "T31n1602_009:0523a10": "行覺汝何所欲。為緣有事轉為緣無事轉。若",
    "T31n1602_009:0523a11": "緣有事轉者。無行之覺緣有事轉。不應道理",
    "T31n1602_009:0523a12": "若緣無事轉者。無有緣無之覺。不應道理。",
    "T31n1602_009:0523a13": "雖說一切有者謂十二處。然於有法密意說",
    "T31n1602_009:0523a14": "有有相。於無法密意說有無相。所以者何。若",
    "T31n1602_009:0523a15": "有相法能持有相。若無相法能持無相。是故",
    "T31n1602_009:0523a16": "俱名為法。俱名為有。若異者。諸修行人。但知",
    "T31n1602_009:0523a17": "於有不知於無。應非無間觀所知法。此不應",
    "T31n1602_009:0523a18": "道理。又雖說言有過去業由此業故眾生受。",
    "T31n1602_009:0523a19": "有損害受無損害受。此亦依彼習氣密意假",
    "T31n1602_009:0523a20": "說彼法為有。謂於諸行中曾有淨不淨業生",
    "T31n1602_009:0523a21": "滅。由此因緣故。彼行勝異相續而轉。是名習",
    "T31n1602_009:0523a22": "氣。由此相續所攝習氣故。愛不愛果生。是",
    "T31n1602_009:0523a23": "故於我無過。而汝不應道理。",
    "T31n1602_009:0523a24": "又雖說言有過去色有未來色有現在色。如",
    "T31n1602_009:0523a25": "是乃至識亦爾者。此亦依三種行相密意故",
    "T31n1602_009:0523a26": "說。謂因相自相果相。依彼因相密意說有未",
    "T31n1602_009:0523a27": "來。依彼自相密意說有現在。依彼果相密意",
    "T31n1602_009:0523a28": "說有過去。是故無過。",
    "T31n1602_009:0523a29": "又復不應說過去未來是實有相。何以故。應",
    "T31n1602_009:0523b01": "知。未來有十二種相故。一因所顯相。二體未",
    "T31n1602_009:0523b02": "生相。三待緣相。四已生種類相。五應生法",
    "T31n1602_009:0523b03": "相。六不生法相。七未生雜染相。八未生清淨",
    "T31n1602_009:0523b04": "相。九應可求相。十不應求相。十一應觀察相。",
    "T31n1602_009:0523b05": "十二不應觀察相。應知。現在亦有十二種相。",
    "T31n1602_009:0523b06": "一果所顯相。二體已生相。三緣會相。四已生",
    "T31n1602_009:0523b07": "種類相。五剎那相。六不復生法相。七現雜染",
    "T31n1602_009:0523b08": "相。八現清淨相。九可喜樂相。十不可喜樂相。",
    "T31n1602_009:0523b09": "十一應觀察相。十二不應觀察相。應知。過去",
    "T31n1602_009:0523b10": "亦有十二種相。一已度因相。二已度緣相。三",
    "T31n1602_009:0523b11": "已度果相。四體已壞相。五已滅種類相。六不",
    "T31n1602_009:0523b12": "生法相。七靜息雜染相。八靜息清淨相。九應",
    "T31n1602_009:0523b13": "顧戀處相。十不應顧戀處相。十一應觀察相。",
    "T31n1602_009:0523b14": "十二不應觀察相。",
    "T31n1602_009:0523b15": "計我論者。謂如有一若沙門若婆羅門。起如",
    "T31n1602_009:0523b16": "是見立如是論。有我有薩埵有命者有生者",
    "T31n1602_009:0523b17": "有養者有數取趣者。如是等是實是常。諸外",
    "T31n1602_009:0523b18": "道等作如是計。問何故彼諸外道。起如是見",
    "T31n1602_009:0523b19": "立如是論。答由教及理故。教如前說。理者。謂",
    "T31n1602_009:0523b20": "如有一。為性尋思。為性觀察。廣說如前。由二",
    "T31n1602_009:0523b21": "種因故。一先不思覺率爾而得有薩埵覺故。",
    "T31n1602_009:0523b22": "二先已思覺得有作故。彼如是思。若無我者。",
    "T31n1602_009:0523b23": "見於五事不應起於五種有我之覺。一見色",
    "T31n1602_009:0523b24": "形已唯應起於色覺。不應起於薩埵之覺。二",
    "T31n1602_009:0523b25": "見順苦樂行已。唯應起於受覺。不應起於勝",
    "T31n1602_009:0523b26": "劣薩埵之覺。三見已立名者名相應行已。唯",
    "T31n1602_009:0523b27": "應起於想覺。不應起於剎帝利婆羅門吠舍",
    "T31n1602_009:0523b28": "戍達羅佛授德友等薩埵之覺。四見作淨不",
    "T31n1602_009:0523b29": "淨相應行已。唯應起於行覺。不應起於愚者",
    "T31n1602_009:0523c01": "智者薩埵之覺。五見於境界識隨轉已。唯應",
    "T31n1602_009:0523c02": "起於心覺。不應起於我能見等薩埵之覺。由",
    "T31n1602_009:0523c03": "如是先不思覺。於此五事唯起五種薩埵之",
    "T31n1602_009:0523c04": "覺。非諸行覺。是故先不思覺見已率爾而起",
    "T31n1602_009:0523c05": "有薩埵覺。如是決定知有實我。",
    "T31n1602_009:0523c06": "又彼如是思。若無我者。不應於諸行中先起",
    "T31n1602_009:0523c07": "思覺得有所作。謂我以眼當見諸色。正見諸",
    "T31n1602_009:0523c08": "色。已見諸色。或復起心。我不當見如是等",
    "T31n1602_009:0523c09": "用皆由我覺行為先導。如於眼見如是於",
    "T31n1602_009:0523c10": "耳鼻舌身意應知亦爾。又於善業造作善業",
    "T31n1602_009:0523c11": "止息。不善業造作不善業止息。如是等事。皆",
    "T31n1602_009:0523c12": "由思覺為先方得作用。如是等用唯於諸行。",
    "T31n1602_009:0523c13": "不應道理。由如是思故說有我。",
    "T31n1602_009:0523c14": "我今問汝。隨汝意答。為即於所見事起薩埵",
    "T31n1602_009:0523c15": "覺。為異於所見事起薩埵覺耶。若即於所見",
    "T31n1602_009:0523c16": "事起薩埵覺者。汝不應言即於色等計有薩",
    "T31n1602_009:0523c17": "埵計有我者是顛倒覺。若異於所見事起薩",
    "T31n1602_009:0523c18": "埵覺者。我有形量。不應道理。我有勝劣。或",
    "T31n1602_009:0523c19": "剎帝利等。或愚或智。或能取彼色等境界。不",
    "T31n1602_009:0523c20": "應道理。",
    "T31n1602_009:0523c21": "又汝何所欲。為唯於此法自體起此覺耶。為",
    "T31n1602_009:0523c22": "亦於餘體起此覺耶。若唯於此法自體起此",
    "T31n1602_009:0523c23": "覺者。即於所見起彼我覺。不應說名為顛倒",
    "T31n1602_009:0523c24": "覺。若亦於餘體起此覺者。即一切境界各是",
    "T31n1602_009:0523c25": "一切境界覺因。不應道理。",
    "T31n1602_009:0523c26": "又汝何所欲。於無情數有情覺。於有情數無",
    "T31n1602_009:0523c27": "情覺。於餘有情數餘有情覺。為起為不起耶。",
    "T31n1602_009:0523c28": "若起者。是則無情應是有情。有情應是無情。",
    "T31n1602_009:0523c29": "餘有情應是餘有情。此不應道理。若不起者。",
    "T31n1602_009:0524a01": "則誹撥現量。不應道理。",
    "T31n1602_009:0524a02": "又汝何所欲。此計我覺為取現量義。為取比",
    "T31n1602_009:0524a03": "量義耶。若取現量義者。唯色等蘊是現量義。",
    "T31n1602_009:0524a04": "我非現量義故。不應道理。若取比量義者。如",
    "T31n1602_009:0524a05": "愚稚等未能思度。不應率爾起於我覺。",
    "T31n1602_009:0524a06": "又我今問汝。隨汝意答。如世間所作。為以覺",
    "T31n1602_009:0524a07": "為因。為以我為因。若以覺為因者。執我所作。",
    "T31n1602_009:0524a08": "不應道理。若以我為因者。先已思覺得有所",
    "T31n1602_009:0524a09": "作。不應道理。",
    "T31n1602_009:0524a10": "又汝何所欲。所作事因。為是無常為是常耶。",
    "T31n1602_009:0524a11": "若無常者。此所作因體是變異而執我有所",
    "T31n1602_009:0524a12": "作。不應道理。若是常者。則無變異無變異法",
    "T31n1602_009:0524a13": "執有所作。不應道理。",
    "T31n1602_009:0524a14": "又汝何所欲。為有動作之我能有所作。為無",
    "T31n1602_009:0524a15": "動作之我能有所作耶。若有動作之我能有",
    "T31n1602_009:0524a16": "所作者。是則常作不應復作。若無動作之",
    "T31n1602_009:0524a17": "我能有所作者。無動作性而有所作。不應道",
    "T31n1602_009:0524a18": "理。",
    "T31n1602_009:0524a19": "又汝何所欲。為有因故我有所作。為無因耶。",
    "T31n1602_009:0524a20": "若有因者。此我應由餘因策發方有所作。不",
    "T31n1602_009:0524a21": "應道理。若無因者。應一切時作一切事。不應",
    "T31n1602_009:0524a22": "道理。",
    "T31n1602_009:0524a23": "又汝何所欲。此我為依自故能有所作。為依",
    "T31n1602_009:0524a24": "他故能有所作。若依自者。此我自作老病死",
    "T31n1602_009:0524a25": "苦雜染等事。不應道理。若依他者。計我所作",
    "T31n1602_009:0524a26": "不應道理。",
    "T31n1602_009:0524a27": "又我今問汝。隨汝意答。為即於蘊施設有我。",
    "T31n1602_009:0524a28": "為於諸蘊中為蘊。外餘處為非蘊性耶。若即",
    "T31n1602_009:0524a29": "於蘊施設我者。是我與蘊無有差別。而計有",
    "T31n1602_009:0524b01": "我是實是常。不應道理。若於諸蘊中者。此我",
    "T31n1602_009:0524b02": "為常為無常耶。若是常者。常住之我。為諸苦",
    "T31n1602_009:0524b03": "樂之所損益。不應道理。若無損益起法非法。",
    "T31n1602_009:0524b04": "不應道理。若不生起法及非法。應諸蘊身畢",
    "T31n1602_009:0524b05": "竟不起。又應不由功用我常解脫。若無常者。",
    "T31n1602_009:0524b06": "離蘊體外有生有滅相續流轉法不可得故。",
    "T31n1602_009:0524b07": "不應道理。又於此滅壞後於餘處不作而得",
    "T31n1602_009:0524b08": "有大過失故。不應道理。若蘊外餘處者。汝所",
    "T31n1602_009:0524b09": "計我應是無為。若非蘊性者。我一切時應無",
    "T31n1602_009:0524b10": "染污。又我與身不應相屬。此不應道理。",
    "T31n1602_009:0524b11": "又汝何所欲。所計之我。為即見者等相。為離",
    "T31n1602_009:0524b12": "見者等相。若即見者等相者。為即於見等上",
    "T31n1602_009:0524b13": "假立。有能見者等相。為離於見等上別立有",
    "T31n1602_009:0524b14": "能見者等相。若即於見等上假立有能見者",
    "T31n1602_009:0524b15": "等相者。即應見等是能見者等。而汝立我。為",
    "T31n1602_009:0524b16": "能見者等不應道理。以見者等與見等相無",
    "T31n1602_009:0524b17": "差別故。若離於見等上別立有能見者等相",
    "T31n1602_009:0524b18": "者。彼見等法為是我所成業。為是我所執具。",
    "T31n1602_009:0524b19": "若是我所成業者。此我若如種子應是無常。",
    "T31n1602_009:0524b20": "若言如陶師等假立士夫。此我應是無常應",
    "T31n1602_009:0524b21": "是假立。而汝言是常是實。不應道理。若言如",
    "T31n1602_009:0524b22": "具神通假立士夫。此我亦應是無常假立。於",
    "T31n1602_009:0524b23": "諸所作隨意自在。此亦如前。不應道理。若言",
    "T31n1602_009:0524b24": "如地應是無常。又所計我無如地大顯了作",
    "T31n1602_009:0524b25": "業故。不應道理。何以故。世間地大。所作業用",
    "T31n1602_009:0524b26": "顯了可得故。謂能持萬物令不墜下。我無是",
    "T31n1602_009:0524b27": "業顯了可得。若如虛空應是無法。此不應道",
    "T31n1602_009:0524b28": "理。何以故。唯於色無假立空故。虛空雖是假",
    "T31n1602_009:0524b29": "有。而有業用分明可得。非所計我故。不應道",
    "T31n1602_009:0524c01": "理。世間虛空。所作業用分明可得者。謂由虛",
    "T31n1602_009:0524c02": "空故得起往來屈伸等業。是故見等是我所",
    "T31n1602_009:0524c03": "成業。不應道理。若是我所執具者。若言如鎌",
    "T31n1602_009:0524c04": "如離鎌外餘物亦有能斷作用。如是離見等",
    "T31n1602_009:0524c05": "外於餘物上見等業用不可得故。不應道理。",
    "T31n1602_009:0524c06": "若言如火。則徒計於我。不應道理。何以故。如",
    "T31n1602_009:0524c07": "世間火離能燒者。亦自能燒故。若言離見者",
    "T31n1602_009:0524c08": "等相別有我者。即所計我相乖一切量。不應",
    "T31n1602_009:0524c09": "道理。又我今問汝。隨汝意答。汝所計我。為與",
    "T31n1602_009:0524c10": "染淨相相應而有染淨。為不與染淨相相應",
    "T31n1602_009:0524c11": "而有染淨耶。若與染淨相相應而有染淨者。",
    "T31n1602_009:0524c12": "即於諸行中有疾疫災橫及彼止息順益可",
    "T31n1602_009:0524c13": "得。即彼諸行雖無有我。而說有染淨相相應。",
    "T31n1602_009:0524c14": "如於外物內身亦爾。雖無有我染淨義成。故",
    "T31n1602_009:0524c15": "汝計我。不應道理。若不與染淨相相應而有",
    "T31n1602_009:0524c16": "染淨者。離染淨相我有染淨。不應道理。",
    "T31n1602_009:0524c17": "又我今問汝。隨汝意答。汝所計我。為與流轉",
    "T31n1602_009:0524c18": "相相應而有流轉及止息耶。為不與流轉相",
    "T31n1602_009:0524c19": "相應而有流轉及止息耶。若與流轉相相應",
    "T31n1602_009:0524c20": "而有流轉及止息者。於諸行中有五種轉相",
    "T31n1602_009:0524c21": "可得。一有因。二可生。三可滅。四展轉相續生",
    "T31n1602_009:0524c22": "起。五有變異。若諸行中此流轉相可得。如於",
    "T31n1602_009:0524c23": "身牙河燈乘等。流轉作用中雖無有我。即彼",
    "T31n1602_009:0524c24": "諸行得有流轉及與止息。何須計我。若不與",
    "T31n1602_009:0524c25": "彼相相應而有流轉及止息者。即所計我無",
    "T31n1602_009:0524c26": "流轉相而有流轉止息。不應道理。",
    "T31n1602_009:0524c27": "又我今問汝。隨汝意答。汝所計我為由境界",
    "T31n1602_009:0524c28": "所生若苦若樂。及由思業并由煩惱隨煩惱",
    "T31n1602_009:0524c29": "等之所變異。說為受者。作者及解脫者。為不",
    "T31n1602_009:0525a01": "由彼變異說為受者等耶。若由彼變異者。是",
    "T31n1602_009:0525a02": "即諸行是受者作者及解脫者。何須計我。設",
    "T31n1602_009:0525a03": "是我者我應無常。不應道理。若不由彼變異",
    "T31n1602_009:0525a04": "者。我無變異。而是受者作者及解脫者。不應",
    "T31n1602_009:0525a05": "道理。",
    "T31n1602_009:0525a06": "又汝今應說自意所欲。為唯於我說為作者。",
    "T31n1602_009:0525a07": "為亦於餘法說為作者。若唯於我者。世間不",
    "T31n1602_009:0525a08": "應說火為燒者光為照者。若亦於餘法者。即",
    "T31n1602_009:0525a09": "於見等諸根說為作者。徒分別我。不應道理。",
    "T31n1602_009:0525a10": "又汝應說自意所欲。為唯於我建立為我。為",
    "T31n1602_009:0525a11": "亦於餘法建立為我耶。若唯於我者。世間不",
    "T31n1602_009:0525a12": "應於假說士夫身呼為德友佛授等。若亦於",
    "T31n1602_009:0525a13": "餘法者。是則唯於諸行假說名我。何須更執",
    "T31n1602_009:0525a14": "別有我耶。何以故。諸世間人。唯於假設士夫",
    "T31n1602_009:0525a15": "之身。起有情想立有情名。及說自他有差別",
    "T31n1602_009:0525a16": "故。又汝何所欲。計我之見。為善為不善耶。若",
    "T31n1602_009:0525a17": "是善者。何為極愚癡人深起我見。又不由方",
    "T31n1602_009:0525a18": "便率爾而起。又能令眾生怖畏解脫。又能增",
    "T31n1602_009:0525a19": "長諸惡過失。不應道理。若言不善。不應說正",
    "T31n1602_009:0525a20": "及非顛倒。若是顛倒所計之我。體是實有。不",
    "T31n1602_009:0525a21": "應道理。",
    "T31n1602_009:0525a22": "又汝何所欲無我之見。為善為不善耶。若言",
    "T31n1602_009:0525a23": "是善。於彼常住實有我上見無有我而是善",
    "T31n1602_009:0525a24": "性非顛倒見。不應道理。若言不善。而一切智",
    "T31n1602_009:0525a25": "者之所宣說。精勤方便之所生起。令諸眾生",
    "T31n1602_009:0525a26": "不怖解脫。能速證得白淨之果。諸惡過失如",
    "T31n1602_009:0525a27": "實對治。不應道理。",
    "T31n1602_009:0525a28": "又汝意云何。為即我性自計有我。為由我見",
    "T31n1602_009:0525a29": "耶。若即我性自計有我者。應一切時無無我",
    "T31n1602_009:0525b01": "覺。若由我見者。雖無實我。由我見力故。於諸",
    "T31n1602_009:0525b02": "行中。妄謂有我。是故汝計定實有我。不應道",
    "T31n1602_009:0525b03": "理。",
    "T31n1602_009:0525b04": "如是不覺為先而起彼覺故。思覺為先見有",
    "T31n1602_009:0525b05": "所作故。於諸蘊中建立是有故。由於彼相安",
    "T31n1602_009:0525b06": "立為有故。建立雜染及清淨故。建立流轉及",
    "T31n1602_009:0525b07": "止息故。建立受者作者及解脫者故。施設有",
    "T31n1602_009:0525b08": "作者故。施設言說故。施設見故。計實有我。皆",
    "T31n1602_009:0525b09": "不應道理。",
    "T31n1602_009:0525b10": "又我今當說第一義我相。所言我者。唯於諸",
    "T31n1602_009:0525b11": "法假立為有。非實有我。然此假我。不可說言",
    "T31n1602_009:0525b12": "與彼諸法異不異性。勿謂此我是實有體。或",
    "T31n1602_009:0525b13": "彼諸法即我性相。又此假我是無常相。是非",
    "T31n1602_009:0525b14": "恒相。非安保相。是變壞相。生起法相。老病",
    "T31n1602_009:0525b15": "死法相。唯諸法相。唯苦惱相。故薄伽梵說。苾",
    "T31n1602_009:0525b16": "芻當知。於諸法中假立有我。此我無常無恒。",
    "T31n1602_009:0525b17": "不可安保。是變壞法。如是廣說。當知由四因",
    "T31n1602_009:0525b18": "故。於諸行中假設有我。一為令世間言說易",
    "T31n1602_009:0525b19": "故。二為欲隨順諸世間故。三為欲斷除謂定",
    "T31n1602_009:0525b20": "無我諸怖畏故。四為宣說自他成就功德成",
    "T31n1602_009:0525b21": "就過失令起決定信解心故。是故執有我論。",
    "T31n1602_009:0525b22": "非如理說。",
    "T31n1602_009:0525b23": "計常論者。謂如有一若沙門若婆羅門。起如",
    "T31n1602_009:0525b24": "是見。立如是論。我及世間皆是常住。非作非",
    "T31n1602_009:0525b25": "作所作。非化非化所作。不可損害積聚而住",
    "T31n1602_009:0525b26": "如伊師迦。謂計前際。說一切常者。說一分常",
    "T31n1602_009:0525b27": "者。及計後際。說有想者。說無想者。說非想非",
    "T31n1602_009:0525b28": "非想者。復有計諸極微是常住者。作如是計。",
    "T31n1602_009:0525b29": "問何故彼諸外道。起如是見。立如是論。我及",
    "T31n1602_009:0525c01": "世間是常住耶。答彼計因緣。如經廣說。隨其",
    "T31n1602_009:0525c02": "所應盡當知。此中計前際者。謂或依下中上",
    "T31n1602_009:0525c03": "靜慮。起宿住隨念。不善緣起故。於過去諸行",
    "T31n1602_009:0525c04": "但唯憶念。不如實知計過去世。以為前際。",
    "T31n1602_009:0525c05": "發起常見。或依天眼。計現在世以為前際。於",
    "T31n1602_009:0525c06": "諸行剎那生滅流轉。不如實知。又見諸識流",
    "T31n1602_009:0525c07": "轉相續。從此世間至彼世間。無斷絕故。發起",
    "T31n1602_009:0525c08": "常見。或見梵王隨意成立。或見四大種變異。",
    "T31n1602_009:0525c09": "或見諸識變異。計後際者。於想及受雖見差",
    "T31n1602_009:0525c10": "別。然不見我自相差別。是故發起常見。謂我",
    "T31n1602_009:0525c11": "及世間皆悉常住。又計極微是常住者。以依",
    "T31n1602_009:0525c12": "世間靜慮。起如是見。由不如實知緣起故。計",
    "T31n1602_009:0525c13": "有為先有果集起。離散為先有果壞滅。由此",
    "T31n1602_009:0525c14": "因緣。彼謂從眾微性麁物果生。漸析麁物乃",
    "T31n1602_009:0525c15": "至微住。是故麁物無常。極微常住。",
    "T31n1602_009:0525c16": "此中計前際後際常住論者。是執我論。差別",
    "T31n1602_009:0525c17": "相所攝故。我論已破。當知我差別相論亦已",
    "T31n1602_009:0525c18": "破訖。",
    "T31n1602_009:0525c19": "又我今問汝。隨汝意答。宿住之念。為取諸蘊。",
    "T31n1602_009:0525c20": "為取我耶。若取蘊者。執我及世間是常。不應",
    "T31n1602_009:0525c21": "道理。若取我者。憶念過去如是名等諸有情",
    "T31n1602_009:0525c22": "類。我曾於彼。如是名。如是姓。乃至廣說。不",
    "T31n1602_009:0525c23": "應道理。",
    "T31n1602_009:0525c24": "又汝意云何。緣彼現在和合色境眼識起時。",
    "T31n1602_009:0525c25": "於餘不現不和合境。所餘諸識為滅為轉。若",
    "T31n1602_009:0525c26": "言滅者。滅壞之識而計為常。不應道理。若言",
    "T31n1602_009:0525c27": "轉者。由一境界於一切時一切識起。不應道",
    "T31n1602_009:0525c28": "理。",
    "T31n1602_009:0525c29": "又汝何所欲所執之我由。想所作及受所作。",
    "T31n1602_009:0526a01": "為有變異為。無變異若言有者計彼世間及",
    "T31n1602_009:0526a02": "我常住。不應道理。若言無者。有一想已復有",
    "T31n1602_009:0526a03": "種種想生。復有小想及無量想。不應道理。",
    "T31n1602_009:0526a04": "又先純有樂已後純有苦。復有苦有樂有不",
    "T31n1602_009:0526a05": "苦不樂。不應道理。",
    "T31n1602_009:0526a06": "又若計命即是身者。彼見我是色。若計命異",
    "T31n1602_009:0526a07": "於身者。彼見我非色。若計我俱遍無二無缺",
    "T31n1602_009:0526a08": "者。彼見我亦色非色。若為對治此故。即於此",
    "T31n1602_009:0526a09": "義中由異句異文而起執者。彼見我非色非",
    "T31n1602_009:0526a10": "非色。又若見少色少非色者。彼見有邊。若見",
    "T31n1602_009:0526a11": "彼無量者。彼見有無邊。若復遍見而色分少",
    "T31n1602_009:0526a12": "非色無量。或色無量非色分少者。彼見亦有",
    "T31n1602_009:0526a13": "邊亦有無邊。若為對治此故。但由文異不由",
    "T31n1602_009:0526a14": "義異而起執者。彼見非有邊非有無邊。或見",
    "T31n1602_009:0526a15": "解脫之我。遠離二種。",
    "T31n1602_009:0526a16": "顯揚聖教論卷第九"
}