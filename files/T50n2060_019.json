{
    "T50n2060_019:0579a13": "續高僧傳卷第十九",
    "T50n2060_019:0579a15": "大唐西明寺沙門釋道宣撰",
    "T50n2060_019:0579a16": "習禪四 本傳十四 附見二",
    "T50n2060_019:0579a17": "[0579a17] 唐京師大莊嚴寺釋僧定傳一",
    "T50n2060_019:0579a18": "[0579a18] 唐同州大興國寺釋道林傳二",
    "T50n2060_019:0579a19": "[0579a19] 唐京師清禪寺釋法應傳三",
    "T50n2060_019:0579a20": "[0579a20] 唐南武州沙門釋智周傳四",
    "T50n2060_019:0579a21": "[0579a21] 唐終南山紫蓋沙門釋法藏傳五",
    "T50n2060_019:0579a22": "[0579a22] 唐并州大興國寺釋慧超傳六",
    "T50n2060_019:0579a23": "[0579a23] 唐台州國清寺釋智晞傳七",
    "T50n2060_019:0579a24": "[0579a24] 唐并州義興寺釋智滿傳八",
    "T50n2060_019:0579a25": "[0579a25] 唐京師化度寺釋僧邕傳九",
    "T50n2060_019:0579a26": "[0579a26] 唐天台山國清寺釋灌頂傳十(智晞 光英)",
    "T50n2060_019:0579a27": "[0579a27] 唐天台山國清寺釋智璪傳十一",
    "T50n2060_019:0579a28": "[0579a28] 唐天台山國清寺釋普明傳十二",
    "T50n2060_019:0579a29": "[0579a29] 唐終南山豐德寺釋智藏傳十三",
    "T50n2060_019:0579b01": "[0579b01] 唐雍州津梁寺釋法喜傳十四",
    "T50n2060_019:0579b02": "[0579b02] 釋僧定。丹陽人。本學成實。博綜有功。討擊",
    "T50n2060_019:0579b03": "既繁便感風癘。乃惟曰。形異同倫學當徙",
    "T50n2060_019:0579b04": "轍。遂屏絕還顧歸宗禪府。初栖鍾山林阜",
    "T50n2060_019:0579b05": "獨靜空齋。侍者道遊供給左右。唯以粳米",
    "T50n2060_019:0579b06": "白粥日進一杯。餘則繫念相續不愧空景。",
    "T50n2060_019:0579b07": "經于數年不涉村邑。遊仞定心更增幽",
    "T50n2060_019:0579b08": "績。故使門牖重隱吐納自新。牆宇崇峻違",
    "T50n2060_019:0579b09": "順斯薄。微誠獲應故所苦忽銷。致令身首",
    "T50n2060_019:0579b10": "面目一時圓淨。鬢眉並生有逾恒日。雖福",
    "T50n2060_019:0579b11": "感所及儀貌倍常。而雙眉最濃可長數寸。",
    "T50n2060_019:0579b12": "蒼赤通顏乃成奇異。定既屬斯靈瑞翹厲",
    "T50n2060_019:0579b13": "晨夕。山中多虎蹤跡成蹊。本性仁慈來入",
    "T50n2060_019:0579b14": "于室。床前庭下惟繁虎&#x8FF9;。或禪想乍浮未",
    "T50n2060_019:0579b15": "能安靜。便通夜山行無問榛梗猛獸鷙鳥",
    "T50n2060_019:0579b16": "見等同群。而定安之若遊城市。其含育之",
    "T50n2060_019:0579b17": "感不可類也。隋文於西京造寺。遠召處之。",
    "T50n2060_019:0579b18": "業定之心無庸世務。至於受戒師禮畢志",
    "T50n2060_019:0579b19": "岠違。預在尊嚴聞便避隱。嘗遇傷寒通身",
    "T50n2060_019:0579b20": "蒸熱。遂如常跏坐斷食三日。沙門保恭道",
    "T50n2060_019:0579b21": "場上首。定之徒也。親喻令食。答曰。疾勢將",
    "T50n2060_019:0579b22": "陵。命非可保。應以法援。何用食為。便閉",
    "T50n2060_019:0579b23": "口靜坐。七日既滿所苦頓痊。其立操要心",
    "T50n2060_019:0579b24": "為此類也。大業末歲。栖南山大和寺。群",
    "T50n2060_019:0579b25": "盜來劫。定初不怖。盜曰。豈不聞世間有",
    "T50n2060_019:0579b26": "奴賊耶。定曰。縱有郎賊。吾尚不怖。況奴賊",
    "T50n2060_019:0579b27": "耶。因剝其衣服曾無&#x608B;色。至於坐氈將欲",
    "T50n2060_019:0579b28": "挽掣。定捉之曰。吾仰此度冬。卿今將去。命",
    "T50n2060_019:0579b29": "必不濟。乍斷吾命於此。氈不可離吾命",
    "T50n2060_019:0579c01": "也。群賊相看便止之。以武德七年六月因",
    "T50n2060_019:0579c02": "有少疾。跏坐如常。不覺已逝。春秋八十",
    "T50n2060_019:0579c03": "餘矣。",
    "T50n2060_019:0579c04": "[0579c04] 釋道林。姓李。同州郃陽人也。年二十五發",
    "T50n2060_019:0579c05": "心出家。入太白山結宇深巖路絕登陟。木",
    "T50n2060_019:0579c06": "食濟形惟法檢心更無營拯。隋開皇之始。",
    "T50n2060_019:0579c07": "創啟玄宗。&#x52C5;度七人。選窮翹楚。有司加訪。",
    "T50n2060_019:0579c08": "搜得林焉。文皇親命出家苦辭不可。乃啟",
    "T50n2060_019:0579c09": "曰。貧道聞山林之士往而不返。&#x6667;然之氣",
    "T50n2060_019:0579c10": "獨結林泉。望得連蹤既往。故應義絕凡貫。",
    "T50n2060_019:0579c11": "陛下大敞法門。載清海陸。乞以此名遺虛",
    "T50n2060_019:0579c12": "仰者。帝曰。名實相副其來久矣。禪師但&#x96B7;公",
    "T50n2060_019:0579c13": "府身任山栖。林不從乃逃還大白。仍宗",
    "T50n2060_019:0579c14": "前業。後以事聞奏。乃更搜揚仄陋。窮巖倒",
    "T50n2060_019:0579c15": "穴。方始捉獲。而履節無虧。&#x52C5;勞殷重崇敬",
    "T50n2060_019:0579c16": "彌異。乃賜香爐等物。仍令住馮翊大興國",
    "T50n2060_019:0579c17": "寺。經止少時。又逃于梁山之陽。河崖迴曲",
    "T50n2060_019:0579c18": "地稱天固。鑿山為窟凝道其中。武德七年",
    "T50n2060_019:0579c19": "七月。微覺有疾。遺誡門侍無越律儀。又",
    "T50n2060_019:0579c20": "聞笳吹響空。道俗歆會。又降異香大如桃",
    "T50n2060_019:0579c21": "棗。眾皆拾而供養莫知名目。燒發美暢聞者",
    "T50n2060_019:0579c22": "驚心。經於三日精氣爽朗跏坐而終。停屍",
    "T50n2060_019:0579c23": "七日。色相無改。即於山栖鑿龕處之。",
    "T50n2060_019:0579c24": "眾聚如煙數盈萬計。鼓舞而送。生死榮焉。",
    "T50n2060_019:0579c25": "自林之在道。隱括為先。從生至終儉約",
    "T50n2060_019:0579c26": "為務。女人生染之本。偏所誡期。故林一生",
    "T50n2060_019:0579c27": "常不親面不為說法。不從取食。不上房",
    "T50n2060_019:0579c28": "基。致使臨終之前有來問疾者。林隔障",
    "T50n2060_019:0579c29": "潛知。遙止之不令面對。斯行潔通幽故也。",
    "T50n2060_019:0580a01": "而慈濟生靈深護物性。蚤虱之屬任其遊",
    "T50n2060_019:0580a02": "行。每徐徐舉衣。恐其驚走。斯仁育之量。殆",
    "T50n2060_019:0580a03": "難嗣矣。",
    "T50n2060_019:0580a04": "[0580a04] 釋法應。姓王氏。東越會稽人。生自孩孺性",
    "T50n2060_019:0580a05": "度沈默。隨住緣想幽思難移。弱冠出家。事",
    "T50n2060_019:0580a06": "沙門曇崇。學宗禪業。見于別傳。時值周初",
    "T50n2060_019:0580a07": "定門初闢。奉法履行。&#x4E98;道相趨。應於門",
    "T50n2060_019:0580a08": "學殊為稱首。後逢周禍避&#x8FF9;終南。飯衣松",
    "T50n2060_019:0580a09": "蘿潛形六載。專修念慧用祛夙罪。精厲所",
    "T50n2060_019:0580a10": "及法門彌淨。心用攸厝妄境斯澄。屢感虎",
    "T50n2060_019:0580a11": "狼蹲踞廬側。或入門內似有相因。應素體",
    "T50n2060_019:0580a12": "生緣。又閑禪病。對猶家犬。為受三歸。自爾",
    "T50n2060_019:0580a13": "馴狎更繁其類。隋開入度。還事崇公。定",
    "T50n2060_019:0580a14": "業既深偏蒙印可。徒眾五百並委維持。教授",
    "T50n2060_019:0580a15": "獎擢允開眾望。開皇十二年。有&#x52C5;令搜簡",
    "T50n2060_019:0580a16": "三學業長者。海內通化崇於禪府。選得二十",
    "T50n2060_019:0580a17": "五人。其中行解高者。應為其長。&#x52C5;城內別",
    "T50n2060_019:0580a18": "置五眾。各使一人曉夜教習。應領徒三百。",
    "T50n2060_019:0580a19": "於實際寺相續傳業。四事供養並出有司。",
    "T50n2060_019:0580a20": "聲聞惟遠。下&#x52C5;賜帛三百段。仍用造經一",
    "T50n2060_019:0580a21": "藏。親躬受持。以武德初年素無所患。云吾",
    "T50n2060_019:0580a22": "今將逝。已有香華見迎。言已卒於清禪寺。",
    "T50n2060_019:0580a23": "春秋八十矣。",
    "T50n2060_019:0580a24": "[0580a24] 釋智周。字圓朗。姓趙氏。其先徐州下邳人。有",
    "T50n2060_019:0580a25": "晉過江居于婁縣之曲阜也。然其神用超邈",
    "T50n2060_019:0580a26": "彰於青綺。小學年中違親許道。師事法流",
    "T50n2060_019:0580a27": "水寺滔法師。為力生也。滔乃吳國冠冕。釋",
    "T50n2060_019:0580a28": "門梁棟。周服勤左右分陰請業。受具之後",
    "T50n2060_019:0580a29": "志在博聞。時大莊嚴[目*爵]法師者。義府經笥",
    "T50n2060_019:0580b01": "道映雄伯。負帙淹留專功一紀。究盡端",
    "T50n2060_019:0580b02": "&#x6F04;更同寒水。自金陵失御。安步東歸。本",
    "T50n2060_019:0580b03": "住伽藍開弘四實。學侶同萃言晤成群。但",
    "T50n2060_019:0580b04": "久厭城傍早狎丘壑。遂超然高舉。晦&#x8FF9;於",
    "T50n2060_019:0580b05": "馬鞍山慧聚寺。仁智斯合終焉不渝。而止水",
    "T50n2060_019:0580b06": "致鑒問道彌結。舊齒晚秀咸請出山濟益",
    "T50n2060_019:0580b07": "道俗不拘小節。乃又從之。橫經者溢坐。",
    "T50n2060_019:0580b08": "杖氣者泥首。炎德既銷僧徒莫聚。乃翻飛",
    "T50n2060_019:0580b09": "舊谷。又遭土崩瓜剖。順時違難泛然無繫。",
    "T50n2060_019:0580b10": "寂動斯亡。武德五年七月五日遘疾。終於",
    "T50n2060_019:0580b11": "大萊城南武州刺史薛仕通舍。春秋六十",
    "T50n2060_019:0580b12": "有七。其年十一月二十日。賊退途靜。弟子法",
    "T50n2060_019:0580b13": "度等。奉迎神柩歸于本山。當時人物凋&#x758E;",
    "T50n2060_019:0580b14": "塋隧未理。以貞觀四年二月十五日。弟子",
    "T50n2060_019:0580b15": "慧滿等。於寺之西嶺改設圓墳。惟周風情",
    "T50n2060_019:0580b16": "閑澹識悟淹遠。容止可觀進退可度。量包",
    "T50n2060_019:0580b17": "山海調逸&#x70DF;霞。得喪一心慈惻萬類。窮通",
    "T50n2060_019:0580b18": "不易其慮。喜慍不形于色。崇尚先達提",
    "T50n2060_019:0580b19": "獎後進。道俗聞望咸取則焉。加以篤愛蟲",
    "T50n2060_019:0580b20": "篆尤工草&#x96B7;。傍觀圖史大善篇什。與兄寶",
    "T50n2060_019:0580b21": "愛俱沐法流。陳氏二方俱馳聲績。講成論",
    "T50n2060_019:0580b22": "小招提玄章涅槃大品等。各十餘遍。兼造殿",
    "T50n2060_019:0580b23": "閣。門廊周匝壯麗當陽。彌勒丈六夾紵并諸",
    "T50n2060_019:0580b24": "侍衛。又晉司空何充所造七龕泥象。年代",
    "T50n2060_019:0580b25": "綿遠聖儀毀落。乃迎還流水。漆布丹青彫繢",
    "T50n2060_019:0580b26": "綺華。允開信表法。迴向寺釋道恭曰。余以",
    "T50n2060_019:0580b27": "擁腫拳曲不中規繩。而匠石輟斤忽垂顧",
    "T50n2060_019:0580b28": "眄。賞激流連殆逾三紀。披雲對月。賦曹陸",
    "T50n2060_019:0580b29": "之詩。跂石班荊。辯肇融之論。故人安在。",
    "T50n2060_019:0580c01": "仰孤帳而荒涼。景行不追。望長松而咽絕。",
    "T50n2060_019:0580c02": "懼陵谷易遷竹素難久。託徽猷於貞紺。揚",
    "T50n2060_019:0580c03": "清塵於不朽。其銘曰。五蔭城墎六賊丘陵。",
    "T50n2060_019:0580c04": "膠固愛網縈迴業繩。雄猛調御慈悲勃興。",
    "T50n2060_019:0580c05": "危塗倏靜穢海俄澄。八樹潛暉五師係軌。",
    "T50n2060_019:0580c06": "纂此遺訓克應開士。皎潔戒珠波瀾定水。",
    "T50n2060_019:0580c07": "有道有德知足知止。學總群經思深言",
    "T50n2060_019:0580c08": "外。樂說河寫&#x98E1;風雲會。七眾關揵四部襟",
    "T50n2060_019:0580c09": "帶。振綱頹網繄其是賴。世途淪喪適化",
    "T50n2060_019:0580c10": "江湄。去來任物隱顯從時。坏瓶何愛淨土",
    "T50n2060_019:0580c11": "為期。有生有滅何喜何悲。窀關昔隧封",
    "T50n2060_019:0580c12": "興舊隴。春郊草平故山松拱。林昏鳥思徑深",
    "T50n2060_019:0580c13": "寒擁。妙識歸真玄坰虛奉。",
    "T50n2060_019:0580c14": "[0580c14] 釋法藏。姓荀氏。潁川潁陰人。三歲喪父。共",
    "T50n2060_019:0580c15": "母偏居。十歲又亡。隻身而立。因斯禍苦深",
    "T50n2060_019:0580c16": "悟無常。投庇三寶用希福祐。年二十二。即",
    "T50n2060_019:0580c17": "周天和二年四月八日明帝度僧。便從出俗。",
    "T50n2060_019:0580c18": "天和四年誕育皇子。詔選名德至醴泉宮。",
    "T50n2060_019:0580c19": "時當此數。武帝躬趨殿下。口號鮮卑問訊",
    "T50n2060_019:0580c20": "眾僧兀然無人對者。藏在末行挺出眾立",
    "T50n2060_019:0580c21": "作鮮卑語答。殿庭僚眾咸喜斯酬。&#x52C5;語百",
    "T50n2060_019:0580c22": "官。道人身小心大。獨超群友報朕此言。可",
    "T50n2060_019:0580c23": "非健道人耶。有&#x52C5;施錢二百一十貫。由是",
    "T50n2060_019:0580c24": "面洽每蒙慰問。雖身居寺內。心念幽林。古",
    "T50n2060_019:0580c25": "聖今賢皆依山靜。建德二年二月。刷心蕩",
    "T50n2060_019:0580c26": "志。挾&#x9262;擎函。投於紫蓋山。山即終南之一",
    "T50n2060_019:0580c27": "&#x5CEF;也。乃獨立禪房高巖之下。衣以百納。&#x98E1;",
    "T50n2060_019:0580c28": "以朮松。面青天而沃心。吸白雲而填志。",
    "T50n2060_019:0580c29": "三年正月八日遊步山頂。忽遇甘杏七枚。",
    "T50n2060_019:0581a01": "即而噉之。流味濃美。周行更索全無來處。",
    "T50n2060_019:0581a02": "即荷冥資但勤勵業。其年四月二十三日。",
    "T50n2060_019:0581a03": "毀像焚經。僧令還俗。給優二年。惟藏山",
    "T50n2060_019:0581a04": "居。依道自隱。綿歷八載常思開法。至宣",
    "T50n2060_019:0581a05": "帝大象元年九月。下山謁帝。意崇三寶。到",
    "T50n2060_019:0581a06": "城南門。以不許入進退論理。武候府上大",
    "T50n2060_019:0581a07": "夫拓王猛。次大夫乙婁謙。問從何而來朋侶",
    "T50n2060_019:0581a08": "何在施主是誰。藏報曰。建德二年棄寺入",
    "T50n2060_019:0581a09": "山。三年四月方禁僧侶。惟藏在山。餘並還",
    "T50n2060_019:0581a10": "俗。乃以俗法抑出徒侶。藏只一身在山。",
    "T50n2060_019:0581a11": "林谷為家居。鳥獸為徒侶。草木為糧粒。然",
    "T50n2060_019:0581a12": "自惟忖。普天之下莫非王土。既居紫蓋",
    "T50n2060_019:0581a13": "噉食山糧。准此供給則至尊所施。猛等報",
    "T50n2060_019:0581a14": "奏。下&#x52C5;曰。朕欲為菩薩治化。此僧既從紫",
    "T50n2060_019:0581a15": "蓋山來。正合朕意。宜令長髮著菩薩衣",
    "T50n2060_019:0581a16": "冠為陟岵寺主。遣內史沛國公宇文繹檢",
    "T50n2060_019:0581a17": "校施行。內史次大夫唐怡元行恭覆奏曰。天",
    "T50n2060_019:0581a18": "下眾僧並令還俗。獨度一人違先帝詔。",
    "T50n2060_019:0581a19": "至十月於城東面別見宣帝。問三教名。朕",
    "T50n2060_019:0581a20": "欲菩薩治化。或現天身。或從地出。或作鹿",
    "T50n2060_019:0581a21": "馬。用斯化道以攝眾生如何。藏引妙莊嚴",
    "T50n2060_019:0581a22": "王子諫父之事。又曰。陛下昔為臣子不",
    "T50n2060_019:0581a23": "能匡諫。遂令先帝焚燒聖典靈像鑄錢。",
    "T50n2060_019:0581a24": "據斯逆害。與秦始何異。帝怒曰。違朕先皇",
    "T50n2060_019:0581a25": "明詔。可令處盡。藏曰。仰觸聖顏。乞刑都",
    "T50n2060_019:0581a26": "市。幽顯同見。誠其本心爾。時命若懸藤而",
    "T50n2060_019:0581a27": "詞氣無駭。頻經九奏安詞彌厲。十奏既達。",
    "T50n2060_019:0581a28": "帝曰。道人怖不。藏公曰。人生所重無過於",
    "T50n2060_019:0581a29": "命。處身極刑之地。何能不怖。帝聞愀然改",
    "T50n2060_019:0581b01": "色乃曰。真人護法祐我群生。此則護鵝比",
    "T50n2060_019:0581b02": "丘。朕不殺無事人也。宜捨其刑。一不須",
    "T50n2060_019:0581b03": "問。賜菩薩衣冠。依前為陟岵寺主。頻降寵",
    "T50n2060_019:0581b04": "命。得繼釋門。既獲再生。便辭帝。往林泉",
    "T50n2060_019:0581b05": "山澤請欲幽潛。御史鮑宏。奉&#x52C5;萬年長安",
    "T50n2060_019:0581b06": "藍田盩厔鄠杜五縣。任藏遊行。朕須見日。",
    "T50n2060_019:0581b07": "不可沈隱。雖蒙恩&#x52C5;終未開弘。怏結心",
    "T50n2060_019:0581b08": "靈思懷聖道。周德云謝隋祚將興。大象二",
    "T50n2060_019:0581b09": "年五月二十五日。隋祖作相。於虎門學六",
    "T50n2060_019:0581b10": "月。藏又下山與大丞相對論三寶經宿。",
    "T50n2060_019:0581b11": "即蒙剃落。賜法服一具雜綵十五段青州",
    "T50n2060_019:0581b12": "棗一石。尋又還山。至七月初。追藏下山。更",
    "T50n2060_019:0581b13": "詳開化。至十五日。令遣藏共竟陵公檢",
    "T50n2060_019:0581b14": "校度僧百二十人。並賜法服各還所止。藏",
    "T50n2060_019:0581b15": "獨宿相第。夜論教始。大定元年二月十三",
    "T50n2060_019:0581b16": "日。丞相龍飛。即改為開皇之元焉。十五日",
    "T50n2060_019:0581b17": "奉&#x52C5;追前度者置大興善寺為國行道。自",
    "T50n2060_019:0581b18": "此漸開方流海內。豈非藏戒行貞明禪心&#x6B1D;",
    "T50n2060_019:0581b19": "茂。何能累入朱門頻登御榻。爾後每有",
    "T50n2060_019:0581b20": "恩&#x52C5;別加慰勞。并&#x52C5;王公咸知朕意。開皇",
    "T50n2060_019:0581b21": "二年。內史舍人趙偉。宣&#x52C5;月給茯苓棗杏",
    "T50n2060_019:0581b22": "蘇油柴炭。以為恒料。而性在虛靜不圖",
    "T50n2060_019:0581b23": "榮利。十四年自奏停料隨施供給。武候將軍",
    "T50n2060_019:0581b24": "索和業者。清信在懷。延至宅中。異禮奉",
    "T50n2060_019:0581b25": "養。積善所熏遂捨所住以為佛寺。藏率",
    "T50n2060_019:0581b26": "俗課勵設萬僧齋。右僕射蘇威。每來參謁。",
    "T50n2060_019:0581b27": "并建大殿尊儀。舍人裴矩。宣&#x52C5;藏禪師。落",
    "T50n2060_019:0581b28": "髮僧首。又設大齋。弘法之盛熟不可等。其",
    "T50n2060_019:0581b29": "所住處可為濟法。今之隆政坊北門僧寺",
    "T50n2060_019:0581c01": "是也。&#x751E;以慈仁攝慮。有施禽畜依而養",
    "T50n2060_019:0581c02": "之。鵝則知時旋遶。狗亦過中不食。斯類法",
    "T50n2060_019:0581c03": "律不可具紀。煬帝晉蕃時。臨太尉第三子",
    "T50n2060_019:0581c04": "綿疾夭殂。瘞于斯寺。乃勒銘曰。世途若幻",
    "T50n2060_019:0581c05": "生死如浮。殤子何短彭祖何修。嗚呼余子有",
    "T50n2060_019:0581c06": "逝無留。永為法種長依法儔。教因施藏靈",
    "T50n2060_019:0581c07": "壽杖曰。每策此杖時賜相憶。答曰。王殤",
    "T50n2060_019:0581c08": "幼子長就法門。藏策靈壽何敢忘德。十六",
    "T50n2060_019:0581c09": "年隋祖幸齊州失豫。王公已下奉造觀音。",
    "T50n2060_019:0581c10": "並&#x52C5;安濟法供養。仁壽元年。文帝造等身釋",
    "T50n2060_019:0581c11": "迦六軀。&#x52C5;令置於藏師住寺。大業二年。元",
    "T50n2060_019:0581c12": "德太子薨。凡營福業經像佛殿皆委於藏。",
    "T50n2060_019:0581c13": "大業末歲下&#x52C5;九宮。並為寺宇度僧。綱管",
    "T50n2060_019:0581c14": "相續維持。以藏名稱洽聞。乃補充太平宮寺",
    "T50n2060_019:0581c15": "上座。綏緝少達無替所臨。及大唐建議",
    "T50n2060_019:0581c16": "人百一心。淮安王創繕兵旗于斯寺宇。因",
    "T50n2060_019:0581c17": "受王請終身奉養。貞觀之始情奉彌隆思",
    "T50n2060_019:0581c18": "報罔極。畢由造寺伺隙未展。王便物故本",
    "T50n2060_019:0581c19": "祈不果。藏亦終焉。以貞觀三年終於鄠縣",
    "T50n2060_019:0581c20": "觀臺。因殮武子&#x5860;南雲際寺。沙門孝才。夙",
    "T50n2060_019:0581c21": "素知德。為銘貞石。在於龕側矣。",
    "T50n2060_019:0581c22": "[0581c22] 釋慧超。俗姓申屠。上黨潞城人也。體道懷",
    "T50n2060_019:0581c23": "貞&#x6C37;霜其志。初拂衣捨俗。北趣晉陽。居",
    "T50n2060_019:0581c24": "大興國寺。禪念為業。雖略觀名教備委邪",
    "T50n2060_019:0581c25": "正。而偏據行途不沿言說。乃別建道場盛",
    "T50n2060_019:0581c26": "羅儀象。幡花交列眾具清鮮。又鳩集異香",
    "T50n2060_019:0581c27": "多陳品族。每以燒香供養。煙氣相尋。超恒",
    "T50n2060_019:0581c28": "躬處其中。淨衣端坐。詳其覺觀擬其志",
    "T50n2060_019:0581c29": "業。故有異香滿室靈骨充瓶。隨用福流還",
    "T50n2060_019:0582a01": "填欠數。而莫知其所以然也。至仁壽中",
    "T50n2060_019:0582a02": "年。獻后崩立禪定寺。以超名望徵入京師。",
    "T50n2060_019:0582a03": "嚴淨形衣有逾恒日。感瑞陳供無替由來。",
    "T50n2060_019:0582a04": "至武德元年。以并部舊壞懷信者多化道",
    "T50n2060_019:0582a05": "赴緣義難限約。乃返還興國道俗欣慶奉",
    "T50n2060_019:0582a06": "禮交并。及七年冬微疾不悆即告無常。",
    "T50n2060_019:0582a07": "合寺齊赴&#x7ADA;聆遺訣。超端坐如常精神更",
    "T50n2060_019:0582a08": "爽。告眾曰。同住多年凡情易隔。脫有相惱",
    "T50n2060_019:0582a09": "希願開懷。然人道難逢善心易失。及今自",
    "T50n2060_019:0582a10": "任勿誤後身。言訖斂手在心。不覺其",
    "T50n2060_019:0582a11": "絕。見無接對謂其未終。取纊屬之乃知",
    "T50n2060_019:0582a12": "無氣。時年七十餘。坐若神景色貌逾潔。",
    "T50n2060_019:0582a13": "異香縈繞滿室充庭。音樂聞空莫知來處。",
    "T50n2060_019:0582a14": "門人大眾驚心駭目。遂使士女奔赴悲咽",
    "T50n2060_019:0582a15": "寒雲。闐塞寺院香花獻積。至十二月中。剋",
    "T50n2060_019:0582a16": "期將殯。四遠白黑列道爭前。從寺至山",
    "T50n2060_019:0582a17": "十有餘里。人馬輻湊事等市[門@厘]。輿以繩床",
    "T50n2060_019:0582a18": "坐如入定。路既交擁卒制難加。乃迴道西",
    "T50n2060_019:0582a19": "城破荒就&#x585F;。眾又填逼類等天崩。便殮",
    "T50n2060_019:0582a20": "於龍阜之山開化寺側。作窟處焉。經停一年",
    "T50n2060_019:0582a21": "儼然不散。日別常有供禮香花無絕。後遂",
    "T50n2060_019:0582a22": "塞其窟戶。置塔於上。勒銘於右。用旌厚",
    "T50n2060_019:0582a23": "德矣。",
    "T50n2060_019:0582a24": "[0582a24] 釋智晞。俗姓陳氏。潁川人。先世因宦流寓",
    "T50n2060_019:0582a25": "家於閩越。晞童稚不群幼懷物外。見老病",
    "T50n2060_019:0582a26": "死達世浮危。自省昏沈愍諸淪溺。深加厭",
    "T50n2060_019:0582a27": "離如為怨逐。誓出塵勞訪尋勝境。伏聞",
    "T50n2060_019:0582a28": "智者抗志台山安禪佛隴警訓迷途為",
    "T50n2060_019:0582a29": "世津導。丹誠馳仰遠泛滄波。年登二十始",
    "T50n2060_019:0582b01": "獲從願。一得奉值即定師資。律儀具足稟",
    "T50n2060_019:0582b02": "受禪決。加修寂定如救頭然。心馬稍調",
    "T50n2060_019:0582b03": "散動辭慮。受命遺旨常居佛隴修禪道場。",
    "T50n2060_019:0582b04": "樂三昧者咸共師仰。宴坐之暇。時復指撝",
    "T50n2060_019:0582b05": "創造伽藍。殿堂房舍悉皆嚴整。惟經臺未",
    "T50n2060_019:0582b06": "構。始欲就工。有香鑪&#x5CEF;山巖峻嶮林木秀",
    "T50n2060_019:0582b07": "異。然彼神祇巨有靈驗。自古已來無敢視",
    "T50n2060_019:0582b08": "其&#x5CEF;崖。況有登踐而採伐者。時眾議曰。今既",
    "T50n2060_019:0582b09": "營經臺供養法寶。惟尚精華豈可率爾",
    "T50n2060_019:0582b10": "而已。其香鑪&#x5CEF;檉柏。木中精勝。可共取之",
    "T50n2060_019:0582b11": "以充供養。論詳既訖。往諮於晞。具陳上事。",
    "T50n2060_019:0582b12": "良久答云。山神護惜不可造次。無敢重言。",
    "T50n2060_019:0582b13": "各還所在。爾夜夢人送疏云。香鑪&#x5CEF;檉柏",
    "T50n2060_019:0582b14": "樹。盡皆捨給經臺。既感冥示。即便撝略。營",
    "T50n2060_019:0582b15": "辦食具分部人工入山採伐。侍者諮曰。昨",
    "T50n2060_019:0582b16": "日不許。今那取之。答曰。昨由他今由我。但",
    "T50n2060_019:0582b17": "取無苦必不相誤。從旨往取。檉柏之樹",
    "T50n2060_019:0582b18": "惟嶮而生。並皆取得一無留難。先師智者",
    "T50n2060_019:0582b19": "陳曰。勸化百姓。從天台渚次。訖於海際。所",
    "T50n2060_019:0582b20": "有江溪。並捨為放生之池。永斷採捕。隋世",
    "T50n2060_019:0582b21": "亦爾。事並經&#x52C5;。隋國既亡。後生百姓為惡",
    "T50n2060_019:0582b22": "者多。競立梁滬滿於江溪。夭傷水族告",
    "T50n2060_019:0582b23": "訴無所。乃共頂禮禪師往先師龕房。燒香",
    "T50n2060_019:0582b24": "&#x546A;願。當有魚人。見僧在滬上立。意謂墮",
    "T50n2060_019:0582b25": "水。將船往救。僅到便無。因爾梁滬皆不得",
    "T50n2060_019:0582b26": "魚。互相報示改惡從善。仍停採捕。時有僧",
    "T50n2060_019:0582b27": "法雲。欲往香鑪&#x5CEF;頭陀。晞諫曰。彼山神剛",
    "T50n2060_019:0582b28": "強。卿道力微弱。向彼必不得安。慎勿往也。",
    "T50n2060_019:0582b29": "雲不納旨。遂往到山。不盈二宿。神即現",
    "T50n2060_019:0582c01": "形驅雲令還。自陳其事。方憶前旨深生",
    "T50n2060_019:0582c02": "敬仰。有弟子道&#x4E98;。在房誦經。自往喚云。今",
    "T50n2060_019:0582c03": "晚當有僧來。言竟仍向門下。即見一僧純",
    "T50n2060_019:0582c04": "著納衣執錫持&#x9262;。形神爽俊有異常人。",
    "T50n2060_019:0582c05": "從外而來。相去二十餘步。纔入路東隱而",
    "T50n2060_019:0582c06": "不現。俄頃之間即聞東山有銅鍾聲。大",
    "T50n2060_019:0582c07": "震山谷。便云意喚吾也。未終數日。語弟",
    "T50n2060_019:0582c08": "子云。吾命無幾可作香湯。洗浴適竟。山中",
    "T50n2060_019:0582c09": "鳥狩異色殊形常所不見者。並皆來集房",
    "T50n2060_019:0582c10": "側。履地騰空悲鳴喚呼。經日方散。十二月",
    "T50n2060_019:0582c11": "十七日夜。跏趺端坐。仍執如意說法。辭理",
    "T50n2060_019:0582c12": "深邃。既竟告弟子曰。將汝等造次相值。今",
    "T50n2060_019:0582c13": "當永別。會遇靡期。言已寂然無聲良久。諸",
    "T50n2060_019:0582c14": "弟子哭泣。便更開眼誡曰。人生有死物調",
    "T50n2060_019:0582c15": "始必終。世相如是。寧足可悲。今去勿爾鬧",
    "T50n2060_019:0582c16": "亂於吾也。又云。吾習禪已來至於今日四",
    "T50n2060_019:0582c17": "十九年。背不著床吾不負信施不負香",
    "T50n2060_019:0582c18": "火。汝等欲得將吾相見。可自懃策行道力",
    "T50n2060_019:0582c19": "不負人。弟子因諮啟。未審和上當生何",
    "T50n2060_019:0582c20": "所。答云。如吾見夢。報在兜率。宮殿青色居",
    "T50n2060_019:0582c21": "天西北。見智者大師。左右有諸天人皆坐",
    "T50n2060_019:0582c22": "寶座。唯一座獨空。吾問所以。答云。灌頂&#x5374;",
    "T50n2060_019:0582c23": "後六年當來昇此說法。十八日朝語諸弟",
    "T50n2060_019:0582c24": "子。汝等並早須齋。吾命須臾。爾日村人登",
    "T50n2060_019:0582c25": "山參疾。食竟辭還。又曰。既苦遠來。更停少",
    "T50n2060_019:0582c26": "時。待貧道前去。其人不解。苦辭不住。當爾",
    "T50n2060_019:0582c27": "之時皎日麗天全無雲翳。謂參人曰。既已",
    "T50n2060_019:0582c28": "不住可疾去雨尋落。去者少時驟雨如瀉。",
    "T50n2060_019:0582c29": "春秋七十有二。以貞觀元年十二月十八日",
    "T50n2060_019:0583a01": "午時。結跏安坐端直儼然。氣息綿微如入禪",
    "T50n2060_019:0583a02": "定。因而不返。時虛空中有絃管聲。合眾皆",
    "T50n2060_019:0583a03": "聞。良久乃息。經停數日方入石龕顏色敷悅",
    "T50n2060_019:0583a04": "手足柔軟不異生平。所窆龕墳在先師智",
    "T50n2060_019:0583a05": "者龕前二百餘步。",
    "T50n2060_019:0583a06": "[0583a06] 釋智滿。姓賈氏。太原人。立意矜特不群凡",
    "T50n2060_019:0583a07": "小。七歲出家隨師請業。凡所受道如說修",
    "T50n2060_019:0583a08": "行。年登冠肇進受具戒。律儀成範資訓",
    "T50n2060_019:0583a09": "彌弘。又聽涅槃等經。盡其大旨。名教略圓",
    "T50n2060_019:0583a10": "味靜終業。遂往上黨石墨山。聚徒行道。門",
    "T50n2060_019:0583a11": "徒肅穆緇素歸依。禮供駢羅積而能散。時屬",
    "T50n2060_019:0583a12": "隋初創弘大法。智滿蒸仍國化引而廣之。",
    "T50n2060_019:0583a13": "故使聞風造者負笈奔注。眾雜精&#x9E81;時兼",
    "T50n2060_019:0583a14": "久近。初則設儀。禮懺用攝恒情。後便隨其",
    "T50n2060_019:0583a15": "樂欲。靜思宴坐。滿躬事眾法身預僧倫。形",
    "T50n2060_019:0583a16": "止方雅威嚴猛肅。眉目濃朗白黑交臨。預有",
    "T50n2060_019:0583a17": "參拜莫不神骸而毛動。咸加敬仰為菩",
    "T50n2060_019:0583a18": "薩戒師。而滿不重身名不輕正法。雖苦",
    "T50n2060_019:0583a19": "邀請未即傳授。乃親為竭誠方等。行道要",
    "T50n2060_019:0583a20": "取明證。夢佛摩頂。并為說法。宛如經相。方",
    "T50n2060_019:0583a21": "為授法。故道俗思戒者相趍不絕。而專意",
    "T50n2060_019:0583a22": "靜觀厭此諠浮。乃徙居黎城之東山南流泉",
    "T50n2060_019:0583a23": "精舍。息心之士又結如林。禪懺兼修止觀齊",
    "T50n2060_019:0583a24": "捨。志弘經遠隨務或乖。又往雁門川。依瓚",
    "T50n2060_019:0583a25": "禪師。涉緣念慧。瓚僧中藻鏡定室羽儀言行",
    "T50n2060_019:0583a26": "清澄。具如別傳。滿嗟遇後展欣附有餘。從",
    "T50n2060_019:0583a27": "瓚歷遊所在宗習。又依住開化結慮修心。",
    "T50n2060_019:0583a28": "俄為文帝追瓚入京。定門斯壞眾侶乖張。",
    "T50n2060_019:0583a29": "滿乃錄其同志五十餘人。西入嵐州土安山",
    "T50n2060_019:0583b01": "內。如前綜業。大感學徒。隋季道消。賊徒",
    "T50n2060_019:0583b02": "蜂起。生民墜於溝壑。而滿眾宛然不散。斯",
    "T50n2060_019:0583b03": "亦道感之會也。大唐建義四眾歸奔。乃率侶",
    "T50n2060_019:0583b04": "入城就人弘道。初住晉陽真智寺。以化聲",
    "T50n2060_019:0583b05": "廣被歸宗如市。武皇別&#x52C5;。引勞令止許公",
    "T50n2060_019:0583b06": "宅中。供事所須並出義府。躬往禮問&#x89A9;而懼",
    "T50n2060_019:0583b07": "之。顧語裴寂曰。孤見此禪師。衣毛驚起何",
    "T50n2060_019:0583b08": "耶。答曰。計無餘相。應是戒神所護耳。重以",
    "T50n2060_019:0583b09": "他日修覲曰。弟子濟拔蒼生。今義興大造。",
    "T50n2060_019:0583b10": "願往還無障。當為立寺。既登京輦天下略",
    "T50n2060_019:0583b11": "平。武德元年。乃詔滿所住宅為義興寺。四",
    "T50n2060_019:0583b12": "事供養一出國家。至三年以滿德為物歸",
    "T50n2060_019:0583b13": "道聲更遠。帝欲處之京室下&#x52C5;徵之。又以",
    "T50n2060_019:0583b14": "北蕃南侵百姓情駭。都督弘農公劉讓啟留",
    "T50n2060_019:0583b15": "滿住用鎮眾心。有&#x52C5;特聽同安朝寄。武德",
    "T50n2060_019:0583b16": "五年。玁狁孔熾戎車載飾。以馬邑沙門雄",
    "T50n2060_019:0583b17": "情果敢。烽燿屢舉罔弗因之。太原地接",
    "T50n2060_019:0583b18": "武鄉兵戎是習。乃&#x52C5;選二千餘僧。充兵兩",
    "T50n2060_019:0583b19": "府。登又下&#x52C5;。滿師一寺行業清隆。可非簡",
    "T50n2060_019:0583b20": "例。由是重流景行光問遐邇。晉川髦彥沙",
    "T50n2060_019:0583b21": "汰之餘。&#x89A9;滿坐受嘉慶。皆來稱美。或拜伏",
    "T50n2060_019:0583b22": "戒範者。或依承習住者。常數二百餘人。而滿",
    "T50n2060_019:0583b23": "恒業無怠。精厲其誠。時或惰學親召別",
    "T50n2060_019:0583b24": "誡。委引聖量誘化凡心。預在聞命莫不",
    "T50n2060_019:0583b25": "淚流而身伏。噎歎良久並由承法。行已感發",
    "T50n2060_019:0583b26": "前人。故得機教不妄弘矣。貞觀二年四月。",
    "T50n2060_019:0583b27": "初因動散微覺不悆。遂淹灰管本性無",
    "T50n2060_019:0583b28": "擾。門人同集日遺誡勸。有沙門道綽者。夙",
    "T50n2060_019:0583b29": "有弘誓。友而敬奉。因喻滿曰。法有生滅道",
    "T50n2060_019:0583c01": "在機緣。觀相易入其門。涉空頗限其位。",
    "T50n2060_019:0583c02": "願隨所說進道有期。滿乃盱衡而告曰。積",
    "T50n2060_019:0583c03": "年誠業冀此弘持。緣虛無相可緣。引實有",
    "T50n2060_019:0583c04": "何所引。豈以一期要法累劫埋乎。幸早相",
    "T50n2060_019:0583c05": "辭勿塵妄識。綽乃退焉。其堅白持微為若",
    "T50n2060_019:0583c06": "此也。既而氣將漸弱。而志力猶強。侍人圍遶",
    "T50n2060_019:0583c07": "觀者充室。滿端坐舉面徐視學徒。時次昆",
    "T50n2060_019:0583c08": "吾溘然而卒。春秋七十有八。即貞觀二年六",
    "T50n2060_019:0583c09": "月九日也。當終前夕大地振動寺樹摧枝。",
    "T50n2060_019:0583c10": "合眾悲敬衰相現矣。泰山其頹乎。法人斯",
    "T50n2060_019:0583c11": "逝。聯類如此。舉邑酸切若喪其心。即以其",
    "T50n2060_019:0583c12": "月十二日。旋殯於龍山童子谷中。立塔碑",
    "T50n2060_019:0583c13": "德。自滿捨俗從道六十餘年。潔己清貞&#x6C37;",
    "T50n2060_019:0583c14": "霜取喻。弊衣節食纔止饑寒。頻經斷穀用",
    "T50n2060_019:0583c15": "約貪染。目不邪視言不浮華。淨色子女",
    "T50n2060_019:0583c16": "未嘗瞻對。弱年登歲者不宿房中。受具多",
    "T50n2060_019:0583c17": "夏者方令近侍。約時臨眾誡以行科。餘則",
    "T50n2060_019:0583c18": "靜處小房。晬朝方出。室中唯一繩床。&#x76CB;袋",
    "T50n2060_019:0583c19": "挂于壁上。隨道資具坐外更無。致使見者",
    "T50n2060_019:0583c20": "懍然改容不覺發敬矣。又偏重供僧勤加",
    "T50n2060_019:0583c21": "基業。慈接貧苦備諸藥療。&#x712D;&#x712D;遑遑意存",
    "T50n2060_019:0583c22": "利物矣。",
    "T50n2060_019:0583c23": "[0583c23] 釋僧邕。姓郭氏。太原介休人。祖憲荊州刺",
    "T50n2060_019:0583c24": "史。父韶博陵太守。邕神識沈靜冥符上德。世",
    "T50n2060_019:0583c25": "傳儒業齒胄上庠。年有十三違親入道。",
    "T50n2060_019:0583c26": "於鄴西雲門寺依止僧稠而出家焉。稠公",
    "T50n2060_019:0583c27": "禪慧通靈戒行標異。即授禪法。數日便詣。",
    "T50n2060_019:0583c28": "稠撫邕謂諸門人曰。五停四念將盡此生",
    "T50n2060_019:0583c29": "矣。仍往林慮山中。栖託定門遊逸心計屬",
    "T50n2060_019:0584a01": "周武平齊像法隳壞。又入白鹿山深林之",
    "T50n2060_019:0584a02": "下。避時削&#x8FF9;餌飯松朮。三逕斯絕百卉為",
    "T50n2060_019:0584a03": "群。&#x9E95;麚伏其前。山禽集其手。初未之異",
    "T50n2060_019:0584a04": "也。後乃梵音展禮焚香讀誦。輒有奇鳥異獸。",
    "T50n2060_019:0584a05": "攢聚庭宇。貌如慕敬心疑聽受。自非行",
    "T50n2060_019:0584a06": "感所及。何以致斯。自爾屢降幽靈。勝言叵",
    "T50n2060_019:0584a07": "載。開皇之始弘闡釋門。重敘玄宗更聯",
    "T50n2060_019:0584a08": "榮問。有魏州信行禪師。深明佛法。命世異",
    "T50n2060_019:0584a09": "人。以道隱之晨。習當根之業。知邕遯世",
    "T50n2060_019:0584a10": "幽居。遣人告曰。修道立行。宜以濟度為",
    "T50n2060_019:0584a11": "先。獨善其身非所聞也。宜盡弘益之方",
    "T50n2060_019:0584a12": "照示流俗。乃出山與行相遇同修正節。開",
    "T50n2060_019:0584a13": "皇九年行被召入京。乃與邕同來至止帝",
    "T50n2060_019:0584a14": "城。道俗莫匪遵奉。及行之歿。世綱總徒",
    "T50n2060_019:0584a15": "眾。甚有住持之功。以貞觀五年十一月十六",
    "T50n2060_019:0584a16": "日。終於化度寺院。春秋八十有九。主上崇敬",
    "T50n2060_019:0584a17": "情深贈帛。為其追福。以其月二十二日。",
    "T50n2060_019:0584a18": "奉靈魄於終南山。遵邕之遺令也。門徒收",
    "T50n2060_019:0584a19": "其舍利。起塔於行之塔左。邕風範凝正行",
    "T50n2060_019:0584a20": "業精嚴。卑辭屈己體道藏用。及委質寒",
    "T50n2060_019:0584a21": "林悲纏朝野。僉以身死名滅世有斯人。敢",
    "T50n2060_019:0584a22": "樹玄石用陳令範。左庶子李百藥製文。率",
    "T50n2060_019:0584a23": "更令歐陽詢書。文筆新華多增傳本。故累",
    "T50n2060_019:0584a24": "誦野外矣。",
    "T50n2060_019:0584a25": "[0584a25] 釋灌頂。字法雲。俗姓吳氏。常州義興人也。",
    "T50n2060_019:0584a26": "祖世避地東甌。因而不返。今為臨海之章",
    "T50n2060_019:0584a27": "安焉父夭早亡。母親鞠養。生甫三月。孩而",
    "T50n2060_019:0584a28": "欲名。思審物類未知所目。母夜稱佛法",
    "T50n2060_019:0584a29": "僧名。頂仍口&#x6586;。音句清辯同共驚異。因告攝",
    "T50n2060_019:0584b01": "靜寺慧拯法師。聞而歎曰。此子非凡。即以",
    "T50n2060_019:0584b02": "非凡為字。及年七歲還為拯公弟子。日進",
    "T50n2060_019:0584b03": "文詞。玄儒並騖清藻才綺。即譽當時。年登",
    "T50n2060_019:0584b04": "二十。進具奉儀。德瓶油&#x9262;彌所留思。洎拯",
    "T50n2060_019:0584b05": "師厭世。沐道天台。承習定綱罔有虧緒。",
    "T50n2060_019:0584b06": "陳至德元年。從智顗禪主出居光宅。研繹",
    "T50n2060_019:0584b07": "觀門頻蒙印可。逮陳氏失馭。隨師上江。",
    "T50n2060_019:0584b08": "勝地名山盡皆遊憩。三宮廬阜九向衡&#x5CEF;。",
    "T50n2060_019:0584b09": "無不揖&#x8FF9;依迎訪問遺逸。後屆荊部停",
    "T50n2060_019:0584b10": "玉泉寺。傳法轉化教敷西楚。開皇十一年。",
    "T50n2060_019:0584b11": "晉王作鎮揚州。陪從智者戾止[邱-丘+千]溝。居",
    "T50n2060_019:0584b12": "禪眾寺。為法上將。日討幽求。俄隨智者。東",
    "T50n2060_019:0584b13": "旋止于台岳。晚出稱心精舍開講法華。跨",
    "T50n2060_019:0584b14": "朗籠基超於雲印。方集奔隨負篋屯涌。有",
    "T50n2060_019:0584b15": "吉藏法師。興皇入室。嘉祥結肆獨擅浙東。",
    "T50n2060_019:0584b16": "聞稱心道勝意之未許。求借義記尋閱",
    "T50n2060_019:0584b17": "淺深。乃知體解心醉有所從矣。因癈講散",
    "T50n2060_019:0584b18": "眾投足天台餐稟法華發誓弘演。至十七",
    "T50n2060_019:0584b19": "年智者現疾。瞻侍曉夕艱劬盡心。爰及滅",
    "T50n2060_019:0584b20": "度親承遺旨。乃奉留書并諸信物。哀泣跪",
    "T50n2060_019:0584b21": "授。晉王五體投地悲淚頂受。事遵賓禮情",
    "T50n2060_019:0584b22": "敦法親。尋遣揚州總管府司馬王弘。送",
    "T50n2060_019:0584b23": "頂還山為智者設千僧齋置國清寺。即昔有",
    "T50n2060_019:0584b24": "晉曇光道猷之故&#x8FF9;也。前&#x5CEF;佛隴寺號修禪。",
    "T50n2060_019:0584b25": "在陳之日智者初建隴南十里。地曰丹丘。",
    "T50n2060_019:0584b26": "經行平正瞻望顯博。智者標基刊木。欲建",
    "T50n2060_019:0584b27": "道場。未果。心期。故遺囑斯在。王工入谷即",
    "T50n2060_019:0584b28": "事修營。置臬引繩一依舊旨。仁壽元年。晉",
    "T50n2060_019:0584b29": "王入嗣東巡本國。萬里川途人野畢慶。頂",
    "T50n2060_019:0584c01": "以檀越昇位寺宇初成。出山參賀。遂蒙引",
    "T50n2060_019:0584c02": "見。慰問重疊酬對如響言無失厝。臣主榮",
    "T50n2060_019:0584c03": "歎。又遣員外散騎侍郎張乾威送還山寺。",
    "T50n2060_019:0584c04": "施物三千段[疊*毛]三百領。又設千僧齋。寺廟臺",
    "T50n2060_019:0584c05": "殿更加修緝。故丹青之飾亂發朝霞。松竹之",
    "T50n2060_019:0584c06": "嶺奄同被錦。斯寔海西之壯觀也。遠符智",
    "T50n2060_019:0584c07": "者之言。具如彼傳。仁壽二年下令延請云。",
    "T50n2060_019:0584c08": "夏序炎赫道體休宜。禪悅資神故多佳致。近",
    "T50n2060_019:0584c09": "令慧日道場莊論二師講淨名經。全用智",
    "T50n2060_019:0584c10": "者義疏判釋經文。禪師既是大師高足。法門",
    "T50n2060_019:0584c11": "委寄。令遣延屈。必希霈然。并法華經疏。隨",
    "T50n2060_019:0584c12": "使入京也。佇遲來儀書不盡意。頂持衣",
    "T50n2060_019:0584c13": "負錫高步入宮。三夏闡弘。副君欣戴。每",
    "T50n2060_019:0584c14": "至深契無不伸請。並隨問接對。周統玄",
    "T50n2060_019:0584c15": "籍。後遣信送還。嚫遺隆倍。大業七年。治兵",
    "T50n2060_019:0584c16": "涿野親總元戎。將欲蕩一東夷用清文軌。",
    "T50n2060_019:0584c17": "因問左右備敘軒皇。先壯阪泉之戮暴。後",
    "T50n2060_019:0584c18": "歎峒山之問道。追思智者感慕動容。下&#x52C5;",
    "T50n2060_019:0584c19": "迎頂遠至行所。引見天扆敘以同學之",
    "T50n2060_019:0584c20": "歡。又遣侍郎吳旻送還台寺。爾後王人繼至",
    "T50n2060_019:0584c21": "房無虛月。頂縱懷丘壑絕&#x8FF9;世累。定慧兩",
    "T50n2060_019:0584c22": "修語默雙化。乃有名僧大德。近城遠方希",
    "T50n2060_019:0584c23": "&#x89A9;三觀十如及以心塵使性。並拜首投身請",
    "T50n2060_019:0584c24": "祈天鼓。皆疏瀹情性澡雪胸襟。三業屢增",
    "T50n2060_019:0584c25": "二嚴無盡。忽以貞觀六年八月七日。終於",
    "T50n2060_019:0585a01": "國清寺房。春秋七十有二。初薄示輕疾無",
    "T50n2060_019:0585a02": "論藥療。而室有異香。臨終命弟子曰。彌",
    "T50n2060_019:0585a03": "勒經說。佛入城日香煙若雲。汝多燒香。吾",
    "T50n2060_019:0585a04": "將去矣。因伸遺誡。詞理妙切。門人眾侶瞻",
    "T50n2060_019:0585a05": "仰涕零。忽自起合掌如有所敬。發口三稱",
    "T50n2060_019:0585a06": "阿彌陀佛。低身就臥累手當心。色貌歡愉。",
    "T50n2060_019:0585a07": "奄然而逝。舉體柔軟。頂暖經日嘗有同學",
    "T50n2060_019:0585a08": "智晞。顗之親度。清亮有名。先以貞觀元年",
    "T50n2060_019:0585a09": "卒。臨終云。吾生兜率矣。見先師智者。寶",
    "T50n2060_019:0585a10": "坐行列皆悉有人。惟一座獨空。云&#x5374;後六年",
    "T50n2060_019:0585a11": "灌頂法師昇此說法。焚香驗旨。即慈尊降",
    "T50n2060_019:0585a12": "迎。計歲論期。審晞不謬矣。以其月九日",
    "T50n2060_019:0585a13": "窆于寺之南山。遠近奔號諠震林谷。初頂化",
    "T50n2060_019:0585a14": "流囂俗神用弘方。村人於法龍。去山三十",
    "T50n2060_019:0585a15": "餘里。染患將絕眾治不愈。其子奔馳入山",
    "T50n2060_019:0585a16": "祈救。頂為轉法華經。焚旃檀香。病者雖",
    "T50n2060_019:0585a17": "遠。乃聞檀香入鼻。應時痊復。又樂安南嶺",
    "T50n2060_019:0585a18": "地曰安洲。碧樹青溪泉流伏溺人逕不通。頂",
    "T50n2060_019:0585a19": "留連愛翫。顧而誓曰。若使斯地夷坦。當來",
    "T50n2060_019:0585a20": "此講經。曾未浹旬。白砂遍涌平如玉鏡頂",
    "T50n2060_019:0585a21": "以感通相顯不違前願。仍講法華金光",
    "T50n2060_019:0585a22": "明二部。用酬靈意。嘗於章安攝靜寺講涅",
    "T50n2060_019:0585a23": "槃經。值海賊上抄道俗奔委。頂方撾鍾就",
    "T50n2060_019:0585a24": "講。顏無懾懼。賊徒麾幡詣寺。忽見兵旗",
    "T50n2060_019:0585a25": "曜日持弓執戟人皆丈餘雄悍奮發。群&#x89A9;",
    "T50n2060_019:0585a26": "驚懅一時退散。&#x751E;於佛隴。講暇&#x643A;引學",
    "T50n2060_019:0585a27": "徒。累石為塔。別須二片用搆塔門。弟子光",
    "T50n2060_019:0585a28": "英。先以車運一石。咸疑厚大。更欲旁求復",
    "T50n2060_019:0585a29": "勞人力。頂舉杖聊撝。前所運石颯然驚裂。",
    "T50n2060_019:0585b01": "遂折為兩段。厚薄等均用施塔戶。宛如舊",
    "T50n2060_019:0585b02": "契。若斯靈應其相寔多。自頂受業天台",
    "T50n2060_019:0585b03": "又稟道衡岳。思顗三世宗歸莫二。若觀若",
    "T50n2060_019:0585b04": "講常依法華。又講涅槃金光明淨名等經。及",
    "T50n2060_019:0585b05": "說圓頓止觀四念等法門。其遍不少。且智者",
    "T50n2060_019:0585b06": "辯才雲行雨施。或同天網乍擬瓔珞。能持",
    "T50n2060_019:0585b07": "能領唯頂一人。其私記智者詞旨。及自製義",
    "T50n2060_019:0585b08": "記。并雜文等題目。並勒于碑陰。弟子光英。",
    "T50n2060_019:0585b09": "後生標俊優柔教義。與國清寺眾僉共紀",
    "T50n2060_019:0585b10": "其行。樹其碑于寺之門。常州弘善寺沙門法",
    "T50n2060_019:0585b11": "宣為文。其詞甚麗。見于別集。",
    "T50n2060_019:0585b12": "[0585b12] 釋智璪。俗姓張氏。清河人。晉室播遷寓居臨",
    "T50n2060_019:0585b13": "海。祖元秀梁倉部侍郎。任臨海內史。父文",
    "T50n2060_019:0585b14": "懷陳中兵將軍。璪受經之歲。言無虛發行不",
    "T50n2060_019:0585b15": "慚人。親里鄉&#x96A3;深加敬愛。年登十七二親",
    "T50n2060_019:0585b16": "俱逝。慘服纔釋便染疾病。頻經歲月醫藥",
    "T50n2060_019:0585b17": "無&#x52B9;。仍於靜夜策杖曳疾。出到中庭向",
    "T50n2060_019:0585b18": "月而臥。至心專念。月光菩薩惟願大悲濟",
    "T50n2060_019:0585b19": "我沈痾。如是繫念遂經旬朔。於中夜間夢",
    "T50n2060_019:0585b20": "見一人。形色非常。從東方來。謂璪曰。我",
    "T50n2060_019:0585b21": "今故來為汝治病。即以口就璪身。次第吸",
    "T50n2060_019:0585b22": "[口*數]。三夜如此。因爾稍痊。深知三寶是我依",
    "T50n2060_019:0585b23": "救。遂求離俗。便投安寧寺慧憑法師以為",
    "T50n2060_019:0585b24": "弟子。逖聞智者軌行超群為世良導。即泛",
    "T50n2060_019:0585b25": "舸豐流直指台岫。伏膺受道。乃遣行法華",
    "T50n2060_019:0585b26": "懺悔。第二七日初夜懺訖。還就禪床始欲",
    "T50n2060_019:0585b27": "安坐。乃見九頭龍從地涌出上昇虛空。明",
    "T50n2060_019:0585b28": "旦諮白。云此是表九道眾生聞法華經。將",
    "T50n2060_019:0585b29": "來之世破無明地入法性空耳。又陳至德",
    "T50n2060_019:0585c01": "四年永陽王伯智。作牧仙都。迎屈智者",
    "T50n2060_019:0585c02": "來于鎮所。璪隨師受請同赴稽山。九旬坐",
    "T50n2060_019:0585c03": "訖仍即辭王。往寶林山寺行法華三昧。初",
    "T50n2060_019:0585c04": "日初夜如有人來搖動戶扇。璪即問之。汝",
    "T50n2060_019:0585c05": "是何人夜來搖戶。即長聲答云。我來看燈",
    "T50n2060_019:0585c06": "耳。頻經數過。問答如前。其寺內先有大德",
    "T50n2060_019:0585c07": "慧成禪師。夜具聞之。謂弟子曰。彼堂內從",
    "T50n2060_019:0585c08": "來有大惡鬼。今聞此聲必是鬼來取一人",
    "T50n2060_019:0585c09": "也。天將欲曉。成師扣戶而喚璪。未暇得",
    "T50n2060_019:0585c10": "應便繞堂唱云。苦哉苦哉其人了也。璪即開",
    "T50n2060_019:0585c11": "戶問意。答云。汝猶在耶。吾謂昨夜鬼已害",
    "T50n2060_019:0585c12": "汝。故此嗟耳。成師以事諮王。王遣數十人",
    "T50n2060_019:0585c13": "執仗防護。璪謂防人曰。命由業也。豈是",
    "T50n2060_019:0585c14": "防護之所加乎。願諸仁者將領還城。啟王",
    "T50n2060_019:0585c15": "云爾。防人去後。第二日夜鬼入堂內。搥壁",
    "T50n2060_019:0585c16": "打柱周遍東西。堂內六燈。璪即滅五留一。",
    "T50n2060_019:0585c17": "行道坐禪誦經坦然無懼。於三七日中事恒",
    "T50n2060_019:0585c18": "如此。行法將訖。見一青衣童子。稱讚善哉",
    "T50n2060_019:0585c19": "言已不現。雖值此二緣心無憂喜。璪又因",
    "T50n2060_019:0585c20": "事出往會稽。路由剡縣孝行村乞食。主人",
    "T50n2060_019:0585c21": "誤煮毒椹設。璪食竟進趣前途。主人於後",
    "T50n2060_019:0585c22": "噉此餘殘。並皆吐痢若死等苦。&#x96A3;人見之。",
    "T50n2060_019:0585c23": "即持藥追璪。十里方及。見璪快行無恙。問",
    "T50n2060_019:0585c24": "曰。何故見尋。具陳上事。便笑而答曰。貧道",
    "T50n2060_019:0585c25": "無他可棄藥反蹤。不須見逐。驗之道力",
    "T50n2060_019:0585c26": "所薰。故毒不能傷也。又隋大業元年。駕幸",
    "T50n2060_019:0585c27": "江都。璪銜僧命出參引見內殿。御遙見璪",
    "T50n2060_019:0585c28": "即便避席命令前坐。種種顧問。便遣通事",
    "T50n2060_019:0585c29": "舍人盧正方。送璪還山。為智者設一千僧",
    "T50n2060_019:0586a01": "齋。度四十九人出家。施寺物二千段米三",
    "T50n2060_019:0586a02": "千石并香酥等。又為寺造四周土牆。大業六",
    "T50n2060_019:0586a03": "年又往楊州參見。仍遣給事侍郎許善心。",
    "T50n2060_019:0586a04": "送還山。又為智者設一千僧齋。度一百",
    "T50n2060_019:0586a05": "人出家。施寺物一千段。嚫齋僧人絹一匹。",
    "T50n2060_019:0586a06": "七年又往涿郡參。勞謝遠來。施寺物五百",
    "T50n2060_019:0586a07": "段。遣五十人執仗防援還山。凡經八迴",
    "T50n2060_019:0586a08": "參見天子。並蒙喜悅供給豐厚。以貞觀十",
    "T50n2060_019:0586a09": "二年卒於寺。春秋八十三矣。",
    "T50n2060_019:0586a10": "[0586a10] 釋普明。本名法京。俗姓朱氏。會稽人。少小志",
    "T50n2060_019:0586a11": "操有異恒童。口常稱佛。聚砂以為福事。蒿",
    "T50n2060_019:0586a12": "艾以為殿塔。不俗談戲。惟志崇法。有僧",
    "T50n2060_019:0586a13": "乞食因即勸云。郎子既有善性。可向天台",
    "T50n2060_019:0586a14": "山出家。其中有四依菩薩在彼說法。遂",
    "T50n2060_019:0586a15": "以陳太建十四年。踰山越澗來入天台。正",
    "T50n2060_019:0586a16": "值智者處坐說法。下講竟。頂禮歸依願盡",
    "T50n2060_019:0586a17": "此生以為弟子。智者笑云。宿誓願力今得",
    "T50n2060_019:0586a18": "相遇。曉夕左右伏膺無懈。專求禪法兼行",
    "T50n2060_019:0586a19": "方等般舟觀音懺悔。誦法華經一部。至禎明",
    "T50n2060_019:0586a20": "元年。陳主&#x52C5;迎智者出都。從往金陵居光",
    "T50n2060_019:0586a21": "宅寺。專以禪思為業。同堂坐者奉命檢校。",
    "T50n2060_019:0586a22": "俄而陳國云亡。智者即上江州廬山東林寺。",
    "T50n2060_019:0586a23": "明於陶侃瑞像閣內。行觀音懺法。冬十一月",
    "T50n2060_019:0586a24": "身不衣絮苦節行道。見一僧云。所名法京",
    "T50n2060_019:0586a25": "未為嘉稱。可改為普明。此名曉朗照了",
    "T50n2060_019:0586a26": "三世。懺訖啟智者述之。便云。此冥中所示。",
    "T50n2060_019:0586a27": "宜即改舊從新。又隨智者往荊州玉泉寺。",
    "T50n2060_019:0586a28": "每於泉側練若專思。智者反路台&#x5CEF;令造",
    "T50n2060_019:0586a29": "大鍾。天台供養。江陵道俗競為經營。當欲",
    "T50n2060_019:0586b01": "鑄時。盲人來看。明懸鑒機知相不吉。果爾",
    "T50n2060_019:0586b02": "開模鍾破缺。仍即倍工修造。約語眾中。支",
    "T50n2060_019:0586b03": "不具者勿來看鑄。遂得了亮錚鑅聲七十",
    "T50n2060_019:0586b04": "里。鍾今見在佛隴上寺。後還國清所住之",
    "T50n2060_019:0586b05": "房。去水懸遠。房頭空地純是礓石。乃懷念",
    "T50n2060_019:0586b06": "曰。若令此石出水。豈不快乎。言竟數日。石",
    "T50n2060_019:0586b07": "中泉溜周給東西。國清精舍隨高置立。明",
    "T50n2060_019:0586b08": "以講堂狹小欲毀廣之。共頂禪師商量。頂",
    "T50n2060_019:0586b09": "勸勿改。有括州都督周孝節。遙聞此事即",
    "T50n2060_019:0586b10": "施杉柱泛海送來。頂向赤城。感見明身長",
    "T50n2060_019:0586b11": "一十餘丈。高出松林之上。翼從數十許人。語",
    "T50n2060_019:0586b12": "頂曰。兄勿苦諫。事願剋成。頂知神異。合掌",
    "T50n2060_019:0586b13": "對云。不敢更諫。一依仁者。&#x7AEA;堂之日感動",
    "T50n2060_019:0586b14": "山王。晨朝隱軫狀若雷震。摧樹傾枝闊百",
    "T50n2060_019:0586b15": "步許。自佛壟下直到於寺。至乎日沒還",
    "T50n2060_019:0586b16": "返舊蹤。砰砰磕磕勢若初至。又願共道俗",
    "T50n2060_019:0586b17": "造當殿金銅盧舍那像坐身丈六。時有一",
    "T50n2060_019:0586b18": "人稱從槽溪村來。施金十一兩用入像",
    "T50n2060_019:0586b19": "身。問其姓名終不肯說。禮拜辭退。周訪彼",
    "T50n2060_019:0586b20": "村無人識者。又比房侍者恒聞房內共人",
    "T50n2060_019:0586b21": "語話。陰伺察視不見別形。所聽言音唯勸",
    "T50n2060_019:0586b22": "修善。既而化緣就畢。大漸時至。清旦呼",
    "T50n2060_019:0586b23": "諸弟子。夫人壽命不可常保。汝等宜知。便",
    "T50n2060_019:0586b24": "自脫新淨之衣。著故破者。換衣纔竟奄然",
    "T50n2060_019:0586b25": "就滅。春秋八十有六。經二宿左手仍內屈",
    "T50n2060_019:0586b26": "三指。當於其時有房內弟子榮泰難提二",
    "T50n2060_019:0586b27": "人。剃頭沐浴見如此事。即報寺主慧網。",
    "T50n2060_019:0586b28": "合眾驚集倍慟于懷。然其為性不畜私財。",
    "T50n2060_019:0586b29": "淅南諸州男女黑白歸向者數不可紀。所",
    "T50n2060_019:0586c01": "得布施隨緣喜捨。每參隋帝悉蒙命坐。賜",
    "T50n2060_019:0586c02": "絹一百二十段。用充六物。不留寸尺。悉造",
    "T50n2060_019:0586c03": "經像。有&#x52C5;施僧基業。見於寺錄。造金銅尊",
    "T50n2060_019:0586c04": "像小大十軀。悉人中已上十迴作僧施。讀",
    "T50n2060_019:0586c05": "藏經二遍。其外書寫經論。彫畫殿堂。修諸",
    "T50n2060_019:0586c06": "寺宇。傍為利益。及諸靈驗。功德費用。運心",
    "T50n2060_019:0586c07": "應念即自送來充其支度。不可具載。",
    "T50n2060_019:0586c08": "[0586c08] 釋智藏。姓魏氏。華州鄭縣人也。十三出家",
    "T50n2060_019:0586c09": "事藹法師。當西魏之世。住長安陟岵寺。值",
    "T50n2060_019:0586c10": "周滅法權處俗中。為諸信心之所藏隱。雖",
    "T50n2060_019:0586c11": "王禁剋切不懼刑憲。剃髮法服曾無變俗。",
    "T50n2060_019:0586c12": "迄至隋初乃經六載。晦&#x8FF9;人間不虧道",
    "T50n2060_019:0586c13": "禁。自有同塵莫敢聯類矣。移都龍首住",
    "T50n2060_019:0586c14": "大興善。開皇三年。乃卜終南豐谷之東阜。",
    "T50n2060_019:0586c15": "以為終世之所也。即昔隱淪之故地矣。山水",
    "T50n2060_019:0586c16": "交映邑野相望。接敘皂素日隆化範。後文",
    "T50n2060_019:0586c17": "帝&#x52C5;左衛大將軍晉王廣。就山引見。藏曰。",
    "T50n2060_019:0586c18": "山世乃異。適道不殊。貧道居山日積意未",
    "T50n2060_019:0586c19": "移想。陛下國主之體。不奪物情為宗。王具",
    "T50n2060_019:0586c20": "聞帝。帝歎訝久之。乃遣內史舍人虞世基。",
    "T50n2060_019:0586c21": "宣&#x52C5;慰問。并施香油熏爐及三衣什物等。仍",
    "T50n2060_019:0586c22": "詔所住為豐德寺焉。每至三長之月。藏盛",
    "T50n2060_019:0586c23": "開道化。以智論為言先。凡所登踐者",
    "T50n2060_019:0586c24": "皆理事齊稟。京邑士女傳響相趨。雲結山",
    "T50n2060_019:0586c25": "阿就聞法要。逮武德初歲爰置僧官。眾以",
    "T50n2060_019:0586c26": "積善所歸乃處員內。道開物悟深有望焉。",
    "T50n2060_019:0586c27": "雖預僧僚而身非世檢。時復臨敘終安豐",
    "T50n2060_019:0586c28": "德。以武德八年四月十五日遘疾。少時終",
    "T50n2060_019:0586c29": "於所住。春秋八十五。然藏青襟入道自檢",
    "T50n2060_019:0587a01": "形神。不資奢靡不欣榮泰。時居興善官",
    "T50n2060_019:0587a02": "供頻繁。願存乞食盡形全德。縱任居僧務。",
    "T50n2060_019:0587a03": "夏雨冬&#x6C37;而此志不移。終不妄噉僧食。晚",
    "T50n2060_019:0587a04": "居西郊柏林墓所。頭陀自靜。文帝出遊遇而",
    "T50n2060_019:0587a05": "結歎。與諸官人等。各捨所著之衣百有餘",
    "T50n2060_019:0587a06": "聚。藏令村人車運用充寺宇。故使福殿輪",
    "T50n2060_019:0587a07": "奐迴拔林端。靈塔架&#x5CEF;迢然雲表。致有",
    "T50n2060_019:0587a08": "京郊立望得傳遙敬矣。又爰初受具以",
    "T50n2060_019:0587a09": "布大衣重補。厚重可齊四斗。六十五夏初",
    "T50n2060_019:0587a10": "無一離。受日說欲由來未傳。常坐一食終",
    "T50n2060_019:0587a11": "乎大漸。而狀形超挺唐量八尺二分。質貌魁",
    "T50n2060_019:0587a12": "梧。峙然&#x5CEF;崿之相。常居寺之南岫四十餘",
    "T50n2060_019:0587a13": "年。面臨深谷目極天際。俓途四里幽梗",
    "T50n2060_019:0587a14": "盤岨不易登昇。而藏手執澡瓶足躡木",
    "T50n2060_019:0587a15": "履。每至食時乘崖而至。午後還上。初無顛",
    "T50n2060_019:0587a16": "墮。因斯以談。亦雄隱之高明者故。圖寫",
    "T50n2060_019:0587a17": "象供。于茲存焉。京師慈門寺沙門小曇。欽",
    "T50n2060_019:0587a18": "藏素業。為建碑于寺門之右。穎川沙門法琳",
    "T50n2060_019:0587a19": "製文。",
    "T50n2060_019:0587a20": "[0587a20] 釋法喜。俗姓李。襄陽人也。七歲出家。顥禪師",
    "T50n2060_019:0587a21": "為其保傅。顥道素溫贍有聞同侶。後住禪",
    "T50n2060_019:0587a22": "定。將終前夕。所居房壁自然外崩。顥曰。依",
    "T50n2060_019:0587a23": "報已乖。吾將即世。於是端坐閉目。如有所",
    "T50n2060_019:0587a24": "緣。奄然而卒。初不覺也。自喜恭恪奉侍積",
    "T50n2060_019:0587a25": "經載紀。而顥專修定業略於言誨。便以觀",
    "T50n2060_019:0587a26": "量知人。審喜機度。事逾先習不肅而成。",
    "T50n2060_019:0587a27": "鑽仰景行惟德是輔。荊州青溪山寺四十餘",
    "T50n2060_019:0587a28": "僧喜為沙彌。親所供奉。晝則炊煮薪蒸。夜",
    "T50n2060_019:0587a29": "便誦習經典。山居無炬。燃柴取明。每夕自",
    "T50n2060_019:0587b01": "課誦通一紙。如是累時。所緣通利。雖學諸",
    "T50n2060_019:0587b02": "經部類。而偏以法華為宗。常假食息中間",
    "T50n2060_019:0587b03": "兼誦一卷。餘則專以禪業繫念在前。纔",
    "T50n2060_019:0587b04": "有惛心便又溫故。仁壽年內。文帝&#x52C5;召追",
    "T50n2060_019:0587b05": "入京師住禪定寺。供禮隆異。儉行為先。接",
    "T50n2060_019:0587b06": "撫同倫。謙虛成德。爰有佛牙舍利。帝里所",
    "T50n2060_019:0587b07": "珍。檠以寶臺處之上室。&#x749D;寶溢目非德",
    "T50n2060_019:0587b08": "不知。大眾以喜行解潛通幽微屢降。便",
    "T50n2060_019:0587b09": "以道場相委任其監護。喜遂綱維供養日",
    "T50n2060_019:0587b10": "夕承仰。又以顥師去世。意欲冥被靈爽。願",
    "T50n2060_019:0587b11": "誦千遍法華。因即不處舊房。但用巡遶寺",
    "T50n2060_019:0587b12": "塔。行坐二儀誓窮本願。數滿八百精厲",
    "T50n2060_019:0587b13": "晨宵。繫心不散覺轉休健。同寺僧者見有",
    "T50n2060_019:0587b14": "白牛駕以寶車入喜房內。追而觀之了無",
    "T50n2060_019:0587b15": "蹤緒。方知幽通之感有遂教門。而卑弱自",
    "T50n2060_019:0587b16": "守營衛在初。諸有疾苦無論客舊。皆周給",
    "T50n2060_019:0587b17": "瞻問親為將療。至於屎尿膿吐皆就而[口*束]",
    "T50n2060_019:0587b18": "之。然則患疾之苦。世所同輕。而喜都無污",
    "T50n2060_019:0587b19": "賤。情倍欣懌。以為常業也。致有遠近道俗",
    "T50n2060_019:0587b20": "帶疾相投。皆悅慰其心終其報類。或有",
    "T50n2060_019:0587b21": "外來問疾。並為病者陳苦。有問其故。",
    "T50n2060_019:0587b22": "喜云。病人纏惱來問致增故耳。武德四年。",
    "T50n2060_019:0587b23": "右僕射蕭瑀。於藍田造寺名津梁。夙奉",
    "T50n2060_019:0587b24": "徽風嘉其弘度。召而居之。時屬運開猶承",
    "T50n2060_019:0587b25": "饑荐。四方慕義相次山門。便減撤衣資用",
    "T50n2060_019:0587b26": "充繼乏。稟歸行務眾所宗焉。凡有遲疑每",
    "T50n2060_019:0587b27": "為銷釋。並會通旨理暢顯神心。而為行沈",
    "T50n2060_019:0587b28": "密卒難備紀。傳者嘗同遊處。故略而述之。",
    "T50n2060_019:0587b29": "後乃屏退自資。超居眾伍。驪山南阜鄉號",
    "T50n2060_019:0587c01": "盧陵。即九紀之故墟也。北負露臺之嶺。南",
    "T50n2060_019:0587c02": "對赫胥之陵。交澗深林。仙賢是集。即卜而",
    "T50n2060_019:0587c03": "宅之。乃有終焉之志。篤勵子弟誘導山",
    "T50n2060_019:0587c04": "民。福始罪終十盈八九。貞觀初年。夜涉其",
    "T50n2060_019:0587c05": "半。見有焰火數炬從南而來正趣山舍。僧",
    "T50n2060_019:0587c06": "俗驚散。慮是賊徒以事告喜。喜曰。此應無",
    "T50n2060_019:0587c07": "苦。但自修業。及至尋顧不知所由。其",
    "T50n2060_019:0587c08": "居處降靈皆此類也。六年春創染微疾。自知",
    "T50n2060_019:0587c09": "非久。強加醫療終無進服。至十月十二",
    "T50n2060_019:0587c10": "日乃告門人。無常至矣。勿事囂擾。當默",
    "T50n2060_019:0587c11": "然靜慮。津吾去識。勿使異人輒入房也。",
    "T50n2060_019:0587c12": "時時唱告。三界虛妄但是一心。大眾忽聞林",
    "T50n2060_019:0587c13": "北有音樂車振之聲。因以告之。喜曰。世間",
    "T50n2060_019:0587c14": "果報久已捨之。如何更生樂處。終是纏累。",
    "T50n2060_019:0587c15": "乃又入定。須臾聲止。香至充滿。達五更初",
    "T50n2060_019:0587c16": "端坐而卒。春秋六十有一。形色鮮潔如常在",
    "T50n2060_019:0587c17": "定。初平素之日歷巡山嶮。行見一處幽隱",
    "T50n2060_019:0587c18": "可為栖骸之所。命弟子示之。及其終後",
    "T50n2060_019:0587c19": "寺僧屬其儀貌端峙。不忍行之。鑿山為窟",
    "T50n2060_019:0587c20": "將欲藏瘞。爾夕暴雪忽零有餘一尺。周迴",
    "T50n2060_019:0587c21": "二里蔽於山路。遂開行送。中道降神於",
    "T50n2060_019:0587c22": "弟子曰。吾欲露屍山野給施眾生。如何埋",
    "T50n2060_019:0587c23": "藏違吾本志。雪平荒逕可且停行。眾不從",
    "T50n2060_019:0587c24": "之乃安窟內。經久儼然都無摧腐。宗國公",
    "T50n2060_019:0587c25": "親往觀之。神色如在。歎善而歸。爾後怪無",
    "T50n2060_019:0587c26": "損壞。遂舉其納衣。方見為物所噉。頭項",
    "T50n2060_019:0587c27": "已下枯骨鮮明。詳斯以論。寔本願之所致",
    "T50n2060_019:0587c28": "耳。且喜學年據道。事仰名師。青溪禪眾天",
    "T50n2060_019:0587c29": "下稱最。而親見奉養。故得景行成明日光",
    "T50n2060_019:0588a01": "聲采加以敬慎戒約。聞即依行。計業分功",
    "T50n2060_019:0588a02": "步影而食。時少覺差必虛齋而過。晦望懺洗",
    "T50n2060_019:0588a03": "清心布薩安卹貧病固是常宜。衣弊食&#x9E81;",
    "T50n2060_019:0588a04": "誠其恒志。輕清拯濟見美東郊矣。"
}