{
    "T42n1828_011:0548c20": "瑜伽論記卷第十一(之上)(論本第四十四至四十五)",
    "T42n1828_011:0548c22": "釋遁倫集撰",
    "T42n1828_011:0548c23": "論本第四十四",
    "T42n1828_011:0548c24": "供養親近無量品",
    "T42n1828_011:0548c25": "上來七品明自利利他自分行訖。自下二品",
    "T42n1828_011:0548c26": "明其勝進。於中初供養品總明自利利他隨",
    "T42n1828_011:0548c27": "緣造修之行。後菩提分品明其內證之行。今",
    "T42n1828_011:0548c28": "此品中廣明供養三寶親近善友修四無量故",
    "T42n1828_011:0548c29": "以題名。文中先問後答。答中初舉頌開三章",
    "T42n1828_011:0549a01": "門。後依門辯釋即為三段。初解供養文分為",
    "T42n1828_011:0549a02": "二。初明十種供養。後明六種增上意樂。前中",
    "T42n1828_011:0549a03": "復二。初明供佛。後類供法僧。前中有三。初問",
    "T42n1828_011:0549a04": "次答後結。答中先列十門。後依門辨。十門之",
    "T42n1828_011:0549a05": "內初二一對謂供佛身及以制多。景云。設利",
    "T42n1828_011:0549a06": "羅者此翻名體。謂供養佛體。迦耶名身。舍利",
    "T42n1828_011:0549a07": "是稻穀。又佛弟子名舍利子者。應言奢利弗",
    "T42n1828_011:0549a08": "多。奢利是能言之鳥。母名奢利似其鳥故。弗",
    "T42n1828_011:0549a09": "多名子。今此奢字難噵。還云舍利子。言制多",
    "T42n1828_011:0549a10": "者。三藏云積聚。積聚塼石乃至金銀為佛塔",
    "T42n1828_011:0549a11": "故。由營造此佛塔故。能令自他積聚福業亦",
    "T42n1828_011:0549a12": "名積聚。於中或安舍利或不安舍利處俱是",
    "T42n1828_011:0549a13": "佛塔俱名制多。窣堵波者是高顯義。猶當此",
    "T42n1828_011:0549a14": "處浮圖義也。泰云。設利羅此云身。謂親供養",
    "T42n1828_011:0549a15": "如來色身。舍利者音訛也。窣堵波者此云供",
    "T42n1828_011:0549a16": "養處。舊云浮圖者音訛也。梵本云名勃陀。制",
    "T42n1828_011:0549a17": "多者此云高勝。謂勝上之處也。基云。設利羅",
    "T42n1828_011:0549a18": "是體即佛體。下文雖言供養色身。意供養真",
    "T42n1828_011:0549a19": "佛法身故言體。測云。依西方法多是安置佛",
    "T42n1828_011:0549a20": "舍利處曰制多。若僧祇律云有舍利處名之",
    "T42n1828_011:0549a21": "為塔。無舍利者名曰支提。次二現前不現前",
    "T42n1828_011:0549a22": "一對。次二自作教他一即前六種以財敬供",
    "T42n1828_011:0549a23": "養以為第七。即前七種。於多財事運廣大心",
    "T42n1828_011:0549a24": "名廣大供養。即前八種。淨心供養名為無染。",
    "T42n1828_011:0549a25": "上來九種是財供。第十正行是行供養。依門",
    "T42n1828_011:0549a26": "辨中即分為二。初明前九財供養。後明第十",
    "T42n1828_011:0549a27": "行供養。前中初明有財行九供養。第二若無",
    "T42n1828_011:0549a28": "力下次明無財運心供養。前中復二。初別明",
    "T42n1828_011:0549a29": "九種。第二總明。前中初二可解。就解現不現",
    "T42n1828_011:0549b01": "前中文分為二。初明現不現供養。後明供養",
    "T42n1828_011:0549b02": "得果差別。前中有三。一現對佛及現對制多",
    "T42n1828_011:0549b03": "供養。第二通現不現。第三不現供養。言若一",
    "T42n1828_011:0549b04": "如來法性即是三世如來法性一制多性即是",
    "T42n1828_011:0549b05": "一切十方制多法性者。真如理同法身體一。",
    "T42n1828_011:0549b06": "今時菩薩對一如來及一制多緣其法性興供",
    "T42n1828_011:0549b07": "養意。即是運心普遍十方如來及制多真如",
    "T42n1828_011:0549b08": "咸興供養。第三於不現前一切如來一切制",
    "T42n1828_011:0549b09": "多總對三世佛及制多施設供養者。當運心",
    "T42n1828_011:0549b10": "時不見佛及制多。總對餘方現在之佛及與",
    "T42n1828_011:0549b11": "制多。並想過未佛及制多不現供養。下明得",
    "T42n1828_011:0549b12": "果。得果有二。一成因德。二成果德。因德有",
    "T42n1828_011:0549b13": "三。一攝梵福廣多功德。二明離過不墮惡道。",
    "T42n1828_011:0549b14": "三能成勝菩提資糧。文中略明不現前供以",
    "T42n1828_011:0549b15": "成因德。成果德中。先明現供唯對一佛及一",
    "T42n1828_011:0549b16": "制多心境少狹唯得大果。次緣不現佛及制",
    "T42n1828_011:0549b17": "多心境漸寬得大大果。三供現不現前境普",
    "T42n1828_011:0549b18": "心遍行得最上果。次明自作教他中。初明三",
    "T42n1828_011:0549b19": "種供養。後明得果不同。言不依懈惰諸逸",
    "T42n1828_011:0549b20": "處者。舊論無處字。云處者。今謂常所倚臥及",
    "T42n1828_011:0549b21": "過非之處也。不得依此處而設供養。解財敬",
    "T42n1828_011:0549b22": "中。若舊論云無盡財勝財。然勘梵本無勝財",
    "T42n1828_011:0549b23": "語。今云無量財者。已得定自在菩薩所現財",
    "T42n1828_011:0549b24": "物以用供養養無盡故。三藏云。遠法師無盡",
    "T42n1828_011:0549b25": "者多也。廣大中景云。初牒前起後。謂上所陳",
    "T42n1828_011:0549b26": "財敬供養以牒前也。下辯廣相。若多妙者。此",
    "T42n1828_011:0549b27": "二明物廣。若現不現若自作教他作者。此四",
    "T42n1828_011:0549b28": "明事廣。若淳淨心下明其心廣。下以向前七",
    "T42n1828_011:0549b29": "供養善逈求菩提。釋廣大義。基云。七種名上",
    "T42n1828_011:0549c01": "是多所供養。即奉施無盡財是所妙供養。第",
    "T42n1828_011:0549c02": "三又即如上所陳財敬供養是總。總言如上",
    "T42n1828_011:0549c03": "陳若多供養第一妙供養第二。乃至淳淨心",
    "T42n1828_011:0549c04": "猛利勝解為七。遠師云。若諸菩薩於如來所",
    "T42n1828_011:0549c05": "為一。制多所二。乃至財供養多妙等三。現",
    "T42n1828_011:0549c06": "前四。不現前五。自作六。他作七。若淳淨心下",
    "T42n1828_011:0549c07": "釋上支心。義意有妨。又文意有違。何以為",
    "T42n1828_011:0549c08": "七者。此中明廣大。意在菩養以及物自求菩",
    "T42n1828_011:0549c09": "提。而取如來制多者。不然。所供養境故。法",
    "T42n1828_011:0549c10": "師同此。今大師依第二釋以多財為第一。財",
    "T42n1828_011:0549c11": "妙為第二。乃至純淨心第七。測同遠師。無染",
    "T42n1828_011:0549c12": "供養有六者。景云。一不壞輕慢。二不住放",
    "T42n1828_011:0549c13": "逸懈怠。三不輕棄擲不散漫心無雜染心。四",
    "T42n1828_011:0549c14": "不詐設供養。五不得雌黃塗於經像以其臭",
    "T42n1828_011:0549c15": "故。不得蘇灌洗像。六不以局崛羅香者。燒時",
    "T42n1828_011:0549c16": "大臭故。似此間燒膠臭。遏迦華等臭華香等",
    "T42n1828_011:0549c17": "而為供養者。此華大如人手。色赤似肉。則是",
    "T42n1828_011:0549c18": "盤立時縛迦華。泰云。西方人供養諸天及鬼",
    "T42n1828_011:0549c19": "神形廟。或以雌黃塗酥灌洗。皆是臭物故名",
    "T42n1828_011:0549c20": "染污供養。菩薩不爾。局崛羅此言安悉香。遏",
    "T42n1828_011:0549c21": "迦華是赤色華。皆是供養神鬼香華。故不應",
    "T42n1828_011:0549c22": "供養佛也。基云。言無染有六者。謂有五供養",
    "T42n1828_011:0549c23": "字為五。於第三供養字中分二。不輕棄擲者。",
    "T42n1828_011:0549c24": "謂不擲物供養即為一。不散漫不雜染為一。",
    "T42n1828_011:0549c25": "故有六種。遠師此中全別。測云。一自手供養。",
    "T42n1828_011:0549c26": "二離輕慢。三離放逸等過。四離輕蔑等。五離",
    "T42n1828_011:0549c27": "謟詐貪。六離財物染過。上來別明九種供養。",
    "T42n1828_011:0549c28": "自下總明。於中初明以三種財為前九種供",
    "T42n1828_011:0549c29": "養。二明自在菩薩化事供養。三種財者。一自",
    "T42n1828_011:0550a01": "力得。二從他得。三得眾具自在財寶。第二文",
    "T42n1828_011:0550a02": "中即有四句。初明化眾多身恭敬禮拜。二明",
    "T42n1828_011:0550a03": "一一化身化出多手持華供養。三明一切化",
    "T42n1828_011:0550a04": "身出妙音聲歌讚於佛。四明化出諸莊嚴具",
    "T42n1828_011:0550a05": "供養如來。下云由此菩薩已得證入不退轉",
    "T42n1828_011:0550a06": "地等者。測云。謂由已入第八地已上。故常在",
    "T42n1828_011:0550a07": "淨土恒見諸佛他受用身而作供養。又解。不",
    "T42n1828_011:0550a08": "退有二。一八地已上證得無相無功用故任",
    "T42n1828_011:0550a09": "運恒有進無退。二初地已上證見真如無分",
    "T42n1828_011:0550a10": "別等諸見煩惱及諸苦觸所不能動。今於此",
    "T42n1828_011:0550a11": "中通據一種不動也。上來廣明有財供養。自",
    "T42n1828_011:0550a12": "下明無財力運心緣彼大千界中所有三品供",
    "T42n1828_011:0550a13": "具供養如來。上來總是前九財供養訖。下明",
    "T42n1828_011:0550a14": "第十行之供養。初正明行。二挍量顯勝行。中",
    "T42n1828_011:0550a15": "景判為六。一修四無量。二修四法。三修習隨",
    "T42n1828_011:0550a16": "念。嗢拕南此云略義總義。三寶及波羅蜜修",
    "T42n1828_011:0550a17": "習隨念。四信解離言真如。五修三學。六修六",
    "T42n1828_011:0550a18": "度四攝。基云。言修無常想苦想無我想者。此",
    "T42n1828_011:0550a19": "為三法印也。不言空者即無我同。故不說。又",
    "T42n1828_011:0550a20": "言其涅槃修勝利想者。謂此為誦言常誦也。",
    "T42n1828_011:0550a21": "伽他為頌。嗢拕南為撮施。此言於其涅槃",
    "T42n1828_011:0550a22": "修勝利想則常誦也。測云。初明資糧道。二少",
    "T42n1828_011:0550a23": "時下明方便道。三離言法性下明見道。四何",
    "T42n1828_011:0550a24": "況下明修道。前中初明四無量。次明四法印。",
    "T42n1828_011:0550a25": "後明四念。則佛法僧波羅蜜多。如是菩薩於",
    "T42n1828_011:0550a26": "三寶所下第二明興供養時發起六種增上意",
    "T42n1828_011:0550a27": "樂。鄔曇妙華者。此間無名可飜。西方大有。此",
    "T42n1828_011:0550a28": "樹無華。但在葉間有子而出。輪王出時方生",
    "T42n1828_011:0550a29": "華也。如青蓮華有華無子。與鄔曇鉢樹有子",
    "T42n1828_011:0550b01": "無華正相違也。自下第二解親近善友。先為",
    "T42n1828_011:0550b02": "七問。於中前四問善友體相。後三問求法者",
    "T42n1828_011:0550b03": "相。前中初問成幾功德能為善友。二問幾德",
    "T42n1828_011:0550b04": "相應能為善友所化不虛。三問成就幾相令",
    "T42n1828_011:0550b05": "他遠聞極生淨信。四問由幾種相於所化生",
    "T42n1828_011:0550b06": "為善友事。後三問文可知。下依七問次第解",
    "T42n1828_011:0550b07": "釋。言勝妙威儀等者。測云。於初句內有四句。",
    "T42n1828_011:0550b08": "初句久習今成。第二被服祥審。第三三千",
    "T42n1828_011:0550b09": "威儀都備。第四舉身齊整望之儼然。言四於",
    "T42n1828_011:0550b10": "善友若正依止於如法義若合若離隨自在轉",
    "T42n1828_011:0550b11": "等者。基云。謂所依止師說法。若與舊同名合",
    "T42n1828_011:0550b12": "若別名離。或依經論等名合。若別出見經",
    "T42n1828_011:0550b13": "不依等名離。並如法之見也。隨師自在而不",
    "T42n1828_011:0550b14": "傾動。又自性名合差別名離。又合者即令此",
    "T42n1828_011:0550b15": "義相符。如因明中合等。若離者令此義別。如",
    "T42n1828_011:0550b16": "因明中離等。一作寶想難得義故者。教法難",
    "T42n1828_011:0550b17": "得。二作眼想者。由法開導得廣大慧因。如眼",
    "T42n1828_011:0550b18": "導引能有所得。亦可教法開導能生慧眼。是",
    "T42n1828_011:0550b19": "眼因故名作眼想。因受果名。三作明想。已得",
    "T42n1828_011:0550b20": "廣大俱生慧眼者。牒前義也。於一切所知等",
    "T42n1828_011:0550b21": "照義故者。教所生慧等照名明。因受果名說",
    "T42n1828_011:0550b22": "教為明。第三解修四無量中文三。初約三緣",
    "T42n1828_011:0550b23": "修四無量。二對百一十苦偏明修慧。第三結",
    "T42n1828_011:0550b24": "嘆勝利之相。前中復三。初舉數列名。第二解",
    "T42n1828_011:0550b25": "釋。第三義門分別。前中將解先釋名體。體者",
    "T42n1828_011:0550b26": "景云。謂四無量慈悲喜捨。若眾生緣者。依小",
    "T42n1828_011:0550b27": "乘說唯假想觀。慈悲即用無恚為體。喜是喜",
    "T42n1828_011:0550b28": "根。捨是無貪。依大乘解通有假實。若初學菩",
    "T42n1828_011:0550b29": "薩為調心故假想修習。出體如前。若久學自",
    "T42n1828_011:0550c01": "在與樂拔苦能有實益。即用智慧為體。法緣",
    "T42n1828_011:0550c02": "無量。即用諸佛菩薩人空觀智以之為體。唯",
    "T42n1828_011:0550c03": "觀五蘊因緣假有畢竟無人。由此觀智說示",
    "T42n1828_011:0550c04": "有情令其同得。名為法緣四無量心。故維摩",
    "T42n1828_011:0550c05": "經說。云何觀眾生。答如燋穀芽。如須陀洹身",
    "T42n1828_011:0550c06": "見。如阿那含人胎。如阿羅漢三毒。如得忍菩",
    "T42n1828_011:0550c07": "薩貪恚毀禁。若爾云何名慈。答曰。得此法已",
    "T42n1828_011:0550c08": "為眾生說。是即真實慈也。無緣四無量者。即",
    "T42n1828_011:0550c09": "是無分別智。遠離一切分別戲論。由得此智",
    "T42n1828_011:0550c10": "見平等理利他事成。是故此時名證極愛一",
    "T42n1828_011:0550c11": "子之地。故無緣慈無分別智以為體性。涅槃",
    "T42n1828_011:0550c12": "亦云。無緣者。緣於如來無緣法身。如來離分",
    "T42n1828_011:0550c13": "別故名作無緣。問曰。證智緣理既無分別無",
    "T42n1828_011:0550c14": "利物相。云何名慈。答曰。如諸菩薩為利有",
    "T42n1828_011:0550c15": "情求如意寶。得此寶時雖無分別。能隨眾生",
    "T42n1828_011:0550c16": "福力上下起雲雨寶利益事成。此亦如是。本",
    "T42n1828_011:0550c17": "為利他於多劫中修習此智。得此智時雖無",
    "T42n1828_011:0550c18": "分別。而隨眾生福力上下起後智雲施法施",
    "T42n1828_011:0550c19": "財雨種種寶。一切成辦。雖無分別而是大慈。",
    "T42n1828_011:0550c20": "若爾云何論中皆判此智名為自利。答曰。差",
    "T42n1828_011:0550c21": "別二智故作此說。今據後智利他事成皆由",
    "T42n1828_011:0550c22": "智故說證智是真慈體。基云。慈無癡善根為",
    "T42n1828_011:0550c23": "性。悲無瞋善根性。喜無貪善根性。捨如捨數。",
    "T42n1828_011:0550c24": "若依小乘。為除與上相違惑故假以明觀。而",
    "T42n1828_011:0550c25": "今大乘以所緣三境故實起無量救之。釋其",
    "T42n1828_011:0550c26": "名。哀怜名慈。惻愴名悲。慶物名喜。亡懷名",
    "T42n1828_011:0550c27": "捨。並從義得名。此就眾生緣中釋名。若然法",
    "T42n1828_011:0550c28": "緣無緣慈悲喜捨云何得名。法緣無量是人",
    "T42n1828_011:0550c29": "空智。無緣無量是其證智。二智起時實無哀",
    "T42n1828_011:0551a01": "怜惻愴等四行差別。由此智故能起有情緣",
    "T42n1828_011:0551a02": "中慈悲喜捨別相行解。從果受稱。是故亦立",
    "T42n1828_011:0551a03": "四種之名。解釋中有二。初舉四無量境。二對",
    "T42n1828_011:0551a04": "境辨修。初云若諸菩薩於其三聚一切有情安",
    "T42n1828_011:0551a05": "立以為無苦無樂等者。一邪定聚。謂作五逆",
    "T42n1828_011:0551a06": "定入地獄故。二正定聚。得忍已去定得涅槃",
    "T42n1828_011:0551a07": "故。三不定聚。除前二外餘眾生是也。大小共",
    "T42n1828_011:0551a08": "許此義。今瑜伽約三乘定性眾生名正定。無",
    "T42n1828_011:0551a09": "三乘性人名為邪定。三乘不定性人名為不",
    "T42n1828_011:0551a10": "定。菩薩初學於此三聚假想安立以為三種。",
    "T42n1828_011:0551a11": "一無苦無樂即慈境。慈能與樂。慈不緣苦。緣",
    "T42n1828_011:0551a12": "苦悲故。慈境無苦。為無樂者。而與之樂故。",
    "T42n1828_011:0551a13": "無苦樂是慈境。有苦者是悲境。有樂者是喜",
    "T42n1828_011:0551a14": "境。喜彼樂故。則前三境通是捨境。測云。若麁",
    "T42n1828_011:0551a15": "分別。四禪已上名無苦無樂。三惡趣名為有",
    "T42n1828_011:0551a16": "苦。三禪已下乃至欲界人天名為有樂。巨細",
    "T42n1828_011:0551a17": "分別。於無色界具有三種。故智論云。摩訶衍",
    "T42n1828_011:0551a18": "義說四無量通緣三界通漏無漏。對境辨修",
    "T42n1828_011:0551a19": "中。初對初境修三種慈。二如有情緣下類明",
    "T42n1828_011:0551a20": "對三境修三無量。前中雖不牒無苦樂境。如",
    "T42n1828_011:0551a21": "有苦等境而言與樂即已解竟。安住無倒者。",
    "T42n1828_011:0551a22": "測云。但於蘊中假立有情無真實我。故名無",
    "T42n1828_011:0551a23": "倒有情等。第二類明。言遠離癡瞋貪惑者。景",
    "T42n1828_011:0551a24": "述兩釋。一者云。捨所緣生無苦樂者多生於",
    "T42n1828_011:0551a25": "癡。由捨無量令彼捨癡。有苦有情多生於瞋。",
    "T42n1828_011:0551a26": "由捨力故令其捨瞋。有樂有情多生於貪。由",
    "T42n1828_011:0551a27": "捨力故令其捨貪。故噵如其次第離癡瞋貪",
    "T42n1828_011:0551a28": "修捨俱心。二云。一切有情或有一分於菩薩",
    "T42n1828_011:0551a29": "身不生苦樂。如是之人多生菩薩癡心。或有",
    "T42n1828_011:0551b01": "一分於菩薩身是怨生苦能生菩薩瞋心。今",
    "T42n1828_011:0551b02": "時修捨於能生苦有情不起瞋心。一分是親",
    "T42n1828_011:0551b03": "生菩薩樂。菩薩於彼應起貪心。今時修捨不",
    "T42n1828_011:0551b04": "起貪心。故云隨其次第離之。基解亦同之。又",
    "T42n1828_011:0551b05": "云。又令生離惑至聖果位而放捨之名捨。又",
    "T42n1828_011:0551b06": "怨親平等故名為捨。此亦且約令離三惑。前",
    "T42n1828_011:0551b07": "三現樂非利益。捨一令離三惑。當來出苦名",
    "T42n1828_011:0551b08": "利益。此中已下第三義門分別。初辯三緣有",
    "T42n1828_011:0551b09": "共不共。有情緣者與外道共。道理亦與二乘",
    "T42n1828_011:0551b10": "共也。法緣共二乘者。二乘亦觀唯法無人。此",
    "T42n1828_011:0551b11": "法緣者不共外道。以諸外道皆有我執故無",
    "T42n1828_011:0551b12": "法緣。無緣唯大乘有。次就利樂分別。景云。前",
    "T42n1828_011:0551b13": "三唯名安樂意以與現在及世間益故。捨名",
    "T42n1828_011:0551b14": "利益意以與後世及出世益故。泰云。前三無",
    "T42n1828_011:0551b15": "量正能拔苦與樂名安樂意樂所攝。捨無量",
    "T42n1828_011:0551b16": "除其違順平等利物名利益意樂所攝。三辨",
    "T42n1828_011:0551b17": "異名。自下第二對百一十苦偏明修悲。於中",
    "T42n1828_011:0551b18": "有三。初明對苦修悲。第二因解大悲之義。第",
    "T42n1828_011:0551b19": "三結嘆修悲勝利。前中復三。初總明對苦修",
    "T42n1828_011:0551b20": "悲。第二問答廣辯一百十苦。第三釋已總結。",
    "T42n1828_011:0551b21": "就辯百一十苦中。初就增一門中明五十五",
    "T42n1828_011:0551b22": "苦。第二別就九苦門中辯五十五苦。如是兩",
    "T42n1828_011:0551b23": "番如戒經說。前五十五觀眾生苦。後五十五",
    "T42n1828_011:0551b24": "自觀己苦。前中云無差別流轉苦者。即是苦",
    "T42n1828_011:0551b25": "諦。復有二苦等者。泰云。言欲為根本苦者。因",
    "T42n1828_011:0551b26": "欲故貪著內外可愛事。可愛事若變壞時便",
    "T42n1828_011:0551b27": "生諸苦也。言癡異熟者。由受癡報無黠慧故。",
    "T42n1828_011:0551b28": "若為增上猛利苦受體所觸之時。即於自身",
    "T42n1828_011:0551b29": "執我我所。愚癡迷悶極自怨嗟。為身心苦箭",
    "T42n1828_011:0551c01": "所射不能自明解。若黠慧人雖遭苦觸自開",
    "T42n1828_011:0551c02": "解無二箭也。景云。凡受苦觸計我怨嗟。必在",
    "T42n1828_011:0551c03": "盛年已去。故言猛利體受所觸計我我所等。",
    "T42n1828_011:0551c04": "現所受苦乃是前業所感。遇此報苦不知何",
    "T42n1828_011:0551c05": "從。故名癡異熟生苦。自逼惱苦謂無繫外道",
    "T42n1828_011:0551c06": "者。則尼犍子懸頭刺股拔髮類等。一類威儀",
    "T42n1828_011:0551c07": "多時位者。坐臥立等隨一多住也。後五十五",
    "T42n1828_011:0551c08": "苦不取根本九苦。但取餘隨生苦。第二門中",
    "T42n1828_011:0551c09": "有四種苦故。故得成五十五。復有二苦等者。",
    "T42n1828_011:0551c10": "遠師云。即前二門中苦。謂宿因所生苦即前",
    "T42n1828_011:0551c11": "癡異熟生苦。現緣所生苦即是前欲為根本",
    "T42n1828_011:0551c12": "苦。但以義別故來。增九中景云。壞法盡法者。",
    "T42n1828_011:0551c13": "此據依外依果壞盡所以生苦。泰云。壞法壞",
    "T42n1828_011:0551c14": "時苦者。可壞時生苦也。盡法盡時苦者。可盡",
    "T42n1828_011:0551c15": "之法若至盡時便生大苦。前但壞不盡也。八",
    "T42n1828_011:0551c16": "法中不言苦但言利等三者。即此內明苦故",
    "T42n1828_011:0551c17": "不言苦也。謂如前說五樂所治有五種苦者。",
    "T42n1828_011:0551c18": "如前自他利品所說。一因樂。今翻云因苦。所",
    "T42n1828_011:0551c19": "謂惡業翻善業。根境順苦受觸翻順樂受因",
    "T42n1828_011:0551c20": "苦。二受樂。今翻云受苦。即苦受也。三苦對治",
    "T42n1828_011:0551c21": "樂謂飢得食等。今翻不得苦。四受斷樂謂入",
    "T42n1828_011:0551c22": "滅定。今翻之在有心位故苦。五出離樂即出",
    "T42n1828_011:0551c23": "家樂。故下言家即在家苦也。遠離即得色界",
    "T42n1828_011:0551c24": "初定遠離欲界結。今不得色初定故有欲界",
    "T42n1828_011:0551c25": "結苦。寂靜即第二定離初禪尋樂。今不離初",
    "T42n1828_011:0551c26": "禪故有尋苦。菩提樂即三菩提。今在異生位",
    "T42n1828_011:0551c27": "故苦。故家欲界法尋異生苦。如次配之。後五",
    "T42n1828_011:0551c28": "苦中前三苦苦。次一壞苦。後一行苦。又諸菩",
    "T42n1828_011:0551c29": "薩下第二因解大悲。於中有二。初明大悲所",
    "T42n1828_011:0552a01": "緣。二解大義。舊論開新論第六自作逼惱苦",
    "T42n1828_011:0552a02": "為二。謂自作苦及逼惱苦。乘有一苦謂他作",
    "T42n1828_011:0552a03": "苦。少第十四一切流轉苦及第十七隨逐苦。",
    "T42n1828_011:0552a04": "故唯十八。今十九中前之八種前五十五苦",
    "T42n1828_011:0552a05": "中末。後十一苦後五十五苦中來。問曰。何",
    "T42n1828_011:0552a06": "以爾許苦來餘不來耶。義曰。取一一門中增",
    "T42n1828_011:0552a07": "上者來以為大悲境故。所謂愚癡苦者即前",
    "T42n1828_011:0552a08": "二門中愚癡苦。行苦即前三門中行苦。畢竟",
    "T42n1828_011:0552a09": "苦即前四中畢竟苦。因苦即前六中因苦。生",
    "T42n1828_011:0552a10": "苦即七門中生苦。自作逼惱苦者前八門中",
    "T42n1828_011:0552a11": "自逼惱苦。或衰損苦即前九門中或衰損",
    "T42n1828_011:0552a12": "苦。宿因苦者是後五十五苦二門中宿因所生",
    "T42n1828_011:0552a13": "苦。廣大苦者即是四門中總名。那落迦苦即",
    "T42n1828_011:0552a14": "四門中那落迦苦。善趣所攝苦還是四門中",
    "T42n1828_011:0552a15": "善趣苦。一切邪行所生苦即是五門中總苦",
    "T42n1828_011:0552a16": "名。一切流轉苦者即是六中總苦名。無智苦",
    "T42n1828_011:0552a17": "者七門中無智現行苦。增長苦者八門中諸",
    "T42n1828_011:0552a18": "出家者貪等煩惱增益生苦。隨逐苦即九門",
    "T42n1828_011:0552a19": "中第八苦名也。受苦即十門中受苦。麁重苦",
    "T42n1828_011:0552a20": "者即十門中三界煩惱麁重苦。顯揚中廣解",
    "T42n1828_011:0552a21": "五十餘苦。然與此稍異。次解大義。由四緣故",
    "T42n1828_011:0552a22": "悲名大悲等者。若悲在四無量名悲不名大",
    "T42n1828_011:0552a23": "悲。尚與聲聞共。初地以去菩薩亦有。若悲名",
    "T42n1828_011:0552a24": "大悲唯在佛地及第十地。問曰。何故初地至",
    "T42n1828_011:0552a25": "九地不名大悲。義曰。由四緣方名大悲。九地",
    "T42n1828_011:0552a26": "以前菩薩雖有緣甚深行苦及猛利作意二因",
    "T42n1828_011:0552a27": "緣。無長時習及極清淨因緣故。由長時習等",
    "T42n1828_011:0552a28": "三緣故。極清淨要第十地等故。故九地已還",
    "T42n1828_011:0552a29": "菩薩不名大悲。自下第三結嘆勝利。於中初",
    "T42n1828_011:0552b01": "先結嘆。次明勝利。後引說證成。勝利有二。初",
    "T42n1828_011:0552b02": "明地前修悲勝利。二明地上修悲勝利。地前",
    "T42n1828_011:0552b03": "有二。初明地前由修悲故速入初地得六種",
    "T42n1828_011:0552b04": "心。二過小乘見道無學厭離之心。悲前行心",
    "T42n1828_011:0552b05": "者。地前修悲。乃是初地悲前行心正觀有情",
    "T42n1828_011:0552b06": "墮在百一十種極大苦蘊。自下第二明地上",
    "T42n1828_011:0552b07": "修悲所得勝利。謂能滿六度。自下第三引說",
    "T42n1828_011:0552b08": "證成。與舊論全異。彼云若有人問何等名為",
    "T42n1828_011:0552b09": "菩薩。應正答言住大悲者是。上來解修四無",
    "T42n1828_011:0552b10": "量大文有三。中前二段訖。自下第三總結嘆",
    "T42n1828_011:0552b11": "四等勝利之相。初總結嘆。二明得四勝利。何",
    "T42n1828_011:0552b12": "等為四。得現法樂住一。得福資糧二。於菩提",
    "T42n1828_011:0552b13": "意樂堅固三。為生忍苦四。",
    "T42n1828_011:0552b14": "菩提分品",
    "T42n1828_011:0552b15": "上來勝進行中前供養品明隨緣造修行說。今",
    "T42n1828_011:0552b16": "此所明菩提分品即是內證行。如頌所列有",
    "T42n1828_011:0552b17": "十五法皆趣菩提。總名菩提分法。亦可十五",
    "T42n1828_011:0552b18": "法中第九明菩提分。從此標品名菩提分品。",
    "T42n1828_011:0552b19": "文中先問後答。答中初有二頌列十五門。後",
    "T42n1828_011:0552b20": "長行中次第別釋。二頌之內初頌列九。後頌",
    "T42n1828_011:0552b21": "列六。若依十地經論明通行菩提分法有其",
    "T42n1828_011:0552b22": "十種。一信二捨三慈四悲五慚六愧七堅力",
    "T42n1828_011:0552b23": "持八無厭九論十世智。彼經慚等六法與此",
    "T42n1828_011:0552b24": "處同。信等四法略而不說。所以然者。測師解",
    "T42n1828_011:0552b25": "云。前種姓品明八種。施戒品等中廣明捨等。",
    "T42n1828_011:0552b26": "供養品內廣明慈悲。所以此處不論。長行別",
    "T42n1828_011:0552b27": "釋中即為十五段。初解慚愧。云於自所生惡",
    "T42n1828_011:0552b28": "作有依隨逐不捨而生羞恥者。景云。惡作是",
    "T42n1828_011:0552b29": "悔。悔已還作故名有依隨逐。泰云。謂為悔所",
    "T42n1828_011:0552c01": "依處。然不能捨。依此悔所依處而生慚恥。當",
    "T42n1828_011:0552c02": "知是名第四依處。基云。謂由第三作惡已悔。",
    "T42n1828_011:0552c03": "悔已復作。後作依前作故名有依。測云。於已",
    "T42n1828_011:0552c04": "作善惡及疑起故而生慚愧。惡作是悔有依",
    "T42n1828_011:0552c05": "是疑。故舊論云。若是疑悔自能除滅續起羞",
    "T42n1828_011:0552c06": "恥。是名第四依處。次解堅力持姓。景云。言",
    "T42n1828_011:0552c07": "能禁染心者。即念慧為性。堪忍苦性者。安忍",
    "T42n1828_011:0552c08": "是智。於多猛利怖畏無傾動性者。難壞精進",
    "T42n1828_011:0552c09": "為性。乃至能正思擇。還是智也。尋文採拾。即",
    "T42n1828_011:0552c10": "用念慧精進為堅力持性。測云。性勇相應下",
    "T42n1828_011:0552c11": "出持體也。言性勇者是精進。言相應者是定。",
    "T42n1828_011:0552c12": "能思擇者是慧。故莊嚴論中問無畏體相云",
    "T42n1828_011:0552c13": "何。偈曰。進定慧三起也。第三心無厭倦者。景",
    "T42n1828_011:0552c14": "云。即用無足精進慧悲三法為體。五因緣內。",
    "T42n1828_011:0552c15": "一自性有力。二數貫習。由此二緣故無厭倦。",
    "T42n1828_011:0552c16": "下三出體。第三精進。第四妙慧。第五悲心。故",
    "T42n1828_011:0552c17": "知三法為體。測云。舊論云不動。今此云心無",
    "T42n1828_011:0552c18": "厭倦。若依莊嚴論名為不退。四門分別。一品",
    "T42n1828_011:0552c19": "類者有三。一聞法無厭不退。二恒大精進不",
    "T42n1828_011:0552c20": "退。三生死苦恒不退。二依止者有二。一慚二",
    "T42n1828_011:0552c21": "勇。有慚者不退退者可羞恥故。勇者不退退",
    "T42n1828_011:0552c22": "非猛健故。三自性者。謂欲樂大菩提。欲樂若",
    "T42n1828_011:0552c23": "迴即退故。四差別者有三。一未成謂信行地",
    "T42n1828_011:0552c24": "菩薩不退。二成謂初地至七地菩薩不退。三",
    "T42n1828_011:0552c25": "極成不退謂八地已上菩薩不退。故知以欲數",
    "T42n1828_011:0552c26": "為無厭倦體。第四善知論者。景云。此即有四。",
    "T42n1828_011:0552c27": "初一聞慧。第二則於已下次辯思慧。第三如",
    "T42n1828_011:0552c28": "是知法知義已下溫故不忘即用念與精進為",
    "T42n1828_011:0552c29": "體。第四又為了知已下知新亦通聞思。測云。",
    "T42n1828_011:0553a01": "若依莊嚴名為知法。六門分別。一知法者。謂",
    "T42n1828_011:0553a02": "知五明論。二知業法者。謂知自利利他以此",
    "T42n1828_011:0553a03": "為業。知內論者。為自修及為他說。知因論者。",
    "T42n1828_011:0553a04": "為申己義及屈他義。知聲論者。為自善音令",
    "T42n1828_011:0553a05": "他信受。知醫論者。為除他疾。知巧論者。為令",
    "T42n1828_011:0553a06": "他解。三知論相。謂知此五論得有五因。是菩",
    "T42n1828_011:0553a07": "薩知論相。一聞得。二持得。三誦得。四思得。",
    "T42n1828_011:0553a08": "五通得。菩薩先論有聞。聞已受持。持已習誦。",
    "T42n1828_011:0553a09": "誦已止思。思已通達。通達者。知是功能知是",
    "T42n1828_011:0553a10": "過失。此是善語此是惡語。四無盡相者。謂如",
    "T42n1828_011:0553a11": "此智乃至無餘煩惱亦無盡故。五得果者。自",
    "T42n1828_011:0553a12": "知得一切種智故。六二門者。一三昧門。二知",
    "T42n1828_011:0553a13": "陀羅尼。知論菩薩以三昧門成熟眾生隨彼",
    "T42n1828_011:0553a14": "化攝故。以陀羅尼門成熟佛法隨所得法皆",
    "T42n1828_011:0553a15": "能持故。今此文中有三。初明聞慧。即當莊嚴",
    "T42n1828_011:0553a16": "論知相中聞持誦三相。二即於如是下明思",
    "T42n1828_011:0553a17": "慧。則當莊嚴思得相。三又為了知下明修慧。",
    "T42n1828_011:0553a18": "即當莊嚴通得相。於中有二。初明有漏修慧。",
    "T42n1828_011:0553a19": "後於此下明無漏修慧。能知體即慧數也。第",
    "T42n1828_011:0553a20": "五善知世間中初問次釋後結。釋中初知世",
    "T42n1828_011:0553a21": "間。後隨順世間。莊嚴論說菩薩有三種知世",
    "T42n1828_011:0553a22": "間。一身知世間。謂舒顏熙怡歡笑。二口知者。",
    "T42n1828_011:0553a23": "謂即先語慰問讚美。三諦知者。一知世生。即",
    "T42n1828_011:0553a24": "此知苦集。二知世滅。即此知滅道。廣說如彼。",
    "T42n1828_011:0553a25": "就初知世間中有五。一知眾生世間。二知器",
    "T42n1828_011:0553a26": "世間。三作八觀。四作勝義人無我觀。第五牒",
    "T42n1828_011:0553a27": "結。前中有二。初知世間於厭生死上昇出離",
    "T42n1828_011:0553a28": "不如實知。泰云。無漏道能斷生死名上昇出",
    "T42n1828_011:0553a29": "離。而諸有情於生死出離道不如實知也。測",
    "T42n1828_011:0553b01": "云。人天異生出下三趣名為上昇。三乘菩薩",
    "T42n1828_011:0553b02": "解脫三界名為出離。二知世間穢濁增減。五",
    "T42n1828_011:0553b03": "濁體性者。一壽濁。大乘以阿賴耶識連持不",
    "T42n1828_011:0553b04": "死假立命根。即以此命根為壽濁體。二有情",
    "T42n1828_011:0553b05": "濁。謂下解中云。不識父母沙門以不信為",
    "T42n1828_011:0553b06": "性。若婆羅門以憍慢為體。不畏今後世罪",
    "T42n1828_011:0553b07": "以無明為體。不修善等以懈怠為體。即以五",
    "T42n1828_011:0553b08": "法為有情濁體。若同時五蘊者。通五為體。三",
    "T42n1828_011:0553b09": "煩惱總濁。謂除見及前五餘煩惱為此濁體。",
    "T42n1828_011:0553b10": "見濁謂五見者。下表異取內道妄見為體。即",
    "T42n1828_011:0553b11": "不正智也。劫濁謂飢饉疫病以觸中二數為",
    "T42n1828_011:0553b12": "體。刀兵以四塵或五蘊為劫體。若約界分別。",
    "T42n1828_011:0553b13": "唯欲界唯南閻浮提。所以知者。文中自說。如",
    "T42n1828_011:0553b14": "於今時人壽短促等。乃至如於今時漸入饑饉",
    "T42n1828_011:0553b15": "劫等。若論對治。由行殺故得於短命。今修不",
    "T42n1828_011:0553b16": "殺離於命濁。由不恭敬癡慳懈怠故有情濁",
    "T42n1828_011:0553b17": "起。若修恭敬離癡慳等離有情濁。若得聖道",
    "T42n1828_011:0553b18": "離煩惱濁及離見濁。劫濁者。若於今世一日",
    "T42n1828_011:0553b19": "一夜持不殺戒。終不生彼刀兵劫中。若以一",
    "T42n1828_011:0553b20": "食施僧福田。終不生彼饑饉劫中。以一訶梨",
    "T42n1828_011:0553b21": "勒果施於病人。終不生彼疫病劫中。言習非",
    "T42n1828_011:0553b22": "法貪者。不避母女及以姊妹等。不平等貪者。",
    "T42n1828_011:0553b23": "貪取他物。漸次入饑饉中劫等者。當知今時",
    "T42n1828_011:0553b24": "已入三災之內。然未究竟。究竟饑災至三十",
    "T42n1828_011:0553b25": "歲時。病至二十歲時。刀兵要十歲時。又諸菩",
    "T42n1828_011:0553b26": "薩於其世間下第三作八觀。舊論略無第四",
    "T42n1828_011:0553b27": "於能往趣世間集行有餘七句也。景云。言於",
    "T42n1828_011:0553b28": "世間者。即觀苦也。於世間集於世間滅者。即",
    "T42n1828_011:0553b29": "觀集滅也。於能往趣世間集行者。此觀受也。",
    "T42n1828_011:0553c01": "因受生愛。愛是集體受為往趣。集之行也。餘",
    "T42n1828_011:0553c02": "處但作七觀不觀於受。於能往趣世間滅行",
    "T42n1828_011:0553c03": "者。此觀道也。愛味者重觀於集。過患者重觀",
    "T42n1828_011:0553c04": "於苦。及出離者重觀於滅。略不重觀於道。以",
    "T42n1828_011:0553c05": "能觀心即是道故。以集是生死之本所以三",
    "T42n1828_011:0553c06": "度觀之。泰云。於世間集者受因也。基云。問",
    "T42n1828_011:0553c07": "曰。何以集諦三重觀空諦滅諦二重觀耶。義",
    "T42n1828_011:0553c08": "曰。苦集深可厭故二三觀之。滅甚可忻故亦",
    "T42n1828_011:0553c09": "重觀也。又前五觀四諦唯重觀集。趣集之行",
    "T42n1828_011:0553c10": "謂受者。以深可厭故故重觀之。前別觀四",
    "T42n1828_011:0553c11": "諦下重觀四諦。愛味謂集諦或是苦諦。過患",
    "T42n1828_011:0553c12": "謂苦諦或是集諦。出離謂無漏二諦為一觀",
    "T42n1828_011:0553c13": "也。測云。相傳解言八種觀者。以七處善為七。",
    "T42n1828_011:0553c14": "無我為第八。此說不然。三藏勘梵釋論而釋",
    "T42n1828_011:0553c15": "之。義同景師。上之八觀名安立諦觀。下第四",
    "T42n1828_011:0553c16": "明人無我勝義之觀。謂此長老有如是名等",
    "T42n1828_011:0553c17": "者。舊論但有前七略無第八盡具壽量邊際。",
    "T42n1828_011:0553c18": "自下第五牒結前四。可知。上辯知世間竟下",
    "T42n1828_011:0553c19": "明隨順世間。於中有四。一明化順物情愛語",
    "T42n1828_011:0553c20": "行轉。二若識不識下明化稱物機利行轉。三",
    "T42n1828_011:0553c21": "或為現法利益事義下明化遂物心施行轉。",
    "T42n1828_011:0553c22": "四於所應作彼彼事中下明化合時宜同事行",
    "T42n1828_011:0553c23": "轉。十四垢業者。此出阿含善生問經。彼解十",
    "T42n1828_011:0553c24": "業云。離四結業。謂殺盜邪婬及以妄語。離四",
    "T42n1828_011:0553c25": "非處所起之業。謂貪瞋癡怖。離六損財。所謂",
    "T42n1828_011:0553c26": "一耽酒。二博戲。三放盪。四耽著伎樂。五惡友",
    "T42n1828_011:0553c27": "相損。六懈怠嬾墮。藏隱六方者。彼問佛言。",
    "T42n1828_011:0553c28": "如我事於六方鬼神未知佛法亦同我否。佛",
    "T42n1828_011:0553c29": "言。我佛法中亦說眾生事於六方。但不同汝。",
    "T42n1828_011:0554a01": "所謂父母為東方。師長為南方。妻子為西方。",
    "T42n1828_011:0554a02": "親友為北方。奴僕為下方。高德沙門為上方。",
    "T42n1828_011:0554a03": "供事六方名為藏隱。遠四惡友者。一畏伏友",
    "T42n1828_011:0554a04": "以畏故伏非是好心。二美言友心不真實。三敬",
    "T42n1828_011:0554a05": "順友善惡俱順。四事惡友惡事皆作。攝",
    "T42n1828_011:0554a06": "四善友者。一止非友。二慈愍友。三利人友。四",
    "T42n1828_011:0554a07": "同事友。依彼阿含經一一別解。但舊地持云。",
    "T42n1828_011:0554a08": "離十四垢業。謂隱覆六方。難四惡友。攝四善",
    "T42n1828_011:0554a09": "友。地持應是錯也。尸佉終迦者。此應指彼阿",
    "T42n1828_011:0554a10": "含中說。從彼諸經人以為名。此名頂髻持。下",
    "T42n1828_011:0554a11": "第三總結。云如其世間正所應知者。結其第",
    "T42n1828_011:0554a12": "一知世間也。如其世間正所應所轉者。其第",
    "T42n1828_011:0554a13": "二隨順世間也。",
    "T42n1828_011:0554a14": "第四十五卷",
    "T42n1828_011:0554a15": "十五門中前五已訖。自下第六明修四依。分",
    "T42n1828_011:0554a16": "之為三。初明修正四依。二明略現四量。三明",
    "T42n1828_011:0554a17": "修功能。前中景云。四依次第經論不同。略有",
    "T42n1828_011:0554a18": "五種。一觀入次第。如成論說。第一依法不依",
    "T42n1828_011:0554a19": "人。第二依了義不依不了經。第三依義不依",
    "T42n1828_011:0554a20": "語。第四依智不依識。此就聞思修等觀入次",
    "T42n1828_011:0554a21": "第。初依法不依人依了義經不依不了。簡非",
    "T42n1828_011:0554a22": "取是習成聞慧。第三依義不依語。簡非取是",
    "T42n1828_011:0554a23": "習成思慧。第四依諸賢聖智行之法習成修",
    "T42n1828_011:0554a24": "慧。第二從本起末作用次第。如涅槃說。第一",
    "T42n1828_011:0554a25": "依法不依人者。法是真如理體。第二依義不",
    "T42n1828_011:0554a26": "依語者。義是佛果。所謂般若解脫法身。依理",
    "T42n1828_011:0554a27": "成德故次辯之。第三依智不依識。智是佛智",
    "T42n1828_011:0554a28": "即是用。聞依德起用故次辨之。第四依了義",
    "T42n1828_011:0554a29": "經不依不了者。依智起說故後辨之。第三舉",
    "T42n1828_011:0554b01": "果尋因以明次第。亦如涅槃經說。第一依義。",
    "T42n1828_011:0554b02": "義即般若解脫法身。此是佛德是以先論。第",
    "T42n1828_011:0554b03": "二依法不依人者。法是真如之理。果依理成",
    "T42n1828_011:0554b04": "故次辨之。第三依智不依識。智是了因。由智",
    "T42n1828_011:0554b05": "顯如故次辨之。第四依了義經不依不了者。",
    "T42n1828_011:0554b06": "由依了義經教漸修習故方成證理之智。故",
    "T42n1828_011:0554b07": "次辨之。第四舉深尋淺次第。如維摩經法供",
    "T42n1828_011:0554b08": "養品說。第一依義。義是二空所顯真如。第二",
    "T42n1828_011:0554b09": "依智。智是證智。依理方起故次辨。第三依了",
    "T42n1828_011:0554b10": "義經。經是義詮。前所辯義由詮故顯故次辨",
    "T42n1828_011:0554b11": "之。第四依法。法謂地前行法。依於行法修習",
    "T42n1828_011:0554b12": "方得證理之智。第五依義道理起修次第。如",
    "T42n1828_011:0554b13": "此中說。初依義不依語。即用教下所詮一切",
    "T42n1828_011:0554b14": "義以為所依不依於語。雖復依義。義若與彼",
    "T42n1828_011:0554b15": "四道理法不相違者。方可得依。是故次辯依。",
    "T42n1828_011:0554b16": "第二法。法是四種道理之法。此上二種依義",
    "T42n1828_011:0554b17": "道理以明次第。後之二種起修次第。第三依",
    "T42n1828_011:0554b18": "了義經不依不了義經。即詮三性教法為了",
    "T42n1828_011:0554b19": "義經。餘教不了不可為依。由依了義教故修",
    "T42n1828_011:0554b20": "成證智。是故第四次辨依智不依聞思。基云。",
    "T42n1828_011:0554b21": "依諸經論次第不同。如涅槃經從果推因說",
    "T42n1828_011:0554b22": "次第。謂真如是果。可依真果不可依人。即緣",
    "T42n1828_011:0554b23": "如智名義。可依此義不可依語。即因此智起",
    "T42n1828_011:0554b24": "後得說法。可依此智不可依識。既聞法已可",
    "T42n1828_011:0554b25": "依了義不可依不了義。又却推從因至果。即",
    "T42n1828_011:0554b26": "以法為證真如。智即是因義。為真如即是果",
    "T42n1828_011:0554b27": "可依了義。即先觀因後方觀智不依於識。合",
    "T42n1828_011:0554b28": "此五重不能煩記。今此文即為第三重也。測",
    "T42n1828_011:0554b29": "云。此四依中前二明攝法次第。義能成行故",
    "T42n1828_011:0554c01": "先為依義為理也。義藉詮顯故次依法法為",
    "T42n1828_011:0554c02": "教也。後二明起修次第。依前教法修習正解",
    "T42n1828_011:0554c03": "故。次第三依了義經。依理義修習起行故。次",
    "T42n1828_011:0554c04": "第四明其依智。闇說大說者。測云。謂勝論等",
    "T42n1828_011:0554c05": "外道所說名闇。諸佛所說名大說。正慧了此",
    "T42n1828_011:0554c06": "說已以道理聖法為依。不同莊嚴論唯用教",
    "T42n1828_011:0554c07": "法為依。於真實義者。謂於四種真實理。法毘",
    "T42n1828_011:0554c08": "奈耶者。此有兩釋。一云。法是二藏。毘奈耶即",
    "T42n1828_011:0554c09": "是毘奈耶藏。二法是三藏。即是三藏滅惡之",
    "T42n1828_011:0554c10": "用通名毘奈耶。本性義者。基云。即諸法本體。",
    "T42n1828_011:0554c11": "言識有八種。是識之本性。小乘不了義不說。",
    "T42n1828_011:0554c12": "故辨於本性亦不能了也。測云。依於一切異",
    "T42n1828_011:0554c13": "種種門辨盡所有性如所有性。故云依種種",
    "T42n1828_011:0554c14": "門辯本生義。依智不依識中基云。聞思是智",
    "T42n1828_011:0554c15": "何故不依。義曰。雖是智散智也。未圓滿故不",
    "T42n1828_011:0554c16": "可依。若爾世間非應可依。義曰。亦不依。且",
    "T42n1828_011:0554c17": "以三慧相對。今不依者。論唯言聞思慧。其修",
    "T42n1828_011:0554c18": "慧中亦有不依也。顯四量中景云。謂所說義",
    "T42n1828_011:0554c19": "即是依義。正理者即是依法。大師者即依大",
    "T42n1828_011:0554c20": "師所說了義經也。修所成慧者即依智也。第",
    "T42n1828_011:0554c21": "七明無礙中景云。四並用如量智為體。法無",
    "T42n1828_011:0554c22": "礙中一切異門者。名味句教多種差別故名一",
    "T42n1828_011:0554c23": "切異門。盡所有性者。教詮俗諦。如所有性者。",
    "T42n1828_011:0554c24": "教詮真諦。亦可直就俗諦中總詮俗諦名盡",
    "T42n1828_011:0554c25": "所有。別詮俗法一一差別有多義門名如所",
    "T42n1828_011:0554c26": "有性。直就詮真理亦二義。如總詮真如名盡",
    "T42n1828_011:0554c27": "所有。別詮真如名為無生無滅法界實際等",
    "T42n1828_011:0554c28": "義名如所有。義無礙中謂辯所詮義種種不",
    "T42n1828_011:0554c29": "同名一切異相。餘義同前。並言依修所成。故",
    "T42n1828_011:0555a01": "知唯取修慧。釋詞無礙則善知方言訓釋不",
    "T42n1828_011:0555a02": "同。辨無礙中於一切法一切品別。所對機根",
    "T42n1828_011:0555a03": "及能起業差別非一故名品別。若機若業皆",
    "T42n1828_011:0555a04": "有盡所有性如所有性分別可知。基云。法以",
    "T42n1828_011:0555a05": "能詮之教也。能詮慧是法無礙體。其義無礙",
    "T42n1828_011:0555a06": "解。即前法下所詮之義。故能詮法中有異門",
    "T42n1828_011:0555a07": "之言。所詮義中有異相之談別也。即於能詮",
    "T42n1828_011:0555a08": "得智名法無礙。於所詮得自在名義無礙。如",
    "T42n1828_011:0555a09": "雜集第十四云。法無礙於一切名差別。謂依",
    "T42n1828_011:0555a10": "無明等於無智無見不現觀等差別名中無礙",
    "T42n1828_011:0555a11": "智。義無礙智相及意趣。相謂自共相。意趣",
    "T42n1828_011:0555a12": "謂別義等。詞無礙。此但有訓釋法言詞。如雜",
    "T42n1828_011:0555a13": "集亦言。謂於諸方言音謂無量國邑眾生自",
    "T42n1828_011:0555a14": "想音詞。釋諸論言詞謂可破名世間等。以一",
    "T42n1828_011:0555a15": "音演說眾生隨類各得解等種種言音也。其",
    "T42n1828_011:0555a16": "辨無礙。此唯言於一切法一切品別。如雜",
    "T42n1828_011:0555a17": "集一切品別者。謂實有假有世俗勝義有等",
    "T42n1828_011:0555a18": "種種差別之辭辨也。測云。依莊嚴論第十卷",
    "T42n1828_011:0555a19": "四門差別。偈曰。於門相言智。釋曰。第一者謂",
    "T42n1828_011:0555a20": "知門智能知義中所有名門差別故。第二者",
    "T42n1828_011:0555a21": "謂知相智能知此義屬此名故。第三者謂知",
    "T42n1828_011:0555a22": "言智能知異立言音故。第四者謂知智智能",
    "T42n1828_011:0555a23": "知自能說法故。乃至下云舉法者以門故。釋",
    "T42n1828_011:0555a24": "法者以相故。令解者以言故。避難者以智故。",
    "T42n1828_011:0555a25": "廣說如彼。第八辨菩提資糧。若依莊嚴論。二",
    "T42n1828_011:0555a26": "聚攝六度門。偈曰。初二為福體。第六則是智。",
    "T42n1828_011:0555a27": "餘三二聚因。五亦成智聚。就下釋中。餘三者",
    "T42n1828_011:0555a28": "則忍進禪通為福智二聚因。五亦成智聚者。",
    "T42n1828_011:0555a29": "後由般若能迴向故諸波羅蜜皆成智聚。餘",
    "T42n1828_011:0555b01": "門廣說如彼論中。第九明三十七菩提分法",
    "T42n1828_011:0555b02": "中。初牒前生後開列兩章。後次第解。前中謂",
    "T42n1828_011:0555b03": "大乘聲聞二種菩提分法名二乘理趣。菩薩",
    "T42n1828_011:0555b04": "於聲聞涅槃如實了知。為欲伏聲聞具一切",
    "T42n1828_011:0555b05": "種智故而於其中不作證取。於大乘理趣與",
    "T42n1828_011:0555b06": "聲聞別。測云。諸菩薩如實了知離言自性離",
    "T42n1828_011:0555b07": "於有無而不偏執故言而不作證。下解二章",
    "T42n1828_011:0555b08": "中。聲聞菩提分法指如聲聞地。解第二章文",
    "T42n1828_011:0555b09": "為二。初就三性真俗二觀以明道品。二約四",
    "T42n1828_011:0555b10": "諦安立非安立觀以辨道品。前中景云。謂不",
    "T42n1828_011:0555b11": "於身分別有性者。於彼他因緣身上謂不分",
    "T42n1828_011:0555b12": "別決定有性則於遍計離增益執。言亦不分",
    "T42n1828_011:0555b13": "別一切種類都無有性者。遍計所執定性身",
    "T42n1828_011:0555b14": "雖彼不有。而因緣身法不得言無。故言亦不",
    "T42n1828_011:0555b15": "分別一切都無性。則離損減執。又於其身乃",
    "T42n1828_011:0555b16": "至如實了知者。此於依他法身法真如圓成",
    "T42n1828_011:0555b17": "實性如實了知。基云。不分別有性不為遍計",
    "T42n1828_011:0555b18": "執分別身有。不分別無性者。不分別依他圓",
    "T42n1828_011:0555b19": "成二性是無。又其身遠離言說自性法性等",
    "T42n1828_011:0555b20": "者。此重解圓成不起言說分別。真如是不可",
    "T42n1828_011:0555b21": "言說自性法性也。若準下如是菩薩於身等",
    "T42n1828_011:0555b22": "法不分別在等文。則亦不分別一切種類都",
    "T42n1828_011:0555b23": "無有性唯觀依他。遠離言說自性法性者則",
    "T42n1828_011:0555b24": "圓成實。今離言說言說不相稱不同依他。故",
    "T42n1828_011:0555b25": "下文言是四諦法性。法性則真如也。即不分",
    "T42n1828_011:0555b26": "別有性是遍計。不分別一切種類都無有性",
    "T42n1828_011:0555b27": "是依他。遠離言說自性法是圓成實也。次約",
    "T42n1828_011:0555b28": "四諦安立非安立門辨真俗二觀道品。初云",
    "T42n1828_011:0555b29": "於身等法不分別苦集滅道者。加行智中趣",
    "T42n1828_011:0555c01": "真如觀雖尋四諦而不分別名為勝義觀。言",
    "T42n1828_011:0555c02": "又則於此遠離言說自性法性乃至如實了知",
    "T42n1828_011:0555c03": "者。觀四諦如非安立諦正體智觀也。當知名",
    "T42n1828_011:0555c04": "依勝義理趣修菩提分等者。結前二番名非",
    "T42n1828_011:0555c05": "安立勝義觀也。若諸菩薩隨順無量已下。別",
    "T42n1828_011:0555c06": "觀八苦為苦諦愛為集諦乃至八支聖道名道",
    "T42n1828_011:0555c07": "諦等。則是安立世俗門後智觀也。第十明修",
    "T42n1828_011:0555c08": "止觀中。初總標兩門。言無所分別當知名止",
    "T42n1828_011:0555c09": "者。靜慮一緣離諸分別當知名止。次明真俗",
    "T42n1828_011:0555c10": "二智名觀。次別明品類差別。言一勝義世俗",
    "T42n1828_011:0555c11": "智前行者。景云。先起於定依定修智名智前",
    "T42n1828_011:0555c12": "行。亦可先起於智依智修定故名智前行也。",
    "T42n1828_011:0555c13": "基云。則無分別智後得智之前方便定。則與",
    "T42n1828_011:0555c14": "加行智同時定。問曰。何以得知此中世俗智",
    "T42n1828_011:0555c15": "是後得智。義曰。前總標門中有二智。一如實",
    "T42n1828_011:0555c16": "真觀。二安立世俗妙智。故知此中世俗智是",
    "T42n1828_011:0555c17": "後得智。二勝義世俗智果者。景云。若依定修",
    "T42n1828_011:0555c18": "智智是定果。或依智修定則定是智果。基云。",
    "T42n1828_011:0555c19": "則與正智後得智同時定是前加行定之果。",
    "T42n1828_011:0555c20": "故二智同時定體則是果也。又釋。則二智後",
    "T42n1828_011:0555c21": "所生等流之定故言勝義世俗智果。則二智",
    "T42n1828_011:0555c22": "家果也。問曰。何不明二智俱時定。義曰。下第",
    "T42n1828_011:0555c23": "三第四定則二智同時定也。三普於一切戲",
    "T42n1828_011:0555c24": "論無功用轉者。景云。明離惡也。泰云。是俗諦",
    "T42n1828_011:0555c25": "智也。基云。轉則轉滅。謂正智普於一切戲論",
    "T42n1828_011:0555c26": "想中皆能轉滅。若如前解二智果者。此則說",
    "T42n1828_011:0555c27": "正智同時定之業用。若如後解者。則正明正",
    "T42n1828_011:0555c28": "智同時定。四則於如是離言唯事乃至一味",
    "T42n1828_011:0555c29": "實性者。景云。明無分別定正證真如。泰云。則",
    "T42n1828_011:0556a01": "於如是俗諦中推求言說分別性不可得。於",
    "T42n1828_011:0556a02": "離言唯事依他性其心寂靜是真智也。基云。",
    "T42n1828_011:0556a03": "說正智觀依他不分別有性故入一味真如",
    "T42n1828_011:0556a04": "義。若依前解則說二重說二智之業用。若依",
    "T42n1828_011:0556a05": "後解。則重明二智之業用。第三正明體。今此",
    "T42n1828_011:0556a06": "明業用也。若約位者。第一在地前加行道中。",
    "T42n1828_011:0556a07": "第二入地以去乃至七地以前。第三在八地",
    "T42n1828_011:0556a08": "以上乃至九地。第四十地為止之入於佛地。",
    "T42n1828_011:0556a09": "略有四行當知名觀已下文者。景云。言謂即",
    "T42n1828_011:0556a10": "四行止道前行者。此第一句明依四種止行",
    "T42n1828_011:0556a11": "以修於觀名止道前行。亦可依觀修前四種",
    "T42n1828_011:0556a12": "止行名止行前行。於一切法遠離增益不正",
    "T42n1828_011:0556a13": "執邊者。此第二句知遍計無相也。遠離損減",
    "T42n1828_011:0556a14": "不正執邊者。此第三句了知圓成有也。及與",
    "T42n1828_011:0556a15": "隨順無量諸法差別等者。此第四句明於依",
    "T42n1828_011:0556a16": "他因緣之法差別觀也。泰云。言謂即四行止",
    "T42n1828_011:0556a17": "道前行者。四止道前方便思量觀察故名四",
    "T42n1828_011:0556a18": "觀也。從四觀後任運而轉不作意思量即名",
    "T42n1828_011:0556a19": "四止。基云。謂即四行之止道前行是第一即",
    "T42n1828_011:0556a20": "加行智。前四止中之前行智有有漏聞思也。",
    "T42n1828_011:0556a21": "且論四止行之智。其實與第一止同時觀是",
    "T42n1828_011:0556a22": "加行智。亦在此第一攝。離增益執第二。離損",
    "T42n1828_011:0556a23": "減執第三。二即無分別智離二過也。及與隨",
    "T42n1828_011:0556a24": "順乃至安立理趣是第四後得智。此四智地",
    "T42n1828_011:0556a25": "地皆有。別配稍難。下第三結也。第十一明方",
    "T42n1828_011:0556a26": "便善巧。先總標舉。後別徵解。既言為內外二",
    "T42n1828_011:0556a27": "別。何得內中有成熟眾生之義外中有自成",
    "T42n1828_011:0556a28": "之義。義曰。於內中雖言外眾生。意取菩薩心。",
    "T42n1828_011:0556a29": "故言內。於外義在有情。不存於內自熟。解外",
    "T42n1828_011:0556b01": "六之中。初徵開六。後次第解。於中初別解前",
    "T42n1828_011:0556b02": "二。次總解後四。一月不食是外道計。投巖赴",
    "T42n1828_011:0556b03": "火是尼犍子計。婆羅門吠地迦呪者。此云明",
    "T42n1828_011:0556b04": "呪也。究竟淨謂為無漏出世淨也。解後四中",
    "T42n1828_011:0556b05": "先併作四問。第二解釋。第三總結。釋中開六",
    "T42n1828_011:0556b06": "章門。後次第解。解初方便中。謂諸菩薩乃至",
    "T42n1828_011:0556b07": "又於趣入遍緣一切三摩地門能為隨順等以",
    "T42n1828_011:0556b08": "來明隨順。以下明會通。隨順順彼。會通為釋",
    "T42n1828_011:0556b09": "經說。隨順其生欣樂方便偏緣故也。隨順中",
    "T42n1828_011:0556b10": "先愛語則美語也。次布施亦復現行近施隨",
    "T42n1828_011:0556b11": "順轉等者是也。近施隨順轉者謂隨起施而",
    "T42n1828_011:0556b12": "攝近之。或近施則行施攝事而近之。隨轉則",
    "T42n1828_011:0556b13": "同事攝事。由布施財同伴事除所生恚等。生",
    "T42n1828_011:0556b14": "愛敬下明利行。為現神通記顯說等者則三",
    "T42n1828_011:0556b15": "輪也。又於趣入遍緣一切三摩地門能為隨",
    "T42n1828_011:0556b16": "順教授教誡等者。謂有三摩地能遍緣一切。",
    "T42n1828_011:0556b17": "則一切種智定也。若有趣入者隨順彼故教",
    "T42n1828_011:0556b18": "授教誡是此中意也。會通中。云為彼說言此",
    "T42n1828_011:0556b19": "經不說一切諸法都無所有但說諸法所言自",
    "T42n1828_011:0556b20": "性都所有等者。不說依他等二性都無。然說",
    "T42n1828_011:0556b21": "遍計所言自性是無也。雖有一切所言說事",
    "T42n1828_011:0556b22": "依止彼故諸言說轉然彼所說可說自性據第",
    "T42n1828_011:0556b23": "一義非其自性等者。雖有依他等所言說事",
    "T42n1828_011:0556b24": "依此事起遍計言說。如此言說所說自性如",
    "T42n1828_011:0556b25": "兔角故據第一義。非如遍計所執言說自性。",
    "T42n1828_011:0556b26": "言無事則無遍計事也。非無依他。譬如空中",
    "T42n1828_011:0556b27": "有眾多色色業可得容受一切諸色色業等",
    "T42n1828_011:0556b28": "者。此喻真如。如空遍計如色等。如下唯遣遍",
    "T42n1828_011:0556b29": "計諸似色色業證真如似空之性。又如幻夢",
    "T42n1828_011:0556c01": "悲如顯現如實是有等者。上來明喻真如似",
    "T42n1828_011:0556c02": "空。色業似遍計就此以下喻依他如幻等。如",
    "T42n1828_011:0556c03": "遍計執者非有如計實人等。其假相似不無",
    "T42n1828_011:0556c04": "則依他也。如是諸法如愚夫言說串習下。總",
    "T42n1828_011:0556c05": "結上來明依他圓成有遍計無也。約勝義離",
    "T42n1828_011:0556c06": "言自性。此性非無所有存二性也。由此方便",
    "T42n1828_011:0556c07": "悟入道理一切諸法非有非無猶如幻夢其性",
    "T42n1828_011:0556c08": "無二者。此結上三性。言遍計亦非有非無非",
    "T42n1828_011:0556c09": "有同兔角也。非無有妄情也。依他亦爾。非有",
    "T42n1828_011:0556c10": "如遍計也非無有假夢也。圓成亦爾。非有同",
    "T42n1828_011:0556c11": "遍計非無勝義有也。不取小分不捨少分等",
    "T42n1828_011:0556c12": "者。不取遍計不捨依他真實。不作損減者。知",
    "T42n1828_011:0556c13": "二性有也。不作增益者。知遍計無也。故此道",
    "T42n1828_011:0556c14": "理無所失壞。十資身具者。相傳云。如下田宅",
    "T42n1828_011:0556c15": "等以為十種。此說不然。今依意識相應地文。",
    "T42n1828_011:0556c16": "究竟善巧中。初問二解三結第四別解清淨",
    "T42n1828_011:0556c17": "究竟義。第二解中明八相。文中不具。具足應",
    "T42n1828_011:0556c18": "言一住都史多天。二下生入胎。三住胎。第四",
    "T42n1828_011:0556c19": "初生。第五出家。第六成道。第七轉法輪。第八",
    "T42n1828_011:0556c20": "大般涅槃。文中闕少四事加一苦行。又以淨",
    "T42n1828_011:0556c21": "眼觀察世間勿使有情作如是謗但由梵王躬",
    "T42n1828_011:0556c22": "自來請敬梵王故宣說正法非於有情自起悲",
    "T42n1828_011:0556c23": "心等者。泰云。為壞計等一類有情故。於菩提",
    "T42n1828_011:0556c24": "樹下梵王初請不則為說。以佛眼觀五拘隣",
    "T42n1828_011:0556c25": "等有機故。後至鹿園方說法也。第三總結。云",
    "T42n1828_011:0556c26": "若略廣者。有釋。約別解六或略或廣。隨順要",
    "T42n1828_011:0556c27": "契究竟三廣。餘三名略故云也。第十二解四",
    "T42n1828_011:0556c28": "陀羅尼。先問後答。答中有四。一舉數列名。二",
    "T42n1828_011:0556c29": "徵問別解。三約位分別。四明得因差別。景云。",
    "T42n1828_011:0557a01": "法義呪三持用如量智為性。忍持通用如理",
    "T42n1828_011:0557a02": "如量二智為性。若約法數出體。法義二持即",
    "T42n1828_011:0557a03": "用念慧為性。呪持一種用自在定為性。以禪",
    "T42n1828_011:0557a04": "定力加被諸呪文句令有神驗。第四忍持即",
    "T42n1828_011:0557a05": "用智慧為性。即是法思性解忍為性。基云。能",
    "T42n1828_011:0557a06": "得忍陀羅尼者。以無分別智為忍體。即證真",
    "T42n1828_011:0557a07": "如。能得忍者即加行智。能有持呪功能得證",
    "T42n1828_011:0557a08": "真如故。三藏云。此以無分別智為體。若爾何",
    "T42n1828_011:0557a09": "故言能得忍。此於加行道中持思此呪故速",
    "T42n1828_011:0557a10": "得真智證於真如。故下文在勝解行地。解第",
    "T42n1828_011:0557a11": "四中初云成熟妙慧者出體也。第二獨處空",
    "T42n1828_011:0557a12": "閑已下明方便。第三於佛所說下廣明修相。",
    "T42n1828_011:0557a13": "基云。言成就自然堅固因行者。謂在地前。具",
    "T42n1828_011:0557a14": "足妙慧者。即成就趣出世妙慧也。或於不動",
    "T42n1828_011:0557a15": "因行中具足妙慧。言獨處空閑等者。泰云。空",
    "T42n1828_011:0557a16": "寂之處眼所遊略無物可觀。故名空無有物",
    "T42n1828_011:0557a17": "見路而行也。景云。不畜資緣見路而行。夜無",
    "T42n1828_011:0557a18": "他涉待曉方進。廣明修相中有三。初舉無義",
    "T42n1828_011:0557a19": "呪詞為思惟境。二於呪句正起思惟。三由思",
    "T42n1828_011:0557a20": "惟成忍勝義利。呪詞有二。一是有義。二者無",
    "T42n1828_011:0557a21": "義。即舉無義呪詞思惟觀察。類知一切隨言",
    "T42n1828_011:0557a22": "自性皆不可得。由此思性得成於此陀羅尼",
    "T42n1828_011:0557a23": "忍。第二文云則於如是呪章句義等者。景云。",
    "T42n1828_011:0557a24": "謂依於無義呪句正起思惟。類知一切言說",
    "T42n1828_011:0557a25": "自性皆不可得名為通達。言了知如是諸呪",
    "T42n1828_011:0557a26": "下重明通達長牽成句。謂了知如是諸呪章",
    "T42n1828_011:0557a27": "句都無有義是圓成實但唯無義。如實了知",
    "T42n1828_011:0557a28": "此章句義所謂無義。是故過此呪文之外無",
    "T42n1828_011:0557a29": "餘義可求。基云。謂此呪無有義但。唯有名謂。",
    "T42n1828_011:0557b01": "地前菩薩誦此無義之呪親除計執。此唯但",
    "T42n1828_011:0557b02": "名何處有義。故知諸法但有妄計名無如實",
    "T42n1828_011:0557b03": "執義。故不可依名生執。由此思惟故便能入",
    "T42n1828_011:0557b04": "真觀證菩薩忍。備云。呪句正詮依他圓成離",
    "T42n1828_011:0557b05": "言無生故。菩薩諦思自然得解無生法忍。論",
    "T42n1828_011:0557b06": "云無義意在於此。法義成中而不決定者。由",
    "T42n1828_011:0557b07": "有謬錯。亦不堅住者。由有退故。亦不廣大者。",
    "T42n1828_011:0557b08": "持有分齊故。非如無邊。第十三解所修正願。",
    "T42n1828_011:0557b09": "初問後答。論願體性諸師不同。有古師依成",
    "T42n1828_011:0557b10": "實以忍為體。備師云。以智為性。故此論云智",
    "T42n1828_011:0557b11": "於後後希求故。三藏云。思欲信上假立願也。",
    "T42n1828_011:0557b12": "景師云。用勝解欲思信為體。答中則辨五願。",
    "T42n1828_011:0557b13": "發心願者。準對法論發心有二。一總二別。今",
    "T42n1828_011:0557b14": "此初發心則是總也。受生願中云隨順饒益",
    "T42n1828_011:0557b15": "有情諸善趣中者。問何以此中不言隨順生",
    "T42n1828_011:0557b16": "惡趣中。基師解云有二意。一謂善趣利多惡",
    "T42n1828_011:0557b17": "趣利少略不論也。二順八相唯在善趣故。又",
    "T42n1828_011:0557b18": "惡趣無自在為王等化故。又說善趣時意顯",
    "T42n1828_011:0557b19": "生惡趣從勝處說唯論善趣。正願中云若總",
    "T42n1828_011:0557b20": "若別者。有釋。總求諸德名總。別求戒定等名",
    "T42n1828_011:0557b21": "別。第五大願從正願出。大願差別有其十種。",
    "T42n1828_011:0557b22": "案地經辨十願與此論大義同。彼云一供養",
    "T42n1828_011:0557b23": "願。二受持正法願。三攝法上首願。四增長眾",
    "T42n1828_011:0557b24": "生心行願。五教化眾生願。六知世界願。七淨",
    "T42n1828_011:0557b25": "佛國土願。地論釋云。淨佛國土相有七種。一",
    "T42n1828_011:0557b26": "同相。二自在淨。三莊嚴淨。四受用淨。五住處",
    "T42n1828_011:0557b27": "眾生淨。六因淨。七果淨。如彼廣釋。地經第八",
    "T42n1828_011:0557b28": "願得一切菩薩同心同行共集善根無怨嫉故",
    "T42n1828_011:0557b29": "一切菩薩等觀故。第九三業不盡願。第十成",
    "T42n1828_011:0557c01": "菩提願。第十四辨三解脫門。初辨三相。次明",
    "T42n1828_011:0557c02": "建立。後結勸修學。前中景云。此明大乘不共",
    "T42n1828_011:0557c03": "三三摩地以無分別智相應定數一體義說。",
    "T42n1828_011:0557c04": "下約十六行辨三三摩地與二乘共。基云。此",
    "T42n1828_011:0557c05": "中空意若相見道唯苦下二行。無願文意由",
    "T42n1828_011:0557c06": "有煩惱等言故唯集四行苦二行。無相文意",
    "T42n1828_011:0557c07": "由有永滅寂靜言唯滅下四。若約餘處文有",
    "T42n1828_011:0557c08": "多別。一文如前。又文無願並攝道下四行。",
    "T42n1828_011:0557c09": "餘如前。有文無相攝道下四行。無願不爾。餘",
    "T42n1828_011:0557c10": "如前。有文三諦如前初釋。道下四行通三解",
    "T42n1828_011:0557c11": "脫門攝。如顯揚第二卷。有義空行若約斷惑",
    "T42n1828_011:0557c12": "通四諦。餘可知。又此中論文意在真觀中義",
    "T42n1828_011:0557c13": "用分三此三解脫門。若斷惑唯空行。若俱時",
    "T42n1828_011:0557c14": "亦有無願無相義者。無願中文意有煩惱等",
    "T42n1828_011:0557c15": "言。以唯集四行苦二行準下增減門中。總於",
    "T42n1828_011:0557c16": "有為而立無願。無願通三諦。又此總言若此",
    "T42n1828_011:0557c17": "中意如前說。建立三中云我及我所名為非",
    "T42n1828_011:0557c18": "有者。地持云。無我我所名無有。結勸學中",
    "T42n1828_011:0557c19": "基師云。如是乃至精勤修學者。此勸學也。於",
    "T42n1828_011:0557c20": "是建立如實了知者。結前正明三解脫門。又",
    "T42n1828_011:0557c21": "結不增減義。於餘行相三三摩地如實悟入",
    "T42n1828_011:0557c22": "者。以了知此所明解脫門。於餘行相如實悟",
    "T42n1828_011:0557c23": "入悉能解之。安立理趣如實悟入者。即初悟",
    "T42n1828_011:0557c24": "入真三解脫門。修習理趣如實了知者。勸修",
    "T42n1828_011:0557c25": "習三摩地之法故。下重解之。謂於其中諸聲",
    "T42n1828_011:0557c26": "聞眾精勤修學即學行。及圓滿證即悟入也。",
    "T42n1828_011:0557c27": "更別解思之可知。今解。如是菩薩乃至修學",
    "T42n1828_011:0557c28": "者。結前正辨三解脫門相。於是建立如實了",
    "T42n1828_011:0557c29": "知者。結前次文建立門。於餘行相三三摩地",
    "T42n1828_011:0558a01": "如實悟入者。舉此建立例餘行相建立悉皆",
    "T42n1828_011:0558a02": "悟入。餘同基釋。",
    "T42n1828_011:0558a03": "瑜伽論記卷第十一(之上終)"
}