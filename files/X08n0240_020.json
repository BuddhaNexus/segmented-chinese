{
    "X08n0240_020:0627c07": "大方廣佛華嚴經綱要卷第二十",
    "X08n0240_020:0627c08": "于闐國三藏沙門實叉難陀　譯經",
    "X08n0240_020:0627c09": "清涼山大華嚴寺沙門澄觀　疏義",
    "X08n0240_020:0627c10": "明匡山法雲寺憨山沙門德清提挈",
    "X08n0240_020:0627c11": "十行品第二十一之下",
    "X08n0240_020:0627c12": "佛子。何等為菩薩摩訶薩無著行。佛子。此菩薩以無",
    "X08n0240_020:0627c13": "著心。於念念中能入阿僧祇世界。嚴淨阿僧祇世界。",
    "X08n0240_020:0627c14": "於諸世界心無所著。往詣阿僧祇諸如來所。恭敬禮",
    "X08n0240_020:0627c15": "拜承事供養。以阿僧祇華。阿僧祇香。阿僧祇鬘。阿僧",
    "X08n0240_020:0627c16": "祇塗香。末香。衣服珍寶。幢幡妙蓋。諸莊嚴具。各阿僧",
    "X08n0240_020:0627c17": "祇以用供養。如是供養。為究竟無作法故。為住不思",
    "X08n0240_020:0627c18": "議法故。於念念中見無數佛。於諸佛所心無所著。於",
    "X08n0240_020:0627c19": "諸佛剎亦無所著。於佛相好亦無所著。見佛光明。聽",
    "X08n0240_020:0627c20": "佛說法。亦無所著。於十方世界。及佛菩薩所有眾會",
    "X08n0240_020:0627c21": "亦無所著。聽佛法已心生歡喜。志力廣大能攝能行",
    "X08n0240_020:0627c22": "諸菩薩行。然於佛法亦無所著。此菩薩於不可說劫。",
    "X08n0240_020:0627c23": "見不可說佛出興於世。一一佛所承事供養。皆悉盡",
    "X08n0240_020:0627c24": "於不可說劫心無厭足。見佛聞法及見菩薩眾會莊",
    "X08n0240_020:0628a01": "嚴皆無所著。見不淨世界亦無憎惡。何以故。此菩薩",
    "X08n0240_020:0628a02": "如諸佛法而觀察故。諸佛法中無垢無淨。無闇無明。",
    "X08n0240_020:0628a03": "無異無一。無實無妄。無安隱。無險難。無正道。無邪道。",
    "X08n0240_020:0628a04": "菩薩如是深入法界教化眾生。而於眾生不生執著。",
    "X08n0240_020:0628a05": "受持諸法。而於諸法不生執著。發菩提心住於佛住。",
    "X08n0240_020:0628a06": "而於佛住不生執著。雖有言說。而於言說心無所著。",
    "X08n0240_020:0628a07": "入眾生趣。於眾生趣心無所著。了知三昧能入能住。",
    "X08n0240_020:0628a08": "而於三昧心無所著。往詣無量諸佛國土。若入若見",
    "X08n0240_020:0628a09": "若於中住。而於佛土心無所著。捨去之時亦無顧戀。",
    "X08n0240_020:0628a10": "菩薩摩訶薩以能如是無所著故。於佛法中心無障",
    "X08n0240_020:0628a11": "礙。了佛菩提。證法毗尼。住佛正教。修菩薩行。住菩薩",
    "X08n0240_020:0628a12": "心。思惟菩薩解脫之法。於菩薩住處心無所染。於菩",
    "X08n0240_020:0628a13": "薩所行亦無所著。淨菩薩道受菩薩記。得受記已作",
    "X08n0240_020:0628a14": "如是念。凡夫愚癡。無知無見。無信無解。無聰敏行。頑",
    "X08n0240_020:0628a15": "嚚貪著流轉生死。不求見佛。不隨明導。不信調御。迷",
    "X08n0240_020:0628a16": "誤失錯入於險道。不敬十力王。不知菩薩恩。戀著住",
    "X08n0240_020:0628a17": "處。聞諸法空心大驚怖。遠離正法住於邪法。捨夷坦",
    "X08n0240_020:0628a18": "道入險難道。棄背佛意隨逐魔意。於諸有中堅執不",
    "X08n0240_020:0628a19": "捨。菩薩如是觀諸眾生。增長大悲。生諸善根而無所",
    "X08n0240_020:0628a20": "著。菩薩爾時復作是念。我當為一眾生。於十方世界",
    "X08n0240_020:0628a21": "一一國土。經不可說不可說劫教化成熟。如為一眾",
    "X08n0240_020:0628a22": "生。為一切眾生皆亦如是。終不以此而生疲厭。捨而",
    "X08n0240_020:0628a23": "餘去。又以毛端徧量法界。於一毛端處。盡不可說不",
    "X08n0240_020:0628a24": "可說劫教化調伏一切眾生。如一毛端處。一一毛端",
    "X08n0240_020:0628b01": "處皆亦如是。乃至不於一彈指頃執著於我起我我",
    "X08n0240_020:0628b02": "所想。於一一毛端處盡未來劫修菩薩行。不著身。不",
    "X08n0240_020:0628b03": "著法。不著念。不著願。不著三昧。不著觀察。不著寂定。",
    "X08n0240_020:0628b04": "不著境界。不著教化調伏眾生。亦復不著入於法界。",
    "X08n0240_020:0628b05": "何以故。菩薩作是念。我應觀一切法界如幻。諸佛如",
    "X08n0240_020:0628b06": "影。菩薩行如夢。佛說法如響。一切世間如化。業報所",
    "X08n0240_020:0628b07": "持故。差別身如幻。行力所起故。一切眾生如心。種種",
    "X08n0240_020:0628b08": "雜染故。一切法如實際。不可變異故。又作是念。我當",
    "X08n0240_020:0628b09": "盡虗空徧法界。於十方國土中行菩薩行。念念明達",
    "X08n0240_020:0628b10": "一切佛法。正念現前無所取著。菩薩如是觀身無我",
    "X08n0240_020:0628b11": "見佛無礙。為化眾生演說諸法。令於佛法發生無量",
    "X08n0240_020:0628b12": "歡喜淨信。救護一切心無疲厭。無疲厭故。於一切世",
    "X08n0240_020:0628b13": "界。有眾生未成就未調伏處。悉詣於彼方便化度。其",
    "X08n0240_020:0628b14": "中眾生種種音聲。種種諸業。種種取著。種種施設。種",
    "X08n0240_020:0628b15": "種和合。種種流轉。種種所作。種種境界。種種生。種種",
    "X08n0240_020:0628b16": "歿。以大誓願。安住其中而教化之。不令其心有動有",
    "X08n0240_020:0628b17": "退。亦不一念生染著想。何以故。得無所著無所依故。",
    "X08n0240_020:0628b18": "自利利他清淨滿足。是名菩薩摩訶薩第七無著行。",
    "X08n0240_020:0628b19": "第七無著行。體即方便。言不住事理故名無著。以",
    "X08n0240_020:0628b20": "由迴向故不住生死。由拔濟故不住涅槃。俱無住",
    "X08n0240_020:0628b21": "故名為無著。所謂觀空而不捨有。涉有而不迷虗。",
    "X08n0240_020:0628b22": "權實雙行二邊不住。故名無著行也。文中釋相有",
    "X08n0240_020:0628b23": "二。初顯自分無著。次顯勝進無著。於自分中。初明",
    "X08n0240_020:0628b24": "淨境不著。次於染境不嫌。初經云此菩薩以無著",
    "X08n0240_020:0628c01": "心下。明不著淨境。謂雖嚴剎而心不著淨土。次往",
    "X08n0240_020:0628c02": "詣阿僧祇諸如來所下。明雖供養三寶而不著功",
    "X08n0240_020:0628c03": "德。所以不著者。次云為究竟等。次於念念中下四",
    "X08n0240_020:0628c04": "行餘經。別示不著之相。義兼三寶及自進修。皆無",
    "X08n0240_020:0628c05": "所著。次此菩薩下明長時無著。次云見不淨世界",
    "X08n0240_020:0628c06": "亦無憎惡。於染境不嫌。次何以故下兩行餘經。徵",
    "X08n0240_020:0628c07": "釋不嫌染境之所以。謂順法而觀無垢淨相故。次",
    "X08n0240_020:0628c08": "菩薩如是深入下六行經。類顯萬行。若自若他皆",
    "X08n0240_020:0628c09": "無所著。上明自分行。下明勝進行中有三段。初明",
    "X08n0240_020:0628c10": "自行。次明利他行。後結成行滿。今初牒前自分。次",
    "X08n0240_020:0628c11": "於佛法中心無障礙下有十一句。正顯勝進。次明",
    "X08n0240_020:0628c12": "利他。先增長大悲。後要心拔濟。初中云得受記已",
    "X08n0240_020:0628c13": "下二行半經。明觀其所悲。所可悲者。以觀迷四諦",
    "X08n0240_020:0628c14": "故墮險道。次不敬十力下兩行半經。明觀迷勝義",
    "X08n0240_020:0628c15": "故墮險道。次菩薩如是觀下一行經。明增悲無著。",
    "X08n0240_020:0628c16": "上明觀其所悲。由其可悲故次要心拔濟。於中初",
    "X08n0240_020:0628c17": "起悲行。菩薩爾時下三行經。明心無疲厭。次又以",
    "X08n0240_020:0628c18": "毛端下兩行經。明其心廣大。此悲行也。次乃至不",
    "X08n0240_020:0628c19": "於一彈指頃下四行經。舉少況多。廣顯無著。次何",
    "X08n0240_020:0628c20": "以故下五行半經。釋無著之所以。由念深故利廣。",
    "X08n0240_020:0628c21": "以正念現前故無所取著耳。上明勝進行。下結成",
    "X08n0240_020:0628c22": "行滿。於中觀身無我二句。乃自利行成。次為化眾",
    "X08n0240_020:0628c23": "生下一行半經。明教化無疲。次無疲厭故下四行",
    "X08n0240_020:0628c24": "經。明無厭之相。次不令其心二句。結成無著。次何",
    "X08n0240_020:0629a01": "以故下二句徵釋。雙結二利行滿。",
    "X08n0240_020:0629a02": "佛子。何等為菩薩摩訶薩難得行。此菩薩成就難得",
    "X08n0240_020:0629a03": "善根。難伏善根。最勝善根。不可壞善根。無能過善根。",
    "X08n0240_020:0629a04": "不思議善根。無盡善根。自在力善根。大威德善根。與",
    "X08n0240_020:0629a05": "一切佛同一性善根。此菩薩修諸行時。於佛法中得",
    "X08n0240_020:0629a06": "最勝解。於佛菩提得廣大解。於菩薩願未曾休息。盡",
    "X08n0240_020:0629a07": "一切劫心無疲倦。於一切苦不生厭離。一切眾魔所",
    "X08n0240_020:0629a08": "不能動。一切諸佛之所護念。具行一切菩薩苦行。修",
    "X08n0240_020:0629a09": "菩薩行精勤匪懈。於大乘願恒不退轉。是菩薩安住",
    "X08n0240_020:0629a10": "此難得行已。於念念中能轉阿僧祇劫生死而不捨",
    "X08n0240_020:0629a11": "菩薩大願。若有眾生承事供養乃至見聞。皆於阿耨",
    "X08n0240_020:0629a12": "多羅三藐三菩提得不退轉。此菩薩雖了眾生非有。",
    "X08n0240_020:0629a13": "而不捨一切眾生界。譬如船師。不住此岸。不住彼岸。",
    "X08n0240_020:0629a14": "不住中流。而能運度此岸眾生至於彼岸。以往返無",
    "X08n0240_020:0629a15": "休息故。菩薩摩訶薩亦復如是。不住生死。不住涅槃。",
    "X08n0240_020:0629a16": "亦復不住生死中流。而能運度此岸眾生置於彼岸",
    "X08n0240_020:0629a17": "安隱無畏無憂惱處。亦不於眾生數而有所著。不捨",
    "X08n0240_020:0629a18": "一眾生著多眾生。不捨多眾生著一眾生。不增眾生",
    "X08n0240_020:0629a19": "界。不減眾生界。不生眾生界。不滅眾生界。不盡眾生",
    "X08n0240_020:0629a20": "界。不長眾生界。不分別眾生界。不二眾生界。何以故。",
    "X08n0240_020:0629a21": "菩薩深入眾生界如法界。眾生界法界無有二。無二",
    "X08n0240_020:0629a22": "法中無增無減無生無滅。無有無無。無取無依。無著",
    "X08n0240_020:0629a23": "無二。何以故。菩薩了一切法。法界無二故。菩薩如是",
    "X08n0240_020:0629a24": "以善方便入深法界。住於無相。以清淨相莊嚴其身。",
    "X08n0240_020:0629b01": "了法無性而能分別一切法相。不取眾生而能了知",
    "X08n0240_020:0629b02": "眾生之數。不著世界而現身佛剎。不分別法而善入",
    "X08n0240_020:0629b03": "佛法。深達義理而廣演言教。了一切法離欲真際。而",
    "X08n0240_020:0629b04": "不斷菩薩道。不退菩薩行。常勤修習無盡之行。自在",
    "X08n0240_020:0629b05": "入於清淨法界。譬如鑽木以出於火。火事無量而火",
    "X08n0240_020:0629b06": "不滅。菩薩如是化眾生事無有窮盡。而在世間常住",
    "X08n0240_020:0629b07": "不滅。非究竟非不究竟。非取非不取。非依非無依。非",
    "X08n0240_020:0629b08": "世法非佛法。非凡夫非得果。菩薩成就如是難得心",
    "X08n0240_020:0629b09": "修菩薩行時。不說二乘法。不說佛法。不說世間。不說",
    "X08n0240_020:0629b10": "世間法。不說眾生。不說無眾生。不說垢。不說淨。何以",
    "X08n0240_020:0629b11": "故。菩薩知一切法無染無取。不轉不退故。菩薩於如",
    "X08n0240_020:0629b12": "是寂滅微妙甚深最勝法中修行時。亦不生念我現",
    "X08n0240_020:0629b13": "修此行。已修此行。當修此行。不著蘊界處內世間外",
    "X08n0240_020:0629b14": "世間內外世間。所起大願諸波羅蜜及一切法。皆無",
    "X08n0240_020:0629b15": "所著。何以故。法界中無有法名向聲聞乘向獨覺乘。",
    "X08n0240_020:0629b16": "無有法名向菩薩乘向阿耨多羅三藐三菩提。無有",
    "X08n0240_020:0629b17": "法名向凡夫界。無有法名向染向淨向生死向涅槃。",
    "X08n0240_020:0629b18": "何以故諸法無二無不二故。譬如虗空。於十方中若",
    "X08n0240_020:0629b19": "去來今求不可得。然非無虗空。菩薩如是。觀一切法",
    "X08n0240_020:0629b20": "皆不可得。然非無一切法。如實無異不失所作。普示",
    "X08n0240_020:0629b21": "修行菩薩諸行。不捨大願調伏眾生轉正法輪。不壞",
    "X08n0240_020:0629b22": "因果。亦不違於平等妙法。普與三世諸如來等。不斷",
    "X08n0240_020:0629b23": "佛種。不壞實相深入於法。辯才無盡。聞法不著至法",
    "X08n0240_020:0629b24": "淵底。善能開演心無所畏。不捨佛住不違世法。普現",
    "X08n0240_020:0629c01": "世間而不著世間。菩薩如是成就難得智慧心。修習",
    "X08n0240_020:0629c02": "諸行。於三惡趣拔出眾生教化調伏。安置三世諸佛",
    "X08n0240_020:0629c03": "道中令不動搖。復作是念。世間眾生不知恩報更相",
    "X08n0240_020:0629c04": "讐對。邪見執著。迷惑顛倒愚癡無智。無有信心。隨逐",
    "X08n0240_020:0629c05": "惡友起諸惡慧。貪愛無明種種煩惱皆悉充滿。是我",
    "X08n0240_020:0629c06": "所修菩薩行處。設有知恩聰明慧解。及善知識充滿",
    "X08n0240_020:0629c07": "世間。我不於中修菩薩行。何以故。我於眾生無所適",
    "X08n0240_020:0629c08": "莫無所冀望。乃至不求一縷一毫及以一字讚美之",
    "X08n0240_020:0629c09": "言。盡未來劫修菩薩行。未曾一念自為於己。但欲度",
    "X08n0240_020:0629c10": "脫一切眾生。令其清淨永得出離。何以故。於眾生中",
    "X08n0240_020:0629c11": "為明導者。法應如是不取不求。但為眾生修菩薩道。",
    "X08n0240_020:0629c12": "令其得至安隱彼岸。成阿耨多羅三藐三菩提。是名",
    "X08n0240_020:0629c13": "菩薩摩訶薩第八難得行。",
    "X08n0240_020:0629c14": "第八難得行。體依願度。釋相中二。初明自分。後明",
    "X08n0240_020:0629c15": "勝進。初中先明自利。此菩薩成就難得下三行經。",
    "X08n0240_020:0629c16": "明修成善根。次修諸行時下四行餘經。顯善根之",
    "X08n0240_020:0629c17": "相。文有十句。由得最勝故受難得之名。次安住此",
    "X08n0240_020:0629c18": "難得行下三行經。顯行成利益。上自利行。次辨利",
    "X08n0240_020:0629c19": "他。此菩薩雖了眾生下八行半經。有法喻合。合中",
    "X08n0240_020:0629c20": "云不住生死中流者。上以生死為此岸。涅槃為彼",
    "X08n0240_020:0629c21": "岸。今言生死中流者。以發心之後成佛之前。十地",
    "X08n0240_020:0629c22": "三賢尚居二死。是以中流即是生死。故云生死中",
    "X08n0240_020:0629c23": "流。非生死涅槃之中間名生死中也。次何以故下",
    "X08n0240_020:0629c24": "徵釋不住所以。有兩番徵。初深入眾生下兩行餘",
    "X08n0240_020:0630a01": "經。正徵不著。次了一切法二句重徵前義。次菩薩",
    "X08n0240_020:0630a02": "如是下七行餘經。雙結二行。有法喻合。次非究竟",
    "X08n0240_020:0630a03": "下雙非二行拂跡入玄。謂上二利悲智雙行。心雖",
    "X08n0240_020:0630a04": "無著。然猶恐涉悲智之迹。故此拂之。上明二利行。",
    "X08n0240_020:0630a05": "次菩薩成就如是下明勝進行。初明慧行。次明悲",
    "X08n0240_020:0630a06": "行。初牒前自分。次不說二乘法下正辨勝進行相。",
    "X08n0240_020:0630a07": "即事入玄。故不說等。明離相無說。次何以故下四",
    "X08n0240_020:0630a08": "行經。徵釋以顯雙非。意云所以不說者。一無法可",
    "X08n0240_020:0630a09": "說故。二明無心說。謂不起念故。次何以故下三行",
    "X08n0240_020:0630a10": "經。轉釋無念所以。無念者稱法界故。次何以故下",
    "X08n0240_020:0630a11": "四行半經。徵顯雙非。有法喻合。徵意云既無所著。",
    "X08n0240_020:0630a12": "何以故修二利之行。釋意云。由雙非故能雙運。由",
    "X08n0240_020:0630a13": "無二故無著。由無不二故不妨起行。故合中先明",
    "X08n0240_020:0630a14": "性相無礙。次普與下功成立德。上辨慧行。下辨悲",
    "X08n0240_020:0630a15": "行。初如是成就下二句。牒智顯悲。次於三惡趣下",
    "X08n0240_020:0630a16": "一行餘經。正顯悲相。次復作是念下三行經。偏語",
    "X08n0240_020:0630a17": "化惡。明惡正是所悲故。次設有下明若善則非化",
    "X08n0240_020:0630a18": "境矣。次何以故下三行餘經。徵釋徧化之所由。徵",
    "X08n0240_020:0630a19": "意云菩薩化生理宜平等。偏惡棄善。其故何耶。釋",
    "X08n0240_020:0630a20": "意云菩薩於物無定親疎。但就惑重障深者可悲。",
    "X08n0240_020:0630a21": "故惡是化境耳。若求名利則化知恩。以本無求。故",
    "X08n0240_020:0630a22": "偏化惡。次何以故下。次轉徵釋必要行悲無求之",
    "X08n0240_020:0630a23": "所以。徵云菩薩眾生本不相預。何為長劫悲救無",
    "X08n0240_020:0630a24": "求。釋意云諸佛菩薩法爾同導。不爾不名為明導",
    "X08n0240_020:0630b01": "故。上勝進行竟。是名下結名。",
    "X08n0240_020:0630b02": "佛子。何等為菩薩摩訶薩善法行。此菩薩為一切世",
    "X08n0240_020:0630b03": "間天人魔梵沙門婆羅門乾闥婆等。作清涼法池。攝",
    "X08n0240_020:0630b04": "持正法。不斷佛種。得清淨光明陀羅尼故說法授記",
    "X08n0240_020:0630b05": "辯才無盡。得具足義陀羅尼故義辯無盡。得覺悟實",
    "X08n0240_020:0630b06": "法陀羅尼故法辯無盡。得訓釋言辭陀羅尼故詞辯",
    "X08n0240_020:0630b07": "無盡。得無邊文句無盡義無礙門陀羅尼故無礙辯",
    "X08n0240_020:0630b08": "無盡。得佛灌頂陀羅尼灌其頂故歡喜辯無盡。得不",
    "X08n0240_020:0630b09": "由他悟陀羅尼門故光明辯無盡。得同辯陀羅尼門",
    "X08n0240_020:0630b10": "故同辯無盡。得種種義身句身文身中訓釋陀羅尼",
    "X08n0240_020:0630b11": "門故訓釋辯無盡。得無邊旋陀羅尼故無邊辯無盡。",
    "X08n0240_020:0630b12": "此菩薩大悲堅固普攝眾生。於三千大千世界。變身",
    "X08n0240_020:0630b13": "金色施作佛事。隨諸眾生根性欲樂。以廣長舌。於一",
    "X08n0240_020:0630b14": "音中現無量音。應時說法皆令歡喜。假使有不可說",
    "X08n0240_020:0630b15": "種種業報無數眾生共會一處。其會廣大充滿不可",
    "X08n0240_020:0630b16": "說世界。菩薩於彼眾會中坐。是中眾生一一皆有不",
    "X08n0240_020:0630b17": "可說阿僧祇口。一一口能出百千億那由他音同時",
    "X08n0240_020:0630b18": "發聲。各別言詞。各別所問。菩薩於一念中悉能領受",
    "X08n0240_020:0630b19": "皆為酬對。令除疑惑。如一眾會中。於不可說眾會中",
    "X08n0240_020:0630b20": "悉亦如是。復次假使一毛端處。念念出不可說不可",
    "X08n0240_020:0630b21": "說道場眾會。一切毛端處皆亦如是。盡未來劫。彼劫",
    "X08n0240_020:0630b22": "可盡眾會無盡。是諸眾會。於念念中以各別言詞。各",
    "X08n0240_020:0630b23": "別所問。菩薩於一念中悉能領受。無怖無怯。無疑無",
    "X08n0240_020:0630b24": "謬。而作是念。設一切眾生以如是語業俱來問我。我",
    "X08n0240_020:0630c01": "為說法無斷無盡。皆令歡喜住於善道。復令善解一",
    "X08n0240_020:0630c02": "切言詞。能為眾生說種種法。而於言語無所分別。假",
    "X08n0240_020:0630c03": "使不可說不可說種種言詞而來問難。一念悉領。一",
    "X08n0240_020:0630c04": "音咸答。普使開悟無有遺餘。以得一切智灌頂故。以",
    "X08n0240_020:0630c05": "得無礙藏故。以得一切法圓滿光明故。具足一切智",
    "X08n0240_020:0630c06": "智故。佛子。此菩薩摩訶薩安住善法行已。能自清淨。",
    "X08n0240_020:0630c07": "亦能以無所著方便而普饒益一切眾生。不見有眾",
    "X08n0240_020:0630c08": "生得出離者。如於此三千大千世界。如是乃至於不",
    "X08n0240_020:0630c09": "可說三千大千世界。變身金色。妙音具足。於一切法",
    "X08n0240_020:0630c10": "無所障礙而作佛事。佛子。此菩薩摩訶薩成就十種",
    "X08n0240_020:0630c11": "身。所謂入無邊法界非趣身。滅一切世間故。入無邊",
    "X08n0240_020:0630c12": "法界諸趣身。生一切世間故。不生身。住無生平等法",
    "X08n0240_020:0630c13": "故。不滅身。一切滅言說不可得故。不實身。得如實故。",
    "X08n0240_020:0630c14": "不妄身。隨應現故。不遷身。離死此生彼故。不壞身。法",
    "X08n0240_020:0630c15": "界性無壞故。一相身。三世語言道斷故。無相身。善能",
    "X08n0240_020:0630c16": "觀察法相故。菩薩成就如是十種身。為一切眾生舍。",
    "X08n0240_020:0630c17": "長養一切善根故。為一切眾生救。令其得大安隱故。",
    "X08n0240_020:0630c18": "為一切眾生歸。與其作大依處故。為一切眾生導。令",
    "X08n0240_020:0630c19": "得無上出離故。為一切眾生師。令入真實法中故。為",
    "X08n0240_020:0630c20": "一切眾生燈。令其明見業報故。為一切眾生光。令照",
    "X08n0240_020:0630c21": "甚深妙法故。為一切三世炬。令其曉悟實法故。為一",
    "X08n0240_020:0630c22": "切世間照。令入光明地中故。為一切諸趣明。示現如",
    "X08n0240_020:0630c23": "來自在故。佛子。是名菩薩摩訶薩第九善法行。菩薩",
    "X08n0240_020:0630c24": "安住此行。為一切眾生作清涼法池。能盡一切佛法",
    "X08n0240_020:0631a01": "源故。",
    "X08n0240_020:0631a02": "第九善法行。體即力度。言善法者謂善巧說法。故",
    "X08n0240_020:0631a03": "名善法。言力者。唯識有二。一思擇力。二修習力。由",
    "X08n0240_020:0631a04": "此前力為機說法。本業有三。一報通力。二修定通",
    "X08n0240_020:0631a05": "力。三變化通力。此地大同九地是法師位。善說法",
    "X08n0240_020:0631a06": "故。初徵標其名。次釋相有二。先自分。後勝進。自分",
    "X08n0240_020:0631a07": "中。此菩薩為一切世間下二行經初總明。次得清",
    "X08n0240_020:0631a08": "淨光明下七行半經別明廣攝持正法。次此菩薩",
    "X08n0240_020:0631a09": "大悲堅固下有十八行經。廣不斷佛種。於中通分",
    "X08n0240_020:0631a10": "三段。初兩行半經。明三業利生。即大悲河。次假使",
    "X08n0240_020:0631a11": "有人下假設深勝。於中初假使有不可說下明大",
    "X08n0240_020:0631a12": "會斷疑。直明一會即波羅蜜河。次假使一毛下明",
    "X08n0240_020:0631a13": "微細斷疑。謂於一毛端處有不可說如前大會。即",
    "X08n0240_020:0631a14": "三昧河。三而作是念下周徧斷疑。上言毛端多眾",
    "X08n0240_020:0631a15": "尚有量。今明一切眾各具多言悉能答故。即願智",
    "X08n0240_020:0631a16": "河。次以得一切智灌頂下總釋所由。謂所以而能",
    "X08n0240_020:0631a17": "廣說者一以他佛外加故。二以自藏離礙故。三所",
    "X08n0240_020:0631a18": "照法圓故。四能照智具故。故稱為善法。故不斷佛",
    "X08n0240_020:0631a19": "種。上明自分行。次此菩薩安住善法行已。明勝進",
    "X08n0240_020:0631a20": "行。初牒自分。次正顯勝進。有十六行經。分為四段。",
    "X08n0240_020:0631a21": "初能自清淨一行半經。初辨四河清淨之義。次如",
    "X08n0240_020:0631a22": "於此三千下二行經。明四河入海。無能障義。於多",
    "X08n0240_020:0631a23": "界中化無障故。次成就十種身下。辨此四河旋遶",
    "X08n0240_020:0631a24": "池義。菩薩成就下。辨四河累劫入海無疲厭義。三",
    "X08n0240_020:0631b01": "旋遶中。謂成就隨順身語意業。智為先導。身語意",
    "X08n0240_020:0631b02": "業四方流注入智海故。隨順即是旋遶之義。次菩",
    "X08n0240_020:0631b03": "薩成就如是下正顯無疲厭。謂四河入海。累劫無",
    "X08n0240_020:0631b04": "疲。菩薩亦爾。以普賢行願。盡未來劫。修菩薩行。入",
    "X08n0240_020:0631b05": "如來海。不生疲厭。是以廣顯與生為救為歸等。上",
    "X08n0240_020:0631b06": "明勝進行。復是名下結名安住此行下歎勝。",
    "X08n0240_020:0631b07": "佛子。何等為菩薩摩訶薩真實行。此菩薩成就第一",
    "X08n0240_020:0631b08": "誠諦之語。如說能行。如行能說。此菩薩學三世諸佛",
    "X08n0240_020:0631b09": "真實語。入三世諸佛種性。與三世諸佛善根同等。得",
    "X08n0240_020:0631b10": "三世諸佛無二語。隨如來學。智慧成就。此菩薩成就",
    "X08n0240_020:0631b11": "知眾生是處非處智。去來現在業報智。諸根利鈍智。",
    "X08n0240_020:0631b12": "種種界智。種種解智。一切至處道智。諸禪解脫三昧",
    "X08n0240_020:0631b13": "垢淨起時非時智。一切世界宿住隨念智。天眼智。漏",
    "X08n0240_020:0631b14": "盡智。而不捨一切菩薩行。何以故。欲教化一切眾生",
    "X08n0240_020:0631b15": "悉令清淨故。此菩薩復生如是增上心。若我不令一",
    "X08n0240_020:0631b16": "切眾生住無上解脫道。而我先成阿耨多羅三藐三",
    "X08n0240_020:0631b17": "菩提者。則違我本願。是所不應。是故要當先令一切",
    "X08n0240_020:0631b18": "眾生得無上菩提無餘涅槃。然後成佛。何以故。非眾",
    "X08n0240_020:0631b19": "生請我發心。我自為眾生作不請之友。欲先令一切",
    "X08n0240_020:0631b20": "眾生滿足善根成一切智。是故我為最勝。不著一切",
    "X08n0240_020:0631b21": "世間故。我為最上。住無上調御地故。我為離翳。解眾",
    "X08n0240_020:0631b22": "生無際故。我為已辦。本願成就故。我為善變化。菩薩",
    "X08n0240_020:0631b23": "功德莊嚴故。我為善依怙。三世諸佛攝受故。此菩薩",
    "X08n0240_020:0631b24": "摩訶薩不捨本願故。得入無上智慧莊嚴。利益眾生",
    "X08n0240_020:0631c01": "悉令滿足。隨本誓願皆得究竟。於一切法中智慧自",
    "X08n0240_020:0631c02": "在。令一切眾生普得清淨。念念徧遊十方世界。念念",
    "X08n0240_020:0631c03": "普詣不可說不可說諸佛國土。念念悉見不可說不",
    "X08n0240_020:0631c04": "可說諸佛及佛莊嚴清淨國土。示現如來自在神力。",
    "X08n0240_020:0631c05": "普徧法界虗空界。此菩薩現無量身。普入世間而無",
    "X08n0240_020:0631c06": "所依。於其身中。現一切剎一切眾生一切諸法一切",
    "X08n0240_020:0631c07": "諸佛。此菩薩知眾生種種想。種種欲。種種解。種種業",
    "X08n0240_020:0631c08": "報。種種善根。隨其所應為現其身而調伏之。觀諸菩",
    "X08n0240_020:0631c09": "薩如幻。一切法如化。佛出世如影。一切世間如夢。得",
    "X08n0240_020:0631c10": "義身文身無盡藏。正念自在。決定了知一切諸法。智",
    "X08n0240_020:0631c11": "慧最勝。入一切三昧真實相。住一性無二地菩薩摩",
    "X08n0240_020:0631c12": "訶薩。以諸眾生皆著於二。安住大悲。修行如是寂滅",
    "X08n0240_020:0631c13": "之法。得佛十力。入因陀羅網法界。成就如來無礙解",
    "X08n0240_020:0631c14": "脫。人中雄猛大師子吼。得無所畏。能轉無礙清淨法",
    "X08n0240_020:0631c15": "輪。得智慧解脫。了知一切世間境界。絕生死迴流。入",
    "X08n0240_020:0631c16": "智慧大海。為一切眾生護持三世諸佛正法。到一切",
    "X08n0240_020:0631c17": "佛法海實相源底。菩薩住此真實行已。一切世間天",
    "X08n0240_020:0631c18": "人魔梵沙門婆羅門乾闥婆阿脩羅等。有親近者。皆",
    "X08n0240_020:0631c19": "令開悟歡喜清淨。是名菩薩摩訶薩第十真實行。",
    "X08n0240_020:0631c20": "第十真實行。體即智度。謂約二智受用法樂。成熟",
    "X08n0240_020:0631c21": "有情。並如行能說。如說能行。即是真實。初徵名。次",
    "X08n0240_020:0631c22": "釋相。初此菩薩成就第一下一行經。總顯名體。次",
    "X08n0240_020:0631c23": "別顯行相。有二。初此菩薩學三世諸佛下二行經。",
    "X08n0240_020:0631c24": "總標章門。次依別釋有五段。初成就智慧。二三世",
    "X08n0240_020:0632a01": "諸佛無二語。三同佛善根。四入佛種性。五學佛真",
    "X08n0240_020:0632a02": "實語。初中三。此菩薩成就知眾生下初顯所成十",
    "X08n0240_020:0632a03": "力。次而不捨一切菩薩行。明得果不捨因。三何以",
    "X08n0240_020:0632a04": "故下徵釋所以。十力化生之智。故須得之。令物清",
    "X08n0240_020:0632a05": "淨。故須不捨因行。二三世諸佛無二語中。有三。初",
    "X08n0240_020:0632a06": "此菩薩復生如是下兩行餘經。初反舉違誓。自誡",
    "X08n0240_020:0632a07": "不應。次是要當下一行餘經。順釋。要當先人後己。",
    "X08n0240_020:0632a08": "三何以故下二行經。徵釋所由。徵意有二。一云何",
    "X08n0240_020:0632a09": "以違誓是以不應。二云何以要先人後己。釋亦二",
    "X08n0240_020:0632a10": "別。一非眾生請我發心。由不請強許。今之不與豈",
    "X08n0240_020:0632a11": "是所應。次云我為最勝者。以菩薩之導人必先人",
    "X08n0240_020:0632a12": "後己。不爾。豈得名最勝耶。三同佛善根有二。初不",
    "X08n0240_020:0632a13": "捨本願下標德成滿。次別明同相。初於一切法中",
    "X08n0240_020:0632a14": "二句。意業。智慧同。次念念徧遊下三行經。身業。神",
    "X08n0240_020:0632a15": "通同。四入佛種性中二。初此菩薩現無量身下二",
    "X08n0240_020:0632a16": "行經。明身入世無依。次智入種性中二。初知眾生",
    "X08n0240_020:0632a17": "種種想。明入悲種性。次觀諸菩薩如幻。入智種性。",
    "X08n0240_020:0632a18": "五學佛真實語中二。初以諸眾生下標前起後。次",
    "X08n0240_020:0632a19": "得佛十力下四行餘經。成果起用。顯語實相。能師",
    "X08n0240_020:0632a20": "子吼。轉法輪故。結云知實相源。方為實語。文中大",
    "X08n0240_020:0632a21": "同十地。窮佛所得圓融教中位位果滿。故窮法實",
    "X08n0240_020:0632a22": "相。謂如是性相體力等。皆盡源故。後菩薩住此下",
    "X08n0240_020:0632a23": "結行成益。是名下結名。",
    "X08n0240_020:0632a24": "爾時佛神力故。十方各有佛剎微塵數世界六種震",
    "X08n0240_020:0632b01": "動。所謂動。徧動。等徧動。起。徧起。等徧起。踊。徧踊。等徧",
    "X08n0240_020:0632b02": "踊。震。徧震。等徧震。吼。徧吼。等徧吼。擊。徧擊。等徧擊。雨",
    "X08n0240_020:0632b03": "天妙華。天香。天末香。天鬘。天衣。天寶。天莊嚴具。奏天",
    "X08n0240_020:0632b04": "樂音。放天光明。演暢諸天微妙音聲。如此世界夜摩",
    "X08n0240_020:0632b05": "天宮說十行法所現神變。十方世界悉亦如是。復以",
    "X08n0240_020:0632b06": "佛神力故。十方各過十萬佛剎微塵數世界外。有十",
    "X08n0240_020:0632b07": "萬佛剎微塵數菩薩俱。來詣此土充滿十方。語功德",
    "X08n0240_020:0632b08": "林菩薩言。佛子。善哉善哉。善能演說諸菩薩行。我等",
    "X08n0240_020:0632b09": "一切同名功德林。所住世界皆名功德幢。彼土如來",
    "X08n0240_020:0632b10": "同名普功德。我等佛所亦說此法。眾會眷屬。言詞義",
    "X08n0240_020:0632b11": "理。悉亦如是無有增減。佛子。我等皆承佛神力。來入",
    "X08n0240_020:0632b12": "此會為汝作證。十方世界悉亦如是。",
    "X08n0240_020:0632b13": "此下第六證成分。初地動瑞證。次十方菩薩俱來",
    "X08n0240_020:0632b14": "人證。佛子我等下結通。",
    "X08n0240_020:0632b15": "爾時功德林菩薩承佛神力。普觀十方一切眾會暨",
    "X08n0240_020:0632b16": "于法界。欲令佛種性不斷故。欲令菩薩種性清淨故。",
    "X08n0240_020:0632b17": "欲令願種性不退轉故。欲令行種往常相續故。欲令",
    "X08n0240_020:0632b18": "三世種性悉平等故。欲攝三世一切佛種性故。欲開",
    "X08n0240_020:0632b19": "演所種諸善根故。欲觀察一切諸根故。欲解煩惱習",
    "X08n0240_020:0632b20": "氣心行所作故。欲照了一切佛菩提故。而說頌言。",
    "X08n0240_020:0632b21": "　一心敬禮十力尊　　離垢清淨無礙見",
    "X08n0240_020:0632b22": "　境界深遠無倫匹　　住如虗空道中者",
    "X08n0240_020:0632b23": "　過去人中諸最勝　　功德無量無所著",
    "X08n0240_020:0632b24": "　勇猛第一無等倫　　彼離塵者行斯道",
    "X08n0240_020:0632c01": "　現在十方諸國土　　善能開演第一義",
    "X08n0240_020:0632c02": "　離諸過惡最清淨　　彼無依者行斯道",
    "X08n0240_020:0632c03": "　未來所有人師子　　周徧遊行於法界",
    "X08n0240_020:0632c04": "　已發諸佛大悲心　　彼饒益者行斯道",
    "X08n0240_020:0632c05": "　三世所有無比尊　　自然除滅愚癡闇",
    "X08n0240_020:0632c06": "　於一切法皆平等　　彼大力人行此道",
    "X08n0240_020:0632c07": "　普見無量無邊界　　一切諸有及諸趣",
    "X08n0240_020:0632c08": "　見已其心不分別　　彼無動者行斯道",
    "X08n0240_020:0632c09": "　法界所有皆明了　　於第一義最清淨",
    "X08n0240_020:0632c10": "　永破瞋慢及愚癡　　彼功德者行斯道",
    "X08n0240_020:0632c11": "　於諸眾生善分別　　悉入法界真實性",
    "X08n0240_020:0632c12": "　自然覺悟不由他　　彼等空者行斯道",
    "X08n0240_020:0632c13": "　盡空所有諸國土　　悉往說法廣開喻",
    "X08n0240_020:0632c14": "　所說清淨無能壞　　彼勝牟尼行此道",
    "X08n0240_020:0632c15": "　具足堅固不退轉　　成就尊重最勝法",
    "X08n0240_020:0632c16": "　願力無盡到彼岸　　彼善修者所行道",
    "X08n0240_020:0632c17": "　無量無邊一切地　　廣大甚深妙境界",
    "X08n0240_020:0632c18": "　悉能知見靡有遺　　彼論師子所行道",
    "X08n0240_020:0632c19": "　一切句義皆明了　　所有異論悉摧伏",
    "X08n0240_020:0632c20": "　於法決定無所疑　　彼大牟尼行此道",
    "X08n0240_020:0632c21": "　遠離世間諸過患　　普與眾生安隱樂",
    "X08n0240_020:0632c22": "　能為無等大導師　　彼勝德者行斯道",
    "X08n0240_020:0632c23": "　恒以無畏施眾生　　普令一切皆欣慶",
    "X08n0240_020:0632c24": "　其心清淨離染濁　　彼無等者行斯道",
    "X08n0240_020:0633a01": "　意業清淨極調善　　離諸戲論無口過",
    "X08n0240_020:0633a02": "　威光圓滿眾所欽　　彼最勝者行斯道",
    "X08n0240_020:0633a03": "　入真實義到彼岸　　住功德處心永寂",
    "X08n0240_020:0633a04": "　諸佛護念恒不忘　　彼滅有者行斯道",
    "X08n0240_020:0633a05": "　遠離於我無惱害　　恒以大音宣正法",
    "X08n0240_020:0633a06": "　十方國土靡不周　　彼絕譬者行斯道",
    "X08n0240_020:0633a07": "　檀波羅蜜已成滿　　百福相好所莊嚴",
    "X08n0240_020:0633a08": "　眾生見者皆欣悅　　彼最勝慧行斯道",
    "X08n0240_020:0633a09": "　智地甚深難可入　　能以妙慧善安住",
    "X08n0240_020:0633a10": "　其心究竟不動搖　　彼堅固行行斯道",
    "X08n0240_020:0633a11": "　法界所有悉能入　　隨所入處咸究竟",
    "X08n0240_020:0633a12": "　神通自在靡不該　　彼法光明行此道",
    "X08n0240_020:0633a13": "　諸無等等大牟尼　　勤修三昧無二相",
    "X08n0240_020:0633a14": "　心常在定樂寂靜　　彼普見者行斯道",
    "X08n0240_020:0633a15": "　微細廣大諸國土　　更相涉入各差別",
    "X08n0240_020:0633a16": "　如其境界悉了知　　彼智山王行此道",
    "X08n0240_020:0633a17": "　意常明潔離諸垢　　於三界中無所著",
    "X08n0240_020:0633a18": "　護持眾戒到彼岸　　此淨心者行斯道",
    "X08n0240_020:0633a19": "　智慧無邊不可說　　普徧法界虗空界",
    "X08n0240_020:0633a20": "　善能修學住其中　　彼金剛慧行斯道",
    "X08n0240_020:0633a21": "　三世一切佛境界　　智慧善入悉周徧",
    "X08n0240_020:0633a22": "　未甞暫起疲厭心　　彼最勝者行斯道",
    "X08n0240_020:0633a23": "　善能分別十力法　　了知一切至處道",
    "X08n0240_020:0633a24": "　身業無礙得自在　　彼功德身行此道",
    "X08n0240_020:0633b01": "　十方無量無邊界　　所有一切諸眾生",
    "X08n0240_020:0633b02": "　我皆救護而不捨　　彼無畏者行斯道",
    "X08n0240_020:0633b03": "　於諸佛法勤修習　　心常精進不懈倦",
    "X08n0240_020:0633b04": "　淨治一切諸世間　　彼大龍王行此道",
    "X08n0240_020:0633b05": "　了知眾生根不同　　欲解無量各差別",
    "X08n0240_020:0633b06": "　種種諸界皆明達　　此普入者行斯道",
    "X08n0240_020:0633b07": "　十方世界無量剎　　悉往受生無有數",
    "X08n0240_020:0633b08": "　未曾一念生疲厭　　彼歡喜者行斯道",
    "X08n0240_020:0633b09": "　普放無量光明網　　照耀一切諸世間",
    "X08n0240_020:0633b10": "　其光所照入法性　　此善慧者行斯道",
    "X08n0240_020:0633b11": "　震動十方諸國土　　無量億數那由他",
    "X08n0240_020:0633b12": "　不令眾生有驚怖　　此利世者所行道",
    "X08n0240_020:0633b13": "　善解一切語言法　　問難酬對悉究竟",
    "X08n0240_020:0633b14": "　聰哲辯慧靡不知　　此無畏者所行道",
    "X08n0240_020:0633b15": "　善解覆仰諸國土　　分別思惟得究竟",
    "X08n0240_020:0633b16": "　悉使住於無盡地　　此勝慧者所行道",
    "X08n0240_020:0633b17": "　功德無量那由他　　為求佛道皆修習",
    "X08n0240_020:0633b18": "　於其一切到彼岸　　此無盡行所行道",
    "X08n0240_020:0633b19": "　超出世間大論師　　辯才第一師子吼",
    "X08n0240_020:0633b20": "　普使羣生到彼岸　　此淨心者所行道",
    "X08n0240_020:0633b21": "　諸佛灌頂第一法　　已得此法灌其頂",
    "X08n0240_020:0633b22": "　心恒安住正法門　　彼廣大心行此道",
    "X08n0240_020:0633b23": "　一切眾生無量別　　了達其心悉周徧",
    "X08n0240_020:0633b24": "　決定護持佛法藏　　彼如須彌行此道",
    "X08n0240_020:0633c01": "　能於一一語言中　　普為示現無量音",
    "X08n0240_020:0633c02": "　令彼眾生隨類解　　此無礙見行斯道",
    "X08n0240_020:0633c03": "　一切文字語言法　　智皆善入不分別",
    "X08n0240_020:0633c04": "　住於真實境界中　　此見性者所行道",
    "X08n0240_020:0633c05": "　安住甚深大法海　　善能印定一切法",
    "X08n0240_020:0633c06": "　了法無相真實門　　此見實者所行道",
    "X08n0240_020:0633c07": "　一一佛土皆往詣　　盡於無量無邊劫",
    "X08n0240_020:0633c08": "　觀察思惟靡暫停　　此匪懈者所行道",
    "X08n0240_020:0633c09": "　無量無數諸如來　　種種名號各不同",
    "X08n0240_020:0633c10": "　於一毛端悉明見　　此淨福者所行道",
    "X08n0240_020:0633c11": "　一毛端處見諸佛　　其數無量不可說",
    "X08n0240_020:0633c12": "　一切法界悉亦然　　彼諸佛子行斯道",
    "X08n0240_020:0633c13": "　無量無邊無數劫　　於一念中悉明見",
    "X08n0240_020:0633c14": "　知其修促無定相　　此解脫行所行道",
    "X08n0240_020:0633c15": "　能令見者無空過　　皆於佛法種因緣",
    "X08n0240_020:0633c16": "　而於所作心無著　　彼諸最勝所行道",
    "X08n0240_020:0633c17": "　那由他劫常遇佛　　終不一念生疲厭",
    "X08n0240_020:0633c18": "　其心歡喜轉更增　　此不空見所行道",
    "X08n0240_020:0633c19": "　盡於無量無邊劫　　觀察一切眾生界",
    "X08n0240_020:0633c20": "　未曾見有一眾生　　此堅固士所行道",
    "X08n0240_020:0633c21": "　修習無邊福智藏　　普作清涼功德池",
    "X08n0240_020:0633c22": "　利益一切諸羣生　　彼第一人行此道",
    "X08n0240_020:0633c23": "　法界所有諸品類　　普徧虗空無數量",
    "X08n0240_020:0633c24": "　了彼皆依言說住　　此師子吼所行道",
    "X08n0240_020:0634a01": "　能於一一三昧中　　普入無數諸三昧",
    "X08n0240_020:0634a02": "　悉至法門幽奧處　　此論月者行斯道",
    "X08n0240_020:0634a03": "　忍力勤修到彼岸　　能忍最勝寂滅法",
    "X08n0240_020:0634a04": "　其心平等不動搖　　此無邊智所行道",
    "X08n0240_020:0634a05": "　於一世界一坐處　　其身不動恒寂然",
    "X08n0240_020:0634a06": "　而於一切普現身　　彼無邊身行此道",
    "X08n0240_020:0634a07": "　無量無邊諸國土　　悉令共入一塵中",
    "X08n0240_020:0634a08": "　普得包容無障礙　　彼無邊思行此道",
    "X08n0240_020:0634a09": "　了達是處及非處　　於諸力處普能入",
    "X08n0240_020:0634a10": "　成就如來最上力　　彼第一力所行道",
    "X08n0240_020:0634a11": "　過去未來現在世　　無量無邊諸業根",
    "X08n0240_020:0634a12": "　恒以智慧悉了知　　此達解者所行道",
    "X08n0240_020:0634a13": "　了達世間時非時　　如應調伏諸眾生",
    "X08n0240_020:0634a14": "　悉順其宜而不失　　此善了者所行道",
    "X08n0240_020:0634a15": "　善守身語及意業　　恒令依法而修行",
    "X08n0240_020:0634a16": "　離諸取著降眾魔　　此智心者所行道",
    "X08n0240_020:0634a17": "　於諸法中得善巧　　能入真如平等處",
    "X08n0240_020:0634a18": "　辯才宣說無有窮　　此佛行者所行道",
    "X08n0240_020:0634a19": "　陀羅尼門已圓滿　　善能安住無礙藏",
    "X08n0240_020:0634a20": "　於諸法界悉通達　　此深入者所行道",
    "X08n0240_020:0634a21": "　三世所有一切佛　　悉與等心同智慧",
    "X08n0240_020:0634a22": "　一性一相無有殊　　此無礙種所行道",
    "X08n0240_020:0634a23": "　已抉一切愚癡膜　　深入廣大智慧海",
    "X08n0240_020:0634a24": "　普施眾生清淨眼　　此有目者所行道",
    "X08n0240_020:0634b01": "　已具一切諸導師　　平等神通無二行",
    "X08n0240_020:0634b02": "　獲於如來自在力　　此善修者所行道",
    "X08n0240_020:0634b03": "　徧遊一切諸世間　　普雨無邊妙法雨",
    "X08n0240_020:0634b04": "　悉令於義得決了　　此法雲者所行道",
    "X08n0240_020:0634b05": "　能於佛智及解脫　　深生淨信永不退",
    "X08n0240_020:0634b06": "　以信而生智慧根　　此善學者所行道",
    "X08n0240_020:0634b07": "　能於一念悉了知　　一切眾生無有餘",
    "X08n0240_020:0634b08": "　了彼眾生心自性　　達無性者所行道",
    "X08n0240_020:0634b09": "　法界一切諸國土　　悉能化往無有數",
    "X08n0240_020:0634b10": "　其身最妙絕等倫　　此無比行所行道",
    "X08n0240_020:0634b11": "　佛剎無邊無有數　　無量諸佛在其中",
    "X08n0240_020:0634b12": "　菩薩於彼悉現前　　親近供養生尊重",
    "X08n0240_020:0634b13": "　菩薩能以獨一身　　入於三昧而寂定",
    "X08n0240_020:0634b14": "　令見其身無有數　　一一皆從三昧起",
    "X08n0240_020:0634b15": "　菩薩所住最深妙　　所行所作超戲論",
    "X08n0240_020:0634b16": "　其心清淨常悅樂　　能令眾生悉歡喜",
    "X08n0240_020:0634b17": "　諸根方便各差別　　能以智慧悉明見",
    "X08n0240_020:0634b18": "　而了諸根無所依　　調難調者所行道",
    "X08n0240_020:0634b19": "　能以方便巧分別　　於一切法得自在",
    "X08n0240_020:0634b20": "　十方世界各不同　　悉在其中作佛事",
    "X08n0240_020:0634b21": "　諸根微妙行亦然　　能為眾生廣說法",
    "X08n0240_020:0634b22": "　誰其聞者不欣慶　　此等虗空所行道",
    "X08n0240_020:0634b23": "　智眼清淨無與等　　於一切法悉明見",
    "X08n0240_020:0634b24": "　如是智慧巧分別　　此無等者所行道",
    "X08n0240_020:0634c01": "　所有無盡廣大福　　一切修行使究竟",
    "X08n0240_020:0634c02": "　令諸眾生悉清淨　　此無比者所行道",
    "X08n0240_020:0634c03": "　普勸修成助道法　　悉令得住方便地",
    "X08n0240_020:0634c04": "　度脫眾生無有數　　未曾暫起眾生想",
    "X08n0240_020:0634c05": "　一切機緣悉觀察　　先護彼意令無諍",
    "X08n0240_020:0634c06": "　普示眾生安隱處　　此方便者所行道",
    "X08n0240_020:0634c07": "　成就最上第一智　　具足無量無邊智",
    "X08n0240_020:0634c08": "　於諸無量無所畏　　此方便智所行道",
    "X08n0240_020:0634c09": "　一切世界及諸法　　悉能徧入得自在",
    "X08n0240_020:0634c10": "　亦人一切眾會中　　度脫羣生無有數",
    "X08n0240_020:0634c11": "　十方一切國土中　　擊大法鼓悟羣生",
    "X08n0240_020:0634c12": "　為法施主最無上　　此不滅者所行道",
    "X08n0240_020:0634c13": "　一身結跏而正坐　　充滿十方無量剎",
    "X08n0240_020:0634c14": "　而令其身不迫隘　　此法身者所行道",
    "X08n0240_020:0634c15": "　能於一義一文中　　演說無量無邊法",
    "X08n0240_020:0634c16": "　而於邊際不可得　　此無邊智所行道",
    "X08n0240_020:0634c17": "　於佛解脫善修學　　得佛智慧無障礙",
    "X08n0240_020:0634c18": "　成就無畏為世雄　　此方便者所行道",
    "X08n0240_020:0634c19": "　了知十方世界海　　亦知一切佛剎海",
    "X08n0240_020:0634c20": "　智海法海悉了知　　眾生見者咸欣慶",
    "X08n0240_020:0634c21": "　或現入胎及初生　　或現道場成正覺",
    "X08n0240_020:0634c22": "　如是皆令世間見　　此無邊者所行道",
    "X08n0240_020:0634c23": "　無量億數國土中　　示現其身入涅槃",
    "X08n0240_020:0634c24": "　實不捨願歸寂滅　　此雄論者所行道",
    "X08n0240_020:0635a01": "　堅固微密一妙身　　與佛平等無差別",
    "X08n0240_020:0635a02": "　隨諸眾生各異見　　一實身者所行道",
    "X08n0240_020:0635a03": "　法界平等無差別　　具足無量無邊義",
    "X08n0240_020:0635a04": "　樂觀一相心不移　　三世智者所行道",
    "X08n0240_020:0635a05": "　於諸眾生及佛法　　建立加持悉究竟",
    "X08n0240_020:0635a06": "　所有持力同於佛　　最上持者行斯道",
    "X08n0240_020:0635a07": "　神足無礙猶如佛　　天眼無礙最清淨",
    "X08n0240_020:0635a08": "　耳根無礙善聽聞　　此無礙意所行道",
    "X08n0240_020:0635a09": "　所有神通皆具足　　隨其智慧悉成就",
    "X08n0240_020:0635a10": "　善知一切靡所儔　　此賢智者所行道",
    "X08n0240_020:0635a11": "　其心正定不搖動　　其智廣大無邊際",
    "X08n0240_020:0635a12": "　所有境界皆明達　　一切見者所行道",
    "X08n0240_020:0635a13": "　已到一切功德岸　　能隨次第度眾生",
    "X08n0240_020:0635a14": "　其心畢竟無厭足　　此常勤者所行道",
    "X08n0240_020:0635a15": "　三世所有諸佛法　　於此一切咸知見",
    "X08n0240_020:0635a16": "　從於如來種性生　　彼諸佛子行斯道",
    "X08n0240_020:0635a17": "　隨順言詞已成就　　乖違談論善摧伏",
    "X08n0240_020:0635a18": "　常能趣向佛菩提　　無邊慧者所行道",
    "X08n0240_020:0635a19": "　一光照觸無涯限　　十方國土悉充徧",
    "X08n0240_020:0635a20": "　普使世間得大明　　此破闇者所行道",
    "X08n0240_020:0635a21": "　隨其應見悉供養　　為現如來清淨身",
    "X08n0240_020:0635a22": "　教化眾生百千億　　莊嚴佛剎亦如是",
    "X08n0240_020:0635a23": "　為令眾生出世間　　一切妙行皆修習",
    "X08n0240_020:0635a24": "　此行廣大無邊際　　云何而有能知者",
    "X08n0240_020:0635b01": "　假使分身不可說　　而與法界虗空等",
    "X08n0240_020:0635b02": "　悉共稱揚彼功德　　百千萬劫無能盡",
    "X08n0240_020:0635b03": "　菩薩功德無有邊　　一切修行皆具足",
    "X08n0240_020:0635b04": "　假使無量無邊佛　　於無量劫說不盡",
    "X08n0240_020:0635b05": "　何況世間及天人　　一切聲聞及緣覺",
    "X08n0240_020:0635b06": "　能於無量無邊劫　　讚歎稱揚得究竟",
    "X08n0240_020:0635b07": "第七重頌分。初先彰說儀。次正說偈辭。總有一百",
    "X08n0240_020:0635b08": "一頌。大分為三。初一偈總申歸教。次九十六頌正",
    "X08n0240_020:0635b09": "頌前文。三有四頌結歎深廣。然十住頌文則舉其",
    "X08n0240_020:0635b10": "次第。今沒其次第直云行斯道者。略有四意。一前",
    "X08n0240_020:0635b11": "則約位始終行布而說。今將融會前說令無始終。",
    "X08n0240_020:0635b12": "欲顯一位之中具行諸行。一行之中具一切故。二",
    "X08n0240_020:0635b13": "前約別行。今約普行。普別無礙。二文互顯。三前約",
    "X08n0240_020:0635b14": "同教。今約別教。同別無礙。為一圓教故。四前約不",
    "X08n0240_020:0635b15": "雜辯才。此約任放辯才。說不待次。言辭不斷故。又",
    "X08n0240_020:0635b16": "前多約因。此多就果。或體用更廣略綺互。總別遞",
    "X08n0240_020:0635b17": "明。互就影發。顯菩薩行深廣難思。下文雖依次第。",
    "X08n0240_020:0635b18": "既沒其本名。一同離世間品圓融行也。",
    "X08n0240_020:0635b20": "大方廣佛華嚴經綱要卷第二十"
}