{
    "T11n0312_012:0731b02": "佛說如來不思議祕密大乘經卷",
    "T11n0312_012:0731b03": "第十二",
    "T11n0312_012:0731b05": "西天譯經三藏朝散大夫",
    "T11n0312_012:0731b06": "試光祿卿傳梵大師賜紫",
    "T11n0312_012:0731b07": "沙門臣法護等奉　詔譯",
    "T11n0312_012:0731b08": "轉法輪品第十四之二",
    "T11n0312_012:0731b09": "「爾時世尊即詣波羅奈國仙人墮處鹿野苑",
    "T11n0312_012:0731b10": "中，到已現身各各處于眾師子座。是時梵王、",
    "T11n0312_012:0731b11": "帝釋、諸大菩薩，一一各見如來在我所施座",
    "T11n0312_012:0731b12": "中，處于座上轉大法輪。是彼諸眾咸生清淨",
    "T11n0312_012:0731b13": "歡喜之心，皆悉不退轉於阿耨多羅三藐三",
    "T11n0312_012:0731b14": "菩提。是時世尊安處最上師子座已，即時十",
    "T11n0312_012:0731b15": "方無邊世界皆悉震動，有大光明普遍照曜。",
    "T11n0312_012:0731b16": "「爾時世尊即入無邊境界三摩地。入是三摩",
    "T11n0312_012:0731b17": "地已，時此三千大千世界普遍大地坦平如",
    "T11n0312_012:0731b18": "掌，又此三千大千世界所有眾生，若地獄、餓",
    "T11n0312_012:0731b19": "鬼、畜生、人、天、諸趣，一切眾類皆得安樂，無一",
    "T11n0312_012:0731b20": "眾生為貪瞋癡并諸煩惱所嬈害者，互起慈",
    "T11n0312_012:0731b21": "心如父母想。",
    "T11n0312_012:0731b22": "「復次世尊入是無邊境界三摩地時，即有十",
    "T11n0312_012:0731b23": "方無量阿僧祇菩薩咸來集會聽受正法。是",
    "T11n0312_012:0731b24": "時乃至三千大千世界所有一切具威力者，",
    "T11n0312_012:0731b25": "天、龍、夜叉、乾闥婆、阿修羅、迦樓羅、緊那羅、摩睺",
    "T11n0312_012:0731b26": "羅伽、人非人等，咸來佛會聽受正法。寂慧當",
    "T11n0312_012:0731b27": "知，世尊欲說法時，而此三千大千世界普遍",
    "T11n0312_012:0731b28": "地方一切人天廣大之眾，皆來集會周匝充",
    "T11n0312_012:0731b29": "滿，一毛端量中無空隙，皆為聽受世尊宣說",
    "T11n0312_012:0731c01": "正法。",
    "T11n0312_012:0731c02": "「爾時世尊知彼一切人天大眾皆集會已，即",
    "T11n0312_012:0731c03": "從三摩地安詳而起，發大悲心，乃以如來清",
    "T11n0312_012:0731c04": "淨慈眼普遍觀察一切眾會，轉正法輪。若沙",
    "T11n0312_012:0731c05": "門若婆羅門并餘一切，皆同一法。",
    "T11n0312_012:0731c06": "「復次寂慧！如來所轉法輪，皆為一切眾生令",
    "T11n0312_012:0731c07": "其心意歡喜故轉，復令眾會一切眾生，各各",
    "T11n0312_012:0731c08": "了知佛所說法。隨佛世尊欲轉法輪，先有十",
    "T11n0312_012:0731c09": "方無量阿僧祇菩薩咸來集會聽受正法，即",
    "T11n0312_012:0731c10": "時復有百千俱胝那庾多欲界天子、色界天",
    "T11n0312_012:0731c11": "子，亦來集會聽受正法。",
    "T11n0312_012:0731c12": "「爾時世尊作是說言：『諸仁者！眼非常法。何以",
    "T11n0312_012:0731c13": "故？若以苦言應得度者，即聞所說此眼是苦。",
    "T11n0312_012:0731c14": "若以無我言應得度者，即聞所說此眼無我。",
    "T11n0312_012:0731c15": "若以空言應得度者，即聞所說此眼是空。若",
    "T11n0312_012:0731c16": "以寂靜言應得度者，即聞所說此眼寂靜。若",
    "T11n0312_012:0731c17": "以離言應得度者，即聞所說此眼法離。若以",
    "T11n0312_012:0731c18": "無常言應得度者，即聞所說此眼無常。若以",
    "T11n0312_012:0731c19": "無依止言應得度者，即聞所說眼無依止。若",
    "T11n0312_012:0731c20": "以如幻言應得度者，即聞所說此眼如幻。若",
    "T11n0312_012:0731c21": "以如夢言應得度者，即聞所說此眼如夢。若",
    "T11n0312_012:0731c22": "以如水月言應得度者，即聞所說眼如水月。",
    "T11n0312_012:0731c23": "若以如影像言應得度者，即聞所說眼如影",
    "T11n0312_012:0731c24": "像。若以如對響言應得度者，即聞所說眼如",
    "T11n0312_012:0731c25": "對響。若以空無相無願無作、無生無起等言",
    "T11n0312_012:0731c26": "應得度者，即聞所說此眼是空無相無願無作、",
    "T11n0312_012:0731c27": "無生無起。若以緣生言應得度者，即聞所說",
    "T11n0312_012:0731c28": "此眼緣生。說眼既然，耳鼻舌身意亦復如是。",
    "T11n0312_012:0731c29": "乃至若以緣生之言應得度者，即聞所說意",
    "T11n0312_012:0732a01": "是緣生。色聲香味觸法其義亦然。或聞空言，",
    "T11n0312_012:0732a02": "或聞五蘊無常之言，或聞十八界無常之言，",
    "T11n0312_012:0732a03": "或聞十二處無常之言。或聞苦言，或聞集言，",
    "T11n0312_012:0732a04": "或聞滅言，或聞道言。或聞四念處言，或聞四",
    "T11n0312_012:0732a05": "正斷言，或聞四神足言，或聞五根言，或聞五",
    "T11n0312_012:0732a06": "力言，或聞七覺支言，或聞八正道言。或聞奢",
    "T11n0312_012:0732a07": "摩他言，或聞毘鉢舍那言。或聞緣生法言。或",
    "T11n0312_012:0732a08": "聞聲聞相應法言，或聞緣覺相應法言，或聞",
    "T11n0312_012:0732a09": "大乘法言。』",
    "T11n0312_012:0732a10": "「復次寂慧！如來所轉法輪，皆為一切眾生令",
    "T11n0312_012:0732a11": "其心意歡喜故轉。又復如來所轉法輪，廣為",
    "T11n0312_012:0732a12": "一切眾生作大利益。假使有人與舍利子智",
    "T11n0312_012:0732a13": "慧等者，意欲籌量解入斯法，縱經百劫終不",
    "T11n0312_012:0732a14": "能入，何況餘者？寂慧當知，如來從初作行，詣",
    "T11n0312_012:0732a15": "菩提場降伏魔軍，以勝莊嚴震師子吼，遊戲",
    "T11n0312_012:0732a16": "神通轉大法輪，作如是等勝利益時，有八萬",
    "T11n0312_012:0732a17": "四千人發阿耨多羅三藐三菩提心，無量眾",
    "T11n0312_012:0732a18": "生於三乘中而得成熟。」",
    "T11n0312_012:0732a19": "所緣品第十五之一",
    "T11n0312_012:0732a20": "爾時金剛手菩薩大祕密主白佛言：「世尊！如",
    "T11n0312_012:0732a21": "佛世尊所說法時，豈非我於如來所說有違",
    "T11n0312_012:0732a22": "背耶？或隨順耶？如來所說甚深廣大，如來所",
    "T11n0312_012:0732a23": "說甚深祕密，一切世間難信難解罔徹源底。",
    "T11n0312_012:0732a24": "世尊！諸如來心真實決定。我於如來所說深",
    "T11n0312_012:0732a25": "法或有知解，皆是如來勝智在我身中，此非",
    "T11n0312_012:0732a26": "我有士夫力用。」佛言：「祕密主！如是如是。如汝",
    "T11n0312_012:0732a27": "所說。所以者何？汝今當知，所有如來安立譬",
    "T11n0312_012:0732a28": "喻演說諸法，而彼一切眾生皆有如來勝智",
    "T11n0312_012:0732a29": "在於身中。何以故？祕密主！而諸眾生遍一切",
    "T11n0312_012:0732a30": "處，隨其如來所說祕密，若不容受如來加持",
    "T11n0312_012:0732b01": "之力而能隨順如來法性者，無有是處。又復",
    "T11n0312_012:0732b02": "於彼如來所說祕密深法，若聞若說若有知",
    "T11n0312_012:0732b03": "解，皆是如來加持力故。",
    "T11n0312_012:0732b04": "「復次祕密主！如來正語有所說時，應知如來",
    "T11n0312_012:0732b05": "法性如實、法性真常，又復如來所行如實、所",
    "T11n0312_012:0732b06": "行真常，是故如來以正語言說是正法。又祕",
    "T11n0312_012:0732b07": "密主！所有過去未來現在諸佛世尊，以一切",
    "T11n0312_012:0732b08": "世間難信難解阿耨多羅三藐三菩提如是正",
    "T11n0312_012:0732b09": "法，宣說引導廣為開示。而彼眾生，若於如是",
    "T11n0312_012:0732b10": "難信難解甚深正法，聞已即能生信解者，當",
    "T11n0312_012:0732b11": "知彼等眾生非於一佛十佛親近承事，當知",
    "T11n0312_012:0732b12": "已於廣多俱胝那庾多百千佛所親近承事，",
    "T11n0312_012:0732b13": "應知彼人是為正士精修福行。又祕密主！假",
    "T11n0312_012:0732b14": "使須彌山王或摧墜時，尚能有人或以頂肩",
    "T11n0312_012:0732b15": "而為荷負。若彼不種善根眾生，能於如是甚",
    "T11n0312_012:0732b16": "深正法一念生起淨信解者，無有是處，何況",
    "T11n0312_012:0732b17": "受持讀誦如說修行。又祕密主！若有眾生能",
    "T11n0312_012:0732b18": "於大乘正法之中聞已信解者，當知是人非",
    "T11n0312_012:0732b19": "於一佛親近承事，已於廣多佛所親近承事，",
    "T11n0312_012:0732b20": "大乘法中廣修勝行植善根種。」",
    "T11n0312_012:0732b21": "爾時寂慧菩薩摩訶薩前白佛言：「世尊！如佛",
    "T11n0312_012:0732b22": "世尊說近止法。此以何義而名近止？此近止",
    "T11n0312_012:0732b23": "者何所從來？」佛言：「善男子！所說近止者，即是",
    "T11n0312_012:0732b24": "近止煩惱增語。此近止煩惱，即是近止思惟",
    "T11n0312_012:0732b25": "分別遍計增語。此近止思惟分別遍計，即是",
    "T11n0312_012:0732b26": "近止想作意增語。此近止想作意，即是近止",
    "T11n0312_012:0732b27": "顛倒增語。此近止顛倒，即是近止因所緣增",
    "T11n0312_012:0732b28": "語。此近止因所緣，即是近止無明有愛增語。",
    "T11n0312_012:0732b29": "此近止無明有愛，即是近止我我所增語。此",
    "T11n0312_012:0732c01": "近止我我所，即是近止名色增語。此近止名",
    "T11n0312_012:0732c02": "色，即是近止斷常見增語。此近止斷常見，即",
    "T11n0312_012:0732c03": "是近止有身見增語。寂慧當知，若與所緣因",
    "T11n0312_012:0732c04": "見相應，即諸煩惱而亦隨轉，一切皆從有身",
    "T11n0312_012:0732c05": "見起。若能近止有身見者，即諸見止息。若有",
    "T11n0312_012:0732c06": "身見近止，即一切願求亦止。若有身見近止，",
    "T11n0312_012:0732c07": "即諸煩惱亦止。寂慧！譬如大樹若斷其根，即",
    "T11n0312_012:0732c08": "枝葉莖幹而悉枯悴。此有身見亦復如是，若",
    "T11n0312_012:0732c09": "近止已，諸煩惱亦止。寂慧當知，一切眾生始",
    "T11n0312_012:0732c10": "以不能覺了有身見故，即諸取煩惱隨逐而",
    "T11n0312_012:0732c11": "生。若能覺了有身見者，即諸取煩惱不復隨",
    "T11n0312_012:0732c12": "生亦無所害。」寂慧菩薩白佛言：「世尊！彼有身",
    "T11n0312_012:0732c13": "見，何能覺了？」佛言：「寂慧！若我、人、眾生、壽者等",
    "T11n0312_012:0732c14": "見而不起者，即能覺了彼有身見。",
    "T11n0312_012:0732c15": "「復次寂慧！彼有身見不住於內不住於外，於",
    "T11n0312_012:0732c16": "一切處而悉不住，以不住故見無所住。寂慧！",
    "T11n0312_012:0732c17": "此無住智如實覺了彼有身見。又復寂慧當",
    "T11n0312_012:0732c18": "知，有身見即是空增語，若能隨順空智忍者，",
    "T11n0312_012:0732c19": "即見無所取，此即是為如實覺了彼有身見。",
    "T11n0312_012:0732c20": "又有身見者，即是無相無願無作、無生無起",
    "T11n0312_012:0732c21": "等見，是見無所取，此即是為如實覺了彼有",
    "T11n0312_012:0732c22": "身見。",
    "T11n0312_012:0732c23": "「復次寂慧當知，有身見者，即是無身，非開非",
    "T11n0312_012:0732c24": "合，一切皆是不實分別。以其不實所分別故，",
    "T11n0312_012:0732c25": "彼即無分別，亦不離分別。由無分別不離分",
    "T11n0312_012:0732c26": "別故，即無所作無障無起。以無起故即無所",
    "T11n0312_012:0732c27": "行。由無所行故，如是此說乃名近止。」寂慧菩",
    "T11n0312_012:0732c28": "薩言：「何名近寂？」佛言：「寂慧！有所緣心如火熾",
    "T11n0312_012:0732c29": "然，若無所緣及無所作即不熾然，不熾然法",
    "T11n0312_012:0733a01": "此名近寂。又如大火，有薪即然、無薪即滅。所",
    "T11n0312_012:0733a02": "緣心火炎熾亦然，若無所緣心火自滅。寂慧",
    "T11n0312_012:0733a03": "當知，具善巧方便菩薩，於般若波羅蜜多清",
    "T11n0312_012:0733a04": "淨所緣法中，平等了知善根所緣勝法而不",
    "T11n0312_012:0733a05": "息滅，煩惱所緣染法制令不起，波羅蜜多勝",
    "T11n0312_012:0733a06": "法常令增進，魔業煩惱所緣染法永令斷滅，",
    "T11n0312_012:0733a07": "菩提分法清淨所緣不應棄捨，聲聞、緣覺意",
    "T11n0312_012:0733a08": "樂所緣而不取著，一切智心最上所緣不應",
    "T11n0312_012:0733a09": "捨離，於空所緣審諦伺察，一切眾生大悲所",
    "T11n0312_012:0733a10": "緣深生願樂。寂慧當知，具善巧方便菩薩，於",
    "T11n0312_012:0733a11": "般若波羅蜜多清淨所緣法中而得自在，無",
    "T11n0312_012:0733a12": "生所緣思惟決定，和合生起所緣亦不厭捨。",
    "T11n0312_012:0733a13": "無作所緣而復趣入，諸有善根施作所緣悉",
    "T11n0312_012:0733a14": "令開曉，無相所緣而善思擇，菩提心所緣永",
    "T11n0312_012:0733a15": "無厭離，無願所緣以慧正觀，三界所緣不生",
    "T11n0312_012:0733a16": "厭離。菩薩以慧方便，於其無生一切所緣法",
    "T11n0312_012:0733a17": "中自在而轉。若見不淨所緣，即於如來清淨",
    "T11n0312_012:0733a18": "身心中住。若無常所緣，即於生死無疲倦心",
    "T11n0312_012:0733a19": "住。若苦所緣，即令一切眾生快樂，安置涅槃",
    "T11n0312_012:0733a20": "平等心住。若無我所緣，即於一切眾生大悲",
    "T11n0312_012:0733a21": "心住。若貪所緣，即於貪行眾生中以淨大藥",
    "T11n0312_012:0733a22": "開明心住。若瞋所緣，即於瞋行眾生中以慈",
    "T11n0312_012:0733a23": "大藥開明心住。若癡所緣，即於癡行眾生中",
    "T11n0312_012:0733a24": "以緣生大藥開明心住。若等分所緣，即於等",
    "T11n0312_012:0733a25": "分行眾生中以無常想大藥開明心住。若離",
    "T11n0312_012:0733a26": "貪所緣，即於聲聞法中開化心住。若離瞋所",
    "T11n0312_012:0733a27": "緣，即於緣覺法中開化心住。若離癡所緣，即",
    "T11n0312_012:0733a28": "於菩薩法中開化心住。若色所緣，即於獲得",
    "T11n0312_012:0733a29": "如來最上色相心住。若聲所緣，即於獲得如",
    "T11n0312_012:0733b01": "來妙好音聲心住。若香所緣，即於獲得如來",
    "T11n0312_012:0733b02": "戒香清淨心住。若味所緣，即於獲得如來所",
    "T11n0312_012:0733b03": "有味中上味大人勝相清淨心住。若觸所緣，",
    "T11n0312_012:0733b04": "即於獲得如來所有細軟手足妙觸心住。若",
    "T11n0312_012:0733b05": "法所緣，即於獲得如來所有一切法中決定",
    "T11n0312_012:0733b06": "心住。若施所緣，即於獲得如來最上相好心",
    "T11n0312_012:0733b07": "住。若戒所緣，即於嚴淨佛土心住。若忍所緣，",
    "T11n0312_012:0733b08": "即於獲得梵音聲相妙金色身清淨心住。若",
    "T11n0312_012:0733b09": "精進所緣，即於一切眾生救度心住。若定所",
    "T11n0312_012:0733b10": "緣，即於神通所起妙用心住。若慧所緣，即於",
    "T11n0312_012:0733b11": "斷一切眾生煩惱諸見相續心住。若慈所緣，",
    "T11n0312_012:0733b12": "即於一切眾生起無障礙心住。若悲所緣，即",
    "T11n0312_012:0733b13": "起護持正法心住。若喜所緣，即起說法歡喜",
    "T11n0312_012:0733b14": "心住。若捨所緣，即離諸違順成辦一切眾生",
    "T11n0312_012:0733b15": "事業心住。若四攝法所緣，即起成熟一切眾",
    "T11n0312_012:0733b16": "生心住。",
    "T11n0312_012:0733b17": "佛說如來不思議祕密大乘經卷第十二"
}