{
    "X72n1437_024:0517c21": "永覺和尚廣錄卷第二十四",
    "X72n1437_024:0517c23": "嗣法弟子 道霈 重編",
    "X72n1437_024:0517c24": "詩上",
    "X72n1437_024:0518a01": "五言古",
    "X72n1437_024:0518a02": "遊白水山剎",
    "X72n1437_024:0518a03": "[0518a03] 晨起出南郊。征衣冷如鐵。迢迢青松道。冉冉寒雲結。",
    "X72n1437_024:0518a04": "疊嶺每崔嵬。山窮路欲絕。小橋架危壑。思理緣雲策。",
    "X72n1437_024:0518a05": "崎嶇穿翠微。中有法王闕。重門亦窈窕。僧老眉如雪。",
    "X72n1437_024:0518a06": "迎賓解倒屣。軒渠笑相接。石隙取新泉。銅瓶烹雀舌。",
    "X72n1437_024:0518a07": "小樓瞰絕崖。開&#x7A93;待明月。松風吹凍耳。濤聲未曾歇。",
    "X72n1437_024:0518a08": "問我拈華旨。一字不能說。乞我寫新詩。便似隄頭決。",
    "X72n1437_024:0518a09": "莫道文字禪。恐是甘露滅。",
    "X72n1437_024:0518a10": "廬陽茆&#x4E9D;",
    "X72n1437_024:0518a11": "[0518a11] 闢土建茅齋。築基尚平實。橫架有三間。東西張兩翼。",
    "X72n1437_024:0518a12": "編茅似剪齊。立柱如箸直。外籬儘空&#x8E08;。內壁須完密。",
    "X72n1437_024:0518a13": "既無斧鑿痕。也省丹雘飾。開&#x7257;任吐吞。設扉謹出入。",
    "X72n1437_024:0518a14": "可以避苦霜。可以避烈日。顯者不肯來。俗士何由集。",
    "X72n1437_024:0518a15": "惟有無事僧。終日長抱膝。或時出門去。手扶一楖栗。",
    "X72n1437_024:0518a16": "或時入門來。雲簑并雨笠。興至且高歌。慵發便偃息。",
    "X72n1437_024:0518a17": "呵呵別有天。廣大真難匹。寄語未歸人。世事何時畢。",
    "X72n1437_024:0518a18": "畢後始歸山。噬臍恐不及。",
    "X72n1437_024:0518a19": "金仙庵得李青郎茂才書。有懷其人",
    "X72n1437_024:0518a20": "[0518a20] 睡起搔頭坐。&#x7A93;外雨毛空。客來扣我扉。剝啄聲重重。",
    "X72n1437_024:0518a21": "何家美丈夫。能將雙鯉通。開緘讀再四。大如破寂鐘。",
    "X72n1437_024:0518a22": "飲我薔薇露。拂我楊柳風。羨君自甘貧。清&#x766F;若瘦笻。",
    "X72n1437_024:0518a23": "靈龜終不舍。矯矯雪中松。作詩尚奇險。李賀與盧仝。",
    "X72n1437_024:0518a24": "時來白雲裏。往復探禪宗。嗟彼東家郎。墨綬亦彤弓。",
    "X72n1437_024:0518b01": "指顧生風雨。掀鬚每自雄。朝昏登壟斷。逐逐市中庸。",
    "X72n1437_024:0518b02": "鄙哉良自賤。玉骨孰如公。坐久篆&#x7070;白。日暮篝燈紅。",
    "X72n1437_024:0518b03": "懷人偶成句。芭蕉夜雨中。",
    "X72n1437_024:0518b04": "寓秀水楞嚴寺。聞復創之緣。賦以志慨",
    "X72n1437_024:0518b05": "[0518b05] 昔人註經地。巨剎鎮市廛。歲久漸傾圮。化為金谷園。",
    "X72n1437_024:0518b06": "名葩每競&#x8276;。寶媛亦爭妍。引白消長晝。呼盧雜管絃。",
    "X72n1437_024:0518b07": "堂堂亞聖士。來訪舊楞嚴。觸目成長噫。悲驚夜不眠。",
    "X72n1437_024:0518b08": "會有青雲客。彩仗拂雲煙。肯將披誥手。轉作扣關拳。",
    "X72n1437_024:0518b09": "共思復侵地。結搆紹前緣。遣以金剛燄。灑以清冷泉。",
    "X72n1437_024:0518b10": "俄然成寶剎。恍如釋梵天。&#x7575;棟燦碧瓦。金殿垂珠簾。",
    "X72n1437_024:0518b11": "梵唄喧春晝。沉雲靄暮筵。大將臨濟喝。顯發碌磚禪。",
    "X72n1437_024:0518b12": "仍鏤貝葉書。薄海頗爭傳。猗歟亦盛矣。庭燎難久炎。",
    "X72n1437_024:0518b13": "大士既西逝。遺像徒儼然。&#x8657;堂青兩眸。繼者有誰賢。",
    "X72n1437_024:0518b14": "我來遭病困。偃臥久留淹。時從長者後。往復考陳鮮。",
    "X72n1437_024:0518b15": "因思否與泰。反掌亦可憐。世局每如此。鐵石何能堅。",
    "X72n1437_024:0518b16": "坐久意忘寐。秋月轉前簷。",
    "X72n1437_024:0518b17": "城南路",
    "X72n1437_024:0518b18": "[0518b18] 芳草城南路。迢迢來上都。古槐夾道綠。好鳥仍相呼。",
    "X72n1437_024:0518b19": "願言寄遊子。君行莫躊躇。踐此車馬道。避彼荊棘途。",
    "X72n1437_024:0518b20": "徘徊岐路側。問君欲何徂。嗟哉千里錯。乃在發足初。",
    "X72n1437_024:0518b21": "所以君子學。擇術當慎圖。",
    "X72n1437_024:0518b22": "答清漳劉漁仲戴平子來山見贈",
    "X72n1437_024:0518b23": "[0518b23] 運當劫火後。祖庭久荒蕪。賴有布金客。重搆釋氏居。",
    "X72n1437_024:0518b24": "湧泉猶潺湲。白雲尚卷舒。靈源流未竭。喝水聲非無。",
    "X72n1437_024:0518c01": "昔人頗神怪。萬指繞圓蒲。不跨石門句。古今寧有殊。",
    "X72n1437_024:0518c02": "我來繼其席。跛&#x9F08;出通途。敢追逐電驥。聚觀盡軒渠。",
    "X72n1437_024:0518c03": "胡為枉賢達。松際來高車。甘避文石陛。邀入煙霞廬。",
    "X72n1437_024:0518c04": "山童共喜躍。好鳥競歡呼。白龍亦不禁。灑雨洗塵塗。",
    "X72n1437_024:0518c05": "揮毫走龍蛇。璨璨皆玉珠。遺響落千巖。流光燭九衢。",
    "X72n1437_024:0518c06": "促席論底事。何禪亦何儒。識得達摩意。方知孔聖書。",
    "X72n1437_024:0518c07": "陶然忘喧寂。松月照&#x7A93;&#x8657;。山空澹雲影。幽香入庭除。",
    "X72n1437_024:0518c08": "慚予坐枯槁。兀兀長守株。徒&#x8657;匠石顧。山頭一老樗。",
    "X72n1437_024:0518c09": "往玄沙埽祖塔",
    "X72n1437_024:0518c10": "[0518c10] 日午出松關。崎嶇下碧巒。天風吹我衣。飄搖巖岫端。",
    "X72n1437_024:0518c11": "江光遠亦近。山雲去復還。綠疇何渺茫。草逕幾盤桓。",
    "X72n1437_024:0518c12": "邐遞冶城東。悵望飛來山。日暮抵其下。頗思行路難。",
    "X72n1437_024:0518c13": "金剎久已頹。石塔亦半殘。有僧能弔古。重搆荒坵間。",
    "X72n1437_024:0518c14": "我來訪故事。主賓乃盡歡。拈香古塔前。葉落秋煙寒。",
    "X72n1437_024:0518c15": "分明說法音。至今尚未闌。",
    "X72n1437_024:0518c16": "登昇山有感",
    "X72n1437_024:0518c17": "[0518c17] 迥然天外&#x5CEF;。望之青且碧。石磴穿雲過。松門草未闢。",
    "X72n1437_024:0518c18": "仙人不可招。丹井沙填積。禪翁去不回。塔倒封蘿薜。",
    "X72n1437_024:0518c19": "物化本如斯。朝來何保夕。有僧作身謀。抵死志不易。",
    "X72n1437_024:0518c20": "為己營方墳。敢移祖塔石。不知身死後。斯墳有誰惜。",
    "X72n1437_024:0518c21": "日落吹晚風。寒蛩聲嘖嘖。",
    "X72n1437_024:0518c22": "登鼓山大頂",
    "X72n1437_024:0518c23": "[0518c23] 登峰須造極。斯言聞之古。屢欲緣雲上。志靡&#x8F19;自阻。",
    "X72n1437_024:0518c24": "今晨決策往。力羸憑杖拄。崎嶇達彼巔。萬&#x5CEF;皆下俯。",
    "X72n1437_024:0519a01": "五虎不敢渡。伏在江之滸。依微見諸城。澹煙鎖平楚。",
    "X72n1437_024:0519a02": "諸山到海盡。漾蕩去何所。極目蒼茫中。夷島若可數。",
    "X72n1437_024:0519a03": "晚風起天末。逢逢發石鼓。劃然一嘯歸。響落千巖塢。",
    "X72n1437_024:0519a04": "祝聞大師七十壽",
    "X72n1437_024:0519a05": "[0519a05] 大道久沉晦。崛起稱雲棲。高蹤迥難企。惟師克嗣之。",
    "X72n1437_024:0519a06": "法雲垂靉靆。大地&#x5FA7;流滋。我閩尤多幸。勞謙錫三移。",
    "X72n1437_024:0519a07": "振衣屴崱巔。一笑&#x7FA3;山低。空谷駭跫音。陰崖仰朝晞。",
    "X72n1437_024:0519a08": "惟願長住世。寶掌恒挈提。雪眉連鶴髮。海國共瞻依。",
    "X72n1437_024:0519a09": "贈僧養母",
    "X72n1437_024:0519a10": "[0519a10] 孝道名為戒。作佛權輿茲。亦曰至道法。佛諭非一辭。",
    "X72n1437_024:0519a11": "出家雖離俗。必報父母慈。豈為墮愛網。至性不可遺。",
    "X72n1437_024:0519a12": "作堂名養母。黃梅百世師。行&#x811A;擔母去。孝行良可追。",
    "X72n1437_024:0519a13": "嗟彼裨販者。逃釋潤其私。痛哉非佛意。何&#x6060;世共訾。",
    "X72n1437_024:0519a14": "上人&#x5FA7;參竟。不能忘所思。拽杖歸故里。為母營山茨。",
    "X72n1437_024:0519a15": "堂堂賢相國。乃為手一揮。春生楊柳陌。月挂珊瑚枝。",
    "X72n1437_024:0519a16": "我來聞及此。不覺為開&#x9825;。但願汝母壽。法喜長僖僖。",
    "X72n1437_024:0519a17": "答黃麗甫文學用來韻",
    "X72n1437_024:0519a18": "[0519a18] 桐城古名區。毓材多奇逸。歐陽崛起後。譽髦迭相迫。",
    "X72n1437_024:0519a19": "君世簪纓冑。英名早能識。堂堂大詞宗。惟君繼其&#x8FF9;。",
    "X72n1437_024:0519a20": "如日奪眾明。獨懸天中碧。問業鏡山下。道價高斗北。",
    "X72n1437_024:0519a21": "探奇吳越間。時混野衲錫。到處發天籟。幽寂喜重闢。",
    "X72n1437_024:0519a22": "珠玉燦千巖。山神護寶畫。下視佔畢流。吷然同戲劇。",
    "X72n1437_024:0519a23": "遊倦賦歸來。春光已收畢。寄傲紫雲房。染翰蓮華宅。",
    "X72n1437_024:0519a24": "時有五色光。直向寒空射。南面擁萬卷。足立千秋績。",
    "X72n1437_024:0519b01": "山僧來紫雲。孤負一短策。安得從君遊。揮灑千丈壁。",
    "X72n1437_024:0519b02": "題道士松巖圖",
    "X72n1437_024:0519b03": "[0519b03] 貞姿自孤特。況乃生巖&#x6244;。巖&#x6244;抱石乳。貞姿懷茯苓。",
    "X72n1437_024:0519b04": "所以松下人。獨誦黃庭經。清陰傲白石。野潤含清冥。",
    "X72n1437_024:0519b05": "奈何世上客。苦欲腰紅&#x9793;。",
    "X72n1437_024:0519b06": "題用拙齋",
    "X72n1437_024:0519b07": "[0519b07] 青山有神姿。白玉足清弄。高人息世鞅。田父好懷共。",
    "X72n1437_024:0519b08": "[日/黽]生未上書。意氣不可控。柳子既一揮。乃欲托愁諷。",
    "X72n1437_024:0519b09": "簷蛛布晴網。野繭作春甕。物化固何如。勿語癡人夢。",
    "X72n1437_024:0519b10": "山中有感",
    "X72n1437_024:0519b11": "[0519b11] 春山橫翠嵐。春水漾新綠。落花不肯住。流出前溪曲。",
    "X72n1437_024:0519b12": "道人自何來。欲借白雲宿。白雲非可依。聊爾避塵俗。",
    "X72n1437_024:0519b13": "春墾半畝畦。秋收一擔粟。每挑野菜根。和作纓絡粥。",
    "X72n1437_024:0519b14": "一飽更何求。高臥林下屋。睡起出門去。更栽兩行竹。",
    "X72n1437_024:0519b15": "聞說東家郎。&#x8D82;金如&#x8D82;鹿。金盡橐還空。妻嫌子罵辱。",
    "X72n1437_024:0519b16": "一拙守有餘。百巧營不足。寄語東家郎。何如多種穀。",
    "X72n1437_024:0519b17": "懷智者慧約國師",
    "X72n1437_024:0519b18": "[0519b18] 我來智者鄉。披荊考陳&#x8FF9;。不見本生&#x7891;。婺山空自碧。",
    "X72n1437_024:0519b19": "青草迷荒&#x70DF;。躊躇長嘆惜。獨龍鏟幽光。人事千載隔。",
    "X72n1437_024:0519b20": "尚遺智者名。迨今如雷霹。安得起斯人。重與探玄賾。",
    "X72n1437_024:0519b21": "澡瓶大幾何。那堪容七尺。寄語措大流。切莫空思索。",
    "X72n1437_024:0519b22": "譬彼北辰高。誰能將手摘。",
    "X72n1437_024:0519b23": "懷博大士",
    "X72n1437_024:0519b24": "[0519b24] 悵望雲黃山。飄渺白雲裏。一搭&#x9008;千秋。去天纔尺咫。",
    "X72n1437_024:0519c01": "憶昔善慧翁。道冠亦儒履。謁帝入承明。據榻獨抗禮。",
    "X72n1437_024:0519c02": "揮案說全經。&#x8657;空若為擬。甘露每夜泫。天仙頻來止。",
    "X72n1437_024:0519c03": "寺廢足寒煙。棟橈陛亦圮。誰為魯靈光。巋然雙樹底。",
    "X72n1437_024:0519c04": "七旬[言*(廷-壬+旦)]日",
    "X72n1437_024:0519c05": "[0519c05] 行年今七十。眼暗齒亦&#x758E;。躘踵難舉步。風雪滿頭顱。",
    "X72n1437_024:0519c06": "閱世良已久。杌夢歷居諸。千古止一念。滄桑不用歔。",
    "X72n1437_024:0519c07": "十界同影事。鏡體本皆無。菩提尚非實。況彼俗之餘。",
    "X72n1437_024:0519c08": "百慮俱消盡。閒披古佛書。夜深獨隱几。明月滿庭除。",
    "X72n1437_024:0519c09": "贈潘士閣居士四十誕辰",
    "X72n1437_024:0519c10": "[0519c10] 潘君少好學。弱冠蜚英聲。搦管風雲起。步趨近古人。",
    "X72n1437_024:0519c11": "中歲能好道。遁跡秦溪潯。陶然仁智樂。永謝蝸角名。",
    "X72n1437_024:0519c12": "詩文自娛悅。語語見幽貞。恍惚晉處士。五柳揚風清。",
    "X72n1437_024:0519c13": "今年當強仕。懸弧節載臨。鄙句聊相贈。瓦礫作黃金。",
    "X72n1437_024:0519c14": "送沈君耀居士還潭邑",
    "X72n1437_024:0519c15": "[0519c15] 沈君故人子。千里來石門。憐予老且病。依依問寒溫。",
    "X72n1437_024:0519c16": "因之詢舊交。屈指幾能存。嗟哉予獨後。朽廢何足論。",
    "X72n1437_024:0519c17": "今晨別我去。雲白紛前村。丁寧不再三。但道欲無言。",
    "X72n1437_024:0519c18": "因跌臥病(十首)",
    "X72n1437_024:0519c19": "[0519c19] 一足躓而仆。四體&#x7ADD;為殃。僵臥不能起。動靜俱失常。",
    "X72n1437_024:0519c20": "況當三伏日。如居火聚傍。流汗每浹背。揮扇未暫忘。",
    "X72n1437_024:0519c21": "皆由幻身起。幻起還自傷。須知不幻者。安坐無為鄉。",
    "X72n1437_024:0519c22": "[0519c22] 偶因一步錯。遂成無盡憂。展轉枕席間。痛苦未曾休。",
    "X72n1437_024:0519c23": "思彼世路險。寸寸有戈矛。一念稍失謹。禍起更誰尤。",
    "X72n1437_024:0519c24": "所以君子學。頃刻宜慎修。素履欲無咎。端不在他求。",
    "X72n1437_024:0520a01": "[0520a01] 病來已週月。瞑眩藥弗離。志已不帥氣。寸步豈能移。",
    "X72n1437_024:0520a02": "暑威今謝職。金風動桂枝。漸入清&#x51C9;境。恍如無病時。",
    "X72n1437_024:0520a03": "且喜無客至。默然得自怡。不似維摩詰。雄辯四筵馳。",
    "X72n1437_024:0520a04": "[0520a04] 病後更添病。皮骨僅連立。惟有鼻孔高。依然還似昔。",
    "X72n1437_024:0520a05": "西風透被來。亂蛩鳴四壁。時序任推遷。何日是好日。",
    "X72n1437_024:0520a06": "更有人請法。指曲喚作直。不是強欺君。為君說真實。",
    "X72n1437_024:0520a07": "[0520a07] 偃臥經三朔。寒露浥芭蕉。日月如丸跳。肌膚已半消。",
    "X72n1437_024:0520a08": "&#x7240;前初學步。扶翼行幾朝。一室方丈餘。猶若百里遙。",
    "X72n1437_024:0520a09": "時近九日節。遊客興偏豪。病僧無足力。豈敢望登高。",
    "X72n1437_024:0520a10": "[0520a10] 枕上四閱月。回觀祇片時。痛苦雖少息。步趨尚弗宜。",
    "X72n1437_024:0520a11": "經書久已廢。筆墨未曾辭。客來索偈言。信筆頗不疑。",
    "X72n1437_024:0520a12": "有風欺病體。&#x5374;自不能支。擁毳守&#x9DC4;骨。聊以待歸期。",
    "X72n1437_024:0520a13": "[0520a13] 奄奄百餘日。每自嘆居諸。堅&#x6C37;今已至。辛楚未全除。",
    "X72n1437_024:0520a14": "饘粥既少進。營衛且日枯。醫術已告困。奏效良亦&#x758E;。",
    "X72n1437_024:0520a15": "拄杖尚無力。猶倩侍僧扶。甚矣吾衰也。徒抱此殘軀。",
    "X72n1437_024:0520a16": "[0520a16] 寂寥守一室。陰雨倍生寒。&#x5826;前梅影瘦。籬下菊英殘。",
    "X72n1437_024:0520a17": "厥疾未曾瘳。展轉猶痛酸。年衰力亦弱。計日詎能安。",
    "X72n1437_024:0520a18": "但觀萬象始。冥然得自寬。病與不病者。總是太無端。",
    "X72n1437_024:0520a19": "[0520a19] 十月今既望。竹影靜橫&#x7A93;。夜深蓮漏永。寒生席上霜。",
    "X72n1437_024:0520a20": "擁衾不成寐。自省還自傷。受生三有中。業繫未能亡。",
    "X72n1437_024:0520a21": "病久難勿藥。恐成跛&#x811A;殃。因思雲門老。說法亦何妨。",
    "X72n1437_024:0520a22": "[0520a22] 余年七十四。數載縈疾苦。況經此一交。五月未出戶。",
    "X72n1437_024:0520a23": "茲動律管&#x7070;。雲廓日當午。扶翼出堂前。勉行十數武。",
    "X72n1437_024:0520a24": "望見屋前山。山容翠而紫。松頭老鶴歸。臨風勢欲舞。",
    "X72n1437_024:0520b01": "懷鄭所南(有序)",
    "X72n1437_024:0520b02": "[0520b02] 所南氏宋末一布衣耳。宋亡孤憤不已。齎志而沒。",
    "X72n1437_024:0520b03": "&#x751E;作心史一書。用鐵為函。沉蘇州承天寺井中。至",
    "X72n1437_024:0520b04": "崇禎戊寅。其書始出。予讀之。悵然有懷。",
    "X72n1437_024:0520b05": "[0520b05] 世局如秤子。頃刻變每新。反覆絕無定。豈論君與臣。",
    "X72n1437_024:0520b06": "何如鄭處士。堅作宋遺民。未沾升斗祿。秉志自忠貞。",
    "X72n1437_024:0520b07": "鐵函褁心史。語語泣鬼神。&#x7575;蘭不&#x7575;坡。此意良獨深。",
    "X72n1437_024:0520b08": "直輕呂望富。甘作伯夷貧。縱有堯舜出。傲骨亦難平。",
    "X72n1437_024:0520b09": "壯志雖未酬。抵死惟一心。斷斷不可轉。豈貪後世名。",
    "X72n1437_024:0520b10": "挑燈讀君書。掩卷為長吟。安得借清風。披拂世間人。",
    "X72n1437_024:0520b11": "懷夢觀禪師(有序)",
    "X72n1437_024:0520b12": "[0520b12] 夢觀泉人也。為開元佛果之嗣。其學贍博。其文典",
    "X72n1437_024:0520b13": "雅。性狷介寡合。有司辟主承天。辭弗就。所著有開",
    "X72n1437_024:0520b14": "士傳夢觀集二書。余寓開元時訪得之。首所服膺。",
    "X72n1437_024:0520b15": "&#x8462;有道之士也。自元以至今日。少有能匹其休者。",
    "X72n1437_024:0520b16": "法門下衰。殊可深慨。故私心於夢觀。獨向往之切",
    "X72n1437_024:0520b17": "云。",
    "X72n1437_024:0520b18": "[0520b18] 泉南稱佛國。名衲多雀起。夢觀最後出。世能知者幾。",
    "X72n1437_024:0520b19": "積學有淵源。著作追前軌。秉操甚堅貞。辭檄甘自否。",
    "X72n1437_024:0520b20": "一室大如斗。深臥紫雲裏。四壁盡蕭然。圖書&#x5374;盈几。",
    "X72n1437_024:0520b21": "昔賢不可見。得之在故紙。閩粵三百年。誰能嗣其美。",
    "X72n1437_024:0520b22": "時睇彼遺編。淵哉難測底。悠然有遠懷。綣綣不能已。",
    "X72n1437_024:0520b23": "破屋歌",
    "X72n1437_024:0520b24": "[0520b24] 我有數間屋。祖父遺來久。登樓可作賦。對月堪呼酒。",
    "X72n1437_024:0520c01": "衣冠襲漢唐。几席對&#x7A93;牖。焚香每獨坐。論文常會友。",
    "X72n1437_024:0520c02": "只為歷年多。其如朽&#x8827;何。父雖言修緝。予惟宴逸過。",
    "X72n1437_024:0520c03": "一夜陰雲集。風暴雨滂沱。墻屋盡崩圮。佳麗頓消磨。",
    "X72n1437_024:0520c04": "男女遁空谷。孤露無止宿。六藉淪淤泥。何論麻與菽。",
    "X72n1437_024:0520c05": "野狐跨灶行。山鬼傍垣哭。依依不改顏。獨有東籬菊。",
    "X72n1437_024:0520c06": "我生本多迍。惟言學避人。於今無可避。孤立一窮身。",
    "X72n1437_024:0520c07": "回思祖父事。日暮不勝情。嗚呼發長慨。風寒天地冥。",
    "X72n1437_024:0520c08": "七言古",
    "X72n1437_024:0520c09": "讀紫&#x6822;老人集有感",
    "X72n1437_024:0520c10": "[0520c10] 古道無人久寂寥。祖庭積雪欲齊腰。陰崖白日山鬼",
    "X72n1437_024:0520c11": "嘯。荒草寒煙狐兔驕。平人無限遭魔魅。牽入荊榛不",
    "X72n1437_024:0520c12": "可招。紫&#x6822;老人心血熱。揚聲大&#x544C;魂欲銷。君不見。包",
    "X72n1437_024:0520c13": "胥泣血灑秦庭。秦穆君臣亦淚傾。無衣賦罷鳴刁斗。",
    "X72n1437_024:0520c14": "揮回楚日垂休聲。又不見。諸葛出師不顧身。鬼神號",
    "X72n1437_024:0520c15": "泣蛟龍吟。成敗何&#x751E;敢逆&#x89A9;。揚義祁山賊膽驚。復楚",
    "X72n1437_024:0520c16": "延漢雖不同。大義均如貫日虹。丁茲叢林秋晚日。老",
    "X72n1437_024:0520c17": "人激烈如二公。俗士徒知保身重。謾爾譏為亢位龍。",
    "X72n1437_024:0520c18": "進而不退良有以。鞠躬盡瘁漢之忠。挑燈夜讀老人",
    "X72n1437_024:0520c19": "書。志弘大法早捐軀。一片苦心如赤日。金光曦赫天",
    "X72n1437_024:0520c20": "東衢。嗟我守株徒自困。慧命如絲勢日孤。安得妖氛",
    "X72n1437_024:0520c21": "頓廓落。坐令此日見唐虞。",
    "X72n1437_024:0520c22": "袁水部乘遊招住壺山。前住持印山師願充",
    "X72n1437_024:0520c23": "修造。賦此以壯其行",
    "X72n1437_024:0520c24": "[0520c24] 憶昔壺山化盛日。飛簷走棟逼天衢。撾鼓升堂臨萬",
    "X72n1437_024:0521a01": "指。激電轟雷每自如。入明寥落幾殘僧。種禾博飯守",
    "X72n1437_024:0521a02": "居諸。豈知祝融猶作&#x59AC;。傑剎化去成蝸廬。墻頭亂草",
    "X72n1437_024:0521a03": "挂蘿衣。&#x5826;前苜蓿滿庭除。古殿已荒餘舊砌。伐鼓考",
    "X72n1437_024:0521a04": "鐘事久&#x8657;。袁公好道出天姓。金湯大法如惜珠。每憂",
    "X72n1437_024:0521a05": "壺山不能寐。晨興遺我八行書。嗟嗟跛&#x9F08;出頭來。笑",
    "X72n1437_024:0521a06": "殺南泉陸大夫。雖無廣廈藏龍象。猶存餘地放圓蒲。",
    "X72n1437_024:0521a07": "休怪屋窄難容膝。翻憶古人樹下居。佛法不在棟隆",
    "X72n1437_024:0521a08": "吉。插草建剎知也無。君今何苦思營搆。只緣日夜痛",
    "X72n1437_024:0521a09": "前模。按下雲頭效乞士。豈為能安七尺軀。前途日暖",
    "X72n1437_024:0521a10": "江山麗。到處春深長柳榆。一條楖栗隨身去。好向人",
    "X72n1437_024:0521a11": "間問給孤。",
    "X72n1437_024:0521a12": "謝曹能始憲長來山見贈",
    "X72n1437_024:0521a13": "[0521a13] 石鼓嶙峋障海東。層巒面面金芙蓉。摩崖刻石首朱",
    "X72n1437_024:0521a14": "趙。神光夜夜燭寒空。古來遊者如有幾。多蝕蒼煙碧",
    "X72n1437_024:0521a15": "蘚中。始知名節貴自立。假石何能示不窮。曹公繼起",
    "X72n1437_024:0521a16": "廟廊姿。歸來兩袖拂清風。八斗才高未曾試。簡編聊",
    "X72n1437_024:0521a17": "寄補天功。宦情久付滄江外。喜同野衲探禪宗。重布",
    "X72n1437_024:0521a18": "黃金開石鼓。天上移來梵釋宮。我乘業風吹到此。通",
    "X72n1437_024:0521a19": "霄一路寡相逢。又見祖機化魔令。陰崖白日鬼橫蹤。",
    "X72n1437_024:0521a20": "狂瀾莫挽東趨勢。熱血幾欲噴玄穹。大法垂秋僅一",
    "X72n1437_024:0521a21": "&#x7DAB;。赫赫金湯賴有公。&#x8D82;閒便駕籃輿至。扶笻踏破白",
    "X72n1437_024:0521a22": "雲封。藻思綺句誇七步。筆光墨怪搖千峰。盟心直下",
    "X72n1437_024:0521a23": "菩提種。力扶寶炬祛朦朧。愧我難摶轉運日。&#x5374;羨子",
    "X72n1437_024:0521a24": "韶神臂弓。",
    "X72n1437_024:0521b01": "與清漳何平子茂才",
    "X72n1437_024:0521b02": "[0521b02] 聖主羅賢心最熱。&#x6491;天拄地須豪傑。近日經生估畢",
    "X72n1437_024:0521b03": "流。十用看來九敗裂。先生崛起丹霞城。八斗才高氣",
    "X72n1437_024:0521b04": "橫絕。治安書策似賈生。言言淚灑英雄血。特疏禹貢",
    "X72n1437_024:0521b05": "翼前賢。山經水緯詳分說。奇偉分明希世珍。董賈如",
    "X72n1437_024:0521b06": "今非兩舌。北塞天驕尚未降。中原弄兵猶未滅。願君",
    "X72n1437_024:0521b07": "休臥南山廬。快著祖鞭應時節。",
    "X72n1437_024:0521b08": "潭陽瀛洲橋成。丁生來索詩。頌沈侯德",
    "X72n1437_024:0521b09": "[0521b09] 潭上之山丹且&#x5D2A;。潭中之水深更潏。靈光秀爽萃瀛",
    "X72n1437_024:0521b10": "洲。今古英賢多傑出。昔有橋東江處士。解道人家藹",
    "X72n1437_024:0521b11": "秋色。晦翁杯酒餞季通。步吟橋上成勝集。怒濤劫去",
    "X72n1437_024:0521b12": "幾經年。往蹟難追我心惻。渡頭客立暗魄銷。浪急湍",
    "X72n1437_024:0521b13": "高風雨泣。共喜陽春今有&#x811A;。仁風飴蕩滋育息。百里",
    "X72n1437_024:0521b14": "熙&#x7188;化雨中。口&#x7891;載道頌侯德。戴仁揚義有丁君。長",
    "X72n1437_024:0521b15": "虹臥波不借力。捐金半萬未為難。驅石運材成不日。",
    "X72n1437_024:0521b16": "君不見。端明海上駕石梁。靡金十倍出非一。閩南燕",
    "X72n1437_024:0521b17": "北共爭傳。盡道神功非人及。何如沈侯不下令。坐看",
    "X72n1437_024:0521b18": "功成萬民逸。",
    "X72n1437_024:0521b19": "祝支提樵雲老師八十壽",
    "X72n1437_024:0521b20": "[0521b20] 支提屹立東海隅。重巒疊嶂擁禪居。天冠聖蹟邈莫",
    "X72n1437_024:0521b21": "測。仙人遺&#x7AC8;在丘墟。中有高僧頭似雪。辟支巖下抱",
    "X72n1437_024:0521b22": "瑾瑜。恰如&#x6C37;壺濯桂魄。亦如火聚現芙蕖。行年八十",
    "X72n1437_024:0521b23": "猶矍鑠。飲澗眠雲每自如。願師住世同寶掌。長為明",
    "X72n1437_024:0521b24": "炬照昏衢。",
    "X72n1437_024:0521c01": "贈鷲峰上人書華嚴涅槃二經",
    "X72n1437_024:0521c02": "[0521c02] 菩提場內法雷喧。七處幻出妙莊嚴。最後雙林垂顧",
    "X72n1437_024:0521c03": "命。四德巨浸渺無邊。上人運腕依誰力。一毫吐出無",
    "X72n1437_024:0521c04": "後先。謾言海墨書不盡。點點畫畫箇中圓。我來焚香",
    "X72n1437_024:0521c05": "為披讀。筆光墨怪搖蒼天。譬如獅子用全力。古鏡重",
    "X72n1437_024:0521c06": "重頓現前。我覺身入毗盧境。法界交羅常湛然。亦覺",
    "X72n1437_024:0521c07": "身泛涅槃海。滴滴醍醐眾味全。掩卷與君暫借問。何",
    "X72n1437_024:0521c08": "如一畫未生焉。&#x9834;翁高臥芸&#x7A93;下。壁角燈籠笑欲顛。",
    "X72n1437_024:0521c09": "題般若庵。兼壽主人",
    "X72n1437_024:0521c10": "[0521c10] 秋江三浙何漭然。浪勢如山欲拍天。江干有庵大如",
    "X72n1437_024:0521c11": "斗。柴門長閉封雲煙。繞逕修篁垂露淨。金經四壁勒",
    "X72n1437_024:0521c12": "&#x73C9;瓀。中有穆然雙乞士。阿兄阿弟難後先。阿兄韻古",
    "X72n1437_024:0521c13": "不染俗。獨坐空床究碌磚。阿弟今年六甲週。心素何",
    "X72n1437_024:0521c14": "妨入市廛。我欲掇出須彌盧。為君更祝無量年。自笑",
    "X72n1437_024:0521c15": "&#x8657;空祝不得。聊秉毛錐述短篇。",
    "X72n1437_024:0521c16": "饑饉行",
    "X72n1437_024:0521c17": "[0521c17] 去年河伯大為災。青秧蕩盡田如海。蝗虫繼起勢遮",
    "X72n1437_024:0521c18": "天。掠地傷苗數千里。涕泣號呼不暫停。祀天禱鬼終",
    "X72n1437_024:0521c19": "莫已。更加春雪大如拳。半月霏霏不肯止。流離無地",
    "X72n1437_024:0521c20": "可容身。溝壑殭屍數難紀。鬻妻貿子強支持。又質自",
    "X72n1437_024:0521c21": "身充下使。麩糠泥土是家常。草根樹皮亦稱美。弱者",
    "X72n1437_024:0521c22": "捨命入鬼鄉。強者攘奪各蜂起。南北叢席盡凝塵。檀",
    "X72n1437_024:0521c23": "那不至將誰倚。鐵板雖挂舊堂前。托&#x9262;空回烹白水。",
    "X72n1437_024:0521c24": "僧徒鳥散無可棲。暫見朝遷暮又徙。綠林豪客甚縱",
    "X72n1437_024:0522a01": "橫。住山行&#x811A;俱難[米*文]。君不見。海住城中優婆夷。小器",
    "X72n1437_024:0522a02": "雨寶濟貧餒。又不見雙林大士誓燒身。欲救眾災甘",
    "X72n1437_024:0522a03": "自毀。愧我於茲兩不能。未審將何來救彼。但願秋成",
    "X72n1437_024:0522a04": "大有年。淑氣頓開天地否。",
    "X72n1437_024:0522a05": "福城嘆",
    "X72n1437_024:0522a06": "[0522a06] 福城圍久。饑饉與疾病交急。為作此嘆。",
    "X72n1437_024:0522a07": "[0522a07] 嗚呼。福城苦最堪悲。無限深殃集此時。兵圍十月猶",
    "X72n1437_024:0522a08": "未解。人家十萬總難支。三災&#x7ADD;起天弗厭。尸首盈城",
    "X72n1437_024:0522a09": "數莫知。見說昔賢曾有讖。三山流血可成池。果腹遍",
    "X72n1437_024:0522a10": "尋池上草。溝中割肉亦療饑。人既相食同禽獸。市中",
    "X72n1437_024:0522a11": "有虎語非欺。幾見朱門路行乞。妻兒一旦任披離。只",
    "X72n1437_024:0522a12": "為殘生難自保。門風掃地有誰嗤。無諸建國稱福地。",
    "X72n1437_024:0522a13": "到此如何禍更奇。假使生民俱喪盡。猶恐空城亦禍",
    "X72n1437_024:0522a14": "基。嗚呼。福城苦最堪悲。",
    "X72n1437_024:0522a15": "僧兵嘆",
    "X72n1437_024:0522a16": "[0522a16] 元季泉州亂。肉食者鄙敺僧為兵。夢觀禪師為作",
    "X72n1437_024:0522a17": "僧兵嘆。今日之僧。不待敺而為兵者夥矣。此法滅",
    "X72n1437_024:0522a18": "之相也。乃繼夢觀而有作。",
    "X72n1437_024:0522a19": "[0522a19] 覺皇制律首禁殺。徒畜殺具猶見訶。古傳生草不敢",
    "X72n1437_024:0522a20": "&#x39DE;。況復從戎屠戮多。搖頭掉臂出蘭若。日思爭戰類",
    "X72n1437_024:0522a21": "修羅。袈裟直付東流水。身披鎧甲肩荷戈。羞說威儀",
    "X72n1437_024:0522a22": "推馬勝。自誇暴虎與馮河。半點全無忠義膽。只為癡",
    "X72n1437_024:0522a23": "貪起禍囮。刀山劍樹眼前現。白骨&#x5FA7;橫衰草坡。況復",
    "X72n1437_024:0522a24": "三途攖劇苦。千生百劫若為過。嗟哉嗟哉胡不悟。自",
    "X72n1437_024:0522b01": "暴恰似赴燈蛾。晨起摩頭須自省。覺皇苦口奈君何。",
    "X72n1437_024:0522b02": "送淨和師歸舊隱",
    "X72n1437_024:0522b03": "[0522b03] 近日禪和多似粟。逢人箇箇阿漉漉。盡言生死不相",
    "X72n1437_024:0522b04": "干。藕絲絆倒如禽犢。吾師參得博山禪。半生甘伴白",
    "X72n1437_024:0522b05": "雲宿。不將半點掛人間。恬然穩坐三間屋。一條拄杖",
    "X72n1437_024:0522b06": "入深雲。千尋寒木藏幽谷。豈比諸方垢膩禪。紅塵堆",
    "X72n1437_024:0522b07": "裏苦馳逐。今夏重來石鼓山。儆予不啻再三告。清晨",
    "X72n1437_024:0522b08": "別我還故居。屹屹孤風良絕俗。末法如君有幾人。頓",
    "X72n1437_024:0522b09": "令千載仰芳躅。",
    "X72n1437_024:0522b10": "送卓庵禪師歸壽昌",
    "X72n1437_024:0522b11": "[0522b11] 黃龍&#x5CEF;下金繩界。西竺重遊立梵宮。一朝火燄來說",
    "X72n1437_024:0522b12": "法。蕩然當下現元空。得君任此良不易。剛骨擎天復",
    "X72n1437_024:0522b13": "舊蹤。&#x5374;似女媧能煉石。而今果有補天功。先師窣堵",
    "X72n1437_024:0522b14": "元無縫。無影樹下好相逢。何時更起凌霄勢。屹然長",
    "X72n1437_024:0522b15": "鎮石溪東。君今辭我出石門。草鞋踏破白雲封。願言",
    "X72n1437_024:0522b16": "步步須仔細。好把鉏頭振祖風。",
    "X72n1437_024:0522b17": "送本立上座歸潭陽",
    "X72n1437_024:0522b18": "[0522b18] 老僧行年七十五。業重猶司鼓山鼓。未得安然正首",
    "X72n1437_024:0522b19": "丘。潦倒連年縈疾苦。君來問疾良亦難。孤槎歷盡幾",
    "X72n1437_024:0522b20": "青灘。撥雲直上通霄路。海天霜雪正嚴寒。喜晤榻前",
    "X72n1437_024:0522b21": "相對語。恍如隔世重相與。歷問故交得幾人。多少英",
    "X72n1437_024:0522b22": "賢埋下土。我今脫白四十年。藏身祇在伏羲前。生平",
    "X72n1437_024:0522b23": "所學拋東海。一條楖栗白雲邊。隨風鼓舌如雲雨。瞿",
    "X72n1437_024:0522b24": "曇秘密今全吐。一千五百幾能聞。婆心瀝盡終無補。",
    "X72n1437_024:0522c01": "仲尼昔日欲無言。默識方能契本源。莫道鼓山塵韻",
    "X72n1437_024:0522c02": "絕。從來別是一乾坤。君今年已六十四。登山豈作等",
    "X72n1437_024:0522c03": "閒戲。彼此老大似殘陽。後日相逢能幾次。今晨辭我",
    "X72n1437_024:0522c04": "出石門。桃李蹊邊春鳥喧。丁寧須記臨行句。適燕切",
    "X72n1437_024:0522c05": "莫駕南轅。",
    "X72n1437_024:0522c06": "輓林得山兵憲",
    "X72n1437_024:0522c07": "[0522c07] 憶昔相逢劍水&#x6FF5;。乍瞻芝宇如天人。慷慨披襟譚國",
    "X72n1437_024:0522c08": "事。卓哉意氣壓&#x7FA3;英。首將石鼓相付囑。訂交泉石廿",
    "X72n1437_024:0522c09": "餘春。山門倚重若城塹。再造論功莫與京。舊年勉以",
    "X72n1437_024:0522c10": "末後事。尋常茶飯不堪陳。報言自有通霄路。英靈豈",
    "X72n1437_024:0522c11": "肯等凡倫。近日忽聞易簀信。通霄路上果先行。孑立",
    "X72n1437_024:0522c12": "空山徒悵望。願言莫失舊時盟。",
    "X72n1437_024:0522c13": "輓鄭漢奉司空",
    "X72n1437_024:0522c14": "[0522c14] 憶昔祝釐趨建水。淨慈菴上始逢公。從此納交近十",
    "X72n1437_024:0522c15": "載。往來不憚登巃&#x5D78;。&#x8657;襟厚德不常有。榮名峻秩視",
    "X72n1437_024:0522c16": "如空。諦信斯道更不疑。宿緣想在般若中。昔日楊李",
    "X72n1437_024:0522c17": "及蘇黃。法喜之樂垂休蹤。至今六百有餘白。唯公尚",
    "X72n1437_024:0522c18": "有古人風。今歲臘月天愈寒。雪花如掌舞穹窿。干霄",
    "X72n1437_024:0522c19": "喬木忽摧折。黃童白叟俱失容。嗟哉死生固大矣。不",
    "X72n1437_024:0522c20": "生不死亦須窮。等閑揣出&#x8657;空骨。拍手高歌天外峰。",
    "X72n1437_024:0522c21": "五言律",
    "X72n1437_024:0522c22": "登聖泉岩",
    "X72n1437_024:0522c23": "[0522c23] 山高俗自遠。林幽境乃偏。垂籐棲倦鳥。怪石濺寒泉。",
    "X72n1437_024:0522c24": "徑曲穿雲度。亭空待月懸。我來日正暮。披露晚風前。",
    "X72n1437_024:0523a01": "山中聞邊警(二首)",
    "X72n1437_024:0523a02": "[0523a02] 羽檄連年至。天驕迫漢疆。骨枯塞草白。血濺陣雲黃。",
    "X72n1437_024:0523a03": "未見請纓壯。誰為借&#x7B6F;良。銷兵是何日。令我憶馮唐。",
    "X72n1437_024:0523a04": "[0523a04] 見說天王怒。千軍出漢京。曉霜嚴楚劍。夜雨洗天兵。",
    "X72n1437_024:0523a05": "邊耀止戈武。天懸日月明。單于應膽落。指日塞煙清。",
    "X72n1437_024:0523a06": "寓蓮臺山",
    "X72n1437_024:0523a07": "[0523a07] 青蓮開淨域。半榻借同棲。枕上濤聲急。&#x7A93;中樹色迷。",
    "X72n1437_024:0523a08": "閒來披梵典。睡起覺鶯啼。晚向沙頭坐。風清虎渡溪。",
    "X72n1437_024:0523a09": "春日同諸子。遊雲際山",
    "X72n1437_024:0523a10": "[0523a10] 孤塔迥雲際。下有摩尼宮。路古苔長密。庭幽翠欲籠。",
    "X72n1437_024:0523a11": "松枝挂海日。竹影弄江風。汲得岩前水。烹茶論苦空。",
    "X72n1437_024:0523a12": "西圃",
    "X72n1437_024:0523a13": "[0523a13] 橋西管小圃。圃內半為塘。靜覺魚遊樂。閒看蝶過忙。",
    "X72n1437_024:0523a14": "摘葵帶曉露。種菊傲秋霜。學圃雖云鄙。鄙中滋味長。",
    "X72n1437_024:0523a15": "謁白雲約禪師塔",
    "X72n1437_024:0523a16": "[0523a16] 雲山最深處。樹古競參天。塔廢尚餘壘。&#x7891;殘更帶煙。",
    "X72n1437_024:0523a17": "傳心懸白日。說法倩鳴蟬。莫道師無語。雷音震大千。",
    "X72n1437_024:0523a18": "山居(四首)",
    "X72n1437_024:0523a19": "[0523a19] 獨喜重巒峻。卜居在上方。雲深埋小屋。樹密護低墻。",
    "X72n1437_024:0523a20": "叢桂堪招隱。幽蘭每自芳。回思前日事。深似失頭狂。",
    "X72n1437_024:0523a21": "[0523a21] 百年生計少。家破只甘貧。旅泊半間屋。漚花七尺身。",
    "X72n1437_024:0523a22": "架頭堆亂帙。几上足浮塵。獨倚寒岩臥。枯槎不管春。",
    "X72n1437_024:0523a23": "[0523a23] 一塢白雲深。幽居愜野心。繙經每獨嘯。對月喜長吟。",
    "X72n1437_024:0523a24": "種竹開苔徑。栽松益翠岑。因嗟塵俗客。誰似暮歸禽。",
    "X72n1437_024:0523b01": "[0523b01] 生無適俗韻。枘鑿誰與宜。迂只從他笑。狂尤愧自知。",
    "X72n1437_024:0523b02": "雲間頻撿藥。月下細敲詩。且學龜藏六。臨風自解&#x9825;。",
    "X72n1437_024:0523b03": "小塘",
    "X72n1437_024:0523b04": "[0523b04] &#x7A93;前閒半畝。開作小方塘。雲過暫留影。月來時有光。",
    "X72n1437_024:0523b05": "灌花春借色。洗硯墨流香。唯有塘中水。澹然&#x5374;自忘。",
    "X72n1437_024:0523b06": "過寶山菴。逢友人話舊",
    "X72n1437_024:0523b07": "[0523b07] 觀方來故里。繾綣舊遊蹤。門內驚新主。&#x5826;前識老松。",
    "X72n1437_024:0523b08": "古道誰人問。知交汝獨逢。共談今昔事。笑破白雲封。",
    "X72n1437_024:0523b09": "辛未秋日。寓清修寺。刻弘釋錄",
    "X72n1437_024:0523b10": "[0523b10] 挂錫古禪房。秋風冷竹&#x7240;。照懷唯白月。入帳有清霜。",
    "X72n1437_024:0523b11": "慕往愁難繼。傳來慮欲長。喜聞巖上桂。猶發晚秋香。",
    "X72n1437_024:0523b12": "季夏八日。同本智洞微二師。遊喝水巖。次韻",
    "X72n1437_024:0523b13": "[0523b13] 喝水聲消久。&#x8657;名尚有巖。徑危欺峭壁。江渺小孤帆。",
    "X72n1437_024:0523b14": "探洞知源遠。摩題歎蘚緘。攜朋坐磐石。微韻出松杉。",
    "X72n1437_024:0523b15": "贈空生師修玄沙祖塔。用聞大師韻",
    "X72n1437_024:0523b16": "[0523b16] 生平多遠思。長憶古玄沙。屢&#x65B5;雲間石。重敷座上花。",
    "X72n1437_024:0523b17": "臺因寒葉點。影為夕陽斜。疑是釣魚客。來弘舊日家。",
    "X72n1437_024:0523b18": "題玄沙院",
    "X72n1437_024:0523b19": "[0523b19] 暮入獅峰下。隔林響梵鐘。涼煙迷白塔。寒露冷青松。",
    "X72n1437_024:0523b20": "舊礎藏荒草。新椽傍古榕。雷音今已寂。徒爾弔前蹤。",
    "X72n1437_024:0523b21": "和聞大師登昇山掃祖塔",
    "X72n1437_024:0523b22": "[0523b22] 孤峰橫按杖。眼小無諸城。雲幻將千態。江流止一泓。",
    "X72n1437_024:0523b23": "蘿深籠塔暗。煙細惹衣輕。為訪先朝蹟。呼童剪棘荊。",
    "X72n1437_024:0523b24": "秋日撝謙居士。來山索賦",
    "X72n1437_024:0523c01": "[0523c01] 屴崱峰前立。海天何渺茫。斷煙迷遠樹。秋水澹斜陽。",
    "X72n1437_024:0523c02": "植杖聽泉落。倚巖聞桂香。憑高無限意。一笑白雲傍。",
    "X72n1437_024:0523c03": "答魏具瞻遊鼓山。次韻",
    "X72n1437_024:0523c04": "[0523c04] 雨後山容淨。春深翠色新。登峰小溟渤。倚杖對[山*層]嶙。",
    "X72n1437_024:0523c05": "觀化嗟前蹟。安禪洗世塵。莫言徒邂逅。蓮社有前因。",
    "X72n1437_024:0523c06": "題開元寺(寺古有桑樹白蓮。石柱牡丹庭前瑞草。紫雲&#x8462;頂等瑞)",
    "X72n1437_024:0523c07": "[0523c07] 佛國名傳久。桑蓮獨擅聲。異葩根礎發。瑞草覆庭生。",
    "X72n1437_024:0523c08": "殿古藏雲紫。壇&#x8657;映日明。我來問陳蹟。金鐸向空鳴。",
    "X72n1437_024:0523c09": "其二(寺有神僧。稱袒膊和尚挑燈道者。又有僧。稱文殊化身。鈔唯識論)",
    "X72n1437_024:0523c10": "[0523c10] 昔產蓮華地。神僧每托栖。袒膊援&#x7FA3;溺。挑燈醒世迷。",
    "X72n1437_024:0523c11": "廊長旋日永。塔聳切雲齊。鈔論人何在。堂&#x8657;鳥自啼。",
    "X72n1437_024:0523c12": "其三(寺有甘露戒壇。照律師所建。有井味如甘露。故名。戒環禪師著法華要解等書)",
    "X72n1437_024:0523c13": "[0523c13] 古賢能秉律。壇搆幾經年。久沒凡塵暗。重開瑞色鮮。",
    "X72n1437_024:0523c14": "飛花常入座。甘露海流泉。安得環與照。垂光映大千。",
    "X72n1437_024:0523c15": "其四(洪武間。帝命潔菴來住持。及引見曰。汝但清心潔己。自然眾服。故立清心潔己堂)",
    "X72n1437_024:0523c16": "[0523c16] 甘守白雲隈。春風吹幾回。祇因曾下種。故此&#x5374;重來。",
    "X72n1437_024:0523c17": "石鼎生新燄。天華點舊苔。遙思潔己訓。帝語尚如雷。",
    "X72n1437_024:0523c18": "遊彌陀巖。歷巢雲山房。晚抵大道巖賦",
    "X72n1437_024:0523c19": "[0523c19] 百折捫蘿上。凌霄一徑懸。蔦陰抽石&#x7B0B;。崖斷挂龍泉。",
    "X72n1437_024:0523c20": "磬落從天際。花飛點洞前。晚來歸寶所。一笑白雲邊。",
    "X72n1437_024:0523c21": "南臺",
    "X72n1437_024:0523c22": "[0523c22] 節彼南山石。春深翠色濃。壁高欺日少。徑窅與天通。",
    "X72n1437_024:0523c23": "城郭雨煙裏。樓臺樹影中。莫言大似斗。萬里入簾櫳。",
    "X72n1437_024:0523c24": "題片瓦巖 (二首 其形如龜故。又名六眸洞)",
    "X72n1437_024:0524a01": "[0524a01] 中蜂懸小徑。&#x8657;窅洞長幽。片瓦含金剎。千秋負範疇。",
    "X72n1437_024:0524a02": "天風穿石吼。海浪拍空流。安得常來此。同君老一丘。",
    "X72n1437_024:0524a03": "[0524a03] 為避城中暑。來遊小洞天。石樓侵翠色。松榻護嵐煙。",
    "X72n1437_024:0524a04": "&#x7151;茗待新月。敲詩入舊絃。沙彌不解事。猶問老僧禪。",
    "X72n1437_024:0524a05": "宿薛際可居士風木堂",
    "X72n1437_024:0524a06": "[0524a06] 為尋碧石勝。來宿薛君房。徑僻穿松影。林幽散&#x8318;香。",
    "X72n1437_024:0524a07": "煙雲籠舊壁。風木慘&#x8657;堂。夜坐空山寂。鐘聲出上方。",
    "X72n1437_024:0524a08": "宿龍山寺",
    "X72n1437_024:0524a09": "[0524a09] 挂錫龍山寺。堂&#x8657;半是雲。風從海上至。月向樹頭分。",
    "X72n1437_024:0524a10": "山鳥隔林囀。潮聲入夜聞。坐來清不寐。更把片香焚。",
    "X72n1437_024:0524a11": "遊紫雲室。和何鏡山先生韻(二首)",
    "X72n1437_024:0524a12": "[0524a12] 搔頭青嶂上。宴坐紫雲間。海岸孤城迥。松門野客閒。",
    "X72n1437_024:0524a13": "幽禽啼晚樹。白鹿臥空山。浩浩煙波渺。遙看一鶴還。",
    "X72n1437_024:0524a14": "[0524a14] 一望將千里。茲山許獨尊。海風吹我袖。山翠擁僧門。",
    "X72n1437_024:0524a15": "欲學藏身法。先須嚙菜根。叮嚀二三子。休逐利名繁。",
    "X72n1437_024:0524a16": "題古拙上人靜室",
    "X72n1437_024:0524a17": "[0524a17] 塵外一區宅。居中別有天。槐陰垂徑僻。草色入簾鮮。",
    "X72n1437_024:0524a18": "室隘&#x5374;如斗。墻高僅及肩。食貧雖有日。飲啄且隨緣。",
    "X72n1437_024:0524a19": "題彌天上人園居",
    "X72n1437_024:0524a20": "[0524a20] 東園聊息影。境僻草尤深。屋破憑雲度。墻低喜月臨。",
    "X72n1437_024:0524a21": "採蔬時帶露。種樹為棲禽。莫道園居陋。悠然契宿心。",
    "X72n1437_024:0524a22": "歸鼓山。寄答傅幼心諫垣。用來韻",
    "X72n1437_024:0524a23": "[0524a23] 一錫淹留久。言旋傍鶴飛。秋河影自澹。古路翠還微。",
    "X72n1437_024:0524a24": "彭澤方&#x8EAD;飲。東林孰付衣。入門成一笑。恰似野雲歸。",
    "X72n1437_024:0524b01": "過嚴灘",
    "X72n1437_024:0524b02": "[0524b02] 晚山依落照。春水漾微瀾。雲淨江天澹。&#x5393;高石壁寒。",
    "X72n1437_024:0524b03": "披茸探往蹟。倚櫂問前灘。多少英雄客。輸君一釣竿。",
    "X72n1437_024:0524b04": "除夕(四首)",
    "X72n1437_024:0524b05": "[0524b05] 相彼苕溪水。何曾問歲年。祇為浮生幻。難同劫石堅。",
    "X72n1437_024:0524b06": "爆聲催去臘。爐篆燼殘煙。瞻顧東方色。依稀近曉天。",
    "X72n1437_024:0524b07": "[0524b07] 安禪難論歲。老業貴知時。豈為辭窮鬼。非關祭舊詩。",
    "X72n1437_024:0524b08": "年華同燭盡。老態逐更移。因憶北禪老。捫心暗自咨。",
    "X72n1437_024:0524b09": "[0524b09] 長年多自適。今夜&#x5374;心驚。爐內紅將燼。枝頭白欲生。",
    "X72n1437_024:0524b10": "韶光迅易滅。壯志遠難成。休待&#x9DC4;&#x7A93;曙。願同鳥道行。",
    "X72n1437_024:0524b11": "[0524b11] 梅花情欲盡。柳眼意將青。爆竹震寒寂。松燎破夜冥。",
    "X72n1437_024:0524b12": "百年渾是醉。此夕幾能醒。&#x5374;愛凌霜&#x6822;。森森列一庭。",
    "X72n1437_024:0524b13": "題香象菴",
    "X72n1437_024:0524b14": "[0524b14] 林幽積霧深。香象伏層岑。雲至巖生白。風來竹亦吟。",
    "X72n1437_024:0524b15": "然松烹石髓。對月話禪心。時聽東岡上。丁丁太古音。",
    "X72n1437_024:0524b16": "登石盂山",
    "X72n1437_024:0524b17": "[0524b17] 崎嶇登鳥道。飛練[泳-永+剪]田衣。古洞藏雲密。深筠積翠微。",
    "X72n1437_024:0524b18": "主賢客屐集。山&#x9008;俗塵稀。晚眺小樓上。遙天鶴正歸。",
    "X72n1437_024:0524b19": "寓娑羅塢(二首)",
    "X72n1437_024:0524b20": "[0524b20] 深翠掩重巒。澹煙籠僻塢。挂天白練寒。布地黃雲普。",
    "X72n1437_024:0524b21": "怪石裹苔衣。空&#x5826;垂竹雨。悵望夕炤中。孤塔渺誰主。",
    "X72n1437_024:0524b22": "[0524b22] 遯跡山宜峻。依雲立數椽。鶉衣侵翠雨。箸笠飽嵐煙。",
    "X72n1437_024:0524b23": "蘿月穿簾冷。松風弄影偏。夜來清不寐。獨對一燈懸。",
    "X72n1437_024:0524b24": "過等巖。為&#x51B2;如上人賦",
    "X72n1437_024:0524c01": "[0524c01] 選得昔賢地。重營大士宮。嵐煙侵几席。牛斗宿簾櫳。",
    "X72n1437_024:0524c02": "海[澗-日+活]涵孤月。山窮跨臥虹。蓬萊疑不遠。惚恍白雲中。",
    "X72n1437_024:0524c03": "秋日過邵練要居士山齋(二首)",
    "X72n1437_024:0524c04": "[0524c04] 鼓巘多奇麗。茲丘最賞心。江帆時入座。石&#x7B0B;自成林。",
    "X72n1437_024:0524c05": "&#x78F5;險鳴寒玉。山幽噪暮禽。&#x9008;超塵世外。況又值秋深。",
    "X72n1437_024:0524c06": "[0524c06] 異境驚初闢。山僧愧始遊。雲根露鳥背。石髓[泳-永+剪]松頭。",
    "X72n1437_024:0524c07": "葉落峰逾瘦。嵐深澗轉幽。西風颯颯至。猶喜暮煙收。",
    "X72n1437_024:0524c08": "祝洞白師六十初度",
    "X72n1437_024:0524c09": "[0524c09] 臘高登耳順。身隱望彌彰。松偃寒崖&#x8462;。梅飄晚節香。",
    "X72n1437_024:0524c10": "昂藏僧貌古。噓呴德風翔。欲滿閻浮願。何妨鶴髮長。",
    "X72n1437_024:0524c11": "初夏苦雨",
    "X72n1437_024:0524c12": "[0524c12] 一陰方夬盡。赤帝令初行。靉靆雲猶密。淋漓澤久傾。",
    "X72n1437_024:0524c13": "子規難&#x544C;月。布穀懶催耕。擁毳忍寒坐。何時見日明。",
    "X72n1437_024:0524c14": "清明日掃祖塔(二首)",
    "X72n1437_024:0524c15": "[0524c15] 春晴風正暖。好鳥囀芳林。塔上松雲密。&#x5826;前花雨深。",
    "X72n1437_024:0524c16": "瓣香先聖脈。杯茗後人心。因憶昔時事。如聞說法音。",
    "X72n1437_024:0524c17": "[0524c17] 昔賢去已久。窣堵徒嵯峨。夜有虎狼宿。晝惟樵牧過。",
    "X72n1437_024:0524c18": "霜嚴石卵爆。雨漬苔衣多。三遶空惆悵。其如長臥何。",
    "X72n1437_024:0524c19": "霜降",
    "X72n1437_024:0524c20": "[0524c20] 秋晚寒威迫。&#x5826;前草欲枯。林&#x758E;風掃葉。月落樹啼烏。",
    "X72n1437_024:0524c21": "荒塢蟬聲寂。寒塘雁影孤。堅&#x6C37;雖未至。霜已遍長蘆。",
    "X72n1437_024:0524c22": "&#x548F;魚鼓(二首)",
    "X72n1437_024:0524c23": "[0524c23] 禪門多&#x95B4;寂。藉爾發聲洪。何用臨淵羨。可從緣木逢。",
    "X72n1437_024:0524c24": "無情還善應。不動自圓通。因甚能如此。全由肚裏空。",
    "X72n1437_024:0525a01": "[0525a01] 成象非天育。掄材取鄧林。披鱗未涉水。流韻出無心。",
    "X72n1437_024:0525a02": "權秉師僧令。能和梵唄音。祇同鐘磬侶。漁父豈相侵。",
    "X72n1437_024:0525a03": "秋興(四首)",
    "X72n1437_024:0525a04": "[0525a04] 秋深氣日肅。野衲恰相宜。不作悲秋賦。惟吟采菊詩。",
    "X72n1437_024:0525a05": "金風辭落葉。玉露浥寒枝。自有翛然趣。傍人恐未知。",
    "X72n1437_024:0525a06": "[0525a06] 悄然坐荒塢。風清況益清。茶煙迷竹色。梵韻雜蛩聲。",
    "X72n1437_024:0525a07": "樹古足蟬噪。簾&#x8657;掛月明。更闌發深省。孤鶴嶺頭鳴。",
    "X72n1437_024:0525a08": "[0525a08] &#x51C9;風起天末。曳杖數峰西。江靜蘆花曙。塘空雁影低。",
    "X72n1437_024:0525a09": "寒雲閉幽谷。衰草覆前蹊。一嘯歸來後。松頭練色迷。",
    "X72n1437_024:0525a10": "[0525a10] 睡起庭前立。悠然忘寂寥。氣清天宇廓。境遠客情消。",
    "X72n1437_024:0525a11": "巖桂晚香淨。江楓醉葉飄。白猿來覓果。嘯月正中宵。",
    "X72n1437_024:0525a12": "步林茂卿居士登鼓山韻",
    "X72n1437_024:0525a13": "[0525a13] 通霄無鎖鑰。五里盡松陰。石險苔猶滑。山空客亦臨。",
    "X72n1437_024:0525a14": "鶴飛凌漢遠。猿嘯入林深。喝水聲難繼。誰傳太古音。",
    "X72n1437_024:0525a15": "中秋夕。仝鄭漢奉司空。林得山農部。步月石",
    "X72n1437_024:0525a16": "門。因坐水雲亭",
    "X72n1437_024:0525a17": "[0525a17] 碧天淨如洗。乘興探靈源。步月穿松影。緣崖入石門。",
    "X72n1437_024:0525a18": "蟬聲來遠樹。漁火辨孤村。因坐鳳坡上。誰知秋露繁。",
    "X72n1437_024:0525a19": "行",
    "X72n1437_024:0525a20": "[0525a20] 日照山容淨。舉杖陟崔嵬。徘徊秋草徑。微風拂面來。",
    "X72n1437_024:0525a21": "喜逐閒雲去。還同野鶴回。往來有何事。踏破舊蒼苔。",
    "X72n1437_024:0525a22": "住",
    "X72n1437_024:0525a23": "[0525a23] 往來蒼嶺上。駐足碧岩頭。白雲觸衣冷。兼之風颼颼。",
    "X72n1437_024:0525a24": "遠村山外見。長江&#x811A;底流。近觀山蟻&#x9B2A;。貪嗔未肯休。",
    "X72n1437_024:0525b01": "坐",
    "X72n1437_024:0525b02": "[0525b02] 境閒雲寂寂。簾捲月明初。未識達摩意。面壁結雙趺。",
    "X72n1437_024:0525b03": "蒙頭惟破衲。席地用圓蒲。檻外天花雨。空生知也無。",
    "X72n1437_024:0525b04": "臥",
    "X72n1437_024:0525b05": "[0525b05] 山深蓮漏永。一室風俏然。繩床方七尺。曲肱伴雲眠。",
    "X72n1437_024:0525b06": "有無渾不計。凡聖亦都捐。莫謂全無物。孤明一鏡懸。"
}