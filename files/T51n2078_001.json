{
    "T51n2078_001:0715a03": "No. 2078",
    "T51n2078_001:0715a04": "傳法正宗記",
    "T51n2078_001:0715a06": "上皇帝書",
    "T51n2078_001:0715a07": "[0715a07] 十二月日。杭州靈隱永安蘭若傳法沙門賜",
    "T51n2078_001:0715a08": "紫臣僧契嵩。謹昧死上書。皇帝陛下。臣聞。事",
    "T51n2078_001:0715a09": "天者必因於山。事地者必因於澤。然其所因",
    "T51n2078_001:0715a10": "高深。則其所事者易至也。若陛下之崇高深",
    "T51n2078_001:0715a11": "明。則與夫山澤相萬矣。適人有從事其道者。",
    "T51n2078_001:0715a12": "舍陛下而不即求之。雖其渠渠終身絕世。烏",
    "T51n2078_001:0715a13": "能得其志耶。抑又聞佛經曰。我法悉已付囑",
    "T51n2078_001:0715a14": "乎國王大臣者。此正謂佛教損益弛張。在陛",
    "T51n2078_001:0715a15": "下之明聖矣。如此則佛之徒。以其法欲有所",
    "T51n2078_001:0715a16": "云為。豈宜不賴陛下而自棄于草莽乎。臣忝",
    "T51n2078_001:0715a17": "佛之徒。實欲扶持其法。今者起巖穴。不遠千",
    "T51n2078_001:0715a18": "里。抱其書而趨闕下。願幸陛下。大賜以成就",
    "T51n2078_001:0715a19": "其志也。臣嘗謂。能仁氏之垂教。必以禪為其",
    "T51n2078_001:0715a20": "宗。而佛為其祖。祖者乃其教之大範。宗者",
    "T51n2078_001:0715a21": "乃其教之大統。大統不明。則天下學佛者。不",
    "T51n2078_001:0715a22": "得一其所詣。大範不正。則不得質其所證。夫",
    "T51n2078_001:0715a23": "古今三學輩。競以其所學相勝者。蓋宗不明",
    "T51n2078_001:0715a24": "祖不正。而為其患矣。然非其祖宗素不明不",
    "T51n2078_001:0715a25": "正也。特後世為書者之誤傳耳。又後世之學",
    "T51n2078_001:0715a26": "佛者。不能盡考經論而校正之。乃有束教者",
    "T51n2078_001:0715a27": "不信佛之微旨在乎言外。語禪者不諒佛之",
    "T51n2078_001:0715a28": "能詮遺乎教內(始草書。即云佛之所詮概見乎教內。及寫奏時&#x5EFC;改曰。佛之能詮遺乎教",
    "T51n2078_001:0715a29": "內。意謂。佛之善巧詮發此法之語。存乎教部之內。為學徒以始草者傳出遂與奏本有異然此二說其義皆",
    "T51n2078_001:0715b01": "可用。他本或云。所詮概見乎教內者。蓋兩出之也)雖一圓顱方服之屬。",
    "T51n2078_001:0715b02": "而紛然自相是非。如此者古今何嘗稍息臣",
    "T51n2078_001:0715b03": "不自知量。平生竊欲推一其宗祖與天下學",
    "T51n2078_001:0715b04": "佛輩息諍釋疑。使百世而知其學有所統也。",
    "T51n2078_001:0715b05": "山中嘗力探大藏。或經或傳。校驗其所謂禪",
    "T51n2078_001:0715b06": "宗者。推正其所謂佛祖者。其所見之書果謬。",
    "T51n2078_001:0715b07": "雖古書必斥之。其所見之書果詳。雖古書必",
    "T51n2078_001:0715b08": "取之。又其所出佛祖年世事&#x8FF9;之差訛者。若",
    "T51n2078_001:0715b09": "傳燈錄之類。皆以眾家傳記與累代長曆。校",
    "T51n2078_001:0715b10": "之修之。編成其書。垂十餘萬言。命曰傳法正",
    "T51n2078_001:0715b11": "宗記。其排布狀畫佛祖相承之像。則曰傳法",
    "T51n2078_001:0715b12": "正宗定祖圖。其推會祖宗之本末者。則曰傳",
    "T51n2078_001:0715b13": "法正宗論。總十有二卷。又以吳縑繪畫。其所",
    "T51n2078_001:0715b14": "謂定祖圖者一面。在臣愚淺。自謂吾佛垂教",
    "T51n2078_001:0715b15": "僅二千年。其教被中國殆乎千歲。禪宗傳于",
    "T51n2078_001:0715b16": "諸夏。僅五百年。而乃宗乃祖其事&#x8FF9;本末。於",
    "T51n2078_001:0715b17": "此稍詳。可傳以補先聖教法萬分之一耳適",
    "T51n2078_001:0715b18": "當陛下。以至道慈德治天下。天地萬物和平",
    "T51n2078_001:0715b19": "安裕。而佛老之教。得以毘贊大化。陛下又",
    "T51n2078_001:0715b20": "垂神禪悅彌入其道妙。雖古之帝王百代未",
    "T51n2078_001:0715b21": "有如陛下窮理盡性之如此也。是亦佛氏之",
    "T51n2078_001:0715b22": "徒。際會遭遇陛下萬世之一時也。臣所以拳",
    "T51n2078_001:0715b23": "拳懇懇不避其僭越冒犯之誅。輒以其書與",
    "T51n2078_001:0715b24": "圖偕上進。欲幸陛下垂于大藏與經律皆",
    "T51n2078_001:0715b25": "傳。臣螻蟻之生已及遲暮。於世固無所待。",
    "T51n2078_001:0715b26": "其區區但欲教法不微不昧而流播無窮。人",
    "T51n2078_001:0715b27": "得資之而務道為善。臣雖死之日猶生之年",
    "T51n2078_001:0715b28": "也。非敢僥倖。欲忝陛下雨露之渥澤耳。其所",
    "T51n2078_001:0715b29": "證據明文。皆出乎大經大論。最詳於所謂傳",
    "T51n2078_001:0715c01": "法正宗論與其定祖圖者。儻陛下。天地垂察。",
    "T51n2078_001:0715c02": "使其得與大賜。願如景德傳燈錄玉英集例。",
    "T51n2078_001:0715c03": "詔降傳法院。編錄入藏。即臣死生之大幸耳。",
    "T51n2078_001:0715c04": "抑亦天下教門之大幸也。如陛下睿斷。允臣",
    "T51n2078_001:0715c05": "所請。乞以其書十有二卷者。特降中書。施行",
    "T51n2078_001:0715c06": "其傳法正宗記與其定祖圖。兼臣舊著輔教",
    "T51n2078_001:0715c07": "編印本者一部三冊。其書亦推會二教聖人",
    "T51n2078_001:0715c08": "之道。同乎善世利人矣。謹隨書上進。干瀆",
    "T51n2078_001:0715c09": "冕旒。臣不任激切屏營之至。誠惶誠恐謹",
    "T51n2078_001:0715c10": "言。",
    "T51n2078_001:0715c11": "知開封府王侍讀所奏劄子",
    "T51n2078_001:0715c12": "[0715c12] 臣今有杭州靈隱寺僧契嵩。經臣陳狀。稱禪",
    "T51n2078_001:0715c13": "門傳法祖宗未甚分明。教門淺學各執傳記。",
    "T51n2078_001:0715c14": "古今多有諍競。因討論大藏經論。備得禪門",
    "T51n2078_001:0715c15": "祖宗所出本末。因刪繁撮要。撰成傳法正宗",
    "T51n2078_001:0715c16": "記一十二卷。并畫祖圖一面。以正傳記謬誤。",
    "T51n2078_001:0715c17": "兼舊著輔教編印本一部三冊。上陛下書一",
    "T51n2078_001:0715c18": "封。並不干求恩澤。乞臣繳進。臣於釋教粗曾",
    "T51n2078_001:0715c19": "留心。觀其筆削著述。固非臆說。頗亦精微。",
    "T51n2078_001:0715c20": "陛下萬機之暇深得法樂。願賜聖覽。如有可",
    "T51n2078_001:0715c21": "採。乞降付中書看詳。特與編入大藏目錄。取",
    "T51n2078_001:0715c22": "進止。",
    "T51n2078_001:0715c23": "中書劄子許收入大藏",
    "T51n2078_001:0715c24": "[0715c24] 權知開封府王素奏。杭州靈隱寺僧契嵩。撰",
    "T51n2078_001:0715c25": "成傳法正宗記并畫圖。乞編入大藏目錄。取",
    "T51n2078_001:0715c26": "進止。",
    "T51n2078_001:0715c27": "[0715c27] 輔教編三冊(此是中書重批者。蓋降劄子後數日。又奉聖旨。更與輔教總入藏批此)。",
    "T51n2078_001:0715c28": "[0715c28] 右奉聖旨。正宗記一十二卷。宜令傳法",
    "T51n2078_001:0715c29": "院於藏經內收。附劄付傳法院。準此。",
    "T51n2078_001:0716a01": "[0716a01] 嘉祐七年三月十七日(宰相押字)。",
    "T51n2078_001:0716a02": "中書劄子不許辭讓師號",
    "T51n2078_001:0716a03": "[0716a03] 杭州靈隱永安蘭若賜紫沙門契嵩狀。今月",
    "T51n2078_001:0716a04": "二十二日。伏蒙。頒賜明教大師號&#x52C5;牒一道。",
    "T51n2078_001:0716a05": "伏念。契嵩比以本教宗祖不明法道衰微。不",
    "T51n2078_001:0716a06": "自度量。輒著傳法正宗記輔教編等上進。乞",
    "T51n2078_001:0716a07": "賜編入大藏。惟欲扶持其教法。今沐聖朝。特",
    "T51n2078_001:0716a08": "有此旌賜。不唯非其素望。亦乃道德虛薄。實",
    "T51n2078_001:0716a09": "不勝任。不敢當受其黃牒一道。隨狀繳納申",
    "T51n2078_001:0716a10": "聞事。",
    "T51n2078_001:0716a11": "[0716a11] 右劄付左街僧錄司告示不許更辭讓準",
    "T51n2078_001:0716a12": "此。",
    "T51n2078_001:0716a13": "[0716a13] 嘉祐七年四月五日(宰相押字)",
    "T51n2078_001:0716a14": "[0716a14] 契嵩嘉祐之辛丑歲十二月六日。以此正",
    "T51n2078_001:0716a15": "宗記輔教編進。明年三月十七日。先皇帝",
    "T51n2078_001:0716a16": "賜入大藏。使與經律偕傳。蓋留于政府。七",
    "T51n2078_001:0716a17": "十一日。丞相諸鉅公。躬屈詳閱。佛教光賁。",
    "T51n2078_001:0716a18": "雖振古未有如此者也。契嵩佛子輩。豈不",
    "T51n2078_001:0716a19": "榮且幸。宜何以報其大賜。還吳之三年。吳",
    "T51n2078_001:0716a20": "郡人有曰曹仲言弟&#x7398;仲&#x5F5B;者。樂聞其勝",
    "T51n2078_001:0716a21": "事。乃募工于其州之萬壽禪院。施財鏤板。",
    "T51n2078_001:0716a22": "仰贊國家之鴻休也。傳法覺初守堅知一",
    "T51n2078_001:0716a23": "詳僧善慧。宗遇較。治平改元甲辰。四月十",
    "T51n2078_001:0716a24": "一日題。",
    "T51n2078_001:0716a25": "[0716a25] 廣右藤之釋契嵩。字仲靈。少習儒業。遊方入",
    "T51n2078_001:0716a26": "吳。著書于錢塘之西湖。嘉祐間。以所業傳法",
    "T51n2078_001:0716a27": "正宗記定祖圖輔教編詣闕。以文贄見韓魏",
    "T51n2078_001:0716a28": "王歐陽文忠公王冀公。當時群巨公。極可許",
    "T51n2078_001:0716a29": "之。復表進仁宗皇帝御覽。至為道不為名為",
    "T51n2078_001:0716b01": "法不為身之句。嘉歎留禁中久之。有旨宣賜",
    "T51n2078_001:0716b02": "入大藏建炎間兵火散失。逮紹興庚辰秋。福",
    "T51n2078_001:0716b03": "州太平寺正言長老。因遊東山龍首澗。得",
    "T51n2078_001:0716b04": "正宗記十二卷。仍以輔教編三冊增之。重新",
    "T51n2078_001:0716b05": "校勘。謂開元解空明禪師曰。吾家之嵩輔教。",
    "T51n2078_001:0716b06": "定慧操修。冬夏唯一衲。常坐不臥。日止一",
    "T51n2078_001:0716b07": "食。夜頂戴觀音像行道。誦菩薩號十萬聲以",
    "T51n2078_001:0716b08": "為常。宋之高僧。北斗以南一人而已。雖殫竹",
    "T51n2078_001:0716b09": "帛不可紀其道行。於是率諸禪同力。刊板于",
    "T51n2078_001:0716b10": "福州開元寺大藏流傳利益無窮。住壽山廣",
    "T51n2078_001:0716b11": "應禪寺嗣祖佛燈大師法珊跋。教忠崇報禪",
    "T51n2078_001:0716b12": "寺住持嗣祖比丘道印校正。",
    "T51n2078_001:0716b13": "[0716b13] 嵩明教之在釋氏扶持正宗排斥異說。辭而",
    "T51n2078_001:0716b14": "闢之咸有援據。所謂障百川而東之。迴狂瀾",
    "T51n2078_001:0716b15": "於既倒者也。諸老出力。共廣此書。皆湜籍",
    "T51n2078_001:0716b16": "輩用心也。隨喜之緣有大於此者乎。隆興甲",
    "T51n2078_001:0716b17": "申十一月既望。左奉議郎前提舉福建路市",
    "T51n2078_001:0716b18": "舶。晉安林之奇書。",
    "T51n2078_001:0716b21": "傳法正宗記卷第一",
    "T51n2078_001:0716b23": "宋藤州東山沙門釋契嵩編修",
    "T51n2078_001:0716b24": "始祖釋迦如來表",
    "T51n2078_001:0716b25": "[0716b25] 天地更始。而閻浮洲方有王者興曰大人。大",
    "T51n2078_001:0716b26": "人者沒。後王因之繼作而不已。古今殆不可",
    "T51n2078_001:0716b27": "勝數。然其聖神而有異德者。謂之轉輪王。德",
    "T51n2078_001:0716b28": "不至者。謂之粟散王。既德有大小。而其所",
    "T51n2078_001:0716b29": "治亦從之降殺。自四天下減之至于三二。至",
    "T51n2078_001:0716c01": "于一天下。至于列國。其所謂王者。雖更萬億",
    "T51n2078_001:0716c02": "之世。而釋氏一姓相襲不絕。益後世有王者",
    "T51n2078_001:0716c03": "曰大善生。大善生出懿師摩。懿師摩出憂",
    "T51n2078_001:0716c04": "羅陀。憂羅陀出瞿羅。瞿羅出尼浮羅。尼",
    "T51n2078_001:0716c05": "浮羅出師子頰。師子頰出淨飯(亦曰浮飯)然此七",
    "T51n2078_001:0716c06": "世皆王。獨懿師摩淨飯號為聖王。如來即",
    "T51n2078_001:0716c07": "出於淨飯聖王者也。生於中天竺國。釋迦其",
    "T51n2078_001:0716c08": "姓也。牟尼尊稱也。始如來以往世會然燈佛。",
    "T51n2078_001:0716c09": "於蓮華大城。因布髮席其所履。以至敬然燈。",
    "T51n2078_001:0716c10": "遂受之記曰。汝後成佛如我。其號釋迦牟尼。",
    "T51n2078_001:0716c11": "後之更劫無數聖人。皆積修勝德。逮迦葉佛",
    "T51n2078_001:0716c12": "世。迺以菩薩成道。上生於&#x89A9;史陀天。應其補",
    "T51n2078_001:0716c13": "處。號護明大士。說法天上。以度天眾。及其應",
    "T51n2078_001:0716c14": "運適至。迺會天人。議所下生。眾未有所定。大",
    "T51n2078_001:0716c15": "士乃自以迦毘羅國處閻浮提之中。白淨飯",
    "T51n2078_001:0716c16": "王者。其家世世帝王。聖德之至真轉輪族。宜",
    "T51n2078_001:0716c17": "因之以生。於見示天衰相。將欲下化。然天眾",
    "T51n2078_001:0716c18": "皆泣。願更留之。大士乃為說往生成佛之意。",
    "T51n2078_001:0716c19": "以釋其攀緣。大士即捐天壽。示乘白象從日",
    "T51n2078_001:0716c20": "中降神于其母右&#x8107;。淨飯之后摩耶氏。是",
    "T51n2078_001:0716c21": "夕遽白王曰。令我潔身請奉八關齋法。王",
    "T51n2078_001:0716c22": "從之。尋夢。大士以所乘入其右&#x8107;而止諸天",
    "T51n2078_001:0716c23": "慕為其屬。同時生於人間者無限。其始在孕。",
    "T51n2078_001:0716c24": "則母體大寧。自得禪樂。及其將生。摩耶乃",
    "T51n2078_001:0716c25": "意往園苑。如宮監者即嚴寶輦。王復廣詔侍",
    "T51n2078_001:0716c26": "衛以從之。至園之無憂樹下。其花方妍。后",
    "T51n2078_001:0716c27": "欲取之舉手。而聖子乃自其右&#x8107;而誕。神龍",
    "T51n2078_001:0716c28": "即澍水以澡之。地發金蓮以承之。聖子乃四",
    "T51n2078_001:0716c29": "方各蹈七步。以手上下指之曰。四維上下唯",
    "T51n2078_001:0717a01": "我最尊。如內謁者以喜入奏。王聞以其無數",
    "T51n2078_001:0717a02": "貴屬偕至視之。乃不勝大慶。是時也天神地",
    "T51n2078_001:0717a03": "祗皆見而祝之曰。願大士速成正覺。王尋持",
    "T51n2078_001:0717a04": "之與謁天廟。天像起為之致禮。還宮大集賢",
    "T51n2078_001:0717a05": "者。為其名之。眾乃上號曰薩婆悉達。及募相",
    "T51n2078_001:0717a06": "者。而仙人阿私陀應召。方見聖子。遽禮其足",
    "T51n2078_001:0717a07": "而泣曰。此三界之至尊也。年至十九當為轉",
    "T51n2078_001:0717a08": "輪王。不爾則出家成佛。度人無量。恨吾老",
    "T51n2078_001:0717a09": "矣。不能見之。王以仙人之言憂之。益謹寶守。",
    "T51n2078_001:0717a10": "稍長當命師傅教以世書。聖子乃以其法問",
    "T51n2078_001:0717a11": "之。而師皆不能對至。於世所有藝天文地理",
    "T51n2078_001:0717a12": "射御百工之事。皆不待教而能之。未幾立為",
    "T51n2078_001:0717a13": "太子。而付之國寶。然聖人已大潔清。雖示同",
    "T51n2078_001:0717a14": "世娶。而非有凡意。以夙業緣乃指其妃之腹",
    "T51n2078_001:0717a15": "云。&#x5374;後六年汝當生男。一旦命駕欲遊。雖更",
    "T51n2078_001:0717a16": "出四門。而皆有所遇。終以其老病死與沙門",
    "T51n2078_001:0717a17": "者感之。而出家之意愈篤。既還乃以其志建",
    "T51n2078_001:0717a18": "白父王。王以國無聖嗣。乃執太子手泣之。欲",
    "T51n2078_001:0717a19": "阻其心。會淨居天人自天而至。禮太子足",
    "T51n2078_001:0717a20": "曰。大士夙務勝德。出家今其時矣。請宜往之。",
    "T51n2078_001:0717a21": "太子曰。如汝之言。然宿衛甚嚴。欲何以往。天",
    "T51n2078_001:0717a22": "人乃以神通厭其守者。皆昏睡不能覺。太子",
    "T51n2078_001:0717a23": "遂密命御者車匿。車匿控神驥犍陟來前。然",
    "T51n2078_001:0717a24": "而馬悲御泣。太子慰之。明相遽發。光燭大千。",
    "T51n2078_001:0717a25": "太子曰。過去諸佛出家亦然。於是諸天為捧",
    "T51n2078_001:0717a26": "馬之足。并接車匿。自其城之北門。超然陵虛",
    "T51n2078_001:0717a27": "而去。太子復曰。不斷八苦不轉法輪。不成無",
    "T51n2078_001:0717a28": "上菩提終不還也。天之眾稱善。為其誌之。及",
    "T51n2078_001:0717a29": "至其山號旃特者。初小息林間。遂釋衣冠。",
    "T51n2078_001:0717b01": "自以所佩寶劍絕其鬚髮。誓曰。願共一切斷",
    "T51n2078_001:0717b02": "此煩惱。即以髮授之天帝。當是淨居。天化",
    "T51n2078_001:0717b03": "人以&#x9E81;布(別本或云鹿布)僧伽黎。請易太子寶衣。因",
    "T51n2078_001:0717b04": "得法服。服之益進。其山之嘉處曰彌樓寶山。",
    "T51n2078_001:0717b05": "居其阿藍伽藍其舊隱仙人。見太子皆致敬",
    "T51n2078_001:0717b06": "讓。坐與其論法。及遣還車匿。父王思甚。必",
    "T51n2078_001:0717b07": "欲歸之。雖諫者不聽。卒詔迎之。其臣屬來請",
    "T51n2078_001:0717b08": "者萬計。雖諭勸懇至。而確然益不迴其意。乃",
    "T51n2078_001:0717b09": "留憍陳如等五人。以充侍衛。於此聖人乃習",
    "T51n2078_001:0717b10": "不用處定三年。既而以其法非至捨之。復進",
    "T51n2078_001:0717b11": "&#x6B1D;頭藍處。習非非想定三年(即調伏阿羅邏迦蘭二仙人處也)",
    "T51n2078_001:0717b12": "復以其法不至。進象頭山雜外道輩。為之苦",
    "T51n2078_001:0717b13": "行。日食麻麥。居六載而外道亦化。聖人乃",
    "T51n2078_001:0717b14": "自思之曰。今此苦行非正解脫。吾當受食而",
    "T51n2078_001:0717b15": "後成佛。即沐浴於泥連河。天為之偃樹。聖",
    "T51n2078_001:0717b16": "人援之而出。受牧牛氏女所獻乳糜。尋詣畢",
    "T51n2078_001:0717b17": "&#x9262;樹下。天帝化人。擷瑞草以席其坐。景雲",
    "T51n2078_001:0717b18": "祥風雜然交至。天魔駭之。帥其眾乃來作難。",
    "T51n2078_001:0717b19": "聖人以指按地。而地大震。魔皆顛仆。於是",
    "T51n2078_001:0717b20": "降之尋以二月七日之夕。入正三昧。八日明",
    "T51n2078_001:0717b21": "星出時。示廓然大悟。乃成等正覺。是時大地",
    "T51n2078_001:0717b22": "震搖。天地瑞事畢出而應之。天者魔者人者",
    "T51n2078_001:0717b23": "神者。交集以致敬。及昇金剛座。天帝師之。請",
    "T51n2078_001:0717b24": "轉法輪。先是憍陳如五人。侍從於山中。至此",
    "T51n2078_001:0717b25": "首與度之。故入鹿野苑談四諦法。然因是而",
    "T51n2078_001:0717b26": "得道果者亦億計。既而語諸比丘曰。汝等皆",
    "T51n2078_001:0717b27": "可為世福田。宜其各往化物。如來遂獨之摩",
    "T51n2078_001:0717b28": "竭提國。其國先有奇人。號優樓迦葉。弟兄三",
    "T51n2078_001:0717b29": "人。皆得仙術。頗以其道自高。有徒數千。及如",
    "T51n2078_001:0717c01": "來至。乃靡然從化。與其徒皆得證道。初瓶沙",
    "T51n2078_001:0717c02": "王有竹林園。號為美景。王嘗心自計曰如來",
    "T51n2078_001:0717c03": "若先詣我。我則捨此。如來即知其意。遂往止",
    "T51n2078_001:0717c04": "其園。王喜聞遽大列導從。不啻千萬來趨。如",
    "T51n2078_001:0717c05": "來既見。而眾或疑之。如來即命迦葉。為之說",
    "T51n2078_001:0717c06": "法。以解其惑。王眾與無量天人遂得法眼。乃",
    "T51n2078_001:0717c07": "施其園為之精舍。請如來館之。居未幾。會有",
    "T51n2078_001:0717c08": "比丘分衛於王舍城。而舍利弗目犍連聞法",
    "T51n2078_001:0717c09": "於其人。因得開悟。遂與之返如來曰。彼二來",
    "T51n2078_001:0717c10": "者當為我上足弟子於是。度之。初大迦葉自",
    "T51n2078_001:0717c11": "去鬚髮入山習禪。一旦空中有神告曰。今佛",
    "T51n2078_001:0717c12": "出世。汝蓋師之。以是亦趣竹林精舍既至如",
    "T51n2078_001:0717c13": "來起迎顧謂眾曰。吾滅後而法被來出六萬",
    "T51n2078_001:0717c14": "歲者。此人之力也。是時如來成道已六載矣。",
    "T51n2078_001:0717c15": "而與其父王未始相見。王甚懷之。侍臣優陀",
    "T51n2078_001:0717c16": "夷。請往道王久別之意。因請歸國。陀夷既來。",
    "T51n2078_001:0717c17": "如來慰之。尋亦得道成第四果。即遣還國告",
    "T51n2078_001:0717c18": "父王曰。佛後七日乃來歸也。至期王出其國",
    "T51n2078_001:0717c19": "四十里。大羅儀仗以迎如來。慶動天地。王相",
    "T51n2078_001:0717c20": "見大喜。因詔其族五百貴子從之出家。及其",
    "T51n2078_001:0717c21": "還宮也羅&#x777A;羅禮之。持聖人之衣而告之曰。",
    "T51n2078_001:0717c22": "此正如來也。用是為母釋其群疑。然而福被",
    "T51n2078_001:0717c23": "無極。生靈賴之。家國遂大。嚮其教化。自是應",
    "T51n2078_001:0717c24": "機說法。天上也人間也。龍宮也他方也。所至",
    "T51n2078_001:0717c25": "皆作大饒益。然其聖神之所為。不可得而備",
    "T51n2078_001:0717c26": "紀。其後以化期將近。乃命摩訶迦葉曰。吾以",
    "T51n2078_001:0717c27": "清淨法眼涅槃妙心實相無相微妙正法。今",
    "T51n2078_001:0717c28": "付於汝。汝當護持。并&#x52C5;阿難副貳傳化無令",
    "T51n2078_001:0717c29": "斷絕。而說偈曰。",
    "T51n2078_001:0718a01": " 法本法無法  無法法亦法",
    "T51n2078_001:0718a02": " 今付無法時  法法何曾法",
    "T51n2078_001:0718a03": "[0718a03] 偈已復謂大迦葉曰。吾將金縷僧迦梨衣。亦",
    "T51n2078_001:0718a04": "付於汝。汝其轉授補處慈氏佛(亦云彌勒佛)俟其出",
    "T51n2078_001:0718a05": "世。宜謹守之。大迦葉聞命。禮足稱善。敬奉",
    "T51n2078_001:0718a06": "佛&#x52C5;。一旦果往拘尸那城娑羅雙樹之間。告",
    "T51n2078_001:0718a07": "其大眾。欲般涅槃。會長者純陀懇獻供養。如",
    "T51n2078_001:0718a08": "來因之復大說法。而後度須跋陀羅已。而歷",
    "T51n2078_001:0718a09": "諸三昧起其座。褰僧伽梨示紫金光體。囑累",
    "T51n2078_001:0718a10": "大眾。遂右&#x8107;而臥。泊然大寂。其時四部弟子",
    "T51n2078_001:0718a11": "億萬。人天哀號追慕動大千界。天花大雨。而",
    "T51n2078_001:0718a12": "其地皆震。及內之金棺。待大迦葉。而世火不",
    "T51n2078_001:0718a13": "能然。迦葉適至。其足自棺雙出。慰其哀慕。既",
    "T51n2078_001:0718a14": "而金棺自舉周尸那城。&#x5374;下以三昧火燔然",
    "T51n2078_001:0718a15": "自焚燼已。而舍利光燭天地。其會天者人者。",
    "T51n2078_001:0718a16": "神者龍者。皆分去塔之。稽夫。如來之生也",
    "T51n2078_001:0718a17": "當此周昭王之九年甲寅之四月八日。其出",
    "T51n2078_001:0718a18": "家也當昭王之二十七年壬申之二月八日。",
    "T51n2078_001:0718a19": "其成道也當昭王三十三年之戊寅。其滅度",
    "T51n2078_001:0718a20": "也當穆王三十六年壬申之二月十五日。化",
    "T51n2078_001:0718a21": "已凡一千一十七年。以漢孝明之永平十年",
    "T51n2078_001:0718a22": "丁卯之歲。而教被華夏。嗚呼如來示同世",
    "T51n2078_001:0718a23": "壽。凡七十九歲。以正法持世。方四十九年",
    "T51n2078_001:0718a24": "(舊譜云。世尊十九出家。六年雪山修行。三十成道。住世說法四十九年。七十九歲滅度。今以歲數推較。",
    "T51n2078_001:0718a25": "若秖六年修行。其成道則二十五歲。若云三十。則須并六年在二仙處學法。方可合其元數)化度",
    "T51n2078_001:0718a26": "有情其不可勝數。所說之法。經者律者論者。",
    "T51n2078_001:0718a27": "浩若百千大海。探者隨力而淺深皆得。然其",
    "T51n2078_001:0718a28": "推於悠遠。則極乎天地之終始。指其昵近。則",
    "T51n2078_001:0718a29": "盡乎髮膚之成壞。幽則窮乎鬼神。妙則通乎",
    "T51n2078_001:0718b01": "變化。大必周於天人。小不遺於昆蟲。其天下",
    "T51n2078_001:0718b02": "禍福之端。性命之本。盡於是矣。其為道大至",
    "T51n2078_001:0718b03": "也。其為教廣被也。自視鄙凡不足知之不敢",
    "T51n2078_001:0718b04": "讚之。念有生人已來未有尊於聖人者也。有",
    "T51n2078_001:0718b05": "聖人已來未有至於如來者也。昔列禦寇謂。",
    "T51n2078_001:0718b06": "孔子嘗語商太宰曰。西方之人有聖者焉。不",
    "T51n2078_001:0718b07": "治而不亂。不言而自信。不化而自行。蕩蕩乎",
    "T51n2078_001:0718b08": "民無能名焉。丘疑其為聖。弗知真為聖歟真",
    "T51n2078_001:0718b09": "不聖歟。太宰默然心計曰。孔丘欺我哉。以是",
    "T51n2078_001:0718b10": "驗之。而列氏之言。不為誕也。若如來之生與",
    "T51n2078_001:0718b11": "滅。及其出家成道。或當周昭王穆王之年。然",
    "T51n2078_001:0718b12": "周自武王至厲王。皆無年數。及宣王方有之。",
    "T51n2078_001:0718b13": "舊譜乃曰。昭王九年二十七年。三十三年。穆",
    "T51n2078_001:0718b14": "王之三十六年。或者頗不以為然。吾嘗辨之。",
    "T51n2078_001:0718b15": "故考太史公三代世表。視其敘曰。余讀諜",
    "T51n2078_001:0718b16": "記黃帝以來皆有年數。稽其曆譜諜終始。五",
    "T51n2078_001:0718b17": "德之傳古文咸不同。乖異夫子之弗論次其",
    "T51n2078_001:0718b18": "年月豈虛哉。以此驗。三代已前非實無年數。",
    "T51n2078_001:0718b19": "蓋太史公用孔子為尚書之志故不書其年。",
    "T51n2078_001:0718b20": "乃作世表。疑則傳疑。及後世學者之賢。若皇",
    "T51n2078_001:0718b21": "甫謐輩。復推而正之。故為釋氏之舊譜者。因",
    "T51n2078_001:0718b22": "之以書。此可詳也孰謂不然。",
    "T51n2078_001:0718b23": "[0718b23] 評曰。付法於大迦葉者。其於何時。必何以而",
    "T51n2078_001:0718b24": "明之耶曰。昔涅槃會之初。如來告諸比丘曰。",
    "T51n2078_001:0718b25": "汝等不應作如是語。我今所有無上正法。悉",
    "T51n2078_001:0718b26": "已付囑摩訶迦葉。是迦葉者。當為汝等作大",
    "T51n2078_001:0718b27": "依止。此其明矣(見涅槃第二卷)然正宗者。蓋聖人之",
    "T51n2078_001:0718b28": "密相傳受。不可得必知其處與其時也。以經",
    "T51n2078_001:0718b29": "酌之。則法華先。而涅槃後也。方說法華而大",
    "T51n2078_001:0718c01": "迦葉預焉。及涅槃而不在其會。吾謂。付法之",
    "T51n2078_001:0718c02": "時其在二經之間耳。或謂。如來於靈山會中",
    "T51n2078_001:0718c03": "拈花示之。而迦葉微笑。即是而付法。又曰。",
    "T51n2078_001:0718c04": "如來以法付大迦葉。於多子塔前。而世皆以",
    "T51n2078_001:0718c05": "是為傳受之實。然此未始見其所出。吾雖稍",
    "T51n2078_001:0718c06": "取。亦不敢果以為審也。曰他書之端。必列七",
    "T51n2078_001:0718c07": "佛。而此無之。豈七佛之偈非其舊譯乎。曰不",
    "T51n2078_001:0718c08": "然。夫正宗者。必以親相師承。為其&#x52B9;也。故此",
    "T51n2078_001:0718c09": "斷自釋迦如來已降。吾所以不復列之耳。吾",
    "T51n2078_001:0718c10": "考。其寶林傳燈諸家之傳記。皆祖述乎前魏",
    "T51n2078_001:0718c11": "支彊梁樓與東魏之那連耶舍。此二梵僧之",
    "T51n2078_001:0718c12": "所譯也。或其首列乎七佛之偈者。蓋亦出於",
    "T51n2078_001:0718c13": "支彊耶舍之二譯耳。豈謂非其舊本耶。然寶",
    "T51n2078_001:0718c14": "林傳其端不列七佛。猶吾書之意也。"
}