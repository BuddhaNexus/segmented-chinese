{
    "X44n0744_022:0570a01": "四分律名義標釋卷第二十二",
    "X44n0744_022:0570a02": "明 廣州沙門釋 弘贊在&#x7299; 輯",
    "X44n0744_022:0570a03": "  新安沙門釋 弘麗羅峰 校",
    "X44n0744_022:0570a04": "二賈客",
    "X44n0744_022:0570a05": "[0570a05] 一名瓜(亦名黃瓜)。二名憂波離。諸經論中多云。一名提",
    "X44n0744_022:0570a06": "謂。二名波利。提謂波利二名。乃雪山西鐵門之內。",
    "X44n0744_022:0570a07": "&#x89A9;貨羅故地。縛喝國之城名也(非天竺境)。時二長者。承",
    "X44n0744_022:0570a08": "如來命。請髮歸國。於二城中。各建一塔。高踰三丈。",
    "X44n0744_022:0570a09": "斯則釋迦如來法中最初之塔也。普曜經云。佛授",
    "X44n0744_022:0570a10": "二賈客記。當來作佛。號曰。蜜成如來(此之二人。最初得受二歸",
    "X44n0744_022:0570a11": "以未有僧寶故。有云。佛教言。汝當歸依僧。未來有僧故)。",
    "X44n0744_022:0570a12": "樹神",
    "X44n0744_022:0570a13": "[0570a13] 普曜經云。樹神名曰法明。或名法樂。又名法意。又",
    "X44n0744_022:0570a14": "名法持。是賈客昔舊知識。死為樹神。",
    "X44n0744_022:0570a15": "石&#x9262;",
    "X44n0744_022:0570a16": "[0570a16] 時二賈客。奉上&#x9EA8;蜜。佛作是念。過去未來諸佛。不",
    "X44n0744_022:0570a17": "手受食。四天王知佛所念。各取一自然香淨石&#x9262;。",
    "X44n0744_022:0570a18": "以奉世尊。佛念四王。各持&#x9262;施。我若取一。餘王怨",
    "X44n0744_022:0570a19": "望。乃至二三。亦復如是。我今應可總納受之。合成",
    "X44n0744_022:0570a20": "一&#x9262;將適眾願。念已受&#x9262;。以佛神力。重疊內之。遂",
    "X44n0744_022:0570a21": "成一&#x9262;。時四天王。各不相見。皆謂世尊。獨用我&#x9262;。",
    "X44n0744_022:0570a22": "其&#x9262;清淨輕妙。周&#x5FA7;細密。形色端嚴。紺青映徹。非",
    "X44n0744_022:0570a23": "人所作。大論云。四天王。四山頭。自然&#x9262;故。餘人無",
    "X44n0744_022:0570a24": "此自然&#x9262;也。西域記云。菩提樹東南。是四天王奉",
    "X44n0744_022:0570b01": "佛石&#x9262;處。佛&#x9262;記云。釋迦如來在世之時。所用青",
    "X44n0744_022:0570b02": "石之&#x9262;。其形可容三斗有餘。佛泥洹後。此&#x9262;隨緣。",
    "X44n0744_022:0570b03": "往福眾生。最後遺化。興於漢境。此記從北天竺來。",
    "X44n0744_022:0570b04": "有兩紙許。甲子歲三月至石澗寺。僧伽耶舍小禪",
    "X44n0744_022:0570b05": "師。使於漢士。宣示令知。",
    "X44n0744_022:0570b06": "師閻浮婆提",
    "X44n0744_022:0570b07": "[0570b07] 亦云提閻婆提。是提婆婆提城王。定光如來之父",
    "X44n0744_022:0570b08": "也。因果經云。提播婆底城。王名燈照。",
    "X44n0744_022:0570b09": "提婆婆提城",
    "X44n0744_022:0570b10": "[0570b10] 亦云提婆跋提。梵言提婆。此云天。跋提。此云賢。又",
    "X44n0744_022:0570b11": "婆提。此翻寶意。",
    "X44n0744_022:0570b12": "四徼",
    "X44n0744_022:0570b13": "[0570b13] 古弔切。音教。四門巷也。即廛中四徼。曰是其事也。",
    "X44n0744_022:0570b14": "定光",
    "X44n0744_022:0570b15": "[0570b15] 定應作錠。梵云提洹竭。或云提和竭羅。此云然燈。",
    "X44n0744_022:0570b16": "瑞應經翻為錠光。摭華云。錠音定。燈屬也。燈字本",
    "X44n0744_022:0570b17": "從金作鐙。俗作燈。&#x706F;。並非。徐鉉云。錠中置燭。故謂",
    "X44n0744_022:0570b18": "之燈。聲類云。有足曰錠。無足曰鐙。今云然燈錠光。",
    "X44n0744_022:0570b19": "語雖有異。而義皆一。故字須從金也。大論云。太子",
    "X44n0744_022:0570b20": "生時。一切身邊光如燈故。故名然燈。",
    "X44n0744_022:0570b21": "胑節",
    "X44n0744_022:0570b22": "[0570b22] 胑。本作支。謂體之四支。古通借用。後人加旁別之。",
    "X44n0744_022:0570b23": "故作肢。胑枝。原非本字。",
    "X44n0744_022:0570b24": "機關",
    "X44n0744_022:0570c01": "[0570c01] 韓康伯注曰。樞機制動之主也。按機。即樞機。用資",
    "X44n0744_022:0570c02": "轉動。關謂關鍵。義在密。能轉動。謂以闇密繩楔。而",
    "X44n0744_022:0570c03": "令轉動也。",
    "X44n0744_022:0570c04": "捔力",
    "X44n0744_022:0570c05": "[0570c05] 捔。本作角。吉岳切。音覺。禮記言。習射御角力。春秋",
    "X44n0744_022:0570c06": "云。角試也。校也。又競也。",
    "X44n0744_022:0570c07": "首陀會天",
    "X44n0744_022:0570c08": "[0570c08] 或云首陀婆。或云首陀婆娑。此云淨居。即五淨居",
    "X44n0744_022:0570c09": "天也。一無煩天。二無熱天。三善見天。四善現天。五",
    "X44n0744_022:0570c10": "色究竟天。此是色界第四禪所攝。四禪總有九天。",
    "X44n0744_022:0570c11": "三凡。五聖。一外道住。大論問曰。何故名為淨居天。",
    "X44n0744_022:0570c12": "答曰。四禪有八種。五種是阿那含住處。是名淨居。",
    "X44n0744_022:0570c13": "三種凡夫。聖人共住。過是處。有十住菩薩住處。亦",
    "X44n0744_022:0570c14": "名淨居。號太自在天王(即摩醯首羅居色界頂也)。",
    "X44n0744_022:0570c15": "純淑",
    "X44n0744_022:0570c16": "[0570c16] 純。殊倫切。音淳。不雜也。又篤至也。淑。式竹切音叔。",
    "X44n0744_022:0570c17": "善也。又清湛也。",
    "X44n0744_022:0570c18": "那由他",
    "X44n0744_022:0570c19": "[0570c19] 或云阿庾多。或云那術。此云萬億。",
    "X44n0744_022:0570c20": "呵&#x68C3;陀山",
    "X44n0744_022:0570c21": "[0570c21] 藥山也。大婆沙論云。然燈佛於燈光城。喝利多羅",
    "X44n0744_022:0570c22": "山。轉正法輪。過去燈光城。即是今婆羅泥斯(舊云波羅",
    "X44n0744_022:0570c23": "柰)。過去喝利多羅山。即是今仙人鹿苑。",
    "X44n0744_022:0570c24": "羽葆",
    "X44n0744_022:0571a01": "[0571a01] 博浩切。音保。合聚五采羽為幢。曰羽葆。",
    "X44n0744_022:0571a02": "欄楯",
    "X44n0744_022:0571a03": "[0571a03] 欄。離閑切。音闌。階除木勾欄也。說文云。欄檻也。縱",
    "X44n0744_022:0571a04": "曰檻。橫曰楯。楯間子曰檽。按欄楯。殿上臨之飾也。",
    "X44n0744_022:0571a05": "楯。乳允切。音盾。",
    "X44n0744_022:0571a06": "氍氀",
    "X44n0744_022:0571a07": "[0571a07] 氍。求於切。音渠。氀。凌如切。音閭。氍毹毛席也。又氀。",
    "X44n0744_022:0571a08": "罽也。亦曰毛布也。",
    "X44n0744_022:0571a09": "祠祀",
    "X44n0744_022:0571a10": "[0571a10] 祠。祭也。說文云。春祭曰祠。品物少。文詞多也。仲春",
    "X44n0744_022:0571a11": "之月祠。不用犧牲。但用圭璧。及皮幣。多文詞也。又",
    "X44n0744_022:0571a12": "祠。猶食也。以食而饗他也。祀者。祭無已也。謂年常",
    "X44n0744_022:0571a13": "祭祀。潔敬無已也。所謂祭天地也。爾雅云。祠。天祭",
    "X44n0744_022:0571a14": "也。祀。地祭也。此言祠祀者。謂天竺婆羅門法。常祭",
    "X44n0744_022:0571a15": "梵天。設大施會。以財以食。而饗他也。",
    "X44n0744_022:0571a16": "雜廁",
    "X44n0744_022:0571a17": "[0571a17] 廁。初寺切。差去聲。雜也。言以寶。雜廁其上也。",
    "X44n0744_022:0571a18": "蘇羅婆提女",
    "X44n0744_022:0571a19": "[0571a19] 此云善賢。或云善味。或云賢意。",
    "X44n0744_022:0571a20": "十二醜",
    "X44n0744_022:0571a21": "[0571a21] 一傴僂(傴。於上聲。僂。音樓。亦音呂。傴僂。謂背曲不伸也)。二凸脊(凸音突。高起也。脊。音",
    "X44n0744_022:0571a22": "積。背脊也)。三癭(音潁。頸瘤也)。四黃色。五黃頭。六眼青。七鋸齒。",
    "X44n0744_022:0571a23": "八齒黑。九手&#x811A;曲。十戾身(偏行不正也)。十一不與人等。",
    "X44n0744_022:0571a24": "十二凸髖(音寬。髀上曰髖。臀也)。",
    "X44n0744_022:0571b01": "彌&#x5374;",
    "X44n0744_022:0571b02": "[0571b02] 或作彌佉。或作彌伽。此言雲。增一阿含經云。名曰",
    "X44n0744_022:0571b03": "雷雲。顏貌端正。世之希有。眼紺青色。聰明博見。技",
    "X44n0744_022:0571b04": "術悉備。無事不通。其師即以立名。超術。佛本行經",
    "X44n0744_022:0571b05": "云。雲童。又云善思。因果經云。善慧。修行本起經云。",
    "X44n0744_022:0571b06": "梵志儒。名無垢光。諸經多云儒童。儒者。仁也。謂仁",
    "X44n0744_022:0571b07": "賢童子也。是釋迦如來修行時。二阿僧祗滿。遇然",
    "X44n0744_022:0571b08": "燈佛。得受記&#x8382;也。",
    "X44n0744_022:0571b09": "耶若達",
    "X44n0744_022:0571b10": "[0571b10] 此言祀施。或云祀授。若於天神邊求得子者。名為",
    "X44n0744_022:0571b11": "天授。若因祠祀。而求得子者。名曰祀授。授謂彼所",
    "X44n0744_022:0571b12": "授。施。謂彼所施。二義皆一也。",
    "X44n0744_022:0571b13": "摩納",
    "X44n0744_022:0571b14": "[0571b14] 此翻為年少淨行。或言摩納縛迦。縛迦即彌&#x5374;聲",
    "X44n0744_022:0571b15": "之轉也。",
    "X44n0744_022:0571b16": "六種震動",
    "X44n0744_022:0571b17": "[0571b17] 一動。二起。三涌。四震。五吼。六擊。詳如後雜犍度。六",
    "X44n0744_022:0571b18": "反十八動震句中。增一阿含經云。地動有八緣。一",
    "X44n0744_022:0571b19": "因水火風動。故地動。二菩薩處母胎。故地動。三菩",
    "X44n0744_022:0571b20": "薩出母胎。故地動。四菩薩成佛。故地動。五佛入涅",
    "X44n0744_022:0571b21": "槃。故地動。六諸佛菩薩羅漢。欲現神通。故地動。七",
    "X44n0744_022:0571b22": "諸天捨本形位。得作天主。故地動。八饑饉刀兵將",
    "X44n0744_022:0571b23": "起。故地動。又他方佛說法。地亦動。",
    "X44n0744_022:0571b24": "芬馥",
    "X44n0744_022:0571c01": "[0571c01] 芬。敷文切。音分。芬芬華草香氣也。馥。方六切。音福。",
    "X44n0744_022:0571c02": "香氣盛也。",
    "X44n0744_022:0571c03": "&#x9262;摩國",
    "X44n0744_022:0571c04": "[0571c04] 即蓮華國也。",
    "X44n0744_022:0571c05": "書讖",
    "X44n0744_022:0571c06": "[0571c06] 楚禁切。參去聲。三蒼云。讖秘密書也。說文云。讖驗",
    "X44n0744_022:0571c07": "也。謂古後有&#x52B9;驗之也。",
    "X44n0744_022:0571c08": "阿僧祇",
    "X44n0744_022:0571c09": "[0571c09] 大論云。僧祇。秦言數。阿。秦言無。問。幾時名阿僧祇。",
    "X44n0744_022:0571c10": "答。天人中能知算數者。極數不能知。是名一阿僧",
    "X44n0744_022:0571c11": "祇。如一一名二。二二名四。三三名九。十十名百。十",
    "X44n0744_022:0571c12": "百名千。十千名萬。十萬名億。千萬億名那由他。千",
    "X44n0744_022:0571c13": "萬那由他名頻婆。千萬頻婆名迦他。過迦他名阿",
    "X44n0744_022:0571c14": "僧祇。菩薩地持經云。一者。日月晝夜歲數無量。名",
    "X44n0744_022:0571c15": "阿僧祗。二者。大劫無量名阿僧祇。亦翻無央數(央者",
    "X44n0744_022:0571c16": "盡也)。",
    "X44n0744_022:0571c17": "釋迦文",
    "X44n0744_022:0571c18": "[0571c18] 淨名疏云。天竺語釋迦為能。文。為儒。義名能儒。時",
    "X44n0744_022:0571c19": "定光佛般泥洹去。菩薩得受記已。還入山中。壽終",
    "X44n0744_022:0571c20": "已後。即上生第二忉利天上。諸天皆共護視。天上",
    "X44n0744_022:0571c21": "壽盡。即復來下生鳩夷那竭國。為飛行皇帝。主四",
    "X44n0744_022:0571c22": "天下。壽終即復上生第二忉利天上。作帝釋。如是",
    "X44n0744_022:0571c23": "終而復始。凡三十六為天帝釋。八萬四千世。為飛",
    "X44n0744_022:0571c24": "行皇帝。如是壽終以後。便上生第四兜率天上。即",
    "X44n0744_022:0572a01": "復下生迦維羅衛國。迦維羅衛國者。天地之中央",
    "X44n0744_022:0572a02": "也。佛生者。不可邊生餘國。地為之傾側。西域記云。",
    "X44n0744_022:0572a03": "那揭羅曷國(北印度境)。東西六百餘里。南北二百五十",
    "X44n0744_022:0572a04": "六里。山周四境。縣隔危險。國大都城。二百餘里。城",
    "X44n0744_022:0572a05": "東三里。有窣堵波。高三百餘尺。無憂王之所建也",
    "X44n0744_022:0572a06": "(阿育王也)。編石特起。刻彫奇製。釋迦菩薩。值然燈佛。敷",
    "X44n0744_022:0572a07": "鹿皮衣。布髮掩泥。得受記處。時經劫壞。斯&#x8FF9;無泯。",
    "X44n0744_022:0572a08": "或有齋日天雨眾華。&#x7FA3;黎心競。或修供養。次南有",
    "X44n0744_022:0572a09": "小窣堵波。是昔淹泥之地。無憂王避大路。遂僻建",
    "X44n0744_022:0572a10": "焉。",
    "X44n0744_022:0572a11": "七多羅",
    "X44n0744_022:0572a12": "[0572a12] 大論云。多羅樹。高逾百肘。增一經云。高七仞為一",
    "X44n0744_022:0572a13": "多羅。七尺曰仞。是則樹高四十九尺。七樹共高三",
    "X44n0744_022:0572a14": "十四丈三尺(或云。一仞八尺。而尺有大小)。",
    "X44n0744_022:0572a15": "執杖釋種",
    "X44n0744_022:0572a16": "[0572a16] 或云執挾釋種。或云執蘆釋。亦名舍夷長者。同釋",
    "X44n0744_022:0572a17": "迦種。普曜經云。有小國王姓瞿曇氏。名波須弗。女",
    "X44n0744_022:0572a18": "名瞿夷(舍夷是國名。亦以此為姓。詳如上釋)。",
    "X44n0744_022:0572a19": "瞿夷",
    "X44n0744_022:0572a20": "[0572a20] 此云明女。五夢經云。是舍夷長者女。長者名水光。",
    "X44n0744_022:0572a21": "其婦名餘光。婦居近城。生女之時。日將欲沒。餘明",
    "X44n0744_022:0572a22": "照其家內皆明。因立字曰瞿夷。即是太子第一妃",
    "X44n0744_022:0572a23": "也。佛本行經云。執杖釋種女。姿貌如天女。心忍辱",
    "X44n0744_022:0572a24": "如地。面暉如月滿。古聖主苗裔。相應玉女寶。德廣",
    "X44n0744_022:0572b01": "覆天下。除憂如天樂。持重有智慧。相好容貌充。名",
    "X44n0744_022:0572b02": "稱量第一。是故號降稱。智論云。釋迦文菩薩。有二",
    "X44n0744_022:0572b03": "夫人。一名瞿毗耶。二名耶輸陀羅。羅&#x777A;羅母也。瞿",
    "X44n0744_022:0572b04": "毗耶。是寶女。故不孕子。或云菩薩有三妃第三名",
    "X44n0744_022:0572b05": "鹿野(古聖苗裔。即軍將王。擯斥四子之苗裔。天示城之釋種也。瞿毗耶。即瞿夷)。",
    "X44n0744_022:0572b06": "彌勒",
    "X44n0744_022:0572b07": "[0572b07] 此翻慈氏。什師曰。彌勒姓也。阿逸多字也。或云阿",
    "X44n0744_022:0572b08": "耆多。正言阿氏多。此云無勝。謂無人能勝也。西域",
    "X44n0744_022:0572b09": "記云。梅呾麗邪。唐言慈。即姓也。舊曰。彌勒。&#x8B4C;也。華",
    "X44n0744_022:0572b10": "嚴經。彌勒菩薩答善財言。我為化度與我往昔同",
    "X44n0744_022:0572b11": "修諸行。今時退失菩提心者。亦為教化父母親屬。",
    "X44n0744_022:0572b12": "亦為教化諸婆羅門。令其離於種族憍慢。得生如",
    "X44n0744_022:0572b13": "來種姓之中。而生於此閻浮提界。摩羅提國。拘吒",
    "X44n0744_022:0572b14": "聚落。婆羅門家。上生經云。生於波羅柰國。劫波利",
    "X44n0744_022:0572b15": "村。波婆利大婆羅門家(有說波婆梨。是舅)。賢愚經云。佛在",
    "X44n0744_022:0572b16": "王舍城。鷲頭山中。時波羅柰王名波羅摩達。王有",
    "X44n0744_022:0572b17": "輔相(名迦波利)。生一男兒。相好備滿。身色紫金。姿容挺",
    "X44n0744_022:0572b18": "特。輔相見子。倍增怡悅。其母素性不能良善。懷妊",
    "X44n0744_022:0572b19": "已來。悲矜苦厄。慈潤黎庶。等心護養。父召相師。令",
    "X44n0744_022:0572b20": "占相之。相師見喜。因為立字。號曰彌勒。其兒殊稱。",
    "X44n0744_022:0572b21": "合土宣聞。國王聞懼。恐大奪位。懷害兒心。時父憐",
    "X44n0744_022:0572b22": "愛其子。密遣人送往波婆富羅國。兒舅波婆梨處。",
    "X44n0744_022:0572b23": "教學經書(餘經亦云。送向南天竺國。外舅家養)。後時波婆梨。聞佛功",
    "X44n0744_022:0572b24": "德。即遣彌勒等十六人。往看佛相好。十六人到鷲",
    "X44n0744_022:0572c01": "山。見佛光明。深生敬仰。頭面禮訖。佛為說法。其十",
    "X44n0744_022:0572c02": "五人。得法眼淨。求索出家。佛言。善來。鬚髮自墮。法",
    "X44n0744_022:0572c03": "衣在身。重為說法。成阿羅漢(惟彌勒一人不取小果。誓發大願。志趣無",
    "X44n0744_022:0572c04": "上菩提)。佛告諸比丘。於未來世。此閻浮提。土地方正",
    "X44n0744_022:0572c05": "平坦廣博。無有山川。地生&#x8F2D;草。猶如天衣。爾時人",
    "X44n0744_022:0572c06": "民。壽八萬四千歲。身長八丈(彌勒成佛經云。身長一十六丈)端正",
    "X44n0744_022:0572c07": "殊妙。稟性仁和。具修十善。彼時當有轉輪聖王。名",
    "X44n0744_022:0572c08": "曰勝伽(晉言貝也)彼時有婆羅門家。生一男兒。字曰彌",
    "X44n0744_022:0572c09": "勒(父名善淨。母名淨妙)。身色紫金。三十二相。眾好畢滿。光明",
    "X44n0744_022:0572c10": "殊赫(成佛經云。身長三十二丈。胸廣十丈。面長五丈。有云身長十六丈。此以時代不同。尺有大",
    "X44n0744_022:0572c11": "小。譯人據時翻譯。或依天竺之尺。或準此方之丈。致數不等也)。出家學道。成最正",
    "X44n0744_022:0572c12": "覺(成佛經云。早起出家。即於是日成佛)。廣為眾生。轉妙法輪。其第一",
    "X44n0744_022:0572c13": "大會。度九十三億眾生之類。第二大會。度九十一",
    "X44n0744_022:0572c14": "億。第三大會。度九十億。如是三會說法。得蒙度者。",
    "X44n0744_022:0572c15": "悉我遺法。種福眾生。皆得在彼三會之中。阿難白",
    "X44n0744_022:0572c16": "佛。不審從何造起。名為彌勒。佛言。過去久遠。習慈",
    "X44n0744_022:0572c17": "三昧。定意柔&#x8F2D;。更無害心。故字彌勒。華嚴經云。彌",
    "X44n0744_022:0572c18": "勒最初證得慈心三昧。從是已來。號為慈氏。思益",
    "X44n0744_022:0572c19": "經云。眾生見者。即得慈心三昧。故名彌勒。心地觀",
    "X44n0744_022:0572c20": "經云。從初發心不食肉。以是因緣。名慈氏。又餘經",
    "X44n0744_022:0572c21": "云。過去有佛。已字彌勒。時值彼佛立願。同名彌勒。",
    "X44n0744_022:0572c22": "如釋迦過去。作瓦師名大光明。值釋迦文佛。及彼",
    "X44n0744_022:0572c23": "弟子眾。便發願言。我於當來世。如今佛名。弟子名",
    "X44n0744_022:0572c24": "字。亦復如是。彌勒因緣亦爾。賢愚經云。彌勒世尊。",
    "X44n0744_022:0573a01": "五十六億七千萬歲。來此成佛。上生經云。閻浮提",
    "X44n0744_022:0573a02": "歲數。五十六億萬歲。爾乃下生。今按賢劫一代。大",
    "X44n0744_022:0573a03": "分四時。一成。二住。三壞。四空。於此四中。各有二十",
    "X44n0744_022:0573a04": "小劫。成劫已過。壞空未至。茲當住劫。有千佛興世。",
    "X44n0744_022:0573a05": "三佛已往。釋尊復過。今是釋尊遺法末時也。此住",
    "X44n0744_022:0573a06": "劫中。二十箇小劫。初八小劫無佛出世。至第九小",
    "X44n0744_022:0573a07": "劫。人壽八萬歲。減至六萬歲時。拘留孫佛興世。至",
    "X44n0744_022:0573a08": "四萬歲時。拘那含佛出現。至二萬歲時。迦葉如來",
    "X44n0744_022:0573a09": "垂&#x8FF9;。減至人壽一百歲間。釋迦世尊。降誕迦毗羅",
    "X44n0744_022:0573a10": "衛國。從斯以後。至第十小劫中。人壽八萬四千。減",
    "X44n0744_022:0573a11": "至八萬歲時。彌勒如來。下生閻浮提。從第十一劫。",
    "X44n0744_022:0573a12": "至第十四劫。此四小劫。無佛出世。至第十五小劫",
    "X44n0744_022:0573a13": "中。有九百九十四佛。相續出現。從第十六劫。至第",
    "X44n0744_022:0573a14": "十九劫。此四小劫。亦無佛出。後至第二十小劫中。",
    "X44n0744_022:0573a15": "人壽增至八萬四千歲。住劫滿時。樓至如來御世。",
    "X44n0744_022:0573a16": "如來般涅槃已。則壞劫時至矣(言小劫者。如從初人壽八萬四千歲。",
    "X44n0744_022:0573a17": "過百年減一歲。如是減至十歲。復從十歲。過百年增一歲。增至八萬四千歲。此一增減。名一小劫。今當第",
    "X44n0744_022:0573a18": "九減劫。人壽七十歲時。維摩詰經注云。將來世。劫盡時。刀兵起。人壽十歲。婆須密。從忉利天。下生王家。作",
    "X44n0744_022:0573a19": "天子。化眾人言。我等祖父。壽命極長。以今瞋恚無慈。故至此短壽。是故汝等。當行慈心。眾人從命。惡心轉",
    "X44n0744_022:0573a20": "薄此後生子。壽二十歲。如是轉續。增至八萬四千歲。復減至八萬歲時。彌勒下生人間)。",
    "X44n0744_022:0573a21": "無餘涅槃界",
    "X44n0744_022:0573a22": "[0573a22] 涅槃。此云圓寂。亦云寂滅。又云滅度。乃三乘聖人",
    "X44n0744_022:0573a23": "之所修證。言有餘無餘。大小凡聖涅槃。義分四別。",
    "X44n0744_022:0573a24": "一本來自性清淨涅槃。謂一切法相。真如理。不簡",
    "X44n0744_022:0573b01": "凡聖。及與色心等。皆具圓寂真如性故。雖被客塵",
    "X44n0744_022:0573b02": "煩惱所染。而本性清淨。具足無量微妙功德。無生",
    "X44n0744_022:0573b03": "無滅。德若&#x8657;空。一切有情。平等共有。離一切相。及",
    "X44n0744_022:0573b04": "諸分別。尋思路絕。名言道斷。唯真見道入聖位者。",
    "X44n0744_022:0573b05": "自內證知。其性本寂。非能使之令寂。故云本來自",
    "X44n0744_022:0573b06": "性涅槃。二有餘依涅槃。即真如出煩惱障。謂二乘",
    "X44n0744_022:0573b07": "人。雖斷三界煩惱障。而最後五蘊。分段生死。苦身",
    "X44n0744_022:0573b08": "未滅。尚餘微苦所依。然障已寂。故名有餘依涅槃。",
    "X44n0744_022:0573b09": "三無餘依涅槃。即真如出生死苦。謂二乘人。煩惱",
    "X44n0744_022:0573b10": "既盡。最後苦身亦滅。所謂色身與惑俱滅。而無遺",
    "X44n0744_022:0573b11": "餘。顯真如體。圓滿寂滅。故名無餘依涅槃。四無住",
    "X44n0744_022:0573b12": "處涅槃。即真如出所知障。大悲般若。常所輔翼。故",
    "X44n0744_022:0573b13": "不住生死。及與涅槃。利樂有情。窮未來際。若住涅",
    "X44n0744_022:0573b14": "槃。無度生用。若住生死。無斷障用。以能斷障。及能",
    "X44n0744_022:0573b15": "度生。故名無住。雖窮未來際。具無量利生大用。而",
    "X44n0744_022:0573b16": "體永寂。故名涅槃。不同二乘住涅槃。義。故云無住",
    "X44n0744_022:0573b17": "處涅槃。亦名究竟涅槃。此四種涅槃。一切有情未",
    "X44n0744_022:0573b18": "斷障故。皆有初一。二乘無學&#x8EAD;住涅槃。容有前三。",
    "X44n0744_022:0573b19": "唯諸如來圓滿證故。而能具四。問曰。既云唯佛具",
    "X44n0744_022:0573b20": "四。而律言。以佛眼觀天下。無不入無餘涅槃界。而",
    "X44n0744_022:0573b21": "般涅槃。答曰。正以佛圓滿證故。故能觀天下。皆入",
    "X44n0744_022:0573b22": "無餘。所謂不令一人獨得滅度。皆以如來滅度。而",
    "X44n0744_022:0573b23": "滅度之。亦可言自性清淨涅槃。故律云。況復無欲",
    "X44n0744_022:0573b24": "瞋恚癡。施中第一。為福最尊。斯明非為具縛者。而",
    "X44n0744_022:0573c01": "說無餘。經云。一切眾生。本來成佛。是也。言界者。或",
    "X44n0744_022:0573c02": "言城。或言國。界即界域。界別。謂凡夫居於生死之",
    "X44n0744_022:0573c03": "境。聖人處於無為之域。而涅槃與生死界異故也。",
    "X44n0744_022:0573c04": "言城言國者。皆以防非禦敵為義。謂證涅槃者。惑",
    "X44n0744_022:0573c05": "障已斷。不為一切煩惱怨賊所侵也。涅槃經云。佛",
    "X44n0744_022:0573c06": "言。譬如&#x8657;空。實無有性。以光明故。故名&#x8657;空。實無",
    "X44n0744_022:0573c07": "&#x8657;空。猶如世諦。實無其性。為眾生故。說有世諦。善",
    "X44n0744_022:0573c08": "男子。涅槃之體。亦復如是。無有住處。直是諸佛斷",
    "X44n0744_022:0573c09": "煩惱處。故名涅槃。涅槃即是常樂我淨(云云)。",
    "X44n0744_022:0573c10": "呵梨勒",
    "X44n0744_022:0573c11": "[0573c11] 此云天主持來。其果為藥。功用至多。無所不入。詳",
    "X44n0744_022:0573c12": "如藥犍度中釋。",
    "X44n0744_022:0573c13": "&#x9B31;&#x979E;羅村",
    "X44n0744_022:0573c14": "[0573c14] 即前大將村也。",
    "X44n0744_022:0573c15": "離婆那樹",
    "X44n0744_022:0573c16": "[0573c16] 婆那。此云林。離婆那。未詳翻譯。",
    "X44n0744_022:0573c17": "蘇闍羅",
    "X44n0744_022:0573c18": "[0573c18] 或云須闍陀。亦云蘇社多。此言善生。",
    "X44n0744_022:0573c19": "文驎龍宮",
    "X44n0744_022:0573c20": "[0573c20] 因果經云。佛止宿阿闍婆羅水側。彼水中龍王。名",
    "X44n0744_022:0573c21": "目真&#x96A3;陀。異出本起經云。龍名文&#x96A3;。文&#x96A3;者。所止",
    "X44n0744_022:0573c22": "水邊有樹。佛便正坐。此龍曾已見三佛。一拘婁孫",
    "X44n0744_022:0573c23": "佛。二拘那含牟尼佛。三迦葉佛。皆在此樹下坐。光",
    "X44n0744_022:0573c24": "影入水中。照徹龍所居處(云云)。西域記云。目支&#x96A3;",
    "X44n0744_022:0574a01": "陀龍王池。其水清潔。其味甘美。池東岸有其室焉。",
    "X44n0744_022:0574a02": "池岸西。是佛初成道。此坐七日入定。龍王繞佛七",
    "X44n0744_022:0574a03": "&#x5E00;。化多頭蓋佛處。目真&#x96A3;陀。此翻為石山。",
    "X44n0744_022:0574a04": "阿踰波羅尼拘律樹",
    "X44n0744_022:0574a05": "[0574a05] 西域記云。菩提樹垣東南隅。尼拘律樹。是昔如來",
    "X44n0744_022:0574a06": "初證佛果。大梵天王。於此勸請轉妙法輪。法顯傳",
    "X44n0744_022:0574a07": "云。佛於尼拘律樹下。方石上東向坐。梵天來請。",
    "X44n0744_022:0574a08": "緣起法",
    "X44n0744_022:0574a09": "[0574a09] 亦名緣生法。亦名因緣法。總有十二支。洞明三世",
    "X44n0744_022:0574a10": "因果。備載經論。此不繁出。如墮篇中略釋。",
    "X44n0744_022:0574a11": "  ●律藏卷第三十二",
    "X44n0744_022:0574a12": "阿蘭迦蘭",
    "X44n0744_022:0574a13": "[0574a13] 即阿藍迦蘭。如上釋。此人往在因中。曾為佛師。及",
    "X44n0744_022:0574a14": "以種種供給世尊。因中第二師者。&#x9B31;頭藍弗是也",
    "X44n0744_022:0574a15": "(如來為攝化外道故。初逾城時。於苦行林中。從此二人學定。佛得定已。知非涅槃。乃捨之而去。趣菩提樹",
    "X44n0744_022:0574a16": "下。自證道果)。",
    "X44n0744_022:0574a17": "波羅柰國仙人鹿苑",
    "X44n0744_022:0574a18": "[0574a18] 苑者。所以養獸也。新云。婆羅&#x75C6;斯城。仙人墮處。施",
    "X44n0744_022:0574a19": "鹿林。此翻為江繞城。以波羅柰河。繞此城故。如婆",
    "X44n0744_022:0574a20": "沙論曰。何故名婆羅&#x75C6;斯。此是河名。去其不遠。造",
    "X44n0744_022:0574a21": "立王城。是故此城。亦名婆羅&#x75C6;斯。或云仙人論處。",
    "X44n0744_022:0574a22": "謂。佛是最勝仙人。皆於此處初轉法輪。故名仙人",
    "X44n0744_022:0574a23": "論處。有說諸佛。非定於此轉法輪者。應言仙人住",
    "X44n0744_022:0574a24": "處。謂佛出世。時有佛大仙。及聖弟子仙眾所住。佛",
    "X44n0744_022:0574b01": "不出世。時有獨覺仙住。若無獨覺。時有世俗五通",
    "X44n0744_022:0574b02": "仙住。以此處恒有諸仙。已住。今住。當住。故名仙人",
    "X44n0744_022:0574b03": "住處。有說應言仙人墮處。昔有五百仙人。飛行空",
    "X44n0744_022:0574b04": "中。至此遇退因緣。一時墮落(昔國王與諸宮女。於此遊戲歌音。微妙。仙",
    "X44n0744_022:0574b05": "人聞聲。即失神足。從空墮落。然時經綿劫。歷事不一。以因緣故。故有多名。非諸說有異也)。西域",
    "X44n0744_022:0574b06": "記云。婆羅&#x75C6;斯國。舊云波羅柰&#x8B4C;也。周四千餘里",
    "X44n0744_022:0574b07": "國大都城。西臨競伽河。長十八九里。廣五六里。大",
    "X44n0744_022:0574b08": "城東北。婆羅&#x75C6;斯河。河東北行十餘里。至鹿野伽",
    "X44n0744_022:0574b09": "藍。伽藍垣西不遠大林中。是如來昔與提婆達多。",
    "X44n0744_022:0574b10": "俱為鹿王住處。昔於此大林之中。有兩&#x7FA3;鹿。各五",
    "X44n0744_022:0574b11": "百餘。時此國王(王名梵達)。畋遊原澤。菩薩鹿王。前請王",
    "X44n0744_022:0574b12": "曰。大王校獵中原。縱燎飛矢。凡我徒屬。命在茲晨。",
    "X44n0744_022:0574b13": "不日腐臭。無所充膳。願欲次差。日輸一鹿。王有割",
    "X44n0744_022:0574b14": "鮮之膳。我延旦夕之命。王善其言。回駕而返。兩&#x7FA3;",
    "X44n0744_022:0574b15": "之鹿。更次輸命。提婆&#x7FA3;中。有懷孕鹿。次當就死。白",
    "X44n0744_022:0574b16": "其主曰。身雖應死。子未次也。鹿王怒曰。誰不保命。",
    "X44n0744_022:0574b17": "雌鹿歎曰。吾王不仁。死無日矣。乃告急菩薩鹿王。",
    "X44n0744_022:0574b18": "鹿王曰。悲哉。慈母之心。恩及未形。吾今代汝。遂至",
    "X44n0744_022:0574b19": "王門。道路之人。傳聲唱曰。彼大鹿王。今來入邑。都",
    "X44n0744_022:0574b20": "人士庶。莫不馳觀。王之聞也。以為不誠。門者白至。",
    "X44n0744_022:0574b21": "王乃信然。曰。鹿王何遽來耶。鹿曰。有雌鹿當死。胎",
    "X44n0744_022:0574b22": "子未產。心不能忍。敢以身代。王聞歎曰。我人身鹿",
    "X44n0744_022:0574b23": "也。爾鹿身人也。於是悉放諸鹿。不復輸命。即以其",
    "X44n0744_022:0574b24": "林。為諸鹿藪。因而謂之施鹿林焉。鹿野之號。自此",
    "X44n0744_022:0574c01": "而興。轉法輪論云。世尊以何義故。捨彼寬博。種種",
    "X44n0744_022:0574c02": "勝妙。華樹莊嚴。無量勝人。多眾集處。於波羅柰。少",
    "X44n0744_022:0574c03": "人眾處。在波&#x54A4;離樹下。鹿苑之中。而轉法輪。答。世",
    "X44n0744_022:0574c04": "尊往昔。已於彼處。八十千億那由他會。行布施。又",
    "X44n0744_022:0574c05": "於彼處。已曾供養六十千億那由他佛。又彼處已",
    "X44n0744_022:0574c06": "有九十一億千佛。轉於法輪。彼處常饒寂靜仙人。",
    "X44n0744_022:0574c07": "有如是等。諸大功德。是故世尊。在於彼處。而轉法",
    "X44n0744_022:0574c08": "輪。又復世尊。轉法輪時。幾許眾。捨惡行善。答。憍陳",
    "X44n0744_022:0574c09": "如。有五比丘。復有諸天。六十億。復有色界天。八十",
    "X44n0744_022:0574c10": "億。復八十四千億人。普廣經偈言。",
    "X44n0744_022:0574c11": " 阿若居&#x96A3;等  如是五比丘  六十億諸天",
    "X44n0744_022:0574c12": " 皆得法眼淨  八十億色天  淨無上法眼",
    "X44n0744_022:0574c13": " 淨勝法眼人  八萬四千億",
    "X44n0744_022:0574c14": "優陀耶",
    "X44n0744_022:0574c15": "[0574c15] 根本律。翻為親近。此梵志。聞佛說偈。悵惘不解。揖",
    "X44n0744_022:0574c16": "已而去。至於中路。夜半即便命終。",
    "X44n0744_022:0574c17": "三轉十二行",
    "X44n0744_022:0574c18": "[0574c18] 謂三轉四聖諦。共為十二行相法輪。言三轉者。一",
    "X44n0744_022:0574c19": "曰示轉。二曰勸轉。三曰證轉。言四聖諦者。一苦聖",
    "X44n0744_022:0574c20": "諦。二苦集聖諦。三苦盡聖諦(即滅諦也)。四苦出要聖諦",
    "X44n0744_022:0574c21": "(即道諦也)。十二行者。今依律文出。",
    "X44n0744_022:0574c22": "[0574c22] 此苦聖諦(示)。當知。此苦聖諦(勸)。我已知。苦聖諦(證)。",
    "X44n0744_022:0574c23": "[0574c23] 此苦集聖諦(示)。當滅(勸)。我已滅(證)。",
    "X44n0744_022:0574c24": "[0574c24] 此苦盡聖諦(示)。應作證(勸)。我已作證(證)。",
    "X44n0744_022:0575a01": "[0575a01] 此苦出要聖諦(示)。當修(勸)。我已修(證)。餘如經論廣",
    "X44n0744_022:0575a02": "明。",
    "X44n0744_022:0575a03": "轉法輪",
    "X44n0744_022:0575a04": "[0575a04] 法者。軌持義。軌謂軌則。令物生解。持謂任持。不捨",
    "X44n0744_022:0575a05": "自體也。輪者。婆沙論云。此輪是法所成。法為自性。",
    "X44n0744_022:0575a06": "故名法輪。又輪是動轉。不住義。捨此趣彼義。能伏",
    "X44n0744_022:0575a07": "怨敵義。俱舍釋論云。云何說名轉。由行度他相續。",
    "X44n0744_022:0575a08": "令彼解此義故。故文句云。轉佛心中。化他之法。度",
    "X44n0744_022:0575a09": "入他心。名轉法輪。輔行云。以四諦輪。轉度與他。摧",
    "X44n0744_022:0575a10": "破結惑。如王輪寶。能壞能安。法輪亦爾。壞煩惱怨。",
    "X44n0744_022:0575a11": "安住諦理。婆沙論云。世尊漸漸化誘。令其五人調",
    "X44n0744_022:0575a12": "伏。於日初分。為二人說法。令餘三人。入村乞食。彼",
    "X44n0744_022:0575a13": "所得食。充足六人。於日後分。為三人說法。令二人",
    "X44n0744_022:0575a14": "入村乞食。彼所得食。充足五人。世尊性離非時食",
    "X44n0744_022:0575a15": "故。如是教化。經於三月。有說四月。令彼五人。善根",
    "X44n0744_022:0575a16": "熟已。於迦栗底迦月。白半八日。如來為彼轉正法",
    "X44n0744_022:0575a17": "輪。陳如最初見法(世尊性離非時食者。言佛自誕王宮。以至涅槃。於其中間。曾無",
    "X44n0744_022:0575a18": "非時之&#x98E1;。謂諸佛性。恒處中道。不著二邊。故遠離非時之過。是以如來臨般涅槃之日。受純陀請已。說法",
    "X44n0744_022:0575a19": "未覺。即告純陀。時將欲至。宜速齋供。復於涅槃會上種種訶責毀戒。今人學佛。奚可違佛性。而貪&#x98E1;無時。",
    "X44n0744_022:0575a20": "猶云我是大乘。無羇無礙。然則佛是大乘耶。小乘耶。噫。自為口腹之貪。而妄生誣謗世尊。豈但無慚無愧。",
    "X44n0744_022:0575a21": "其罪又當如何哉。迦栗底迦月白半八日者。當此八月初八日也)。",
    "X44n0744_022:0575a22": "阿若憍陳如",
    "X44n0744_022:0575a23": "[0575a23] 憍陳如。或云拘&#x96A3;。新云憍陳那。是姓也此翻火器。",
    "X44n0744_022:0575a24": "乃婆羅門種。蓋其先祖事火。從此命族也。阿若者",
    "X44n0744_022:0575b01": "名也。此翻無知。無知者。非無所知。乃是知無耳。亦",
    "X44n0744_022:0575b02": "翻已知。如律本云。世尊三轉法輪。彼諸塵垢盡。得",
    "X44n0744_022:0575b03": "法眼生。時佛已知其心中所得。便以此言而讚曰。",
    "X44n0744_022:0575b04": "阿若憍陳如已知。阿若憍陳如已知。從是已來。名",
    "X44n0744_022:0575b05": "阿若憍陳如。轉法輪經云。阿若是解了義。正法華",
    "X44n0744_022:0575b06": "經。翻為知本際。或翻為解本際。孤山云。以第一解",
    "X44n0744_022:0575b07": "法者也。此尊者於五人中。率先得道者。蓋有宿因。",
    "X44n0744_022:0575b08": "如因果經云。釋迦因地。為忍辱仙人。在一山中修",
    "X44n0744_022:0575b09": "道。時憍陳如。為國王。名歌利。受性暴惡。一日將諸",
    "X44n0744_022:0575b10": "婇女入山。獵倦假寐。時諸侍女。入林採華。行至仙",
    "X44n0744_022:0575b11": "人菴前。仙為說法。良久王寤。不見諸女。攜&#x5292;尋覓。",
    "X44n0744_022:0575b12": "見在菴前。王怒問曰。汝何人。答曰。忍辱仙也。又問",
    "X44n0744_022:0575b13": "得上地定耶。答曰。未。王曰。既未得上定。乃是凡夫。",
    "X44n0744_022:0575b14": "遂拔&#x5292;截下仙手足。見仙神色不動。遂問。汝恨我",
    "X44n0744_022:0575b15": "耶。仙曰。不恨。願我成佛。先度於王。今既得道。先度",
    "X44n0744_022:0575b16": "陳如。陳如即歌利王也。增一阿含經云。我聲聞中。",
    "X44n0744_022:0575b17": "第一比丘。寬仁博識。善能勸化。將養聖眾。不失威",
    "X44n0744_022:0575b18": "儀。所謂阿若拘&#x96A3;比丘是。",
    "X44n0744_022:0575b19": "得法眼生",
    "X44n0744_022:0575b20": "[0575b20] 律云。諸塵垢盡。得法眼生。亦云得法眼淨。謂得須",
    "X44n0744_022:0575b21": "陀洹道也。以其始見道&#x8FF9;。故得法眼之名。塵垢。謂",
    "X44n0744_022:0575b22": "八十八結使。結使盡故。得法眼淨。",
    "X44n0744_022:0575b23": "四天王",
    "X44n0744_022:0575b24": "[0575b24] 東方提多羅&#x54A4;天王(此言治國。亦云持國)。領乾闥婆。及毗舍",
    "X44n0744_022:0575c01": "闍。護東洲人(金光明疏云。上升之元首。下界之初天。居半須彌山東黃金埵。王名提頭",
    "X44n0744_022:0575c02": "賴吒。此云持國。毗舍闍。此云噉精氣鬼)。",
    "X44n0744_022:0575c03": "[0575c03] 南方毗流離天王(毗流離。是寶名。應作毗留勒叉此翻免離。又翻增長)。領鳩",
    "X44n0744_022:0575c04": "槃茶。及薜&#x8318;多。護南洲人(疏云。南流離埵。王名毗留勒叉。鳩槃茶。此云厭",
    "X44n0744_022:0575c05": "魅鬼。薜&#x8318;多。此云餓鬼)。",
    "X44n0744_022:0575c06": "[0575c06] 西方流波叉天王(此言離語。亦云毗留博叉。此翻廣目)。領諸龍。及富",
    "X44n0744_022:0575c07": "單那。護西洲人(疏云。西白銀埵。王名毗留博叉。富單那。此云臭餓鬼)。",
    "X44n0744_022:0575c08": "[0575c08] 北方&#x979E;沙門天王(此言多聞)。領夜叉。及羅剎。護北洲人",
    "X44n0744_022:0575c09": "(疏云。北水精埵。王名毗沙門。福德之名。聞四方故。亦翻普聞。佛令掌擎古佛舍利塔。四王共有二十八部",
    "X44n0744_022:0575c10": "鬼神)。感通傳云。一王之下。有八將軍。四王三十二將。",
    "X44n0744_022:0575c11": "周四天下。往還護助諸出家人。其韋馱將軍。於三",
    "X44n0744_022:0575c12": "十二將之中。最存弘護。多有魔子魔女。輕弄比丘。",
    "X44n0744_022:0575c13": "道力微者。並為惑亂。將軍恓惶奔赴。應機除翦。經",
    "X44n0744_022:0575c14": "云。四王各有九十一子。有大威力。皆名曰帝。皆護",
    "X44n0744_022:0575c15": "十方。此是欲界初天。人間五十歲。此天為一晝夜。",
    "X44n0744_022:0575c16": "壽延五百歲。身長半里。衣重半兩。法苑云。若持不",
    "X44n0744_022:0575c17": "殺戒。得生四王處。不殺不盜。生忉利天。不殺盜邪",
    "X44n0744_022:0575c18": "婬。生夜摩天。更加不妄語兩舌惡口綺語。生兜率",
    "X44n0744_022:0575c19": "天。奉佛戒。兼身口七善業。生化樂。他化天(諸天身量。衣服。",
    "X44n0744_022:0575c20": "歲數。經論互出不等。今以身量。依俱舍。衣量依阿含。歲數依毗曇)。",
    "X44n0744_022:0575c21": "忉利天",
    "X44n0744_022:0575c22": "[0575c22] 或云怛利夜登陵奢。應法師云。梵音&#x8B4C;略。正言多",
    "X44n0744_022:0575c23": "夜羅登陵舍。此云三十三。梵云提婆。此云天。四面",
    "X44n0744_022:0575c24": "各八城。并中央善見大城合為三十三。共居須彌",
    "X44n0744_022:0576a01": "頂。須彌山頂縱廣八萬四千由旬。其中平可居者。",
    "X44n0744_022:0576a02": "止四萬由旬。善見大城。周萬由旬。重門高一由旬",
    "X44n0744_022:0576a03": "半。城有千門。嚴飾壯麗。中有金城。周千由旬。是釋",
    "X44n0744_022:0576a04": "帝住處。此天以&#x9262;特摩華合。嗢&#x9262;羅華開。多樂睡",
    "X44n0744_022:0576a05": "眠。爾時為夜。若嗢&#x9262;羅華合。&#x9262;特摩華開。少欲睡",
    "X44n0744_022:0576a06": "眠。爾時為晝。此是欲界第二天。人間一百歲。此天",
    "X44n0744_022:0576a07": "為一晝夜。壽一千歲。身長一里。衣重六銖。淨名疏",
    "X44n0744_022:0576a08": "云。昔迦葉佛滅度後。有一人發心修塔。報為天主。",
    "X44n0744_022:0576a09": "三十二人助修。報為輔臣。君臣合之為三十三(四教",
    "X44n0744_022:0576a10": "儀云。單修上品十善。生忉利天)。",
    "X44n0744_022:0576a11": "燄摩天",
    "X44n0744_022:0576a12": "[0576a12] 或云夜摩。此云時分。時時唱快樂故。或云受五欲",
    "X44n0744_022:0576a13": "境。知時分故。立世毗曇云。日夜時節。分分度時。說",
    "X44n0744_022:0576a14": "如是言。咄哉。不可思議歡樂。故名夜摩天。天王名",
    "X44n0744_022:0576a15": "修夜摩。此云善時分。婆沙論云。從須彌山頂三十",
    "X44n0744_022:0576a16": "三天住處。上升四萬由旬。有處如雲。七寶成所。其",
    "X44n0744_022:0576a17": "猶大地。是燄摩天住。復上一倍。有地如雲。是兜率",
    "X44n0744_022:0576a18": "天住。復上一倍。有地如雲。化樂天住。復上一倍。有",
    "X44n0744_022:0576a19": "地如雲。是他化天住。次第乃至色究竟天。皆有地",
    "X44n0744_022:0576a20": "如雲(若其廣量。如忉利天縱廣四萬由旬。燄摩八萬。乃至他化。次第倍前。縱廣六十四萬由旬",
    "X44n0744_022:0576a21": "也)。也是欲界第三天。人間二百歲。此天為一晝夜。",
    "X44n0744_022:0576a22": "壽命二千歲。身長二里。衣重三銖(四教儀云。四王忉利。單修上品",
    "X44n0744_022:0576a23": "十善得生。若夜摩已上。至他化。兼修未到定得生。此是欲界定。未到色界禪定也。論云。由禪定力故。使四",
    "X44n0744_022:0576a24": "天皆悉居空當依善為正)。",
    "X44n0744_022:0576b01": "兜術天",
    "X44n0744_022:0576b02": "[0576b02] 或云兜術陀。又云兜率陀。此云妙足。新云&#x89A9;史多。",
    "X44n0744_022:0576b03": "又云&#x89A9;史陀。此云知足。謂於五欲知止足故。苑師",
    "X44n0744_022:0576b04": "曰。具云珊兜率陀。此言喜樂集。依俱舍中有三義",
    "X44n0744_022:0576b05": "得此名。一喜事。二聚集。三遊樂。佛地論。名&#x6199;足。謂",
    "X44n0744_022:0576b06": "後身菩薩。於中教化。多修&#x6199;足。立世毗曇云。歡樂",
    "X44n0744_022:0576b07": "飽滿。於其資具。自知滿足。於八聖道。不生知足。故",
    "X44n0744_022:0576b08": "說名為兜率陀天。天王名善足意。涅槃經云。此天",
    "X44n0744_022:0576b09": "欲界最勝。故補處菩薩。皆示生此天。為教化眾生",
    "X44n0744_022:0576b10": "故。婆沙論云。&#x89A9;史多天。是千世界天趣之中。猶如",
    "X44n0744_022:0576b11": "齋法。是故菩薩。惟生彼天。又彼天中。有九廊院。廊",
    "X44n0744_022:0576b12": "各十二踰繕那量。樂法菩薩。常滿其中。補處菩薩。",
    "X44n0744_022:0576b13": "晝夜六時。恒為說法。此是欲界第四天。人間四百",
    "X44n0744_022:0576b14": "歲。此天為一晝夜。壽命四千歲。身長四里。衣重一",
    "X44n0744_022:0576b15": "銖半(詳如觀彌勒菩薩上生兜率陀天經說)。",
    "X44n0744_022:0576b16": "化樂天",
    "X44n0744_022:0576b17": "[0576b17] 梵云須涅蜜陀。此云化樂。或翻樂變化天。又云尼",
    "X44n0744_022:0576b18": "摩羅。大論云。秦言化自樂。化五塵而自娛樂。故言",
    "X44n0744_022:0576b19": "化自樂。立世毗曇云。是中諸天。如意化作宮殿園",
    "X44n0744_022:0576b20": "林。一切樂具。於中受樂。故名維摩羅昵天。天王名",
    "X44n0744_022:0576b21": "善化此是欲界第五天。人間八百歲。此天為一晝",
    "X44n0744_022:0576b22": "夜。壽命八千歲。身長八里。衣重一銖。",
    "X44n0744_022:0576b23": "他化天",
    "X44n0744_022:0576b24": "[0576b24] 梵言婆舍跋提。或言波羅尼蜜。大論云。秦言他化",
    "X44n0744_022:0576c01": "自在。此天奪他所化。而自娛樂。故言他化自在。亦",
    "X44n0744_022:0576c02": "名化應聲天。立世毗曇云。他化作宮殿園林一切",
    "X44n0744_022:0576c03": "樂具。於中作自在計。此是我所。於中受樂。故名波",
    "X44n0744_022:0576c04": "羅維摩婆奢天。天王名令自在。此是欲界頂天也。",
    "X44n0744_022:0576c05": "人間一千六百歲。此天為一晝夜。壽命一萬六千",
    "X44n0744_022:0576c06": "歲身長十六里。衣重半銖(二十四銖為一兩)。從此已上。名",
    "X44n0744_022:0576c07": "色界天。通號四禪。亦名梵世。皆以劫數為歲。不著",
    "X44n0744_022:0576c08": "衣服。如著無異。頭雖無髻。如戴天冠。身白銀色。無",
    "X44n0744_022:0576c09": "男女相。形惟一種。",
    "X44n0744_022:0576c10": "梵天",
    "X44n0744_022:0576c11": "[0576c11] 梵。此云淨。或云離欲。此是色界。總有十八天。初禪",
    "X44n0744_022:0576c12": "有三梵天。一梵眾天(是民)。二梵輔天(是臣)。三大梵天(是君)。",
    "X44n0744_022:0576c13": "二禪中有三天。一少光天。二無量光天。三光音天。",
    "X44n0744_022:0576c14": "三禪中亦有三天。一少淨天。二無量淨天。三&#x5FA7;淨",
    "X44n0744_022:0576c15": "天。第四禪中有九天。一福生天。二福慶天。三廣果",
    "X44n0744_022:0576c16": "天四無想天(是外道居)。五無煩天。六無熱天。七善現天。",
    "X44n0744_022:0576c17": "八善見天。九色究竟天(此是色界頂天。後之五天。名淨居天。是阿那含居處)。",
    "X44n0744_022:0576c18": "自此已上。名無色界天也。文句云。輪王出世。聲至",
    "X44n0744_022:0576c19": "他化天。陳如得道。聲至梵天。佛得道。聲至首陀會",
    "X44n0744_022:0576c20": "天(五淨居天)。何以故爾。答。善業。名譽業。稱讚父母師長",
    "X44n0744_022:0576c21": "業。有上中下故爾也。若使有頂有耳識者。佛聲亦",
    "X44n0744_022:0576c22": "至彼。輪王行十善。善生欲天。欲天喜我眷屬增多",
    "X44n0744_022:0576c23": "故。陳如離欲。故徹梵天。佛最勝故。至尼吒天(色究竟天)。",
    "X44n0744_022:0576c24": "若依大乘佛得道聲。&#x5FA7;至百億尼吒。又&#x5FA7;十方無",
    "X44n0744_022:0577a01": "量無邊世界尼吒也。",
    "X44n0744_022:0577a02": "阿溼卑",
    "X44n0744_022:0577a03": "[0577a03] 此云馬勝。亦云馬師。根本律云。馬勝苾芻。於人天",
    "X44n0744_022:0577a04": "中。威儀最勝。增一經云。威儀端正。行步庠序。所謂",
    "X44n0744_022:0577a05": "馬師比丘是。",
    "X44n0744_022:0577a06": "摩訶摩男",
    "X44n0744_022:0577a07": "[0577a07] 或云摩訶納。亦云摩訶男。此云大名。又名拘利太",
    "X44n0744_022:0577a08": "子。增一經云。有速疾智。所謂摩訶男比丘是。",
    "X44n0744_022:0577a09": "婆提",
    "X44n0744_022:0577a10": "[0577a10] 或作跋提。又云跋提&#x68C3;迦。此云小賢。增一經云。恒",
    "X44n0744_022:0577a11": "喜飛行。所謂須婆休比丘是。",
    "X44n0744_022:0577a12": "婆敷",
    "X44n0744_022:0577a13": "[0577a13] 又名十力迦葉。迦葉是姓也。增一經云。空中往來。",
    "X44n0744_022:0577a14": "所謂婆破比丘是。又云。乘教化。意無榮冀。所謂婆",
    "X44n0744_022:0577a15": "破比丘是。",
    "X44n0744_022:0577a17": "四分律名義標釋卷第二十二",
    "X44n0744_022:0577a19": "  音釋",
    "X44n0744_022:0577a20": "犧牲[0577a20] 上音希。下音生。",
    "X44n0744_022:0577a21": "幣[0577a21] 音備。帛也。財也。錢也。",
    "X44n0744_022:0577a22": "饗[0577a22] 音香。亦與享同。",
    "X44n0744_022:0577a23": "潁[0577a23] 形字上聲。",
    "X44n0744_022:0577a24": "&#x54A4;[0577a24] [口*荼]字去聲。",
    "X44n0744_022:0577b01": "昵[0577b01] 與暱同。銀字入聲。",
    "X44n0744_022:0577b05": "  四分律名義標釋卷第二十三目錄",
    "X44n0744_022:0577b06": "耶輸伽髼亂鼾睡",
    "X44n0744_022:0577b07": "齘齒寱語尸佉城門",
    "X44n0744_022:0577b08": "婆羅河無垢善臂",
    "X44n0744_022:0577b09": "滿願伽梵婆提伊羅&#x9262;羅",
    "X44n0744_022:0577b10": "那羅陀不蘭迦葉",
    "X44n0744_022:0577b11": "末佉黎劬奢羅阿夷頭翅舍欽婆羅",
    "X44n0744_022:0577b12": "末提侈婆休迦旃延訕若毗羅吒子",
    "X44n0744_022:0577b13": "尼揵子第六王三語受具",
    "X44n0744_022:0577b14": "憂留頻螺劫波園跋陀羅跋提",
    "X44n0744_022:0577b15": "&#x9B31;&#x979E;羅迦葉鴦伽摩竭國炯然",
    "X44n0744_022:0577b16": "閻浮樹等曼陀羅華大祠祀",
    "X44n0744_022:0577b17": "阿耨大泉摩頭鳩羅山大迦休樹",
    "X44n0744_022:0577b18": "事火寒顫潦水",
    "X44n0744_022:0577b19": "那提迦葉伽耶迦葉象頭山",
    "X44n0744_022:0577b20": "杖林迦蘭陀竹園刪若梵志",
    "X44n0744_022:0577b21": "優波提舍拘律陀和先",
    "X44n0744_022:0577b22": "蛇蠍絞去菜茹",
    "X44n0744_022:0577b23": "竹筐牡好串戶"
}