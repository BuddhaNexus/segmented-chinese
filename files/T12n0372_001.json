{
    "T12n0372_001:0357c20": "No. 372 [No. 321]",
    "T12n0372_001:0357c21": "佛說如幻三摩地無量印法門經",
    "T12n0372_001:0357c22": "卷上",
    "T12n0372_001:0357c24": "西天譯經三藏朝奉大夫",
    "T12n0372_001:0357c25": "試光祿卿傳法大師賜",
    "T12n0372_001:0357c26": "紫臣施護等奉 詔譯",
    "T12n0372_001:0357c27": "[0357c27] 如是我聞：[0357c27] 一時，世尊在波羅奈國仙人墮處",
    "T12n0372_001:0357c28": "鹿野園中，與大苾芻眾二萬人俱；菩薩摩訶",
    "T12n0372_001:0357c29": "薩一萬二千，其名曰：師子菩薩摩訶薩、師子",
    "T12n0372_001:0358a01": "意菩薩摩訶薩、善住意菩薩摩訶薩、勝思惟",
    "T12n0372_001:0358a02": "菩薩摩訶薩、持世菩薩摩訶薩、人授菩薩摩",
    "T12n0372_001:0358a03": "訶薩、水天菩薩摩訶薩、寶積菩薩摩訶薩、隱",
    "T12n0372_001:0358a04": "密菩薩摩訶薩、賢護菩薩摩訶薩、電天菩薩",
    "T12n0372_001:0358a05": "摩訶薩、遍照菩薩摩訶薩、智積菩薩摩訶薩、",
    "T12n0372_001:0358a06": "不休息菩薩摩訶薩、不空見菩薩摩訶薩、慈",
    "T12n0372_001:0358a07": "氏菩薩摩訶薩、妙吉祥童真菩薩摩訶薩等；",
    "T12n0372_001:0358a08": "復有二萬天子，所謂善道天子、安意天子等，",
    "T12n0372_001:0358a09": "是諸天子，皆悉安住大乘法中，并餘無數百",
    "T12n0372_001:0358a10": "千大眾，咸悉恭敬圍繞世尊，聽受說法。",
    "T12n0372_001:0358a11": "[0358a11] 爾時會中有一菩薩摩訶薩名勝華藏，從座",
    "T12n0372_001:0358a12": "而起，偏袒右肩右膝著地，合掌頂禮前白佛",
    "T12n0372_001:0358a13": "言：「世尊！我有所問，惟願如來、應供、正等正覺，",
    "T12n0372_001:0358a14": "哀愍聽許，略為宣說。」[0358a14] 佛言：「勝華藏！如來、應供、",
    "T12n0372_001:0358a15": "正等正覺，隨有問者，即為開曉。今恣汝問，當",
    "T12n0372_001:0358a16": "為汝說。」",
    "T12n0372_001:0358a17": "[0358a17] 爾時勝華藏菩薩摩訶薩白佛言：「世尊！菩薩",
    "T12n0372_001:0358a18": "摩訶薩云何得不退轉於阿耨多羅三藐三",
    "T12n0372_001:0358a19": "菩提，成就五神通，得如幻三摩地？得是三",
    "T12n0372_001:0358a20": "摩地已，諸有眾生善根成熟，即以自神力如",
    "T12n0372_001:0358a21": "應現化，隨諸眾生所起信解，即為說法，而令",
    "T12n0372_001:0358a22": "速證阿耨多羅三藐三菩提。」",
    "T12n0372_001:0358a23": "[0358a23] 佛告勝華藏菩薩摩訶薩言：「善哉善哉！勝華",
    "T12n0372_001:0358a24": "藏！汝今善問如是等義。汝於過去，已曾親近",
    "T12n0372_001:0358a25": "俱胝那庾多百千諸佛，於諸佛所深種善根，",
    "T12n0372_001:0358a26": "而復能為一切眾生起悲愍心。汝應善聽，極",
    "T12n0372_001:0358a27": "善作意，今為汝說。」于是勝華藏菩薩受教而",
    "T12n0372_001:0358a28": "聽。[0358a28] 佛言：「勝華藏！當知有一法，若菩薩摩訶薩",
    "T12n0372_001:0358a29": "能具足者，即得如幻三摩地。得是三摩地已，",
    "T12n0372_001:0358b01": "諸有眾生善根成熟，即以自神力如應現化，",
    "T12n0372_001:0358b02": "隨諸眾生所起信解，即為說法，而令速證阿",
    "T12n0372_001:0358b03": "耨多羅三藐三菩提。勝華藏！所言一法者，謂",
    "T12n0372_001:0358b04": "無依止法。若菩薩摩訶薩成就此法已，乃至",
    "T12n0372_001:0358b05": "遍三界中不作依止想，若內若外悉無依止，",
    "T12n0372_001:0358b06": "由如是故，即具正見；以正見故，得正相應及",
    "T12n0372_001:0358b07": "正所行，是故獲得無障礙慧；慧無礙故，心亦",
    "T12n0372_001:0358b08": "無礙，於無礙心中即起正行。勝華藏！云何菩",
    "T12n0372_001:0358b09": "薩能起正行？謂了一切法悉從緣生，於緣生",
    "T12n0372_001:0358b10": "法中無有少法而實積聚。何以故？以彼諸緣",
    "T12n0372_001:0358b11": "皆不實故，是中云何有法可生？若法緣生，即",
    "T12n0372_001:0358b12": "是無生，是故一切法皆悉無生。菩薩若能如",
    "T12n0372_001:0358b13": "實了知一切法無生，即得成就諸菩薩道。所",
    "T12n0372_001:0358b14": "有一切眾生根欲及事，能以悲心而悉隨入；",
    "T12n0372_001:0358b15": "得深信解，了知一切法悉如幻化，乃至分別",
    "T12n0372_001:0358b16": "一切法，皆是化事，以彼分別畢竟空故，而",
    "T12n0372_001:0358b17": "一切法亦復皆空。如是知已，即得如幻三摩",
    "T12n0372_001:0358b18": "地。得是三摩地已，乃至能令眾生速證阿耨",
    "T12n0372_001:0358b19": "多羅三藐三菩提。」[0358b19] 勝華藏菩薩復白佛言：「世",
    "T12n0372_001:0358b20": "尊！今此會中，有幾許菩薩摩訶薩，得是如幻",
    "T12n0372_001:0358b21": "三摩地？」[0358b21] 佛言：「勝華藏！今此會中，有慈氏菩",
    "T12n0372_001:0358b22": "薩、妙吉祥童真菩薩等六十大士，皆已被於",
    "T12n0372_001:0358b23": "不思議鎧，得是如幻三摩地法門。」[0358b23] 勝華藏言：",
    "T12n0372_001:0358b24": "「餘世界中，亦有菩薩大士得是三摩地耶？」[0358b24] 佛",
    "T12n0372_001:0358b25": "言：「勝華藏！西方過此百千俱胝佛剎，有世界",
    "T12n0372_001:0358b26": "名極樂，有佛號無量光如來、應供、正等正覺，",
    "T12n0372_001:0358b27": "現住說法，教化眾生。彼佛剎中，有菩薩名觀",
    "T12n0372_001:0358b28": "自在，復有菩薩名大勢至，彼二菩薩得是三",
    "T12n0372_001:0358b29": "摩地，於七夜中為餘菩薩說是法門，諸菩薩",
    "T12n0372_001:0358c01": "聞已，亦得是三摩地。」[0358c01] 勝華藏菩薩復白佛言：",
    "T12n0372_001:0358c02": "「世尊！彼佛剎中所有菩薩得如幻三摩地者，",
    "T12n0372_001:0358c03": "應多於此。何以故？此佛剎中諸菩薩等，於慈",
    "T12n0372_001:0358c04": "氏菩薩、妙吉祥童真菩薩所，不能專勤請問",
    "T12n0372_001:0358c05": "聽受如是法門，是故少有得此三摩地者。」[0358c05] 佛",
    "T12n0372_001:0358c06": "言：「勝華藏！如是如是，如汝所說。彼佛剎中所",
    "T12n0372_001:0358c07": "有菩薩，安住如幻三摩地者，無量無數不可",
    "T12n0372_001:0358c08": "稱計。」",
    "T12n0372_001:0358c09": "[0358c09] 爾時勝華藏菩薩摩訶薩復白佛言：「世尊！惟",
    "T12n0372_001:0358c10": "願如來、應供、正等正覺，如其所應現神通相，",
    "T12n0372_001:0358c11": "使彼佛剎二大士等，來此娑婆世界。復令此",
    "T12n0372_001:0358c12": "會大眾得見極樂世界，瞻&#x89A9;無量光如來、應",
    "T12n0372_001:0358c13": "供、正等正覺。所以者何？此佛剎中諸善男子",
    "T12n0372_001:0358c14": "善女人，若得見彼無量光如來，即能發起阿",
    "T12n0372_001:0358c15": "耨多羅三藐三菩提心，各各願生於彼佛剎，",
    "T12n0372_001:0358c16": "普得不退轉於阿耨多羅三藐三菩提。又若",
    "T12n0372_001:0358c17": "彼二大士來此剎中，所有此土修菩薩乘諸",
    "T12n0372_001:0358c18": "善男子善女人善根增長，或復於彼二大士",
    "T12n0372_001:0358c19": "所聞說法已，即令獲得如幻三摩地。」",
    "T12n0372_001:0358c20": "[0358c20] 爾時世尊受勝華藏菩薩摩訶薩請已，即從",
    "T12n0372_001:0358c21": "眉間放大光明，其光金色，於此三千大千世",
    "T12n0372_001:0358c22": "界普遍照耀，其中所有須彌山、目真&#x96A3;陀山、",
    "T12n0372_001:0358c23": "摩訶目真&#x96A3;陀山、雪山、輪圍山、大輪圍山等，",
    "T12n0372_001:0358c24": "乃至極餘世界邊際，一切山石叢林暗暝",
    "T12n0372_001:0358c25": "等處，此金色光而悉照破。世間所有日月光",
    "T12n0372_001:0358c26": "明廣大熾盛，以佛光明所映蔽故，猶如眼光",
    "T12n0372_001:0358c27": "其量微小。是時光明金色晃耀，照徹西方百",
    "T12n0372_001:0358c28": "千俱胝佛剎，乃至極樂世界無量光如來所，",
    "T12n0372_001:0358c29": "其光旋環繞佛七匝，普照耀已，於彼佛前隱",
    "T12n0372_001:0359a01": "而不現。是時極樂世界所有菩薩、聲聞及餘",
    "T12n0372_001:0359a02": "眾生之類，乘前光明，悉能見此娑婆世界，及",
    "T12n0372_001:0359a03": "見釋迦牟尼如來，菩薩聲聞大眾圍繞，如觀",
    "T12n0372_001:0359a04": "掌中菴摩勒果，皆生歡喜愛樂之心，咸作是",
    "T12n0372_001:0359a05": "言：「南無世尊釋迦牟尼如來、應供、正等正覺！」",
    "T12n0372_001:0359a06": "[0359a06] 時此娑婆世界釋迦牟尼如來會中，所有諸",
    "T12n0372_001:0359a07": "菩薩摩訶薩，苾芻、苾芻尼、優婆塞、優婆夷，梵",
    "T12n0372_001:0359a08": "王、帝釋、護世四王，并餘天、龍、夜叉、乾闥婆、阿",
    "T12n0372_001:0359a09": "脩羅、迦樓羅、緊那羅、摩&#x777A;羅伽、人非人等，悉",
    "T12n0372_001:0359a10": "能見彼極樂世界，及見無量光如來菩薩聲",
    "T12n0372_001:0359a11": "聞大眾圍繞，光明熾盛如妙高山，映徹照耀",
    "T12n0372_001:0359a12": "遍此剎中；如明眼人於一&#x6429;手地量之中，觀",
    "T12n0372_001:0359a13": "餘面輪而不勞力，此彼互見亦復如是。時此",
    "T12n0372_001:0359a14": "會眾，得見彼佛及彼世界無數百千俱胝那",
    "T12n0372_001:0359a15": "庾多功德圓滿莊嚴事已，皆生歡喜愛樂之",
    "T12n0372_001:0359a16": "心，咸作是言：「南無世尊無量光如來、應供、正",
    "T12n0372_001:0359a17": "等正覺。」作是言時，會中有八萬四千眾生，皆",
    "T12n0372_001:0359a18": "發阿耨多羅三藐三菩提心，以此善根當得",
    "T12n0372_001:0359a19": "生於極樂世界。",
    "T12n0372_001:0359a20": "[0359a20] 爾時彼世界中所有菩薩聲聞大眾，又復生",
    "T12n0372_001:0359a21": "希有心，合掌恭敬，遙向世尊釋迦牟尼如來",
    "T12n0372_001:0359a22": "而伸頂禮，重作是言：「南無世尊釋迦牟尼如",
    "T12n0372_001:0359a23": "來、應供、正等正覺。」發是言時，彼極樂世界六",
    "T12n0372_001:0359a24": "種震動，所謂震、遍震、等遍震，動、遍動、等遍動，",
    "T12n0372_001:0359a25": "擊、遍擊、等遍擊，湧、遍湧、等遍湧，爆、遍爆、等遍",
    "T12n0372_001:0359a26": "爆，吼、遍吼、等遍吼。現如是相已，時彼會中觀",
    "T12n0372_001:0359a27": "自在菩薩、大勢至菩薩，俱白無量光如來言：",
    "T12n0372_001:0359a28": "「希有。世尊！希有。善逝！彼釋迦牟尼如來所有",
    "T12n0372_001:0359a29": "名字，稱念中間，能令大地六種震動。」[0359a29] 彼佛告",
    "T12n0372_001:0359b01": "言：「善男子！不但此佛剎中稱揚釋迦牟尼",
    "T12n0372_001:0359b02": "如來名字之時有如是相，別餘無量佛剎之",
    "T12n0372_001:0359b03": "中，亦悉稱揚彼佛名字，而諸佛剎蒙光照觸，",
    "T12n0372_001:0359b04": "彼彼皆悉六種震動。是諸剎中無量無數眾",
    "T12n0372_001:0359b05": "生之類，若得聞是釋迦牟尼如來名已，悉",
    "T12n0372_001:0359b06": "得善根增長，不退轉於阿耨多羅三藐三菩",
    "T12n0372_001:0359b07": "提。」",
    "T12n0372_001:0359b08": "[0359b08] 復次彼會菩薩眾中，有四十俱胝菩薩，得聞",
    "T12n0372_001:0359b09": "釋迦牟尼如來名已，咸起是願：「普集所有一",
    "T12n0372_001:0359b10": "切善根，悉以迴向阿耨多羅三藐三菩提。」即",
    "T12n0372_001:0359b11": "時觀自在菩薩、大勢至菩薩，前詣無量光如",
    "T12n0372_001:0359b12": "來所，各各頭面禮彼佛足，肅恭瞻仰，退住",
    "T12n0372_001:0359b13": "一面，俱白佛言：「世尊！彼釋迦牟尼如來前",
    "T12n0372_001:0359b14": "所放光，昔未聞見，甚為希有。何因緣故，現是",
    "T12n0372_001:0359b15": "光相？若無因緣，彼佛世尊不放光明。其事云",
    "T12n0372_001:0359b16": "何？願佛為說。」[0359b16] 彼佛告言：「善男子！如是如是，",
    "T12n0372_001:0359b17": "如汝所說。釋迦牟尼如來所放光明非無因",
    "T12n0372_001:0359b18": "緣，彼佛世尊將欲宣說菩薩安住三摩地寶",
    "T12n0372_001:0359b19": "最上法門，為說法故先現是相。」[0359b19] 時觀自在菩",
    "T12n0372_001:0359b20": "薩大勢至菩薩，復白彼佛言：「世尊！我等今者，",
    "T12n0372_001:0359b21": "樂欲往彼娑婆世界，瞻禮親近世尊釋迦牟",
    "T12n0372_001:0359b22": "尼如來、應供、正等正覺，聽其說法。惟垂哀許。」",
    "T12n0372_001:0359b23": "[0359b23] 佛言：「善男子！汝等可往，今正是時，汝等往",
    "T12n0372_001:0359b24": "故，轉復發起彼佛世尊，宣說法要。」[0359b24] 時二菩薩",
    "T12n0372_001:0359b25": "蒙佛許已，即於諸菩薩摩訶薩眾中，顧謂八",
    "T12n0372_001:0359b26": "十四俱胝菩薩言：「諸善男子！我等今往娑婆",
    "T12n0372_001:0359b27": "世界，瞻禮親近釋迦牟尼如來，聽其說法。所",
    "T12n0372_001:0359b28": "以者何？彼佛世尊最上希有，能為難事，捨餘",
    "T12n0372_001:0359b29": "清淨嚴好佛土，樂於娑婆世界穢惡土中，以",
    "T12n0372_001:0359c01": "大悲願力教化眾生。彼諸眾生多起下劣信",
    "T12n0372_001:0359c02": "解，勇發貪瞋癡等諸業煩惱，而佛世尊能於",
    "T12n0372_001:0359c03": "其中成就阿耨多羅三藐三菩提果，是為難",
    "T12n0372_001:0359c04": "事。汝等宜應隨我往彼。」時諸菩薩歡喜隨",
    "T12n0372_001:0359c05": "順。",
    "T12n0372_001:0359c06": "[0359c06] 復次會中有諸大聲聞，異口同音前白佛言：",
    "T12n0372_001:0359c07": "「世尊！彼釋迦牟尼如來所有名字，若暫聞者",
    "T12n0372_001:0359c08": "尚得善利，何況親往現前瞻禮，使瞻禮者肉",
    "T12n0372_001:0359c09": "眼清淨，我等欲往願佛聽許。」佛言：「可往，今正",
    "T12n0372_001:0359c10": "是時。」[0359c10] 爾時八十四俱胝菩薩，并諸大聲聞，恭",
    "T12n0372_001:0359c11": "敬圍繞觀自在菩薩、大勢至菩薩，來詣娑婆",
    "T12n0372_001:0359c12": "世界。菩薩行時，如其所應，現諸色相神通事",
    "T12n0372_001:0359c13": "業。時八十四俱胝菩薩，各各化現八十四俱",
    "T12n0372_001:0359c14": "胝殊妙樓閣，一一樓閣高十二由旬，廣八由",
    "T12n0372_001:0359c15": "旬，四方四隅周遍妙好。是諸樓閣，有以金銀、",
    "T12n0372_001:0359c16": "吠&#x7460;璃、頗胝迦、赤珠碼&#x78AF;、琥珀等七寶合成，",
    "T12n0372_001:0359c17": "有以金銀所成，有以金銀吠&#x7460;璃成，有以金",
    "T12n0372_001:0359c18": "銀吠&#x7460;璃碼&#x78AF;所成，有以金銀吠&#x7460;璃碼&#x78AF;頗",
    "T12n0372_001:0359c19": "胝迦成，有以金銀吠&#x7460;璃頗胝迦琥珀赤珠",
    "T12n0372_001:0359c20": "所成，有以赤栴檀香、龍實栴檀香、沈水栴",
    "T12n0372_001:0359c21": "檀香成，有以眾妙栴檀香等所共合成。有以",
    "T12n0372_001:0359c22": "優&#x9262;羅華、&#x9262;訥摩華、俱母陀華、奔拏利迦華",
    "T12n0372_001:0359c23": "所成，有以須摩那華、婆利師迦華、瞻波迦華、",
    "T12n0372_001:0359c24": "波吒羅華、阿提目多迦華成，有以馱努瑟迦",
    "T12n0372_001:0359c25": "華所成，有以曼陀羅華、摩訶曼陀羅華成，有",
    "T12n0372_001:0359c26": "以曼殊沙華、摩訶曼殊沙華、嚕左華、摩訶嚕",
    "T12n0372_001:0359c27": "左華、作訖囉華、摩訶作訖囉華、蘇囉毘作訖",
    "T12n0372_001:0359c28": "囉華、摩訶蘇囉毘作訖囉華、贊捺囉華、摩訶",
    "T12n0372_001:0359c29": "贊捺囉華、蘇囉毘贊捺囉華、贊訥盧怛摩華、",
    "T12n0372_001:0360a01": "薩他羅華、摩訶薩他羅華、蘇囉毘薩他羅華",
    "T12n0372_001:0360a02": "等，所共合成。有以一切妙華莊嚴所成，有以",
    "T12n0372_001:0360a03": "無數百千殊妙色相莊嚴所成。如是一一樓",
    "T12n0372_001:0360a04": "閣之中，皆悉出現八萬四千清淨光明。"
}