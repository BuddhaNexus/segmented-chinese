{
    "X08n0240_017:0602a08": "大方廣佛華嚴經綱要卷第十七",
    "X08n0240_017:0602a09": "于闐國三藏沙門實叉難陀　譯經",
    "X08n0240_017:0602a10": "清涼山大華嚴寺沙門澄觀　疏義",
    "X08n0240_017:0602a11": "明匡山法雲寺憨山沙門德清提挈",
    "X08n0240_017:0602a12": "梵行品第十六",
    "X08n0240_017:0602a13": "初來意者。有六。一前是正位。今辨位中之行。故次",
    "X08n0240_017:0602a14": "來也。二前明諸位別行。今辨諸位通行。三前通道",
    "X08n0240_017:0602a15": "俗。今別顯出家之行。四前明隨相差別。今顯會緣",
    "X08n0240_017:0602a16": "入實。五為顯入住之因。謂自他二種梵行淨故。則",
    "X08n0240_017:0602a17": "入初住也。六別顯初住成佛。則類前諸位。位位成",
    "X08n0240_017:0602a18": "佛。不由他悟之相也。二釋名者。梵是西域之音。具",
    "X08n0240_017:0602a19": "云勃[口*藍]摩。此翻為淨。揀上淨行立梵行名。離染中",
    "X08n0240_017:0602a20": "極。故名為梵。即梵為行。故名梵行。持業釋也。亦有",
    "X08n0240_017:0602a21": "云真境為梵。智契為行。或涅槃為梵。修因為行。此",
    "X08n0240_017:0602a22": "二依主。然前信中之淨。隨事造修。悲智兼導。至此",
    "X08n0240_017:0602a23": "純熟。了心自性。悲智無二。故小有不同。三宗趣者。",
    "X08n0240_017:0602a24": "即以悲智無二。事理雙修。觀行為宗。疾滿一切佛",
    "X08n0240_017:0602b01": "法為趣。",
    "X08n0240_017:0602b02": "爾時正念天子白法慧菩薩言。佛子。一切世界諸菩",
    "X08n0240_017:0602b03": "薩眾。依如來教染衣出家。云何而得梵行清淨。從菩",
    "X08n0240_017:0602b04": "薩位逮於無上菩提之道。",
    "X08n0240_017:0602b05": "第四釋文中。先問後答。今初正念天子問者。天淨",
    "X08n0240_017:0602b06": "也。表所問事理染相絕故。梵依天行而得成故。謂",
    "X08n0240_017:0602b07": "見第一義天梵行成矣。念與無念。二而不二。為正",
    "X08n0240_017:0602b08": "念也。法慧答者。表巧慧窮法。次問端中。一切世界",
    "X08n0240_017:0602b09": "等。先舉所問境。云何下述所問相。一問淨行所因。",
    "X08n0240_017:0602b10": "謂隨相持戒之梵行云何得離相之清淨。故不應",
    "X08n0240_017:0602b11": "言淨劣梵也。次從菩薩下問因所得果也。",
    "X08n0240_017:0602b12": "法慧菩薩言。佛子。菩薩摩訶薩修梵行時。應以十法",
    "X08n0240_017:0602b13": "而為所緣。作意觀察。所謂身身業。語語業。意意業。佛",
    "X08n0240_017:0602b14": "法僧戒。應如是觀。為身是梵行耶。乃至戒是梵行耶。",
    "X08n0240_017:0602b15": "答中分二。先答行淨所因。後若諸菩薩下答因所",
    "X08n0240_017:0602b16": "成果。斯即觀成利益也。今初因有二。先明自行淨。",
    "X08n0240_017:0602b17": "即離相之戒成。後復應修習下。明利他之行淨。即",
    "X08n0240_017:0602b18": "無緣之四等。二種智慧。通在兩文。為能淨故。今初",
    "X08n0240_017:0602b19": "應以十法而為所緣。作意觀察者示所應也。次所",
    "X08n0240_017:0602b20": "謂身身業下十法即為所觀。此總所應觀者此十",
    "X08n0240_017:0602b21": "法也。言作意者不墮無記故。觀察者以慧推求故。",
    "X08n0240_017:0602b22": "若身是梵行者。當知梵行則為非善。則為非法。則為",
    "X08n0240_017:0602b23": "渾濁。則為臭惡。則為不淨。則為可厭。則為違逆。則為",
    "X08n0240_017:0602b24": "雜染。則為死屍。則為蟲聚。若身業是梵行者。梵行則",
    "X08n0240_017:0602c01": "是行住坐臥左右顧視屈申俯仰。",
    "X08n0240_017:0602c02": "第三廣陳修相。即尋思觀也。所觀十法即為十段。",
    "X08n0240_017:0602c03": "前六是染。後四是淨。今初觀身也。五陰成身體不",
    "X08n0240_017:0602c04": "順理故非善色。體是無記法故不軌則非法。飲食",
    "X08n0240_017:0602c05": "資成故不淨。自相臭惡。種子不淨。住處不淨。其中",
    "X08n0240_017:0602c06": "但有三十六物。種種不淨。皆可惡厭。四蛇相違反",
    "X08n0240_017:0602c07": "業惑所依。是身無知。要當必死。究竟不淨。有十八",
    "X08n0240_017:0602c08": "萬戶。蟲有九億。全以蟲聚成其身故。身業者。身之",
    "X08n0240_017:0602c09": "作用。四儀無記。餘通善惡。故非梵行。",
    "X08n0240_017:0602c10": "若語是梵行者。梵行則是音聲風息。脣舌喉吻。吐納",
    "X08n0240_017:0602c11": "抑縱。高低清濁。若語業是梵行者。梵行則是起居問",
    "X08n0240_017:0602c12": "訊。略說。廣說。喻說。直說。讚說。毀說。安立說。隨俗說。顯",
    "X08n0240_017:0602c13": "了說。",
    "X08n0240_017:0602c14": "三語者語以音聲為體。風觸七處而出於聲。此唯",
    "X08n0240_017:0602c15": "無記。語業通善惡。亦非梵行。",
    "X08n0240_017:0602c16": "若意是梵行者。梵行則應是覺。是觀。是分別。是種種",
    "X08n0240_017:0602c17": "分別。是憶念。是種種憶念。是思惟。是種種思惟。是幻",
    "X08n0240_017:0602c18": "術。是眠夢。若意業是梵行者。當知梵行則是思想。寒",
    "X08n0240_017:0602c19": "熱。饑渴。苦惱。憂喜。",
    "X08n0240_017:0602c20": "第五觀意者。謂覺是尋求。觀是伺察。覺麤觀細。此",
    "X08n0240_017:0602c21": "十是心所。尚非心王。豈為梵行。意業是意之用。亦",
    "X08n0240_017:0602c22": "同心所以思等皆徧行故。",
    "X08n0240_017:0602c23": "若佛是梵行者。為色是佛耶。受是佛耶。想是佛耶。行",
    "X08n0240_017:0602c24": "是佛耶。識是佛耶。為相是佛耶。好是佛耶。神通是佛",
    "X08n0240_017:0603a01": "耶。業行是佛耶。果報是佛耶。",
    "X08n0240_017:0603a02": "第七觀佛十事。觀佛三身。一一觀之皆無自性。故",
    "X08n0240_017:0603a03": "中論云。非陰不離陰。此彼不相在。如來不有陰。何",
    "X08n0240_017:0603a04": "處有如來。陰合有如來。則無有自性。進退推求。佛",
    "X08n0240_017:0603a05": "體寂滅。是知真佛既超心境。依斯成行行豈相耶。",
    "X08n0240_017:0603a06": "若法是梵行者。為寂滅是法耶。涅槃是法耶。不生是",
    "X08n0240_017:0603a07": "法耶。不起是法耶。不可說是法耶。無分別是法耶。無",
    "X08n0240_017:0603a08": "所行是法耶。不合集是法耶。不隨順是法耶。無所得",
    "X08n0240_017:0603a09": "是法耶。",
    "X08n0240_017:0603a10": "第八觀法。但有八句。然法有教理。行果今就後三。",
    "X08n0240_017:0603a11": "略能詮教。但有三法。寂滅是理。涅槃是果。餘六通",
    "X08n0240_017:0603a12": "三。今推徵云若一是法。餘則應非。一一應爾。若謂",
    "X08n0240_017:0603a13": "總是。則和合不實。隨得一法即應得餘。和合而成",
    "X08n0240_017:0603a14": "則無和合。若以無合而為法者。無合之法豈當有",
    "X08n0240_017:0603a15": "耶。又此舉法。皆舉寂滅無生等者。欲明一一自虗。",
    "X08n0240_017:0603a16": "法即非法。梵行何從。",
    "X08n0240_017:0603a17": "若僧是梵行者。為預流向是僧耶。預流果是僧耶。一",
    "X08n0240_017:0603a18": "來向是僧耶。一來果是僧耶。不還向是僧耶。不還果",
    "X08n0240_017:0603a19": "是僧耶。阿羅漢向是僧耶。阿羅漢果是僧耶。三明是",
    "X08n0240_017:0603a20": "僧耶。六通是僧耶。",
    "X08n0240_017:0603a21": "第九觀僧十事。前八約人。後二約德。此中僧且依",
    "X08n0240_017:0603a22": "小乘四果名僧。然觀意謂僧名和合而有八輩。若",
    "X08n0240_017:0603a23": "一是僧餘則應非。又一一別辨則無眾義。集此無",
    "X08n0240_017:0603a24": "眾豈成眾耶。後二就德。德若是僧何須八輩。離法",
    "X08n0240_017:0603b01": "無人離人無法。一一窮究。為僧者誰。僧體既虗。梵",
    "X08n0240_017:0603b02": "行安寄。",
    "X08n0240_017:0603b03": "若戒是梵行者。為壇場是戒耶。問清淨是戒耶。教威",
    "X08n0240_017:0603b04": "儀是戒耶。三說羯磨是戒耶。和尚是戒耶。阿闍黎是",
    "X08n0240_017:0603b05": "戒耶。剃髮是戒耶。著袈裟衣是戒耶。乞食是戒耶。正",
    "X08n0240_017:0603b06": "命是戒耶。",
    "X08n0240_017:0603b07": "第十觀戒。戒為行體亦賴眾緣。從緣成戒。戒性如",
    "X08n0240_017:0603b08": "空。起心持戒是謂迷倒。無善無威儀不離二乘心。",
    "X08n0240_017:0603b09": "是名持淨戒。此戒乃名真梵行也。上明離相之",
    "X08n0240_017:0603b10": "戒廣顯修相竟。次顯觀行成相。初約所觀十境",
    "X08n0240_017:0603b11": "如實觀。",
    "X08n0240_017:0603b12": "如是觀已。於身無所取。於修無所著。於法無所住。過",
    "X08n0240_017:0603b13": "去已滅。未來未至。現在空寂。無作業者。無受報者。此",
    "X08n0240_017:0603b14": "世不移動。彼世不改變。此中何法名為梵行。梵行從",
    "X08n0240_017:0603b15": "何處來。誰之所有。體為是誰。由誰而作。為是有。為是",
    "X08n0240_017:0603b16": "無。為是色。為非色。無是受。為非受。為是想。為非想。為",
    "X08n0240_017:0603b17": "是行。為非行。為是識。為非識。如是觀察梵行法不可",
    "X08n0240_017:0603b18": "得故。三世法皆空寂故。意無取著故。心無障礙故。所",
    "X08n0240_017:0603b19": "行無二故。方便自在故。受無相法故。觀無相法故。知",
    "X08n0240_017:0603b20": "佛法平等故。具一切佛法故如。是名為清淨梵行。",
    "X08n0240_017:0603b21": "第四如是觀下。辨觀成之相。望前尋思。即是觀益。",
    "X08n0240_017:0603b22": "望後得正覺果。此但如實觀成。今初。約所觀十境。",
    "X08n0240_017:0603b23": "如實觀成。後此中何法下約所成梵行。如實觀成。",
    "X08n0240_017:0603b24": "謂觀梵行求來處不可得。及主者作者皆不可得。",
    "X08n0240_017:0603c01": "於有為無為。乃至五蘊求之畢竟不可得。以不可",
    "X08n0240_017:0603c02": "得故是名真梵行也。故云梵行觀成。後如是觀察",
    "X08n0240_017:0603c03": "下結成梵行。清淨之相。通以無得故成也。上自",
    "X08n0240_017:0603c04": "利行成。",
    "X08n0240_017:0603c05": "復應修習十種法。何者為十。所謂處非處智。過現未",
    "X08n0240_017:0603c06": "來業報智。諸禪解脫三昧智。諸根勝劣智。種種解智。",
    "X08n0240_017:0603c07": "種種界智。一切至處道智。天眼無礙智。宿命無礙智。",
    "X08n0240_017:0603c08": "永斷習氣智。於如來十力一一觀察。一一力中有無",
    "X08n0240_017:0603c09": "量義。悉應諮問。聞已。應起大慈悲心。觀察眾生而不",
    "X08n0240_017:0603c10": "捨離。思惟諸法無有休息。行無上業。不求果報。了知",
    "X08n0240_017:0603c11": "境界如幻。如夢。如影。如響。亦如變化。",
    "X08n0240_017:0603c12": "第二復應下。明利他行淨。文有二段。初觀十種深",
    "X08n0240_017:0603c13": "智。即利他之方。後慈念眾生。成無緣四等。是則自",
    "X08n0240_017:0603c14": "利利他上求下化皆具足也。初舉法應修。謂梵行",
    "X08n0240_017:0603c15": "體也。緣體宛然。一心湛寂。梵行用也。不思不造。萬",
    "X08n0240_017:0603c16": "行沸騰。故不但心觀圓明。復應廣集佛智。故下云",
    "X08n0240_017:0603c17": "於如來十力一一觀察。結勸修學也。次聞已下慈",
    "X08n0240_017:0603c18": "念眾生。成無緣四等。文有四句。一雙起慈悲。如犢",
    "X08n0240_017:0603c19": "母隨子。二思惟藥病成大法喜。三即行無求以成",
    "X08n0240_017:0603c20": "大捨。四智了諸境導成無緣。後五喻廣如十忍品。",
    "X08n0240_017:0603c21": "若諸菩薩能與如是觀行相應。於諸法中不生二解。",
    "X08n0240_017:0603c22": "一切佛法疾得現前。初發心時即得阿耨多羅三藐",
    "X08n0240_017:0603c23": "三菩提。知一切法即心自性。成就慧身不由他悟。",
    "X08n0240_017:0603c24": "第二大文若諸菩薩下。答因所成果問。初牒前因",
    "X08n0240_017:0604a01": "深。次一切佛法下酬其果滿。今標。由理觀深玄。了",
    "X08n0240_017:0604a02": "性具足萬行齊修。故令大果無邊德用現證在即。",
    "X08n0240_017:0604a03": "次初發心時下釋疾現之言。言疾得疾在何時。故",
    "X08n0240_017:0604a04": "云初發心時。何法現前謂無上菩提。知一切法下",
    "X08n0240_017:0604a05": "釋現前之相。亦是出其所因。意謂初心為始。正覺",
    "X08n0240_017:0604a06": "為終。何以初心便成正覺。故今釋云。知一切法即",
    "X08n0240_017:0604a07": "心自性即名為佛。",
    "X08n0240_017:0604a08": "初發心功德品第十七",
    "X08n0240_017:0604a09": "初來意者。謂前二品明位及行。今顯勝德舉初況",
    "X08n0240_017:0604a10": "後。巧顯深勝。故次來也。又前品末云初發心時便",
    "X08n0240_017:0604a11": "成正覺。未知此心有何功用。頓得爾耶。今釋此義",
    "X08n0240_017:0604a12": "故次來也。二釋名者初有二義。一三種發心之初。",
    "X08n0240_017:0604a13": "如起信論說。發心有三種相。一信成就發心。二解",
    "X08n0240_017:0604a14": "行發心。三證發心。此當初信成就發心也。二十住",
    "X08n0240_017:0604a15": "之初。發有二義。一發起上求。二三德開發。在於信",
    "X08n0240_017:0604a16": "位。久已研窮。至此位中忽然開發。故得功齊果位。",
    "X08n0240_017:0604a17": "攝德無邊。受斯稱矣。然住會發心。定是信成就攝。",
    "X08n0240_017:0604a18": "解行及證。自在後文。生如來家。自約解說。不應謂",
    "X08n0240_017:0604a19": "此便是證收。",
    "X08n0240_017:0604a20": "爾時天帝釋白法慧菩薩言。佛子。菩薩初發菩提之",
    "X08n0240_017:0604a21": "心。所得功德其量幾何。",
    "X08n0240_017:0604a22": "此一品文。長分七段。一天王請說分。二歎深難說",
    "X08n0240_017:0604a23": "分。三約喻校量分。四就法略示分。五動地興供分。",
    "X08n0240_017:0604a24": "六他方證成分。七以偈重頌分。今初問也。天帝問",
    "X08n0240_017:0604b01": "者。在彼宮故。聞前速成。生疑念故。菩提心。是萬行",
    "X08n0240_017:0604b02": "主故。問法慧者。是會主故。初心具後之德。唯慧境",
    "X08n0240_017:0604b03": "故。",
    "X08n0240_017:0604b04": "法慧菩薩言。此義甚深。難說。難知。難分別。難信解。難",
    "X08n0240_017:0604b05": "證。難行。難通達。難思惟。難度量。難趣入。",
    "X08n0240_017:0604b06": "此顯深難說也。所以歎者。法體深廣。去疑令樂故。",
    "X08n0240_017:0604b07": "下寄言說顯。未盡其源故。",
    "X08n0240_017:0604b08": "雖然。我當承佛威神之力而為汝說。",
    "X08n0240_017:0604b09": "第三雖然下。約喻校量分。於中二。初結前生後。謂",
    "X08n0240_017:0604b10": "約自力。則甚深。承佛力。則可說。",
    "X08n0240_017:0604b11": "佛子。假使有人以一切樂具。供養東方阿僧祇世界",
    "X08n0240_017:0604b12": "所有眾生。經於一劫。然後教令淨持五戒。南西北方",
    "X08n0240_017:0604b13": "四維上下亦復如是。佛子。於汝意云何。此人功德寧",
    "X08n0240_017:0604b14": "為多不。天帝言。佛子。此人功德唯佛能知。其餘一切",
    "X08n0240_017:0604b15": "無能量者。法慧菩薩言。佛子。此人功德。比菩薩初發",
    "X08n0240_017:0604b16": "心功德百分不及一。千分不及一。百千分不及一。如",
    "X08n0240_017:0604b17": "是億分。百億分。千億分。百千億分。那由他億分。百那",
    "X08n0240_017:0604b18": "由他億分。千那由他億分。百千那由他億分。數分。歌",
    "X08n0240_017:0604b19": "羅分。筭分。喻分。優婆尼沙陀分亦不及一。佛子。且置",
    "X08n0240_017:0604b20": "此喻。假使有人以一切樂具。供養十方十阿僧祇世",
    "X08n0240_017:0604b21": "界所有眾生。經於百劫。然後教令修十善道。如是供",
    "X08n0240_017:0604b22": "養經於千劫。教住四禪。經於百千劫教住四無量心。",
    "X08n0240_017:0604b23": "經於億劫教住四無色定。經於百億劫教住須陀洹",
    "X08n0240_017:0604b24": "果。經於千億劫教住斯陀含果。經於百千億劫教住",
    "X08n0240_017:0604c01": "阿那含果。經於那由他億劫教住阿羅漢果。經於百",
    "X08n0240_017:0604c02": "千那由他億劫教住辟支佛道。佛子。於意云何。是人",
    "X08n0240_017:0604c03": "功德寧為多不。天帝言。佛子。此人功德唯佛能知。法",
    "X08n0240_017:0604c04": "慧菩薩言。佛子。此人功德比菩薩初發心功德。百分",
    "X08n0240_017:0604c05": "不及一。千分不及一。百千分不及一。乃至優波尼沙",
    "X08n0240_017:0604c06": "陀分亦不及一。何以故。佛子。一切諸佛初發心時。不",
    "X08n0240_017:0604c07": "但為以一切樂具供養十方十阿僧祇世界所有眾",
    "X08n0240_017:0604c08": "生經於百劫乃至百千那由他億劫故發菩提心。不",
    "X08n0240_017:0604c09": "但為教爾所眾生令修五戒十善業道。教住四禪。四",
    "X08n0240_017:0604c10": "無量心。四無色定。教得須陀洹果。斯陀含果。阿那含",
    "X08n0240_017:0604c11": "果。阿羅漢果。辟支佛道故發菩提心。為令如來種性",
    "X08n0240_017:0604c12": "不斷故。為充徧一切世界故。為度脫一切世界眾生",
    "X08n0240_017:0604c13": "故。為悉知一切世界成壞故。為悉知一切世界中眾",
    "X08n0240_017:0604c14": "生垢淨故。為悉知一切世界自性清淨故。為悉知一",
    "X08n0240_017:0604c15": "切眾生心樂煩惱習氣故。為悉知一切眾生死此生",
    "X08n0240_017:0604c16": "彼故。為悉知一切眾生諸根方便故。為悉知一切眾",
    "X08n0240_017:0604c17": "生心行故。為悉知一切眾生三世智故。為悉知一切",
    "X08n0240_017:0604c18": "佛境界平等故。發於無上菩提之心。",
    "X08n0240_017:0604c19": "此下正顯校量發心功德。有十一大喻。一利樂眾",
    "X08n0240_017:0604c20": "生喻。二速疾步剎喻。三知劫成壞喻。四善知勝解",
    "X08n0240_017:0604c21": "喻。五善知諸根喻。六善知欲樂喻。七善知方便喻。",
    "X08n0240_017:0604c22": "八善知他心喻。九善知業相喻。十善知煩惱喻。十",
    "X08n0240_017:0604c23": "一供佛及生喻。然此十一喻。後後過前前。故皆捨",
    "X08n0240_017:0604c24": "置前前更舉後後。又一一喻內一一皆有十重小",
    "X08n0240_017:0605a01": "喻。文無者略也。今初利樂眾生喻也。初假使有人",
    "X08n0240_017:0605a02": "下乃舉廣。次問於意云何徵問。次天帝言答廣。次",
    "X08n0240_017:0605a03": "且置此喻下併舉九事小喻。次問次答。次法慧菩",
    "X08n0240_017:0605a04": "薩言下校量超勝。後喻喻同。此無小喻者略也。",
    "X08n0240_017:0605a05": "佛子。復置此喻。假使有人於一念頃。能過東方阿僧",
    "X08n0240_017:0605a06": "祇世界。念念如是盡阿僧祇劫。此諸世界無有能得",
    "X08n0240_017:0605a07": "知其邊際。又第二人於一念頃。能過前人阿僧祇劫",
    "X08n0240_017:0605a08": "所過世界。如是亦盡阿僧祇劫。次第展轉乃至第十。",
    "X08n0240_017:0605a09": "南西北方四維上下亦復如是。佛子。此十方中凡有",
    "X08n0240_017:0605a10": "百人。一一如是過諸世界。是諸世界可知邊際。菩薩",
    "X08n0240_017:0605a11": "初發阿耨多羅三藐三菩提心所有善根。無有能得",
    "X08n0240_017:0605a12": "知其際者。何以故。佛子。菩薩不齊限但為往爾所世",
    "X08n0240_017:0605a13": "界得了知故發菩提心。為了知十方世界故發菩提",
    "X08n0240_017:0605a14": "心。所謂欲了知妙世界即是麤世界。麤世界即是妙",
    "X08n0240_017:0605a15": "世界。仰世界即是覆世界。覆世界即是仰世界。小世",
    "X08n0240_017:0605a16": "界即是大世界。大世界即是小世界。廣世界即是狹",
    "X08n0240_017:0605a17": "世界。狹世界即是廣世界。一世界即是不可說世界。",
    "X08n0240_017:0605a18": "不可說世界即是一世界。不可說世界入一世界。一",
    "X08n0240_017:0605a19": "世界入不可說世界。穢世界即是淨世界。淨世界即",
    "X08n0240_017:0605a20": "是穢世界。欲知一毛端中一切世界差別性。一切世",
    "X08n0240_017:0605a21": "界中一毛端一體性。欲知一世界中出生一切世界。",
    "X08n0240_017:0605a22": "欲知一切世界無體性。欲以一念心盡知一切廣大",
    "X08n0240_017:0605a23": "世界而無障礙故發阿耨多羅三藐三菩提心。",
    "X08n0240_017:0605a24": "第二舉速疾步剎喻中。初舉廣喻。次菩薩初發下",
    "X08n0240_017:0605b01": "辨過超勝。何以故云徵釋彰前不及。次為了知十",
    "X08n0240_017:0605b02": "方。辨此過前。",
    "X08n0240_017:0605b03": "佛子。復置此喻。假使有人於一念頃。能知東方阿僧",
    "X08n0240_017:0605b04": "祇世界成壞劫數。念念如是盡阿僧祇劫。此諸劫數",
    "X08n0240_017:0605b05": "無有能得知其邊際。有第二人於一念頃能。知前人",
    "X08n0240_017:0605b06": "阿僧祇劫所知劫數。如是廣說乃至第十。南西北方",
    "X08n0240_017:0605b07": "四維上下亦復如是。佛子。此十方阿僧祇世界成壞",
    "X08n0240_017:0605b08": "劫數可知邊際。菩薩初發阿耨多羅三藐三菩提心",
    "X08n0240_017:0605b09": "功德善根無有能得知其際者。何以故。菩薩不齊限",
    "X08n0240_017:0605b10": "但為知爾所世界成壞劫數故發阿耨多羅三藐三",
    "X08n0240_017:0605b11": "菩提心。為悉知一切世界成壞劫盡無餘故發阿耨",
    "X08n0240_017:0605b12": "多羅三藐三菩提心。所謂知長劫與短劫平等。短劫",
    "X08n0240_017:0605b13": "與長劫平等。一劫與無數劫平等。無數劫與一劫平",
    "X08n0240_017:0605b14": "等。有佛劫與無佛劫平等。無佛劫與有佛劫平等。一",
    "X08n0240_017:0605b15": "佛劫中有不可說佛。不可說佛劫中有一佛。有量劫",
    "X08n0240_017:0605b16": "與無量劫平等。無量劫與有量劫平等。有盡劫與無",
    "X08n0240_017:0605b17": "盡劫平等。無盡劫與有盡劫平等。不可說劫與一念",
    "X08n0240_017:0605b18": "平等。一念與不可說劫平等。一切劫入非劫。非劫入",
    "X08n0240_017:0605b19": "一切劫。欲於一念中盡知前際後際及現在一切世",
    "X08n0240_017:0605b20": "界成壞劫故發阿耨多羅三藐三菩提心。是名初發",
    "X08n0240_017:0605b21": "心大誓莊嚴了知一切劫神通智。",
    "X08n0240_017:0605b22": "第三舉知劫成壞喻。初舉廣大。次此十方下對辨",
    "X08n0240_017:0605b23": "超勝。",
    "X08n0240_017:0605b24": "佛子。復置此喻。假使有人於一念頃。能知東方阿僧",
    "X08n0240_017:0605c01": "祇世界所有眾生種種差別解。念念如是盡阿僧祇",
    "X08n0240_017:0605c02": "劫。有第二人於一念頃。能知前人阿僧祇劫所知眾",
    "X08n0240_017:0605c03": "生諸解差別。如是亦盡阿僧祇劫。次第展轉乃至第",
    "X08n0240_017:0605c04": "十。南西北方四維上下亦復如是。佛子。此十方眾生",
    "X08n0240_017:0605c05": "種種差別解可知邊際。菩薩初發阿耨多羅三藐三",
    "X08n0240_017:0605c06": "菩提心功德善根無有能得知其際者。何以故。佛子。",
    "X08n0240_017:0605c07": "菩薩不齊限但為知爾所眾生解故發阿耨多羅三",
    "X08n0240_017:0605c08": "藐三菩提心。為盡知一切世界所有眾生種種差別",
    "X08n0240_017:0605c09": "解故發阿耨多羅三藐三菩提心。所謂欲知一切差",
    "X08n0240_017:0605c10": "別解無邊故。一眾生解無數眾生解平等故。欲得不",
    "X08n0240_017:0605c11": "可說差別解方便智光明故。欲悉知眾生海各各差",
    "X08n0240_017:0605c12": "別解盡無餘故。欲悉知過現未來善不善種種無量",
    "X08n0240_017:0605c13": "解故。欲悉知相似解不相似解故。欲悉知一切解即",
    "X08n0240_017:0605c14": "是一解一解即是一切解故。欲得如來解力故。欲悉",
    "X08n0240_017:0605c15": "知有上解無上解有餘解無餘解等解不等解差別",
    "X08n0240_017:0605c16": "故。欲悉知有依解無依解共解不共解有邊解無邊",
    "X08n0240_017:0605c17": "解差別解無差別解善解不善解世間解出世間解",
    "X08n0240_017:0605c18": "差別故。欲於一切妙解大解無量解正位解中得如",
    "X08n0240_017:0605c19": "來解脫無障礙智故。欲以無量方便悉知十方一切",
    "X08n0240_017:0605c20": "眾生界一一眾生淨解染解廣解略解細解麤解盡",
    "X08n0240_017:0605c21": "無餘故。欲悉知深密解方便解分別解自然解隨因",
    "X08n0240_017:0605c22": "所起解隨緣所起解一切解網悉無餘故。發阿耨多",
    "X08n0240_017:0605c23": "羅三藐三菩提心。",
    "X08n0240_017:0605c24": "第四舉善知勝解喻。言勝解者。謂於決定境印持",
    "X08n0240_017:0606a01": "為性。不可引轉為業。今略云解即唯識別境解也。",
    "X08n0240_017:0606a02": "初舉廣喻。次此十方眾生下辨超過。次何以故下",
    "X08n0240_017:0606a03": "徵釋。初反釋。次為盡知下順釋。此為盡知等為總。",
    "X08n0240_017:0606a04": "次所謂欲知下有八句。總約相以辨。次欲悉知下",
    "X08n0240_017:0606a05": "有五句。一一別明超過之相。",
    "X08n0240_017:0606a06": "佛子。復置此喻。假使有人於一念頃。能知東方無數",
    "X08n0240_017:0606a07": "世界一切眾生諸根差別。念念如是經阿僧祇劫。有",
    "X08n0240_017:0606a08": "第二人。於一念頃能知前人阿僧祇劫念念所知諸",
    "X08n0240_017:0606a09": "根差別。如是廣說乃至第十。南西北方四維上下亦",
    "X08n0240_017:0606a10": "復如是。佛子此十方世界所有眾生諸根差別可知",
    "X08n0240_017:0606a11": "邊際。菩薩初發阿耨多羅三藐三菩提心功德善根",
    "X08n0240_017:0606a12": "無有能得知其際者。何以故。菩薩不齊限但為知爾",
    "X08n0240_017:0606a13": "所世界眾生根故發阿耨多羅三藐三菩提心。為盡",
    "X08n0240_017:0606a14": "知一切世界中一切眾生根種種差別。廣說乃至欲",
    "X08n0240_017:0606a15": "盡知一切諸根網故發阿耨多羅三藐三菩提心。",
    "X08n0240_017:0606a16": "五舉善知諸根喻。初舉廣喻。次此十方下。辨超過。",
    "X08n0240_017:0606a17": "佛子。復置此喻。假使有人於一念頃。能知東方無數",
    "X08n0240_017:0606a18": "世界所有眾生種種欲樂。念念如是盡阿僧祇劫。次",
    "X08n0240_017:0606a19": "第廣說乃至第十。南西北方四維上下亦復如是。此",
    "X08n0240_017:0606a20": "十方眾生所有欲樂可知邊際。菩薩初發阿耨多羅",
    "X08n0240_017:0606a21": "三藐三菩提心功德善根無有能得知其際者。何以",
    "X08n0240_017:0606a22": "故。佛子。菩薩不齊限但為知爾所眾生欲樂故發阿",
    "X08n0240_017:0606a23": "耨多羅三藐三菩提心。為盡知一切世界所有眾生",
    "X08n0240_017:0606a24": "種種欲樂。廣說乃至欲盡知一切欲樂網故發阿耨",
    "X08n0240_017:0606b01": "多羅三藐三菩提心。",
    "X08n0240_017:0606b02": "六舉善知樂欲喻。樂欲者謂於所樂欲境。希望為",
    "X08n0240_017:0606b03": "性。勤依為業。即勝解智所攝。初舉廣。次此十方眾",
    "X08n0240_017:0606b04": "生下。辨超過。",
    "X08n0240_017:0606b05": "佛子。復置此喻。假使有人於一念頃。能知東方無數",
    "X08n0240_017:0606b06": "世界。所有眾生種種方便。如是廣說乃至第十。南西",
    "X08n0240_017:0606b07": "北方四維上下亦復如是。此十方眾生種種方便可",
    "X08n0240_017:0606b08": "知邊際。菩薩初發阿耨多羅三藐三菩提心功德善",
    "X08n0240_017:0606b09": "根無有能得知其際者。何以故。佛子。菩薩不齊限但",
    "X08n0240_017:0606b10": "為知爾所世界眾生種種方便故發阿耨多羅三藐",
    "X08n0240_017:0606b11": "三菩提心。為盡知一切世界所有眾生種種方便。廣",
    "X08n0240_017:0606b12": "說乃至欲盡知一切方便網故發阿耨多羅三藐三",
    "X08n0240_017:0606b13": "菩提心。",
    "X08n0240_017:0606b14": "七舉善知方便喻。初舉廣喻。次此十方下辨超過。",
    "X08n0240_017:0606b15": "佛子。復置此喻。假使有人於一念頃。能知東方無數",
    "X08n0240_017:0606b16": "世界所有眾生種種差別心。廣說乃至此十方世界",
    "X08n0240_017:0606b17": "所有眾生種種差別心可知邊際。菩薩初發阿耨多",
    "X08n0240_017:0606b18": "羅三藐三菩提心功德善根無有能得知其際者。何",
    "X08n0240_017:0606b19": "以故。佛子。菩薩不齊限但為知爾所眾生心故發阿",
    "X08n0240_017:0606b20": "耨多羅三藐三菩提心。為悉知盡法界虗空界無邊",
    "X08n0240_017:0606b21": "眾生種種心。乃至欲盡知一切心網故發阿耨多羅",
    "X08n0240_017:0606b22": "三藐三菩提心。",
    "X08n0240_017:0606b23": "八舉善知他心喻。知心義兼王所。初舉廣喻。次菩",
    "X08n0240_017:0606b24": "薩初發下辨超過。",
    "X08n0240_017:0606c01": "佛子。復置此喻。假使有人於一念頃。能知東方無數",
    "X08n0240_017:0606c02": "世界所有眾生種種差別業。廣說乃至此十方眾生",
    "X08n0240_017:0606c03": "種種差別業可知邊際。菩薩初發阿耨多羅三藐三",
    "X08n0240_017:0606c04": "菩提心善根邊際不可得知。何以故。佛子。菩薩不齊",
    "X08n0240_017:0606c05": "限但為知爾所眾生業故發阿耨多羅三藐三菩提",
    "X08n0240_017:0606c06": "心。欲悉知三世一切眾生業。乃至欲悉知一切業網",
    "X08n0240_017:0606c07": "故發阿耨多羅三藐三菩提心。",
    "X08n0240_017:0606c08": "第九舉善知業相喻。業即業報智。如下九地中說。",
    "X08n0240_017:0606c09": "初舉廣喻。次菩薩初發下辨超過。",
    "X08n0240_017:0606c10": "佛子。復置此喻。假使有人於一念頃。能知東方無數",
    "X08n0240_017:0606c11": "世界所有眾生種種煩惱。念念如是盡阿僧祇劫。此",
    "X08n0240_017:0606c12": "諸煩惱種種差別無有能得知其邊際。有第二人於",
    "X08n0240_017:0606c13": "一念頃能知前人阿僧祇劫所知眾生煩惱差別。如",
    "X08n0240_017:0606c14": "是復盡阿僧祇劫。次第廣說乃知第十。南西北方四",
    "X08n0240_017:0606c15": "維上下亦復如是。佛子。此十方眾生煩惱差別可知",
    "X08n0240_017:0606c16": "邊際。菩薩初發阿耨多羅三藐三菩提心善根邊際。",
    "X08n0240_017:0606c17": "不可得知。何以故。佛子。菩薩不齊限但為知爾所世",
    "X08n0240_017:0606c18": "界眾生煩惱故發阿耨多羅三藐三菩提心。為盡知",
    "X08n0240_017:0606c19": "一切世界所有眾生煩惱差別故發阿耨多羅三藐",
    "X08n0240_017:0606c20": "三菩提心。所謂欲盡知輕煩惱重煩惱眠煩惱起煩",
    "X08n0240_017:0606c21": "惱一一眾生無量煩惱種種差別種種覺觀淨治一",
    "X08n0240_017:0606c22": "切諸雜染故。欲盡知依無明煩惱愛相應煩惱斷一",
    "X08n0240_017:0606c23": "切諸有趣煩惱結故。欲盡知貪分煩惱瞋分煩惱癡",
    "X08n0240_017:0606c24": "分煩惱等分煩惱斷一切煩惱根本故。欲悉知我煩",
    "X08n0240_017:0607a01": "惱我所煩惱我慢煩惱覺悟一切煩惱盡無餘故。欲",
    "X08n0240_017:0607a02": "悉知從顛倒分別生根本煩惱隨煩惱因身見生六",
    "X08n0240_017:0607a03": "十二見調伏一切煩惱故。欲悉知葢煩惱障煩惱發",
    "X08n0240_017:0607a04": "大悲救護心。斷一切煩惱網。令一切智性清淨故發",
    "X08n0240_017:0607a05": "阿耨多羅三藐三菩提心。",
    "X08n0240_017:0607a06": "第十舉善知煩惱喻。煩惱有根本隨等。具如唯識。",
    "X08n0240_017:0607a07": "初舉廣喻。次此十方下辨超過。二徵釋中。何以故",
    "X08n0240_017:0607a08": "下先反顯。次為盡知下總明。次別釋有六門。初門",
    "X08n0240_017:0607a09": "總明。二欲盡知下流轉門。三欲盡知下病行門。四",
    "X08n0240_017:0607a10": "欲悉知下諸識門。五欲悉知下相生門。六欲悉知",
    "X08n0240_017:0607a11": "下出家門。義有多釋。",
    "X08n0240_017:0607a12": "佛子。復置此喻。假使有人於一念頃。以諸種種上味",
    "X08n0240_017:0607a13": "飲食。香華衣服。幢幡傘蓋。及僧伽藍上妙宮殿寶帳",
    "X08n0240_017:0607a14": "網幔。種種莊嚴師子之座。及眾妙寶供養東方無數",
    "X08n0240_017:0607a15": "諸佛。及無數世界所有眾生。恭敬尊重。禮拜讚歎。曲",
    "X08n0240_017:0607a16": "躬瞻仰相續不絕經無數劫。又勸彼眾生悉令如是",
    "X08n0240_017:0607a17": "供養於佛。至佛滅後。各為起塔。其塔。高廣無數世界。",
    "X08n0240_017:0607a18": "眾寶所成。種種莊嚴。一一塔中。各有無數如來形像。",
    "X08n0240_017:0607a19": "光明徧照無數世界。經無數劫。南西北方四維上下",
    "X08n0240_017:0607a20": "亦復如是。佛子。於汝意云何。此人功德寧為多不。天",
    "X08n0240_017:0607a21": "帝言。是人功德。唯佛乃知。餘無能測。佛子。此人功德",
    "X08n0240_017:0607a22": "比菩薩初發心功德百分不及一。千分不及一。百千",
    "X08n0240_017:0607a23": "分不及一。乃至優波尼沙陀分亦不及一。佛子。復置",
    "X08n0240_017:0607a24": "此喻。假使復有第二人。於一念中能作前人及無數",
    "X08n0240_017:0607b01": "世界所有眾生無數劫中供養之事。念念如是。以無",
    "X08n0240_017:0607b02": "量種供養之具。供養無量諸佛如來。及無量世界所",
    "X08n0240_017:0607b03": "有眾生經無量劫。其第三人乃至第十人。皆亦如是。",
    "X08n0240_017:0607b04": "於一念中能作前人所有供養。念念如是。以無邊無",
    "X08n0240_017:0607b05": "等不可數不可稱不可思不可量不可說不可說不",
    "X08n0240_017:0607b06": "可說供養之具。供養無邊乃至不可說不可說諸佛。",
    "X08n0240_017:0607b07": "及爾許世界所有眾生。經無邊乃至不可說不可說",
    "X08n0240_017:0607b08": "劫。至佛滅後各為起塔。其塔高廣乃至住劫亦如是。",
    "X08n0240_017:0607b09": "佛子。此前功德。比菩薩初發心功德。百分不及一。千",
    "X08n0240_017:0607b10": "分不及一。百千分不及一。乃至優波尼沙陀分亦不",
    "X08n0240_017:0607b11": "及一。何以故。佛子。菩薩摩訶薩不齊限但為供養爾",
    "X08n0240_017:0607b12": "所佛故發阿耨多羅三藐三菩提心。為供養盡法界",
    "X08n0240_017:0607b13": "虗空界不可說不可說十方無量去來現在所有諸",
    "X08n0240_017:0607b14": "佛故發阿耨多羅三藐三菩提心。",
    "X08n0240_017:0607b15": "十一舉供佛及生。初舉廣喻。以一人供佛。有現世",
    "X08n0240_017:0607b16": "滅後供養功德。校量顯勝。次略辨九人供佛功德",
    "X08n0240_017:0607b17": "校量顯勝。後徵釋中。何以故下反顯。次為供養下",
    "X08n0240_017:0607b18": "順釋。已上第三約喻校量分竟。",
    "X08n0240_017:0607b19": "發是心已。能知前際一切諸佛始成正覺及般涅槃。",
    "X08n0240_017:0607b20": "能信後際一切諸佛所有善根。能知現在一切諸佛",
    "X08n0240_017:0607b21": "所有智慧。彼諸佛所有功德。此菩薩能信能受能修",
    "X08n0240_017:0607b22": "能得能知能證能成就能與諸佛平等一性。何以故。",
    "X08n0240_017:0607b23": "此菩薩為不斷一切如來種性故發心。為充徧一切",
    "X08n0240_017:0607b24": "世界故發心。為度脫一切世界眾生故發心。為悉知",
    "X08n0240_017:0607c01": "一切世界成壞故發心。為悉知一切眾生垢淨故發",
    "X08n0240_017:0607c02": "心。為悉知一切世界三有清淨故發心。為悉知一切",
    "X08n0240_017:0607c03": "眾生心樂煩惱習氣故發心。為悉知一切眾生死此",
    "X08n0240_017:0607c04": "生彼故發心。為悉知一切眾生諸根方便故發心。為",
    "X08n0240_017:0607c05": "悉知一切眾生心行故發心。為悉知一切眾生三世",
    "X08n0240_017:0607c06": "智故發心。",
    "X08n0240_017:0607c07": "下就法略示分。前喻顯大心因廣。此明攝德深勝。",
    "X08n0240_017:0607c08": "亦是讚勝勸學。能知前際下至後心無所著。文有",
    "X08n0240_017:0607c09": "五段。初解行圓滿。二以發心故下妙果當成。三應",
    "X08n0240_017:0607c10": "知此人下與佛平等。四纔發心時下能作佛事。五",
    "X08n0240_017:0607c11": "初發心下大智現前。此初解行圓滿也。言語信等",
    "X08n0240_017:0607c12": "者。謂此菩薩於佛智慧能信。是十信位成就故。能",
    "X08n0240_017:0607c13": "受是十住。能修是十行。能知是十向。能證是十地",
    "X08n0240_017:0607c14": "能究竟是結因。究竟能與佛等是果滿。謂與佛能",
    "X08n0240_017:0607c15": "證所證平等無二故。故初心即攝諸位。何以故下",
    "X08n0240_017:0607c16": "徵釋所以。何以初心即滿因位。釋云以等真性所",
    "X08n0240_017:0607c17": "為無齊限故。",
    "X08n0240_017:0607c18": "以發心故。常為三世一切諸佛之所憶念。即得三世",
    "X08n0240_017:0607c19": "一切諸佛無上菩提。即為三世一切諸佛與其妙法。",
    "X08n0240_017:0607c20": "即與三世一切諸佛體性平等。已修三世一切諸佛",
    "X08n0240_017:0607c21": "助道之法。成就三世一切諸佛力無所畏。莊嚴三世",
    "X08n0240_017:0607c22": "一切諸佛不共佛法。悉得法界一切諸佛說法智慧。",
    "X08n0240_017:0607c23": "何以故。以是發心即得佛故。",
    "X08n0240_017:0607c24": "第二妙果當成。謂以是發心為因。決定當得佛故。",
    "X08n0240_017:0608a01": "望圓極之果。故定當成。約見性成智身。上品云即",
    "X08n0240_017:0608a02": "得。晉經梵本。此中皆是佛故者。當此義也。",
    "X08n0240_017:0608a03": "應知此人即與三世諸佛同等。即與三世諸佛如來",
    "X08n0240_017:0608a04": "境界平等。即與三世諸佛如來功德平等。得如來一",
    "X08n0240_017:0608a05": "身無量身究竟平等。真實智慧。",
    "X08n0240_017:0608a06": "第三言與佛平等。謂發心均故。發心畢竟二無別",
    "X08n0240_017:0608a07": "故。",
    "X08n0240_017:0608a08": "纔發心時即為十方一切諸佛所共稱歎。即能說法",
    "X08n0240_017:0608a09": "教化調伏一切世界所有眾生。即能震動一切世界。",
    "X08n0240_017:0608a10": "即能光照一切世界。即能息滅一切世界諸惡道苦。",
    "X08n0240_017:0608a11": "即能嚴淨一切國土。即能於一切世界中示現成佛。",
    "X08n0240_017:0608a12": "即能令一切眾生皆得歡喜。即能入一切法界性。即",
    "X08n0240_017:0608a13": "能持一切佛種性。即能得一切佛智慧光明。",
    "X08n0240_017:0608a14": "第四言能作佛事。有十一句。皆是纔發即得。言即",
    "X08n0240_017:0608a15": "得者。有二意。一約法圓融。初心攝諸位故。二以位",
    "X08n0240_017:0608a16": "攝位。如十住滿即成佛故。",
    "X08n0240_017:0608a17": "此初發心菩薩。不於三世少有所得。所謂若諸佛若",
    "X08n0240_017:0608a18": "諸佛法。若菩薩若菩薩法。若獨覺若獨覺法。若聲聞",
    "X08n0240_017:0608a19": "若聲聞法。若世間若世間法。若出世間若出世間法。",
    "X08n0240_017:0608a20": "若眾生若眾生法。唯求一切智。於諸法界心無所著。",
    "X08n0240_017:0608a21": "第五大智現前。謂以無著大智求菩提故。又通釋",
    "X08n0240_017:0608a22": "上四段。謂由於無所著故稱性圓融。能成能攝一",
    "X08n0240_017:0608a23": "切功德。",
    "X08n0240_017:0608a24": "爾時佛神力故。十方各一萬佛剎微塵數世界。六種",
    "X08n0240_017:0608b01": "震動。所謂動。徧動。等徧動。起。徧起。等徧起。踊。徧踊。等",
    "X08n0240_017:0608b02": "徧踊。震。徧震。等徧震。吼。徧吼。等徧吼。擊。徧擊。等徧擊。",
    "X08n0240_017:0608b03": "雨眾天華天香天末香天華鬘天衣天寶天莊嚴具。",
    "X08n0240_017:0608b04": "作天妓樂。放天光明及天音聲。",
    "X08n0240_017:0608b05": "此大文第五興供動地分。言瑞應也。",
    "X08n0240_017:0608b06": "是時十方各過十佛剎微塵數世界外。有萬佛剎微",
    "X08n0240_017:0608b07": "塵數佛同名法慧。各現其身在法慧菩薩前。作如是",
    "X08n0240_017:0608b08": "言。善哉善哉。法慧。汝於今者能說此法。我等十方各",
    "X08n0240_017:0608b09": "萬佛剎微塵數佛。亦說是法。一切諸佛悉如是說。汝",
    "X08n0240_017:0608b10": "說此法時。有萬佛剎微塵數菩薩發菩提心。我等今",
    "X08n0240_017:0608b11": "者悉授其記。於當來世過千不可說無邊劫。同一劫",
    "X08n0240_017:0608b12": "中而得作佛。出興於世。皆號清淨心如來。所住世界。",
    "X08n0240_017:0608b13": "各各差別。我等悉當護持此法。令未來世一切菩薩",
    "X08n0240_017:0608b14": "未曾聞者皆悉得聞。如此娑婆世界四天下須彌頂",
    "X08n0240_017:0608b15": "上說如是法令諸眾生聞已受化。如是十方百千億",
    "X08n0240_017:0608b16": "那由他。無數無量。無邊無等。不可數不可稱不可思",
    "X08n0240_017:0608b17": "不可量不可說盡法界。虗空界諸世界中。亦說此法",
    "X08n0240_017:0608b18": "教化眾生。其說法者同名法慧。悉以佛神力故。世尊",
    "X08n0240_017:0608b19": "本願力故。為欲顯示佛法故。為以智光普照故。為欲",
    "X08n0240_017:0608b20": "開闡實義故。為令證得法性故。為令眾會悉歡喜故。",
    "X08n0240_017:0608b21": "為欲開示佛法因故。為得一切佛平等故。為了法界",
    "X08n0240_017:0608b22": "無有二故。說如是法。",
    "X08n0240_017:0608b23": "此大文第六他方證成分也。以初心攝德深廣。恐",
    "X08n0240_017:0608b24": "難信受。故佛自證。文分三段。初佛現證。汝說下顯",
    "X08n0240_017:0608c01": "益證成。如是娑婆下結通無盡。是證佛結通。非經",
    "X08n0240_017:0608c02": "家也。",
    "X08n0240_017:0608c03": "爾時法慧菩薩普觀盡虗空界十方國土一切眾會",
    "X08n0240_017:0608c04": "欲悉成就諸眾生故。欲悉淨治諸業果報故。欲悉開",
    "X08n0240_017:0608c05": "顯清淨法界故。欲悉拔除雜染根本故。欲悉增長廣",
    "X08n0240_017:0608c06": "大信解故。欲悉令知無量眾生根故。欲悉令知三世",
    "X08n0240_017:0608c07": "法平等故。欲悉令觀察涅槃界故。欲增長自清淨善",
    "X08n0240_017:0608c08": "根故。承佛威力即說頌言。",
    "X08n0240_017:0608c09": "此下第七以偈重頌分。先辨偈意。有十一句。初一",
    "X08n0240_017:0608c10": "後一是說偈儀。而離開者。欲顯中九皆承佛力。該",
    "X08n0240_017:0608c11": "十方故。中九正明所為。初總餘別。別中四對。一淨",
    "X08n0240_017:0608c12": "業顯理。二除惑開信。妄想分別為雜染根。三知病",
    "X08n0240_017:0608c13": "識藥。四觀果淨因。即由利他。自業便淨。",
    "X08n0240_017:0608c14": "　為利世間發大心　　其心普徧於十方",
    "X08n0240_017:0608c15": "　眾生國土三世法　　佛及菩薩最勝海",
    "X08n0240_017:0608c16": "　究竟虗空等法界　　所有一切諸世間",
    "X08n0240_017:0608c17": "　如諸佛法皆往詣　　如是發心無退轉",
    "X08n0240_017:0608c18": "　慈念眾生無暫捨　　離諸惱害普饒益",
    "X08n0240_017:0608c19": "　光明照世為所歸　　十力護念難思議",
    "X08n0240_017:0608c20": "　十方國土悉趣入　　一切色形皆示現",
    "X08n0240_017:0608c21": "　如佛福智廣無邊　　隨順修因無所著",
    "X08n0240_017:0608c22": "　有剎仰住或傍覆　　麤妙廣大無量種",
    "X08n0240_017:0608c23": "　菩薩一發最上心　　悉能往詣皆無礙",
    "X08n0240_017:0608c24": "　菩薩勝行不可說　　皆勤修習無所住",
    "X08n0240_017:0609a01": "　見一切佛常欣樂　　普入於其深法海",
    "X08n0240_017:0609a02": "　哀愍五趣諸羣生　　令除垢穢普清淨",
    "X08n0240_017:0609a03": "　紹隆佛種不斷絕　　摧滅魔宮無有餘",
    "X08n0240_017:0609a04": "　已住如來平等性　　善修微妙方便道",
    "X08n0240_017:0609a05": "　於佛境界起信心　　得佛灌頂心無著",
    "X08n0240_017:0609a06": "　兩足尊所念報恩　　心如金剛不可沮",
    "X08n0240_017:0609a07": "　於佛所行能照了　　自然修習菩提行",
    "X08n0240_017:0609a08": "　諸趣差別想無量　　業果及心亦非一",
    "X08n0240_017:0609a09": "　乃至根性種種殊　　一發大心悉明見",
    "X08n0240_017:0609a10": "　其心廣大等法界　　無依無變如虗空",
    "X08n0240_017:0609a11": "　趣向佛智無所取　　諦了實際離分別",
    "X08n0240_017:0609a12": "　知眾生心無生想　　了達諸法無法想",
    "X08n0240_017:0609a13": "　雖普分別無分別　　億那由剎皆往詣",
    "X08n0240_017:0609a14": "　無量諸法妙法藏　　隨順觀察悉能入",
    "X08n0240_017:0609a15": "　眾生根行靡不知　　到如是處如是尊",
    "X08n0240_017:0609a16": "　清淨大願恒相應　　樂供如來不退轉",
    "X08n0240_017:0609a17": "　人天見者無厭足　　常為諸佛所護念",
    "X08n0240_017:0609a18": "　其心清淨無所依　　雖觀深法而不取",
    "X08n0240_017:0609a19": "　如是思惟無量劫　　於三世中無所著",
    "X08n0240_017:0609a20": "　其心堅固難制沮　　趣佛菩提無障礙",
    "X08n0240_017:0609a21": "　志求妙道除蒙惑　　周行法界不告勞",
    "X08n0240_017:0609a22": "　知語言法皆寂滅　　但入真如絕異解",
    "X08n0240_017:0609a23": "　諸佛境界悉順觀　　達於三世心無礙",
    "X08n0240_017:0609a24": "第二正顯偈辭。有一百二十一頌。文分三段。初八",
    "X08n0240_017:0609b01": "十二偈。超頌就法略示。二有三十四偈。却頌就喻",
    "X08n0240_017:0609b02": "校量。三有五偈結成勸讚。令景慕發心。歎深難說",
    "X08n0240_017:0609b03": "徧於三段。又歎為長行偈頌之本。故略不頌之。初",
    "X08n0240_017:0609b04": "中文亦分五。初有十七偈。頌第一解行圓滿。二菩",
    "X08n0240_017:0609b05": "薩始發下十七偈。超頌第四能作佛事。三菩薩所",
    "X08n0240_017:0609b06": "住下十八偈。却頌第三得佛平等。四趣向菩提下",
    "X08n0240_017:0609b07": "六偈半。頌第五大智現前。五恒勸眾生下二十三",
    "X08n0240_017:0609b08": "偈半。頌第二當成妙果。文不次者。顯德無前後故。",
    "X08n0240_017:0609b09": "今初。",
    "X08n0240_017:0609b10": "　菩薩始發廣大心　　即能徧往十方剎",
    "X08n0240_017:0609b11": "　法門無量不可說　　智光普照皆明了",
    "X08n0240_017:0609b12": "　大悲廣度最無比　　慈心普徧等虗空",
    "X08n0240_017:0609b13": "　而於眾生不分別　　如是清淨遊於世",
    "X08n0240_017:0609b14": "　十方眾生悉慰安　　一切所作皆真實",
    "X08n0240_017:0609b15": "　恒以淨心不異語　　常為諸佛共加護",
    "X08n0240_017:0609b16": "　過去所有皆憶念　　未來一切悉分別",
    "X08n0240_017:0609b17": "　十方世界普入中　　為度眾生令出離",
    "X08n0240_017:0609b18": "　菩薩具足妙智光　　善了因緣無有疑",
    "X08n0240_017:0609b19": "　一切迷惑皆除斷　　如是而遊於法界",
    "X08n0240_017:0609b20": "　魔王宮殿悉摧破　　眾生翳膜咸除滅",
    "X08n0240_017:0609b21": "　離諸分別心不動　　善了如來之境界",
    "X08n0240_017:0609b22": "　三世疑網悉已除　　於如來所起淨信",
    "X08n0240_017:0609b23": "　以信得成不動智　　智清淨故解真實",
    "X08n0240_017:0609b24": "　為令眾生得出離　　盡於後際普饒益",
    "X08n0240_017:0609c01": "　長時勤苦心無厭　　乃至地獄亦安受",
    "X08n0240_017:0609c02": "　福智無量皆具足　　眾生根欲悉了知",
    "X08n0240_017:0609c03": "　及諸業行無不見　　如其所樂為說法",
    "X08n0240_017:0609c04": "　了知一切空無我　　慈念眾生恒不捨",
    "X08n0240_017:0609c05": "　以一大悲微妙音　　普入世間而演說",
    "X08n0240_017:0609c06": "　放大光明種種色　　普照眾生除黑闇",
    "X08n0240_017:0609c07": "　光中菩薩坐蓮華　　為眾闡揚清淨法",
    "X08n0240_017:0609c08": "　於一毛端現眾剎　　諸大菩薩皆充滿",
    "X08n0240_017:0609c09": "　眾會智慧各不同　　悉能明了眾生心",
    "X08n0240_017:0609c10": "　十方世界不可說　　一念周行無不盡",
    "X08n0240_017:0609c11": "　利益眾生供養佛　　於諸佛所問深義",
    "X08n0240_017:0609c12": "　於諸如來作父想　　為利眾生修覺行",
    "X08n0240_017:0609c13": "　智慧善巧通法藏　　入深智處無所著",
    "X08n0240_017:0609c14": "　隨順思惟說法界　　經無量劫不可盡",
    "X08n0240_017:0609c15": "　智雖善入無處所　　無有疲厭無所著",
    "X08n0240_017:0609c16": "　三世諸佛家中生　　證得如來妙法身",
    "X08n0240_017:0609c17": "　普為羣生現眾色　　譬如幻師無不作",
    "X08n0240_017:0609c18": "　或現始修殊勝行　　或現初生及出家",
    "X08n0240_017:0609c19": "　或現樹下成菩提　　或為眾生示涅槃",
    "X08n0240_017:0609c20": "二有十七偈頌能作佛事。",
    "X08n0240_017:0609c21": "　菩薩所住希有法　　唯佛境界非二乘",
    "X08n0240_017:0609c22": "　身語意想皆已除　　種種隨宜悉能現",
    "X08n0240_017:0609c23": "　菩薩所得諸佛法　　眾生思惟發狂亂",
    "X08n0240_017:0609c24": "　智入實際心無礙　　普現如來自在力",
    "X08n0240_017:0610a01": "　此於世間無與等　　何況復增殊勝行",
    "X08n0240_017:0610a02": "　雖未具足一切智　　已獲如來自在力",
    "X08n0240_017:0610a03": "　已住究竟一乘道　　深入微妙最上法",
    "X08n0240_017:0610a04": "　善知眾生時非時　　為利益故現神通",
    "X08n0240_017:0610a05": "　分身徧滿一切剎　　放淨光明除世闇",
    "X08n0240_017:0610a06": "　譬如龍王起大雲　　普雨妙雨悉充洽",
    "X08n0240_017:0610a07": "　觀察眾生如幻夢　　以業力故常流轉",
    "X08n0240_017:0610a08": "　大悲哀愍咸救拔　　為說無為淨法性",
    "X08n0240_017:0610a09": "　佛力無量此亦然　　譬如虗空無有邊",
    "X08n0240_017:0610a10": "　為令眾生得解脫　　億劫勤修而不倦",
    "X08n0240_017:0610a11": "　種種思惟妙功德　　善修無上第一業",
    "X08n0240_017:0610a12": "　於諸勝行恒不捨　　專念生成一切智",
    "X08n0240_017:0610a13": "　一身示現無量身　　一切世界悉周徧",
    "X08n0240_017:0610a14": "　其心清淨無分別　　一念難思力如是",
    "X08n0240_017:0610a15": "　於諸世間不分別　　於一切法無妄想",
    "X08n0240_017:0610a16": "　雖觀諸法而不取　　恒救眾生無所度",
    "X08n0240_017:0610a17": "　一切世間唯是想　　於中種種各差別",
    "X08n0240_017:0610a18": "　知想境界險且深　　為現神通而救脫",
    "X08n0240_017:0610a19": "　譬如幻師自在力　　菩薩神變亦如是",
    "X08n0240_017:0610a20": "　身徧法界及虗空　　隨眾生心靡不見",
    "X08n0240_017:0610a21": "　能所分別二俱離　　雜染清淨無所取",
    "X08n0240_017:0610a22": "　若縛若解智悉忘　　但願普與眾生樂",
    "X08n0240_017:0610a23": "　一切世間唯想力　　以智而入心無畏",
    "X08n0240_017:0610a24": "　思惟諸法亦復然　　三世推求不可得",
    "X08n0240_017:0610b01": "　能入過去畢前際　　能入未來畢後際",
    "X08n0240_017:0610b02": "　能入現在一切處　　常勤觀察無所有",
    "X08n0240_017:0610b03": "　隨順涅槃寂滅法　　住於無諍無所依",
    "X08n0240_017:0610b04": "　心如實際無與等　　專向菩提永不退",
    "X08n0240_017:0610b05": "　修諸勝行無退怯　　安住菩提不動搖",
    "X08n0240_017:0610b06": "　佛及菩薩與世間　　盡於法界皆明了",
    "X08n0240_017:0610b07": "　欲得最勝第一道　　為一切智解脫王",
    "X08n0240_017:0610b08": "　應當速發菩提心　　永盡諸漏利羣生",
    "X08n0240_017:0610b09": "三十有八偈頌第三得佛平等。",
    "X08n0240_017:0610b10": "　趣向菩提心清淨　　功德廣大不可說",
    "X08n0240_017:0610b11": "　為利眾生故稱述　　汝等諸賢應善聽",
    "X08n0240_017:0610b12": "　無量世界盡為塵　　一一塵中無量剎",
    "X08n0240_017:0610b13": "　其中諸佛皆無量　　悉能明見無所取",
    "X08n0240_017:0610b14": "　善知眾生無生想　　善知言語無語想",
    "X08n0240_017:0610b15": "　於諸世界心無礙　　悉善了知無所著",
    "X08n0240_017:0610b16": "　其心廣大如虗空　　於三世事悉明達",
    "X08n0240_017:0610b17": "　一切疑惑皆除滅　　正觀佛法無所取",
    "X08n0240_017:0610b18": "　十方無量諸國土　　一念往詣心無著",
    "X08n0240_017:0610b19": "　了達世間眾苦法　　悉住無生真實際",
    "X08n0240_017:0610b20": "　無量難思諸佛所　　悉往彼會而覲謁",
    "X08n0240_017:0610b21": "　當為上首問如來　　菩薩所修諸願行",
    "X08n0240_017:0610b22": "　心常憶念十方佛　　而無所依無所取",
    "X08n0240_017:0610b23": "四有六偈半頌大智現前。",
    "X08n0240_017:0610b24": "　恒勸眾生種善根　　莊嚴國土令清淨",
    "X08n0240_017:0610c01": "　一切趣生三有處　　以無礙眼咸觀察",
    "X08n0240_017:0610c02": "　所有習性諸根解　　無量無邊悉明見",
    "X08n0240_017:0610c03": "　眾生心樂悉了知　　如是隨宜為說法",
    "X08n0240_017:0610c04": "　於諸染淨皆通達　　令彼修治入於道",
    "X08n0240_017:0610c05": "　無量無數諸三昧　　菩薩一念皆能入",
    "X08n0240_017:0610c06": "　於中想智及所緣　　悉善了知得自在",
    "X08n0240_017:0610c07": "　菩薩獲此廣大智　　疾向菩提無所礙",
    "X08n0240_017:0610c08": "　為欲利益諸羣生　　處處宣揚大人法",
    "X08n0240_017:0610c09": "　善知世間長短劫　　一月半月及晝夜",
    "X08n0240_017:0610c10": "　國土各別性平等　　常勤觀察不放逸",
    "X08n0240_017:0610c11": "　普詣十方諸世界　　而於方處無所取",
    "X08n0240_017:0610c12": "　嚴淨國土悉無餘　　亦不曾生淨分別",
    "X08n0240_017:0610c13": "　眾生是處若非處　　及以諸業感報別",
    "X08n0240_017:0610c14": "　隨順思惟入佛力　　於此一切悉了知",
    "X08n0240_017:0610c15": "　一切世間種種性　　種種所行住三有",
    "X08n0240_017:0610c16": "　利根及與中下根　　如是一切咸觀察",
    "X08n0240_017:0610c17": "　淨與不淨種種解　　勝劣及中悉明見",
    "X08n0240_017:0610c18": "　一切眾生至處行　　三有相續皆能說",
    "X08n0240_017:0610c19": "　禪定解脫諸三昧　　染淨因起各不同",
    "X08n0240_017:0610c20": "　及以先世苦樂殊　　淨修佛力咸能見",
    "X08n0240_017:0610c21": "　眾生業惑續諸趣　　斷此諸趣得寂滅",
    "X08n0240_017:0610c22": "　種種漏法永不生　　并其習種悉了知",
    "X08n0240_017:0610c23": "　如來煩惱皆除盡　　大智光明照於世",
    "X08n0240_017:0610c24": "　菩薩於佛十力中　　雖未證得亦無疑",
    "X08n0240_017:0611a01": "　菩薩於一毛孔中　　普現十方無量剎",
    "X08n0240_017:0611a02": "　或有雜染或清淨　　種種業作皆能了",
    "X08n0240_017:0611a03": "　一微塵中無量剎　　無量諸佛及佛子",
    "X08n0240_017:0611a04": "　諸剎各別無雜亂　　如一一切悉明見",
    "X08n0240_017:0611a05": "　於一毛孔見十方　　盡虗空界諸世間",
    "X08n0240_017:0611a06": "　無有一處空無佛　　如是佛剎悉清淨",
    "X08n0240_017:0611a07": "　於毛孔中見佛剎　　復見一切諸眾生",
    "X08n0240_017:0611a08": "　三世六趣各不同　　晝夜月時有縛解",
    "X08n0240_017:0611a09": "　如是大智諸菩薩　　專心趣向法王位",
    "X08n0240_017:0611a10": "　於佛所住順思惟　　而獲無邊大歡喜",
    "X08n0240_017:0611a11": "　菩薩分身無量億　　供養一切諸如來",
    "X08n0240_017:0611a12": "　神通變現勝無比　　佛所行處皆能住",
    "X08n0240_017:0611a13": "　無量佛所皆讚仰　　所有法藏悉躭味",
    "X08n0240_017:0611a14": "　見佛聞法勤修行　　如飲甘露心歡喜",
    "X08n0240_017:0611a15": "　已獲如來勝三昧　　善入諸法智增長",
    "X08n0240_017:0611a16": "　信心不動如須彌　　普作羣生功德藏",
    "X08n0240_017:0611a17": "　慈心廣大徧眾生　　悉願疾成一切智",
    "X08n0240_017:0611a18": "　而恒無著無依處　　離諸煩惱得自在",
    "X08n0240_017:0611a19": "　哀愍眾生廣大智　　普攝一切同於己",
    "X08n0240_017:0611a20": "　知空無相無真實　　而行其心不懈退",
    "X08n0240_017:0611a21": "　菩薩發心功德量　　億劫稱揚不可盡",
    "X08n0240_017:0611a22": "　以出一切諸如來　　獨覺聲聞安樂故",
    "X08n0240_017:0611a23": "五有二十三偈半。頌第二當成妙果。此中文分九",
    "X08n0240_017:0611a24": "段。初三頌半諸佛護念。二半頌當得菩提。三半頌",
    "X08n0240_017:0611b01": "與大妙法。四一頌佛體平等。五一頌修助道法。六",
    "X08n0240_017:0611b02": "六頌佛力無畏。七五頌莊嚴佛法。八五頌說法智",
    "X08n0240_017:0611b03": "慧。九一頌結德無盡。",
    "X08n0240_017:0611b04": "　十方國土諸眾生　　皆悉施安無量劫",
    "X08n0240_017:0611b05": "　勸持五戒及十善　　四禪四等諸定等",
    "X08n0240_017:0611b06": "　復於多劫施安樂　　令斷諸惑成羅漢",
    "X08n0240_017:0611b07": "　彼諸福聚雖無量　　不與發心功德比",
    "X08n0240_017:0611b08": "　又教億眾成緣覺　　獲無諍行微妙道",
    "X08n0240_017:0611b09": "　以彼而校菩提心　　算數譬喻無能及",
    "X08n0240_017:0611b10": "　一念能過塵數剎　　如是經於無量劫",
    "X08n0240_017:0611b11": "　此諸剎數尚可量　　發心功德不可知",
    "X08n0240_017:0611b12": "　過去未來及現在　　所有劫數無邊量",
    "X08n0240_017:0611b13": "　此諸劫數猶可知　　發心功德無能測",
    "X08n0240_017:0611b14": "　以菩提心徧十方　　所有分別靡不知",
    "X08n0240_017:0611b15": "　一念三世悉明達　　利益無量眾生故",
    "X08n0240_017:0611b16": "　十方世界諸眾生　　欲解方便意所行",
    "X08n0240_017:0611b17": "　及以虗空際可測　　發心功德難知量",
    "X08n0240_017:0611b18": "　菩薩志願等十方　　慈心普洽諸羣生",
    "X08n0240_017:0611b19": "　悉使修成佛功德　　是故其力無邊際",
    "X08n0240_017:0611b20": "　眾生欲解心所樂　　諸根方便行各別",
    "X08n0240_017:0611b21": "　於一念中悉了知　　一切智智心同等",
    "X08n0240_017:0611b22": "　一切眾生諸惑業　　三有相續無暫斷",
    "X08n0240_017:0611b23": "　此諸邊際尚可知　　發心功德難思議",
    "X08n0240_017:0611b24": "　發心能離業煩惱　　供養一切諸如來",
    "X08n0240_017:0611c01": "　業惑既離相續斷　　普於三世得解脫",
    "X08n0240_017:0611c02": "　一念供養無邊佛　　亦供無數諸眾生",
    "X08n0240_017:0611c03": "　悉令香華及妙鬘　　寶幢幡蓋上衣服",
    "X08n0240_017:0611c04": "　美食珍座經行處　　種種宮殿悉嚴好",
    "X08n0240_017:0611c05": "　毗盧遮那妙寶珠　　如意摩尼發光耀",
    "X08n0240_017:0611c06": "　念念如是持供養　　經無量劫不可說",
    "X08n0240_017:0611c07": "　其人福聚雖復多　　不及發心功德大",
    "X08n0240_017:0611c08": "　所說種種眾譬喻　　無有能及菩提心",
    "X08n0240_017:0611c09": "　以諸三世人中尊　　皆從發心而得生",
    "X08n0240_017:0611c10": "　發心無礙無齊限　　欲求其量不可得",
    "X08n0240_017:0611c11": "　一切智智誓必成　　所有眾生皆永度",
    "X08n0240_017:0611c12": "　發心廣大等虗空　　生諸功德同法界",
    "X08n0240_017:0611c13": "　所行普徧如無異　　永離眾著佛平等",
    "X08n0240_017:0611c14": "　一切法門無不入　　一切國土悉能往",
    "X08n0240_017:0611c15": "　一切智境咸通達　　一切功德皆成就",
    "X08n0240_017:0611c16": "　一切能捨恒相續　　淨諸戒品無所著",
    "X08n0240_017:0611c17": "　具足無上大功德　　常勤精進不退轉",
    "X08n0240_017:0611c18": "　入深禪定恒思惟　　廣大智慧共相應",
    "X08n0240_017:0611c19": "　此是菩薩最勝地　　出生一切普賢道",
    "X08n0240_017:0611c20": "　三世一切諸如來　　靡不護念初發心",
    "X08n0240_017:0611c21": "　悉以三昧陀羅尼　　神通變化共莊嚴",
    "X08n0240_017:0611c22": "　十方眾生無有量　　世界虗空亦如是",
    "X08n0240_017:0611c23": "　發心無量過於彼　　是故能生一切佛",
    "X08n0240_017:0611c24": "　菩提心是十力本　　亦為四辯無畏本",
    "X08n0240_017:0612a01": "　十八不共亦復然　　莫不皆從發心得",
    "X08n0240_017:0612a02": "　諸佛色相莊嚴身　　及以平等妙法身",
    "X08n0240_017:0612a03": "　智慧無著所應供　　悉以發心而得有",
    "X08n0240_017:0612a04": "　一切獨覺聲聞乘　　色界諸禪三昧樂",
    "X08n0240_017:0612a05": "　及無色界諸三昧　　悉以發心作其本",
    "X08n0240_017:0612a06": "　一切人天自在樂　　及以諸趣種種樂",
    "X08n0240_017:0612a07": "　進定根力等眾樂　　靡不皆由初發心",
    "X08n0240_017:0612a08": "　以因發起廣大心　　則能修行六種度",
    "X08n0240_017:0612a09": "　勸諸眾生行正行　　於三界中受安樂",
    "X08n0240_017:0612a10": "　住佛無礙實義智　　所有妙業咸開闡",
    "X08n0240_017:0612a11": "　能令無量諸眾生　　悉斷惑業向涅槃",
    "X08n0240_017:0612a12": "　智慧光明如淨日　　眾行具足猶滿月",
    "X08n0240_017:0612a13": "　功德常盈譬巨海　　無垢無礙同虗空",
    "X08n0240_017:0612a14": "　普發無邊功德願　　悉與一切眾生樂",
    "X08n0240_017:0612a15": "　盡未來際依願行　　常勤修習度眾生",
    "X08n0240_017:0612a16": "　無量大願難思議　　願令眾生悉清淨",
    "X08n0240_017:0612a17": "　空無相願無依處　　以願力故皆明顯",
    "X08n0240_017:0612a18": "　了法自性如虗空　　一切寂滅悉平等",
    "X08n0240_017:0612a19": "　法門無數不可說　　為眾生說無所著",
    "X08n0240_017:0612a20": "　十方世界諸如來　　悉共讚歎初發心",
    "X08n0240_017:0612a21": "　此心無量德所嚴　　能到彼岸同於佛",
    "X08n0240_017:0612a22": "　如眾生數爾許劫　　說其功德不可盡",
    "X08n0240_017:0612a23": "　以住如來廣大家　　三界諸法無能喻",
    "X08n0240_017:0612a24": "二有三十四偈。為喻校量。於中初十四頌正頌前",
    "X08n0240_017:0612b01": "喻。次有二十偈通釋所由。",
    "X08n0240_017:0612b02": "　欲知一切諸佛法　　宜應速發菩提心",
    "X08n0240_017:0612b03": "　此心功德中最勝　　必得如來無礙智",
    "X08n0240_017:0612b04": "　眾生心行可數知　　國土微塵亦復然",
    "X08n0240_017:0612b05": "　虗空邊際乍可盡　　發心功德無能測",
    "X08n0240_017:0612b06": "　出生三世一切佛　　成就世間一切樂",
    "X08n0240_017:0612b07": "　增長一切勝功德　　永斷一切諸疑惑",
    "X08n0240_017:0612b08": "　開示一切妙境界　　盡除一切諸障礙",
    "X08n0240_017:0612b09": "　成就一切清淨剎　　出生一切如來智",
    "X08n0240_017:0612b10": "　欲見十方一切佛　　欲施無盡功德藏",
    "X08n0240_017:0612b11": "　欲滅眾生諸苦惱　　宜應速發菩提心",
    "X08n0240_017:0612b12": "此五偈頌結德勸修。",
    "X08n0240_017:0612b14": "大方廣佛華嚴經綱要卷第十七"
}