{
    "T15n0650_002:0756b15": "諸法無行經卷下",
    "T15n0650_002:0756b17": "姚秦龜茲三藏鳩摩羅什譯",
    "T15n0650_002:0756b18": "爾時文殊師利法王子白佛言：「世尊！我亦樂",
    "T15n0650_002:0756b19": "說不動相。」佛言：「汝樂說者便可說之。」文殊",
    "T15n0650_002:0756b20": "師利言：「世尊！一切眾生皆得菩提，是名不",
    "T15n0650_002:0756b21": "動相。」「文殊師利！云何是事名不動相？」「世尊！",
    "T15n0650_002:0756b22": "一切法無向無得，一切眾生皆入菩提性中，",
    "T15n0650_002:0756b23": "是故說一切眾生皆得菩提。又是菩提非是",
    "T15n0650_002:0756b24": "得相。何以故？眾生性即是菩提故，是故一",
    "T15n0650_002:0756b25": "切眾生皆得菩提名不動相。世尊！一切眾生",
    "T15n0650_002:0756b26": "皆成就一切智慧，名不動相。」「文殊師利！云",
    "T15n0650_002:0756b27": "何是事名不動相？」「世尊！一切眾生無性，無",
    "T15n0650_002:0756b28": "性故入如來平等中，從本已來是一切智慧",
    "T15n0650_002:0756b29": "性性同故，名不動相。世尊！一切眾生皆是",
    "T15n0650_002:0756c01": "道場，是不動相。」「文殊師利！云何是事名不",
    "T15n0650_002:0756c02": "動相？」「世尊！道場者有何義？」「文殊師利！一切",
    "T15n0650_002:0756c03": "法寂滅相，無生相、無所有相、不可取相，是名",
    "T15n0650_002:0756c04": "道場義。」「世尊！一切眾生不入此道場耶？」佛",
    "T15n0650_002:0756c05": "言：「如是，如是！」「是故世尊！一切眾生皆是道",
    "T15n0650_002:0756c06": "場，名不動相。世尊！一切眾生皆得無生法忍，",
    "T15n0650_002:0756c07": "名不動相。」",
    "T15n0650_002:0756c08": "「文殊師利！云何是事名不動相？」「世尊！一切",
    "T15n0650_002:0756c09": "眾生，無盡無生無滅、性離無性，入平等忍故，",
    "T15n0650_002:0756c10": "是故一切眾生皆得無生法忍，名不動相。世",
    "T15n0650_002:0756c11": "尊！一切眾生皆得無礙辯才，名為不動相。」",
    "T15n0650_002:0756c12": "「云何是事名不動相？」「世尊！一切眾生諸所",
    "T15n0650_002:0756c13": "有樂說，於十方界索不可得。所以者何？皆",
    "T15n0650_002:0756c14": "入無礙辯才平等法中故。世尊！諸所樂說，自",
    "T15n0650_002:0756c15": "性皆離，無決定故、無所有故，是故一切眾",
    "T15n0650_002:0756c16": "生皆得無礙辯才，名不動相。世尊！一切眾生",
    "T15n0650_002:0756c17": "皆得陀羅尼，名不動相。」「文殊師利！云何是",
    "T15n0650_002:0756c18": "事名不動相？」「世尊！一切眾生以眾生相能",
    "T15n0650_002:0756c19": "持色聲香味觸法，以虛誑不實憶想分別取",
    "T15n0650_002:0756c20": "相故，是故一切眾生皆得陀羅尼，名不動相。",
    "T15n0650_002:0756c21": "世尊！一切眾生皆得慈心，名不動相。」「文殊",
    "T15n0650_002:0756c22": "師利！云何是事名不動相？」「世尊！一切眾生",
    "T15n0650_002:0756c23": "無眾生性，從本已來無瞋無慈，得瞋慈平等",
    "T15n0650_002:0756c24": "無分別故，是故一切眾生皆得慈心，名不動",
    "T15n0650_002:0756c25": "相。世尊！一切眾生皆成就大悲，名不動相。」",
    "T15n0650_002:0756c26": "「文殊師利！云何是事名不動相。」「世尊！一切",
    "T15n0650_002:0756c27": "眾生無起無作相，皆入如來平等法中，不出",
    "T15n0650_002:0756c28": "大悲之性，以惱悲無分別故，是故一切眾生",
    "T15n0650_002:0756c29": "皆成就大悲，名不動相。",
    "T15n0650_002:0757a01": "世尊！一切眾生皆得三昧，名不動相。」「文殊",
    "T15n0650_002:0757a02": "師利！云何是事名不動相？」「世尊！一切眾生",
    "T15n0650_002:0757a03": "性常定，離諸緣故。若眾生從緣生知，於緣中",
    "T15n0650_002:0757a04": "生知，不名為知。所以者何？諸知念念無常",
    "T15n0650_002:0757a05": "畢竟空故，是故一切眾生皆成就三昧，名不",
    "T15n0650_002:0757a06": "動相。世尊！一切諸佛皆成就貪欲，名不",
    "T15n0650_002:0757a07": "動相。」「文殊師利！云何是事名不動相。」「世尊！",
    "T15n0650_002:0757a08": "一切諸佛皆入貪欲平等法中故，遠離諍訟",
    "T15n0650_002:0757a09": "通達貪欲性故。世尊！貪欲即是菩提。何以",
    "T15n0650_002:0757a10": "故？知貪欲實性說名菩提，是故一切諸佛皆",
    "T15n0650_002:0757a11": "成就貪欲，名不動相。世尊！一切諸佛皆成就",
    "T15n0650_002:0757a12": "瞋恚，名不動相。」「文殊師利！云何是事名不",
    "T15n0650_002:0757a13": "動相？」「世尊！一切諸佛皆說有為法過罪者，",
    "T15n0650_002:0757a14": "安住瞋恚平等性中，通達瞋恚性故，是名",
    "T15n0650_002:0757a15": "一切諸佛皆成就瞋恚，名不動相。世尊！一切",
    "T15n0650_002:0757a16": "諸佛皆成就愚癡，名不動相。」「文殊師利！云",
    "T15n0650_002:0757a17": "何是事名不動相？」「世尊！一切諸佛能度一切",
    "T15n0650_002:0757a18": "貪著名字眾生，安住愚癡平等性中，通達愚",
    "T15n0650_002:0757a19": "癡性故，是名一切諸佛成就愚癡，名不動相。",
    "T15n0650_002:0757a20": "世尊！一切諸佛皆成就身見，名不動相。」「文",
    "T15n0650_002:0757a21": "殊師利！云何是事名不動相？」「世尊！一切諸",
    "T15n0650_002:0757a22": "佛安住身見性中，於一切法中不退不畏不",
    "T15n0650_002:0757a23": "動畢竟安住，以不住法故，通達知身見無生",
    "T15n0650_002:0757a24": "無起無性故，是故一切諸佛皆成就身見，名",
    "T15n0650_002:0757a25": "不動相。世尊！一切諸佛皆是邪見，名不動",
    "T15n0650_002:0757a26": "相。」「文殊師利！云何是事名不動相？」「世尊！一",
    "T15n0650_002:0757a27": "切諸佛、一切有為法，是邪虛誑不實者，通",
    "T15n0650_002:0757a28": "達邪見性平等故，是故一切諸佛皆是邪見，",
    "T15n0650_002:0757a29": "名不動相。世尊！一切諸佛住四顛倒、五蓋、五",
    "T15n0650_002:0757b01": "欲、三毒，得阿耨多羅三藐三菩提，名不動",
    "T15n0650_002:0757b02": "相。」「文殊師利！云何是事名不動相？」「世尊！住處",
    "T15n0650_002:0757b03": "性即是非住處。」「文殊師利！非住處有何義？」「世",
    "T15n0650_002:0757b04": "尊！非住處者，退動還相，即是一切凡夫人；",
    "T15n0650_002:0757b05": "一切諸佛，安住是貪欲、瞋恚、愚癡、四顛倒、五蓋、",
    "T15n0650_002:0757b06": "五欲平等中。是諸佛安住貪欲性故，得阿耨",
    "T15n0650_002:0757b07": "多羅三藐三菩提，安住瞋恚愚癡四顛倒五",
    "T15n0650_002:0757b08": "蓋五欲性故，得阿耨多羅三藐三菩提，是故",
    "T15n0650_002:0757b09": "一切諸佛住四顛倒五蓋五欲三毒中，得阿",
    "T15n0650_002:0757b10": "耨多羅三藐三菩提，名不動相。」",
    "T15n0650_002:0757b11": "爾時佛告文殊師利法王子：「若有人問汝：『斷",
    "T15n0650_002:0757b12": "一切不善法、成就一切善法，名為如來。』汝",
    "T15n0650_002:0757b13": "云何答？」文殊師利言：「世尊！若有人問我，斷",
    "T15n0650_002:0757b14": "一切不善法、成就一切善法名為如來者，我",
    "T15n0650_002:0757b15": "當如是答：『善男子！汝先當親近善知識修",
    "T15n0650_002:0757b16": "集善道，於法無所合無所散，勿取勿捨，莫",
    "T15n0650_002:0757b17": "緣莫求，勿舉勿下，莫求莫覓勿願，勿分",
    "T15n0650_002:0757b18": "別諸法是上是中是下，然後當知，不可思議",
    "T15n0650_002:0757b19": "行處、無行處、斷行處、佛所行處。』」",
    "T15n0650_002:0757b20": "佛告文殊師利：「汝如是答者，為答何義？」文殊",
    "T15n0650_002:0757b21": "師利言：「世尊！我如是答者名為無所答。世",
    "T15n0650_002:0757b22": "尊！如佛坐於道場，頗見法有所生滅不？」佛",
    "T15n0650_002:0757b23": "言：「不也。」「世尊！若法無生無滅，是法可得說",
    "T15n0650_002:0757b24": "斷一切不善法、成就一切善法不？」佛言：「不也。」",
    "T15n0650_002:0757b25": "「世尊！若法不生不滅，不斷一切不善法、不",
    "T15n0650_002:0757b26": "成一切善法，是何所見、何所斷、何所證、何",
    "T15n0650_002:0757b27": "所修、何所得？」說是語時，虛空中萬天子，以天",
    "T15n0650_002:0757b28": "青黃赤白蓮華散佛及文殊師利上，皆下禮",
    "T15n0650_002:0757b29": "佛及文殊師利足，而作是言：「世尊！文殊師",
    "T15n0650_002:0757c01": "利名為無礙尸利，文殊師利名為不二尸利、",
    "T15n0650_002:0757c02": "名為無餘尸利、名為無所有尸利、名為如尸",
    "T15n0650_002:0757c03": "利、法性尸利、實際尸利、第一尸利、上尸利、無",
    "T15n0650_002:0757c04": "上尸利。」文殊師利語諸天子言：「止止。諸天子！",
    "T15n0650_002:0757c05": "汝等勿取相分別，我不見諸法是上是中是",
    "T15n0650_002:0757c06": "下，不如汝說。」文殊師利言：「我者我是貪",
    "T15n0650_002:0757c07": "欲尸利、瞋恚尸利、愚癡尸利，是故我名文殊",
    "T15n0650_002:0757c08": "師利。諸天子！我不出貪欲瞋恚愚癡，凡夫",
    "T15n0650_002:0757c09": "人分別諸法求過出至到，諸菩薩於法無過",
    "T15n0650_002:0757c10": "無出無至無到。」諸天子言：「菩薩不到十地，不",
    "T15n0650_002:0757c11": "至佛法耶？」文殊師利言：「於諸天子意云何？",
    "T15n0650_002:0757c12": "幻人能到十地、至佛法不？」諸天子言：「幻化",
    "T15n0650_002:0757c13": "人尚無住處，何況從此住地至於餘地。」文殊",
    "T15n0650_002:0757c14": "師利言：「諸天子！一切法如幻，無去無來無過",
    "T15n0650_002:0757c15": "無出無至無到。」諸天子言：「汝不當得阿耨",
    "T15n0650_002:0757c16": "多羅三藐三菩提耶？」文殊師利言：「諸天子！",
    "T15n0650_002:0757c17": "於意云何？凡夫貪欲覆心，能坐道場得一切",
    "T15n0650_002:0757c18": "智不？」諸天子言：「不也。」諸天子言：「文殊師利！",
    "T15n0650_002:0757c19": "汝今貪欲覆心是凡夫耶？」文殊師利言：「如是",
    "T15n0650_002:0757c20": "如是！我是凡夫，從貪欲起、從瞋恚起、從愚",
    "T15n0650_002:0757c21": "癡起，我是外道、是邪行人。」諸天子言：「以何",
    "T15n0650_002:0757c22": "故自言：『我是凡夫，從貪欲起、瞋恚起、愚癡起？』」",
    "T15n0650_002:0757c23": "文殊師利言：「是貪欲瞋恚愚癡性，十方求之",
    "T15n0650_002:0757c24": "不可得，我以不住法住是性中故，說我是",
    "T15n0650_002:0757c25": "凡夫三毒所覆。」「文殊師利！汝云何名外道？」",
    "T15n0650_002:0757c26": "文殊師利言：「我終不到外道，諸道性不可得",
    "T15n0650_002:0757c27": "故，我於一切道為外。」諸天子言：「汝云何是",
    "T15n0650_002:0757c28": "邪行人？」文殊師利言：「我已知一切法皆是邪",
    "T15n0650_002:0757c29": "虛妄不實，是故我是邪行人。」說是法時萬天",
    "T15n0650_002:0758a01": "子得聞是語，皆得無生法忍，各作是言：「是諸",
    "T15n0650_002:0758a02": "眾生皆得大利，得聞真正金剛語句，何況聞",
    "T15n0650_002:0758a03": "已信解、受持讀誦、為人解說、如說修行，當得",
    "T15n0650_002:0758a04": "無礙辯才，一切法中得真慧照明，巧說諸法",
    "T15n0650_002:0758a05": "一相一門，能示眾生一切諸法皆是佛法。」",
    "T15n0650_002:0758a06": "爾時華戲慧菩薩白佛言：「世尊！願說入音聲",
    "T15n0650_002:0758a07": "慧法門，令當來菩薩聞如是法不驚不怖，亦",
    "T15n0650_002:0758a08": "知一切音聲究竟之性不疑不悔，於諸音聲",
    "T15n0650_002:0758a09": "無所障礙。」佛言：「止止。用問是事為？是入音",
    "T15n0650_002:0758a10": "聲慧法門，不應於新發意菩薩前說。所以者",
    "T15n0650_002:0758a11": "何？新發意者不能解、不能知、不能思。若菩薩",
    "T15n0650_002:0758a12": "摩訶薩入是音聲慧法門者，假使有人於恒",
    "T15n0650_002:0758a13": "河沙劫惡口罵詈誹謗毀呰，是人不生恚恨。",
    "T15n0650_002:0758a14": "若人於恒河沙劫以一切樂具供養，不生愛",
    "T15n0650_002:0758a15": "心。譬如漏盡阿羅漢，一切愛處不生愛心，一",
    "T15n0650_002:0758a16": "切瞋處不生瞋心。善男子！是音聲慧法門菩",
    "T15n0650_002:0758a17": "薩，於利衰毀譽稱譏苦樂等八法已過，心不",
    "T15n0650_002:0758a18": "傾動，譬如須彌山王。」",
    "T15n0650_002:0758a19": "爾時華戲慧菩薩復白佛言：「願必為說入音",
    "T15n0650_002:0758a20": "聲慧法門，當來菩薩得聞是法門，當自知過",
    "T15n0650_002:0758a21": "咎亦教餘人。」爾時佛告華戲慧菩薩：「善男子！",
    "T15n0650_002:0758a22": "汝今諦聽，善思念之，當為汝說。」「唯然。世尊！」",
    "T15n0650_002:0758a23": "佛告華戲慧菩薩：「若菩薩聞貪欲音聲生過",
    "T15n0650_002:0758a24": "罪想，聞離貪欲音聲生利益想，即是不學佛",
    "T15n0650_002:0758a25": "法。若聞瞋恚音聲生過罪想，聞離瞋恚音聲",
    "T15n0650_002:0758a26": "生利益想；若聞愚癡音聲生過罪想，於",
    "T15n0650_002:0758a27": "離愚癡音聲生利益想，則是不學佛法。若",
    "T15n0650_002:0758a28": "於少欲音聲生喜想，於多欲音聲生礙想，即",
    "T15n0650_002:0758a29": "是不行音聲法門。於知足音聲生喜想，於不",
    "T15n0650_002:0758b01": "知足音聲生礙想，則是不行音聲法門。若",
    "T15n0650_002:0758b02": "於細行音聲生喜想，於麁行音聲生礙想，則",
    "T15n0650_002:0758b03": "是不行音聲法門。若於樂靜音聲則喜，於憒",
    "T15n0650_002:0758b04": "閙音聲則礙，則是不學佛法。若於忍辱音",
    "T15n0650_002:0758b05": "聲生利想，於瞋恚音聲生礙想，則是不學",
    "T15n0650_002:0758b06": "佛法。若於精進音聲生利想，於懈怠音聲生",
    "T15n0650_002:0758b07": "礙想，則是不學佛法。於禪定音聲生利想，",
    "T15n0650_002:0758b08": "於散亂音聲生礙想，則是不學佛法。於智",
    "T15n0650_002:0758b09": "慧音聲生利想，於愚癡音聲生礙想，則是",
    "T15n0650_002:0758b10": "不學佛法。若於近道音聲則喜，於遠道音",
    "T15n0650_002:0758b11": "聲則礙，則是不學音聲法門。於生死見",
    "T15n0650_002:0758b12": "過咎，於涅槃見利益，則是不入音聲法門。",
    "T15n0650_002:0758b13": "於彼岸則喜，於此岸則礙，則是不學音聲",
    "T15n0650_002:0758b14": "法門。於聚落音聲生礙想，於空閑音聲生喜",
    "T15n0650_002:0758b15": "想，則是不學音聲法門。若於獨行音聲生",
    "T15n0650_002:0758b16": "喜想，於眾行音聲生礙想，則是不學音聲",
    "T15n0650_002:0758b17": "法門。於比丘所行音聲生喜想，於白衣所行",
    "T15n0650_002:0758b18": "音聲生礙想，則是不學音聲法門。於有威",
    "T15n0650_002:0758b19": "儀則喜，於無威儀則礙，則是不學佛法。",
    "T15n0650_002:0758b20": "於清淨行則喜，於不清淨行則礙，則是不",
    "T15n0650_002:0758b21": "學佛法。於一行則喜，於雜行則礙，則是",
    "T15n0650_002:0758b22": "不學佛法。於離欲行則喜，於婬慾行則礙，",
    "T15n0650_002:0758b23": "則是不學佛法。於離瞋想則喜，於瞋想",
    "T15n0650_002:0758b24": "則礙，則是不學佛法。於離癡想則喜，於",
    "T15n0650_002:0758b25": "癡想則礙，則是不學佛法。於空則喜，於",
    "T15n0650_002:0758b26": "有則礙，則是不學佛法。於無相則喜，於",
    "T15n0650_002:0758b27": "有相則礙，則是不學佛法。於無作則喜，於",
    "T15n0650_002:0758b28": "有作則礙，則是不學佛法。於菩薩行則喜，",
    "T15n0650_002:0758b29": "於聲聞辟支佛行則礙，則是不學佛法。若",
    "T15n0650_002:0758c01": "說菩薩過咎，則遠阿耨多羅三藐三菩提，亦",
    "T15n0650_002:0758c02": "受業障罪。若說菩薩威儀過罪，則遠阿耨多",
    "T15n0650_002:0758c03": "羅三藐三菩提，若菩薩於他菩薩生下想，",
    "T15n0650_002:0758c04": "於己生勝想則為自傷，亦受業障罪。若菩薩",
    "T15n0650_002:0758c05": "欲教餘菩薩，當生佛想然後教之。菩薩若欲",
    "T15n0650_002:0758c06": "不捨阿耨多羅三藐三菩提，不應生心輕恚",
    "T15n0650_002:0758c07": "餘菩薩。善男子！無有滅失功德，如輕恚餘",
    "T15n0650_002:0758c08": "菩薩者，是故菩薩多欲守護功德善根，亦",
    "T15n0650_002:0758c09": "於一切法中得無障礙慧，當晝夜各三時禮",
    "T15n0650_002:0758c10": "一切求佛道菩薩。」",
    "T15n0650_002:0758c11": "爾時文殊師利法王子白佛言：「世尊！如我知",
    "T15n0650_002:0758c12": "佛所說義，貪欲音聲佛音聲等無有異，瞋恚",
    "T15n0650_002:0758c13": "音聲佛音聲等、愚癡音聲佛音聲等、外道音",
    "T15n0650_002:0758c14": "聲佛音聲等、少欲音聲多欲音聲等、知足音",
    "T15n0650_002:0758c15": "聲不知足音聲等、細音聲麁音聲等、樂獨音",
    "T15n0650_002:0758c16": "聲樂眾音聲等、此岸音聲彼岸音聲等、遠音",
    "T15n0650_002:0758c17": "聲近音聲等、生死音聲涅槃音聲等、聚落音",
    "T15n0650_002:0758c18": "聲空閑音聲等、布施音聲慳音聲等、持戒",
    "T15n0650_002:0758c19": "音聲毀戒音聲等、忍辱音聲瞋恚音聲等、精",
    "T15n0650_002:0758c20": "進音聲懈怠音聲等、禪定音聲亂意音聲",
    "T15n0650_002:0758c21": "等、智慧音聲愚癡音聲等。」",
    "T15n0650_002:0758c22": "爾時華戲慧菩薩問文殊師利法王子：「以何",
    "T15n0650_002:0758c23": "因緣故皆等？」文殊師利言：「天子！於意云何？",
    "T15n0650_002:0758c24": "貪欲音聲何者為是？」天子言：「貪欲聲空如",
    "T15n0650_002:0758c25": "響。」文殊師利言：「汝知佛音聲亦復云何？」天",
    "T15n0650_002:0758c26": "子言：「不出於空，亦如響法。」文殊師利言：「以",
    "T15n0650_002:0758c27": "是因緣故，我說二聲皆是平等。」",
    "T15n0650_002:0758c28": "爾時佛告文殊師利：「汝先世住初發意地，未",
    "T15n0650_002:0758c29": "入如是諸法相時，為起何障礙罪？汝今說之。",
    "T15n0650_002:0759a01": "當來世假名菩薩聞汝所說障礙之罪，當自",
    "T15n0650_002:0759a02": "守護。」文殊師利白佛言：「唯然世尊！我當自說",
    "T15n0650_002:0759a03": "障礙之罪，惟聞之者當有憂怖，然其能滅",
    "T15n0650_002:0759a04": "業障之罪，亦於一切法中得無礙慧。世尊！過",
    "T15n0650_002:0759a05": "去無量無邊不可思議阿僧祇劫，爾時有佛",
    "T15n0650_002:0759a06": "號師子吼鼓音王如來、應供、正遍知、明行足、善",
    "T15n0650_002:0759a07": "逝、世間解、無上士、調御丈夫、天人師、佛、世尊！",
    "T15n0650_002:0759a08": "其佛壽命十萬億那由他歲，以三乘法而度",
    "T15n0650_002:0759a09": "眾生。國名千光明，其國樹木皆七寶成，其樹",
    "T15n0650_002:0759a10": "皆出如是法音，所謂空音、無相音、無作音、無",
    "T15n0650_002:0759a11": "生音、無所有音、無取相音，以是諸法之音令",
    "T15n0650_002:0759a12": "眾生得道。其師子吼鼓音王佛初會說法，九",
    "T15n0650_002:0759a13": "十九億聲聞弟子皆得阿羅漢，諸漏已盡捨",
    "T15n0650_002:0759a14": "諸重擔，逮得己利盡諸有結，以正智得解脫。",
    "T15n0650_002:0759a15": "菩薩眾亦九十九億，皆得無生法忍，能善入",
    "T15n0650_002:0759a16": "種種法門，親近供養若干百千萬億諸佛，亦",
    "T15n0650_002:0759a17": "為若干百千萬億諸佛之所稱歎，能度若干",
    "T15n0650_002:0759a18": "百千萬億無量眾生，能生無量陀羅尼門，能",
    "T15n0650_002:0759a19": "起無量百千萬億三昧門；及餘新發菩薩意",
    "T15n0650_002:0759a20": "者不可稱數。其佛國土無量莊嚴，說不可盡。",
    "T15n0650_002:0759a21": "彼佛住世教化已訖，入無餘涅槃。滅度之後",
    "T15n0650_002:0759a22": "法住六萬歲，諸樹法音皆不復出。",
    "T15n0650_002:0759a23": "「爾時有菩薩比丘名曰喜根，時為法師，質直",
    "T15n0650_002:0759a24": "端正，不壞威儀不捨世法。爾時眾生普皆利",
    "T15n0650_002:0759a25": "根樂聞深論。其喜根法師於眾人前，不稱讚",
    "T15n0650_002:0759a26": "少欲知足細行獨處，但教眾人諸法實相，所",
    "T15n0650_002:0759a27": "謂一切法性即貪欲之性，貪欲性即是諸法",
    "T15n0650_002:0759a28": "性，瞋恚性即是諸法性，愚癡性即是諸法性。",
    "T15n0650_002:0759a29": "其喜根法師以是方便教化眾生，眾生所行",
    "T15n0650_002:0759b01": "皆是一相各不相是非，所行之道心無瞋",
    "T15n0650_002:0759b02": "癡，以無瞋礙因緣故疾得法忍，於佛法中決",
    "T15n0650_002:0759b03": "定不壞。「世尊！",
    "T15n0650_002:0759b04": "爾時復有比丘法師行菩薩道，名曰勝意。其",
    "T15n0650_002:0759b05": "勝意比丘護持禁戒，得四禪、四無色定，行十",
    "T15n0650_002:0759b06": "二頭陀。世尊！是勝意比丘有諸弟子，其心",
    "T15n0650_002:0759b07": "輕動樂見他過。世尊！後於一時，勝意菩薩入",
    "T15n0650_002:0759b08": "聚落乞食，誤到喜根弟子家，見舍主居士",
    "T15n0650_002:0759b09": "子，即到其所敷座而坐，為居士子稱讚少欲",
    "T15n0650_002:0759b10": "知足細行，說無利語過，讚歎遠眾樂獨行者，",
    "T15n0650_002:0759b11": "又於居士子前說喜根法師過失：『是比丘不",
    "T15n0650_002:0759b12": "實，以邪見道教化眾生，是雜行者，說婬欲無",
    "T15n0650_002:0759b13": "障礙、瞋恚無障礙、愚癡無障礙，一切諸法皆",
    "T15n0650_002:0759b14": "無障礙。』是居士子利根得無生法忍，即語勝",
    "T15n0650_002:0759b15": "意比丘大德：『汝知貪欲為是何法？』勝意言：",
    "T15n0650_002:0759b16": "『居士！我知貪欲是煩惱。』居士子言：『大德！是",
    "T15n0650_002:0759b17": "煩惱為在內、在外耶？』勝意言：『不在內不在",
    "T15n0650_002:0759b18": "外。』『大德！若貪欲不在內不在外，不在東西",
    "T15n0650_002:0759b19": "南北四維上下十方者，即是無生；若無生者，",
    "T15n0650_002:0759b20": "云何言若垢若淨？』",
    "T15n0650_002:0759b21": "「爾時勝意比丘瞋恚不喜，從座起去作如是",
    "T15n0650_002:0759b22": "言：『是喜根比丘以妄語法多惑眾人。』是人",
    "T15n0650_002:0759b23": "以不學入音聲法門故，聞佛音聲則喜，聞外",
    "T15n0650_002:0759b24": "道音聲則瞋；於梵行音聲則喜，於非梵行音",
    "T15n0650_002:0759b25": "聲則瞋。以不學入音聲法門故，於淨音聲則",
    "T15n0650_002:0759b26": "喜，於垢音聲則瞋。以不學入音聲法門故，於",
    "T15n0650_002:0759b27": "聖道音聲則喜，於凡夫音聲則礙。以不學入",
    "T15n0650_002:0759b28": "音聲法門故，於樂音聲則喜，於苦音聲則礙。",
    "T15n0650_002:0759b29": "以不學入音聲法門故，於出家音聲則喜，於",
    "T15n0650_002:0759c01": "在家音聲則礙。以不學入音聲法門故，於出",
    "T15n0650_002:0759c02": "世間音聲則喜，於世間音聲則礙。以不學入",
    "T15n0650_002:0759c03": "音聲法門故，於布施則生利想，於慳則生礙",
    "T15n0650_002:0759c04": "想。以不學佛法故。於持戒則生利想，於毀",
    "T15n0650_002:0759c05": "戒則生礙想。以不學佛法故。是時勝意比",
    "T15n0650_002:0759c06": "丘，出其舍已還到所止，眾僧中見喜根菩",
    "T15n0650_002:0759c07": "薩，語眾人言：『是比丘多以虛妄邪見教化眾",
    "T15n0650_002:0759c08": "生，所謂婬欲非障礙、瞋恚非障礙、愚癡非障",
    "T15n0650_002:0759c09": "礙，一切法非障礙。』「爾時喜根菩薩作是念：『是",
    "T15n0650_002:0759c10": "比丘今者必當起於障礙罪業，我今當為說",
    "T15n0650_002:0759c11": "如是深法，乃至令作修助菩提道法因緣。』爾",
    "T15n0650_002:0759c12": "時喜根菩薩於眾僧前，說是諸偈：",
    "T15n0650_002:0759c13": "「『貪欲是涅槃，　　恚癡亦如是，",
    "T15n0650_002:0759c14": "　　如此三事中，　　有無量佛道。",
    "T15n0650_002:0759c15": "　　若有人分別，　　貪欲瞋恚癡，",
    "T15n0650_002:0759c16": "　　是人去佛遠，　　譬如天與地。",
    "T15n0650_002:0759c17": "　　菩提與貪欲，　　是一而非二，",
    "T15n0650_002:0759c18": "　　皆入一法門，　　平等無有異。",
    "T15n0650_002:0759c19": "　　凡夫聞怖畏，　　去佛道甚遠，",
    "T15n0650_002:0759c20": "　　貪欲不生滅，　　不能令心惱。",
    "T15n0650_002:0759c21": "　　若人有我心，　　及有得見者，",
    "T15n0650_002:0759c22": "　　是人為貪欲，　　將入於地獄。",
    "T15n0650_002:0759c23": "　　貪欲之實性，　　即是佛法性，",
    "T15n0650_002:0759c24": "　　佛法之實性，　　亦是貪欲性，",
    "T15n0650_002:0759c25": "　　是二法一相，　　所謂是無相，",
    "T15n0650_002:0759c26": "　　若能如是知，　　則為世間導。",
    "T15n0650_002:0759c27": "　　若有人分別，　　是持戒毀戒，",
    "T15n0650_002:0759c28": "　　以持戒狂故，　　輕蔑於他人，",
    "T15n0650_002:0759c29": "　　是人無菩提，　　亦無有佛法，",
    "T15n0650_002:0760a01": "　　但自安住立，　　有所得見中。",
    "T15n0650_002:0760a02": "　　若住空閑處，　　自貴而賤人，",
    "T15n0650_002:0760a03": "　　尚不得生天，　　何況於菩提？",
    "T15n0650_002:0760a04": "　　皆由著空閑，　　住於邪見故，",
    "T15n0650_002:0760a05": "　　邪見與菩提，　　皆等無有異。",
    "T15n0650_002:0760a06": "　　但以名字數，　　語言故別異，",
    "T15n0650_002:0760a07": "　　若人通達此，　　則為近菩提。",
    "T15n0650_002:0760a08": "　　分別煩惱垢，　　即是著淨見，",
    "T15n0650_002:0760a09": "　　無菩提佛法，　　住有得見中。",
    "T15n0650_002:0760a10": "　　若貪著佛法，　　是則遠佛法，",
    "T15n0650_002:0760a11": "　　貪無礙法故，　　則還受苦惱。",
    "T15n0650_002:0760a12": "　　若人無分別，　　貪欲瞋恚癡，",
    "T15n0650_002:0760a13": "　　入三毒性故，　　則為見菩提，",
    "T15n0650_002:0760a14": "　　是人近佛道，　　疾得無生忍。",
    "T15n0650_002:0760a15": "　　若見有為法，　　與無為法異，",
    "T15n0650_002:0760a16": "　　是人終不得，　　脫於有為法，",
    "T15n0650_002:0760a17": "　　若知二性同，　　必為人中尊。",
    "T15n0650_002:0760a18": "　　佛不見菩提，　　亦不見佛法，",
    "T15n0650_002:0760a19": "　　不著諸法故，　　降魔成佛道。",
    "T15n0650_002:0760a20": "　　若欲度眾生，　　勿分別其性，",
    "T15n0650_002:0760a21": "　　一切諸眾生，　　皆同於涅槃，",
    "T15n0650_002:0760a22": "　　若能如是見，　　是則得成佛。",
    "T15n0650_002:0760a23": "　　其心不閑寂，　　而現閑靜相，",
    "T15n0650_002:0760a24": "　　是於天人中，　　則為是大賊，",
    "T15n0650_002:0760a25": "　　是人無菩提，　　亦無有佛法。",
    "T15n0650_002:0760a26": "　　若作如是願，　　我當得作佛，",
    "T15n0650_002:0760a27": "　　如是之凡夫，　　無明力所牽。",
    "T15n0650_002:0760a28": "　　佛法湛清淨，　　其喻如虛空，",
    "T15n0650_002:0760a29": "　　此中無可取，　　亦無有可捨。",
    "T15n0650_002:0760b01": "　　佛不得佛道，　　亦不度眾生，",
    "T15n0650_002:0760b02": "　　凡夫強分別，　　作佛度眾生，",
    "T15n0650_002:0760b03": "　　是人於佛法，　　則為甚大遠。",
    "T15n0650_002:0760b04": "　　若見眾生苦，　　則是受苦者，",
    "T15n0650_002:0760b05": "　　眾生無眾生，　　而說有眾生，",
    "T15n0650_002:0760b06": "　　住眾生相中，　　則無有菩提。",
    "T15n0650_002:0760b07": "　　若人見眾生，　　是畢竟解脫，",
    "T15n0650_002:0760b08": "　　無有婬恚癡，　　知是為世將。",
    "T15n0650_002:0760b09": "　　若人見眾生，　　不見非眾生，",
    "T15n0650_002:0760b10": "　　不得佛法實，　　佛同眾生性，",
    "T15n0650_002:0760b11": "　　若能如是知，　　則為世間將。",
    "T15n0650_002:0760b12": "　　若人欲成佛，　　莫壞貪欲性，",
    "T15n0650_002:0760b13": "　　貪欲性即是，　　諸佛之功德。",
    "T15n0650_002:0760b14": "　　若人欲發心，　　隨順菩提道，",
    "T15n0650_002:0760b15": "　　莫自有分別，　　心異於菩提，",
    "T15n0650_002:0760b16": "　　發心即菩提，　　知是為世將。",
    "T15n0650_002:0760b17": "　　若說外道惡，　　稱佛世中尊，",
    "T15n0650_002:0760b18": "　　是二說非異，　　知是為世將。",
    "T15n0650_002:0760b19": "　　若人求菩提，　　是人無菩提，",
    "T15n0650_002:0760b20": "　　若見菩提相，　　是則遠菩提。",
    "T15n0650_002:0760b21": "　　菩提非菩提，　　佛以及非佛，",
    "T15n0650_002:0760b22": "　　若知是一相，　　是為世間導。",
    "T15n0650_002:0760b23": "　　若人作是念，　　我當度眾生，",
    "T15n0650_002:0760b24": "　　即著眾生相，　　是人無菩提，",
    "T15n0650_002:0760b25": "　　亦無有佛法，　　住於有見中。",
    "T15n0650_002:0760b26": "　　貪欲無內外，　　亦不在諸方，",
    "T15n0650_002:0760b27": "　　分別是空法，　　凡夫為所燒，",
    "T15n0650_002:0760b28": "　　如幻如焰響，　　如夢石女兒，",
    "T15n0650_002:0760b29": "　　諸煩惱如是，　　決定不可得。",
    "T15n0650_002:0760c01": "　　不知是空故，　　凡夫為狂惑，",
    "T15n0650_002:0760c02": "　　若求煩惱性，　　煩惱即是道。",
    "T15n0650_002:0760c03": "　　若有人分別，　　是道是非道，",
    "T15n0650_002:0760c04": "　　是人終不得，　　無分別菩提。",
    "T15n0650_002:0760c05": "　　凡夫畏佛法，　　去佛法甚遠，",
    "T15n0650_002:0760c06": "　　若不疑空法，　　是人得菩提。",
    "T15n0650_002:0760c07": "　　一切有為法，　　即是無為法，",
    "T15n0650_002:0760c08": "　　是數不可得，　　無數故無為。",
    "T15n0650_002:0760c09": "　　若以菩提心，　　自高無所畏，",
    "T15n0650_002:0760c10": "　　自念當作佛，　　是人無菩提，",
    "T15n0650_002:0760c11": "　　亦無有佛法，　　離菩提寶印。",
    "T15n0650_002:0760c12": "　　若有但誦經，　　憶想作分別，",
    "T15n0650_002:0760c13": "　　不深思義趣，　　但為貪名利，",
    "T15n0650_002:0760c14": "　　自念當作佛，　　必成無有疑，",
    "T15n0650_002:0760c15": "　　唯貪於名利，　　讀經住閑靜，",
    "T15n0650_002:0760c16": "　　分別少欲行，　　還為貪心牽。",
    "T15n0650_002:0760c17": "　　若欲捨遠貪，　　不得遠於貪，",
    "T15n0650_002:0760c18": "　　若達貪實法，　　是人能離貪。",
    "T15n0650_002:0760c19": "　　不得法實際，　　雖長夜持戒，",
    "T15n0650_002:0760c20": "　　得諸無礙禪，　　不入佛法味。",
    "T15n0650_002:0760c21": "　　知法無有性，　　不壞一切法，",
    "T15n0650_002:0760c22": "　　不言戒非戒，　　得脫有見中。",
    "T15n0650_002:0760c23": "　　以無持戒性，　　知於持戒法，",
    "T15n0650_002:0760c24": "　　如是知戒相，　　終不毀於戒。",
    "T15n0650_002:0760c25": "　　諸佛之法王，　　法藏叵思議，",
    "T15n0650_002:0760c26": "　　無量方便力，　　引導諸眾生，",
    "T15n0650_002:0760c27": "　　以一相法門，　　令入寂滅道。",
    "T15n0650_002:0760c28": "　　凡夫聞佛說，　　無我無有法，",
    "T15n0650_002:0760c29": "　　一相自性空，　　不信墮深坑。",
    "T15n0650_002:0761a01": "　　雖白衣受欲，　　聞是法不畏，",
    "T15n0650_002:0761a02": "　　勝於頭陀者，　　住在有見中。",
    "T15n0650_002:0761a03": "　　現在十方佛，　　利益諸世間，",
    "T15n0650_002:0761a04": "　　知法如虛空，　　皆以得菩提。",
    "T15n0650_002:0761a05": "　　若有無智者，　　樂於分別法，",
    "T15n0650_002:0761a06": "　　聞是實法者，　　則生疑怖畏，",
    "T15n0650_002:0761a07": "　　是人無量劫，　　備受諸苦分。』",
    "T15n0650_002:0761a08": "「說是諸偈法時，三萬諸天子得無生法忍，萬",
    "T15n0650_002:0761a09": "八千人漏盡解脫。即時地裂，勝意比丘墮大",
    "T15n0650_002:0761a10": "地獄。以是業障罪因緣故，百千億那由他",
    "T15n0650_002:0761a11": "劫，於大地獄受諸苦毒；從地獄出，七十四",
    "T15n0650_002:0761a12": "萬世常被誹謗，若干百千劫乃至不聞佛之",
    "T15n0650_002:0761a13": "名字；自是已後還得值佛，出家學道而無志",
    "T15n0650_002:0761a14": "樂，於六十三萬世常反道入俗；亦以業障",
    "T15n0650_002:0761a15": "餘罪故，於若干百千世諸根闇鈍。世尊！爾時",
    "T15n0650_002:0761a16": "喜根法師，於今東方過十萬億佛土，有國名",
    "T15n0650_002:0761a17": "寶莊嚴，於中得阿耨多羅三藐三菩提，號勝",
    "T15n0650_002:0761a18": "曰光明威德王如來、應供、正遍知，於今現",
    "T15n0650_002:0761a19": "在。其勝意比丘，今我身是。世尊！我未入如",
    "T15n0650_002:0761a20": "是法相門時，受如是苦分別苦顛倒苦，是故",
    "T15n0650_002:0761a21": "若發菩提心者、若發小乘心者，不欲起如",
    "T15n0650_002:0761a22": "是業障罪、不欲受如是苦惱者，不應拒逆",
    "T15n0650_002:0761a23": "佛法，無有處所可生瞋礙。」佛告文殊師利：「汝",
    "T15n0650_002:0761a24": "聞是諸偈得何等利？」「世尊！我畢是業障罪已，",
    "T15n0650_002:0761a25": "聞是偈因緣故，在所生處利根智慧，得深法",
    "T15n0650_002:0761a26": "忍、得決定忍，巧說深法。」「文殊師利！為誰力故",
    "T15n0650_002:0761a27": "能憶如是無量阿僧祇劫罪業因緣？」「世尊！諸",
    "T15n0650_002:0761a28": "菩薩有所念、有所說、有所思惟，皆是佛之神",
    "T15n0650_002:0761a29": "力。所以者何？一切諸法皆從佛出。」",
    "T15n0650_002:0761b01": "佛告文殊師利：「若得佛十力，若有聞是經者，",
    "T15n0650_002:0761b02": "等無有異；若得無生法忍，聞是經者亦等無",
    "T15n0650_002:0761b03": "異。」文殊師利言：「如我知佛所說義，聞此經",
    "T15n0650_002:0761b04": "者得無量不可思議功德之利。」「文殊師利！如",
    "T15n0650_002:0761b05": "是如是！聞是經得無量不可思議功德之利，",
    "T15n0650_002:0761b06": "但佛不廣說。何以故？不修道不精進者，如",
    "T15n0650_002:0761b07": "是惡人聞說是利則不能信受。」爾時文殊師",
    "T15n0650_002:0761b08": "利法王子及彌勒菩薩白佛言：「世尊！護念",
    "T15n0650_002:0761b09": "是經於未來世後五百歲，當令此經普宣流",
    "T15n0650_002:0761b10": "布皆得受持，魔若魔天不得其便。」爾時佛",
    "T15n0650_002:0761b11": "欲護念是法故左右顧視，即時十方恒河",
    "T15n0650_002:0761b12": "沙無量國土六種震動，如是則為護念是經，",
    "T15n0650_002:0761b13": "及十方恒河沙諸佛亦護念是經。說是經時",
    "T15n0650_002:0761b14": "十方國土中恒河沙等無量眾生得無生法",
    "T15n0650_002:0761b15": "忍，何況得聲聞無學者，何況住學地者。爾時",
    "T15n0650_002:0761b16": "阿難即從坐起，偏袒右肩白佛言：「世尊！當以",
    "T15n0650_002:0761b17": "何名此經，云何奉持？」佛告阿難：「是經名為",
    "T15n0650_002:0761b18": "『諸法無行』。」說是經已，文殊師利法王子、彌勒",
    "T15n0650_002:0761b19": "菩薩摩訶薩、師子遊步菩薩摩訶薩、華戲慧",
    "T15n0650_002:0761b20": "天子等一切菩薩眾，及阿難、天、人、阿修羅等，",
    "T15n0650_002:0761b21": "聞佛所說，皆大歡喜。",
    "T15n0650_002:0761b22": "諸法無行經卷下"
}