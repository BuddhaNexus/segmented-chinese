{
    "T28n1546_039:0284c02": "阿毘曇毘婆沙論卷第三十九",
    "T28n1546_039:0284c04": "迦旃延子造 五百羅漢釋",
    "T28n1546_039:0284c05": "北涼天竺沙門浮陀跋摩",
    "T28n1546_039:0284c06": "共道泰等譯",
    "T28n1546_039:0284c07": "使犍度十門品之三",
    "T28n1546_039:0284c08": "[0284c08] 十二入。眼入乃至法入。問曰。何故作此論。答",
    "T28n1546_039:0284c09": "曰。此是佛經。佛經說。生聞婆羅門。往詣佛所。",
    "T28n1546_039:0284c10": "到已面共世尊種種語論。問訊已在一面坐。",
    "T28n1546_039:0284c11": "爾時生聞婆羅門。白佛言。世尊。說一切者多。",
    "T28n1546_039:0284c12": "一切有幾種。沙門瞿曇。為施設何一切耶。佛",
    "T28n1546_039:0284c13": "告婆羅門。我施設一切者。謂眼入乃至法入。",
    "T28n1546_039:0284c14": "是名一切。如來說如是法名一切。婆羅門若",
    "T28n1546_039:0284c15": "有作是說。我能遮止沙門瞿曇所說一切。更",
    "T28n1546_039:0284c16": "說餘一切者。但有是語。而無有實。若還問者。",
    "T28n1546_039:0284c17": "反生疑惑。所以者何。非境界故。佛經雖作是",
    "T28n1546_039:0284c18": "說。而不廣分別。佛經是此論所為根本。彼",
    "T28n1546_039:0284c19": "中諸不說者。今欲廣說故。而作此論。問曰。若",
    "T28n1546_039:0284c20": "作是說。有說。一切者。謂十八界。有說。一切",
    "T28n1546_039:0284c21": "者。謂五陰及無為法。有說。一切者。謂四諦及",
    "T28n1546_039:0284c22": "虛空非數滅。有說。一切者。謂名色。如是等所",
    "T28n1546_039:0284c23": "說。皆但有是語。而無有實。若還問者。反生愚",
    "T28n1546_039:0284c24": "惑。非其境界耶。答曰。此中遮義不遮於文。若",
    "T28n1546_039:0284c25": "作是說。一切法性。十二入攝。若更有說。餘法",
    "T28n1546_039:0284c26": "非十二入攝者。如是說者。但有是語。空無有",
    "T28n1546_039:0284c27": "實。乃至廣說。說十二入。是勝說妙說最上說。",
    "T28n1546_039:0284c28": "問曰。說十二入。何故名勝說妙說最上說",
    "T28n1546_039:0284c29": "耶。答曰。說入是中說能攝一切法。說界。雖能",
    "T28n1546_039:0285a01": "攝一切法。而是廣說。說陰。不攝一切法。唯攝",
    "T28n1546_039:0285a02": "有為法。不攝無為法。而是略說。說入。是中說",
    "T28n1546_039:0285a03": "亦攝一切法。若欲觀一切法者。當以入門。若",
    "T28n1546_039:0285a04": "以入門觀者。便生十二智光。現十二義像。如",
    "T28n1546_039:0285a05": "人瑩磨十二明鏡。在其中立。有十二像現。彼",
    "T28n1546_039:0285a06": "亦如是。一身有十二入可得。問曰。若一身有",
    "T28n1546_039:0285a07": "十二入可得者。云何說有十二入耶。答曰。以",
    "T28n1546_039:0285a08": "所作異故。雖一身中十二入可得。然十二入。",
    "T28n1546_039:0285a09": "所作各異。譬如一屋有十二工巧人居。雖同",
    "T28n1546_039:0285a10": "居一屋。而所作有十二種。彼亦如是。復次以",
    "T28n1546_039:0285a11": "二事故。立十二入。一以所依。二以所緣。復次",
    "T28n1546_039:0285a12": "以三事故。立十二入。一以自體。二以所依。",
    "T28n1546_039:0285a13": "三以所緣。自體者。謂眼入乃至法入。所依者。",
    "T28n1546_039:0285a14": "六所依。謂眼乃至意。所緣者。六所緣。色乃至",
    "T28n1546_039:0285a15": "法。此是入體性。乃至廣說。",
    "T28n1546_039:0285a16": "[0285a16] 已說體性。所以今當說。何故名入。入是何義。",
    "T28n1546_039:0285a17": "答曰。輸門義是入義。輸道義是入義。藏義是",
    "T28n1546_039:0285a18": "入義。倉義是入義。經義是入義。殺處義是入",
    "T28n1546_039:0285a19": "義。田義是入義泉義是入義。流義是入義。海",
    "T28n1546_039:0285a20": "義是入義。白義是入義。淨義是入義。輸門義",
    "T28n1546_039:0285a21": "是入義者。猶如城中及與村落所輸之物。眾",
    "T28n1546_039:0285a22": "生得已。長養於身。如是以所依及所緣故。令",
    "T28n1546_039:0285a23": "心長養。輸道義亦如是。藏義是入義者。猶如",
    "T28n1546_039:0285a24": "藏中有金等寶物可取。如是以所依及所緣",
    "T28n1546_039:0285a25": "故。有心心數法等可取。倉義是入義者。猶如",
    "T28n1546_039:0285a26": "倉中有麥等種種子實可取。如是以所依及",
    "T28n1546_039:0285a27": "所緣故。有心心數法等可取。經義是入義者。",
    "T28n1546_039:0285a28": "猶如織機經縷在於處處。如是以所依及所",
    "T28n1546_039:0285a29": "緣故。心心數法。在於處處。殺處義是入義者。",
    "T28n1546_039:0285b01": "猶如殺處斷百千眾生頭在地。如是以所依",
    "T28n1546_039:0285b02": "及所緣故。令心心數法。為無常滅所滅。田義",
    "T28n1546_039:0285b03": "是入義者。猶如田中有種種苗稼可取。如是",
    "T28n1546_039:0285b04": "以所依及所緣故。有種種心心數法可取。泉",
    "T28n1546_039:0285b05": "義是入義者。如偈說。",
    "T28n1546_039:0285b06": " 何處泉水生  何處道不通",
    "T28n1546_039:0285b07": " 世間諸苦樂  何處得滅盡",
    "T28n1546_039:0285b08": "[0285b08] 佛作是說。",
    "T28n1546_039:0285b09": " 眼耳及與鼻  舌身及與意",
    "T28n1546_039:0285b10": " 此處盡名色  能令無有餘",
    "T28n1546_039:0285b11": "[0285b11] 是處能生泉水。乃至廣說。流義是入義者。如",
    "T28n1546_039:0285b12": "偈說。",
    "T28n1546_039:0285b13": " 一切皆流出  以何制此流",
    "T28n1546_039:0285b14": " 以何為流戒  令流止不出",
    "T28n1546_039:0285b15": "[0285b15] 佛作是說。",
    "T28n1546_039:0285b16": " 世間所有流  當以正念制",
    "T28n1546_039:0285b17": " 亦名為流戒  慧令流不出",
    "T28n1546_039:0285b18": "[0285b18] 海義是入義者。如經說。比丘當知。眼是人",
    "T28n1546_039:0285b19": "海。色是濤波。若忍受色濤波者。是人能廣",
    "T28n1546_039:0285b20": "度眼海。得免洄澓羅剎等難。乃至意說亦如",
    "T28n1546_039:0285b21": "是。白義是入義者。以淨故名白。亦名為淨。是",
    "T28n1546_039:0285b22": "故輸門義是入義。乃至廣說。外道書說入名",
    "T28n1546_039:0285b23": "部那(天竺音部那名根亦名為入亦名為作也)。如彼摩犍提梵志。作",
    "T28n1546_039:0285b24": "如是說。沙門瞿曇。心無部那。而不受我女。",
    "T28n1546_039:0285b25": "[0285b25] 已總說諸入。所以今當一一別說其體。云何",
    "T28n1546_039:0285b26": "眼入。答曰。若眼已見色。今見色。當見色。及",
    "T28n1546_039:0285b27": "餘彼分眼入。已見色是過去。今見色是現在。",
    "T28n1546_039:0285b28": "當見色是未來。及餘彼分眼入。廣說如界處。",
    "T28n1546_039:0285b29": "乃至意入說亦如是。云何色入。答曰。若色入。",
    "T28n1546_039:0285c01": "已為眼所見。今為眼所見。當為眼所見。廣說",
    "T28n1546_039:0285c02": "如界處。問曰。十色入。皆體是色。何故說一入",
    "T28n1546_039:0285c03": "名色。不說餘耶。答曰。以此一入是&#x9E81;了了現",
    "T28n1546_039:0285c04": "見法。復次此入是二眼境界。謂肉眼天眼。復",
    "T28n1546_039:0285c05": "次此入是三眼境界。謂肉眼天眼慧眼。復次",
    "T28n1546_039:0285c06": "此是二入境界。為眼色所緣。是故尊者瞿",
    "T28n1546_039:0285c07": "沙。作如是說。是二眼境界。為眼識所緣。是故",
    "T28n1546_039:0285c08": "此入名為色入。非餘。復次此入施設。有&#x9E81;細",
    "T28n1546_039:0285c09": "長短。在此在彼故。復次此入是大障礙故。復",
    "T28n1546_039:0285c10": "次此入可種可生可長外物。可種者是種子",
    "T28n1546_039:0285c11": "時。可生者是萌牙時。可長者是莖葉華果",
    "T28n1546_039:0285c12": "時。內物可種者。是迦羅羅時。可生者是安浮",
    "T28n1546_039:0285c13": "陀時。可長者是卑尸伽那婆羅奢佉時。復次",
    "T28n1546_039:0285c14": "方體是色。以色故施設諸方。復次由旬體是",
    "T28n1546_039:0285c15": "色。以色故施設由旬。復次此入能覆餘入。猶",
    "T28n1546_039:0285c16": "如巾帽。故名色入。復次若說二十種二十一",
    "T28n1546_039:0285c17": "種。是名色入。餘色入不爾。聲香味入。廣說如",
    "T28n1546_039:0285c18": "界處。問曰。觸入。為可觸故是觸入。為體是觸",
    "T28n1546_039:0285c19": "故是觸入。為觸所緣故是觸入耶。若可觸是",
    "T28n1546_039:0285c20": "觸入者。微塵不能觸微塵。若體是觸名觸入",
    "T28n1546_039:0285c21": "者。體是四大造色。非是觸體。若為觸所緣名",
    "T28n1546_039:0285c22": "觸入者。亦為餘數法所緣。答曰。應作是說。可",
    "T28n1546_039:0285c23": "觸故名觸入。問曰。若然者。微塵不能觸微塵。",
    "T28n1546_039:0285c24": "答曰。此是世俗言說。世俗作如是說。眼所更",
    "T28n1546_039:0285c25": "事名見。耳所更事名聞。鼻所更事名嗅。舌所",
    "T28n1546_039:0285c26": "更事名味。身所更事名觸。復次以緣身緣觸",
    "T28n1546_039:0285c27": "故生身識生。彼能緣實義身識故名觸。尊者",
    "T28n1546_039:0285c28": "佛陀提婆說曰。應言無觸。所以者何。合聚",
    "T28n1546_039:0285c29": "無間色觸時。假名為觸。無實義觸。復次能生",
    "T28n1546_039:0286a01": "餘入。增長餘入故名觸入。云何法入。若法已",
    "T28n1546_039:0286a02": "為意所知。今為意所知。當為意所知。廣說如",
    "T28n1546_039:0286a03": "界處。問曰。十二入體性是法。何故說一入名",
    "T28n1546_039:0286a04": "法。非餘入耶。答曰。雖十二入體性是法。然法",
    "T28n1546_039:0286a05": "入應名為法。所以者何。如十八界。雖體性是",
    "T28n1546_039:0286a06": "法。獨法界名法。如十智雖體性是法。獨法智",
    "T28n1546_039:0286a07": "名法。七覺支雖體性是法。擇法覺支名法。",
    "T28n1546_039:0286a08": "六念念法名法。四念處法念處名法。四不壞",
    "T28n1546_039:0286a09": "淨。於法不壞名法。四無礙法。無礙名法。三歸",
    "T28n1546_039:0286a10": "三寶法。歸法寶名法。復次餘入有二名。此唯",
    "T28n1546_039:0286a11": "有一名。復次餘入是不共名。此入是共名。以",
    "T28n1546_039:0286a12": "共為名。復次能生一切諸法。生在彼中故名",
    "T28n1546_039:0286a13": "法入。復次一切諸法印封相。生老無常。在彼",
    "T28n1546_039:0286a14": "中故名法入。復次以名顯明諸法。名在彼中",
    "T28n1546_039:0286a15": "故名法入。復次諸法來處。說名法入。如風來",
    "T28n1546_039:0286a16": "處名為風孔。彼亦如是。復次能解空法。在彼",
    "T28n1546_039:0286a17": "中故名法入。",
    "T28n1546_039:0286a18": "[0286a18] 問曰。若然者。能計我法。亦在彼中。可言我入",
    "T28n1546_039:0286a19": "耶。答曰。計我非實。解空是實。復次第一實",
    "T28n1546_039:0286a20": "法。謂常住不變。不為生老死所壞。滅盡涅槃。",
    "T28n1546_039:0286a21": "在彼中故名法入。復次能分別總相別相。除",
    "T28n1546_039:0286a22": "物體愚。及餘緣中愚。不取虛相。慧在彼中。",
    "T28n1546_039:0286a23": "故名法入。復次彼中有多法故名法入。多法",
    "T28n1546_039:0286a24": "者。謂色無色法。相應不相應法。有依無依法。",
    "T28n1546_039:0286a25": "有行無行法。有緣無緣法。有勢用法。無勢用",
    "T28n1546_039:0286a26": "法。已別說諸入一一體。今當求其次第。何故",
    "T28n1546_039:0286a27": "世尊。於內入中。先說眼入乃至意入。外入中。",
    "T28n1546_039:0286a28": "先說色入乃至法入。答曰。欲令文義隨順故。",
    "T28n1546_039:0286a29": "復次欲令說者隨順受持者亦隨順故。復次以",
    "T28n1546_039:0286b01": "有&#x9E81;細故。內六入中。眼入&#x9E81;故先說。意入細",
    "T28n1546_039:0286b02": "故後說。外六入中。色入&#x9E81;故先說。法入細故",
    "T28n1546_039:0286b03": "後說。問曰。云何立內六入外六入。為以人",
    "T28n1546_039:0286b04": "故為以法故。若以法者。一切諸法。無有欲心。",
    "T28n1546_039:0286b05": "云何立內外。若以人者。如實義中。畢竟無",
    "T28n1546_039:0286b06": "人。若無人者。云何有內外。答曰。應作是",
    "T28n1546_039:0286b07": "說。以說法故。立內外入。非一切法。若法能",
    "T28n1546_039:0286b08": "與六識作所依是內入。作所緣是外入。復次",
    "T28n1546_039:0286b09": "根者是內入。根義是外入。所境界境界亦爾。",
    "T28n1546_039:0286b10": "然此內外法不定。若我內入是他外入。若他",
    "T28n1546_039:0286b11": "內入是我外入。佛經說此六入。當知是內法。",
    "T28n1546_039:0286b12": "問曰。如一切法。當知皆是內法。何故獨說六",
    "T28n1546_039:0286b13": "入是內法耶。答曰。世尊欲教諸弟子於內法",
    "T28n1546_039:0286b14": "行禪故。如說。觀察內根心不外緣。復次欲教",
    "T28n1546_039:0286b15": "諸弟子不行虛妄禪故。如說。汝等不應行虛",
    "T28n1546_039:0286b16": "妄禪計常樂我淨。應行不虛妄禪計無常無",
    "T28n1546_039:0286b17": "我無樂無淨。計因集有緣。當以是八聖行觀",
    "T28n1546_039:0286b18": "察於有。復次欲教諸弟子行不共禪故。如說。",
    "T28n1546_039:0286b19": "汝等不應行共禪法。觀&#x9E81;觀苦觀&#x9E81;壞觀止",
    "T28n1546_039:0286b20": "妙離。應行不共禪法。應觀如病如癰如箭入",
    "T28n1546_039:0286b21": "身常是過患無常苦空無我。當以此八法觀",
    "T28n1546_039:0286b22": "察於有。復次此經說觀察內法。若於內法。計",
    "T28n1546_039:0286b23": "有我便計我所。計已便計已所。於我有愛。於",
    "T28n1546_039:0286b24": "我所亦有愛。若見有我。亦見我所。為長養內",
    "T28n1546_039:0286b25": "我故求外所須物。佛經說六觸入。當知是內",
    "T28n1546_039:0286b26": "法。問曰。六入六觸入。有何差別。答曰。或有說",
    "T28n1546_039:0286b27": "者。無有差別。若說六觸入。若說六入。名雖有",
    "T28n1546_039:0286b28": "異。無差別義。復有說者。名即差別是名觸入。",
    "T28n1546_039:0286b29": "是名六入。復次若有所作是名觸入。若無所",
    "T28n1546_039:0286c01": "作是名六入。若作是說。現在者是觸入。過去",
    "T28n1546_039:0286c02": "未來者是六入。復次若已生六入是觸入。若",
    "T28n1546_039:0286c03": "未生六入是六入。若作是說。過去現在是觸",
    "T28n1546_039:0286c04": "入。未來是六入。復次若為觸作依是名觸入。",
    "T28n1546_039:0286c05": "若為數法作依名六入。復次若為心心數法",
    "T28n1546_039:0286c06": "作依是名觸入。若空不為心心數法作依是",
    "T28n1546_039:0286c07": "名六入。尊者波奢說曰。體是六入。若為觸作",
    "T28n1546_039:0286c08": "依。名六觸入。如&#x9262;體性是&#x9262;。比丘用故。名比",
    "T28n1546_039:0286c09": "丘&#x9262;。彼亦如是。尊者富那奢說曰。體性入是",
    "T28n1546_039:0286c10": "六入所作。入是六觸入。猶如鐵&#x9262;。體性是",
    "T28n1546_039:0286c11": "&#x9262;。以盛蘇故。名盛蘇鐵&#x9262;。問曰。此亦如",
    "T28n1546_039:0286c12": "是。六受入六想六思等入。何故獨說六觸入",
    "T28n1546_039:0286c13": "耶。答曰。應說六受入乃至六思等入。而不說",
    "T28n1546_039:0286c14": "者。當知此說有餘。復次以觸名義勝故。若說",
    "T28n1546_039:0286c15": "六觸入。當知亦說六受入乃至六思等入。復",
    "T28n1546_039:0286c16": "次觸是心心數法。今心心數法。皆從觸生。",
    "T28n1546_039:0286c17": "以觸力故。而現在前。是故說名觸入。",
    "T28n1546_039:0286c18": "[0286c18] 佛經說。內六入是此岸。外六入是彼岸。問曰。",
    "T28n1546_039:0286c19": "佛說此岸彼岸。為以何法。答曰。以近遠法故。",
    "T28n1546_039:0286c20": "如河於人。近者是此岸。遠者是彼岸。如是心",
    "T28n1546_039:0286c21": "心數法。近者是所依。遠者是所緣。復次如初",
    "T28n1546_039:0286c22": "入已度法故。如人初入河處是此岸。已度處",
    "T28n1546_039:0286c23": "是彼岸。如是心心數法。初入如所依。",
    "T28n1546_039:0286c24": "[0286c24] 已度如所緣。復次滅盡涅槃。是彼岸彼法。外",
    "T28n1546_039:0286c25": "入所攝。以攝彼法故。外入名彼岸。佛經說。身",
    "T28n1546_039:0286c26": "見是此岸。身見滅是彼岸。問曰。此中何者是",
    "T28n1546_039:0286c27": "河。答曰。心心數法。是如河所攝。眾生數非眾",
    "T28n1546_039:0286c28": "生數。漂入大海。如是所依所緣。所攝眾生心",
    "T28n1546_039:0286c29": "心數法。皆漂入生死大海。佛經說。有八勝處",
    "T28n1546_039:0287a01": "十一切處。問曰。此亦是入。何故但說十二入",
    "T28n1546_039:0287a02": "耶。答曰。彼亦在此十二入中。彼相應共有",
    "T28n1546_039:0287a03": "法。當知皆是意入法入。佛經說。四無色定是",
    "T28n1546_039:0287a04": "處。如空處乃至非想非非想處。問曰。何故世",
    "T28n1546_039:0287a05": "尊說四無色定是處耶。答曰。欲異外道故。外",
    "T28n1546_039:0287a06": "道計彼是四種解脫。一無身。二無邊意。三淨",
    "T28n1546_039:0287a07": "聚。四世塔。無身者是空處。無邊意者是識處。",
    "T28n1546_039:0287a08": "淨聚者是無所有處。世塔者是非想非非想",
    "T28n1546_039:0287a09": "處。為異外道故。作如是說。此是生處。非是解",
    "T28n1546_039:0287a10": "脫。佛經說二處。一無想眾生處。二非想非非",
    "T28n1546_039:0287a11": "想眾生處。問曰。何故佛經說此二處名處。答",
    "T28n1546_039:0287a12": "曰。佛欲異外道故。外道計此二處是解脫。佛",
    "T28n1546_039:0287a13": "說此是生處非解脫。復次此處。是退還法。而",
    "T28n1546_039:0287a14": "外道計是解脫。佛說此處是眾生退還處。還",
    "T28n1546_039:0287a15": "生諸界諸生諸趣中故。復次此是散法。而外",
    "T28n1546_039:0287a16": "道計是解脫。佛說此二處是散法。眾生於此",
    "T28n1546_039:0287a17": "處。散在諸界諸生諸趣中。無想眾生。散在欲",
    "T28n1546_039:0287a18": "界。非想非非想處眾生。散在下地。復次壽",
    "T28n1546_039:0287a19": "命長遠故。外道計是解脫。一切凡夫受身處。",
    "T28n1546_039:0287a20": "壽命長遠。莫若無想處壽五百大劫。一切生",
    "T28n1546_039:0287a21": "處。壽命長遠。莫若非想非非想處壽八萬大",
    "T28n1546_039:0287a22": "劫。佛作是說。此是受生處。非是解脫。復次佛",
    "T28n1546_039:0287a23": "說餘處有二名。一是眾生居。二是識住。亦以",
    "T28n1546_039:0287a24": "二種名。說此二處。一名眾生居。二名處。復次",
    "T28n1546_039:0287a25": "眾生居。佛說是識住。若是眾生居。非識住。佛",
    "T28n1546_039:0287a26": "說是處。",
    "T28n1546_039:0287a27": "[0287a27] 如經說。尊者舍利弗。往詣佛所。作如是說。世",
    "T28n1546_039:0287a28": "尊說入為無有上。所言一切。謂十二入。世尊",
    "T28n1546_039:0287a29": "知此法。更無有餘。世尊無餘之智。更無有",
    "T28n1546_039:0287b01": "上。無有沙門婆羅門等覺所知過世尊者。問",
    "T28n1546_039:0287b02": "曰。尊者舍利弗。云何能知所言一切謂十二",
    "T28n1546_039:0287b03": "入。答曰。從他聞故。能知是法。佛經說所言",
    "T28n1546_039:0287b04": "一切。謂十二入。尊者舍利弗。得不壞信。於佛",
    "T28n1546_039:0287b05": "所說。生尊重信。問曰。尊者舍利弗。從他聞",
    "T28n1546_039:0287b06": "故。能知是法。非自現智耶答曰。亦自有現智",
    "T28n1546_039:0287b07": "能知。所以者何。尊者舍利弗。於十二入。亦能",
    "T28n1546_039:0287b08": "一一知見。問曰。世尊於十二入。一一知見。尊",
    "T28n1546_039:0287b09": "者舍利弗。於十二入。亦一一知見。世尊。尊者",
    "T28n1546_039:0287b10": "舍利弗。所知有何差別。答曰。世尊一一知見",
    "T28n1546_039:0287b11": "十二入。亦以總相。亦以別相。尊者舍利弗。一",
    "T28n1546_039:0287b12": "一知見十二入。但以總相。不能別相。所以者",
    "T28n1546_039:0287b13": "何。更有無量入義。在十二入中。尊者舍利弗。",
    "T28n1546_039:0287b14": "須他顯示。然後乃知。復次尊者舍利弗。一",
    "T28n1546_039:0287b15": "一知見十二入。從他聞故知。世尊所知。獨覺",
    "T28n1546_039:0287b16": "無師。復次世尊有一切智一切種智。尊者舍",
    "T28n1546_039:0287b17": "利弗。有一切智。無一切種智復次尊者舍利",
    "T28n1546_039:0287b18": "弗。以識身故知。尊者舍利弗。作是念言。一切",
    "T28n1546_039:0287b19": "者。謂六識所依及緣。復次尊者舍利弗。以所",
    "T28n1546_039:0287b20": "說無餘故知。佛說十二入。眼入乃至意入。最",
    "T28n1546_039:0287b21": "後說法入。尊者舍利弗。作如是念。諸法十一",
    "T28n1546_039:0287b22": "入中。所不稱說者。應盡在法入中。是故以所",
    "T28n1546_039:0287b23": "說無餘故知。五陰。色陰乃至識陰。問曰。何故",
    "T28n1546_039:0287b24": "作此論。答曰。此是佛經。佛經說五陰。乃至廣",
    "T28n1546_039:0287b25": "說。佛經雖說五陰。而不廣分別。佛經是此論",
    "T28n1546_039:0287b26": "所為根本。今欲廣分別故。而作此論。云何色",
    "T28n1546_039:0287b27": "陰。佛經說。諸所有色。盡是四大。及四大造。",
    "T28n1546_039:0287b28": "餘經復說。云何色陰諸所有色。過去未來現",
    "T28n1546_039:0287b29": "在。若內若外。若&#x9E81;若細。若惡若妙。若遠若",
    "T28n1546_039:0287c01": "近。如是等。總名色陰。乃至識說亦如是。阿毘",
    "T28n1546_039:0287c02": "曇者。作如是說。云何色陰。謂十色入。及法入",
    "T28n1546_039:0287c03": "中色。是名色陰。此三說有何差別。答曰。各各",
    "T28n1546_039:0287c04": "皆止他義。",
    "T28n1546_039:0287c05": "[0287c05] 問曰。如經說。諸所有色。皆是四大。及四大",
    "T28n1546_039:0287c06": "造。此中為止何等他義。答曰。佛為未來世故",
    "T28n1546_039:0287c07": "作是說。佛知未來世中當有作是說者。四大",
    "T28n1546_039:0287c08": "之外。更無造色。如佛陀提婆等。為止如是說",
    "T28n1546_039:0287c09": "者意故。經作是說。諸所有色。盡是四大。及四",
    "T28n1546_039:0287c10": "大造。如說。諸所有色。過去未來現在。若內若",
    "T28n1546_039:0287c11": "外。乃至廣說。此中為止何等他義。答曰。時世",
    "T28n1546_039:0287c12": "有梵志。名牢羅尼佉。不說有過去未來。世",
    "T28n1546_039:0287c13": "尊為止彼人意故。作如是說。諸所有色。過去",
    "T28n1546_039:0287c14": "未來現在。若內若外。乃至廣說。如說。云何色",
    "T28n1546_039:0287c15": "陰。謂十色入。及法入中色。此中為止何等他",
    "T28n1546_039:0287c16": "義。答曰。為止譬喻者意故。譬喻者不說法入",
    "T28n1546_039:0287c17": "有色。是故尊者達磨多羅。作如是說。諸所有",
    "T28n1546_039:0287c18": "色。盡五識所依。五識所緣。云何名為色。非五",
    "T28n1546_039:0287c19": "識所依五識所緣。為止如是說者意故。彼尊",
    "T28n1546_039:0287c20": "者造阿毘曇論。作如是說。云何色陰。謂十色",
    "T28n1546_039:0287c21": "入。及法入中色。問曰。若法入中色。有實體相",
    "T28n1546_039:0287c22": "者。尊者達磨多羅所說云何通。答曰。可作是",
    "T28n1546_039:0287c23": "說。諸所有色。盡五識所依。六識所緣。法入中",
    "T28n1546_039:0287c24": "色。雖不為五識所依五識所緣。而為意識所",
    "T28n1546_039:0287c25": "緣。復次法入中雖非五識所緣。彼所依是身",
    "T28n1546_039:0287c26": "識所緣。誰是彼所依。謂四大是。云何受陰。謂",
    "T28n1546_039:0287c27": "六受身。眼觸生受。耳鼻舌身意觸生受。如佛",
    "T28n1546_039:0287c28": "經說。阿毘曇說亦爾。云何想陰。謂六想身。眼",
    "T28n1546_039:0287c29": "觸生想。耳鼻舌身意觸生想。如佛經說。阿毘",
    "T28n1546_039:0288a01": "曇說亦爾。云何行陰。答曰。佛經說。謂六思",
    "T28n1546_039:0288a02": "身。眼觸生思。耳鼻舌身意觸生思。阿毘曇者。",
    "T28n1546_039:0288a03": "作如是說。行陰或相應。或不相應。乃至廣說。",
    "T28n1546_039:0288a04": "問曰。世尊何故諸相應不相應行陰。但說思",
    "T28n1546_039:0288a05": "是行陰。非餘相應不相應法耶。答曰。以思長",
    "T28n1546_039:0288a06": "養行。勝是故世尊說思是行。如愛長養於集",
    "T28n1546_039:0288a07": "勝。是故世尊一切有漏中。說愛是集。彼亦如",
    "T28n1546_039:0288a08": "是。復次造作義是行義。思體造作。云何識陰。",
    "T28n1546_039:0288a09": "謂六識身。眼識身乃至意識身。如經所說。阿",
    "T28n1546_039:0288a10": "毘曇說亦爾。此是陰體。乃至廣說。已說體相。",
    "T28n1546_039:0288a11": "所以今當說。何故名陰。陰是何義。答曰。聚義",
    "T28n1546_039:0288a12": "是陰義略義是陰義。[卄/積]義是陰義。總義是陰",
    "T28n1546_039:0288a13": "義。若施設世。即是施設陰。若說多語陰是多",
    "T28n1546_039:0288a14": "語。聚義是陰義者。諸所有色。過去未來現在。",
    "T28n1546_039:0288a15": "若內若外。乃至廣說。盡聚為色陰。乃至識陰",
    "T28n1546_039:0288a16": "亦爾。略義說亦如是。[卄/積]義是陰義者。如種種",
    "T28n1546_039:0288a17": "雜物。合為一[卄/積]。如是種種諸色。合為色陰。乃",
    "T28n1546_039:0288a18": "至識陰亦爾。總義是陰義者。識所為色。過",
    "T28n1546_039:0288a19": "去未來現在。若內若外。乃至廣說。如是等色。",
    "T28n1546_039:0288a20": "總名色陰。乃至識陰亦爾。問曰。過去未來現",
    "T28n1546_039:0288a21": "在色可合聚不。答曰。可能合聚其名。不合聚",
    "T28n1546_039:0288a22": "其體。乃至識亦如是。施設世即是施設陰者。",
    "T28n1546_039:0288a23": "如色陰施設有三世。乃至識陰亦爾。多語是",
    "T28n1546_039:0288a24": "陰語者。如多財名財陰多穀名穀陰多軍名",
    "T28n1546_039:0288a25": "軍陰。如是億萬那由他極遠多色。總為色陰。",
    "T28n1546_039:0288a26": "乃至識陰亦爾。問曰。一微塵。可立色陰不耶。",
    "T28n1546_039:0288a27": "答曰。或有說。不可立。若欲立者。必須積聚。",
    "T28n1546_039:0288a28": "復有說者。可立。以相故立。若一微塵。不名陰",
    "T28n1546_039:0288a29": "者。眾多合聚。亦不名陰。阿毘曇者作如是說。",
    "T28n1546_039:0288b01": "一微塵。不以陰故。是一界一入一陰所攝。若",
    "T28n1546_039:0288b02": "以陰者。是一界一入一陰少分。如人於穀聚",
    "T28n1546_039:0288b03": "上取一粒穀。他人問言。汝取何等。彼人若不",
    "T28n1546_039:0288b04": "以穀聚者。言我取一粒穀。若以穀聚者。言我",
    "T28n1546_039:0288b05": "取穀聚一粒穀。",
    "T28n1546_039:0288b06": "[0288b06] 已總說陰所以。今當求其次第。世尊何故先",
    "T28n1546_039:0288b07": "說色陰。後說乃至識陰。答曰。欲令文義隨順",
    "T28n1546_039:0288b08": "故。復次欲令說者隨順。受持者亦隨順故。復",
    "T28n1546_039:0288b09": "次以&#x9E81;細故。五陰中。色陰&#x9E81;故先說。四無色",
    "T28n1546_039:0288b10": "陰中。受陰&#x9E81;故。次色陰說。問曰。如受非色。",
    "T28n1546_039:0288b11": "不住方所。云何施設有&#x9E81;細耶。答曰。以所行",
    "T28n1546_039:0288b12": "故。如世人言。我手受苦樂。頭足身諸分等。皆",
    "T28n1546_039:0288b13": "受苦樂。如是等。說色受亦爾。想轉細於受。次",
    "T28n1546_039:0288b14": "受說想。行轉細於想。次想說行。識最細在後",
    "T28n1546_039:0288b15": "說。問曰。如五陰是作想作是行陰。世尊何",
    "T28n1546_039:0288b16": "故一陰說名行陰餘不說耶。答曰。雖五陰盡",
    "T28n1546_039:0288b17": "是作相。而行陰得名行。如十八界。雖體盡是",
    "T28n1546_039:0288b18": "法。而法界得名法。乃至三寶三歸。雖體是法。",
    "T28n1546_039:0288b19": "而法寶法歸。得名為法。如是五陰雖體是行。",
    "T28n1546_039:0288b20": "而行得名。復次此陰有一名。餘陰有二名。復",
    "T28n1546_039:0288b21": "次此陰是共名。餘陰是共不共名。以不共名",
    "T28n1546_039:0288b22": "說。復次以能生一切諸法生在彼中故名行",
    "T28n1546_039:0288b23": "陰。復次一切諸法印封相。生老無常。在彼中",
    "T28n1546_039:0288b24": "故名行陰。復次以名顯明諸法名在彼中故",
    "T28n1546_039:0288b25": "名行陰。復次能解空法在彼中故名行陰。問",
    "T28n1546_039:0288b26": "曰。若然者。能計我法。亦在彼中。可言我陰",
    "T28n1546_039:0288b27": "耶。答曰。計我非實。解空是實。復次能分別總",
    "T28n1546_039:0288b28": "相別相。除物體愚及緣中愚。不取虛相。慧在",
    "T28n1546_039:0288b29": "彼中。故名行陰。復次彼中有多法故名行陰。",
    "T28n1546_039:0288c01": "多法者。相應不相應法。有依無依法。有行無",
    "T28n1546_039:0288c02": "行法。有緣無緣法。有勢用無勢用法。問曰。何",
    "T28n1546_039:0288c03": "故諸心數法中。說想受獨立為陰。餘心數法",
    "T28n1546_039:0288c04": "立行陰。尊者婆奢說曰。世尊決定知法相。亦",
    "T28n1546_039:0288c05": "知勢用。餘人不能知。若法堪任獨立陰者便",
    "T28n1546_039:0288c06": "立。不堪任者。合集乃立。復次欲以種種說種",
    "T28n1546_039:0288c07": "種文莊嚴於義。若以種種說種種文莊嚴於",
    "T28n1546_039:0288c08": "義。義則易解。復次欲見二門二略二入。乃",
    "T28n1546_039:0288c09": "至廣說。復次此現門現略現始入所有心數",
    "T28n1546_039:0288c10": "法。若根性若非根性。若說受當知已說根性。",
    "T28n1546_039:0288c11": "若說想當知已說非根性。如根性非根性。明",
    "T28n1546_039:0288c12": "非明。有威勢無威勢。有力無力。當知亦如是。",
    "T28n1546_039:0288c13": "復次以此二法故。色無色界有差別。以受故",
    "T28n1546_039:0288c14": "說色界差別。以想故說無色界差別。復次行",
    "T28n1546_039:0288c15": "者以此二法故。於二界中。極生苦惱。以受故。",
    "T28n1546_039:0288c16": "於色界中。極生苦惱。以想故。於無色界中。極",
    "T28n1546_039:0288c17": "生苦惱。復次以貪樂受染著顛倒想故。眾生",
    "T28n1546_039:0288c18": "於生死中。受大苦惱。復次以此二法是&#x9B2A;諍",
    "T28n1546_039:0288c19": "根本。受是愛&#x9B2A;諍根本。想是見&#x9B2A;諍根本。如",
    "T28n1546_039:0288c20": "二&#x9B2A;諍根本。二煩惱。二邊。二箭。二戲論。二",
    "T28n1546_039:0288c21": "見。當知亦如是。復次以此二法獨受識住名。",
    "T28n1546_039:0288c22": "餘數法在行陰中。受識住名。復次行者增惡",
    "T28n1546_039:0288c23": "此二法故。入滅盡定。如施設經說。以何方便。",
    "T28n1546_039:0288c24": "得滅盡定。云何修方便。得滅盡定。答曰。彼初",
    "T28n1546_039:0288c25": "行者。作如是念。云何令我不思諸行。令想受",
    "T28n1546_039:0288c26": "不生。生者便滅。若想受不生。生者便滅。是名",
    "T28n1546_039:0288c27": "滅定。◎",
    "T28n1546_039:0288c28": "[0288c28] ◎問曰。無為法。何故不立陰耶。答曰。無陰相",
    "T28n1546_039:0288c29": "故不立陰。復次以是陰究竟處故不立陰。如",
    "T28n1546_039:0289a01": "瓶衣究竟處不名瓶衣。彼亦如是。復次若法",
    "T28n1546_039:0289a02": "是生滅有因有緣。有為相者立陰。無為法無",
    "T28n1546_039:0289a03": "生滅無因無有為相。故不立陰。復次若法屬",
    "T28n1546_039:0289a04": "因屬緣屬和合作者立陰。無為法。不屬因。不",
    "T28n1546_039:0289a05": "屬緣。不屬和合作。故不立陰。復次若法隨世",
    "T28n1546_039:0289a06": "行。能取果。能有所作。能知緣者立陰。無為",
    "T28n1546_039:0289a07": "法與上相違。故不立陰。復次陰隨世行。無為",
    "T28n1546_039:0289a08": "法。不隨世行。陰與苦相續。無為法不與苦相",
    "T28n1546_039:0289a09": "續。陰有前後。無為法無前後。陰有上中下。無",
    "T28n1546_039:0289a10": "為法無上中下。復次無為體非是色。亦不名",
    "T28n1546_039:0289a11": "色。乃至體非是識。亦不名識。復次從他生故",
    "T28n1546_039:0289a12": "立陰。無為法不從他生故不立陰。無為法以",
    "T28n1546_039:0289a13": "如是等事故不立陰。",
    "T28n1546_039:0289a14": "[0289a14] 世尊經說五陰。戒陰。定陰。慧陰。解脫陰。解",
    "T28n1546_039:0289a15": "脫知見陰。問曰。如是則有十陰。何故說五陰",
    "T28n1546_039:0289a16": "耶。答曰。此後五陰。即在前五陰中。戒陰在色",
    "T28n1546_039:0289a17": "陰中。餘四陰在行陰中。是故說五。經中復說。",
    "T28n1546_039:0289a18": "尊者阿難作如是言。我從佛邊。受八萬法陰。",
    "T28n1546_039:0289a19": "從比丘邊。受二萬法陰。問曰。有如是等多陰。",
    "T28n1546_039:0289a20": "世尊何故說五陰耶。答曰。雖有如是多陰。亦",
    "T28n1546_039:0289a21": "在五陰中。或有說。佛語體是口業。或有說體",
    "T28n1546_039:0289a22": "是名。若說體是口業者。是色陰攝。若說體是",
    "T28n1546_039:0289a23": "名者。是行陰攝。是故在五陰中問曰。法陰",
    "T28n1546_039:0289a24": "劑量為幾許。答曰。或有說者。如法陰論所",
    "T28n1546_039:0289a25": "說。六千偈是一法陰劑量。餘法陰亦爾。復",
    "T28n1546_039:0289a26": "有說者。如世尊種種言辭說四念處。是一法",
    "T28n1546_039:0289a27": "陰劑量。四正斷。四如意足。五根五力。七覺",
    "T28n1546_039:0289a28": "八道種。亦如是。尊者瞿沙說曰。五十萬五千",
    "T28n1546_039:0289a29": "五百五十偈。是一法陰劑量。評曰。應作是",
    "T28n1546_039:0289b01": "說。眾生行有八萬佛說對治法。亦有八萬。受",
    "T28n1546_039:0289b02": "化者入佛法中。以八萬法。即是八萬法陰。",
    "T28n1546_039:0289b03": "[0289b03] 五取陰色取陰受想行識取陰。問曰。何故作",
    "T28n1546_039:0289b04": "此論。答曰。此是佛經。佛經說五取陰。乃至廣",
    "T28n1546_039:0289b05": "說。佛經雖說五取陰。而不廣分別。今欲廣分",
    "T28n1546_039:0289b06": "別故。而作此論。云何色取陰。答曰。若色是有",
    "T28n1546_039:0289b07": "漏是取彼色在過去未來現在。若緣彼。生欲",
    "T28n1546_039:0289b08": "生愛生恚生癡生怖。生如是等心煩惱法。生",
    "T28n1546_039:0289b09": "欲生愛者是渴愛。生恚者是恚。生癡者是無",
    "T28n1546_039:0289b10": "明。生怖者。或有說者。不應作是說。所以者",
    "T28n1546_039:0289b11": "何。先所說煩惱性。即是怖故。問曰。若然者。",
    "T28n1546_039:0289b12": "怖體性是何。答曰。或有說者。是身見性。所以",
    "T28n1546_039:0289b13": "者何。眾生計我者常怖。若說身見。當知已說",
    "T28n1546_039:0289b14": "怖。復有說者。體性是愛。所以者何。行愛者",
    "T28n1546_039:0289b15": "常怖故若說愛當知已說怖。復有說者。體性",
    "T28n1546_039:0289b16": "是無明。所以者何。癡者常怖故。若說癡當",
    "T28n1546_039:0289b17": "知已說怖。評曰。應說怖。所以者何。怖體性",
    "T28n1546_039:0289b18": "異。怖是心數法與心相應。在如是法中。如是",
    "T28n1546_039:0289b19": "等諸餘法。是名心數法。問曰。何處有此怖。答",
    "T28n1546_039:0289b20": "曰。在欲界非色無色界。問曰。若色界無怖者。",
    "T28n1546_039:0289b21": "佛經云何通。如說。比丘當知。先生光音眾生。",
    "T28n1546_039:0289b22": "見後生者心生恐怖。而慰勞言。大仙莫怖。我",
    "T28n1546_039:0289b23": "等數數曾見燒諸梵宮。於彼即滅。偈義云何",
    "T28n1546_039:0289b24": "通。如偈說。",
    "T28n1546_039:0289b25": " 聞諸長壽天  有妙色名譽",
    "T28n1546_039:0289b26": " 心懷恐怖惱  如鹿畏師子",
    "T28n1546_039:0289b27": "[0289b27] 答曰。此中說厭離是怖。問曰。厭離怖畏。有",
    "T28n1546_039:0289b28": "何差別。答曰。名即差別。是名厭離。是名怖",
    "T28n1546_039:0289b29": "畏。尊者和須蜜說曰。若在欲界名怖。若在",
    "T28n1546_039:0289c01": "色界名厭離。煩惱中間生者是怖。善根中間",
    "T28n1546_039:0289c02": "生者是厭離。尊者佛陀提婆說曰。於無利事",
    "T28n1546_039:0289c03": "生疑欲得遠離是怖。已得遠離心猶生動。是",
    "T28n1546_039:0289c04": "厭離。怖與厭離。是謂差別。問曰。誰有此怖。",
    "T28n1546_039:0289c05": "為是凡夫。為是聖人。答曰。或有說者。是凡夫",
    "T28n1546_039:0289c06": "非是聖人。所以者何。聖人已離五恐怖故。五",
    "T28n1546_039:0289c07": "恐怖者。一不活怖。二惡名怖。三大眾怖。四死",
    "T28n1546_039:0289c08": "怖。五惡道怖。評曰。應作是說。凡夫亦怖。聖",
    "T28n1546_039:0289c09": "人亦怖。問曰。聖人非已離五恐怖耶。答曰。雖",
    "T28n1546_039:0289c10": "無如是等怖。有須臾怖。問曰。何等聖人有怖",
    "T28n1546_039:0289c11": "畏耶。為學人。為無學人。答曰。亦學人亦無學",
    "T28n1546_039:0289c12": "人。學人者。須陀洹斯陀含阿那含。無學人者。",
    "T28n1546_039:0289c13": "阿羅漢辟支佛。唯除佛世尊。所以者何。世尊",
    "T28n1546_039:0289c14": "無有恐怖疑慮毛&#x7AEA;如是等心煩惱法者。謂",
    "T28n1546_039:0289c15": "緣彼色。一切遍使。及修道所斷。云何受取陰。",
    "T28n1546_039:0289c16": "答曰。若受是有漏是取。廣說如色陰。此中差",
    "T28n1546_039:0289c17": "別者。謂緣彼受。一切遍非一切遍使。如受想",
    "T28n1546_039:0289c18": "行識。說亦如是。此是取陰體。乃至廣說已說",
    "T28n1546_039:0289c19": "體性。所以今當說。何故名取陰。取陰是何義。",
    "T28n1546_039:0289c20": "答曰。從取生故名取陰。能生取故名取陰。復",
    "T28n1546_039:0289c21": "次從取轉故名取陰能轉取故名取陰。復次",
    "T28n1546_039:0289c22": "能從取受故名取陰。能受取故名取陰。復次",
    "T28n1546_039:0289c23": "從取長故名取陰。能長取故名取陰。復次從",
    "T28n1546_039:0289c24": "取廣故名取陰能廣取故名取陰。復次屬取",
    "T28n1546_039:0289c25": "故名取陰。如人屬王名為王人。彼亦如是。中",
    "T28n1546_039:0289c26": "無有我。若人問陰。汝屬誰耶。陰應答言。我屬",
    "T28n1546_039:0289c27": "於取。復次取於陰中。生時生。住時住。使時",
    "T28n1546_039:0289c28": "使。而不衰損。是名取陰。復次取於陰中。生長",
    "T28n1546_039:0289c29": "增廣故。是名取陰。復次取於陰中。增長饒益",
    "T28n1546_039:0290a01": "故名取陰。復次取於陰中。生於貪著。猶如塵",
    "T28n1546_039:0290a02": "垢。是名取陰。復次取於陰中。心生樂著。如魚",
    "T28n1546_039:0290a03": "等樂水。故名取陰。復次取是陰。屋舍立處故",
    "T28n1546_039:0290a04": "名取陰。依此陰故。生愛見慢無明疑恚諸煩",
    "T28n1546_039:0290a05": "惱及垢。與取相似故。彼名取陰。如欲界取名",
    "T28n1546_039:0290a06": "欲界取陰色界取名色界取陰。無色界取名",
    "T28n1546_039:0290a07": "無色界取陰。不壞於界。不壞於地。而壞於",
    "T28n1546_039:0290a08": "身。以我取故。他陰名取陰。以他取故。我陰名",
    "T28n1546_039:0290a09": "取陰若不壞身者。則一切外物。不名取陰。所",
    "T28n1546_039:0290a10": "以者何。彼外物中。無取陰故。問曰。陰取陰有",
    "T28n1546_039:0290a11": "何差別。答曰。名即差別。此是陰。此是取陰。",
    "T28n1546_039:0290a12": "復次陰是有漏無漏。取陰是有漏。復次陰攝",
    "T28n1546_039:0290a13": "三諦。取陰攝二諦。復次陰受呵責時增長人",
    "T28n1546_039:0290a14": "受呵責讚歎時寂靜人受讚歎取陰唯受呵責",
    "T28n1546_039:0290a15": "時增長人受呵責。陰取陰是謂差別。",
    "T28n1546_039:0290a16": "[0290a16] 六界。地界。水界。火界。風界。虛空界。識界。問",
    "T28n1546_039:0290a17": "曰。何故尊者迦旃延子。因六界而作論。答曰。",
    "T28n1546_039:0290a18": "彼尊者有如是欲如是意。隨其欲意而作論。",
    "T28n1546_039:0290a19": "亦不違法相。彼意欲因六界而作論。便因六",
    "T28n1546_039:0290a20": "界而作論復次不應求彼尊者何故因六界而",
    "T28n1546_039:0290a21": "立論。所以者何。此是佛經。佛經說十八界。佛",
    "T28n1546_039:0290a22": "於十八界中說六界。六界攝十八界五界及",
    "T28n1546_039:0290a23": "四界少分。攝五界者。謂眼識界。耳鼻舌身識",
    "T28n1546_039:0290a24": "界。四界少分者。色界觸界。意界意識界虛空",
    "T28n1546_039:0290a25": "界攝。色界少分。地水火風界攝觸界少分。識",
    "T28n1546_039:0290a26": "界攝意界意識界少分。云何此二少分。答曰。",
    "T28n1546_039:0290a27": "此二界有漏無漏。攝有漏不攝無漏。是故攝",
    "T28n1546_039:0290a28": "少分五界及四界少分攝六界。問曰。佛何故",
    "T28n1546_039:0290a29": "於十八界中說六界。答曰。為受化者。受化者。",
    "T28n1546_039:0290b01": "於智境界。或有全愚。或有少分愚。若少分愚",
    "T28n1546_039:0290b02": "者。為說六界。全愚者。為說十八界。復次受佛",
    "T28n1546_039:0290b03": "化者。根有利鈍。利根者為說六界。鈍根者為",
    "T28n1546_039:0290b04": "說十八界。復次受佛化者。或有疾有遲。疾者",
    "T28n1546_039:0290b05": "為說六界。遲者為說十八界。復次受佛化者。",
    "T28n1546_039:0290b06": "或有&#x6199;略。或有&#x6199;廣。&#x6199;略者為說六界。&#x6199;廣",
    "T28n1546_039:0290b07": "者為說十八界。復次欲現門故。諸所有界。",
    "T28n1546_039:0290b08": "若色性。若非色性。若說五界當知已說色性",
    "T28n1546_039:0290b09": "諸界。若說識界當知已說無色性諸界。如色",
    "T28n1546_039:0290b10": "無色。可見不可見。有對無對。相應不相應。有",
    "T28n1546_039:0290b11": "依無依。有行無行。有勢用無勢用。有緣無緣。",
    "T28n1546_039:0290b12": "當知亦如是。復次六界。能生養長色無色身。",
    "T28n1546_039:0290b13": "生者是識界。養者是地水火風界。長者是虛",
    "T28n1546_039:0290b14": "空界。復次此六界。能取持增長色無色身。取",
    "T28n1546_039:0290b15": "者是識界。持者是地水火風界。增長者是虛",
    "T28n1546_039:0290b16": "空界。復次此六界。是眾生根本。是一切處眾",
    "T28n1546_039:0290b17": "生根本。是無始已來眾生根本。是有所分別",
    "T28n1546_039:0290b18": "無所分別眾生根本。眾生根本者。欲色界眾",
    "T28n1546_039:0290b19": "生。從生有乃至死有心。此六界無有無勢用",
    "T28n1546_039:0290b20": "時一切處眾生根本者。無有欲色界眾生從",
    "T28n1546_039:0290b21": "生有乃至死有。此六界。無有無勢用時。無始",
    "T28n1546_039:0290b22": "已來眾生根本眾生無有前際。無有眾生從",
    "T28n1546_039:0290b23": "生有乃至死有。此六界無有無勢用時。有所",
    "T28n1546_039:0290b24": "分別無所分別眾生根本者。眾生可分別是",
    "T28n1546_039:0290b25": "男是女。如波羅奢佉時。此六界亦有勢用。眾",
    "T28n1546_039:0290b26": "生不可分別是男是女。如迦羅羅安浮陀卑",
    "T28n1546_039:0290b27": "尸伽那時。此六界亦有勢用。尊者瞿沙說",
    "T28n1546_039:0290b28": "曰。緣此六界故。得入母胎。以如是等事故。於",
    "T28n1546_039:0290b29": "十八界中說六界。",
    "T28n1546_039:0290c01": "[0290c01] 云何地界。答曰堅。總而言之。是堅而堅。無量",
    "T28n1546_039:0290c02": "差別。內法中堅異。外法中堅異。內法中堅異",
    "T28n1546_039:0290c03": "者。謂髮毛爪齒薄皮厚皮膚肉筋脈骨心脾腎",
    "T28n1546_039:0290c04": "肝肺生藏熟藏胃屎手足等。諸身分堅。內法",
    "T28n1546_039:0290c05": "分中。足堅勝手堅。所以者何。足行眾生。若當",
    "T28n1546_039:0290c06": "以手行者。手所有筋血肉。則速壞盡。如是等。",
    "T28n1546_039:0290c07": "身分眾生。各自有勝。外法中堅者。謂地山",
    "T28n1546_039:0290c08": "大石小石樹木銅鐵白鑞鉛錫。金銀琉璃車",
    "T28n1546_039:0290c09": "璩馬瑙珂貝等諸物。如是等。內外諸堅。總為",
    "T28n1546_039:0290c10": "堅相。云何水界。答曰濕。總而言之。是濕而",
    "T28n1546_039:0290c11": "濕。無量差別。內法濕異。外法濕異。內法中濕",
    "T28n1546_039:0290c12": "者。謂淚汗涕唾肪髓涎膽膿血腦澹陰尿。",
    "T28n1546_039:0290c13": "如是等內濕。外法中濕者。謂泉池河四海水",
    "T28n1546_039:0290c14": "輪等諸濕。如是等。內外諸濕。總名水界。云何",
    "T28n1546_039:0290c15": "火界。答曰熱。總而言之。是熱而熱。無量差",
    "T28n1546_039:0290c16": "別。內法中熱異。外法中熱異。內法中熱者。能",
    "T28n1546_039:0290c17": "令此身煖。所食飲食能令消熟。使身安隱。若",
    "T28n1546_039:0290c18": "增長時。名為熱病。外法中熱者。如炬燈燭火",
    "T28n1546_039:0290c19": "燒城燒村火摩尼珠火藥草火日光明火諸天",
    "T28n1546_039:0290c20": "宮光明火波多羅火等。或有說。內法火熱。",
    "T28n1546_039:0290c21": "非外法火。所以者何。若以飲食著銅鐵釜中。",
    "T28n1546_039:0290c22": "然於猛火。不能令其色變如腹中食。如是等。",
    "T28n1546_039:0290c23": "內外法中熱。總名火界。云何風界。答曰輕動。",
    "T28n1546_039:0290c24": "總而言之。是輕動而輕動相。無量差別。內法",
    "T28n1546_039:0290c25": "中輕動異。外法中輕動異。內法中輕動者。如",
    "T28n1546_039:0290c26": "上向風下向風住&#x8107;風住腹風住背風。如針",
    "T28n1546_039:0290c27": "刺風如截刀風[日*賁]風出入息風諸支節風等。",
    "T28n1546_039:0290c28": "外法中風者。如四方風有塵風無塵風遍風",
    "T28n1546_039:0290c29": "不遍風小風大風毘嵐風風輪等風。如是等。",
    "T28n1546_039:0291a01": "內外諸風。總名風界。云何虛空界。答曰。佛經",
    "T28n1546_039:0291a02": "說。眼中間空。耳中間空。鼻中間空。口中間",
    "T28n1546_039:0291a03": "空。咽喉中間空。心中間空。心邊空。飲食入",
    "T28n1546_039:0291a04": "處住處。所食飲食。下向在處。是名虛空界。阿",
    "T28n1546_039:0291a05": "毘曇者。作如是說。云何虛空界積聚色邊色。",
    "T28n1546_039:0291a06": "積聚色邊色者。如牆壁邊樹木邊&#x7A93;向中行",
    "T28n1546_039:0291a07": "來處指中間色。復有說者。此文應如是說。云",
    "T28n1546_039:0291a08": "何虛空界。答曰。不可&#x5374;色邊色。色有二種。有",
    "T28n1546_039:0291a09": "可&#x5374;不可&#x5374;。可&#x5374;色。是眾生數。不可&#x5374;者。是",
    "T28n1546_039:0291a10": "非眾生數。此虛空界。是不可&#x5374;色邊色。謂牆",
    "T28n1546_039:0291a11": "壁邊樹中間葉中間&#x7A93;向行來處邊色。舊阿",
    "T28n1546_039:0291a12": "毘曇。罽賓沙門。作如是說。骨亦有虛空界。筋",
    "T28n1546_039:0291a13": "肉血皮。晝夜明闇形色。亦有虛空界。問曰。緣",
    "T28n1546_039:0291a14": "彼眼識為生不。答曰。或有說者不生。所以者",
    "T28n1546_039:0291a15": "何。以能緣故名緣。彼識不以生故。復有說者",
    "T28n1546_039:0291a16": "生。問曰。何故不了了現耶。答曰。晝為明所",
    "T28n1546_039:0291a17": "覆。夜為闇所覆。故不了了現。問曰。虛空虛空",
    "T28n1546_039:0291a18": "界。有何差別。答曰。虛空非色。虛空界是色。",
    "T28n1546_039:0291a19": "虛空不可見。虛空界是可見。虛空無對。虛空",
    "T28n1546_039:0291a20": "界是有對。虛空是無為。虛空界是有為。問曰。",
    "T28n1546_039:0291a21": "若虛空是無為者。佛經云何通。佛經說如來",
    "T28n1546_039:0291a22": "以手摩虛空。諸比丘世尊以手摩無為法耶。",
    "T28n1546_039:0291a23": "答曰。此中說虛空界是虛空。如餘經說。比丘",
    "T28n1546_039:0291a24": "當知。若畫師若畫師弟子。作如是言。我能以",
    "T28n1546_039:0291a25": "種種雜色。畫虛空中。乃至廣說。此中說虛空",
    "T28n1546_039:0291a26": "界是虛空。如偈說。",
    "T28n1546_039:0291a27": " 麋鹿歸林  鳥歸虛空  法歸分別",
    "T28n1546_039:0291a28": " 羅漢歸滅",
    "T28n1546_039:0291a29": "[0291a29] 此中亦說虛空界是虛空。又如偈說。",
    "T28n1546_039:0291b01": " 虛空無有跡  外道無沙門",
    "T28n1546_039:0291b02": " 愚小有戲論  如來則無有",
    "T28n1546_039:0291b03": "[0291b03] 此中亦說虛空界是虛空。餘處亦問虛空。而",
    "T28n1546_039:0291b04": "答虛空界。如波伽羅那說。云何為虛空。答曰。",
    "T28n1546_039:0291b05": "為虛空不障礙色。令色周遍。問曰。何故問虛",
    "T28n1546_039:0291b06": "空。而答虛空界。答曰。虛空界&#x9E81;。虛空細。欲",
    "T28n1546_039:0291b07": "以&#x9E81;法顯細法故。問曰。何以知有虛空耶。尊",
    "T28n1546_039:0291b08": "者和須蜜。答曰。佛說故知有虛空。問曰。聞",
    "T28n1546_039:0291b09": "他說故知有虛空。非已現智知。答曰。亦已現",
    "T28n1546_039:0291b10": "智知。若無虛空者。則無容受物處。以有容受",
    "T28n1546_039:0291b11": "物處。知有虛空。以有礙無礙處故。知有虛空。",
    "T28n1546_039:0291b12": "復次以有礙無礙故。知有虛空。若有礙",
    "T28n1546_039:0291b13": "處。則非是虛空。若無礙處。則是虛空。尊者",
    "T28n1546_039:0291b14": "佛陀提婆說曰。虛空不可知。非可知法故。所",
    "T28n1546_039:0291b15": "以者何。空非色。非無色。非彼非此。所言虛空",
    "T28n1546_039:0291b16": "者。是世俗假名分別耳。問曰。虛空何所作。答",
    "T28n1546_039:0291b17": "曰。虛空無為無所作。與種種虛空界。作近威",
    "T28n1546_039:0291b18": "勢緣。種種虛空界與四大。作近威勢緣。四大",
    "T28n1546_039:0291b19": "與有對造色。作近威勢緣。有對造色。與心心",
    "T28n1546_039:0291b20": "數法。作近威勢緣。壞如是等展轉次第法。言",
    "T28n1546_039:0291b21": "無虛空。然虛空實有體相。云何識界。答曰。五",
    "T28n1546_039:0291b22": "識身反有漏意識。問曰。何故界中不說無漏",
    "T28n1546_039:0291b23": "意識。答曰。若法能令有增長者立界。無漏識。",
    "T28n1546_039:0291b24": "與此相違。故不立界。復次若法能令有相續",
    "T28n1546_039:0291b25": "增長生老病死者立界。無漏意識。與此相違。",
    "T28n1546_039:0291b26": "故不立界。復次若法是苦集道。是有生老病",
    "T28n1546_039:0291b27": "死道者立界。無漏意識。與此相違。故不立界。",
    "T28n1546_039:0291b28": "復次若法體。是身見顛倒。是愛是使。為貪恚",
    "T28n1546_039:0291b29": "癡。作立足處。有垢雜毒刺濁墮有墮苦集諦",
    "T28n1546_039:0291c01": "者立界。無漏識。與此相違。故不立界。尊者",
    "T28n1546_039:0291c02": "和須蜜說曰。以何等故無漏識不立界。答",
    "T28n1546_039:0291c03": "曰。此界從有漏生。無漏識。不從有漏生。復次",
    "T28n1546_039:0291c04": "此界。能生有漏。無漏識。不生有漏。復次計我",
    "T28n1546_039:0291c05": "者。於界中計我。無有於無漏識中計我者。復",
    "T28n1546_039:0291c06": "次六界假名是人。無漏識不假名是人。復次",
    "T28n1546_039:0291c07": "界名有報法。無漏識不名有報法。復次緣是",
    "T28n1546_039:0291c08": "界故。而入母胎。不緣無漏識而入母胎。復次",
    "T28n1546_039:0291c09": "此六界是無始法。無漏識非無始法。尊者佛",
    "T28n1546_039:0291c10": "陀提婆說曰。此六界是身分。無漏識非身分。",
    "T28n1546_039:0291c11": "問曰。陰取陰界。此三有何差別。答曰。名即差",
    "T28n1546_039:0291c12": "別。是名為陰。是名為取陰。是名為界。復次施",
    "T28n1546_039:0291c13": "設有為是陰。施設有漏是取陰。施設眾生是",
    "T28n1546_039:0291c14": "界。復次所作勝是陰。增長所作勝是取陰。生",
    "T28n1546_039:0291c15": "相續勝是界。陰取陰界。是謂差別。◎"
}