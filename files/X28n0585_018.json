{
    "X28n0585_018:0105a01": "讀教記卷第十八",
    "X28n0585_018:0105a02": "天台沙門 法照",
    "X28n0585_018:0105a03": "止觀(四)",
    "X28n0585_018:0105a04": "能觀十乘",
    "X28n0585_018:0105a05": "[0105a05] 止觀(五)(九)(止第七卷三十三紙)。",
    "X28n0585_018:0105a06": "[0105a06] 輔行(五)(初)(中止第七卷下廿六紙)。",
    "X28n0585_018:0105a07": "[0105a07] 不思議境秖可通貫事理不可分對事理餘九亦",
    "X28n0585_018:0105a08": "然夫得意者觀不思議境任運離四性計不如是",
    "X28n0585_018:0105a09": "不足以為端坐修理觀人也然約性離計乃寄起",
    "X28n0585_018:0105a10": "明相耳非謂推四性也纔推四性則是不得意者",
    "X28n0585_018:0105a11": "改觀屬事故義例云從事則專照起心四性叵得",
    "X28n0585_018:0105a12": "此對上理觀言也至於破法&#x5FA7;中歷餘一心例餘",
    "X28n0585_018:0105a13": "陰入若理觀已成則是觀成歷法故十義書云例",
    "X28n0585_018:0105a14": "餘陰入合在十乘文末但從初至此單約識心從",
    "X28n0585_018:0105a15": "此已去備歷五陰以其文便在破&#x5FA7;示耳歷緣對",
    "X28n0585_018:0105a16": "境不言可知若不得意者亦須改觀歷餘一心例",
    "X28n0585_018:0105a17": "餘陰入故輔行云前觀總無明心未必是宜更歷",
    "X28n0585_018:0105a18": "餘心等十義書以四義明之自有內心修觀內外",
    "X28n0585_018:0105a19": "兼修捨內觀外專修外觀者不然修內心專觀及",
    "X28n0585_018:0105a20": "外境事觀還用不思議境等十乘否先達以事理",
    "X28n0585_018:0105a21": "二觀皆推四性及將不思議境分對事理夫乃不",
    "X28n0585_018:0105a22": "可乎。",
    "X28n0585_018:0105a23": "三千",
    "X28n0585_018:0105a24": "[0105a24] 玅經(方便品)唯佛與佛乃能究盡諸法實相所謂如是",
    "X28n0585_018:0105b01": "相如是性(止)如是本末究竟等。",
    "X28n0585_018:0105b02": "[0105b02] 金錍(十七)雖則通依一切大部指的玅境出自法華",
    "X28n0585_018:0105b03": "(云云)所謂諸法實相如是相等當知如是相等即是",
    "X28n0585_018:0105b04": "轉釋諸法實相(云云)實相必諸法諸法必十如十如",
    "X28n0585_018:0105b05": "必十界十界必身土又依大經及以大論立三世界",
    "X28n0585_018:0105b06": "故有三千。",
    "X28n0585_018:0105b07": "[0105b07] 止觀(五)(十三)夫一心具十法界一法界又具十法界百",
    "X28n0585_018:0105b08": "法界一界具三十種世間百法界即具三千種世間",
    "X28n0585_018:0105b09": "此三千在一念心若無心而已介爾有心即具三千",
    "X28n0585_018:0105b10": "(云云)。",
    "X28n0585_018:0105b11": "[0105b11] 輔行(五中)(七)夫一心下結成理境(云云)故大師於覺意",
    "X28n0585_018:0105b12": "三昧(云云)並未云一念三千具足(云云)故至止觀正",
    "X28n0585_018:0105b13": "明觀法並以三千而為指南乃是終窮究竟極說故",
    "X28n0585_018:0105b14": "序中云說己心中所行法門良有以也。",
    "X28n0585_018:0105b15": "[0105b15] 不二門(色心門自他門) 別行玄記(下)(下) 指要 雜編。",
    "X28n0585_018:0105b16": "[0105b16] 圓具三千不變而變四明等法界照事即理融淨",
    "X28n0585_018:0105b17": "覺形對像生理無事有如經諸法實相如是相等",
    "X28n0585_018:0105b18": "止觀不思議境結成三諦金錍指的玅境出自法",
    "X28n0585_018:0105b19": "華色心不二門亦然故指要云事異故六理一故",
    "X28n0585_018:0105b20": "即此宗學者誰不言之而的當者無幾應知圓家",
    "X28n0585_018:0105b21": "明理已具三千而皆性不可變至若蛣蜣究竟一",
    "X28n0585_018:0105b22": "理一切理一究竟一切究竟不唯佛顯九亦同彰",
    "X28n0585_018:0105b23": "固不可以下凡名實為妨。",
    "X28n0585_018:0105b24": "三境",
    "X28n0585_018:0105c01": "[0105c01] 止觀(五)(十七)輔行(五中一)(止十二)(文多不錄須者撿之)。",
    "X28n0585_018:0105c02": "[0105c02] 北峰師曰觀一念理具之謂性照理具無性之謂",
    "X28n0585_018:0105c03": "修解無性而說之謂化他此說不可易矣鑑堂曰",
    "X28n0585_018:0105c04": "古人問性德境通修不通修今反質云修德境通",
    "X28n0585_018:0105c05": "修否&#x8462;修德境即性德境之修相也神智以修德",
    "X28n0585_018:0105c06": "境對事觀失之甚矣。",
    "X28n0585_018:0105c07": "生生",
    "X28n0585_018:0105c08": "[0105c08] 止觀(五)(十三)例如八相遷物物在相前物不被遷相在",
    "X28n0585_018:0105c09": "物後亦不被遷前亦不可後亦不可秖物論相遷秖",
    "X28n0585_018:0105c10": "相遷論物(云云)。",
    "X28n0585_018:0105c11": "[0105c11] 輔行(五中)(八)八相遷物者相為能遷物為所遷俱舍頌",
    "X28n0585_018:0105c12": "云此謂生生等於八一有能謂本四相及隨四相名",
    "X28n0585_018:0105c13": "之為八大相名本小相名隨以此八故令一切法成",
    "X28n0585_018:0105c14": "有為相言生生者所謂小生生大生等等謂等於餘",
    "X28n0585_018:0105c15": "之三相謂小住住大住小異異大異小滅滅大滅於",
    "X28n0585_018:0105c16": "八一有能者通無窮難所謂小相於一有能能相大",
    "X28n0585_018:0105c17": "相大相於八有能謂一大相起時必與三大相及四",
    "X28n0585_018:0105c18": "小相俱起并一本法故云於八餘三大相各亦如是",
    "X28n0585_018:0105c19": "故此八相望於本法不前不後。",
    "X28n0585_018:0105c20": "[0105c20] 止觀(五)(廿五)今解生生故生者即是大生生小生八相",
    "X28n0585_018:0105c21": "所遷有漏之法也。",
    "X28n0585_018:0105c22": "[0105c22] 輔行云通無窮難者此釋出俱舍頌意何者頌云",
    "X28n0585_018:0105c23": "此謂生生等即小生生大生乃至小滅滅大滅如",
    "X28n0585_018:0105c24": "是則大小循環不休墮無窮矣所以特言於八一",
    "X28n0585_018:0106a01": "有能則便通了無窮難也此記主深得論意故云",
    "X28n0585_018:0106a02": "耳。",
    "X28n0585_018:0106a03": "三無為",
    "X28n0585_018:0106a04": "[0106a04] 俱舍論(真字函第一卷)無漏謂道諦及三種無為謂&#x8657;空二",
    "X28n0585_018:0106a05": "滅此中空無礙擇滅謂離繫隨繫事各別畢竟礙當",
    "X28n0585_018:0106a06": "生別得非擇滅。",
    "X28n0585_018:0106a07": "[0106a07] 論釋無漏云何謂道聖諦及三無為何等為三&#x8657;空",
    "X28n0585_018:0106a08": "二滅二滅者何擇非擇滅此&#x8657;空等三種無為及道",
    "X28n0585_018:0106a09": "聖諦名無漏法(云云)三無為中&#x8657;空但以無礙為性",
    "X28n0585_018:0106a10": "由無障故色於中行擇滅即以離繫為性諸有漏法",
    "X28n0585_018:0106a11": "遠離繫縛證得解脫名為擇滅擇謂揀擇即慧差別",
    "X28n0585_018:0106a12": "各別揀擇四聖諦故擇力所得滅名為擇滅(云云)云",
    "X28n0585_018:0106a13": "何隨繫事別謂隨繫事量離繫事亦爾(云云)永礙當",
    "X28n0585_018:0106a14": "生得非擇滅謂能永礙未來法生得滅異前名非擇",
    "X28n0585_018:0106a15": "滅得不因擇但由闕緣如眼與意專一色時餘色聲",
    "X28n0585_018:0106a16": "香味觸等謝緣彼境界五識身等住未來世畢竟不",
    "X28n0585_018:0106a17": "生由彼不能緣過去境緣不具故得非擇滅。",
    "X28n0585_018:0106a18": "[0106a18] 輔行(五下)(十二)三無為者一&#x8657;空二擇滅三非擇滅舊名",
    "X28n0585_018:0106a19": "數緣非數緣也俱舍頌云此中空無礙謂太&#x8657;空無",
    "X28n0585_018:0106a20": "礙為性非謂所見空一顯色及竅隙等頌云擇滅謂",
    "X28n0585_018:0106a21": "離繫隨繫事各別隨三界繫見見品品皆名為繫所",
    "X28n0585_018:0106a22": "繫不同名為隨事離一繫故得一擇滅擇力所得滅",
    "X28n0585_018:0106a23": "名為擇滅擇謂斷智推度令滅故名擇滅非擇滅者",
    "X28n0585_018:0106a24": "頌云畢竟礙當生別得非擇滅此非擇滅二類不同",
    "X28n0585_018:0106b01": "謂根塵闕緣及所證位諸無知惑不得續起名礙當",
    "X28n0585_018:0106b02": "生如緣一色時於餘諸色及餘四塵得非擇滅為正",
    "X28n0585_018:0106b03": "緣色礙餘色等當不生故名礙當生。",
    "X28n0585_018:0106b04": "[0106b04] 析玄(下)(廿七)今此中約見道前凡夫斷惑不分理事一",
    "X28n0585_018:0106b05": "時合斷問此見道前凡夫位斷惑有何所證答於一",
    "X28n0585_018:0106b06": "一品惑解脫道中皆證一分非擇滅無為又(下)(卅三)言",
    "X28n0585_018:0106b07": "此有八十九解脫道及滅者即八十九品解脫道智",
    "X28n0585_018:0106b08": "是有為果八十九品擇滅理是無為果謂見道有八",
    "X28n0585_018:0106b09": "解脫道及所證八品擇滅理修道有八十一品解脫",
    "X28n0585_018:0106b10": "道及八十一品擇滅理故有為無為各成八十九品",
    "X28n0585_018:0106b11": "也。",
    "X28n0585_018:0106b12": "[0106b12] 淨名疏(九)(廿五)但三無為一是涅槃二非涅槃",
    "X28n0585_018:0106b13": "垂裕記(十)(十九)一是涅槃者暹云擇滅無為也二非涅",
    "X28n0585_018:0106b14": "槃者&#x8657;空及非擇滅也。",
    "X28n0585_018:0106b15": "[0106b15] 然三種皆名無為者&#x8462;表聖人證真空理無生無",
    "X28n0585_018:0106b16": "滅無所作為也言&#x8657;空者此方便賢位之人觀於",
    "X28n0585_018:0106b17": "空理為性乃真空無礙也擇滅者此約無漏智斷",
    "X28n0585_018:0106b18": "三界惑證擇滅理乃見修四果聖位也非擇滅者",
    "X28n0585_018:0106b19": "此約世智用六行觀於見道前凡夫位中不分事",
    "X28n0585_018:0106b20": "理一時見思合斷證三四果也言根塵闕緣者良",
    "X28n0585_018:0106b21": "由此人以智斷惑於根塵中只緣一根塵其餘根",
    "X28n0585_018:0106b22": "塵闕緣不起如眼與意專緣一色不緣其餘聲香",
    "X28n0585_018:0106b23": "味觸由闕緣故別得非擇滅之名也當知&#x8657;空與",
    "X28n0585_018:0106b24": "非擇滅通於凡聖擇滅唯在聖果何者&#x8657;空既取",
    "X28n0585_018:0106c01": "無礙為性非擇滅乃約根塵闕緣所以通凡聖也",
    "X28n0585_018:0106c02": "擇滅既是初果聖人用智斷惑而證真理唯局在",
    "X28n0585_018:0106c03": "聖故淨名疏云一是涅槃者局也二非涅槃者通",
    "X28n0585_018:0106c04": "也有云以勝斥劣者不攷疏意或問三無為既是",
    "X28n0585_018:0106c05": "所證真理出世空法如何判屬法塵四類曰小不",
    "X28n0585_018:0106c06": "談八識即以法塵為所依空法為當體此小乘詮",
    "X28n0585_018:0106c07": "法分齊也又問俱舍云無為是非因果者何曰&#x8462;",
    "X28n0585_018:0106c08": "因果屬事今從理說故云爾又問三種無為為四",
    "X28n0585_018:0106c09": "諦皆有為局一諦曰通則四諦皆有以由伏惑是",
    "X28n0585_018:0106c10": "道諦斷惑是滅諦所破惑體是苦集諦別則唯在",
    "X28n0585_018:0106c11": "滅諦以擇力所得故也。",
    "X28n0585_018:0106c12": "家家",
    "X28n0585_018:0106c13": "[0106c13] 止觀(六)(五)成論明十六心正是初果位異部明十六心",
    "X28n0585_018:0106c14": "是修道位今且依修道斷一品欲惑次第至第五品",
    "X28n0585_018:0106c15": "盡皆名斯陀含向若超斷至第五品名家家次斷六",
    "X28n0585_018:0106c16": "品盡名斯陀含果超斷至六品盡名一往來次斷第",
    "X28n0585_018:0106c17": "七品至第八品名阿那含向超斷至第八品名一種",
    "X28n0585_018:0106c18": "子次斷第九品盡名阿那含果畢竟不復還來欲界",
    "X28n0585_018:0106c19": "輔行(六上)(六)若釋家家應須先辨欲惑九品能潤七生",
    "X28n0585_018:0106c20": "斷品多少對果高下謂上上能潤二生上中上下中",
    "X28n0585_018:0106c21": "上各潤一生中中中下共潤一生下之三品共潤一",
    "X28n0585_018:0106c22": "生斷多少者俱舍云斷欲三四品三二生家家斷五",
    "X28n0585_018:0106c23": "至二向斷六一來果釋曰斷上三品則損四生餘三",
    "X28n0585_018:0106c24": "生在為六品潤名三生家家進斷中上又損一生并",
    "X28n0585_018:0107a01": "前損五餘二生在名二生家家更斷中中未損一生",
    "X28n0585_018:0107a02": "但名二向更斷中下兼前中中成損六生餘下三品",
    "X28n0585_018:0107a03": "但潤一生名為一來問何緣無斷一品二品及斷五",
    "X28n0585_018:0107a04": "品名家家耶答必無斷二不至第三而命終者亦無",
    "X28n0585_018:0107a05": "斷五不至斷六而命終者謂由聖者起大加行必無",
    "X28n0585_018:0107a06": "不斷大品惑盡而命終者言大品者謂三品也離三",
    "X28n0585_018:0107a07": "成九故三名大若斷至二必至於三是斷初大品也",
    "X28n0585_018:0107a08": "若斷至五必至六者是第二大品又無一品能障於",
    "X28n0585_018:0107a09": "果是故斷五必至於六此次斷義與今文同問若無",
    "X28n0585_018:0107a10": "不斷大品而命終者何故斷八不至於九而有命終",
    "X28n0585_018:0107a11": "答斷九二義故異三品一者得果二者越界第九一",
    "X28n0585_018:0107a12": "品以有障果及能越界故斷至八有命終者六唯得",
    "X28n0585_018:0107a13": "果無越界義是故斷五必至於六二三品中全無二",
    "X28n0585_018:0107a14": "義斷二必三於理不疑今文中言超斷者即是下文",
    "X28n0585_018:0107a15": "小越之人本在凡地未得色定或修欲定欲惑未斷",
    "X28n0585_018:0107a16": "此人至十六心超斷五品名為家家此之五品同四",
    "X28n0585_018:0107a17": "品故隨其本斷品之多少而得名為家家種子及以",
    "X28n0585_018:0107a18": "無學向果等名然大師所用並準舊婆沙若欲知者",
    "X28n0585_018:0107a19": "更撿彼文又家家者有二不同謂人及天天謂欲天",
    "X28n0585_018:0107a20": "二三家生而證圓寂人謂人處或三二家或三二洲",
    "X28n0585_018:0107a21": "而證圓寂若天三生天三人二若天二生天二人一",
    "X28n0585_018:0107a22": "人生三二反此可知故天家家先於人中得見道已",
    "X28n0585_018:0107a23": "若超若次進斷三四後於天中三二處生人中反此",
    "X28n0585_018:0107a24": "天家家者於最後生天中餘殘結斷名得圓寂人中",
    "X28n0585_018:0107b01": "家家準此說之。",
    "X28n0585_018:0107b02": "[0107b02] 玅玄(四)(廿五)從初果心後更修十六諦觀七菩提行現",
    "X28n0585_018:0107b03": "前即此世無漏斷煩惱一品無礙斷欲界一品煩惱",
    "X28n0585_018:0107b04": "乃至斷五品皆是於向亦名勝進須陀洹約此論家",
    "X28n0585_018:0107b05": "家也。",
    "X28n0585_018:0107b06": "[0107b06] 金剛論(上)人天二別極七反生何故七生餘七結故",
    "X28n0585_018:0107b07": "七結者何欲貪及瞋色無色愛掉慢無明從此復斷",
    "X28n0585_018:0107b08": "欲界修所斷惑乃至五品名斯陀含向是中依說二",
    "X28n0585_018:0107b09": "種家家。",
    "X28n0585_018:0107b10": "[0107b10] 止觀依婆沙超斷論家家荊溪引俱舍頌次斷文",
    "X28n0585_018:0107b11": "釋家家畢斷云此次斷義與今文同則知俱舍次",
    "X28n0585_018:0107b12": "斷家家與止觀超斷家家一也此自言超次家家",
    "X28n0585_018:0107b13": "是同非謂超斷人與次斷人同有云俱舍頌超有",
    "X28n0585_018:0107b14": "云超次兼頌有云與止觀次斷同者誤矣或問妙",
    "X28n0585_018:0107b15": "玄一品五品云者何也曰玄文&#x8462;約二果向是論",
    "X28n0585_018:0107b16": "家家之位進則成二果退則在初果非論家家位",
    "X28n0585_018:0107b17": "次也又有引金剛論為妨例此又問楞伽云須陀",
    "X28n0585_018:0107b18": "洹有三種下者極七中者三五上者即生而般涅",
    "X28n0585_018:0107b19": "槃以此七生分於三根於上超次如何收束虎溪",
    "X28n0585_018:0107b20": "曰此該次斷中二種人中下似次斷中不加行人",
    "X28n0585_018:0107b21": "上者似次斷中加行人經中兼含不可定判也。",
    "X28n0585_018:0107b22": "般般",
    "X28n0585_018:0107b23": "[0107b23] 俱舍頌曰此中生有行無行般涅槃上流若雜修能",
    "X28n0585_018:0107b24": "往色究竟超半超&#x5FA7;沒餘能往有頂行無色有四住",
    "X28n0585_018:0107c01": "此般涅槃 行無色有九謂三各分三業惑根有殊",
    "X28n0585_018:0107c02": "故成三九別。",
    "X28n0585_018:0107c03": "[0107c03] 止觀(六)(五)次斷初禪初品至非想第八品凡七十一品",
    "X28n0585_018:0107c04": "悉名阿羅漢向六種那含位在其中。",
    "X28n0585_018:0107c05": "[0107c05] 輔行(六上)(六)六種那含位在其中者大論三十三云五",
    "X28n0585_018:0107c06": "那含者謂中生行不行上流復有六種五如上加現",
    "X28n0585_018:0107c07": "復有七種六如上加無色俱舍不立現般但取色般",
    "X28n0585_018:0107c08": "并五為六頌曰此中生有行無行般涅槃上流若雜",
    "X28n0585_018:0107c09": "修能往色究竟超半超&#x5FA7;沒餘能往有頂行無色有",
    "X28n0585_018:0107c10": "四住此般涅槃釋曰不還有五一中謂欲界沒於色",
    "X28n0585_018:0107c11": "中陰而般涅槃二者生般生色界已而般涅槃三者",
    "X28n0585_018:0107c12": "有行生色界已長時修行方般涅槃但有勤修無速",
    "X28n0585_018:0107c13": "進道四者無行生色界已不經久修無功用行而般",
    "X28n0585_018:0107c14": "涅槃勤修速進二道俱無五者上流於色界中要轉",
    "X28n0585_018:0107c15": "經於四禪天處方般涅槃上流又二一者有雜修即",
    "X28n0585_018:0107c16": "樂慧是二無雜修即樂定是有雜修者往色究竟無",
    "X28n0585_018:0107c17": "雜修者往於有頂頌中餘字是不雜修又有三種一",
    "X28n0585_018:0107c18": "全超者謂在欲界於四禪中已&#x5FA7;雜修遇緣退失從",
    "X28n0585_018:0107c19": "梵眾沒生色究竟中間盡越故名全超二者半超梵",
    "X28n0585_018:0107c20": "眾沒已中間漸受十四天處或超一二乃至十三後",
    "X28n0585_018:0107c21": "乃方生色究竟天皆名半超非全超故通受半名全",
    "X28n0585_018:0107c22": "不能超名為&#x5FA7;沒無雜修者生無色界唯不能生五",
    "X28n0585_018:0107c23": "淨居天從廣果沒生三無色後生有頂方般涅槃故",
    "X28n0585_018:0107c24": "此那含縱生無色猶屬色攝若欲界沒生無色天即",
    "X28n0585_018:0108a01": "無色攝復有九種中生上流各三種故如釋籤引此",
    "X28n0585_018:0108a02": "六九中未入般前或得名為羅漢向攝在色界時或",
    "X28n0585_018:0108a03": "有勤修速進故也。",
    "X28n0585_018:0108a04": "[0108a04] 玅玄(四)(廿五)五種般者中般生般行般不行般上流般",
    "X28n0585_018:0108a05": "也七種者開中般為三種也八種般者五如前更有",
    "X28n0585_018:0108a06": "現般無色般不定般。",
    "X28n0585_018:0108a07": "[0108a07] 籤(七)(十八)準俱舍論總為九種謂三各分三謂中生上",
    "X28n0585_018:0108a08": "流也有行無行生色界已方般涅槃並生般攝言中",
    "X28n0585_018:0108a09": "三者謂速非速經久如迸火星以喻三義思之可知",
    "X28n0585_018:0108a10": "並於中陰論速非速等生有三者一生約速立二有",
    "X28n0585_018:0108a11": "行約非速立三無行約經久立並生色界已論速等",
    "X28n0585_018:0108a12": "也上流三者一全超約速立二半超約非速立三&#x5FA7;",
    "X28n0585_018:0108a13": "沒約經久立從色初至色末始終有此三人不同如",
    "X28n0585_018:0108a14": "是三九由業惑根異言業異者造順現業成中般造",
    "X28n0585_018:0108a15": "順生業成生般造順後業成上流般言惑三者下品",
    "X28n0585_018:0108a16": "惑成中般中品惑成生般上品惑成上流般言根別",
    "X28n0585_018:0108a17": "者上根中般中根生般下根上流般。",
    "X28n0585_018:0108a18": "[0108a18] 或問俱舍頌云住此般涅槃輔行何云不立現般",
    "X28n0585_018:0108a19": "曰此點止觀對大論說也止觀云六種那含位在",
    "X28n0585_018:0108a20": "其中大論即第六是現般俱舍則第六不立現般",
    "X28n0585_018:0108a21": "但取無色般并五為六&#x8462;俱舍七種則有現般也",
    "X28n0585_018:0108a22": "輔行言但取色般必脫無字以五是色般故若不",
    "X28n0585_018:0108a23": "定般名出毗曇婆沙言不定者約期心說三果聖",
    "X28n0585_018:0108a24": "人期心欲界般涅槃&#x5374;在色界或無色界而般涅",
    "X28n0585_018:0108b01": "槃名不定也又疑三果不還欲界如何於三果上",
    "X28n0585_018:0108b02": "論欲界現般曰斷欲惑已其身已謝則不還生今",
    "X28n0585_018:0108b03": "雖斷惑其身未謝不妨三果於欲界現身論涅槃",
    "X28n0585_018:0108b04": "也籤云十六處於十八中除大梵無想故也。",
    "X28n0585_018:0108b05": "圓斷"
}