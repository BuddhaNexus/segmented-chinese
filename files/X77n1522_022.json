{
    "X77n1522_022:0261a01": "新脩科分六學僧傳卷第二十二",
    "X77n1522_022:0261a02": "淛東沙門　曇噩　述",
    "X77n1522_022:0261a03": "　　精進學",
    "X77n1522_022:0261a04": "　　　義解科(二)",
    "X77n1522_022:0261a05": "陳慧勇桓氏。其先譙國龍亢人也。後以祖法式令錢",
    "X77n1522_022:0261a06": "唐。因寓居于吳郡之吳縣東鄉桓里。父獻蚤世。母張",
    "X77n1522_022:0261a07": "氏甞夢。登佛塔獲二金菩薩像。因娠而孿產焉。皆男",
    "X77n1522_022:0261a08": "子。並從幼入道。長則慧聰。勇其次也。始出都。依止則",
    "X77n1522_022:0261a09": "師於靈曜寺。隨方受業。不事專門。年登具戒。從靜眾",
    "X77n1522_022:0261a10": "寺峯律師。學十誦。龍光寺僧綽。建元寺法寵。悉服膺",
    "X77n1522_022:0261a11": "座右。稟宗成實。俄而法輪大轉。講肆盛開。時纔三十",
    "X77n1522_022:0261a12": "歲耳。會梁季之亂。靡所寧息。於是就攝出止觀寺。取",
    "X77n1522_022:0261a13": "正於僧詮法師焉。詮亦待遇加厚。恨相得之晚。初勇",
    "X77n1522_022:0261a14": "之未行也。甞於報恩寺前得竹如意。其人云。從攝山",
    "X77n1522_022:0261a15": "來。且謂勇當如意矣。忽不見。頃之又得漆函。盛三論",
    "X77n1522_022:0261a16": "一部。於其房之窗牖間。察莫知其來處。蓋若有物以",
    "X77n1522_022:0261a17": "勸發者。天嘉五年。世祖請於太極殿開演。聲名籍甚。",
    "X77n1522_022:0261a18": "住持禪眾寺。十有八載。搆大法堂。榜曰般若。制度宏",
    "X77n1522_022:0261a19": "敞壯麗。至德元年五月二十八日。稍疾而逝。神容不",
    "X77n1522_022:0261a20": "變。經宿頂暖。六月六日。窆于山之西嶺。春秋六十有",
    "X77n1522_022:0261a21": "九。始終講華嚴涅槃方等大集大品各二十徧。智論",
    "X77n1522_022:0261a22": "中百十二門論各三十五徧。餘法華思益等。部數不",
    "X77n1522_022:0261a23": "記。中書令濟陽江摠。文其墓碑。",
    "X77n1522_022:0261a24": "陳寶璚姓徐氏。其先東筦人。後避難。從昆陵之曲阿",
    "X77n1522_022:0261b01": "縣。祖齊。右軍將軍。父僧達梁臨川王[言*恣]議。璚身長七",
    "X77n1522_022:0261b02": "尺五寸。背胛龍文。口三十九齒。幼事沙門法通謝俗。",
    "X77n1522_022:0261b03": "通器重之。不使隨眾服役。年過志學。將稟光宅寺雲",
    "X77n1522_022:0261b04": "法師。弗果。乃聽南澗仙師研精數論。仙甞得其私記",
    "X77n1522_022:0261b05": "覽而歎賞。後因升座。勸門徒傳寫。且令覆述。時纔受",
    "X77n1522_022:0261b06": "具耳。居輪下未五年。即為法主。代仙敷化。方梁高祖",
    "X77n1522_022:0261b07": "出三教妙旨行世。璚尤究其義。帝殊簡注。詔見於壽",
    "X77n1522_022:0261b08": "光殿。還鄉。住見安寺。會上黃侯曄為守。每深尊敬。忽",
    "X77n1522_022:0261b09": "郡民譌言。有白龍見寺中。奔競屢日。不能已。教海大",
    "X77n1522_022:0261b10": "龍。識者知其為璚讖也。素與簡子周弘正友善。謂曰",
    "X77n1522_022:0261b11": "子誠京華開導之才也。於是從請還都。發成實論題。",
    "X77n1522_022:0261b12": "拂麈尾答僧正慧令切難。容止可觀。到茂灌民譽之",
    "X77n1522_022:0261b13": "重任孝恭。詞筆之富。皆執卷稽疑。服膺請業。世謨孝",
    "X77n1522_022:0261b14": "恭之子也。姿性好學。偏深玄義。講涅槃如水傳器。將",
    "X77n1522_022:0261b15": "謀入道。奄至無常。頂暖信宿。手屈三指。既葬一日。其",
    "X77n1522_022:0261b16": "父猶見世謨。擁神人數輩。從天來下。對晤談話。宛若",
    "X77n1522_022:0261b17": "平生。褒讚出家。稱揚法利。頃之偕翼從陵空而去。室",
    "X77n1522_022:0261b18": "中香氣氤氳。經日不散。永定三年夏。高祖不豫。詔於",
    "X77n1522_022:0261b19": "重雲殿大閣中。弘宣大品以禱。夢朱衣神人禮而進",
    "X77n1522_022:0261b20": "曰。般若多難。仰祈疾講。璚頗以卷數尚多為辭。請益",
    "X77n1522_022:0261b21": "懇到。七月十日乃白眾云。夜夢神人催罷法席。僅餘",
    "X77n1522_022:0261b22": "一卷。午前當了。及出殿至寺。雷而驟作。高祖遂崩。逮",
    "X77n1522_022:0261b23": "文帝纂歷。詔為京邑大僧正。七眾肅然。海東諸國圖",
    "X77n1522_022:0261b24": "像遙敬。至德二年二月二十三日。示微恙。三月二十",
    "X77n1522_022:0261c01": "日告終。先是建初寺寶璚。小年共學。名德相配。夕夢",
    "X77n1522_022:0261c02": "有報已入滅者。且夢升天。有疏請講。皆符驗不少爽。",
    "X77n1522_022:0261c03": "遺誡毋用銘誌掩坎喪事所須。詔有司給辦。仍以天",
    "X77n1522_022:0261c04": "子鹵簿致榮飭。四月十八日。窆鐘山名僧墓。初璚入",
    "X77n1522_022:0261c05": "京。謁僧正慧超於南澗寺。求住。超未之許。見而駭曰。",
    "X77n1522_022:0261c06": "此子後當有吾位。法門所賴也。何獨房。即命寺綱處",
    "X77n1522_022:0261c07": "置。孝宣屢詔弘闡。太子見導衛者。咸脩偉。蓋神人云。",
    "X77n1522_022:0261c08": "大將軍章照達。甞迎致。所見亦然。兄孫普光承藉規",
    "X77n1522_022:0261c09": "訓。與同學道莊明解等。樹碑于金陵之舊墟。其文則",
    "X77n1522_022:0261c10": "慧日道場釋法輪作也。",
    "X77n1522_022:0261c11": "陳警韶生會稽上虞顏氏。學年。事季父僧廣為師入",
    "X77n1522_022:0261c12": "道。廣律行。蓋當時之領袖也。韶材具峻整。昉遊都。即",
    "X77n1522_022:0261c13": "還鄉受戒。護持嚴謹。如擎油鉢。沙門道林請留以開",
    "X77n1522_022:0261c14": "導鄉土。即夢韶舌相長廣而欲中斷。因悔前失。勸之",
    "X77n1522_022:0261c15": "使再出都邑弘化。始紹莊嚴旻公遺緒。次稟龍光僧",
    "X77n1522_022:0261c16": "綽。蓋亦開善璚公之裔也。末又探習三藏。廣綜眾家。",
    "X77n1522_022:0261c17": "年二十三。遂講大品。聽者溢道。後還晉陵建元等寺",
    "X77n1522_022:0261c18": "敷演。解冠群英。韶性嗜禪寂。每願年將四十。便罷法",
    "X77n1522_022:0261c19": "席。而學侶相顧不勝欽向。時年已三十有九矣。會建",
    "X77n1522_022:0261c20": "元寺主。臨終遣言。傳法於韶。於是坐堂上教授。無所",
    "X77n1522_022:0261c21": "辭讓。梁簡文邵陵岳陽王等。承稟訓誨。尤加欽重。季",
    "X77n1522_022:0261c22": "世澆薄。乃往豫章。授余豫州黃司空等菩薩戒法。適",
    "X77n1522_022:0261c23": "遇外國三藏真諦談論。諦歎曰。吾行天下多矣。至如",
    "X77n1522_022:0261c24": "斯人誠未易得。為翻金光明經唯識論涅槃中百句",
    "X77n1522_022:0262a01": "長解脫十四音等。天嘉四年。慧藻同泰道倫輩。二百",
    "X77n1522_022:0262a02": "許人。具疏連署。請於會稽白馬寺長講。且十年而韶",
    "X77n1522_022:0262a03": "亦老矣。俾慧藻嗣領徒眾。而宴坐瓦棺。蹈初志也。沙",
    "X77n1522_022:0262a04": "門智顗。請述前業。固以疾辭。其餘赴應。茲不復錄。至",
    "X77n1522_022:0262a05": "德元年十月十一日。右脇臥終於開善寺。其月十六。",
    "X77n1522_022:0262a06": "窆于鐘山獨龍岡。壽七十六。講成實論五十餘徧。涅",
    "X77n1522_022:0262a07": "槃三十餘徧。新金光明三十餘徧。維摩天王仁王等",
    "X77n1522_022:0262a08": "經。徧數不記。",
    "X77n1522_022:0262a09": "陳安廩姓秦氏。晉中書令靖之七世孫。南度來寓居",
    "X77n1522_022:0262a10": "江陰。父正善地理學。甞著入神洞歷二書。廩年始十",
    "X77n1522_022:0262a11": "三。聖善斯逝。詩禮趨庭。多所究習。老莊之清靜。孫吳",
    "X77n1522_022:0262a12": "之權謀。靡弗該貫。然皆非所好也。年二十五。辭親出",
    "X77n1522_022:0262a13": "家。乃北遊魏國。依司州光融寺容公。探受經論。聽嵩",
    "X77n1522_022:0262a14": "高少林寺光公十誦。又明禪法。悉探玄門。在魏十有",
    "X77n1522_022:0262a15": "二年。講四分律且二十徧。大乘經論相仍不輟。梁泰",
    "X77n1522_022:0262a16": "清元年。還屆楊都。詔住天安寺。開華嚴。標致宏妙。易",
    "X77n1522_022:0262a17": "於領會。梁運既終。法輪停轉。逮大陳永定元年。詔入",
    "X77n1522_022:0262a18": "內殿。手傳香火接足。盡虔奉。承戒範。詔遷住耆闍寺。",
    "X77n1522_022:0262a19": "有司供給。永事弘演。於是有投老之志焉。世祖詔。開",
    "X77n1522_022:0262a20": "大集於昭德殿。孝宣又躬於華林園內北面稟道。至",
    "X77n1522_022:0262a21": "德元年正月。遘疾而逝。窆于開善之西山。壽七十有",
    "X77n1522_022:0262a22": "七。",
    "X77n1522_022:0262a23": "陳慧榮出會稽山陰顧氏。梁大通間。京輦盛弘成實。",
    "X77n1522_022:0262a24": "榮時始聽。即能盡所辯論。一眾駭異。由是遠播聞望。",
    "X77n1522_022:0262b01": "益力學。不事世務。間得父母書問。輒焚棄。未甞視。謂",
    "X77n1522_022:0262b02": "其友曰。予豈無情哉。顧書中但二字耳。見之徒廢吾",
    "X77n1522_022:0262b03": "業。詰其二字。則答惟凶吉耳。如是三十餘年。至年五",
    "X77n1522_022:0262b04": "十。乃大弘法席。會梁昭明在座遣問講者誰歟。即抗",
    "X77n1522_022:0262b05": "聲曰。禹穴慧榮。太子國之儲君。而不識是。何見之狹",
    "X77n1522_022:0262b06": "耶。聞者掩耳。榮從容如平常。後偕其徒還鄉里。獨其",
    "X77n1522_022:0262b07": "母無恙。因歎曰。十五辭鄰故。五十還故鄰。少年不識",
    "X77n1522_022:0262b08": "我。長老無一人。邑中爭歆豔之。而惡其傲誕。遂大集",
    "X77n1522_022:0262b09": "眾令竪義。榮曰。予學豈諸公可及哉。苟竪義則恐諸",
    "X77n1522_022:0262b10": "公難於應對。請從眾舉。而我應之。眾乃舉八寸種好。",
    "X77n1522_022:0262b11": "蓋意其不能盡記持也。榮曰。竪義之法。當如是乎。此",
    "X77n1522_022:0262b12": "雖文繁。義則易知。即部分上下牒數列名出體。眾莫",
    "X77n1522_022:0262b13": "之難激。至德之季。卒于楊都。",
    "X77n1522_022:0262b14": "隋慧弼生常州宜興之蔣氏。祖玄略。父元晛。季父元",
    "X77n1522_022:0262b15": "舉。皆有名位。弼幼神爽。見者嗟異焉。永定二年。陳室",
    "X77n1522_022:0262b16": "龍興。武帝躬紆袞冕。為剪周羅。詔上方給三衣什物。",
    "X77n1522_022:0262b17": "仍師事慧殿寺領法師。領蓋東南僧望也。始從之受",
    "X77n1522_022:0262b18": "成實。弱冠依寶梁明上弘新實天宮晃公。敷心論。遂",
    "X77n1522_022:0262b19": "精研力究。而六足八犍。四真五聚。若指諸掌。天嘉元",
    "X77n1522_022:0262b20": "年。乃去小務大。學四論於紹隆哲公。閱數旬該貫玄",
    "X77n1522_022:0262b21": "極。然慧解沈鬱。詞吐抑揚。而名聲益重矣。太建十年。",
    "X77n1522_022:0262b22": "詔居長城報德寺。講涅槃法華。缾錫盈堂。簪裾滿席。",
    "X77n1522_022:0262b23": "稟戒承歸者如市。屬哲公垂滅。遣使招之。付以曲几",
    "X77n1522_022:0262b24": "麈尾經書等。以託後事。江南內附。因歸鄉里。繕治陳",
    "X77n1522_022:0262c01": "武所營安國寺而老焉。真觀法師為製寺碑。文載別",
    "X77n1522_022:0262c02": "錄。開皇十九年正月疾。三月十五日奄爾而化。春秋",
    "X77n1522_022:0262c03": "六十有二矣。窆華陽山。弟子慧方立碑。",
    "X77n1522_022:0262c04": "隋慧哲襄陽趙氏子。陳季始依建初璚公。璚時為大",
    "X77n1522_022:0262c05": "僧正。貌正紫。眾號烏璚。後依彭城寶璚。貌潔晢。號白",
    "X77n1522_022:0262c06": "璚。皆大進所業。然性矜伐傲誕。俄而徙事興皇道朗。",
    "X77n1522_022:0262c07": "以究所未至。甞行路遇雷雨。從容徐步達寺。則水滿",
    "X77n1522_022:0262c08": "靴矣。平居視瞻無回。舉止必循規矩。善護根門。節量",
    "X77n1522_022:0262c09": "口腹。便利滌沐。雖以赴請信宿俗舍。未或見其汙穢。",
    "X77n1522_022:0262c10": "故識者伏其持守云。嗣開三論。光價斯倍。遂領徒歸",
    "X77n1522_022:0262c11": "鄉里。住城西望楚山龍泉寺之光福禪房。涅槃三論",
    "X77n1522_022:0262c12": "遞互弘闡。輪下三百餘人。成器傳燈可五十。慧品法",
    "X77n1522_022:0262c13": "粲智嵩法同慧璿慧楞等。開皇十七年四月。卒于龍",
    "X77n1522_022:0262c14": "泉。壽五十有九。葬西望山。沙門慧響文其墓碑。響思",
    "X77n1522_022:0262c15": "力遒強。辟道衡尤加敬。又洪哲閑大小乘。世號前後",
    "X77n1522_022:0262c16": "哲云。",
    "X77n1522_022:0262c17": "隋智方史不言姓氏。其先居東吳。以其祖甞仕蜀。遂",
    "X77n1522_022:0262c18": "占藉資中。童稚依輪法師。止州之龍淵寺。久與寶海",
    "X77n1522_022:0262c19": "往來。因俱詣楊都雲法師下。究所學。而機辨爽利。致",
    "X77n1522_022:0262c20": "有嘉譽。每所出辭義。士俗競執紙抄撮。初開法華。至",
    "X77n1522_022:0262c21": "寶塔品乃曰。彌天七級。共日月以爭光。同泰九層。與",
    "X77n1522_022:0262c22": "烟霞而競色。方井則倒垂荷葉。圓桷則側布蓮華。較",
    "X77n1522_022:0262c23": "其高妙莊嚴。豈徒佛國有之。抑亦楊都多矣。一日海",
    "X77n1522_022:0262c24": "問曰。三變淨穢。在土故爾。在人凡聖亦隨以變否。答",
    "X77n1522_022:0263a01": "曰。化佛甚多。狹故須廣。凡聖自爾。何勞改變。又曰。如",
    "X77n1522_022:0263a02": "是則六十小劫。謂如食頃。在聖則覺。在凡不覺耶。苟",
    "X77n1522_022:0263a03": "凡聖俱覺。則凡聖俱聖矣。方笑曰。高座何甞道此。海",
    "X77n1522_022:0263a04": "因調之曰。三隅木斗何謂智方。答曰。瓦礫汙池孰稱",
    "X77n1522_022:0263a05": "寶海。眾皆大噱而散。逮疾篤。海常致尉問。謝之曰。智",
    "X77n1522_022:0263a06": "方不能攝養。仰勞仁者數來看尉。願生善處以共遊",
    "X77n1522_022:0263a07": "樂。俄而異香滿內。中夜卒。壽九十餘。",
    "X77n1522_022:0263a08": "隋慧隆丹陽句容何氏子。祖剪梁武陵王長史。父嶷",
    "X77n1522_022:0263a09": "梁散騎常侍。隆年十一。事宣武寺僧都沙門慧舒出",
    "X77n1522_022:0263a10": "家。恭謙恪慎。備盡師資。年十三。聽法雲寺確法師成",
    "X77n1522_022:0263a11": "實論。悉究深隱。登具之後。復採毗尼。覈其精要。未幾。",
    "X77n1522_022:0263a12": "梁祚告終。遂避世彭城寺。仍思開導。陳纂宸服。僧正",
    "X77n1522_022:0263a13": "暅公啟筵茲寺。玄徒輻輳。隆入其室。繼令敷述。及暅",
    "X77n1522_022:0263a14": "將化。而委寄斯在矣。隋御海寓。奄有九區。詔天下元",
    "X77n1522_022:0263a15": "德。咸會京師。隆志存栖晦。以老疾固辭。仁壽元年。十",
    "X77n1522_022:0263a16": "一月十六日終。講成論三十徧。涅槃大品各十餘徧。",
    "X77n1522_022:0263a17": "他不具敘。先是隆方息慈之際。忽有人以法華一部",
    "X77n1522_022:0263a18": "遺之。自稱姓蔣。尤以佛法見託。噫異哉。",
    "X77n1522_022:0263a19": "隋智隱李氏。生貝州。幼為華嚴藏公弟子。及長。慧解",
    "X77n1522_022:0263a20": "弘暢。靡所不通。開皇七年。詔藏住大興善寺。而隱與",
    "X77n1522_022:0263a21": "之偕。十六年。詔以隱善智論阿毗曇心金剛般若論",
    "X77n1522_022:0263a22": "等。補充講論眾主。住經藏寺。仁壽間。詔送舍利于益",
    "X77n1522_022:0263a23": "州法聚寺。已而又送華州。荐獲瑞應。會闍提斯那。至",
    "X77n1522_022:0263a24": "自中天竺摩竭提國。奏以為其國地甞震裂。獲一石",
    "X77n1522_022:0263b01": "碑云。東方震旦。國名大隋。城名大興。王名堅意。建立",
    "X77n1522_022:0263b02": "三寶。起舍利塔。於是彼王遣使來賀。上聞之。喜甚。賜",
    "X77n1522_022:0263b03": "賚良厚。強之而後受。因隨以散諸福地。以助善緣。而",
    "X77n1522_022:0263b04": "於隱尤有所施云。",
    "X77n1522_022:0263b05": "隋法朗蒲產也。學涉三藏。然於毗尼。尤所研究。篇疑",
    "X77n1522_022:0263b06": "聚惑。問之則冰泮雪消。無所隱伏。仁壽二年。詔送舍",
    "X77n1522_022:0263b07": "利於陝之大興國寺置塔焉。寺即皇考武元皇帝生",
    "X77n1522_022:0263b08": "地也。故儀禮差盛。瑞應尤殷。豈誠天人之際與。",
    "X77n1522_022:0263b09": "隋法瓚不詳姓氏。齊州人也。始隱泰岳行頭陀行。開",
    "X77n1522_022:0263b10": "皇十四年。乘輿省方。招訪名德。有以其名聞者。詔延",
    "X77n1522_022:0263b11": "見共載以遊。達京邑。詔住勝光寺。以身範物。禪侶尊",
    "X77n1522_022:0263b12": "仰。仁壽初。詔送舍利于齊州泰山之神通寺。寺蓋南",
    "X77n1522_022:0263b13": "燕慕容德。為僧朗禪師建。事見史傳。古號為朗公寺。",
    "X77n1522_022:0263b14": "以其靈感故目之。開皇三年改茲額。舍利至寺。其瑞",
    "X77n1522_022:0263b15": "徵如別記。瓚後以定業開導。遂卒于寺。",
    "X77n1522_022:0263b16": "隋寶儒幽州人。童子出家。遊諸講肆。後依遠公於鄴",
    "X77n1522_022:0263b17": "下。究十地論。會周氏廢教。南歸。有陳逮隋一統函夏。",
    "X77n1522_022:0263b18": "即北還洛汭。聽遠公涅槃始終三載。俾之覆述。遠為",
    "X77n1522_022:0263b19": "印可。而慕義之徒四集。仍居淨影寺。仁壽初。詔住鄧",
    "X77n1522_022:0263b20": "州之大興國寺。且以龍潛之地。圖築塔焉。然患無美",
    "X77n1522_022:0263b21": "石。方取寺內惡石礱琢之。既成函忽變瑪瑙。復有文",
    "X77n1522_022:0263b22": "作八分體曰正國得。儒悉表聞。晚年閉戶修業。欲候",
    "X77n1522_022:0263b23": "之者。非於食次不可見。俄卒於寺。",
    "X77n1522_022:0263b24": "隋慧最瀛州人。初聽涅槃於鄴下。後南遊江表。避周",
    "X77n1522_022:0263c01": "氏之禍。有機筭。善權變。且北僧在陳。多乖風俗。而最",
    "X77n1522_022:0263c02": "略無違忤。談者交譽之。隋室龍興。即觀光輦邑。住光",
    "X77n1522_022:0263c03": "明寺。仁壽中。詔送舍利于荊州大興國寺。龍潛道場",
    "X77n1522_022:0263c04": "置塔焉。所以報舊恩也。帝微時。甞遇沙門相結納云。",
    "X77n1522_022:0263c05": "先是道場前。步廊自崩。繕治求就。至是商度基址。廣",
    "X77n1522_022:0263c06": "狹適衷。後又送吉州發蒙寺。其所覩瑞徵。皆具別記。",
    "X77n1522_022:0263c07": "久之卒於所住寺。",
    "X77n1522_022:0263c08": "隋慧暢菜州許氏子。專攻雜心。顧以大乘虗誕。始弗",
    "X77n1522_022:0263c09": "之信也。方遠公抗跡洛陽。門人雲擁。暢疑焉。於是造",
    "X77n1522_022:0263c10": "之。而聽所談述。見其高深雄拔。物莫之當。反視所學。",
    "X77n1522_022:0263c11": "正若浮埃繄天。委芥蔽地。自慨悟識之晚。仁壽置塔。",
    "X77n1522_022:0263c12": "詔送舍利於牟州拒神山寺。山出黃銀。有穴存焉。昔",
    "X77n1522_022:0263c13": "秦始皇。欲鞭石梁海。而能拒之。因以名山。塔在溫公",
    "X77n1522_022:0263c14": "阜。或曰高齊時。沙門僧溫。年七十。道行不可測。甞南",
    "X77n1522_022:0263c15": "受梁高供養。十二年。後還居此。而虎狼鳴吼。若怖之",
    "X77n1522_022:0263c16": "者。溫徐語之曰。汝是畜生。十惡所感。我是人道。十善",
    "X77n1522_022:0263c17": "所招。罪福相懸。何相干耶。速去速去。自爾此山鳥獸",
    "X77n1522_022:0263c18": "永絕。溫身長七尺。眉覆面云。暢踆事反京。宗理前業。",
    "X77n1522_022:0263c19": "凶吉慶弔不出門。預言死日。沐浴端坐以化。壽七十",
    "X77n1522_022:0263c20": "餘矣。",
    "X77n1522_022:0263c21": "隋明誕衛州汲縣之史氏子。出家以善律儀稱。講演",
    "X77n1522_022:0263c22": "十地地持攝大乘論。尤為學者所宗。後住京師之勝",
    "X77n1522_022:0263c23": "光寺。溫柔寬厚。負笈者歸焉。詔送舍利于襄州上鳳",
    "X77n1522_022:0263c24": "林寺。坎之。得金像一軀。高丈六。相好完美。其餘瑞應",
    "X77n1522_022:0264a01": "不具錄。",
    "X77n1522_022:0264a02": "隋道端潞人也。自出家登具後。一以探攬毗尼藏。為",
    "X77n1522_022:0264a03": "宗要。晚入京都仁法寺。重輕條制。講解靡慝。且洞曉",
    "X77n1522_022:0264a04": "竺書梵語。義與中國無戾。宜學者所効慕。仁壽中。詔",
    "X77n1522_022:0264a05": "即州梵境寺置塔。以葬舍利。而端聽命焉。後卒於所",
    "X77n1522_022:0264a06": "住寺。",
    "X77n1522_022:0264a07": "隋寶憲出鄭州。始業律。寶鎮師之學子也。有青藍冰",
    "X77n1522_022:0264a08": "水之譽。識者刮目焉。開皇偕鎮住大興善寺。規言矩",
    "X77n1522_022:0264a09": "行。率恊科條。仁壽詔送舍利置塔。以表其地。人天瞻",
    "X77n1522_022:0264a10": "仰至今。",
    "X77n1522_022:0264a11": "隋僧昕潞之上黨人。資性恬默。不妄言笑。人有以經",
    "X77n1522_022:0264a12": "論微旨奧義問者。則披釋無所凝滯。蓋其學自遠公",
    "X77n1522_022:0264a13": "涅槃十地得也。後入京住興善寺。風度高爽。非流輩",
    "X77n1522_022:0264a14": "不相往來。仁壽中。送舍利。置塔於毛之護法寺。奉上",
    "X77n1522_022:0264a15": "命也。瑞應具別錄。",
    "X77n1522_022:0264a16": "隋智揆生冀州。幼歷講筵。專事涅槃。隷業弘濟寺。杜",
    "X77n1522_022:0264a17": "門謝客。餐味要義。然不知歲月之老也。詔塔舍利於",
    "X77n1522_022:0264a18": "魏之開覺寺。督香華儀仗以送禮也。",
    "X77n1522_022:0264a19": "隋寶安兖州人。初從慧遠法師。研究涅槃。義解之譽",
    "X77n1522_022:0264a20": "籍甚於北。及周齊之亡。乃南走陳氏。以究所未至。開",
    "X77n1522_022:0264a21": "皇初。輿圖混一。安因入關。住淨影寺。仁壽二年。詔置",
    "X77n1522_022:0264a22": "塔於營州。即古之黃龍城也。故有梵幢寺。十七級浮",
    "X77n1522_022:0264a23": "圖。時因以舍利奉安。其內議者以為得策。",
    "X77n1522_022:0264a24": "隋寶嚴幽州人。出家進具。力宛毗尼。然於十地成實",
    "X77n1522_022:0264b01": "甞所涉獵。性殊靜默。闡演之餘。惟跏趺宴息而已。始",
    "X77n1522_022:0264b02": "住輦下之仁覺寺。從之遊者。皆俊偉。仁壽詔。送舍利",
    "X77n1522_022:0264b03": "塔于州之弘業寺。事畢巖亦隨卒。",
    "X77n1522_022:0264b04": "隋道生蒲產也。少事昭玄統延師為弟子。而學有源",
    "X77n1522_022:0264b05": "委。美容觀。善儀軌。日用常行皆四分律也。又奚庸於",
    "X77n1522_022:0264b06": "講解哉。仁壽詔送舍利于楚州。野鹿至能。馴擾拜伏。",
    "X77n1522_022:0264b07": "聽受歸戒。則舍利之利益廣矣。而生之德。亦由是以",
    "X77n1522_022:0264b08": "見。",
    "X77n1522_022:0264b09": "隋辯寂徐州人。久以慧學遊講。無所歸宿。間於齊都",
    "X77n1522_022:0264b10": "專攻大論。及阿毗曇心。而名始振。武平之季。國亡。乃",
    "X77n1522_022:0264b11": "南適江陰理舊業。開皇混一。杖策西入關。宿碩諸德",
    "X77n1522_022:0264b12": "咸在。意氣復張。仁壽置塔。詔送舍利于流溝寺。以光",
    "X77n1522_022:0264b13": "鄉壤。後不知所終。",
    "X77n1522_022:0264b14": "隋法楷生青丘。志學之歲。依鄴都玄統賢公出家。習",
    "X77n1522_022:0264b15": "涅槃。殊進。後復諮稟雲暉二匠。而凝滯消釋。齊亡。南",
    "X77n1522_022:0264b16": "走淮甸。隋興。大闢教門。營一剎於曹城之北三里許。",
    "X77n1522_022:0264b17": "以受來學。已而入關住揚化寺。名聲益起。仁壽表請",
    "X77n1522_022:0264b18": "置塔於曹上。可之。仍使送舍利以葬。瑞應之盛。較之",
    "X77n1522_022:0264b19": "諸處。所不及。具見別錄。",
    "X77n1522_022:0264b20": "隋智能姓李。懷之河內人。素於律學有功。從之遊者。",
    "X77n1522_022:0264b21": "皆足以模範一世。開皇初。住渭陰轉輪寺。仁壽詔送",
    "X77n1522_022:0264b22": "舍利於青州福勝寺置塔。晚崇定業。栖託林泉。竟不",
    "X77n1522_022:0264b23": "知所終。",
    "X77n1522_022:0264b24": "隋道嵩生瀛州河間劉氏。蚤歲孤苦。出家歷事名哲",
    "X77n1522_022:0264c01": "於洛下。雖衣服單弊。弗恤也。後從慧遠陶甄經論。先",
    "X77n1522_022:0264c02": "聲所至。京師學者歆豔。仁壽置塔於姑蘇。掘地得古",
    "X77n1522_022:0264c03": "舍利。因合葬焉。後住總化寺而卒。",
    "X77n1522_022:0264c04": "隋慧藏趙國平棘郝氏子也。年十一出家。講涅槃即",
    "X77n1522_022:0264c05": "如法。既具戒品。而研究毗尼。久之受智論十地華嚴",
    "X77n1522_022:0264c06": "般若等經論。年四十欲疏華嚴。然未易筆削。於是遁",
    "X77n1522_022:0264c07": "居鵲山。澗飲木食。謝絕塵累。以精思其義。而仰希聖",
    "X77n1522_022:0264c08": "證。為決所惑。忽夜聞空中有聲云。是是。齊武成請於",
    "X77n1522_022:0264c09": "太極殿開闡。盛極一時。周廢教。因亦屏跡。隋初仍事",
    "X77n1522_022:0264c10": "薙染。化行東川。開皇七年。詔六大德。俱赴京師謁見。",
    "X77n1522_022:0264c11": "於承明殿。敷揚微奧。允恊上心。禮待殊渥。詔住空觀",
    "X77n1522_022:0264c12": "寺。沙門智穩僧朗法彥等。請弘金剛般若論。藏標異",
    "X77n1522_022:0264c13": "新理。統結辭義。言無浮汎。稟益之徒。皆崇敬焉。大業",
    "X77n1522_022:0264c14": "元年十一月二十九日。以疾卒。壽八十四。弟子奉遺",
    "X77n1522_022:0264c15": "命。陳屍林麓掩骼。修塔于終南山。沙門明則製文勒",
    "X77n1522_022:0264c16": "碑。",
    "X77n1522_022:0264c17": "隋道莊揚州建業人。姿性雄爽。儀軌端雅。少為儕輩",
    "X77n1522_022:0264c18": "所尚。始稟彭城寺瓊法師成實論。學者尤所推挹。及",
    "X77n1522_022:0264c19": "瓊疾。而議所傳。眾咸讓。不敢當。而莊獨無所歉。瓊曰。",
    "X77n1522_022:0264c20": "莊首大足小。終無所成。且恐其徙轍餘宗耳。後莊果",
    "X77n1522_022:0264c21": "從。興皇朗法師。聽四論。入內道場弘演。煬帝在春坊。",
    "X77n1522_022:0264c22": "寵眷日甚。蓋居蕃時。已致書問。詶和篇章云。俄入住",
    "X77n1522_022:0264c23": "日嚴寺。屢賜燕見。仍就宮闈講授。晚又講法華於日",
    "X77n1522_022:0264c24": "嚴。著疏三卷。帝初即位。以舊恩。賜帛五百匹氈三十",
    "X77n1522_022:0265a01": "領。隨駕雒陽。終年八十一矣。即大業初也。有集數十",
    "X77n1522_022:0265a02": "卷。",
    "X77n1522_022:0265a03": "隋法澄吳郡人。少機警。善談論。頗綜涉經史。始從興",
    "X77n1522_022:0265a04": "皇朗公披解三論。疏决壅滯。芟夷繁蕪。誠有功於宗",
    "X77n1522_022:0265a05": "教。後聚徒。設席於江都開善寺。煬帝居晉邸。置四道",
    "X77n1522_022:0265a06": "場。致天下碩德。時澄亦與焉。仁壽三年。徙居關中之",
    "X77n1522_022:0265a07": "日嚴寺。聲望彌重。及帝定鼎伊洛。從駕至崤右。以疾",
    "X77n1522_022:0265a08": "終。壽七十餘。",
    "X77n1522_022:0265a09": "隋法論孟氏。南郡人。初住荊州天皇寺。旋自引去。隱",
    "X77n1522_022:0265a10": "青溪之覆舟山。業成實。尤善屬文。梁明帝雅重之。屢",
    "X77n1522_022:0265a11": "徵召不赴。煬帝在蕃邸。躬禮致之。追入京輦。住日嚴",
    "X77n1522_022:0265a12": "寺。謁文帝于仁壽宮。詔於大寶殿賜淨饌。論在座上",
    "X77n1522_022:0265a13": "詩頌德。帝嘉歎。煬帝在春宮。寵眷彌厚。大業元年。將",
    "X77n1522_022:0265a14": "移東門。詔賜千秋樹皮袈裟一領。帛五百段。氈四十",
    "X77n1522_022:0265a15": "領。皇后賜狐腋皮坐褥法服等。因隨駕至洛。未幾而",
    "X77n1522_022:0265a16": "卒。年七十八。論志欲以粉藻黼黻宗乘。甞續傳名僧。",
    "X77n1522_022:0265a17": "無所就。有別集八卷。行世。",
    "X77n1522_022:0265a18": "隋僧曇出洛州之張氏。小年辭俗。慨佛法之未具也。",
    "X77n1522_022:0265a19": "於是結友西行。以求之。僅達[葸十+夕]領。路沮而旋。然梵言",
    "X77n1522_022:0265a20": "音字並通。戾止京輦。遠播聲聞。開皇十年。詔翻譯。住",
    "X77n1522_022:0265a21": "大興善寺。未幾。詔送舍利於蒲州之栖巖寺。栖巖即",
    "X77n1522_022:0265a22": "古之雲居也。山名中朝。西臨河涘。世稱形勝焉。後又",
    "X77n1522_022:0265a23": "詔送殷州智度寺。皆獲瑞應。具別記。大業初卒。時有",
    "X77n1522_022:0265a24": "慧重者。雍州之郭氏子。善攝論十地。亦奉詔於泰州",
    "X77n1522_022:0265b01": "岱岳寺置塔。然岳廟之門。常扃鐍不開。至是。自開者",
    "X77n1522_022:0265b02": "三。",
    "X77n1522_022:0265b03": "隋智矩生吳郡吳氏。牲矜莊。善屬文。儀貌脩雅。初聽",
    "X77n1522_022:0265b04": "興皇朗公講。繼而自開大品四論。當時雖淅東弘匠。",
    "X77n1522_022:0265b05": "亦西騖焉。後闡三論於建初寺。在席常百人。武山公",
    "X77n1522_022:0265b06": "郭演。甞致禮謁。煬帝居蕃。出鎮楊越。召住慧日寺。開",
    "X77n1522_022:0265b07": "皇十九年。詔住京師之日嚴寺。供養之資。一出晉邸。",
    "X77n1522_022:0265b08": "時吉藏法師。同門之傑然者。凡當弘演。必新製序王",
    "X77n1522_022:0265b09": "諸辭。以加激勵。由是而餐附者殷矣。大業二年正月",
    "X77n1522_022:0265b10": "卒。壽七十二。葬京郊之南。",
    "X77n1522_022:0265b11": "隋辯義具州清河馬氏子。小年辭俗。即學雜心。甫登",
    "X77n1522_022:0265b12": "弱冠。已就講說。有曇散者。方以材解自名。意以為義",
    "X77n1522_022:0265b13": "易摧挫。遂與往反十番。散不能繼。義曰。理勢未窮。何",
    "X77n1522_022:0265b14": "不更進。散曰。予素所擬如此。雖欲更進可得耶。屬周",
    "X77n1522_022:0265b15": "虐煽騰。遂南達金陵。旋臻中土。煬帝在蕃邸。招聘名",
    "X77n1522_022:0265b16": "德。命住日嚴寺。後入京。若曇恭道撫賾淨等。一時俊",
    "X77n1522_022:0265b17": "彥。皆執文座下。諮議深隱。仁壽二年。漢王諒入朝。志",
    "X77n1522_022:0265b18": "念法師五所禮敬。乃於禪林寺建法集。使三輔之士。",
    "X77n1522_022:0265b19": "咸廢其本習。而同趣嚮焉。義亦始預其列。心不平之。",
    "X77n1522_022:0265b20": "因質所封滯。周旋三日。念率杜辭莫對。獻后崩。煬帝",
    "X77n1522_022:0265b21": "居春坊。召日嚴大德四十人。對揚玄理。而義為允。沙",
    "X77n1522_022:0265b22": "門道岳。宗稟俱舍。而無所師授。就取決焉。洽聞之美。",
    "X77n1522_022:0265b23": "見稱於時。智矩吉藏慧乘。三十餘人。同止日嚴。每談",
    "X77n1522_022:0265b24": "及雜心。則眾推讓焉。大業二年。以疾卒于寺。春秋六",
    "X77n1522_022:0265c01": "十又六。葬京郊之南。東宮舍人鄭頲製文立碑。先是",
    "X77n1522_022:0265c02": "仁壽二年。詔送舍利于鄉州之寶融寺置塔。四年又",
    "X77n1522_022:0265c03": "送廬州獨山梁靜寺。其所見徵祥。雖不同而俱盛。具",
    "X77n1522_022:0265c04": "載別傳。",
    "X77n1522_022:0265c05": "隋慧海張氏。河東虞鄉人。年十四落髮。為大昭玄統",
    "X77n1522_022:0265c06": "曇延法師弟子。年十八。即講涅槃。既受具戒。專崇禪",
    "X77n1522_022:0265c07": "業。隱於弘農之伏犢山。會周武悉毀仁祠。乃入陳避",
    "X77n1522_022:0265c08": "之。以故戒品無虧。法衣不捨。又採聽攝論。研窮其旨。",
    "X77n1522_022:0265c09": "逮大隋御宇。始踐京邑。皇姊成安長公主。為建靜法",
    "X77n1522_022:0265c10": "寺使居之。門徒濟濟。傳美至今。然性嗜燕嘿。不事講",
    "X77n1522_022:0265c11": "說。直心道場於斯見矣。仁壽初。詔送舍利于定林恒",
    "X77n1522_022:0265c12": "岳寺。置塔。頃之又送于熊州十善寺。其瑞應皆具別",
    "X77n1522_022:0265c13": "傳。大業二年五月二十七日。卒于寺。春秋五十七。遺",
    "X77n1522_022:0265c14": "言薄葬。弟子不敢違。",
    "X77n1522_022:0265c15": "隋明舜青州之張氏子。少以智論著名。誦文六十餘",
    "X77n1522_022:0265c16": "卷。統明大旨。俄值法滅。南屆建業。後居江北之安樂",
    "X77n1522_022:0265c17": "寺。時以為大小諸乘之準的也。沙門慧乘。辯抗淮陽。",
    "X77n1522_022:0265c18": "亦從定宗。甞夢入冥。有官徵責所業。因以其平生對。",
    "X77n1522_022:0265c19": "官曰。講解虗浮。誦文是實。若今之舜法師可也。餘齡",
    "X77n1522_022:0265c20": "未盡且放還。煬帝在晉邸。召居京之日嚴寺。仁壽四",
    "X77n1522_022:0265c21": "年。詔送舍利於蘄州福田寺置塔。寺南。齊高帝別院",
    "X77n1522_022:0265c22": "名禪居。趙州沙門法進造。地居絕頂。下瞰雲霧。每見",
    "X77n1522_022:0265c23": "有聖寺其上。瑞徵載他錄。大業二年。卒于京寺。壽六",
    "X77n1522_022:0265c24": "十。門人慧相嗣。",
    "X77n1522_022:0266a01": "隋法彥姓張氏。寓居洛州。蚤歲出家。志隆大法。而聰",
    "X77n1522_022:0266a02": "明冠拔倫類。雖三藏並通。偏以大論馳譽。神爽英特。",
    "X77n1522_022:0266a03": "見者畏伏。或得彥所造言句。賓主藏去以為榮。齊公",
    "X77n1522_022:0266a04": "高穎尤加禮重。因迎至京邑以事弘演。江表法侃法",
    "X77n1522_022:0266a05": "師。入關中。甞謂人曰。吾鄉大德淵法師者。每以為天",
    "X77n1522_022:0266a06": "地雖廣。識達者稀。晚學之秀。惟法彥一人而已。開皇",
    "X77n1522_022:0266a07": "十六年。詔彥為大論眾主。住真寂寺。仁壽造塔。詔送",
    "X77n1522_022:0266a08": "舍利于汝州。四年又詔送沂州善應寺。其瑞徵則刺",
    "X77n1522_022:0266a09": "史鄭善果以表聞。事具別傳。大業三年卒。春秋六十。",
    "X77n1522_022:0266a10": "隋道密生相之周氏。高齊之季。出家。從耶舍三藏。學",
    "X77n1522_022:0266a11": "梵書語。且聽採大乘經論於鄴下。開皇間。詔與翻譯。",
    "X77n1522_022:0266a12": "住京師之大興善寺。仁壽詔葬舍利於同州大興國",
    "X77n1522_022:0266a13": "寺。寺即文帝生地也。帝生魏之大統七年六月十三",
    "X77n1522_022:0266a14": "日。赤光紫氣。充庭溢室。狀如樓閣。色染人衣。姆以其",
    "X77n1522_022:0266a15": "熱而扇之。帝噤至不能啼。忽有一尼。至自外。謂太祖",
    "X77n1522_022:0266a16": "曰。兒來處甚高。佛天所祐。非汝俗家所可育也。我當",
    "X77n1522_022:0266a17": "為公育之。太祖因割宅之偏為寺。通小門往來。以帝",
    "X77n1522_022:0266a18": "委之。尼遂以那羅延名帝。而撫字惟謹。尼蒲坂劉氏",
    "X77n1522_022:0266a19": "女。名智仙。七歲出家。一日禪坐。屋極上入定。其師徧",
    "X77n1522_022:0266a20": "求不可得。率以為溺井死矣。自是有所云為輒神驗。",
    "X77n1522_022:0266a21": "及周廢教。尼依帝家。終不徙寺以寖大。舍利瑞應。見",
    "X77n1522_022:0266a22": "別傳。",
    "X77n1522_022:0266a23": "隋智聚族朱姓。神氣清遠。彰于襁褓。出家住蘇州之",
    "X77n1522_022:0266a24": "虎丘東山寺。寺有胤法師。道藝之元匠也。聚依以學。",
    "X77n1522_022:0266b01": "無怠分陰。同郡顧希憑。會稽謝峻岳。復以辭林理窟",
    "X77n1522_022:0266b02": "相與發明。故能於弱冠之年。即事講說。尤慕莊嚴皭",
    "X77n1522_022:0266b03": "師成實。而服膺焉。諮質既久。疑滯咸析。汝南周弘正。",
    "X77n1522_022:0266b04": "博通內外。監賞人倫。見而歎曰。誠釋門之瑚璉也。陳",
    "X77n1522_022:0266b05": "鄱陽王伯山。新安王伯。周新蔡王叔齊。並加欽屬。至",
    "X77n1522_022:0266b06": "德二年。詔於太極殿。開金光明經。天子躬御法筵。臣",
    "X77n1522_022:0266b07": "僚咸在。于時雲興瓶寫。莫不歆豔。三年丁外憂。歸隱",
    "X77n1522_022:0266b08": "舊里。弘導不廢。開皇十一年。降璽書勞問。尚書令楚",
    "X77n1522_022:0266b09": "公素。左僕射邳公威。躬造道場。接足作禮。進施予以",
    "X77n1522_022:0266b10": "効誠敬。十二年。詔置僧官。以居平等之任。郡將宗成",
    "X77n1522_022:0266b11": "劉公。從受菩薩戒。齊王暕作牧淮海。貽書迎之。不起。",
    "X77n1522_022:0266b12": "大業五年。十二月二十四日終。壽七十二。即以其年",
    "X77n1522_022:0266b13": "之十二月。窆于山之南嶺。弟子道恭等。樹碑旌行。秘",
    "X77n1522_022:0266b14": "書虞世南文。",
    "X77n1522_022:0266b15": "隋淨願未詳姓氏。代州人。壯歲出家。力討經論。既進",
    "X77n1522_022:0266b16": "大戒。乃專律部。博聞強識。旦夕觀採。纔五徧。即就講",
    "X77n1522_022:0266b17": "說。自爾連開四分。又聽華嚴十地及諸小論。晚習準",
    "X77n1522_022:0266b18": "公攝論。入京住寶剎寺。登座竪義。歸從者多。造舍利",
    "X77n1522_022:0266b19": "毗曇疏十卷。文極該贍。詔送舍利於潭州之麓山寺。",
    "X77n1522_022:0266b20": "度湘將及山所。有五色異鳥。數萬成群。飛浮水上。迎",
    "X77n1522_022:0266b21": "引向船。及岸鳥亦空飛。同至塔所。願以瑞聞。帝大悅。",
    "X77n1522_022:0266b22": "大業初。相法師。追入慧日。委徒於願。由是令望彌遠。",
    "X77n1522_022:0266b23": "五年五月。奄忽告終。",
    "X77n1522_022:0266b24": "隋志念俗緣陳氏。冀州信都人。其先穎川蓋蕃之裔",
    "X77n1522_022:0266c01": "也。後因仕宦徙焉。念既出家。即志訪道。昉受具。趨鄴",
    "X77n1522_022:0266c02": "都道長法師學智論。歷數載。卒與其座下所謂誕劄",
    "X77n1522_022:0266c03": "休繼等。齊名。俄詣道寵法師。究十地論。時高昌國慧",
    "X77n1522_022:0266c04": "嵩法師。專解小乘。世號毗曇孔子。其弟子有道猷智",
    "X77n1522_022:0266c05": "洪晃覺散魏。尤英俊。念欲依之而不果。會刺史任城",
    "X77n1522_022:0266c06": "王彥。帝之介弟。方鎮鄉里。為張法席。召與僧瓊法師",
    "X77n1522_022:0266c07": "對講。前開智度。後發雜心。時州都正法繼謂念。以為",
    "X77n1522_022:0266c08": "必名垂不朽。於是二十年中。頻弘二論。逮周氏廢教。",
    "X77n1522_022:0266c09": "遂同俗服。逃禍海隅。隋興。詔訪其所在。開皇四年。先",
    "X77n1522_022:0266c10": "使其法弟志湛。宣言於明彥法師。而彥公因與門人",
    "X77n1522_022:0266c11": "洪該等三百餘輩邀之。以闡心論。撰疏及鈔各九卷。",
    "X77n1522_022:0266c12": "蓋能正其謬誤。且補其遺脫云。得其傳者。如法懿懷",
    "X77n1522_022:0266c13": "正等。數百人。俄漢王諒鎮晉陽。別築城置塔。構開義",
    "X77n1522_022:0266c14": "寺迎居之。遣開府諮議參軍王頗宣教旨命。即弘演",
    "X77n1522_022:0266c15": "於大興國寺。仁壽二年。獻后崩。念偕王入朝。復揚唱",
    "X77n1522_022:0266c16": "焉。聽者千計。留百餘日。仍還住寶相寺開授。未幾。文",
    "X77n1522_022:0266c17": "帝晏駕。漢王即世。念歸鄉里。紹承舊業。寔沙門空明",
    "X77n1522_022:0266c18": "之力為多。大業初。住慧日。屢詔不赴。四年卒。春秋七",
    "X77n1522_022:0266c19": "十四。",
    "X77n1522_022:0266c20": "隋智凝不詳氏族。豫州人。年少出家。習經過目不忘。",
    "X77n1522_022:0266c21": "雖數十萬言。久而猶憶。初未甞溫。及進具。人以為苗",
    "X77n1522_022:0266c22": "而不秀。恐無後成。凝聞之歎曰。世書尚有朝聞夕死",
    "X77n1522_022:0266c23": "之言。而況出世之道乎。遂往彭城。依嵩公諮攝論。顧",
    "X77n1522_022:0266c24": "謂諸徒曰。已了綱旨。餘文復奚暇究哉。即辭嵩。將事",
    "X77n1522_022:0267a01": "製疏。嵩初恐其乖僻難之。凝以為大例可知。然或小",
    "X77n1522_022:0267a02": "失無所慮也。竟別去。疏畢。聲望益振。入京住辯才寺。",
    "X77n1522_022:0267a03": "隋文屢興殿會。而凝尤為所延致。俄居禪定寺。大業",
    "X77n1522_022:0267a04": "間卒。春秋四十八。始凝之未入京也。有明及妄師。以",
    "X77n1522_022:0267a05": "攝論著名關東。邀與相見。遽問云。黎耶識滅否。答云",
    "X77n1522_022:0267a06": "滅。及則踴身起坐撫掌大慶。託之承緒而逝。且凝行",
    "X77n1522_022:0267a07": "檢嚴潔。福智俱營。故辯才一寺。完治無闕。長打將了。",
    "X77n1522_022:0267a08": "便就元席。於戲何其年之不永也。",
    "X77n1522_022:0267a09": "隋法摠并州太原段氏子也。誦涅槃十餘年。後聽玄",
    "X77n1522_022:0267a10": "義乃領悟。開皇中。詔為涅槃眾主。居海覺寺。仁壽初。",
    "X77n1522_022:0267a11": "詔送舍利于隋州智門寺。四年春。又詔送于遼州下",
    "X77n1522_022:0267a12": "生寺。見瑞之祥。如別記。摠亦由是精進加倍。大業間",
    "X77n1522_022:0267a13": "卒。壽七十。門人行等玄會。",
    "X77n1522_022:0267a14": "隋慧曠其先譙國曹氏。今為襄陽人。祖亮宗梁給事",
    "X77n1522_022:0267a15": "黃門侍郎衛尉卿。父藹直閣將軍。曠年十二。事江陵",
    "X77n1522_022:0267a16": "寶光寺澄法師出家。俄而辭。明帝於渚宮。遊京師。居",
    "X77n1522_022:0267a17": "律行寺。會西竺真諦三藏。既譯攝大乘唯識等論。金",
    "X77n1522_022:0267a18": "皷光明等經。方將弘演。未得其人。乃與宗愷准韻諸",
    "X77n1522_022:0267a19": "師。北面受焉。三藏云亡儔侶斯逝。復偕同學僧宗俱",
    "X77n1522_022:0267a20": "栖匡岫敷化。州宰鄱陽長沙二王。師敬之。後遊湘郢",
    "X77n1522_022:0267a21": "間。罔怠舊志。陳至德初。言旋鄉井。居徧覺道場。即開",
    "X77n1522_022:0267a22": "皇三年也。頃之詔徙興國寺。屢賜香蘇等物。秦孝王",
    "X77n1522_022:0267a23": "建麾襄沔。親奉歸戒。煬帝即位。詔入京師次江陽。辭",
    "X77n1522_022:0267a24": "疾不行。詔寓丹陽栖霞寺醫養。松筠泉石寔愜情素。",
    "X77n1522_022:0267b01": "遂有終焉之志。大業九年五月十六日終。春秋八十。",
    "X77n1522_022:0267b02": "頂煖指屈。斯又上生得道之徵也。以其月二十日。窆",
    "X77n1522_022:0267b03": "于寺之西山。",
    "X77n1522_022:0267b04": "隋童真其先隴西李氏後。寓河東之蒲阪出家。依曇",
    "X77n1522_022:0267b05": "延法師學。既受具。先承律部復涉經論。通明大小乘。",
    "X77n1522_022:0267b06": "尤善涅槃。而擁徒千數。敷化不絕。開皇十二年。詔於",
    "X77n1522_022:0267b07": "大興善寺。對翻梵本。十六年。詔為涅槃眾主。仁壽元",
    "X77n1522_022:0267b08": "年。詔率土之內建靈塔。一百一十一所。皆葬舍利。其",
    "X77n1522_022:0267b09": "中而真往雍州。其祥瑞見別傳。大業元年。大禪定寺",
    "X77n1522_022:0267b10": "成。詔為之主。九年卒。春秋七十有一。真度量尤莫涯",
    "X77n1522_022:0267b11": "涘。始入禪定。宰輔交參。未甞將迎。一日方會眾食忽",
    "X77n1522_022:0267b12": "大堂正梁爆裂。皆驚走無人跡。真自若。",
    "X77n1522_022:0267b13": "隋智梵姓封氏。渤海條人。逮祖父部符涿之良鄉因",
    "X77n1522_022:0267b14": "居之。年十四。求河澗靈簡禪師落髮。遊鄴都學大論",
    "X77n1522_022:0267b15": "十地等文。年二十有三。躬當弘導。俄驅錫京邑化綿",
    "X77n1522_022:0267b16": "二紀。開皇十六年。天水扶風競申奏請。詔聽所往於",
    "X77n1522_022:0267b17": "是。道被天水矣。仁壽之季。復開導畿內。因詔置塔于",
    "X77n1522_022:0267b18": "郢州寶香寺。大業五年。詔住禪定寺。靜緣攝慮。無替",
    "X77n1522_022:0267b19": "寒暑。九年二月四日。終于寺。春秋七十五。遺言施身",
    "X77n1522_022:0267b20": "山林。門人從之。仍斂餘骸。塔于終南山。",
    "X77n1522_022:0267b21": "隋智閏不詳姓氏。襄陽人。性於佛法若宿習。年始二",
    "X77n1522_022:0267b22": "十。即趨鄴下。會遵統開十地。從受業焉。復學華嚴涅",
    "X77n1522_022:0267b23": "槃。尋依光統聽四分。且兼小論具辯通塞。時號博瞻。",
    "X77n1522_022:0267b24": "鮮有能加之者。久之。渡江事長干辯公。究三論。後還",
    "X77n1522_022:0267c01": "漢陰化導。大業初。住慧日。會征遼左詔禱江于岷蜀。",
    "X77n1522_022:0267c02": "還至西京。以疾卒於禪定寺。年七十有五。時大業十",
    "X77n1522_022:0267c03": "年也。",
    "X77n1522_022:0267c04": "隋淨業俗史姓。漢東隨人也。既出家受具。研精律部。",
    "X77n1522_022:0267c05": "即依慧遠法師。稟涅槃之指。已而負帙從遠應詔入",
    "X77n1522_022:0267c06": "關。餐承幽理。晚學攝論於曇遷禪師鑽仰誠至。開皇",
    "X77n1522_022:0267c07": "中。隱居藍田之覆車山。眾為築室。今之悟真寺是也。",
    "X77n1522_022:0267c08": "仁壽二年。詔送舍利于安州之景誠寺。置塔之瑞見",
    "X77n1522_022:0267c09": "于別傳。大業四年。詔入鴻臚寺教授客僧。九年詔徙",
    "X77n1522_022:0267c10": "住禪定寺。忽謂其徒曰。吾茲欲反覆車。便成長往矣。",
    "X77n1522_022:0267c11": "別未淹旬即化去。大業十二年二月十八日也。壽五",
    "X77n1522_022:0267c12": "十三。",
    "X77n1522_022:0267c13": "隋敬脫史不詳姓氏。汲郡人。小年出家。究明成實。又",
    "X77n1522_022:0267c14": "善聲韻字書之學。體貌頎碩。時謂之僧傑。語聞。詔住",
    "X77n1522_022:0267c15": "慧日道場。帝欲悉試京師諸德。孰為剛亮。一日並詔",
    "X77n1522_022:0267c16": "入元武殿監門即段文操拔刀逐之。諸德皆走。脫獨",
    "X77n1522_022:0267c17": "安然。無所顧。徐語操曰。卿何事相迫乃爾。竟上殿坐",
    "X77n1522_022:0267c18": "論佛法。帝顧操詭曰。眾僧固不知朝廷法。汝監門以",
    "X77n1522_022:0267c19": "俗禮相加。至如脫法師然後可爾。其他能無怖乎。蓋",
    "X77n1522_022:0267c20": "陰異之云。詔賜大竹扇面松抱高屧。即使手持足著",
    "X77n1522_022:0267c21": "以出。帝目送之曰。誠僧傑也。大業十三年。卒于東都",
    "X77n1522_022:0267c22": "鴻臚寺。壽六十三。脫尤孝。雖遊歷。置大檐。處母與經",
    "X77n1522_022:0267c23": "卷筆墨各一頭。至食時坐母樹陰。入村行乞。作大字",
    "X77n1522_022:0267c24": "遒逸可愛。得者輒藏去　沙門法楞專弘地論。與脫",
    "X77n1522_022:0268a01": "齊名。亦同所居寺。",
    "X77n1522_022:0268a02": "隋僧朗恒州人。幼出家。學大論雜心。旋以唱演。負笈",
    "X77n1522_022:0268a03": "驟臻入關。住空觀寺。復事弘揚。然言笑溫雅。心胸宏",
    "X77n1522_022:0268a04": "博。時有問者。或素所未聞則合掌。答云某也學未及",
    "X77n1522_022:0268a05": "此。故諸大德以其有謙德而不敢加誚。仁壽初。詔送",
    "X77n1522_022:0268a06": "舍利於廣州靈鷲山果實寺。將置塔掘基。得宋梵僧",
    "X77n1522_022:0268a07": "所記。遂以葬。瑞徵弗述。大業之季。終於所住。壽七十",
    "X77n1522_022:0268a08": "餘。",
    "X77n1522_022:0268a09": "隋本濟生宋氏。西河介休人也。祖考皆以隱德遺後",
    "X77n1522_022:0268a10": "世。濟齠齓。淹貫經史。稍長志空寂。遂出家從信行禪",
    "X77n1522_022:0268a11": "師學。時開皇初也。年十八。戒定兼進業。弘集錄。著十",
    "X77n1522_022:0268a12": "種不敢斟量論六卷。指意清詣。誠得大法之歸趣焉。",
    "X77n1522_022:0268a13": "大業十一年九月十二日。卒于所住之慈門寺。壽五",
    "X77n1522_022:0268a14": "十有四。弟子道訓道樹奉尸陀追建白塔于終南山。",
    "X77n1522_022:0268a15": "麓。勒銘頌德焉。沙門善智尤善集錄。妙簡錙銖。精窮",
    "X77n1522_022:0268a16": "理窟。祖師信行。雅相標致。甞以光陰四分之一。用資",
    "X77n1522_022:0268a17": "形累。通夏翹足。攝念觀佛。著頓教一乘二十卷。先濟",
    "X77n1522_022:0268a18": "九年卒。是于宗門之兄弟云。葬附信行墓右。",
    "X77n1522_022:0268a19": "隋智光江州人也。蚤從居公學攝論。聲名高出儕輩。",
    "X77n1522_022:0268a20": "開皇十年。詔偕居公入京。住大興善寺。仁壽置塔。詔",
    "X77n1522_022:0268a21": "送舍利于循州。循既遠在嶺南。為法忘勞於光有焉。",
    "X77n1522_022:0268a22": "及歸秦壤厭喧慕寂。卒投老於廬阜之山舍。",
    "X77n1522_022:0268a23": "隋曇遂材器宏偉。故凡智度唯識攝大乘性相之旨",
    "X77n1522_022:0268a24": "罔弗淹練。苟負笈踵門者。皆充然有所得。而悅服不",
    "X77n1522_022:0268b01": "已。仁壽中。詔送舍利于晉州。而置塔于州之法吼寺。",
    "X77n1522_022:0268b02": "得勝地也。",
    "X77n1522_022:0268b04": "新脩科分六學僧傳卷第二十二"
}