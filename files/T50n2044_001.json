{
    "T50n2044_001:0170a12": "天尊說阿育王譬喻經",
    "T50n2044_001:0170a14": "失譯人名附東晉錄",
    "T50n2044_001:0170a15": "昔有大國王。字名阿育。統領諸國莫不臣屬。",
    "T50n2044_001:0170a16": "大王聰明智慧無量。教問諸臣。天下頗有不",
    "T50n2044_001:0170a17": "屬我者不。諸臣對曰。天下盡屬大王。無不",
    "T50n2044_001:0170a18": "弭伏。中有一智臣對曰。王界內不屬王者。海",
    "T50n2044_001:0170a19": "中有龍王不屬大王。初不遣信亦無貢獻。是",
    "T50n2044_001:0170a20": "以知不屬大王。王可試之。千乘萬騎。搥鍾",
    "T50n2044_001:0170a21": "鳴鼓。旌旗護憐前後到海邊。龍王靜然不出。",
    "T50n2044_001:0170a22": "王便呼言。汝在我界內。所由不出。亦寂然不",
    "T50n2044_001:0170a23": "對王。王便問智臣。何由使龍王得出。智臣對",
    "T50n2044_001:0170a24": "曰。可使出耳。龍王福德甚大。以是不肯歸",
    "T50n2044_001:0170a25": "服。大王若不信臣語者。等稱二斤金鑄作二",
    "T50n2044_001:0170a26": "像。一作王像。一作龍王像。復取秤之。龍王",
    "T50n2044_001:0170a27": "像重。大王像輕。是以知龍王福德多。大王福",
    "T50n2044_001:0170a28": "德少。王心甚解。歡喜無量。告天下侍養孤",
    "T50n2044_001:0170a29": "老。周窮濟乏。所在郡縣興立天尊祠。及置",
    "T50n2044_001:0170b01": "天尊舍利供養眾。三年之中復取龍像王",
    "T50n2044_001:0170b02": "像秤之。龍像便輕。王像便重。智臣白王。龍",
    "T50n2044_001:0170b03": "可伏矣。便設鹵簿如前後復到海邊。龍王化",
    "T50n2044_001:0170b04": "作年少婆羅門。於王前長跪問訊起居。貢",
    "T50n2044_001:0170b05": "獻海中所有珍寶奇好寶。自稱臣妾。率土",
    "T50n2044_001:0170b06": "之民無不歡喜。別在經文。以示後世人。天",
    "T50n2044_001:0170b07": "下多力無過福德。人護經法如母護子。豈",
    "T50n2044_001:0170b08": "不可思之。",
    "T50n2044_001:0170b09": "昔天尊在世時。將諸弟子教化群生見地有",
    "T50n2044_001:0170b10": "一紙。弟子阿難輒便取之。天尊告阿難放地。",
    "T50n2044_001:0170b11": "阿難即便放地。手便大香。小復前行見飄風",
    "T50n2044_001:0170b12": "吹草在地。阿難復取。天尊語阿難放地。手便",
    "T50n2044_001:0170b13": "臭。阿難未解。須臾前到精舍當問此意。阿難",
    "T50n2044_001:0170b14": "白世尊。何緣捉紙而手香。捉草令手臭。天",
    "T50n2044_001:0170b15": "尊語阿難。紙本從香地來。香著紙。是以使汝",
    "T50n2044_001:0170b16": "手香。草從臭地來故。是以使汝手臭。與賢",
    "T50n2044_001:0170b17": "相近如香著紙。與惡人相近如臭著草。是以",
    "T50n2044_001:0170b18": "經言近賢成智。近愚益惑。損我者三。益我者",
    "T50n2044_001:0170b19": "三。此之謂不可不慎。",
    "T50n2044_001:0170b20": "昔天尊將諸弟子至江邊。天尊語弟子。取如",
    "T50n2044_001:0170b21": "拳許石。擲著水中為浮為沒。弟子對曰。石",
    "T50n2044_001:0170b22": "沒在水底。天尊言。無有緣故。復次有一石",
    "T50n2044_001:0170b23": "辟方三尺。著於水上經便渡河石亦不濕",
    "T50n2044_001:0170b24": "云何得爾。諸弟子未解僉然怪之。諸弟子長",
    "T50n2044_001:0170b25": "跪白佛言。何緣如此。天尊言。有善緣故耳。",
    "T50n2044_001:0170b26": "何者為緣船。是天尊借為喻。與善師相值者。",
    "T50n2044_001:0170b27": "得免眾苦。與惡師相值者。則習惡事不離",
    "T50n2044_001:0170b28": "眾禍。示語後世之人。不可不慎。",
    "T50n2044_001:0170b29": "昔有窮寒孤獨老公。無以自業。遇市得一",
    "T50n2044_001:0170c01": "斧。是眾寶之英。而不識之。持行斫杖賣之。",
    "T50n2044_001:0170c02": "以供微命用斧欲盡。見外國治生大賈客。",
    "T50n2044_001:0170c03": "名曰薩薄。見斧識之。便問老公。賣此斧不。",
    "T50n2044_001:0170c04": "老公言。我仰此斧斫杖生活不賣也。薩薄復",
    "T50n2044_001:0170c05": "言。與公絹百匹何以不賣。公謂調己。亦不應",
    "T50n2044_001:0170c06": "和。薩薄復言。何以不見應和。與公二百匹。公",
    "T50n2044_001:0170c07": "便悵然不樂。薩薄復言。嫌少當益。公何以",
    "T50n2044_001:0170c08": "不樂。與公五百匹。公便大啼哭言。我不恨絹",
    "T50n2044_001:0170c09": "少。我愚癡此斧長尺半斫地已盡。餘有五",
    "T50n2044_001:0170c10": "寸猶得五百匹。是以為恨耳。薩薄復言。勿",
    "T50n2044_001:0170c11": "復遺恨。今與公千匹。即便破券持去。此斧",
    "T50n2044_001:0170c12": "眾寶之英耳。薩博不問多少以斧著上。薪",
    "T50n2044_001:0170c13": "火燒之盡成貴寶。天尊借以為喻。以受人身",
    "T50n2044_001:0170c14": "六情完具聰智辯達。當就明師以求度世之",
    "T50n2044_001:0170c15": "道。神通可及。而俗著不別真偽者。耕犁因放",
    "T50n2044_001:0170c16": "時世取驅。至於老死復當受罪。喻如老公用",
    "T50n2044_001:0170c17": "寶斧盡。豈不誤哉。昔隴上一鳥字為鸚鵡。",
    "T50n2044_001:0170c18": "展轉及得在東太山。諸禽獸飛鳥莫不敬愛。",
    "T50n2044_001:0170c19": "以其在遠來故。比作親友甚相愛樂。春月",
    "T50n2044_001:0170c20": "野火所燒便行入水。飛在火上抖擻毛羽之",
    "T50n2044_001:0170c21": "水。救親友難。往返非一。悲鳴大吁鸚鵡之",
    "T50n2044_001:0170c22": "水豈能滅火。至誠感天為之降雨。火即時",
    "T50n2044_001:0170c23": "得滅。天尊經借以為喻。賢者以道士遠到研",
    "T50n2044_001:0170c24": "精行道。減割身口侵妻子分供養眾僧。雖無",
    "T50n2044_001:0170c25": "神通感動。亦以至誠燒香求滅。挾諸禮",
    "T50n2044_001:0170c26": "起獲福無量。喻如天雨眾災悉滅。",
    "T50n2044_001:0170c27": "昔有大長者財富無量。窖穀千斛後出之不",
    "T50n2044_001:0170c28": "見穀。見一小兒可年三歲亦不知語。長者",
    "T50n2044_001:0170c29": "亦不知字名何物。舉門前大道邊。陌上行人",
    "T50n2044_001:0171a01": "尚有識者。舍東有一車來。乘駕黃牛人著",
    "T50n2044_001:0171a02": "黃衣從人皆黃。過見小兒便言。穀賊何以坐",
    "T50n2044_001:0171a03": "此。是兒五穀之神。語長者持鍬。斧來。我語",
    "T50n2044_001:0171a04": "君一盆金處。適始行過者是金神。順陌西",
    "T50n2044_001:0171a05": "去得道南迴。行二百步。道西當有朽故樹。其",
    "T50n2044_001:0171a06": "下有瓫有十斛金。君往掘取可以還君穀直。",
    "T50n2044_001:0171a07": "長者即隨小兒教得此治家足成大富。佛經",
    "T50n2044_001:0171a08": "借以為喻。供養眾僧廣設檀會交有所費。喻",
    "T50n2044_001:0171a09": "以失穀。道士講經說義教人遠惡就善。",
    "T50n2044_001:0171a10": "後獲福無量乃可至道。喻如得金瓫。示語",
    "T50n2044_001:0171a11": "後世人。福德不可不作。後悔無及。",
    "T50n2044_001:0171a12": "昔有國豐盛安樂無所渴乏。便語大臣。遣一",
    "T50n2044_001:0171a13": "可使之臣。至於他國市吾所無者市來。即遣",
    "T50n2044_001:0171a14": "一人往至他國益將珍寶遍市肆觀看無有",
    "T50n2044_001:0171a15": "餘物。盡是我國中所有耳。最後見一賢者",
    "T50n2044_001:0171a16": "空坐肆上。便問之言。不見君有所賣。何以空",
    "T50n2044_001:0171a17": "坐。答言在此賣智慧耳。問曰。君智何像賣",
    "T50n2044_001:0171a18": "索幾許。答言。吾智慧直五百兩金。前稱爾金",
    "T50n2044_001:0171a19": "吾當與汝說之耳。遠人便自念。我國中無賣",
    "T50n2044_001:0171a20": "智慧與人。便秤五百兩金與其人。即與說",
    "T50n2044_001:0171a21": "智慧之言。二十字言。長慮諦思惟。不當",
    "T50n2044_001:0171a22": "卒行怒。今日雖不用。會當有用時。於是受",
    "T50n2044_001:0171a23": "誦令利各自還家。臣買得智慧之言即便還",
    "T50n2044_001:0171a24": "國道徑其家。夜入明月婦床前有兩履。疑",
    "T50n2044_001:0171a25": "有異人便生惡念。其婦卒得疾病母往宿。視",
    "T50n2044_001:0171a26": "長者故說智慧之言未休。其母驚覺兒爾來",
    "T50n2044_001:0171a27": "歸耶。兒便走出戶呼賤賤。母問其言。云何",
    "T50n2044_001:0171a28": "汝行為得何物。何以呼賤。兒言我母以婦萬",
    "T50n2044_001:0171a29": "兩金猶不與人。正顧五百兩金豈非賤耶。",
    "T50n2044_001:0171b01": "天尊經借以為喻。諺語一言之助。勝千金之",
    "T50n2044_001:0171b02": "益。此之謂也。",
    "T50n2044_001:0171b03": "昔天尊在洹水邊。廣說經法。時天龍鬼神帝",
    "T50n2044_001:0171b04": "王人民飛鳥走獸皆來聽法。時有放牛老",
    "T50n2044_001:0171b05": "公柱杖而聽。不覺杖下有蝦蟆。蝦蟆聽經意",
    "T50n2044_001:0171b06": "美。亦不覺背上有杖。遂久蝦蟆命終。其神即",
    "T50n2044_001:0171b07": "生天上。用天眼觀其本。從何道中來乃見故",
    "T50n2044_001:0171b08": "身在蝦蟆中。來天華散其故身上。示語後世",
    "T50n2044_001:0171b09": "人。蝦蟆中聽經意美得生天上。況於賢者至",
    "T50n2044_001:0171b10": "心聽經。豈不巍巍乎。",
    "T50n2044_001:0171b11": "昔有兄弟二人。弟行追明師作沙門。遂得羅",
    "T50n2044_001:0171b12": "漢道。數數來語兄。可勤作福德。兄言。我今",
    "T50n2044_001:0171b13": "怱務且須後耳。數數非一。兄後命終。弟以",
    "T50n2044_001:0171b14": "道眼觀兄神生何道。看天道人道其中不見",
    "T50n2044_001:0171b15": "其神。復觀地獄餓鬼道中復不見。乃在畜生",
    "T50n2044_001:0171b16": "道中。見兄神作大牛。時賈客駕牛治生。道惡",
    "T50n2044_001:0171b17": "趺泥中不能自起。賈客以杖打之。猶復舒咽",
    "T50n2044_001:0171b18": "不起。弟見兄如此。逕來在牛前。語兄言。今日",
    "T50n2044_001:0171b19": "怱務何如本時。牛便羞慚感絕而死。道人",
    "T50n2044_001:0171b20": "即去。眾賈人等便共議言。道人何故來呪",
    "T50n2044_001:0171b21": "殺我牛。便追逐道人。將還問其意狀。道人如",
    "T50n2044_001:0171b22": "事為說牛是我兄。不隨我語以致此罪。道人",
    "T50n2044_001:0171b23": "便擲鉢虛空。飛隨其後。眾賈人知是聖人。乃",
    "T50n2044_001:0171b24": "更自責。為牛燒香作福。其福得生天上。",
    "T50n2044_001:0171b25": "昔有賢者。居舍衛國東南三十里。家門奉法",
    "T50n2044_001:0171b26": "供養道人。家公好喜殺猪賣肉。道人漸漸知",
    "T50n2044_001:0171b27": "之。未及呵誡。老公遂便命終。在恒水中受鬼",
    "T50n2044_001:0171b28": "神形。有自鐵輪鋒刃如霜雪。隨流刺之。苦",
    "T50n2044_001:0171b29": "痛不可言。後日道人渡恒水在正與鬼神相",
    "T50n2044_001:0171c01": "值。其鬼便出半身在水上。捉船顧言。捉道",
    "T50n2044_001:0171c02": "人著水中。不者盡殺船上人。時有一賢者便",
    "T50n2044_001:0171c03": "問鬼神。何以故索是道人。鬼神言。我在世間",
    "T50n2044_001:0171c04": "時供養道人。道人心知我殺猪賣肉。而不呵",
    "T50n2044_001:0171c05": "誡我。是以殺道人耳。賢者便言。君坐殺猪乃",
    "T50n2044_001:0171c06": "致此罪。今復欲殺道人。罪豈不多乎。鬼神思",
    "T50n2044_001:0171c07": "惟實如賢者之言。便放令去。道人得去還語",
    "T50n2044_001:0171c08": "其家子孫。為作追福。神即得免苦。示語後",
    "T50n2044_001:0171c09": "世人。道人受供養不可不教誡。",
    "T50n2044_001:0171c10": "昔有人在道上行。見道有一死人。鬼神以杖",
    "T50n2044_001:0171c11": "鞭之。行人問言。此人已死何故鞭之。鬼神",
    "T50n2044_001:0171c12": "言。是我故身。在生之日不孝父母。事君不",
    "T50n2044_001:0171c13": "忠。不敬三尊。不隨師父之教。令我墮罪苦",
    "T50n2044_001:0171c14": "痛難言。悉我故身故來鞭耳。稍稍前行復見",
    "T50n2044_001:0171c15": "一死人。天神來下散華於死人屍上。以手摩",
    "T50n2044_001:0171c16": "挱之。行人問言。觀君似是天。何故摩挱是",
    "T50n2044_001:0171c17": "死屍。答曰。是我故身生時之日孝順父母。忠",
    "T50n2044_001:0171c18": "信事君。奉敬三尊。承受師父之教。令我神得",
    "T50n2044_001:0171c19": "生天。皆是故身之恩。是以來報之耳。行人一",
    "T50n2044_001:0171c20": "日見此二變。便還家奉持五戒修行十善。",
    "T50n2044_001:0171c21": "孝順父母忠信事君。示語後世人。罪福追人",
    "T50n2044_001:0171c22": "久而不置。不可不慎。",
    "T50n2044_001:0171c23": "昔有道人。在山中學道。人遣沙彌出舍",
    "T50n2044_001:0171c24": "衛。日日責一斗米兼課一偈。市中有一坐",
    "T50n2044_001:0171c25": "肆賢者。見沙彌並語而行。問沙彌言。周行",
    "T50n2044_001:0171c26": "走索何以並語而行。沙彌答言。我師在山",
    "T50n2044_001:0171c27": "中學道。日責我米一斗兼課一偈。是以並",
    "T50n2044_001:0171c28": "行誦一偈耳。賢者復問。若不輸米日可諳",
    "T50n2044_001:0171c29": "幾偈。言可諳十偈。賢者便言。勿復分行。",
    "T50n2044_001:0172a01": "吾自代沙彌輸米。沙彌歡喜即得靜坐學問。",
    "T50n2044_001:0172a02": "賢者為沙彌輸米九斛米。然後試沙彌經",
    "T50n2044_001:0172a03": "皆自通利。賢者後生世間為天尊作弟子。字",
    "T50n2044_001:0172a04": "名阿難。天尊有十二部經典。聰明之福報不",
    "T50n2044_001:0172a05": "可謂問一知十。示語後世人。福德隨身如影",
    "T50n2044_001:0172a06": "隨形。隨人所種各獲其福。不可不為。",
    "T50n2044_001:0172a07": "昔有屠兒有千頭牛養令肥好。日殺一牛賣",
    "T50n2044_001:0172a08": "肉。以殺五百牛。餘有五百頭。方共跳騰諠",
    "T50n2044_001:0172a09": "戲共相觝觸。天尊時入國。見牛如此愍而捨",
    "T50n2044_001:0172a10": "去。語諸弟子。此牛愚癡。伴侶欲盡方共戲諠。",
    "T50n2044_001:0172a11": "人亦如是。一日過去。人命轉減不可不思惟",
    "T50n2044_001:0172a12": "勤求度世之道。",
    "T50n2044_001:0172a13": "天尊說阿育王譬喻經"
}