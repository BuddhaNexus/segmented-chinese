{
    "X77n1522_009:0147c09": "新脩科分六學僧傳卷第九",
    "X77n1522_009:0147c11": "浙東沙門 曇噩 述",
    "X77n1522_009:0147c12": "施學",
    "X77n1522_009:0147c13": "[0147c13] 無而必以求諸人為貪。有而以子諸人為吝。惟",
    "X77n1522_009:0147c14": "貪若吝。三界眾生之大患也。故先佛。教之內施",
    "X77n1522_009:0147c15": "以去貪。則頭目手足。齒髮膚爪。是已。教之外施",
    "X77n1522_009:0147c16": "以去吝。則國城妻子。服食器玩。是已。蓋愛者貪",
    "X77n1522_009:0147c17": "吝之本。而身又愛之本也。然同有此身。則同有",
    "X77n1522_009:0147c18": "此愛。夫能忘所愛。則足以遺身。推所愛。則足以",
    "X77n1522_009:0147c19": "利物。而貪若吝於何有。且釋迦世尊之為菩薩",
    "X77n1522_009:0147c20": "時。於三千大千世界。無芥子許地。不舍身命。以",
    "X77n1522_009:0147c21": "求菩提。噫愛而至於遺身利物。以成菩提。其愛",
    "X77n1522_009:0147c22": "與非也。故係二科於施學之下。為世勸云。",
    "X77n1522_009:0147c23": "遺身科",
    "X77n1522_009:0147c24": "晉僧群[0147c24] 不知何許人。有高行。居羅江海中之霍山。山",
    "X77n1522_009:0148a01": "有大石。廣數丈。而窪其中。深可六七尺。得泉焉。味甘",
    "X77n1522_009:0148a02": "而色冽。且飲之能不饑。號盂泉。群因之以辟五穀。晉",
    "X77n1522_009:0148a03": "安太守陶夔。從群乞而遺之出山。&#x8F19;臭氣不可聞。夔",
    "X77n1522_009:0148a04": "必欲致之。乃親渡海至山下。風雨暝晦。留數日不得",
    "X77n1522_009:0148a05": "往。歎曰正謂山靈。勒回俗駕耳。遂去。群庵外有澗。與",
    "X77n1522_009:0148a06": "盂泉隔。非略彴莫可渡。一日忽有折翅鴨。身橫略彴",
    "X77n1522_009:0148a07": "上。群欲舉杖撥去之。恐致鴨死。因不得飲者數日。遂",
    "X77n1522_009:0148a08": "沒。壽百四十。臨終曰。我少時折一鴨翅。此其報也。",
    "X77n1522_009:0148a09": "宋曇稱[0148a09] 史失其氏。河北人。遊彭城。宿逆旅。主人夫妻",
    "X77n1522_009:0148a10": "皆八十餘。窮悴無子息。稱留視養。如己父母。畢其世。",
    "X77n1522_009:0148a11": "葬之而去。至駕山。駕山之人。為稱言。虎暴莫之止。稱",
    "X77n1522_009:0148a12": "曰。虎饑耳。我當以身飽之。乃解衣夜坐草中。祝之曰。",
    "X77n1522_009:0148a13": "願此血肉。作甘露味。充滿法界。使一切眾生。息貪害",
    "X77n1522_009:0148a14": "意。於未來際。獲無上法食。明日往視之。則餘頭顱而",
    "X77n1522_009:0148a15": "已。鄉里收以為塔。虎暴自是無復作。",
    "X77n1522_009:0148a16": "宋法進[0148a16] 或曰道進。或曰法迎。生唐氏。涼州張掖人。少",
    "X77n1522_009:0148a17": "以苦行聞。為沮渠蒙遜所敬。遜沒。子景環為胡所破。",
    "X77n1522_009:0148a18": "弟安周立。是歲大饑。進屢請賑濟。安周不答。進則持",
    "X77n1522_009:0148a19": "刀褁鹽。至餓者群聚處。次第授三歸。即掛衣盔樹上。",
    "X77n1522_009:0148a20": "而臥於地。授刀餓者。使割身肉。以共濟。餓者未忍。乃",
    "X77n1522_009:0148a21": "自起割之。蘸鹽以&#x5FA7;啖餓者。兩股既盡。語餓者曰。我",
    "X77n1522_009:0148a22": "倦。汝自取之。雖皮骨。猶足以給數日。無使王知。苟知",
    "X77n1522_009:0148a23": "則奪而去之矣。餓者皆悲悼。不敢正視。頃之其弟子",
    "X77n1522_009:0148a24": "與王使至。轝以還宮。安周感悟。發倉廩存活。不可勝",
    "X77n1522_009:0148b01": "數。明日進乃絕。闍維煙燄&#x4E98;天。火不息者七日。而舌",
    "X77n1522_009:0148b02": "無所壞。起三層塔瘞之。弟子僧遵有高行。",
    "X77n1522_009:0148b03": "宋僧富[0148b03] 生山氏。高陽人也。少孤篤學。美儀止。偽秦衛",
    "X77n1522_009:0148b04": "將軍楊邕。襄陽習鑿齒皆友善。聽道安講放光般若",
    "X77n1522_009:0148b05": "感悟。遂祝髮為沙門。安沒。還魏郡廷尉寺謝賓客。山",
    "X77n1522_009:0148b06": "行見一小兒。為群賊牽去。問之則曰。欲以其心肝祭",
    "X77n1522_009:0148b07": "神也。兒啼垢面視富。富即脫所著衣。遺賊曰。請毋用",
    "X77n1522_009:0148b08": "人祭。而用羊豕祭。此衣所以為羊豕價也。賊不可。富",
    "X77n1522_009:0148b09": "遂從賊取刀。[利-禾+皮]其腹。血淋漓仆道旁。賊大驚皆奔散。",
    "X77n1522_009:0148b10": "富雖困。猶能言。行路問而悲之。因相與抱持而哭。既",
    "X77n1522_009:0148b11": "送小兒還其家。又急以針線。縫其腹塗之驗藥。轝歸",
    "X77n1522_009:0148b12": "寺。少時而差。",
    "X77n1522_009:0148b13": "宋法羽[0148b13] 冀州人。年十五。為沙門慧始童子。始刻苦於",
    "X77n1522_009:0148b14": "道。羽落髮能嗣其行。慕法華經藥王菩薩樊身之施。",
    "X77n1522_009:0148b15": "於是自蒲&#x5742;以白晉王姚緒。緒曰入道多門。何必自",
    "X77n1522_009:0148b16": "焚。對曰。吾願如是。即服香油。以布纏其身。誦經坐火",
    "X77n1522_009:0148b17": "柵中。聲至眉額焦爛。而後絕。時年四十五。",
    "X77n1522_009:0148b18": "宋慧紹[0148b18] 不知何許人。八歲依沙門僧要。為童子。落髮",
    "X77n1522_009:0148b19": "於臨川招提寺。陰積薪高數丈。&#x8657;其中如龕狀。乃以",
    "X77n1522_009:0148b20": "所欲為辭要。要苦遮挽之。不從。復設八關齋會。別往",
    "X77n1522_009:0148b21": "來者。是日車馬奔輳。金帛填委。中夜忽失紹所在。求",
    "X77n1522_009:0148b22": "之則已坐薪龕中。而燎及頂額矣。然猶聞其唱一心",
    "X77n1522_009:0148b23": "云。俄有大星如斗。墜煙焰中。再墜再舉不可測。火三",
    "X77n1522_009:0148b24": "日乃已。又後三日。而一梧桐生其處。蓋紹無恙時所",
    "X77n1522_009:0148c01": "&#x751E;言者。且戒勿伐。時年二十八。其師僧要。壽一百六",
    "X77n1522_009:0148c02": "十。沒於招提寺。",
    "X77n1522_009:0148c03": "宋僧瑜[0148c03] 生周氏。吳興餘杭人。年十二。為沙門。&#x751E;與曇",
    "X77n1522_009:0148c04": "溫慧光。廬於山南。號招隱。常曰。結果三塗。情形故也。",
    "X77n1522_009:0148c05": "情將盡矣。形亦宜捐。其遠追藥王焚身之軌可也。於",
    "X77n1522_009:0148c06": "是誦藥王品。以即火聚。時年四十四。後有雙桐。生其",
    "X77n1522_009:0148c07": "室。世號雙桐和尚。",
    "X77n1522_009:0148c08": "宋僧慶[0148c08] 生陳氏。巴西安漢人。家世事五斗米道。慶猶",
    "X77n1522_009:0148c09": "悟其非。十三為沙門。止義興寺。淨脩梵行。願求見佛。",
    "X77n1522_009:0148c10": "初然三指。乃辟穀。大明三年二月八日。於武擔山寺",
    "X77n1522_009:0148c11": "西。對其所造淨名像前。焚身供養。有物如龍狀。從火",
    "X77n1522_009:0148c12": "升天。時年二十三。",
    "X77n1522_009:0148c13": "宋慧益[0148c13] 廣陵人。史不書氏。少為沙門。有至行。大明四",
    "X77n1522_009:0148c14": "年。始辟穀。餌麻麥。六年絕麻麥。食酥油。頃之又絕酥",
    "X77n1522_009:0148c15": "油。服香丸。時雖肢體無力。而神情殊壯。七年四月八",
    "X77n1522_009:0148c16": "日。於鐘山置鑊。油滿其中。乘牛車詣龍門。辭孝武皇",
    "X77n1522_009:0148c17": "帝。乃入鑊。據小床。以油灌吉貝自纏。且灌一長帽著",
    "X77n1522_009:0148c18": "之。帝令太宰江夏王義恭。至鑊所勸曰。為道多塗。何",
    "X77n1522_009:0148c19": "必焚身。答曰。本願如此。不必上煩聖慮。乞度僧二十",
    "X77n1522_009:0148c20": "人。以隆佛法。有詔許之。即誦藥王正品。火至眉。聲猶",
    "X77n1522_009:0148c21": "朗然。翌日帝為設齋建寺。號藥王。以擬本事也。",
    "X77n1522_009:0148c22": "宋曇弘[0148c22] 黃龍人。史不書氏。少為沙門。專精律部。宋永",
    "X77n1522_009:0148c23": "初中。遊番禺。止臺寺。又遊交趾仙山寺。誦無量壽及",
    "X77n1522_009:0148c24": "觀音經。誓生安養。孝建二年。乃聚薪自焚。弟子爭抱",
    "X77n1522_009:0149a01": "持以歸。則其身已半焦爛矣。更一月小差。復失之。跡",
    "X77n1522_009:0149a02": "其所往。則火赫然。而命已盡。明日人有見弘黃金色。",
    "X77n1522_009:0149a03": "身乘一鹿。以西馳者。",
    "X77n1522_009:0149a04": "齊法光[0149a04] 秦州隴西人也。史失其氏。年二十九。為沙門。",
    "X77n1522_009:0149a05": "不服纊帛。辟五穀。啖松葉松脂。及飲香油。以焚身自",
    "X77n1522_009:0149a06": "誓。稍積薪於記城寺。大明五年。十月二十日。果滿其",
    "X77n1522_009:0149a07": "志。火至眉目。經聲猶了了。時年四十。[0149a07] 始豐沙門法存。",
    "X77n1522_009:0149a08": "讀蓮經。慕藥王焚身供養事。且欲以化其鄉里之孱",
    "X77n1522_009:0149a09": "弱不立者。卒行其志。太守蕭緬。遣沙門慧深。為塔表",
    "X77n1522_009:0149a10": "彰之。",
    "X77n1522_009:0149a11": "齊法凝[0149a11] 姓龐氏。會州人。初武帝&#x751E;於夢中。遊齊山。覺",
    "X77n1522_009:0149a12": "而&#x5FA7;問其地於群臣。卒莫有知者。乃詔天下訪求之。",
    "X77n1522_009:0149a13": "而得於會之城北七里所。因立精舍於上。給田度僧。",
    "X77n1522_009:0149a14": "以垂永久。凝以童子占籍焉。戒行精苦。禪觀修明。每",
    "X77n1522_009:0149a15": "入定。&#x8F19;經月。至年七十。偶於佛像前。置高座。坐燒一",
    "X77n1522_009:0149a16": "指。晝夜略不動搖。火及臂煙燄愈熾。弟子或欲撲滅",
    "X77n1522_009:0149a17": "者。或&#x544C;呼禁止者。皆不聽。火遂及身。七日七夜。惟一",
    "X77n1522_009:0149a18": "&#x7070;聚。眾共埋骨其所。而樹塔焉。",
    "X77n1522_009:0149a19": "周普圓[0149a19] 武帝時。戾上三輔。素行頭陀。樂以慈悲利益",
    "X77n1522_009:0149a20": "群品。諸少年有願從出家者。&#x8F19;引度無所憚。默誦華",
    "X77n1522_009:0149a21": "嚴每徹一部。雖弟子莫之知也。多於林墓間。坐繩&#x7240;",
    "X77n1522_009:0149a22": "習定。屢閱晨夕間。乞食則一往村落。性無怖懼。常有",
    "X77n1522_009:0149a23": "鬼四目六牙。身毛下垂。手持曲杖竟前。圓瞪視而已。",
    "X77n1522_009:0149a24": "鬼遽隱。有人從圓乞頭。將自斬。其人因謝不受而止。",
    "X77n1522_009:0149b01": "有從乞手。遂自以繩繫腕於樹。以刀自肘斷予之。因",
    "X77n1522_009:0149b02": "悶絕仆地。竟卒於郊南之樊川。道俗慕其行。爭欲收",
    "X77n1522_009:0149b03": "葬。尋分其屍。為數段。以樹塔焉。",
    "X77n1522_009:0149b04": "隋普濟[0149b04] 雍之北山互人。出家之初。即儀軌圓禪師習",
    "X77n1522_009:0149b05": "定業。然常誦華嚴。以自程課。周武廢教。乃復發願。脩",
    "X77n1522_009:0149b06": "普賢行。使大法再興。如果所願。當捨身供養。生賢首",
    "X77n1522_009:0149b07": "國。由是棲遲太白山中。飲澗啖草。以度時。開皇弘闡",
    "X77n1522_009:0149b08": "佛乘。濟欣慶彌厲。思酬所願。因投炭谷之西崖以殞。",
    "X77n1522_009:0149b09": "遠近奔赴。增巖填谷。為建白塔於高。&#x5CEF;焉。",
    "X77n1522_009:0149b10": "唐法曠[0149b10] 姓駱氏。雍之咸陽人。少專儒素。後從弘善寺",
    "X77n1522_009:0149b11": "榮師。聽大論。年十六。講解通暢。詶答泠然。京師諸德",
    "X77n1522_009:0149b12": "推美焉。然尤習定。而不以時節方所。有間屢閱藏典。",
    "X77n1522_009:0149b13": "堅持律業。務行頭陀。以終其身。且每以離著。垂訓門",
    "X77n1522_009:0149b14": "徒。曰予惟生死滯著。從無始來。故受輪回。以至于今。",
    "X77n1522_009:0149b15": "中常怏怏。欲以試之。貞觀七年二月二十一日。去終",
    "X77n1522_009:0149b16": "南山四十里。許於炭谷內。脫衣掛樹。自刎而終。當是",
    "X77n1522_009:0149b17": "時。人無知者。建至八月。乃始訪得其處。而屍完潔云。",
    "X77n1522_009:0149b18": "[0149b18] 唐汾州大乘寺有僧。亡其名。每以濁世難度。誓必捨",
    "X77n1522_009:0149b19": "身。期生安養。先為節食。服香者屢歲。於是卜日集眾。",
    "X77n1522_009:0149b20": "盛列旛蓋導衛。至於子夏學巖。面西而立。作佛觀久",
    "X77n1522_009:0149b21": "之。眾唱善哉。乃竦身高崖。投於深壑。望者見其至地。",
    "X77n1522_009:0149b22": "猶能起坐。及就視則已逝矣。",
    "X77n1522_009:0149b23": "唐會通[0149b23] 雍州萬年御宿川人。出家隱居終南豹林谷。",
    "X77n1522_009:0149b24": "每讀法華經。至藥王品。忻然慕&#x52B9;之。私積薪槱為窟。",
    "X77n1522_009:0149c01": "誓必自燼。貞觀之季。靜夜於林中唱經下火。清聲烈",
    "X77n1522_009:0149c02": "燄。與風俱遠。訖於熸息。猶見其跏坐如故。尋而西南",
    "X77n1522_009:0149c03": "有大白光。流入火聚身方偃仆。逮曉寂然。乃收其遣",
    "X77n1522_009:0149c04": "骸。起塔勒銘焉。[0149c04] 又荊州有姊妹比丘尼者。亦志脩藥",
    "X77n1522_009:0149c05": "王本事。於是漸斷粒食。服諸香油香蜜等物。而神爽",
    "X77n1522_009:0149c06": "高明。氣力不衰。貞觀三年二月八日。於州之逵道中。",
    "X77n1522_009:0149c07": "置二高座。姊妹乃以蠟布纏身。自踵至頂。惟出其面。",
    "X77n1522_009:0149c08": "眾共以華香旛蓋。迎升高座。姊妹更以火炬炷頂。端",
    "X77n1522_009:0149c09": "坐以誦法華。煙燄及眼。聲猶宏亮。下及口鼻。而後息",
    "X77n1522_009:0149c10": "絕。達旦合座。骸骨消化。二舌獨存。眾為起塔以葬。[0149c10] 僧",
    "X77n1522_009:0149c11": "善導以道綽之教化行京師。親寫彌陀經數萬卷。散",
    "X77n1522_009:0149c12": "諸士女。奉之以脩淨業者不可勝計。一日說法光明",
    "X77n1522_009:0149c13": "寺。或者問導曰。今稱佛名號。定生淨土否。導曰定生",
    "X77n1522_009:0149c14": "定生。或者禮拜訖。口唱南無阿彌陀佛。聲聲相續不",
    "X77n1522_009:0149c15": "少置。因出寺立門前柳樹上。合掌西望。投身於地而",
    "X77n1522_009:0149c16": "死。",
    "X77n1522_009:0149c17": "唐玄覽[0149c17] 姓李氏。趙之房子人。兄弟凡五。而覽其季也",
    "X77n1522_009:0149c18": "伯父蒲之萬泉令。無子命為嗣。然&#x89A7;心慕出家。遂北",
    "X77n1522_009:0149c19": "逃。見超禪師於汾州。其伯復遣尋獲以歸。覽終無留",
    "X77n1522_009:0149c20": "意。乃曰。我身屬伯。心則屬諸佛也。貞觀初。入京蒙度。",
    "X77n1522_009:0149c21": "隸名弘福寺。每謂法屬曰。誓必捐棄苦木。以警流俗。",
    "X77n1522_009:0149c22": "十八年四月初吉。忽以衣&#x5E5E;。付知寺僧。身著單衣。東",
    "X77n1522_009:0149c23": "至渭陰洪陂坊臨水誦禮訖。即投身水中。眾趨拯之",
    "X77n1522_009:0149c24": "以出。&#x89A7;曰。吾方仰學大士能舍難舍。幸勿遮止也。眾",
    "X77n1522_009:0150a01": "悟聽其所欲為。乃復合掌發願。唱佛名號。沒渦湍中。",
    "X77n1522_009:0150a02": "三日而後獲屍水上。共起塔本寺以葬。先是&#x89A7;久不",
    "X77n1522_009:0150a03": "歸。同住頗怪之。訪問靡知其處。尋解所留之&#x5E5E;。以驗",
    "X77n1522_009:0150a04": "其蹤跡。內有遺文書一紙曰。敬白十方三世諸佛。弟",
    "X77n1522_009:0150a05": "子玄覽。自出家來一十二夏。雖霑僧數。大業未成。今",
    "X77n1522_009:0150a06": "欲脩行檀波羅蜜。如薩埵投身。尸毗割股。魚王肉山",
    "X77n1522_009:0150a07": "等前聖模範。衣物具在。請依佛律。嗚呼臨終之際。其",
    "X77n1522_009:0150a08": "周詳委悉如此。亦足以見其用心矣。",
    "X77n1522_009:0150a09": "唐束草者[0150a09] 忽見之京師平康坊菩提寺。所居不治房",
    "X77n1522_009:0150a10": "舍。夜則藉草一束。隨臥兩廡下。曰此頭陀行也。如是",
    "X77n1522_009:0150a11": "數年。綱維者謂其宿德。為搆房使歸。以便安養。且譏",
    "X77n1522_009:0150a12": "其狼藉。草曰。爾厭我乎。世不堪戀。何可久哉。是夜遂",
    "X77n1522_009:0150a13": "以所臥束草焚。至明骸骼俱化。唯餘&#x7070;燼耳。夫以束",
    "X77n1522_009:0150a14": "草之微。而燬七尺之軀。且無&#x9B31;勃之氣。爆裂之聲。是",
    "X77n1522_009:0150a15": "非入三昧。以金剛力。摧血肉之身者。不能也。眾同塑",
    "X77n1522_009:0150a16": "其像於寺而奉之。有所祈禱。尤靈異。",
    "X77n1522_009:0150a17": "唐無染[0150a17] 出家隸業中條山。習四分律涅槃經因明百",
    "X77n1522_009:0150a18": "法等論。每謂華嚴經。至謂東北方金色世界文殊菩",
    "X77n1522_009:0150a19": "薩。與一萬聖眾。從昔已來。止住其中。而演說法。即忻",
    "X77n1522_009:0150a20": "然暴之。願往參禮。貞元七年。掛錫五臺善住閣院。然",
    "X77n1522_009:0150a21": "於採薪汲水。供眾之暇。&#x5FA7;歷幽勝。所&#x89A9;金橋寶塔。鍾",
    "X77n1522_009:0150a22": "磬光瑞。莫窮其數。如是閱二十年。後於中臺之東。忽",
    "X77n1522_009:0150a23": "見一寺。額曰福生。內有梵僧。可萬計。染&#x5FA7;拜慰勞如",
    "X77n1522_009:0150a24": "禮。而菩薩亦以僧相語染曰。汝於此有緣。當荷眾。勿",
    "X77n1522_009:0150b01": "有願無行也。染由是發心飯僧。且自要曰。如僧及百",
    "X77n1522_009:0150b02": "萬。則燒一手指以謝。盡燒指。則僧之受飯者。已及千",
    "X77n1522_009:0150b03": "萬。布施填委。海涵山積。方來而未止也。開成中。別眾",
    "X77n1522_009:0150b04": "往中臺絕頂。炷香告辭十方如來。一萬菩薩。偕其季",
    "X77n1522_009:0150b05": "趙華。持蠟布兩端。麤麻一束。香油一斗。詣其地。是日",
    "X77n1522_009:0150b06": "染則絕不飲食。從旦至暮。禮誦不小輟。夜將半。謂華",
    "X77n1522_009:0150b07": "曰。吾茲春秋七十有四。夏臘五十有五。餘喘幾何。而",
    "X77n1522_009:0150b08": "猶貪著不以供養。則豈誠吾徒所為哉。子吾弟也。幸",
    "X77n1522_009:0150b09": "助吾緣。則庶幾於是。華泣諫再四。不可。則以布纏麻",
    "X77n1522_009:0150b10": "縛。而油灌之。舉火自其頂。煙燄方熾。而屹立不倚。至",
    "X77n1522_009:0150b11": "足然後仆。則亦可謂異矣。",
    "X77n1522_009:0150b12": "唐行明[0150b12] 吳郡長洲魯氏子。出家禮五臺峨嵋天台諸",
    "X77n1522_009:0150b13": "勝&#x8FF9;。至衡嶽愛之。遂棲止祝融&#x5CEF;下。與玄泰布納相",
    "X77n1522_009:0150b14": "往來。每謂其友曰。吾不願學僧崖之焚木樓。亦不願",
    "X77n1522_009:0150b15": "學屈原之葬魚腹。然終當學薩埵太子之飼虎耳。一",
    "X77n1522_009:0150b16": "日委身鷙獸前。骨肉皆盡。泰為收其遺餘。以闍維之。",
    "X77n1522_009:0150b17": "得舍利。絕圓瑩。因擷華酌水。述文以祭。其文&#x69E9;謂能",
    "X77n1522_009:0150b18": "以勇猛破貪著。成法檀度也。",
    "X77n1522_009:0150b19": "周普靜[0150b19] 姓茹氏。晉州洪洞人。少從鄉里慧澄法師出",
    "X77n1522_009:0150b20": "家。誦經持&#x546A;勤至。既薙落受具。往禮鳳翔法門寺真",
    "X77n1522_009:0150b21": "身舍利。聽採睢陽。赴講龍興寺。其稟承傳授。皆可尚。",
    "X77n1522_009:0150b22": "隨緣獎導於陳蔡曹亳宿泗間。卒行化汴京。復歸鄉",
    "X77n1522_009:0150b23": "里。住慈雲寺。會郡守楊君。迎請鳳翔真身塔。為民祈",
    "X77n1522_009:0150b24": "福。於是投牒乞自&#x52B9;。塔時奉安廣聖寺。顯德二年四",
    "X77n1522_009:0150c01": "月八日。靜於塔前。焚身供養。仍發願曰。當捨千身。期",
    "X77n1522_009:0150c02": "登正覺。今始千身之一也。即坐薪龕。自拋火炬。哀慟",
    "X77n1522_009:0150c03": "之聲四合。煙燄熾然。雲物日色昏濁。春秋六十有九。",
    "X77n1522_009:0150c04": "宋守賢[0150c04] 出泉州永春丘氏。少&#x8066;敏。即依師披剪於吉",
    "X77n1522_009:0150c05": "祥院。後遊學雲門。得心法。既匡眾衡陽之大聖寺。其",
    "X77n1522_009:0150c06": "操守愈益孤峻。一布衣。雖屢更寒暑。未&#x751E;變。一藤狀",
    "X77n1522_009:0150c07": "晝夜禪坐。如株杌。有問者。酬答無小滯。乾德中。忽告",
    "X77n1522_009:0150c08": "眾曰。吾今茲且將償宿願矣。明日徑入南窯山。諸子",
    "X77n1522_009:0150c09": "弟輩。初莫之知也。有求之者。得雙脛骨草石間。然後",
    "X77n1522_009:0150c10": "信其委身於豺虎矣。闍維收舍利起塔。壽七十四。",
    "X77n1522_009:0150c11": "宋文輦[0150c11] 永嘉平陽人。幼趨金華受業。從薙落。既圓具。",
    "X77n1522_009:0150c12": "即杖策縉雲。見明招。得心法。後造天台韶公室中卒。",
    "X77n1522_009:0150c13": "隨侍三十載。不少懈。而盡其底蘊乃已。又攬藏經三",
    "X77n1522_009:0150c14": "過以印之。太平興國三&#x79CA;。忽積薪自焚。且曰。吾以供",
    "X77n1522_009:0150c15": "養十方三世諸佛諸菩薩。煙燄五色旋轉。觀者讚歎",
    "X77n1522_009:0150c16": "嗟悼相雜。俄獲舍利於&#x7070;燼間。莫可計。時春秋八十",
    "X77n1522_009:0150c17": "四矣。",
    "X77n1522_009:0150c18": "宋懷德[0150c18] 江南人。髫&#x79CA;北遊。獲落髮。聽講致名位。尤通",
    "X77n1522_009:0150c19": "法華。誦持專至。後禮僧伽像塔至泗上。太平興國八",
    "X77n1522_009:0150c20": "年。詔宦者李神福。以旛華上供。且奉感應舍利。至寺",
    "X77n1522_009:0150c21": "附新塔以葬。德因誓。以軀命供養。乃先捨衣盂資生",
    "X77n1522_009:0150c22": "之物。悉以飯僧。然後服以灌油紙衣。拜辭大眾。手持",
    "X77n1522_009:0150c23": "雙燭。登積薪上坐。待煙燄之熾。而誦經不輟。既而身",
    "X77n1522_009:0150c24": "摧聲息。&#x7070;燼迸散。噫亦可謂勇猛精進者已。則是年",
    "X77n1522_009:0151a01": "四月八日也。頃之神福旋京師。具以事聞。上為之動",
    "X77n1522_009:0151a02": "容。",
    "X77n1522_009:0151a03": "[0151a03] 讚曰。",
    "X77n1522_009:0151a04": " 貪欲為因  貪命為果  至哉格言  疇克負荷",
    "X77n1522_009:0151a05": " 此生死身  三界&#x898A;&#x93C1;  柰何神識  認我著我",
    "X77n1522_009:0151a06": " 欲尤汙穢  乃情愛緣  命亦&#x8657;幻  脩短由天",
    "X77n1522_009:0151a07": " 是二貪者  皆身致然  故能捨身  為法檀度",
    "X77n1522_009:0151a08": " 諸佛如來  護念囑付  薩埵藥王  誠足追慕"
}