{
    "T04n0212_011:0666a04": "出曜經卷第十一",
    "T04n0212_011:0666a06": "姚秦涼州沙門竺佛念譯",
    "T04n0212_011:0666a07": "誹謗品第九之餘",
    "T04n0212_011:0666a08": "　◎若猗內藏，　　依賢聖活，　　愚者墮惡，",
    "T04n0212_011:0666a09": "　猶願邪見。",
    "T04n0212_011:0666a10": "昔佛在舍衛國祇樹給孤獨園，時與數千萬",
    "T04n0212_011:0666a11": "眾前後圍繞而為說法。有異比丘即從坐起，",
    "T04n0212_011:0666a12": "偏露右臂叉手合掌前白佛言：「如來莫說休",
    "T04n0212_011:0666a13": "息泥洹，如來出要賢聖妙法，如來於現法中",
    "T04n0212_011:0666a14": "閑靜無為而自娛樂。」爾時世尊告諸比丘：「汝",
    "T04n0212_011:0666a15": "等觀此愚人，自墜惡趣永滅形壽。不但今日",
    "T04n0212_011:0666a16": "呵制如來，乃往久遠無數世時，於毘波尸",
    "T04n0212_011:0666a17": "如來所，亦復呵制使不說法。不但呵制毘",
    "T04n0212_011:0666a18": "波尸如來，乃復呵制尸棄如來使不說法，次",
    "T04n0212_011:0666a19": "復呵制毘舍毘如來，次復呵制拘樓如來，",
    "T04n0212_011:0666a20": "復次呵制拘那含牟尼佛，次復呵制迦葉如",
    "T04n0212_011:0666a21": "來。我今第七如來、至真、等正覺出現於世，復",
    "T04n0212_011:0666a22": "來呵制使不說法。如此愚人，端心正意不呵",
    "T04n0212_011:0666a23": "制如來者，即應此座上坐，諸塵垢盡得法眼",
    "T04n0212_011:0666a24": "淨。」是時，世尊在大眾中，說此偈曰：",
    "T04n0212_011:0666a25": "「以失今良會，　　更立誓願求，",
    "T04n0212_011:0666a26": "　終不見聖諦，　　況欲見究竟？",
    "T04n0212_011:0666a27": "「比丘當知！此愚癡凡夫之人，於賢聖道撿自",
    "T04n0212_011:0666a28": "喪形命，離於佛法聖眾。」若猗內藏者，如來深",
    "T04n0212_011:0666a29": "法之藏無所染著，其事有三：一者三界緣對",
    "T04n0212_011:0666b01": "結使永盡無餘亦名阿羅漢。二者不復生滅",
    "T04n0212_011:0666b02": "更無萌兆趣生熟藏。三者於天人世興致供養",
    "T04n0212_011:0666b03": "悉能消化，使前施者受福無窮。是故說曰，若",
    "T04n0212_011:0666b04": "猗內藏也。依賢聖活者，賢聖有二：一者善根",
    "T04n0212_011:0666b05": "成就名曰賢聖，二者無漏成就名曰賢聖。如",
    "T04n0212_011:0666b06": "此賢聖不猗邪見而求活，乃依深法妙智而",
    "T04n0212_011:0666b07": "求活也。是故說曰，依賢聖活也。愚者墮惡者，",
    "T04n0212_011:0666b08": "猶如彼比丘呵制如來使不說法。「休息泥洹、",
    "T04n0212_011:0666b09": "如來出要、賢聖妙法，如來於現法中但當閑",
    "T04n0212_011:0666b10": "靜無為而自娛樂，何為與大眾說法？」如此比",
    "T04n0212_011:0666b11": "類，愚不識真自招禍惡，願樂湯火以為屋室，",
    "T04n0212_011:0666b12": "此人不當與坐起言語。是故說曰，愚者墮惡",
    "T04n0212_011:0666b13": "也。猶願邪見者，懷猶豫見習顛倒久與邊見",
    "T04n0212_011:0666b14": "相應，如彼契經所說：「佛告長者：『夫邪見之",
    "T04n0212_011:0666b15": "人自犯身行如所說，犯口所行如所說，犯意",
    "T04n0212_011:0666b16": "所行如所說，興意想念流馳萬端，盡興邪見",
    "T04n0212_011:0666b17": "不可親近，消滅善本增益惡種。所以然者？長",
    "T04n0212_011:0666b18": "者當知！邪見為病迷於正法，猶伊叉桓子、帝",
    "T04n0212_011:0666b19": "多羅子、尸婆犁子種散於地，隨時長養漸得",
    "T04n0212_011:0666b20": "水潤，火溫風動地持，後得長大，食之極苦麤",
    "T04n0212_011:0666b21": "澁穢臭不可食噉。』」邪見之人亦復如是，自犯",
    "T04n0212_011:0666b22": "身行口行意行，是故說曰，猶願邪見也。",
    "T04n0212_011:0666b23": "　竹蘆生節，　　還害其軀，　　吐言當善，",
    "T04n0212_011:0666b24": "　不演惡教。",
    "T04n0212_011:0666b25": "竹蘆生節者，竹蘆生節麤而且長，若遇暴風",
    "T04n0212_011:0666b26": "倚互相撐各入其節，節自枯朽更不復生。",
    "T04n0212_011:0666b27": "彼比丘所說亦復如是，自招其罪不為他人，",
    "T04n0212_011:0666b28": "是故說曰，竹蘆生節，還害其軀也。吐言當善",
    "T04n0212_011:0666b29": "者，言當慈仁哀愍一切，是故說曰，吐言當",
    "T04n0212_011:0666c01": "善也。不演惡教者，有吐言教不善之法後趣",
    "T04n0212_011:0666c02": "惡道，人身猶尚可行，言辯通達時乃有耳。是",
    "T04n0212_011:0666c03": "故說曰，不演惡教也。",
    "T04n0212_011:0666c04": "　從善得解脫，　　為惡不得解，",
    "T04n0212_011:0666c05": "　善解者為賢，　　是為脫惡惱，",
    "T04n0212_011:0666c06": "　賢聖解不然，　　如彼愚得解。",
    "T04n0212_011:0666c07": "從善得解脫者，夫至解脫無為之處，言當用",
    "T04n0212_011:0666c08": "善，巧言善語者，為人所敬，所至到方多所饒",
    "T04n0212_011:0666c09": "益，是故說曰，從善得解脫也。為惡不得解者，",
    "T04n0212_011:0666c10": "常懷愁憂心意煩惱恒懷恐懼，是故說，為惡",
    "T04n0212_011:0666c11": "不得解也。善解者為賢者，言解脫未必是解",
    "T04n0212_011:0666c12": "脫，或能被繫王者所拘，所謂解脫者心身俱",
    "T04n0212_011:0666c13": "解脫，是故說，善解者為賢。是謂脫惡惱者，",
    "T04n0212_011:0666c14": "縛有二緣，今身易後身，今身者桁械考掠",
    "T04n0212_011:0666c15": "及諸五毒之痛，復被結使縛流轉五趣，於中",
    "T04n0212_011:0666c16": "能自拔濟乃為善解，是故說，解脫惡惱也。賢",
    "T04n0212_011:0666c17": "聖解不然者，賢聖有二業：一者善本成就，二",
    "T04n0212_011:0666c18": "者無漏成就。彼賢聖人所吐言教不自傷損，",
    "T04n0212_011:0666c19": "後無苦惱，是故說賢聖解不然也。如彼愚得",
    "T04n0212_011:0666c20": "解者，愚人習行好著邪道不隨正路，以自牽",
    "T04n0212_011:0666c21": "往趣三惡道，是故說如彼愚得解也。",
    "T04n0212_011:0666c22": "　比丘抱損意，　　不躁言得忠，",
    "T04n0212_011:0666c23": "　義說如法說，　　是言柔軟甘。",
    "T04n0212_011:0666c24": "比丘抱損意者，比丘護口意，自能收攝，語",
    "T04n0212_011:0666c25": "不煩重，若處道俗，處中而說不嬈彼此，是故",
    "T04n0212_011:0666c26": "說曰，比丘抱損意也。不躁言得忠者，少言多",
    "T04n0212_011:0666c27": "中不離佛語，世俗煩閙意恒遠離，是故說曰，",
    "T04n0212_011:0666c28": "不躁言得忠也。義說如法說者，具足而說，句",
    "T04n0212_011:0666c29": "身味身無所缺漏，是故說曰，義說如法說也。",
    "T04n0212_011:0667a01": "是言柔軟甘，出無量義解悅人意，所說無厭",
    "T04n0212_011:0667a02": "足，如天甘露善心無怒，亦不選擇彼豪族種、",
    "T04n0212_011:0667a03": "此卑家種，平等而說無增減心，是故說曰，是",
    "T04n0212_011:0667a04": "言柔軟甘也。",
    "T04n0212_011:0667a05": "　善說賢聖教，　　法說如法二，",
    "T04n0212_011:0667a06": "　念說如念三，　　諦說如諦四。",
    "T04n0212_011:0667a07": "善說賢聖教者，賢聖出教必有所由，接度眾",
    "T04n0212_011:0667a08": "生無不有濟，是故說賢聖教也。法說如法二",
    "T04n0212_011:0667a09": "者，賢聖教中正法所居、非法所居。何以故？說",
    "T04n0212_011:0667a10": "法之時，廣布賢聖道長益善根，說非法時，增",
    "T04n0212_011:0667a11": "益不善根善法有損。善說賢聖教，第一句；法",
    "T04n0212_011:0667a12": "說如法說，是故說法說如法二也。念說如",
    "T04n0212_011:0667a13": "念三者，出言柔和為人所愛念，出言麤獷為",
    "T04n0212_011:0667a14": "人所憎惡，欲為人所念者當自念其善，雖處",
    "T04n0212_011:0667a15": "畜生，聞其惡言皆懷愁慼。昔有二人各畜力",
    "T04n0212_011:0667a16": "牛，一人自誇欲得與彼牛捔力，若不如者，",
    "T04n0212_011:0667a17": "要金錢五百，試牛並耕一牛力實勝之。其牛",
    "T04n0212_011:0667a18": "主罵曰：「弊牛努力。」牛聞其罵，即便臥地，輸金",
    "T04n0212_011:0667a19": "錢五百枚。復至後日主責牛曰：「名汝為快牛，",
    "T04n0212_011:0667a20": "乃使我失錢，令我慚愧。」牛報其主曰：「更可試",
    "T04n0212_011:0667a21": "之，當盡我力，當還倍得彼錢。」即復更耕，如牛",
    "T04n0212_011:0667a22": "所言倍得彼錢。畜生尚識善惡之言，況人當",
    "T04n0212_011:0667a23": "不識善惡言乎？是故說，念說如念三也。諦說",
    "T04n0212_011:0667a24": "如諦四者，好學之士畏懼生死五道患難，既",
    "T04n0212_011:0667a25": "損耗不益前人，如斯之類塞泥洹路開地獄",
    "T04n0212_011:0667a26": "門，如來欲現真妙之義，諦說如諦四也。",
    "T04n0212_011:0667a27": "　是以言語者，　　必使己無患，",
    "T04n0212_011:0667a28": "　亦不剋眾人，　　是為能善言。",
    "T04n0212_011:0667a29": "是以言語者，言先自惟不自剋伐，使今世後",
    "T04n0212_011:0667b01": "世必無苦患，若今身為惡犯王者法，或財產",
    "T04n0212_011:0667b02": "田業沒入於宮，或為盜賊劫掠，居業日耗所",
    "T04n0212_011:0667b03": "願必乖。若至後身，死入地獄畜生餓鬼，地獄",
    "T04n0212_011:0667b04": "五毒不可堪忍，畜生芻蒿負重為役，餓鬼飢",
    "T04n0212_011:0667b05": "饉形[戀心+足]極苦。若欲吐言當念謹慎，使今世後",
    "T04n0212_011:0667b06": "世永無苦患，為無數眾生見輒愛念，死生天",
    "T04n0212_011:0667b07": "上受福自然，是故說曰，是以言語者，必使己",
    "T04n0212_011:0667b08": "無患也。亦不剋眾人者，或有狂夫妄讒良善，",
    "T04n0212_011:0667b09": "使彼興恚以致喪身。言說真誠不譏彼短則",
    "T04n0212_011:0667b10": "無所剋，是故說曰，亦不剋眾人也。是為能",
    "T04n0212_011:0667b11": "善言者，人修善行言必有驗，或說泥洹趣要",
    "T04n0212_011:0667b12": "正路，順從佛教種天之福，是故說，是為能善",
    "T04n0212_011:0667b13": "言也。",
    "T04n0212_011:0667b14": "　言使投意可，　　亦令得歡喜，",
    "T04n0212_011:0667b15": "　不使至惡意，　　出言眾悉可。",
    "T04n0212_011:0667b16": "言使投意可者，人之處世當習方俗，或相顏",
    "T04n0212_011:0667b17": "而出語，或聽彼進趣而後報，恒適彼人意良",
    "T04n0212_011:0667b18": "宜得所，或現威怒怯怕時人，或現羸弱伏從",
    "T04n0212_011:0667b19": "於人，將護其意令彼得所。是故說曰，言使投",
    "T04n0212_011:0667b20": "意可也。亦令得歡喜者，出言向人必使有益，",
    "T04n0212_011:0667b21": "前人聞者倍用歡喜，不被罵詈來彼罵辱，是",
    "T04n0212_011:0667b22": "故說曰，亦令得歡喜也。不使至惡意者，不施",
    "T04n0212_011:0667b23": "怨於人造不善行，亦不種地獄餓鬼畜生之",
    "T04n0212_011:0667b24": "行。造惡業者，當受三報，是故說曰，不使至惡",
    "T04n0212_011:0667b25": "意也。出言眾悉可者，與人從事恒當謙恭卑",
    "T04n0212_011:0667b26": "下，正使言論得勝，當自鄙不如，是故說曰，出",
    "T04n0212_011:0667b27": "言眾悉可也。",
    "T04n0212_011:0667b28": "　至誠甘露說，　　說法無有上，",
    "T04n0212_011:0667b29": "　諦說義如法，　　是為立道根。",
    "T04n0212_011:0667c01": "至誠甘露說者，與人說法當修諸功德，如來",
    "T04n0212_011:0667c02": "法者，甚深微妙善住安隱，一切行無常、一切",
    "T04n0212_011:0667c03": "法無我，泥洹為滅盡，能意御亂，與人說法",
    "T04n0212_011:0667c04": "不懷懈怠，是故說曰，至誠甘露說也。說法無",
    "T04n0212_011:0667c05": "有上者，出言真正輒有所度，趣道之要由是",
    "T04n0212_011:0667c06": "通達，是故說曰，說法無有上也。諦說義如法",
    "T04n0212_011:0667c07": "者，如念真實本際清淨，亦不顛倒不懷虛",
    "T04n0212_011:0667c08": "詐，如法者名句身句味句，真如法性亦不變",
    "T04n0212_011:0667c09": "易，是故說曰，諦說義如法也。是為立道根",
    "T04n0212_011:0667c10": "者，無漏善法永離塵垢，至解脫門逮無礙道，",
    "T04n0212_011:0667c11": "是為立道根也。",
    "T04n0212_011:0667c12": "　說如佛言者，　　是吉得滅度，",
    "T04n0212_011:0667c13": "　為能斷苦際，　　是謂言中上。",
    "T04n0212_011:0667c14": "說如佛言者，說四意止究生死原係念專意，",
    "T04n0212_011:0667c15": "或說意斷精進不懈，或說神足兼逮定，或說",
    "T04n0212_011:0667c16": "根義於中逮慧根，或說力義成就於力，或說",
    "T04n0212_011:0667c17": "覺意令達覺法，或說八直道分別八道，亦復",
    "T04n0212_011:0667c18": "說若干眾法名身句身味身。如來或說八十",
    "T04n0212_011:0667c19": "千諸度，使眾生類乘此度而度彼岸，是故說",
    "T04n0212_011:0667c20": "曰，說如佛言者。是吉得泥洹者，永寂之處吉",
    "T04n0212_011:0667c21": "無不利，脫眾苦患離諸結使，亦復脫於生老",
    "T04n0212_011:0667c22": "病死憂慼難禍，是故說曰，是吉得泥洹也。為",
    "T04n0212_011:0667c23": "能斷苦際者，所謂苦者五盛陰身，牽致冥室",
    "T04n0212_011:0667c24": "不覩慧明。苦有八相，生苦、老苦、病苦、死苦、怨",
    "T04n0212_011:0667c25": "憎會苦、愛別離苦、所求不得苦，取要言之，五",
    "T04n0212_011:0667c26": "盛陰苦。阿僧祇眾生涉歷苦塗至永寂處，如",
    "T04n0212_011:0667c27": "今眾生履行妙觀，越苦境界至無為岸者，皆",
    "T04n0212_011:0667c28": "由佛恩。是故說曰，為能斷苦際也。是謂言中",
    "T04n0212_011:0667c29": "上者，所出言教無能過上，亦非二乘所能逮",
    "T04n0212_011:0668a01": "及，曠濟無量亦無邊福，是故說曰，是謂言中",
    "T04n0212_011:0668a02": "上也。◎",
    "T04n0212_011:0668a03": "◎出曜經行品第十",
    "T04n0212_011:0668a04": "　一法過去，　　謂妄語人，",
    "T04n0212_011:0668a05": "　不免後世，　　無惡不更。",
    "T04n0212_011:0668a06": "昔佛在舍衛國祇樹給孤獨園。爾時世尊像",
    "T04n0212_011:0668a07": "如經行，漸漸以次至羅云房中，時羅云遙見",
    "T04n0212_011:0668a08": "世尊，即從坐起，更拂拭坐具清淨水。世尊至",
    "T04n0212_011:0668a09": "房偏踞羅云床，取清淨水洗手足，留少殘水",
    "T04n0212_011:0668a10": "告羅云曰：「汝見留此水不？」「唯然已見。」佛告羅",
    "T04n0212_011:0668a11": "云：「沙門執行亦復如是，不知慚愧無有恥辱。",
    "T04n0212_011:0668a12": "羅云當知！設有比丘，如此行者，無惡不更無",
    "T04n0212_011:0668a13": "痛不遭，猶此惡垢水不可淨用。」爾時世尊躬",
    "T04n0212_011:0668a14": "自寫水於地，告羅云曰：「汝見吾寫水在地",
    "T04n0212_011:0668a15": "不乎？」「唯然已見。」「其有至誠執意妄語，不知慚",
    "T04n0212_011:0668a16": "愧無有恥辱，如此之行無惡不涉。」爾時世尊",
    "T04n0212_011:0668a17": "手執水器覆地，語羅云曰：「汝見我覆此器不？」",
    "T04n0212_011:0668a18": "「唯然已見。」「若有至誠執意妄語人，不知慚愧",
    "T04n0212_011:0668a19": "無有羞辱，如此之類無惡不涉。」爾時世尊告",
    "T04n0212_011:0668a20": "羅云曰：「汝今當作是學，彈指戲笑之間不得",
    "T04n0212_011:0668a21": "妄語，況至誠妄語乎？如是羅云！當作是學。」是",
    "T04n0212_011:0668a22": "故說曰，一法過去，謂妄語人。二百五十戒威",
    "T04n0212_011:0668a23": "儀內禁七法所說，犯一法者則受其[億音+(天*天)]，是故",
    "T04n0212_011:0668a24": "說曰，一法過去，謂妄語人也。不免後世者，已",
    "T04n0212_011:0668a25": "捨後世功勳善本，夫人妄語眾人證知，況言",
    "T04n0212_011:0668a26": "重作罪，涉歷艱苦無不周遍，是故說曰，不免",
    "T04n0212_011:0668a27": "後世，無惡不更。",
    "T04n0212_011:0668a28": "　寧噉燒鐵，　　吞飲洋銅，",
    "T04n0212_011:0668a29": "　不以無戒，　　食人信施。",
    "T04n0212_011:0668b01": "寧噉燒鐵者，猶如鐵丸猛火燒赤，取而吞之，",
    "T04n0212_011:0668b02": "燒脣燒舌燒咽燒腹下過，雖有此苦自致死",
    "T04n0212_011:0668b03": "亡，不緣此入地獄餓鬼畜生受苦無量，是故",
    "T04n0212_011:0668b04": "說曰，寧噉燒鐵，吞飲洋銅也。不以無戒，食人",
    "T04n0212_011:0668b05": "信施者，不持戒人，外荷法服內懷姦詭，信無",
    "T04n0212_011:0668b06": "實行自大憍人，少有所知誇世自譽，受人信",
    "T04n0212_011:0668b07": "施謂宜應爾，不慮後世萬毒加形。見諸持梵",
    "T04n0212_011:0668b08": "行人興輕蔑心，死輒墮惡，身口意不具，亦不",
    "T04n0212_011:0668b09": "修威儀禮節，出入行來違失禁限；見人得養",
    "T04n0212_011:0668b10": "生嫉妬心，死輒受困無罪不受。是故說曰，不",
    "T04n0212_011:0668b11": "以無戒，食人信施也。",
    "T04n0212_011:0668b12": "　若人畏苦，　　亦不樂苦，",
    "T04n0212_011:0668b13": "　勿造惡行，　　念尋變悔。",
    "T04n0212_011:0668b14": "若人畏苦者，己身畏苦不得施苦於人，施苦",
    "T04n0212_011:0668b15": "於人者後受其報。是身如地，隨其所種各獲",
    "T04n0212_011:0668b16": "其果，眾生之類亦復如是，隨其種罪後受其",
    "T04n0212_011:0668b17": "報，人心不同猶如形像，罪苦追身無有脫者。",
    "T04n0212_011:0668b18": "是故說曰，若人畏苦，亦不樂苦也。勿造惡行",
    "T04n0212_011:0668b19": "者，不得為惡加被一切，夫人自利乃得利人，",
    "T04n0212_011:0668b20": "不能自益安得益人？若處閙中若在閑靜，若",
    "T04n0212_011:0668b21": "大若小，可見不可見，當遠離於惡如避劫燒，",
    "T04n0212_011:0668b22": "是故說曰，勿造惡行，念尋變悔也。",
    "T04n0212_011:0668b23": "　至誠為惡，　　已作當作，",
    "T04n0212_011:0668b24": "　不免於苦，　　欲避何益？",
    "T04n0212_011:0668b25": "至誠為惡者，或復有人已作當作方作，已作",
    "T04n0212_011:0668b26": "過去、方作現在、當作未來，三世作惡不知苦",
    "T04n0212_011:0668b27": "至，是故說，至誠為惡，已作當作也。不免於苦",
    "T04n0212_011:0668b28": "者，眾生之類心好為惡，不知後罪報至，若於",
    "T04n0212_011:0668b29": "現身犯王者禁，隨罪輕重料簡決斷，此內法",
    "T04n0212_011:0668c01": "禁亦復如是，習惡不自覺，縱情弛意，是故說，",
    "T04n0212_011:0668c02": "不免於惡，欲避何益也。死王閻羅遣獄卒阿",
    "T04n0212_011:0668c03": "傍，迎罪人魂神，身被五繫，將至閻羅王所。王",
    "T04n0212_011:0668c04": "問罪人：「汝頗見第一天使不耶？」對曰：「不見。」王",
    "T04n0212_011:0668c05": "問罪人：「云何男子！汝生在人間時，經過村落",
    "T04n0212_011:0668c06": "城郭郡縣，見諸男女父母懷抱，未能離大小",
    "T04n0212_011:0668c07": "便，父母推燥處濕，沐浴澡洗澥浣衣裳，汝",
    "T04n0212_011:0668c08": "為見不？」對曰：「已見。」王告罪人曰：「汝何不作是",
    "T04n0212_011:0668c09": "慮？於現法中見善惡報，當自謹慎，淨身口意",
    "T04n0212_011:0668c10": "修諸善法。」罪人報曰：「處在人間放意自恣愚",
    "T04n0212_011:0668c11": "不識真，本我所造今受其報。」王告罪人：「如卿",
    "T04n0212_011:0668c12": "來語，卿本自造，今當受報，使放逸人知禁制",
    "T04n0212_011:0668c13": "難犯。汝所作罪業，非父母為，亦非兄弟五親",
    "T04n0212_011:0668c14": "沙門婆羅門所造。」爾時閻羅王以此第一天",
    "T04n0212_011:0668c15": "使教誡，次復第二天使教誡之。「汝頗見第二",
    "T04n0212_011:0668c16": "天使不耶？」對曰：「不見。」王問罪人：「云何男子！汝",
    "T04n0212_011:0668c17": "在人間經過村落郡縣城邑，見諸男女疾病",
    "T04n0212_011:0668c18": "困篤，坐床褥上或坐或臥？」罪人報曰：「已見。」「云",
    "T04n0212_011:0668c19": "何男子！汝何不作是念：『於現在法中其罪如",
    "T04n0212_011:0668c20": "此，當自謹慎，淨身口意修諸善法。』」罪人報曰：",
    "T04n0212_011:0668c21": "「處在人間放逸自恣愚不識真，本我所造今",
    "T04n0212_011:0668c22": "受其殃。」王告罪人：「如卿所說，卿本自造今",
    "T04n0212_011:0668c23": "當受報，使放逸人知制難犯。汝所作罪，非",
    "T04n0212_011:0668c24": "父母為，亦非兄弟五親沙門婆羅門所造，亦",
    "T04n0212_011:0668c25": "非諸天世人教卿所作。」爾時王以此第二天",
    "T04n0212_011:0668c26": "使教誡已，次與第三天使重教誡之。「汝頗見",
    "T04n0212_011:0668c27": "第三天使不耶？」對曰：「不見。」王問罪人：「云何男",
    "T04n0212_011:0668c28": "子！汝在人間經過村落城郭郡縣，見諸老人",
    "T04n0212_011:0668c29": "柱杖呻吟行步脊僂頭白齒落，飲食苦竭命",
    "T04n0212_011:0669a01": "在旦夕。汝為見不？」罪人對曰：「唯然見之。」王",
    "T04n0212_011:0669a02": "問罪人：「云何男子！汝何不作是念：『於現法中",
    "T04n0212_011:0669a03": "其事如此，當自謹慎，淨身口意修諸善法。』」罪",
    "T04n0212_011:0669a04": "人報曰：「處在人間放逸自恣愚不識真，本我",
    "T04n0212_011:0669a05": "所造今受其殃。」王告罪人：「如卿所說，卿本自",
    "T04n0212_011:0669a06": "造今當受報，使放逸人知禁制難犯。汝所作",
    "T04n0212_011:0669a07": "罪，非父母為，亦非兄弟五親沙門婆羅門所",
    "T04n0212_011:0669a08": "造，亦非諸天世人教卿使作。」時閻羅王以此",
    "T04n0212_011:0669a09": "第三天使教誡已，次以第四天使重教誡之。",
    "T04n0212_011:0669a10": "「汝頗見第四天使不？」對曰：「不見。」王問罪人：「云",
    "T04n0212_011:0669a11": "何男子？汝在人間經過城郭郡縣村落，見諸",
    "T04n0212_011:0669a12": "男女有終亡者，或死經一日二日乃至七日，",
    "T04n0212_011:0669a13": "身體膖脹膿血流出，或為烏鵲虎狼所見噉",
    "T04n0212_011:0669a14": "食。汝見不耶？」罪人報曰：「唯然見之。」「云何男",
    "T04n0212_011:0669a15": "子！汝何不作是念：『於現法中其事如此，當自",
    "T04n0212_011:0669a16": "謹慎，淨身口意修諸善法。』」罪人報曰：「處在人",
    "T04n0212_011:0669a17": "間放逸自恣愚不識真，本我所造今受其殃。」",
    "T04n0212_011:0669a18": "王告罪人：「如卿所說，卿本自造今當受報，使",
    "T04n0212_011:0669a19": "放逸人知禁制難犯。汝所作罪，亦非父母兄",
    "T04n0212_011:0669a20": "弟五親沙門婆羅門所造，亦非諸天世人教卿",
    "T04n0212_011:0669a21": "使作。」時閻羅王以此第四天使教誡已，次以",
    "T04n0212_011:0669a22": "第五天使重教誡之。「汝頗見第五天使不？」對",
    "T04n0212_011:0669a23": "曰：「不見。」王問罪人：「云何男子！汝在人間經過",
    "T04n0212_011:0669a24": "城郭郡縣村落，見諸男子偷盜作賊，為王所",
    "T04n0212_011:0669a25": "縛，或截手截脚，或截耳截鼻，或生剝其皮，",
    "T04n0212_011:0669a26": "或拔頭筋，或以鋸鋸頸，或以長橛刺臗從口",
    "T04n0212_011:0669a27": "出，或融銅灌身，或支節解其形，或倒懸於",
    "T04n0212_011:0669a28": "樹經於七日以箭射殺，或生革絡頭反縛野",
    "T04n0212_011:0669a29": "地上棄之曠野，或開腹抽腸以草充之。汝為",
    "T04n0212_011:0669b01": "見不？」對曰：「唯然見之。」「云何男子！汝何不作是",
    "T04n0212_011:0669b02": "念：『於現法中其事如此，當自謹慎，淨身口意",
    "T04n0212_011:0669b03": "修諸善法。』」罪人報曰：「處在人間放逸自恣愚",
    "T04n0212_011:0669b04": "不識真，本我所造今受其報。」王告罪人：「如卿",
    "T04n0212_011:0669b05": "所說，卿本自造今當受報，使放逸人知禁制",
    "T04n0212_011:0669b06": "難犯。汝所作罪，亦非父母兄弟五親沙門婆",
    "T04n0212_011:0669b07": "羅門所造，亦非諸天世人教卿使作。」時閻羅",
    "T04n0212_011:0669b08": "王以此第五天使教誡已，即以罪人付獄卒，",
    "T04n0212_011:0669b09": "將詣鑊湯所，隨罪輕重使入百三十六鑊湯，",
    "T04n0212_011:0669b10": "經歷劫數受苦難量。是故說曰，欲避何益也。",
    "T04n0212_011:0669b11": "　非空非海中，　　非入山石間，",
    "T04n0212_011:0669b12": "　莫能於此處，　　避免宿惡殃。",
    "T04n0212_011:0669b13": "昔佛在釋翅瘦迦惟羅越國尼鳩類園中。爾",
    "T04n0212_011:0669b14": "時流離王集四種兵，欲往攻伐舍夷國，將諸",
    "T04n0212_011:0669b15": "營從退父王位自立為王。有一惡臣名曰耶",
    "T04n0212_011:0669b16": "利，白流離王：「王本為王子時，至舍夷外家",
    "T04n0212_011:0669b17": "舍，到佛精舍，為釋子所毀辱。時王見勅：『若我",
    "T04n0212_011:0669b18": "為王便啟此事。』今時已到，兵馬興盛。」即勅嚴",
    "T04n0212_011:0669b19": "駕欲往報怨。佛知其意，先至道側坐枯樹下，",
    "T04n0212_011:0669b20": "時流離王躬率兵馬往伐舍夷國，道遇如來，",
    "T04n0212_011:0669b21": "即前禮覲前白世尊：「此間多諸好樹枝葉繁",
    "T04n0212_011:0669b22": "茂，何以捨之坐枯樹下？」佛告王曰：「五親蔭厚",
    "T04n0212_011:0669b23": "不可捨離，昔此樹茂枝葉熾盛，曾經過此得",
    "T04n0212_011:0669b24": "樹蔭力。」王尋退還，還詣兵眾告語上下：「我等",
    "T04n0212_011:0669b25": "宜還不應前進。所以然者？如來今日為彼五",
    "T04n0212_011:0669b26": "親，必佐神力不可攻伐。」臣佐白王：「如來豈能",
    "T04n0212_011:0669b27": "恒坐樹下乎？」如來見流離王去後，知此宿緣",
    "T04n0212_011:0669b28": "不可得避，以宿命智觀其所由，觀諸釋種必",
    "T04n0212_011:0669b29": "當受苦。即從坐而去，還至比丘僧中在眾而",
    "T04n0212_011:0669c01": "坐。時，大目連見如來憐愍五親如有憂悒，",
    "T04n0212_011:0669c02": "往到佛所前白佛言：「今流離王攻舍夷國，念",
    "T04n0212_011:0669c03": "其中人當遭辛苦，欲以方便救接彼國。一者",
    "T04n0212_011:0669c04": "舉舍夷國著虛空中，二者舉舍夷國著大海",
    "T04n0212_011:0669c05": "中，三者舉舍夷國著須彌山腹裏。四者舉舍",
    "T04n0212_011:0669c06": "夷國人著此地下他方世界。令流離王不知",
    "T04n0212_011:0669c07": "其處。」佛告目連：「知卿雖有此智德神足無量，",
    "T04n0212_011:0669c08": "安隱舍夷國人耳，何能安處宿對人耶？」於是",
    "T04n0212_011:0669c09": "目連禮已便退。爾時世尊與諸大眾，敷演其",
    "T04n0212_011:0669c10": "義，欲使正法久存於世，示現宿對永不可避。",
    "T04n0212_011:0669c11": "大眾聞其所說悵然悲泣，愍流離王當報宿",
    "T04n0212_011:0669c12": "緣，在於大眾而說頌曰：",
    "T04n0212_011:0669c13": "「非空非海中，　　非入山石間，",
    "T04n0212_011:0669c14": "　莫能於是處，　　避免宿惡殃。」",
    "T04n0212_011:0669c15": "　眾生有苦惱，　　不得免老死，",
    "T04n0212_011:0669c16": "　唯有仁智者，　　不念人非惡。",
    "T04n0212_011:0669c17": "眾生有苦惱者，若見他人非法之事，覺寤比",
    "T04n0212_011:0669c18": "丘專念五法，然後興發人意。云何為五？一者",
    "T04n0212_011:0669c19": "謂為前人契經不流利，二者戒不成就，三者",
    "T04n0212_011:0669c20": "定意不具，四者愚無黠慧，五者諸漏不盡。是",
    "T04n0212_011:0669c21": "故說曰，眾生有苦惱，不得免老死也。唯有人",
    "T04n0212_011:0669c22": "智者，欲止彼人當自謹慎，己自為穢復止",
    "T04n0212_011:0669c23": "他者，為人所譏嗤其所為。是故智者終已遠",
    "T04n0212_011:0669c24": "離，縛中牢者莫若緣對，縛處在泥犁，無有繫",
    "T04n0212_011:0669c25": "縛者，隨罪輕重各受其報。是故說曰：唯有仁",
    "T04n0212_011:0669c26": "智者，不念人非惡也。",
    "T04n0212_011:0669c27": "　妄證求賂，　　行己不正，　　怨譖良人，",
    "T04n0212_011:0669c28": "　以枉治士，　　罪縛斯人，　　自投在坑。",
    "T04n0212_011:0669c29": "妄證求賂者，或有眾生不自量己，內不思惟，",
    "T04n0212_011:0670a01": "恒求人短，見非則喜、見善不從，所行眾事以",
    "T04n0212_011:0670a02": "邪為正，是故說曰，妄證求賂，行己不正也。怨",
    "T04n0212_011:0670a03": "譖良人者，或有良善之人，意在貪學，衣不蓋",
    "T04n0212_011:0670a04": "形食不充口，為愚者所輕，障塞其德不使顯",
    "T04n0212_011:0670a05": "現，緣是致咎，復當經歷百三十六地獄，從一",
    "T04n0212_011:0670a06": "地獄至一地獄，其中受苦不可稱計。以融銅",
    "T04n0212_011:0670a07": "為食，以釜湯為室，以膿血為盛饌，以髓腦為",
    "T04n0212_011:0670a08": "脂澤。畢彼罪已來入畜生，受形若干志趣不",
    "T04n0212_011:0670a09": "同，或高或下，食以芻草擔負重載，皆由先世",
    "T04n0212_011:0670a10": "抵突所致。若生餓鬼，以空氣充腹以鍼刺腹，",
    "T04n0212_011:0670a11": "內氣泄出尋還滿腹，猶如羅縠觀空表裏悉",
    "T04n0212_011:0670a12": "現。是故說，怨譖良人，以枉治士也。罪縛斯",
    "T04n0212_011:0670a13": "人者，行對追身如影隨形，奔趣五道涉苦無",
    "T04n0212_011:0670a14": "量，所至到處不離四縛五結，設處為人恒在",
    "T04n0212_011:0670a15": "牢獄繫閉，身被考掠求死不得，是故說曰：罪",
    "T04n0212_011:0670a16": "縛斯人，自投于坑也。",
    "T04n0212_011:0670a17": "　夫士為行，　　好之與惡，　　各自為身，",
    "T04n0212_011:0670a18": "　終不敗亡。",
    "T04n0212_011:0670a19": "夫士為行者，一切有形眾生之類，心念口言",
    "T04n0212_011:0670a20": "身口意行，是故說，夫士為行也。好之與惡",
    "T04n0212_011:0670a21": "者，或善不善，若好若醜，若苦若樂，或苦痛樂",
    "T04n0212_011:0670a22": "痛，斯名善惡皆由行興，是故說，好之與惡也。",
    "T04n0212_011:0670a23": "各自為身者，人為善惡，若苦若樂若好若醜，",
    "T04n0212_011:0670a24": "盡當受報無免之者，善生天上惡入地獄，是",
    "T04n0212_011:0670a25": "故說，各自為身。終不敗亡也，夫善惡之行猶",
    "T04n0212_011:0670a26": "形影相追，受對由行終不毀敗，正使天焦地",
    "T04n0212_011:0670a27": "融須彌崩頹海水枯涸、日月墮地星宿凋落，",
    "T04n0212_011:0670a28": "善惡之報終不毀敗。於是頌曰：",
    "T04n0212_011:0670a29": "「動轉屈申，　　影常親附，　　或起或住，",
    "T04n0212_011:0670b01": "　不離其形。　　不但影隨，　　形亦隨影，",
    "T04n0212_011:0670b02": "　猶行善惡，　　終不相離。　　是故說終，",
    "T04n0212_011:0670b03": "　不敗亡也。」",
    "T04n0212_011:0670b04": "　好取之士，　　自以為可，　　沒取彼者，",
    "T04n0212_011:0670b05": "　人亦滅亡。",
    "T04n0212_011:0670b06": "好取之士者，夫人自善其身，不當念彼長短，",
    "T04n0212_011:0670b07": "亦莫譏別，擇地取要。若詭欺於人虛妄不",
    "T04n0212_011:0670b08": "實，於百千生沒彼生此恒為人欺，展轉受報",
    "T04n0212_011:0670b09": "不離縛著，隨本作行今受其報。如種果樹，苦",
    "T04n0212_011:0670b10": "得苦果甜得甜果。善惡之報亦復如是，善受",
    "T04n0212_011:0670b11": "天福惡報地獄。是故說曰，好取之士，自以為",
    "T04n0212_011:0670b12": "可，沒彼取者，人亦沒亡也。",
    "T04n0212_011:0670b13": "　作惡不起，　　如兵所截，　　牽往不覺，",
    "T04n0212_011:0670b14": "　己墮惡道，　　後受苦報，　　乃知前習。",
    "T04n0212_011:0670b15": "作惡不起者，愚人思慮不與善俱，晝夜興想",
    "T04n0212_011:0670b16": "殺盜婬妷犯十惡行，是故說，作惡不起也。",
    "T04n0212_011:0670b17": "如兵所截，終不還變有迴顧心。何以故爾？愚",
    "T04n0212_011:0670b18": "人自作是念：「檀越施主素自貧匱，慳嫉之人",
    "T04n0212_011:0670b19": "反更富貴。」是以愚者見此譏變，執意遂堅心",
    "T04n0212_011:0670b20": "不開悟。是故說曰，作惡不起，如兵所截也。牽",
    "T04n0212_011:0670b21": "往不覺，己墮惡道者，不知現世後世所作善",
    "T04n0212_011:0670b22": "惡諸不善行，不慮後當無有覆護，是故說曰，",
    "T04n0212_011:0670b23": "牽往不覺，己墮惡道也。後受苦報，乃知前習",
    "T04n0212_011:0670b24": "者，昔有居士戒勅家人以雉為食，先持雉肉",
    "T04n0212_011:0670b25": "著釜中，然後方覓火煮之，不覺蛇墮釜中。",
    "T04n0212_011:0670b26": "居士食法，要當問師，師曰：「此不可食。」不從師",
    "T04n0212_011:0670b27": "教遂便食之。經宿蛇毒內發，方更問師，師曰：",
    "T04n0212_011:0670b28": "「不從我命，知當如何？」爾時醫師向彼而說頌",
    "T04n0212_011:0670b29": "曰：",
    "T04n0212_011:0670c01": "「貪味遂食毒，　　不從吾往言，",
    "T04n0212_011:0670c02": "　為毒之所困，　　後乃自覺悟。」",
    "T04n0212_011:0670c03": "爾時世尊告眾會人：「當為是離是，夫人為惡",
    "T04n0212_011:0670c04": "死入地獄，修行善者受彼天福。然此眾生者",
    "T04n0212_011:0670c05": "有來久，不計無常遷變之事，不受如來真實",
    "T04n0212_011:0670c06": "至教，謂惡為善、以是為非。」爾時世尊便說此",
    "T04n0212_011:0670c07": "偈：",
    "T04n0212_011:0670c08": "「愚心不開悟，　　習惡不從吾，",
    "T04n0212_011:0670c09": "　受苦地獄痛，　　後乃憶真教。」",
    "T04n0212_011:0670c10": "後受苦報，乃知前習者，地獄燒炙痛，餓鬼飢",
    "T04n0212_011:0670c11": "饉苦，畜生常重苦，是故說曰，後受苦報，乃知",
    "T04n0212_011:0670c12": "前習也。",
    "T04n0212_011:0670c13": "　兇人行虐，　　沈漸數數，　　快欲為之，",
    "T04n0212_011:0670c14": "　罪報自然。",
    "T04n0212_011:0670c15": "昔佛在舍衛國祇樹給孤獨園。爾時拘薩羅",
    "T04n0212_011:0670c16": "國波斯匿王，在閑堂空室自生想念：「何等眾",
    "T04n0212_011:0670c17": "生不自念己？」時王復重思惟：「諸有身口意念",
    "T04n0212_011:0670c18": "惡顛倒者，是謂斯人不自念己。云何眾生而",
    "T04n0212_011:0670c19": "自念己？若有眾生身口意行清淨，是謂斯人",
    "T04n0212_011:0670c20": "為自念己。」爾時王波斯匿即從閑堂靜室起，",
    "T04n0212_011:0670c21": "即嚴駕羽寶車將諸營從至世尊所，到已頭",
    "T04n0212_011:0670c22": "面禮足在一面坐，須臾退坐前白佛言：「向在",
    "T04n0212_011:0670c23": "閑堂靜室自生心念：『何等眾生自念己？何等",
    "T04n0212_011:0670c24": "眾生不自念己？』時我，世尊！復重思念：『諸有身",
    "T04n0212_011:0670c25": "口意念惡顛倒者，是謂斯人不自念己。云何",
    "T04n0212_011:0670c26": "眾生而自念己？若有眾生身口意行清淨，是",
    "T04n0212_011:0670c27": "謂斯人為自念己。』」爾時世尊告波斯匿曰：「如",
    "T04n0212_011:0670c28": "是！如王所言。諸有身口意行不清淨者，其人則",
    "T04n0212_011:0670c29": "不自念己。若有身口意清淨者，則為自念己。",
    "T04n0212_011:0671a01": "所以然者？大王當知，諸有不自念己，為自減",
    "T04n0212_011:0671a02": "損、興不善法。諸有身口意行清淨者，則自為",
    "T04n0212_011:0671a03": "己。所以然者？以其人修清淨行故。」爾時尊者",
    "T04n0212_011:0671a04": "馬聲便說斯偈：",
    "T04n0212_011:0671a05": "「夫人習惡者，　　不慮後世緣，",
    "T04n0212_011:0671a06": "　為惡自受殃，　　殃身永不滅。」",
    "T04n0212_011:0671a07": "是故說曰，兇人行虐，沈漸數數，快欲為之，罪報",
    "T04n0212_011:0671a08": "自然者，所生之處受其惡報，生地獄中榜笞",
    "T04n0212_011:0671a09": "無量，餓鬼中愚惑為苦，生畜生中償罪為苦，",
    "T04n0212_011:0671a10": "若生人中行缺為苦。是故說曰，快欲為之，罪",
    "T04n0212_011:0671a11": "報自然也。",
    "T04n0212_011:0671a12": "　凡人為惡，　　不能自覺，　　愚癡快意，",
    "T04n0212_011:0671a13": "　後受欝毒。",
    "T04n0212_011:0671a14": "凡人為惡，不能自覺者，凡夫愚人恒懷愚惑，",
    "T04n0212_011:0671a15": "恣情為惡不能改更，亦不知後受其報，猶如",
    "T04n0212_011:0671a16": "有人行過山嶮，兩邊嶮峻閉眼而過，不知身",
    "T04n0212_011:0671a17": "危或致命終。此凡夫人亦復如是，生盲無智，",
    "T04n0212_011:0671a18": "亦不知後當受報，是故說曰，凡人為惡，不能",
    "T04n0212_011:0671a19": "自覺也。愚癡快意，後受欝毒者，有智之士明",
    "T04n0212_011:0671a20": "眼視瞻，猶如一趣之道有大火坑，行人經過",
    "T04n0212_011:0671a21": "先不諳道，明者指授語行人曰：「中道有大火",
    "T04n0212_011:0671a22": "坑不得經過，卿等可於此息意，勿復前行。」諸",
    "T04n0212_011:0671a23": "人意勇不信其語，各共進前皆墮火坑，受痛",
    "T04n0212_011:0671a24": "甚苦號天喚呼悔亦無及，自相謂言：「智人所",
    "T04n0212_011:0671a25": "勅不從其教，今受苦痛知當訴誰？」此眾生顛",
    "T04n0212_011:0671a26": "倒亦復如是，一向趣人道為智人所訶止：「道",
    "T04n0212_011:0671a27": "多艱難有欝毒痛，卿等設欲前進，必遇此患",
    "T04n0212_011:0671a28": "不免其難。」是故說曰，愚癡快意，後受欝毒也。",
    "T04n0212_011:0671a29": "　夫人行惡，　　還自熾然，　　啼泣流面，",
    "T04n0212_011:0671b01": "　後受其報。",
    "T04n0212_011:0671b02": "夫人行惡者，純惡不善不念不喜，是故說夫",
    "T04n0212_011:0671b03": "人行惡也。還自熾然者，若人懷變悔心，知",
    "T04n0212_011:0671b04": "有愁憂之惱，晝夜憂思以致煩熱，是故說曰，",
    "T04n0212_011:0671b05": "夫人行惡，還自熾然也。啼泣流面者，晝夜悲",
    "T04n0212_011:0671b06": "泣，蓬頭亂髮舉聲悲泣，是故說，啼泣流面也。",
    "T04n0212_011:0671b07": "後受其報者，酸苦無量不可愛樂，兼有愁憂",
    "T04n0212_011:0671b08": "苦惱艱難無數憂慮百千，是故說，後受其報也。",
    "T04n0212_011:0671b09": "　吉人行德，　　相隨積增，　　甘心為之，",
    "T04n0212_011:0671b10": "　福應自然。",
    "T04n0212_011:0671b11": "吉人行德者，猶如有人行應得至，為天人所",
    "T04n0212_011:0671b12": "恭敬，歎譽其德，稱揚善名，四遠皆聞，無數諸",
    "T04n0212_011:0671b13": "人皆來供養，是故說，吉人行德也。相隨積增",
    "T04n0212_011:0671b14": "者，晝夜喜慶無有憂愁，心意歡悅無有煩熱，",
    "T04n0212_011:0671b15": "是故說，相隨積增也。甘心為之，福應自然者，",
    "T04n0212_011:0671b16": "若生天身福應自然，宮室百億五色玄黃快",
    "T04n0212_011:0671b17": "樂無極，若生人間，五樂自娛作倡伎樂以自",
    "T04n0212_011:0671b18": "歡悅，心意怡然不興亂想，是故說，甘心為",
    "T04n0212_011:0671b19": "之，福應自然。",
    "T04n0212_011:0671b20": "　戲笑為惡，　　已作身行，　　號泣受報，",
    "T04n0212_011:0671b21": "　隨行罪至。",
    "T04n0212_011:0671b22": "戲笑為惡者，善惡之行皆有輕重，身口意造",
    "T04n0212_011:0671b23": "非獨一類，或依己身戲笑為惡，觸嬈眾生不",
    "T04n0212_011:0671b24": "安其所，或以瓦石刀器共相傷害，或合會彼",
    "T04n0212_011:0671b25": "此由致鬪訟，猶如世人好喜鬪羊鬪雞、鬪駝",
    "T04n0212_011:0671b26": "鬪牛鬪人鬪象。或以罵詈來往，見以歡喜",
    "T04n0212_011:0671b27": "不能自勝，若其壽終啼哭受苦。是故說，戲",
    "T04n0212_011:0671b28": "笑為惡，已作身行，號泣受報，隨行罪至也。",
    "T04n0212_011:0671b29": "　惡不即時，　　如[(殼一)/牛]牛乳，　　罪在陰伺，",
    "T04n0212_011:0671c01": "　如灰覆火。",
    "T04n0212_011:0671c02": "惡不即時者，夫人造行報不即應。昔有異國",
    "T04n0212_011:0671c03": "生即應草，若以彼草著乳中者，即成為酪不",
    "T04n0212_011:0671c04": "移時節，是故說曰，惡不即時，如[(殼一)/牛]牛乳也。若",
    "T04n0212_011:0671c05": "不爾者，其義云何？答曰：「愚者被燒，然後乃悟。」",
    "T04n0212_011:0671c06": "罪在陰伺，如灰覆火者，猶若以灰覆火，人不",
    "T04n0212_011:0671c07": "覺，足往蹈之，漸漸熱徹乃知燒足。此眾生類",
    "T04n0212_011:0671c08": "亦復如是，當行惡時甘心悅豫，若壽終後身",
    "T04n0212_011:0671c09": "墮惡道五毒加治，乃自覺悟方知罪至。是故",
    "T04n0212_011:0671c10": "說，罪在陰伺，如灰覆火也。",
    "T04n0212_011:0671c11": "　惡不即時，　　如彼利劍，　　不慮後世，",
    "T04n0212_011:0671c12": "　當受其報。",
    "T04n0212_011:0671c13": "惡不即時者，或有眾生習其惡本，壽經百年",
    "T04n0212_011:0671c14": "自恃年壽謂為無罪，自相謂言：「人之為惡皆",
    "T04n0212_011:0671c15": "謂有罪，我躬行之方便延壽。」諸有屠兒獵",
    "T04n0212_011:0671c16": "師自興誹謗，謂沙門瞿曇行不真實，好行妄",
    "T04n0212_011:0671c17": "語虛辭萬端，教勅弟子言：「諸有殺生傷害人",
    "T04n0212_011:0671c18": "物者，身壞命終，當入地獄畜生餓鬼受苦無",
    "T04n0212_011:0671c19": "量。」是故世尊躬說偈曰：",
    "T04n0212_011:0671c20": "「惡為惡所纏，　　為惡不自覺，",
    "T04n0212_011:0671c21": "　至惡知惡至，　　受惡惡根原。」",
    "T04n0212_011:0671c22": "時彼屠兒聞佛所說猶不改更，是故說曰：「惡",
    "T04n0212_011:0671c23": "不即，時如[(殼一)/牛]牛乳，不慮後世，當受其報。」報",
    "T04n0212_011:0671c24": "對卒至乃知為惡，復當經歷地獄餓鬼畜生，",
    "T04n0212_011:0671c25": "是故說，不慮後世，當受其報也。",
    "T04n0212_011:0671c26": "　如鐵生垢，　　反食其身，　　惡生於心，",
    "T04n0212_011:0671c27": "　還自壞形。",
    "T04n0212_011:0671c28": "如鐵生垢者，猶如淨鐵及明淨鏡，瑩治淨潔",
    "T04n0212_011:0671c29": "無有塵垢，然其人藏隱不牢，或在土中或在",
    "T04n0212_011:0672a01": "濕地，便生重垢，觸便碎散不任本用。猶如利",
    "T04n0212_011:0672a02": "刀人所愛敬，恒自防備不離其身，中便忘誤",
    "T04n0212_011:0672a03": "安置不牢，便生塵垢本鐵不存，追惟此刀乃",
    "T04n0212_011:0672a04": "無有價，一朝壞敗不可任用，是故說，如鐵生",
    "T04n0212_011:0672a05": "垢，反食其身也。彼修行人亦復如是，為貪欲",
    "T04n0212_011:0672a06": "所覆閉，不慮後世殃舋眾惱，與惡知識從事，",
    "T04n0212_011:0672a07": "不以善為友，緣是故殃自毀其根，不修梵",
    "T04n0212_011:0672a08": "行，婬妷不淨，已自招患而受其報。是故說",
    "T04n0212_011:0672a09": "曰，惡生於心，還自害形也。",
    "T04n0212_011:0672a10": "◎出曜經卷第十一"
}