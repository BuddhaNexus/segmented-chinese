{
    "X79n1557_005:0046a10": "聯燈會要卷第五",
    "X79n1557_005:0046a12": "住泉州崇福禪寺嗣祖比丘　悟明　集",
    "X79n1557_005:0046a13": "南嶽下第六世",
    "X79n1557_005:0046a14": "江西馬祖道一禪師法嗣",
    "X79n1557_005:0046a15": "汾陽大達無業國師(凡五)商州上洛杜氏子。初參馬",
    "X79n1557_005:0046a16": "大師。問三乘教理。粗亦研窮。甞聞禪宗。即心是佛。實",
    "X79n1557_005:0046a17": "未明了。乞和尚慈悲指示。大師云。只儞不了底心是。",
    "X79n1557_005:0046a18": "更無別物。迷即眾生。悟即是佛。如拳作掌。如掌作拳。",
    "X79n1557_005:0046a19": "師言下領旨。",
    "X79n1557_005:0046a20": "師問馬祖。如何是祖師西來意。祖云。大德正閙在。且",
    "X79n1557_005:0046a21": "去別時來。師纔出。祖召云。大德。師回首。祖云。是甚麼。",
    "X79n1557_005:0046a22": "師豁然大悟。便作禮。祖云。這鈍漢。禮拜作麼。",
    "X79n1557_005:0046a23": "師住後。學者扣問。多答云。莫妄想。院主問。和尚平日",
    "X79n1557_005:0046a24": "答對。只云莫妄想。這回休得也。師召院主。主應喏。師",
    "X79n1557_005:0046b01": "云。這回休得也。自後凡有扣問。俱云。這回休得也。",
    "X79n1557_005:0046b02": "僧問。十二分教。流于此土。得道果者。非止一二。云何",
    "X79n1557_005:0046b03": "祖師東化。別唱玄宗。直指人心。見性成佛。豈得世尊",
    "X79n1557_005:0046b04": "說法。有所未盡。只如上代諸德高僧。並學貫九流。洞",
    "X79n1557_005:0046b05": "明三藏。生肇融叡盡其神異間生。豈得不知佛法遠",
    "X79n1557_005:0046b06": "近。某甲庸昧。願師指示。師云。諸佛不曾出世。亦無一",
    "X79n1557_005:0046b07": "法與人。但隨病施方。遂有十二分教。如將蜜果。換苦",
    "X79n1557_005:0046b08": "葫蘆。淘汝業根。俱無實事。神通變化。及百千三昧門。",
    "X79n1557_005:0046b09": "化彼天魔外道。福智二嚴。為破執有滯空之見。若不",
    "X79n1557_005:0046b10": "會道及祖師來意。論甚麼生肇融叡。如今天下。解禪",
    "X79n1557_005:0046b11": "解道。如河沙數。說佛說心。有百千萬億。纖塵不去。未",
    "X79n1557_005:0046b12": "免輪迴。絲念不忘。盡須沉墜。如斯之類。尚不能自識",
    "X79n1557_005:0046b13": "業果。妄言自利利他。自謂上流並他先德。但言。觸目",
    "X79n1557_005:0046b14": "無非佛事。舉足皆是道場。原其所習。不如一箇五戒",
    "X79n1557_005:0046b15": "十善凡夫。觀其發言。嫌他二乘十地菩薩。且醍醐上",
    "X79n1557_005:0046b16": "味為世所珍。遇斯等人。飜成毒藥。南山尚自不許。呼",
    "X79n1557_005:0046b17": "為大乘學語之流。爭鋒唇舌之間。鼓論不形之事。並",
    "X79n1557_005:0046b18": "他先德。誠實苦哉。只如野逸高士。尚解枕石漱流。棄",
    "X79n1557_005:0046b19": "其利祿。亦有安國理民之謀。徵而不赴。況我禪宗。途",
    "X79n1557_005:0046b20": "路且別。看佗古德道人。得意之後。茆茨石室。向折脚",
    "X79n1557_005:0046b21": "鐺子裏。煑飯喫。三十二十年。名利不干懷。財寶不為",
    "X79n1557_005:0046b22": "念。大忘人世。隱跡巖叢。君王命之不來。諸侯請而不",
    "X79n1557_005:0046b23": "赴。豈同我輩。貪名愛利。汩沒世途。如短販人。有少希",
    "X79n1557_005:0046b24": "求。而忘大果。十地諸聖。豈不通佛理。可不如一箇博",
    "X79n1557_005:0046c01": "地凡夫。實無此理。他說法如雲如雨。猶被佛呵云。見",
    "X79n1557_005:0046c02": "性如隔羅縠。只為情存聖量。解在果因。未能逾越聖",
    "X79n1557_005:0046c03": "情。過諸影跡。先賢古德。碩學高人。愽達古今。洞明教",
    "X79n1557_005:0046c04": "網。蓋為識學詮文。水乳辨難。不明至理。念靜求真。嗟",
    "X79n1557_005:0046c05": "乎得人身者。如爪甲上土。失人身者。如大地土。良可",
    "X79n1557_005:0046c06": "傷哉。設有悟理之者。有一知一解。不知是悟中之則。",
    "X79n1557_005:0046c07": "入理之門。便為永出世利。巡山傍澗。輕忽上流。致使",
    "X79n1557_005:0046c08": "心漏不盡。理地不明。到老無成。虗延歲月。且聦明不",
    "X79n1557_005:0046c09": "能敵業。乾慧未免苦輪。假使才並馬鳴。智齊龍樹。只",
    "X79n1557_005:0046c10": "是一生兩生。不失人身。根思宿靜。聞之即解。如彼生",
    "X79n1557_005:0046c11": "公。何足為羨。與道全乖。共兄弟。論實不論虗。只這口",
    "X79n1557_005:0046c12": "食身衣。盡是欺賢罔聖。求得將來。他心慧眼觀之。如",
    "X79n1557_005:0046c13": "喫膿血一般。總須償他始得。阿那箇有道果。自然招",
    "X79n1557_005:0046c14": "得他信施來。不受者。學般若菩薩。不得自謾。如氷凌",
    "X79n1557_005:0046c15": "上行。似劒刃上走。臨終之時一毫凡聖情量不盡。纖",
    "X79n1557_005:0046c16": "塵思念未忘。隨念受生。輕重五陰。向驢胎馬腹裏託",
    "X79n1557_005:0046c17": "質。泥犂鑊湯裏。煑煠一徧了。從前記持憶想。見解智",
    "X79n1557_005:0046c18": "慧。一時失却。依前再為螻蟻。從頭又作蚊虻。雖是善",
    "X79n1557_005:0046c19": "因。而遭惡果。且圖甚麼。兄弟。只為貪欲成性。二十五",
    "X79n1557_005:0046c20": "有。向脚跟下繫著。無成辨之期。祖師觀此土眾生。有",
    "X79n1557_005:0046c21": "大乘根性。唯傳心印。指示迷情。得之者。即不揀凡之",
    "X79n1557_005:0046c22": "與聖。愚之與智。且多虗。不如少實。大丈夫兒。如今直",
    "X79n1557_005:0046c23": "下便休歇去。頓息萬機。越生死流。逈出常格。靈光獨",
    "X79n1557_005:0046c24": "耀。物累不拘。巍巍堂堂。三界獨步。何必身長丈六。紫",
    "X79n1557_005:0047a01": "摩金輝。項佩圓光。廣長舌相。以色見我。是行邪道。設",
    "X79n1557_005:0047a02": "有眷屬莊嚴。不求自得。山河大地。不礙眼光。得大總",
    "X79n1557_005:0047a03": "持。一聞千悟。都不希求一飡之直。汝等諸人。儻不如",
    "X79n1557_005:0047a04": "是。祖師來至此土。非常有損有益。有益者。百千人中。",
    "X79n1557_005:0047a05": "撈摝一箇半箇。堪為法器。有損者。如前已明。從他依",
    "X79n1557_005:0047a06": "三乘教法修行。不妨却得四果三賢。有進修之分。所",
    "X79n1557_005:0047a07": "以先德云。了即業障本來空。未了應須還宿債。",
    "X79n1557_005:0047a08": "師臨示寂時。示眾云。汝等見聞覺知之性。與太虗同",
    "X79n1557_005:0047a09": "壽。不生不滅。一切境界。本自空寂。無一法可得。迷者",
    "X79n1557_005:0047a10": "不了。即為境惑。流轉無窮。汝等諸人。當知心性本自",
    "X79n1557_005:0047a11": "有之。非因造作。猶如金剛。不可破壞。一切諸法。如影",
    "X79n1557_005:0047a12": "如響。無有實者。故經云。唯此一事實。餘二則非真。若",
    "X79n1557_005:0047a13": "了一切俱空。無一物可當情。便是諸佛用心處。汝等",
    "X79n1557_005:0047a14": "勤而行之。言訖而寂。",
    "X79n1557_005:0047a15": "虔州西堂智藏禪師(凡五)本郡廖氏子。師因普請次。",
    "X79n1557_005:0047a16": "云因果歷然。爭奈何爭奈何。時有僧出。以手托地。師",
    "X79n1557_005:0047a17": "云作甚麼。云相救相救。師召云。大眾。這箇師僧。猶較",
    "X79n1557_005:0047a18": "些子。僧拂袖便出。師云。師子身中虫。自食師子肉。",
    "X79n1557_005:0047a19": "僧問。有問有答。即且置。無問無答時如何。師云。怕爛",
    "X79n1557_005:0047a20": "却那。百丈云。從來疑著老兄。僧問丈云。請和尚道。文",
    "X79n1557_005:0047a21": "云。一合相不可得。後有僧問長慶。慶云。相逢盡道休",
    "X79n1557_005:0047a22": "官去。林下何曾見一人。",
    "X79n1557_005:0047a23": "師在路次。逢天使。使留師齋。偶見驢鳴。使召師。師舉",
    "X79n1557_005:0047a24": "頭。使指驢。師却指使。使無對。",
    "X79n1557_005:0047b01": "保福展云。西堂因齋慶讚　法眼。別但作驢鳴。",
    "X79n1557_005:0047b02": "有俗官問。有天堂地獄否。師云有。云有佛法僧寶否。",
    "X79n1557_005:0047b03": "師云有。更有多問。皆答云有。官人云。和尚莫錯否。師",
    "X79n1557_005:0047b04": "云。汝曾見甚麼人來。云某甲曾參徑山和尚來。師云。",
    "X79n1557_005:0047b05": "徑山尚汝道甚麼。云凡有所問。皆答云無。師云。汝有",
    "X79n1557_005:0047b06": "妻子否。云有。師云。徑山和尚有否。云徑山古佛。和尚",
    "X79n1557_005:0047b07": "莫謗他好。師云。徑山和尚。道無即得。",
    "X79n1557_005:0047b08": "李翱問僧。馬大師有何言句。僧云。或說即心即佛。或",
    "X79n1557_005:0047b09": "說非心非佛。翱云。總過言邊著。翱却問師。師召李翱。",
    "X79n1557_005:0047b10": "李應諾。師云。鼓角動也。",
    "X79n1557_005:0047b11": "越州大珠慧海禪師(凡六)建州朱氏子。初謁馬祖。祖",
    "X79n1557_005:0047b12": "問。甚處來。師云。越州大雲來。祖云。來求何事。師云。求",
    "X79n1557_005:0047b13": "佛法。祖云。我這裏。一物也無。求甚麼佛法。自家寶藏。",
    "X79n1557_005:0047b14": "不顧。拋家散走作麼。師云。阿那箇是某甲寶藏。祖云。",
    "X79n1557_005:0047b15": "只今問我者是。汝寶藏。一切具足。受用自在。更無欠",
    "X79n1557_005:0047b16": "少。不假外求。師於言下大悟。識自本心。不由他覺。踴",
    "X79n1557_005:0047b17": "躍作禮而謝。",
    "X79n1557_005:0047b18": "示眾云。諸人幸自好箇無事人。苦死造作。要擔枷落",
    "X79n1557_005:0047b19": "獄作麼。每日至夜奔波道。我參禪學道。解會佛法。如",
    "X79n1557_005:0047b20": "此轉沒交涉。也只是逐聲色走。有甚歇時。貧道聞江",
    "X79n1557_005:0047b21": "西和尚道。汝自家寶藏。一切具足。使用自在。不假外",
    "X79n1557_005:0047b22": "求。我從此。一時休去。自己家財。隨身受用。可謂快活。",
    "X79n1557_005:0047b23": "無一法可取。無一法可捨。不見一法生滅相。不見一",
    "X79n1557_005:0047b24": "法去來相。徧十方界。無一微塵許。不是自家寶藏。但",
    "X79n1557_005:0047c01": "自子細觀察。自心一體三寶。常自現前。無可疑慮。莫",
    "X79n1557_005:0047c02": "尋思。莫求覔。心性本來清淨故。華嚴經云。一切法不",
    "X79n1557_005:0047c03": "生。一切法不滅。若能如是解。諸佛常現前。又淨名云。",
    "X79n1557_005:0047c04": "觀身實相。觀佛亦然。若不隨聲色動念。不逐相貌生",
    "X79n1557_005:0047c05": "解。自然無事去。莫久立。珍重。大眾久而不散。師云。諸",
    "X79n1557_005:0047c06": "人何故在此不去。貧道己對面相呈。還肯休麼。有何",
    "X79n1557_005:0047c07": "事可疑。莫錯用心。枉費氣力。若有疑情。一任諸人。恣",
    "X79n1557_005:0047c08": "意早問。時有僧出問。如何是佛。如何是法。如何是僧。",
    "X79n1557_005:0047c09": "如何是一體三寶。師云。心是佛。不用將佛求佛。心是",
    "X79n1557_005:0047c10": "法。不用將法求法。佛法無二。和合為僧。即是一體三",
    "X79n1557_005:0047c11": "寶。心佛與眾生。是三無差別。身口意清淨。名為佛出",
    "X79n1557_005:0047c12": "世。三業不清淨。名為佛滅度。喻如瞋時無喜。喜時無",
    "X79n1557_005:0047c13": "嗔。唯是一心。實無二體。本智法爾。無漏現前。如蛇化",
    "X79n1557_005:0047c14": "龍。不改其鱗。眾生回心作佛。不改其面。性本清淨。不",
    "X79n1557_005:0047c15": "待修成。有證有修。即同增上慢者。真空無滯。應用無",
    "X79n1557_005:0047c16": "窮。無始無終。利根頓悟。用無等等。即是阿耨菩提。心",
    "X79n1557_005:0047c17": "無形相。即是微妙色身。無相即是實相法身。性相體",
    "X79n1557_005:0047c18": "空。即是虗空無邊身。萬行莊嚴。即是功德法身。此法",
    "X79n1557_005:0047c19": "身者。即是萬化之本。隨處立名。智用無盡。名無盡藏。",
    "X79n1557_005:0047c20": "能生萬法。名本法藏。具一切智。名智慧藏。萬法歸如。",
    "X79n1557_005:0047c21": "名如來藏。經云。如來者。即諸法如義。又云。世間一切",
    "X79n1557_005:0047c22": "生滅法。無有一法。不歸如也。",
    "X79n1557_005:0047c23": "維摩座主問。經云。彼外道六師等。是汝之師。因其出",
    "X79n1557_005:0047c24": "家。汝師所墮。汝亦隨墮。其施汝者。不名福田。供養汝",
    "X79n1557_005:0048a01": "者。墮三惡道。謗於佛。毀於法。不入眾數。終不得滅度。",
    "X79n1557_005:0048a02": "汝若如是。乃可取食。今請禪師。明為解說。師云。迷循",
    "X79n1557_005:0048a03": "六根。號為六師。心外求佛。名為外道。有物可施。不名",
    "X79n1557_005:0048a04": "福田。生心受供。墮三惡道。汝若能謗於佛者。是不著",
    "X79n1557_005:0048a05": "佛求。毀於法者。是不著法求。不入眾數者。是不著僧",
    "X79n1557_005:0048a06": "求。終不得滅度者。是智用現前。若有如是解者。便得",
    "X79n1557_005:0048a07": "法喜禪悅之食。",
    "X79n1557_005:0048a08": "有座主問。般若經云。度九類眾生。皆入無餘涅槃。又",
    "X79n1557_005:0048a09": "云。實無眾生。得滅度者。此兩段經文。如何通會前後。",
    "X79n1557_005:0048a10": "人說皆云。實度眾生。而不取眾生相。常疑未決。請師",
    "X79n1557_005:0048a11": "為說。師云。九類眾生。一身具足。隨造隨成。是故無明",
    "X79n1557_005:0048a12": "為卵生。煩惱包褁為胎生。愛水浸潤為濕生。忽起煩",
    "X79n1557_005:0048a13": "惱為化生。悟即是佛。迷號眾生。菩薩只以念念心。為",
    "X79n1557_005:0048a14": "眾生。若了念念心體俱空。名為度眾生也。智者於自",
    "X79n1557_005:0048a15": "本際上。度於未形。未形既空。即知實無眾生。得滅度",
    "X79n1557_005:0048a16": "者。",
    "X79n1557_005:0048a17": "有法師問。擬伸一問。師還答否。師云。寒潭月影。任意",
    "X79n1557_005:0048a18": "撮摩問如何是佛。師云。清談對面。非佛而誰。云師說",
    "X79n1557_005:0048a19": "何法。擬度何人。師云。我未甞有一法度人。云禪師家。",
    "X79n1557_005:0048a20": "渾如此。師却問。大德說何法度人。云講金剛經。師云。",
    "X79n1557_005:0048a21": "講得幾座。云二十餘座。師云。此經是誰說。僧抗聲云。",
    "X79n1557_005:0048a22": "禪師相弄。豈不知是佛說耶。師云。若言如來有所說。",
    "X79n1557_005:0048a23": "即為謗佛。是人不解我所說義。若言不是佛說。又成",
    "X79n1557_005:0048a24": "謗經。請大德說看。僧無對。師云。若以色見我。以音聲",
    "X79n1557_005:0048b01": "求我。是人行邪道。不能見如來。大德且道。阿那箇是",
    "X79n1557_005:0048b02": "如來。云某甲到此。却迷去。師云。從來未悟。說甚麼却",
    "X79n1557_005:0048b03": "迷。云請禪師說。師云。汝講二十餘座。却不識如來。僧",
    "X79n1557_005:0048b04": "作禮云。願垂開示。師云。如來者。即諸法如義。何得忘",
    "X79n1557_005:0048b05": "却。僧云。是是。師云。是亦未是在。云經文分明。那得未",
    "X79n1557_005:0048b06": "是。師云。大德如否。云如。師云。木石如否。云如。師云。大",
    "X79n1557_005:0048b07": "德如。同木石如否。云無二。師云。大德與木石何別。僧",
    "X79n1557_005:0048b08": "無對。乃嘆云。此上人者。難為酬對。",
    "X79n1557_005:0048b09": "師問座主。講甚麼經。云三昧經。師提起拄杖云。這箇",
    "X79n1557_005:0048b10": "是三昧。不是三昧。主無對。師云。老僧住持事繁。不能",
    "X79n1557_005:0048b11": "打得儞。",
    "X79n1557_005:0048b12": "信州鵝湖大義禪師(凡三)衢州江山徐氏子。唐憲宗",
    "X79n1557_005:0048b13": "詔入內論義。有法師問。欲界無禪。禪居色界。此土憑",
    "X79n1557_005:0048b14": "何而立名禪。師云。法師只知欲界無禪。不知禪界無",
    "X79n1557_005:0048b15": "欲。云如何是禪。師以手點空。法師無對。憲宗云。法師",
    "X79n1557_005:0048b16": "講無限經論。只這一點。便不奈何。",
    "X79n1557_005:0048b17": "師問諸碩德。行住坐臥。以何為道。有對云。知者是。師",
    "X79n1557_005:0048b18": "云不可以智知。不可以識識。何謂知者是。有云。無分",
    "X79n1557_005:0048b19": "別者是。師云。善能分別諸法相。於第一義而不動。安",
    "X79n1557_005:0048b20": "得無分別者是。有云四禪八定是。師云。佛身無為。不",
    "X79n1557_005:0048b21": "墮諸數。安得四禪八定是。於是舉眾杜口。",
    "X79n1557_005:0048b22": "妙喜云。相罵饒儞接觜。相唾饒儞潑水。",
    "X79n1557_005:0048b23": "順宗問。何者是佛。師云。不離陛下所問。帝默契。",
    "X79n1557_005:0048b24": "池州杉山智堅禪師(凡四)與歸宗南泉。路次逢虎。各",
    "X79n1557_005:0048c01": "從邊過了。泉問歸宗。適來見虎。似箇甚麼。宗云。似箇",
    "X79n1557_005:0048c02": "猫兒。復問師。師云。似箇狗子。師却問南泉。泉云。似箇",
    "X79n1557_005:0048c03": "大蟲。",
    "X79n1557_005:0048c04": "師普請擇蕨次。南泉拈起一莖蕨云。這箇大好供養。",
    "X79n1557_005:0048c05": "師云。非但這箇。百味珍羞。他亦不顧。泉云。雖然如是。",
    "X79n1557_005:0048c06": "箇箇須是甞過始得。",
    "X79n1557_005:0048c07": "師齋次。南泉収生飯云。生聻。師云。無生。泉云。無生猶",
    "X79n1557_005:0048c08": "是末。泉行數步。師召云。長老。泉云。作甚麼。師云。莫道",
    "X79n1557_005:0048c09": "是末好。",
    "X79n1557_005:0048c10": "僧問。如何是本來身。師云。舉世無相似。",
    "X79n1557_005:0048c11": "灃州茗溪道行禪師(凡一)示眾云。吾有大病。非世所",
    "X79n1557_005:0048c12": "醫。後僧問曹山。承古有言。吾有大病。非世所醫。未審",
    "X79n1557_005:0048c13": "喚作甚麼病。曹云。攢簇不得底病。云一切眾生。還有",
    "X79n1557_005:0048c14": "也無。曹云。人人盡有。云和尚還有也無。曹云。正覔起",
    "X79n1557_005:0048c15": "處不得。云一切眾生。為甚麼不病。曹云。眾生若病。即",
    "X79n1557_005:0048c16": "非眾生。云未審諸佛。還有此病也無。曹云有。云既有。",
    "X79n1557_005:0048c17": "為甚麼不病。曹云。為伊惺惺。",
    "X79n1557_005:0048c18": "撫州石鞏慧藏禪師(凡四)本為獵人趂鹿。從馬祖庵",
    "X79n1557_005:0048c19": "前過。乃問。還見我鹿麼。祖云。汝是何人。云射獵人。祖",
    "X79n1557_005:0048c20": "云。汝一箭射幾箇。云一箭射一箇。祖云。汝不善射。云",
    "X79n1557_005:0048c21": "和尚善射否。祖云。善射。云一箭射幾箇。祖云。一箭射",
    "X79n1557_005:0048c22": "一群。云彼此生命。何用射他一群。祖云。既知如是。何",
    "X79n1557_005:0048c23": "不自射。云若教某甲自射。直是無下手處。祖云。這漢",
    "X79n1557_005:0048c24": "曠劫無明煩惱。今日頓歇。師擲下弓箭。投祖出家。",
    "X79n1557_005:0049a01": "法燈云。且道作麼生是一箭射一群底道理。直",
    "X79n1557_005:0049a02": "是三千大千世界生命。也不消一箭。",
    "X79n1557_005:0049a03": "師自後。凡有僧來。以弓架箭。示之。一日三平來。師喚",
    "X79n1557_005:0049a04": "云。看箭。平撥開胸云。此是殺人箭。活人箭又作麼生。",
    "X79n1557_005:0049a05": "師扣弓弦三下。平便作禮。師云。三十年。架一張弓。兩",
    "X79n1557_005:0049a06": "隻箭。只射得半箇聖人。遂拗折弓箭。平後謁大顛。舉",
    "X79n1557_005:0049a07": "前話。顛云。既是活人箭。為甚麼。向弓絃上辨。平無語。",
    "X79n1557_005:0049a08": "顛云。三十年後。要人舉此話。也難得。",
    "X79n1557_005:0049a09": "師在厨下作務。祖問。作甚麼。云牧牛。祖云。作麼生牧。",
    "X79n1557_005:0049a10": "云一回入草去。驀鼻拽將來。祖云。子真牧牛也。",
    "X79n1557_005:0049a11": "師問西堂。汝解捉虗空麼。堂云。解捉。師云。汝作麼生",
    "X79n1557_005:0049a12": "捉。堂以手撮虗空。師云。汝不解捉。堂云。師兄作麼生。",
    "X79n1557_005:0049a13": "師把西堂鼻頭。便拽。堂作痛聲云。大殺拽人鼻孔。直",
    "X79n1557_005:0049a14": "欲脫去。師云。直須恁麼捉。始得。",
    "X79n1557_005:0049a15": "袁州南源道明禪師(凡二)示眾云。快人一言。快馬一",
    "X79n1557_005:0049a16": "鞭。有事何不出頭來。無事各自珍重。僧問。如何是一",
    "X79n1557_005:0049a17": "言。師吐舌云。待我有廣長舌相。即向儞道。",
    "X79n1557_005:0049a18": "洞山來。纔上法堂。師便云。已相見了也。洞便下去。明",
    "X79n1557_005:0049a19": "日却上。問昨日己蒙和尚慈悲。不知甚處是相見處。",
    "X79n1557_005:0049a20": "師云。心心無間斷。流入於性海。洞云。洎合放過。遂辭",
    "X79n1557_005:0049a21": "去。師云。多學佛法。廣作利益。山云。多學佛法。即不問。",
    "X79n1557_005:0049a22": "如何廣作利益。師云。一物莫違。",
    "X79n1557_005:0049a23": "鼎州中邑洪恩禪師(凡二)仰山來謝戒。師於繩床上。",
    "X79n1557_005:0049a24": "以手拍口云。和和。山從西過東。師又以手拍口云。和",
    "X79n1557_005:0049b01": "和。山從東過西。却於中間而立。然後謝戒。師云。甚麼",
    "X79n1557_005:0049b02": "處得此三昧來。山云。曹溪脫印子學來。師云。汝道。曹",
    "X79n1557_005:0049b03": "溪用此三昧接誰。山云。一宿覺。山却問。和尚甚處得",
    "X79n1557_005:0049b04": "此三昧。師云。我於馬大師處。得此三昧。",
    "X79n1557_005:0049b05": "仰山問。如何得見性去。師云。譬如一室有六窻。內有",
    "X79n1557_005:0049b06": "一獼猴。外有獼猴。從東邊。喚狌狌。獼猴即應。如是。六",
    "X79n1557_005:0049b07": "窻俱喚俱應。山作禮云。適來蒙和尚譬喻。無不了知。",
    "X79n1557_005:0049b08": "更有一事。只如內獼猴瞌睡。外獼猴。欲相見時。如何。",
    "X79n1557_005:0049b09": "師下繩床。捉山手。作舞云。狌狌我與汝相見了也。",
    "X79n1557_005:0049b10": "崇壽稠云。有人定得此道理麼。若定不得。只是",
    "X79n1557_005:0049b11": "箇弄精魂手脚。佛性義。在甚麼處。",
    "X79n1557_005:0049b12": "靈巖安云。靈巖有箇獼猴。六根杜絕。一念不生。",
    "X79n1557_005:0049b13": "拽不向前。推不向後。且作麼生喚。若喚得應。許",
    "X79n1557_005:0049b14": "儞具隻眼。若喚不應。也許儞具隻眼。",
    "X79n1557_005:0049b15": "洛京佛光如滿禪師(凡一)唐順宗問。佛從何方來。滅",
    "X79n1557_005:0049b16": "向何方去。既言常住世。佛今在何處。師云。佛從無為",
    "X79n1557_005:0049b17": "來。滅向無為去。法身等虗空。常在無心處。有念歸無",
    "X79n1557_005:0049b18": "念。有住歸無住。來為眾生來。去為眾生去。清淨真如",
    "X79n1557_005:0049b19": "海。湛然體常住。智者善思惟。更莫生疑慮。帝又問。佛",
    "X79n1557_005:0049b20": "向王宮生。滅向雙林滅。住世四十九。又言無法說。山",
    "X79n1557_005:0049b21": "河及大地。天地及日月。時至皆歸盡。誰言不生滅。疑",
    "X79n1557_005:0049b22": "情猶若斯。智者善分別。師云。佛體本無為。迷情妄分",
    "X79n1557_005:0049b23": "別。法身等虗空。未曾有生滅。有緣佛出世。無緣佛入",
    "X79n1557_005:0049b24": "滅。處處化眾生。猶如水中月。非常亦非斷。非生亦非",
    "X79n1557_005:0049c01": "滅。生亦未甞生。滅亦未甞滅。了見無心處。自然無法",
    "X79n1557_005:0049c02": "說。",
    "X79n1557_005:0049c03": "潭州三角山總印禪師(凡二)示眾云。若論此事。眨上",
    "X79n1557_005:0049c04": "眉毛。早是蹉過了也。麻谷出眾云。眨上眉毛。即不問。",
    "X79n1557_005:0049c05": "如何是此事。師云。蹉過了也。谷便掀倒繩床。師便打。",
    "X79n1557_005:0049c06": "雪竇云。兩箇漢。有頭無尾。眉毛未曾眨上。說甚",
    "X79n1557_005:0049c07": "麼此事蹉過。尋有僧問。眉毛為甚麼不眨上。寶",
    "X79n1557_005:0049c08": "便打。",
    "X79n1557_005:0049c09": "示眾云。凡說法。須用應時應節。時有僧問。四黃四赤",
    "X79n1557_005:0049c10": "時如何。師云。三月杖頭挑。云為甚麼滿肚貯氣。師云。",
    "X79n1557_005:0049c11": "爭柰一條繩何。云如何得出氣去。師云。直待皮穿。",
    "X79n1557_005:0049c12": "伊闕伏牛自在禪師(凡二)吳興李氏子。為馬祖馳書。",
    "X79n1557_005:0049c13": "上忠國師。國師問。馬大師如何示徒。云即心是佛。國",
    "X79n1557_005:0049c14": "師云。是甚麼語話。又問。更有甚麼言句。云非心非佛。",
    "X79n1557_005:0049c15": "或云。不是心。不是佛。國師云。猶較些子。師却問。未審",
    "X79n1557_005:0049c16": "和尚此間。如何示徒。國師云。三點如流水。曲似刈禾",
    "X79n1557_005:0049c17": "鎌。",
    "X79n1557_005:0049c18": "雪竇向猶較些子處。便喝。又向曲似刈禾鎌處",
    "X79n1557_005:0049c19": "云。是甚麼語話。也好與一拶。見之不取。千載難",
    "X79n1557_005:0049c20": "忘。",
    "X79n1557_005:0049c21": "示眾云。即心即佛。是無病求藥。非心非佛。是藥病相",
    "X79n1557_005:0049c22": "治。僧問。如何是脫洒一句。師云。伏牛山下古今傳。",
    "X79n1557_005:0049c23": "湖南東寺如會禪師(凡四)始興曲江人也。示眾云。心",
    "X79n1557_005:0049c24": "不是佛。智不是道。劒去久矣。爾方刻舟。",
    "X79n1557_005:0050a01": "師問仰山。甚處人。山云廣南人。師云。我聞廣南有鎮",
    "X79n1557_005:0050a02": "海明珠。是否。云是。師云。此珠如何。云白月即隱。黑月",
    "X79n1557_005:0050a03": "即現。云將得來否。云將得來。師云。何不呈似老僧。云",
    "X79n1557_005:0050a04": "某甲昨到溈山。被索此珠。直得無言可對。無理可伸。",
    "X79n1557_005:0050a05": "師云。真師子兒。善能哮吼。譬如蟭螟蟲。向蚊子眼睫",
    "X79n1557_005:0050a06": "上作窠。於十字街頭。大叫云。土曠人稀。相逢者少。",
    "X79n1557_005:0050a07": "仰山來。師云。已相見了也。不用上來。山云。恁麼相見。",
    "X79n1557_005:0050a08": "莫不當麼。師便歸方丈。閉却門。仰山舉似溈山。溈云。",
    "X79n1557_005:0050a09": "子是甚麼心行。仰山云。若不恁麼。爭識得伊。",
    "X79n1557_005:0050a10": "承天宗云。仰山識得東寺。強說道理即不可。設",
    "X79n1557_005:0050a11": "使溈山親去。也未得與東寺相見。",
    "X79n1557_005:0050a12": "師同崔相國。入佛殿。見雀兒。於佛頭上拋糞。乃問。一",
    "X79n1557_005:0050a13": "切眾生。皆有佛性。是否。師云。是。崔云。既有。為甚麼。却",
    "X79n1557_005:0050a14": "向佛頭上拋糞。師云。他終不去鷂子頭上拋。",
    "X79n1557_005:0050a15": "池州魯祖寶雲禪師(凡四)尋常纔見僧來。便面壁。南",
    "X79n1557_005:0050a16": "泉聞乃云。我尋常。向師僧道。向佛未出世時會取。尚",
    "X79n1557_005:0050a17": "不得一箇半箇。他恁麼。驢年去。",
    "X79n1557_005:0050a18": "羅山閑云。陳老師。當時若見。背上與五火抄。何",
    "X79n1557_005:0050a19": "故。為伊會放。不會収　玄沙云。我當時若見。也",
    "X79n1557_005:0050a20": "與五火抄　翠巖芝云。何勞如此。若有僧來見。",
    "X79n1557_005:0050a21": "甚麼知時好　又云。我即不然。未具胞胎時。不",
    "X79n1557_005:0050a22": "得會。會得打折汝腰　妙喜云。魯祖不得。南泉",
    "X79n1557_005:0050a23": "洎乎覷破壁。",
    "X79n1557_005:0050a24": "洞山來作禮侍立。少頃而出。却再入來。師云。只恁麼",
    "X79n1557_005:0050b01": "只恁麼。所以如此。洞云。大有人不肯。師云。作麼取儞",
    "X79n1557_005:0050b02": "口辨。洞山乃侍奉數月。",
    "X79n1557_005:0050b03": "僧問。如何是雙林樹。師云。有相身中無相身。云如何",
    "X79n1557_005:0050b04": "是無相身。師云。金香爐下鐵崑崙。",
    "X79n1557_005:0050b05": "僧問。如何是不言言。師云。儞口在甚麼處。云某甲無",
    "X79n1557_005:0050b06": "口。師云。尋常將甚麼喫飯。僧無對。",
    "X79n1557_005:0050b07": "洞山云。他又不飢。喫甚麼飯　雪竇云。好劈脊",
    "X79n1557_005:0050b08": "棒。這漢開口了合不得。合口了開不得。",
    "X79n1557_005:0050b09": "定州柏巖明哲禪師(凡二)洞山與密師伯到。師問。二",
    "X79n1557_005:0050b10": "上座。甚處來。洞云。湖南來。師云。觀察使姓甚麼。洞云",
    "X79n1557_005:0050b11": "不得姓。師云。名甚麼。云不得名。師云。還理事也無。云",
    "X79n1557_005:0050b12": "自有廓幕在。師云。還出入也無。洞云。不出入。師云。豈",
    "X79n1557_005:0050b13": "不出入。洞拂袖而出。師次日侵晨入堂。召二上座。二",
    "X79n1557_005:0050b14": "人便出。師云。昨日老僧。對上座一轉語。不稱意。一夜",
    "X79n1557_005:0050b15": "不安。今請上座。別轉語。若愜老僧意。便開粥相伴過",
    "X79n1557_005:0050b16": "夏。洞云。請和尚問。師云。不出入。洞云。太尊貴生。師乃",
    "X79n1557_005:0050b17": "開粥同過夏。",
    "X79n1557_005:0050b18": "師見藥山看經。師云。老和尚莫猱人好。山置問經云。",
    "X79n1557_005:0050b19": "日頭早晚。師云。正午也。山云猶有文彩在。師云。某甲",
    "X79n1557_005:0050b20": "無亦無。山云老兄好聰明。師云。某甲只恁麼。和尚作",
    "X79n1557_005:0050b21": "麼生。山云跛跛挈挈。百醜千拙。且恁麼過時。",
    "X79n1557_005:0050b22": "京兆府興善惟寬禪師(凡二)衢州信安祝氏子。僧問",
    "X79n1557_005:0050b23": "道在何處。師云。只在目前。云我何不見。師云。汝有我",
    "X79n1557_005:0050b24": "故。所以不見。云我有我故。所以不見。未審和尚。還見",
    "X79n1557_005:0050c01": "也無。師云。有汝有我。展轉不見。云無汝無我。還見也",
    "X79n1557_005:0050c02": "無。師云。無汝無我。阿誰求見。",
    "X79n1557_005:0050c03": "僧問。狗子還有佛性也無。師云有。云和尚還有也無。",
    "X79n1557_005:0050c04": "師云。無。云一切眾生。皆有佛性。和尚為甚麼。却無。師",
    "X79n1557_005:0050c05": "云。我非一切眾生。云既非眾生。莫是佛否。師云。不是",
    "X79n1557_005:0050c06": "佛。云究竟是何物。師云。亦不是物。云可見可思否。師",
    "X79n1557_005:0050c07": "云。思之不及。議之不得。故云不可思議。",
    "X79n1557_005:0050c08": "洪州百丈惟政禪師(凡二)一日謂眾云。汝等為我開",
    "X79n1557_005:0050c09": "田。我為汝說大義。僧開田了。云請和尚說大義。師展",
    "X79n1557_005:0050c10": "開兩手。",
    "X79n1557_005:0050c11": "白雲端云。百丈說大義。止於此。當時再參馬祖",
    "X79n1557_005:0050c12": "底。向甚麼處去也。若言更有。未免為虵畫足。且",
    "X79n1557_005:0050c13": "作麼生。得知百丈老人立地處。客來無茶點。苛",
    "X79n1557_005:0050c14": "湯備禮儀(作大智語拈。誤也)。",
    "X79n1557_005:0050c15": "師問南泉。從上知識。還有不為人說底法麼。泉云有。",
    "X79n1557_005:0050c16": "師云。作麼生是不為人說底法。泉云。不是心。不是佛。",
    "X79n1557_005:0050c17": "不是物。師云。恁麼則說了也。泉云。某甲只恁麼。和尚",
    "X79n1557_005:0050c18": "又作麼生。師云。我又不是善知識。爭知有說不說。泉",
    "X79n1557_005:0050c19": "云。某甲不會。師云。我太煞為汝說了也。",
    "X79n1557_005:0050c20": "大溈喆云。百丈只知瞻前。不知顧後。待他道某",
    "X79n1557_005:0050c21": "甲不會。但云。我更不會。非唯與南泉。為師為匠。",
    "X79n1557_005:0050c22": "亦乃與天下人。為師為匠。",
    "X79n1557_005:0050c23": "洪州泐潭法會禪師(凡一)師問馬大師。如何是祖師",
    "X79n1557_005:0050c24": "西來意。大師云。低聲。復召師。近前來。師近前。大師打",
    "X79n1557_005:0051a01": "一掌云。六耳不同謀。且去明日來。師明日再問。大師",
    "X79n1557_005:0051a02": "云。待老漢上堂時。出來。與汝證明。師於此有省。",
    "X79n1557_005:0051a03": "洪州泐潭常興禪師(凡二)師因行食。與龐居士。士接",
    "X79n1557_005:0051a04": "食。師縮手云。生心受施。淨名早訶。去此一機。居士還",
    "X79n1557_005:0051a05": "甘否。士云。當時善現。豈不作家。師云。干他甚麼事。士",
    "X79n1557_005:0051a06": "云。食到口邊。被人奪却。師便下食。士云。不消一句子。",
    "X79n1557_005:0051a07": "居士問。馬大師著實為人處。還分付師麼。師云。我尚",
    "X79n1557_005:0051a08": "不見他。作麼生知他著實處。士云。只此見解。也無討",
    "X79n1557_005:0051a09": "處。師云。居士也不得一向言說。士云。一向言說。師又",
    "X79n1557_005:0051a10": "失宗。若作兩向三向。師還開得口麼。師云。直是開口",
    "X79n1557_005:0051a11": "不得。可謂實也。士撫掌而去。",
    "X79n1557_005:0051a12": "南泉來。見師面壁而坐。泉撫師背一下。師云。阿誰。泉",
    "X79n1557_005:0051a13": "云普願。師云。如何。泉云。也尋常。師云。汝何多事。",
    "X79n1557_005:0051a14": "妙喜云。也要驗過。",
    "X79n1557_005:0051a15": "潭州華林善覺禪師(凡三)常持錫。夜出林麓。一振錫。",
    "X79n1557_005:0051a16": "一稱觀音号。夾山問。遠聞和尚念觀音。是否。師云然。",
    "X79n1557_005:0051a17": "山云。騎却頭時如何。師云。出頭從儞騎。不出頭騎箇",
    "X79n1557_005:0051a18": "甚麼。山無對。",
    "X79n1557_005:0051a19": "有僧來。方展坐具。師云。緩緩。云和尚見箇甚麼。師云。",
    "X79n1557_005:0051a20": "可惜許。磕破鐘樓。其僧從此悟入。",
    "X79n1557_005:0051a21": "裴休相國問師。還有侍者否。師云。有一兩箇。即是不",
    "X79n1557_005:0051a22": "可見客。裴云。在甚處。師喚云。大空小空。俄二虎從庵",
    "X79n1557_005:0051a23": "後而出。裴驚悸。師語二虎云。有客且去。虎咆哮而去。",
    "X79n1557_005:0051a24": "裴問。作何行業。感得如斯。師良久云。會麼。裴云不會。",
    "X79n1557_005:0051b01": "師云。山僧常念觀音。",
    "X79n1557_005:0051b02": "袁州楊歧甄叔禪師(凡二)示眾云。群靈一源。假名為",
    "X79n1557_005:0051b03": "佛。體竭形消而不滅。金流朴散而常存。性海無風。金",
    "X79n1557_005:0051b04": "波自湧。靈源絕兆。萬象齊照。體斯理者。不言而徧歷",
    "X79n1557_005:0051b05": "河沙。不用而功益玄化。如何背覺返合塵勞。於陰界",
    "X79n1557_005:0051b06": "中。妄自囚執。",
    "X79n1557_005:0051b07": "禪月問。如何是祖師西來意。師提起數珠。月罔措。師",
    "X79n1557_005:0051b08": "云會麼。云不會。師云。某甲參見石頭來。月云。和尚見",
    "X79n1557_005:0051b09": "石頭。得何意旨。師指底前鹿云。會麼。云不會。師云。渠",
    "X79n1557_005:0051b10": "儂得自由。",
    "X79n1557_005:0051b11": "南嶽西園曇藏禪師(凡一)因自燒浴次。僧問。和尚不",
    "X79n1557_005:0051b12": "使沙彌童行。何得自燒。師撫掌三下。後僧舉似曹山。",
    "X79n1557_005:0051b13": "山云。一等是箇拍手撫掌。就中西園奇怪。俱胝一指",
    "X79n1557_005:0051b14": "頭禪。蓋謂承當處不諦當。僧云。西園撫掌。豈不是奴",
    "X79n1557_005:0051b15": "兒婢子邊事。山云是。僧云。向上還有事也無。山云有。",
    "X79n1557_005:0051b16": "僧云。如何是向上事。山叱云。這奴兒婢子。",
    "X79n1557_005:0051b17": "郢州大陽伊禪師(凡一)因到石林。林云。近日有一般",
    "X79n1557_005:0051b18": "禪師。指教人。了取目前事。作箇為人。還會文彩未彰",
    "X79n1557_005:0051b19": "時也無。師云。擬向這裏置一問。不知可否。林云。答汝",
    "X79n1557_005:0051b20": "已了。莫道可否。師云。還識得目前也無。林云。是目前",
    "X79n1557_005:0051b21": "作麼生識。師云。不免遭人撿點。林云。誰。師云。某甲。林",
    "X79n1557_005:0051b22": "便喝。師退步而立。林云。汝只解瞻前。且不解顧後。師",
    "X79n1557_005:0051b23": "云。雪上更加霜。林云。彼此無便宜。",
    "X79n1557_005:0051b24": "江西北蘭讓禪師(凡一)師因胡唐亮長老問。承聞師",
    "X79n1557_005:0051c01": "兄。畫得先師真。暫借瞻禮。師撥胷示之。亮便作禮。師",
    "X79n1557_005:0051c02": "云。莫禮莫禮。亮云。師兄莫錯。某甲不禮師兄。師云。儞",
    "X79n1557_005:0051c03": "禮先師真那。云因甚教某甲莫禮。師云。何曾錯。",
    "X79n1557_005:0051c04": "唐州紫玉山道通禪師(凡二)廬江何氏子。因于頔相",
    "X79n1557_005:0051c05": "公問。佛法至理。乞師一言。師云。相公若問。須去其情",
    "X79n1557_005:0051c06": "理于云便請。師云。但問將來。于云。如何是佛。師召云。",
    "X79n1557_005:0051c07": "于頔。于應諾。師云。更莫別求。藥山聞乃云。噫可惜。于",
    "X79n1557_005:0051c08": "家箇漢。生埋向紫玉山中。公聞。即躬往藥山。山見乃",
    "X79n1557_005:0051c09": "問。聞相公在紫玉山中。大作佛事。是否。公云不敢。某",
    "X79n1557_005:0051c10": "甲聞和尚道。可惜于家箇漢。生埋向紫玉山中。今日",
    "X79n1557_005:0051c11": "特來。乞師指示。山云。有疑但問。公云。如何是佛。山召",
    "X79n1557_005:0051c12": "于頔。于應諾。山云。是甚麼。于於此有省。",
    "X79n1557_005:0051c13": "招慶共羅山舉次。慶云。一等是道。藥山甚是奇",
    "X79n1557_005:0051c14": "特。雲泥有隔。羅云。也不得草草。當時賴是于頔。",
    "X79n1557_005:0051c15": "可中草窠裏。撥著箇焦尾大蟲。何處有藥山也。",
    "X79n1557_005:0051c16": "慶云。作麼生。羅云。還知于頔是煅了精金麼。",
    "X79n1557_005:0051c17": "于公一日問。如何是黑風吹其船舫。漂墮羅剎鬼國。",
    "X79n1557_005:0051c18": "師云。于頔客作漢。問恁麼事。作麼。于失色。師指云。這",
    "X79n1557_005:0051c19": "箇便是黑風漂墮羅剎鬼國。于作禮而謝。",
    "X79n1557_005:0051c20": "磁州馬頭峰神藏禪師(凡一)示眾云。知而無知。不是",
    "X79n1557_005:0051c21": "無知而說無知。",
    "X79n1557_005:0051c22": "南泉云。恁麼依師道。始得一半。",
    "X79n1557_005:0051c23": "黃蘗云。不是南泉剝他話。要圓前話。",
    "X79n1557_005:0051c24": "五臺鄧隱峰禪師(凡八)邵武鄧氏子。幼若不慧。父母",
    "X79n1557_005:0052a01": "聽其出家。初參馬祖。復來往石頭。兩次不捷。後問石",
    "X79n1557_005:0052a02": "頭云。如何得合道去。頭云。我亦不合道。師云。畢竟如",
    "X79n1557_005:0052a03": "何。頭云。汝被這箇得。多少時耶。師無對。後印心馬大",
    "X79n1557_005:0052a04": "師焉。",
    "X79n1557_005:0052a05": "師在石頭會中。石頭剗草次。師在左側而立。頭飛剗",
    "X79n1557_005:0052a06": "向師面前。剗一株草。師云。和尚只剗得這箇。不會剗",
    "X79n1557_005:0052a07": "得那箇。頭提起剗子。師奪剗子。作剗草勢。頭云。子只",
    "X79n1557_005:0052a08": "剗得那箇。且不會剗得這箇。師休去。",
    "X79n1557_005:0052a09": "師在馬祖會中。一日推車次。馬大師展脚路坐。師云。",
    "X79n1557_005:0052a10": "請師収足。祖云。已展不縮。師云。已進不退。乃推車輾",
    "X79n1557_005:0052a11": "損大師足。祖歸法堂。執斧子云。適來輾損老僧足底。",
    "X79n1557_005:0052a12": "出來。師便出。祖前引頸。祖乃置斧。",
    "X79n1557_005:0052a13": "師到南泉。泉指淨瓶。問師。淨瓶是境。瓶中有水。不得",
    "X79n1557_005:0052a14": "動著境。與老僧將水來。師拈淨瓶。向南泉面前便瀉。",
    "X79n1557_005:0052a15": "泉休去。",
    "X79n1557_005:0052a16": "歸宗誠云。鄧隱峰奇怪。要且亂瀉。",
    "X79n1557_005:0052a17": "師到溈山。山聞。即具威儀。下堂見師。師見來。便作倒",
    "X79n1557_005:0052a18": "勢。山便歸方丈。師便發去。少頃。山問侍者。師叔在否。",
    "X79n1557_005:0052a19": "者云。已去了也。山云。有甚言語。云無言語。山云。莫道",
    "X79n1557_005:0052a20": "無語。其聲如雷。",
    "X79n1557_005:0052a21": "師在襄州破威儀堂。只著襯衣。於砧槌邊立。拈起槌",
    "X79n1557_005:0052a22": "云。道得即不打。眾默然。師便打一下。",
    "X79n1557_005:0052a23": "法眼云。鄧隱峰奇怪。也甚奇怪。要且打不著",
    "X79n1557_005:0052a24": "　又云。其時一眾。出自偶然。",
    "X79n1557_005:0052b01": "翠巖芝云。此語有勘破處。且道勘破阿誰。",
    "X79n1557_005:0052b02": "師曾燒殺一僧。一日現身云。還我命來。師云。儞還死",
    "X79n1557_005:0052b03": "也未。云已死。師云。汝既已死。索命者誰。當下不見。",
    "X79n1557_005:0052b04": "師將須寂。問眾云。諸方遷化。吾甞見之。還有立化者",
    "X79n1557_005:0052b05": "也無。眾云有之。師云。還有倒立者否。眾云。未甞有之。",
    "X79n1557_005:0052b06": "師之倒立而終。亭亭然。其衣順體。舁之不動。師有妹",
    "X79n1557_005:0052b07": "為尼。見之咄云。老兄在日。不循法律。死亦熒惑於人。",
    "X79n1557_005:0052b08": "以手推之。僨然而踣。遂就闍維。収舍利建塔。",
    "X79n1557_005:0052b09": "潭州龍山和尚(凡二)問僧甚處來。云老宿處來。師云。",
    "X79n1557_005:0052b10": "有何言句。云說即千句萬句。不說即一字也無。師云。",
    "X79n1557_005:0052b11": "恁麼則蠅子放卵也。僧作禮。師便打。",
    "X79n1557_005:0052b12": "洞山與密師伯到來。師問。此山無路。闍梨向甚麼處",
    "X79n1557_005:0052b13": "來。洞山云。無路且置。和尚從何而入。師云。我不曾雲",
    "X79n1557_005:0052b14": "水。洞山云。和尚住此山。多少時。師云。春秋不涉。洞山",
    "X79n1557_005:0052b15": "云。和尚先住。此山先住。師云。不知。洞山云。為甚麼不",
    "X79n1557_005:0052b16": "知。師云。我不從人天來。洞云。和尚得箇甚麼。便住此",
    "X79n1557_005:0052b17": "山。師云。我見兩箇泥牛鬪入海。直至如今無消息。便",
    "X79n1557_005:0052b18": "住此山。因作偈云。三間茅屋從來住。一道神光萬境",
    "X79n1557_005:0052b19": "閑。莫把是非來辨我。浮生穿鑿不相干。",
    "X79n1557_005:0052b20": "潭州秀溪和尚(凡一)因谷山問。聲色純真。如何是道。",
    "X79n1557_005:0052b21": "師云。亂道作麼。山從西過東立。師云。若不恁麼。即禍",
    "X79n1557_005:0052b22": "生。山從東過西立。師下繩床。纔行三兩步。山把住云。",
    "X79n1557_005:0052b23": "聲色純真。又作麼生。師與一掌。山云。三十年後。要一",
    "X79n1557_005:0052b24": "箇下茶。也無。師云。要谷山老漢。作甚麼。山呵呵大笑。",
    "X79n1557_005:0052c01": "鎮州金牛和尚(凡二)師凡喫飯時。舁飯桶。到堂前。作",
    "X79n1557_005:0052c02": "舞云。菩薩子。喫飯來。乃撫掌呵呵大笑。",
    "X79n1557_005:0052c03": "長慶稜云。大似因齋慶贊。",
    "X79n1557_005:0052c04": "雪竇云。金牛不是好心。",
    "X79n1557_005:0052c05": "雪竇頌云。白雲影裏笑呵呵。兩手持來付與他。",
    "X79n1557_005:0052c06": "若是金毛師子子。三千里外見誵訛。",
    "X79n1557_005:0052c07": "後有僧。問大光。長慶道。因齋慶贊。意旨如何。光作",
    "X79n1557_005:0052c08": "舞。僧禮拜。光云。見箇甚麼。便禮拜。僧作舞。光云。野",
    "X79n1557_005:0052c09": "狐精。",
    "X79n1557_005:0052c10": "雪竇頌云。前箭猶輕後箭深。誰云。黃葉似黃金。",
    "X79n1557_005:0052c11": "曹溪波浪如相似。無限平人被陸沈。",
    "X79n1557_005:0052c12": "韶州乳源和尚(凡二)示眾云。西來的意。也不易舉唱。",
    "X79n1557_005:0052c13": "時有僧出。師劈脊便打云。如今是甚麼時節。出頭來。",
    "X79n1557_005:0052c14": "便歸方丈。",
    "X79n1557_005:0052c15": "承天宗云。宗乘也不易扶竪。這兩箇漢。扶不起。",
    "X79n1557_005:0052c16": "我道這僧若不出頭。棒須是乳源自喫。",
    "X79n1557_005:0052c17": "西禪需云。這老漢。雖然不惜身命。入泥入水。其",
    "X79n1557_005:0052c18": "奈瞎却天下人眼。",
    "X79n1557_005:0052c19": "仰山作沙彌。時念經。師咄云。這沙彌念經。恰似哭。山",
    "X79n1557_005:0052c20": "云。和尚作麼生。師顧視之。山云。若如此。何異於哭。",
    "X79n1557_005:0052c21": "洛京黑澗和尚(凡一)僧問。如何是密室。師云。截耳臥",
    "X79n1557_005:0052c22": "街。云如何是密室中人。師云。換手槌胸。",
    "X79n1557_005:0052c23": "京兆興平和尚(凡三)洞山來作禮。師云。莫禮。老朽。山",
    "X79n1557_005:0052c24": "云。禮非老朽。師云。非老朽不受禮。山云。他亦不止。",
    "X79n1557_005:0053a01": "洞山問。如何是古佛心。師云。即汝心是。山云。猶是某",
    "X79n1557_005:0053a02": "甲疑處。師云。若恁麼。即問取木人去。洞云。某甲有一",
    "X79n1557_005:0053a03": "句子。不借諸聖口。師云。試道看。山云。不是某甲。",
    "X79n1557_005:0053a04": "洞山辭。師問甚麼處去。山云。沿流無定止。師云。法身",
    "X79n1557_005:0053a05": "沿流。報身沿流。山云。總不作此解。師乃撫掌。",
    "X79n1557_005:0053a06": "保福展云。洞山別是一家　復召云。覔得幾人。",
    "X79n1557_005:0053a07": "溫州佛嶼和尚(凡二)師見僧來。以拄杖卓地云。前佛",
    "X79n1557_005:0053a08": "也恁麼。後佛也恁麼。僧云。正恁麼時作麼生。師作圓",
    "X79n1557_005:0053a09": "相示之。僧作女人拜。師便打。",
    "X79n1557_005:0053a10": "僧問。如何是異類。師敲盌云。花奴花奴。喫飯來。",
    "X79n1557_005:0053a11": "齋峰和尚(凡三)龐居士來。師云。俗人頻頻入僧寺。討",
    "X79n1557_005:0053a12": "箇甚麼。士顧視左右云。誰恁麼道。師便喝。士云。在這",
    "X79n1557_005:0053a13": "裏。師云。莫是當陽道麼。士云。背後底聻。師回首云。看",
    "X79n1557_005:0053a14": "看。士云。草賊大敗。師休去。",
    "X79n1557_005:0053a15": "居士問。此去峯頂有幾里。師云。甚麼處去來。士云。可",
    "X79n1557_005:0053a16": "殺峻硬。不敢問著。師云。是多少。士云。一二三。師云。四",
    "X79n1557_005:0053a17": "五六。士云。何不道七。師云。纔道七。便有八。士云。得也",
    "X79n1557_005:0053a18": "得也。師云。一任添取。士便喝。師亦喝。",
    "X79n1557_005:0053a19": "師與居士並行。士前行一步云。我強如師一步。師云。",
    "X79n1557_005:0053a20": "無背向老翁。要爭先在。士云。苦中苦。未是此一句。師",
    "X79n1557_005:0053a21": "云。怕公不甘。士云。我若不甘。齊峯堪作甚麼。師云。若",
    "X79n1557_005:0053a22": "有棒在手。打也不解倦。士便打師一摑云。不多好。師",
    "X79n1557_005:0053a23": "方拈棒。士把住云。這賊今日一場敗闕。師笑云。是我",
    "X79n1557_005:0053a24": "拙。是公巧。士撫掌云。平交平交。",
    "X79n1557_005:0053b01": "古寺和尚(凡一)丹霞來。次日侵晨。粥熟。行者只盛一",
    "X79n1557_005:0053b02": "盌與師。又盛一盌自喫。不顧丹霞。霞遂自去盛粥喫。",
    "X79n1557_005:0053b03": "行者云。五更侵早起。更有夜行人。霞問師。如何不教",
    "X79n1557_005:0053b04": "訓這行者。得與麼無禮。師云。淨地上。不要點污人家",
    "X79n1557_005:0053b05": "男女。霞云。洎不問過。",
    "X79n1557_005:0053b06": "烏臼和尚(凡一)有玄紹二上座。來參。師問。二禪伯。發",
    "X79n1557_005:0053b07": "足甚處。云江西。師拈棒便打。玄云。久響和尚有此機",
    "X79n1557_005:0053b08": "要。師云。儞既不會。第二箇近前來。紹擬議。師亦打云。",
    "X79n1557_005:0053b09": "同坑無異土。參堂去。",
    "X79n1557_005:0053b10": "雪竇云。宗師眼目。須是恁麼。如金翅擘海。直取",
    "X79n1557_005:0053b11": "龍吞。有般漢。眼目未辨東西。拄杖不知顛倒。只",
    "X79n1557_005:0053b12": "管說。照用同時。人境俱奪。",
    "X79n1557_005:0053b13": "大溈喆云。烏臼大似巨靈逞擘大華之威。蒼龍",
    "X79n1557_005:0053b14": "展拏珠之勢。直得乾坤失色。乃拈拄杖云。諸人",
    "X79n1557_005:0053b15": "還識烏臼麼。若也識去。橫按鏌鎁。寰中獨據。若",
    "X79n1557_005:0053b16": "也未識。棒頭有眼明如日。卓拄杖一下。",
    "X79n1557_005:0053b17": "妙喜頌云。烈焰不容蚊蚋泊。大海那能宿死屍。",
    "X79n1557_005:0053b18": "任是三頭并六臂。望風無不竪降旗。",
    "X79n1557_005:0053b19": "石臼和尚(凡一)馬祖問師。甚處來。師云。烏臼來。祖云。",
    "X79n1557_005:0053b20": "有何言句。師云。幾人於此茫然。祖云。茫然即且置。悄",
    "X79n1557_005:0053b21": "然一句作麼生。師近前三步。祖云。我有七棒。寄打烏",
    "X79n1557_005:0053b22": "臼。你還甘麼。師云。和尚先喫。某甲後甘。",
    "X79n1557_005:0053b23": "松山和尚(凡三)與龐居士坐次。師拈起尺子云。居士",
    "X79n1557_005:0053b24": "還見麼。士云見。師云。見箇甚麼。云松山。師云。不得道",
    "X79n1557_005:0053c01": "著。云爭得不道。師拋下尺子。士云。有頭無尾得人憎。",
    "X79n1557_005:0053c02": "師云。不是這老子。還道不及。云不及甚麼處。師云。有",
    "X79n1557_005:0053c03": "頭無尾處。云強中得弱即得。弱中得強即無。師把住",
    "X79n1557_005:0053c04": "云。這老漢。就中無話處。",
    "X79n1557_005:0053c05": "師與居士喫茶次。士拈起槖子云。人人盡有分。因甚",
    "X79n1557_005:0053c06": "麼道不得。師云。只為人人有分。所以道不得。云阿兄",
    "X79n1557_005:0053c07": "為甚麼道得。師云。不可無言去也。士云。酌然酌然。師",
    "X79n1557_005:0053c08": "便喫茶。士云。阿兄喫茶。何不揖客。師云。誰。士云。龐公。",
    "X79n1557_005:0053c09": "師云。何須再揖。後丹霞聞舉。乃云。若不是松山。洎被",
    "X79n1557_005:0053c10": "箇老翁作亂一上。士聞。令人傳語丹霞云。何不會取",
    "X79n1557_005:0053c11": "未舉槖時事。",
    "X79n1557_005:0053c12": "師一日扶杖行次。士見便問。手中是甚麼。師云。年邁。",
    "X79n1557_005:0053c13": "闕伊一步不得。士云。雖然年邁。壯力猶存。師打士一",
    "X79n1557_005:0053c14": "棒。士云。放却手中杖子。別有箇問訊來。師拋下杖子。",
    "X79n1557_005:0053c15": "士云。這老漢。前言不副後語。師便喝。士云。蒼天中更",
    "X79n1557_005:0053c16": "添冤苦。",
    "X79n1557_005:0053c17": "本谿和尚(凡三)居士問。丹霞打侍者。意作麼生。師云。",
    "X79n1557_005:0053c18": "大老翁。猶見人長短在。云我與師同參。方敢借問。師",
    "X79n1557_005:0053c19": "云。若恁麼。從頭舉來。共儞商量。士云。大老翁。不可說",
    "X79n1557_005:0053c20": "人是非。師云。念公年老。公云。罪過罪過。",
    "X79n1557_005:0053c21": "師問居士。達磨西來。第一句作麼生道。士云。誰記得。",
    "X79n1557_005:0053c22": "師云。可謂無記性。士云。舊日事。不可東道西說。師云。",
    "X79n1557_005:0053c23": "即今事作麼生。士云。一辭不措。師云。有智人前說。添",
    "X79n1557_005:0053c24": "他多少光彩。士云。阿師眼能大。師云。須是恁麼始得",
    "X79n1557_005:0054a01": "為絕眹之說。士云。眼裏著一物不得。師云。日正盛。難",
    "X79n1557_005:0054a02": "為舉目。士云。穿過髑髏去在。師彈指云。誰辨得伊。士",
    "X79n1557_005:0054a03": "云。這漢有甚麼奇特。師便歸方丈。",
    "X79n1557_005:0054a04": "師坐次。居士來。師纔顧視。士以拄杖。劃一圓相。師近",
    "X79n1557_005:0054a05": "前踏却。士云。與麼不與麼。師亦劃一圓相。士亦近前",
    "X79n1557_005:0054a06": "踏却。師云。與麼不與麼。士拋下杖而立。師云。來時有",
    "X79n1557_005:0054a07": "杖去時無。士云。幸自圓成。何勞目視。師撫掌云。奇哉",
    "X79n1557_005:0054a08": "一無所得。士拈棒便行。師云。看路看路。",
    "X79n1557_005:0054a09": "石林和尚(凡三)問居士云。有箇借問。莫惜言句。士云。",
    "X79n1557_005:0054a10": "請舉來。師云。元來惜言句在。士云。這箇問訊。不覺落",
    "X79n1557_005:0054a11": "他便宜。師乃掩耳。士云。作家作家。",
    "X79n1557_005:0054a12": "師見居士來。遂舉起拂子云。不落丹霞機。試道看。士",
    "X79n1557_005:0054a13": "奪拂子。竪起拳。師云。正是丹霞機。士云。與我不落看。",
    "X79n1557_005:0054a14": "師云。丹霞患啞。龐公患聾士云。恰是恰是。師不對。士",
    "X79n1557_005:0054a15": "云。向道偶爾。師亦不對。",
    "X79n1557_005:0054a16": "師下茶與居士。士擬接。師縮手云。何似生。士云。有口",
    "X79n1557_005:0054a17": "道不得。師云。須是恁麼始得。士拂袖而出云。也大無",
    "X79n1557_005:0054a18": "端。師云。識得龐公了也。士回首。師云。也大無端。士無",
    "X79n1557_005:0054a19": "語。師云。儞也解無語。",
    "X79n1557_005:0054a20": "浮柸和尚(凡一)凌行婆問。盡力道不得底句。分付阿",
    "X79n1557_005:0054a21": "誰。師云。浮柸無剩語。婆云。未到浮柸。不妨疑著。師云。",
    "X79n1557_005:0054a22": "別有長處。不妨拈出。婆斂手哭云。蒼天中更添冤苦。",
    "X79n1557_005:0054a23": "師無語。婆云。語不知偏正。理不知倒邪。為人即禍生。",
    "X79n1557_005:0054a24": "後有僧。舉似南泉。泉云。苦哉苦哉。浮柸被這老婆。折",
    "X79n1557_005:0054b01": "挫一上。婆聞笑云。王老師猶少機關在。時有澄一禪",
    "X79n1557_005:0054b02": "客。問婆云。南泉為甚麼。少機關在。婆哭云。可悲可痛。",
    "X79n1557_005:0054b03": "一罔措。婆云。會麼。一合掌而立。婆云。伎死禪和。如麻",
    "X79n1557_005:0054b04": "似粟。後澄一舉似趙州。州云。我若見這臭老婆。問教",
    "X79n1557_005:0054b05": "他口啞。一云。和尚作麼生問他。州便打。一云。為甚麼",
    "X79n1557_005:0054b06": "却打某甲。州云。儞這伎死禪和。不打更待何時。婆聞",
    "X79n1557_005:0054b07": "乃云。趙州合喫婆手中棒。州聞乃哭云。可悲可痛。婆",
    "X79n1557_005:0054b08": "聞乃云。趙州眼光。爍破四天下。州聞。令人問婆云。如",
    "X79n1557_005:0054b09": "何是趙州眼。婆竪起拳。僧舉似趙州。州作頌寄之云。",
    "X79n1557_005:0054b10": "當機覿面提。覿面當機疾。報汝凌行婆。哭聲何得失。",
    "X79n1557_005:0054b11": "婆答頌云。哭聲師已曉。已曉復誰知。當時摩竭國。幾",
    "X79n1557_005:0054b12": "喪目前機。",
    "X79n1557_005:0054b13": "洞安和尚(凡一)問僧。近離甚處。云東川。師云。雙澗孤",
    "X79n1557_005:0054b14": "松。煙清月白。那箇是上座主人公。云。始屆洞安。便遭",
    "X79n1557_005:0054b15": "此問。師云。記劒刻舟。破珠求影。豈不是闍梨境界。僧",
    "X79n1557_005:0054b16": "却問。那箇是洞安正主。師云。途中駒子。不勝驊騮。僧",
    "X79n1557_005:0054b17": "作禮。師云。胡人打令。舞拍全無。",
    "X79n1557_005:0054b18": "百靈和尚(凡三)路逢龐居士。乃問。南嶽得力句。曾舉",
    "X79n1557_005:0054b19": "似人麼。士云。曾舉來。師云。舉似阿誰。士指胷云。龐公。",
    "X79n1557_005:0054b20": "師云。直是妙德空生。也贊之不及。士却問師。得力句",
    "X79n1557_005:0054b21": "舉似阿誰。師戴笠子便行。士云。善為道路。師更不回",
    "X79n1557_005:0054b22": "首。",
    "X79n1557_005:0054b23": "師問居士。道得道不得。俱未免。儞且道。未免箇甚麼。",
    "X79n1557_005:0054b24": "士瞬目視之。師云。奇特更無如此也。士云。師錯許人。",
    "X79n1557_005:0054c01": "師云。誰不恁麼。士珍重而去。",
    "X79n1557_005:0054c02": "師一日。把住居士云。今人道。古人道。居士作麼生道。",
    "X79n1557_005:0054c03": "士打師一掌。師云。不得道著。士云。道必有過。師云。還",
    "X79n1557_005:0054c04": "我一掌來。士近前云。儞試下手看。師拂袖便行。",
    "X79n1557_005:0054c05": "濛溪和尚(凡二)問僧。甚處來。云定州來。師云。定州近",
    "X79n1557_005:0054c06": "日。有甚奇特事。云某甲到彼。只聞鹽貴米賤。別無奇",
    "X79n1557_005:0054c07": "特事。師云。我這裏。也只是麤茶淡飯。別無奇特事。儞",
    "X79n1557_005:0054c08": "來這裏。覔甚麼。云某甲不會。乞師慈悲。師云。賴儞不",
    "X79n1557_005:0054c09": "會。儞若會。我即輸儞一半道理。首座却問。適來為甚",
    "X79n1557_005:0054c10": "麼道。輸他一半道理。師云。賴得儞舉。老僧洎合忘却。",
    "X79n1557_005:0054c11": "座云。請和尚說。師云。儞却忘前失後。我又忘後失前。",
    "X79n1557_005:0054c12": "座方去。師喚回云。恰不得舉著。近日師僧。只說鹽貴",
    "X79n1557_005:0054c13": "米賤。並不將佛法為事。忽然頻頻舉著。喪却儞性命",
    "X79n1557_005:0054c14": "也不難。",
    "X79n1557_005:0054c15": "師見僧來。便喝。僧云。好箇來由。師云。猶要棒喫在。僧",
    "X79n1557_005:0054c16": "珍重便出。師云。得能自在。",
    "X79n1557_005:0054c17": "洪州水潦和尚(凡一)問馬大師。如何是祖師西來意。",
    "X79n1557_005:0054c18": "大師欄胷與一踏。踏倒。當下大悟。起來撫掌。大笑云。",
    "X79n1557_005:0054c19": "也大奇。也大奇。百千法門。無量妙義。只向一毫頭上。",
    "X79n1557_005:0054c20": "識得根源去。便作禮。",
    "X79n1557_005:0054c21": "蔣山泉云。忽然瞥地。更是好笑。",
    "X79n1557_005:0054c22": "西禪需云。大小水潦。喫人踢踏了。却道我悟。悟",
    "X79n1557_005:0054c23": "甚麼屎。及乎起來。更不識羞。道向一毫頭上。識",
    "X79n1557_005:0054c24": "得根源去。且莫揑目生花。住後告眾云。自從一",
    "X79n1557_005:0055a01": "喫馬師踏。直至如今笑不休。且道。笑箇甚麼。",
    "X79n1557_005:0055a02": "打地和尚(凡一)江西領旨。自晦其名。凡學者扣問。師",
    "X79n1557_005:0055a03": "唯打地一下。一日被僧。預藏其棒。然後設問。師回頭",
    "X79n1557_005:0055a04": "尋棒不見。遽云。若在這裏。洎著一棒。一日有僧。問師",
    "X79n1557_005:0055a05": "門人云。和尚凡有所問。唯打地一下。意旨如何。門人",
    "X79n1557_005:0055a06": "於竈下。拈一片柴。擲于釜中。",
    "X79n1557_005:0055a07": "妙喜云。養子不及父。家門一世衰。",
    "X79n1557_005:0055a08": "利山和尚(凡一)僧問。眾色歸空。空歸何所。師云。舌頭",
    "X79n1557_005:0055a09": "不出口。云為甚麼不出口。師云。內外一如故。",
    "X79n1557_005:0055a10": "洪州西山亮公座主(凡一)蜀人也。馬祖問師。承聞座",
    "X79n1557_005:0055a11": "主。大講得經論。是否。師云。不敢。祖云。將甚麼講。師云。",
    "X79n1557_005:0055a12": "將心講。祖云。心如工伎兒。意如和伎者。爭解講得經。",
    "X79n1557_005:0055a13": "師抗聲云。心既講不得。莫是虗空講得麼。祖云。却是",
    "X79n1557_005:0055a14": "虗空講得。師拂袖而出。祖召云。座主。師回首。祖云。是",
    "X79n1557_005:0055a15": "甚麼。師於言下大悟。遂作禮。祖云。鈍根阿師。禮拜作",
    "X79n1557_005:0055a16": "麼。師自此。隱于西山。",
    "X79n1557_005:0055a17": "則公首座(凡三)蜀人也。因號則川。與龐居士摘茶次。",
    "X79n1557_005:0055a18": "士問。法界不容身。師還見我否。師云。不是老僧。洎答",
    "X79n1557_005:0055a19": "公話。士云。有問有答。也是尋常。師不對。士云。莫怪適",
    "X79n1557_005:0055a20": "來容易。師亦不對。士喝云。這無禮儀漢。待我一一舉",
    "X79n1557_005:0055a21": "似明眼人去在。師拋下茶籃。便歸。",
    "X79n1557_005:0055a22": "雪竇云。則川只解把定封疆。不能同生同死。當",
    "X79n1557_005:0055a23": "時與他。捋下幞頭。誰敢喚作龐居士。",
    "X79n1557_005:0055a24": "師坐次。居士來云。只知端居丈室。不覺僧到參。時師",
    "X79n1557_005:0055b01": "垂下一足。士出行三兩步。却回。師乃収足。士云。可謂",
    "X79n1557_005:0055b02": "自由自在。師云。我是主。士云。阿師只知有主。不知有",
    "X79n1557_005:0055b03": "客。師喚侍者點茶來。士作舞而出。",
    "X79n1557_005:0055b04": "師問居士。記得初見石頭時道理麼。士云。猶得阿師",
    "X79n1557_005:0055b05": "舉在。師云。情知久參事慢。士云。則川老耄。不啻龐公。",
    "X79n1557_005:0055b06": "師云。二彼同時。又爭幾許。士云。龐公鮮健。且勝阿師。",
    "X79n1557_005:0055b07": "師云。不是勝我。只是欠儞一箇幞頭。士拈下幞頭云。",
    "X79n1557_005:0055b08": "恰與阿師相似。師大笑而已。",
    "X79n1557_005:0055b10": "聯燈會要卷第五"
}