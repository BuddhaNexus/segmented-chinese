{
    "T39n1796_020:0780a04": "大毘盧遮那成佛經疏卷第二十",
    "T39n1796_020:0780a06": "沙門一行阿闍梨記",
    "T39n1796_020:0780a07": "世出世護摩法品第二十七之餘",
    "T39n1796_020:0780a08": "[0780a08] 縛羊時者(謂戒已滿梵種已出四姓已具。得殺羊而食之也。彼法云。梵天生四種故娶妻。娶四姓",
    "T39n1796_020:0780a09": "之女各各生子。即是梵天生四種也。然所用阿縛河寧火。生子自有優劣。其殺羊時。首陀所生子侍之。剎利所生子",
    "T39n1796_020:0780a10": "殺之。毘舍所生子割之。婆羅門姓所生子食之。當爾時亦以真言加之。此即婆藪仙人造法也)觸穢時",
    "T39n1796_020:0780a11": "者(謂失淨法。如沙門犯戒也。或謂有時放逸不覺。人截其髮。或絡身繩斷。或三奇杖折。或食時為首陀觸等。",
    "T39n1796_020:0780a12": "欲懺悔自罰。集三二百同姓者。大眾中用微&#x54B2;至火自悔。爾時諸淨行者同聲言。日月諸天證知此人。從今以",
    "T39n1796_020:0780a13": "去復清淨如本也。時懺者用火供養彼等。爾時用此火天神&#x546A;加法也)熟食時者(彼法凡欲作食。先",
    "T39n1796_020:0780a14": "取生菜物等。以此火天名&#x546A;加之成淨。方熟之。若謬不作則失法不成淨食也。用娑訶沙火也)拜日天",
    "T39n1796_020:0780a15": "者(梵行法。日未出時合掌。東方望日。日出即拜謁誦&#x546A;。以此火神法作之。用合微誓耶火。至日欲沒。又向西",
    "T39n1796_020:0780a16": "送之如上法。每日如是作。又有都集處多人同作也)拜月天者。歸已。至月",
    "T39n1796_020:0780a17": "出時。又於家又迎月。禮敬所用神&#x546A;亦別也。",
    "T39n1796_020:0780a18": "用&#x511E;地火滿燒(此是施火食法。取食盛滿於一器。爐中燒之也用阿密栗多火也。)",
    "T39n1796_020:0780a19": "息災(凡災事令息用此火神&#x546A;。用那嚕拏火)增益(用息災等神&#x546A;。言此威猛如劫災之火。其勢",
    "T39n1796_020:0780a20": "威猛。用訖栗旦多火。即火神真言名也)除障(即降伏也。用日忿怒火。忿怒火是神名也)攝召",
    "T39n1796_020:0780a21": "(謂凡所求事欲成。及令人喜等也。用迦摩奴火)燒林木(彼法不得焚林木等。然有時稠林枯萃。欲燒之",
    "T39n1796_020:0780a22": "令更新茂。用此法也。用使者火)暖腹(謂食己身中火大銷化其食。無病等用也。其真言用社&#x54A4;路火。意云。",
    "T39n1796_020:0780a23": "以持我身。若從我身出即我子也。)次薄叉火即於授諸火食等用",
    "T39n1796_020:0780a24": "(更問)次海中火。名縛拏婆目佉。劫壞時火名。瑜",
    "T39n1796_020:0780a25": "乾多火但舉其名。無用處也(淨行有在家出家。若生子者。從童真行即",
    "T39n1796_020:0780a26": "入山學道。乃至得五通。無此娶妻等法也)右以上皆梵行事火者邪護",
    "T39n1796_020:0780a27": "摩法。佛為汝諸仁者。已略說諸火。修行吠陀",
    "T39n1796_020:0780a28": "者。梵行所傳讀。此四十四種。我爾時所宣",
    "T39n1796_020:0780a29": "說。顯正故騰出已。方辯真法也。祕密主。我於",
    "T39n1796_020:0780b01": "爾時。不知彼諸火性。作諸護摩。亦非護摩行。",
    "T39n1796_020:0780b02": "以下又偈也(又非得業果也)十二種火次說之。我復成",
    "T39n1796_020:0780b03": "菩提。說十二種火。復云何。智火最為初。名",
    "T39n1796_020:0780b04": "大因陀羅。佛意言。我爾時為大梵王。以諸焚",
    "T39n1796_020:0780b05": "眾來問韋陀典而演說之。令彼依此修行",
    "T39n1796_020:0780b06": "獲得世五通等事。然我爾時未了火之自性",
    "T39n1796_020:0780b07": "及其業用。以不知故。當知爾時所作之事。不",
    "T39n1796_020:0780b08": "名善作亦不得名為護摩。非行非業亦不得",
    "T39n1796_020:0780b09": "其果。及我成菩提時。方了火之自性及彼方",
    "T39n1796_020:0780b10": "便作果等。所謂火之自性者。即是如來一切",
    "T39n1796_020:0780b11": "智光也。佛所以作此說者。欲伏諸外道分別",
    "T39n1796_020:0780b12": "邪正。令彼知有真護摩。故以諸淨行等於所",
    "T39n1796_020:0780b13": "宗韋陀之典。自謂祕密而生慢心。今佛自說",
    "T39n1796_020:0780b14": "韋陀原本。而於其中更顯正理真護摩法。此",
    "T39n1796_020:0780b15": "佛韋陀。當知最為第一祕密之藏。彼聞已生",
    "T39n1796_020:0780b16": "希有心。即生信解也。我昔未成正覺無所曉",
    "T39n1796_020:0780b17": "知。略說如上四十四種火法。廣則無量。如韋",
    "T39n1796_020:0780b18": "陀典中具明。今成正覺復說真慧之火十二",
    "T39n1796_020:0780b19": "種法。所謂能成大事。除盡一切垢障之暗而",
    "T39n1796_020:0780b20": "成大事。不同往昔邪道非法之行也。第一名",
    "T39n1796_020:0780b21": "為智火。方名稱色黃。端嚴增威力。與火光焰",
    "T39n1796_020:0780b22": "三昧。住智智滿足。此中最初火者。即是菩提",
    "T39n1796_020:0780b23": "心之慧光也。形方色黃。即是表金剛座也。端",
    "T39n1796_020:0780b24": "嚴者是內莊嚴。言此智火。本尊之形具一切",
    "T39n1796_020:0780b25": "佛功德故也。增威是外事。謂十力等用也。此",
    "T39n1796_020:0780b26": "智火者其性如是。內外功德莊嚴圓滿能與",
    "T39n1796_020:0780b27": "力。故名增威也。由識此火故。燒無始以來",
    "T39n1796_020:0780b28": "無明薪積。無復遺餘如劫燒時火。灰燼皆盡",
    "T39n1796_020:0780b29": "蕩然無垢。一切如來功德自然成就也。然此",
    "T39n1796_020:0780c01": "火神即名為智。其相端嚴作金剛色。以圓光",
    "T39n1796_020:0780c02": "焰鬘而自圍遶。處此光中寂然正受三昧。由",
    "T39n1796_020:0780c03": "住此三昧故。智性滿足。此智光者。即是毘盧",
    "T39n1796_020:0780c04": "遮那之別名也。即以此尊而表此智。若初觀",
    "T39n1796_020:0780c05": "即觀此火神。能成一切事。若深了其性即如",
    "T39n1796_020:0780c06": "上說也。此中方壇者。梵名摩訶因陀羅。是帝",
    "T39n1796_020:0780c07": "釋尊之別名。又則金剛輪別名也。智是內證。",
    "T39n1796_020:0780c08": "其外發之表作金剛杵形。此方座形與相似",
    "T39n1796_020:0780c09": "也。然但觀四角之壇中有本尊即是也(此杵頭有四角",
    "T39n1796_020:0780c10": "形也)上云增威者。若作形像所表而論。即是體",
    "T39n1796_020:0780c11": "貌圓滿豐備之言也。然據理之言。即心法門",
    "T39n1796_020:0780c12": "也。然火有二法。若能修瑜伽者。唯觀此尊形",
    "T39n1796_020:0780c13": "表之相而誦真言(其名即是也)即名內心火法。若",
    "T39n1796_020:0780c14": "順攝世間故而作壇者。當作方爐而周匝有",
    "T39n1796_020:0780c15": "光焰。自身亦著黃衣。想爐火中有此本神。",
    "T39n1796_020:0780c16": "住三昧如上。然後所作事成。不然不成也。此",
    "T39n1796_020:0780c17": "法與息災相應。是堅固法也。此配初菩提心",
    "T39n1796_020:0780c18": "阿字門也。由此因緣智具足也。第二火者名",
    "T39n1796_020:0780c19": "為行滿。即案名表義。其梵音亦即真言也。",
    "T39n1796_020:0780c20": "初發菩提心。次修於行。其行滿者即名為佛",
    "T39n1796_020:0780c21": "也。謂此即大悲為根菩提心種子故也。其形",
    "T39n1796_020:0780c22": "如秋夜月。光暉照朗四面周匝。身服白衣具",
    "T39n1796_020:0780c23": "種種德(謂身端嚴肥滿可喜也)其右手持數珠。次左手合",
    "T39n1796_020:0780c24": "持軍持也。此像住於月輪中也。如上所說。即",
    "T39n1796_020:0780c25": "是心性圓明清淨之義。以此妙行之火。焚於",
    "T39n1796_020:0780c26": "垢心戲論之薪也。若作觀時。亦即觀此圓明",
    "T39n1796_020:0780c27": "為本尊形也。上文云皆體如來內證之德竟",
    "T39n1796_020:0780c28": "於次外故。以法門表示故也。若外作者為圓",
    "T39n1796_020:0780c29": "鑪。以白檀末塗。以白花等為供養。自亦著白",
    "T39n1796_020:0781a01": "衣。此是息災法也。災有無量。諸外世間如水",
    "T39n1796_020:0781a02": "火虫霜降惶等種種寂耗。及內身一切病惱",
    "T39n1796_020:0781a03": "之類。其形萬端。自身他身皆能淨除之也。又",
    "T39n1796_020:0781a04": "無始以來有疑心。謂於深法而生猶豫。不決",
    "T39n1796_020:0781a05": "定信此即障也。此火能淨除此障。亦是息災",
    "T39n1796_020:0781a06": "義也。此息災護摩亦有二種。但瑜伽相應念",
    "T39n1796_020:0781a07": "誦。或外護摩而作火法也。然若能辦供者。為",
    "T39n1796_020:0781a08": "兼事作。若不辦者但心作即得。有物可為而",
    "T39n1796_020:0781a09": "不作之。但以心作不如法也。第三火尊名為",
    "T39n1796_020:0781a10": "風燥。從風所生。是為風子形燥黑也。此謂內",
    "T39n1796_020:0781a11": "色黑而外加燥形。如上塗灰等也。此尊處風",
    "T39n1796_020:0781a12": "輪中即半月形也。亦作端坐三昧之形。謂行",
    "T39n1796_020:0781a13": "人初發菩提心雖欲進行。而無始來妄惑煩",
    "T39n1796_020:0781a14": "惱根本未除。數來牽破觀心而加暗蔽。謂作",
    "T39n1796_020:0781a15": "此法也。風是不住義。又如世間風能壞重雲。",
    "T39n1796_020:0781a16": "此不住之火亦如是。能散壞諸障也。此尊坐",
    "T39n1796_020:0781a17": "風壇中。手執帛去頭三五寸兩頭執之。如天",
    "T39n1796_020:0781a18": "衣形。其色青也(此是表風義也更問)此是阿毘闍嚕迦法。",
    "T39n1796_020:0781a19": "亦有內外二法。第四赤如日暉住三角中。右",
    "T39n1796_020:0781a20": "手執刀端坐。刀表利慧斷結也。如世日初出",
    "T39n1796_020:0781a21": "時。夜除晝現暗盡明現。故取此色也。火神如",
    "T39n1796_020:0781a22": "是形色。光焰亦爾。身相端滿。如前住於三昧",
    "T39n1796_020:0781a23": "作微怒形也。第五沒栗拏是和合義也。此尊",
    "T39n1796_020:0781a24": "作淡黃色。謂黃兼有火色也。和合者是兼二",
    "T39n1796_020:0781a25": "法也。其像左邊作怒狀。右邊作熙怡微笑形。",
    "T39n1796_020:0781a26": "各生半身也。此微笑是不嗔不大喜。寂住也。",
    "T39n1796_020:0781a27": "身上有毛。謂髭鬢髮之類稍多。然不可過也。",
    "T39n1796_020:0781a28": "若多置令不端嚴也。其項長而有大威光。其",
    "T39n1796_020:0781a29": "身色一邊赤一邊黃也(怒邊當赤)其坐亦右方(半金",
    "T39n1796_020:0781b01": "剛坐也)左三角(半火坐也)左持刀右持跋折囉。有內外",
    "T39n1796_020:0781b02": "二法。例前也。此和合者。能遍一切招召息災。",
    "T39n1796_020:0781b03": "俱成也。內用即智光。煩惱即滅無生也。若外",
    "T39n1796_020:0781b04": "作時。香花身服亦須二種。念誦時亦作此形",
    "T39n1796_020:0781b05": "如本尊也。仍一目怒一目寂然。災除願滿一",
    "T39n1796_020:0781b06": "時得成就。以此等遍之理故。得有如是之用。",
    "T39n1796_020:0781b07": "不同偏方之教也。第六火神名為忿怒。即以",
    "T39n1796_020:0781b08": "此名義為真言等如上也。其身&#x70DF;色者。謂非",
    "T39n1796_020:0781b09": "甚黑非甚白。閉其一目(如不動尊也)其髮散上如蓬",
    "T39n1796_020:0781b10": "頭之狀。作大吼形。謂狀如開口大呼吼狀也。",
    "T39n1796_020:0781b11": "口有四牙俱出。二上二下。此亦攝二事。一火",
    "T39n1796_020:0781b12": "一風也。第七名溫腹。如上世間火中。謂是身",
    "T39n1796_020:0781b13": "內之火能消化食物資身也。此正法中義則",
    "T39n1796_020:0781b14": "不爾。腹內之火即是內證之智也。迅疾謂其",
    "T39n1796_020:0781b15": "形更加忿怒又甚於前也。極忿謂作此噁字",
    "T39n1796_020:0781b16": "也。有種種色。謂形具五色也。義准前。第八",
    "T39n1796_020:0781b17": "名費耗是除遣義。謂一切業垢等事令無餘",
    "T39n1796_020:0781b18": "也。此尊能除身中一切障。即毘那也迦之類",
    "T39n1796_020:0781b19": "皆令消耗也。其色如聚集眾多電光。不可瞻",
    "T39n1796_020:0781b20": "&#x89A9;之狀。此是金剛輪同類也。第九名意生。謂",
    "T39n1796_020:0781b21": "從意所生之法。隨意成也。種種形皆作所念",
    "T39n1796_020:0781b22": "皆能成就。巧謂毘首羯摩也。即是隨類現身。",
    "T39n1796_020:0781b23": "普門成就之義。自在之慧隨作皆成也。有大",
    "T39n1796_020:0781b24": "力也。第十受食火名劫微。謂火施時受飲食",
    "T39n1796_020:0781b25": "之義也。受食者謂施火食時。受而食之(更問)其",
    "T39n1796_020:0781b26": "尊作持唵字印者。即是梵志儀法也。淨行者",
    "T39n1796_020:0781b27": "凡有所言語。皆側右手作印形而舉案之。以",
    "T39n1796_020:0781b28": "唵字聲而作相故也。第十一本文缺少第十",
    "T39n1796_020:0781b29": "二名悉成。謂能悉成一切。即是所作已辦處。",
    "T39n1796_020:0781c01": "寂滅道場而伏魔義也。又如有一類眾生。而",
    "T39n1796_020:0781c02": "為惡不可止遏。假加勸導更增其惡。若縱之",
    "T39n1796_020:0781c03": "又趣惡道。以方便故而伏其身。令悉目閉都",
    "T39n1796_020:0781c04": "無所知。以此因緣善惡俱不能造。次即漸引",
    "T39n1796_020:0781c05": "導之。令入正法也。如金剛頂又金剛手降伏",
    "T39n1796_020:0781c06": "大自在天義。說如上也。此皆住方便道所為",
    "T39n1796_020:0781c07": "也。祕密主此等火色所持者。隨自謂火神",
    "T39n1796_020:0781c08": "色。藥物等同彼。謂隨彼色類也。又偈云。而作",
    "T39n1796_020:0781c09": "外護摩。隨意成悉地。復次祕密主。復次明",
    "T39n1796_020:0781c10": "內法也。一性而具三。三處合為一。瑜秖內護",
    "T39n1796_020:0781c11": "摩。大慈大悲心。是為息災法。彼兼具於喜。是",
    "T39n1796_020:0781c12": "名增益法。忿怒從胎藏。而作眾事業。又彼",
    "T39n1796_020:0781c13": "祕密主。如其所說處(謂隨類用)隨相應事業。隨信",
    "T39n1796_020:0781c14": "解焚燒。自己色及藥物彼。同外護摩。作此悉",
    "T39n1796_020:0781c15": "地隨意者。言此十二種形色。及所持物等。謂",
    "T39n1796_020:0781c16": "識其性。前內外合論。今說外也。三和合。謂火",
    "T39n1796_020:0781c17": "不異神神不異自身也。彼同。是自他俱同也。",
    "T39n1796_020:0781c18": "內作者。本尊即火火即自身也。今謂理釋者。",
    "T39n1796_020:0781c19": "本尊即是毘盧遮那。此毘盧遮那不異於自",
    "T39n1796_020:0781c20": "然之慧火。此火不異於我身也。即以一自性",
    "T39n1796_020:0781c21": "三和合。名內護摩也。和合為本尊即火火即",
    "T39n1796_020:0781c22": "同於自己。三事等也。上文如意悉地者。隨世",
    "T39n1796_020:0781c23": "上中下事。隨意即成也。若不了此火法。無由",
    "T39n1796_020:0781c24": "得成也。內法亦相況耳。若了此慧火者。隨出",
    "T39n1796_020:0781c25": "世上中下成就。隨心即成也。復次三和合者。",
    "T39n1796_020:0781c26": "謂身口意也。身印口真言心本尊。此三事和",
    "T39n1796_020:0781c27": "合畢竟等。是名三和合也。若能觀本尊則自",
    "T39n1796_020:0781c28": "身漸淨。淨即同於本尊。若見一性即三事俱",
    "T39n1796_020:0781c29": "淨。平等皆是。次明內護摩法。即以此三事等。",
    "T39n1796_020:0782a01": "中作息災即用大慈大悲。此三平等。大慈大",
    "T39n1796_020:0782a02": "悲和合時。一切息災尊。為第一悲也。若作增",
    "T39n1796_020:0782a03": "益。即以悲及大喜和合也。若忿怒者。火為胎",
    "T39n1796_020:0782a04": "作事。胎即心也。謂有因緣須作忿怒之事降",
    "T39n1796_020:0782a05": "伏於人。即從其內心中而起忿怒。此忿怒非",
    "T39n1796_020:0782a06": "如世間之忿怒也。謂從大悲心中照了忿之實",
    "T39n1796_020:0782a07": "性。而以方便起之。以降伏惡法也。如是等。但",
    "T39n1796_020:0782a08": "內作護摩即能辦諸事也。故凡護摩義者。謂",
    "T39n1796_020:0782a09": "以慧火燒煩惱薪。令盡無餘之義也。然今此",
    "T39n1796_020:0782a10": "中。略說所用火神及內外之相。當知諸餘法",
    "T39n1796_020:0782a11": "教之中。皆有火法等。隨應作何事者。皆准此",
    "T39n1796_020:0782a12": "法住於三昧。隨彼相應而施作之。即成也。若",
    "T39n1796_020:0782a13": "不如此。但焚薪木空盡供養。不爾。濫於外法",
    "T39n1796_020:0782a14": "又不能成也。又經所言物者。謂所緣火法薪",
    "T39n1796_020:0782a15": "蘇食物眾具也。爾時執金剛手。白佛言。世尊",
    "T39n1796_020:0782a16": "云何世尊(問世尊云何也)云何火爐三摩地。云何散灑。",
    "T39n1796_020:0782a17": "云何順敷茅草。願佛說也。金剛手右問佛。上",
    "T39n1796_020:0782a18": "來數說此火法。然猶未決。當於何處置火。何",
    "T39n1796_020:0782a19": "處安鑪等更有何法也。謂灑散敷茅及以物",
    "T39n1796_020:0782a20": "等。皆問佛也。次佛告執金剛手祕密主言。祕",
    "T39n1796_020:0782a21": "密主。彼火鑪如其肘量。普皆四方。其緣四指",
    "T39n1796_020:0782a22": "量。金剛圍之。次以下二偈。次佛答之。彼火鑪",
    "T39n1796_020:0782a23": "如肘量。普遍四指緣金剛圍之。謂隨所住處。",
    "T39n1796_020:0782a24": "穿深一肘方亦如之。口上安緣。高闊皆四指。",
    "T39n1796_020:0782a25": "用大指節量也。繞緣以金剛圍之也。四面各",
    "T39n1796_020:0782a26": "一相接。如上八印等中說也。等者謂深及方",
    "T39n1796_020:0782a27": "圓等也。如方鑪。及三角半月圓等可知也。偈",
    "T39n1796_020:0782a28": "云藉以青生茅。遶鑪而右施。勿以未加本。應",
    "T39n1796_020:0782a29": "以本加末。謂勿以梢押根。應以根壓首也。以",
    "T39n1796_020:0782b01": "茅而右灑。法教當如是。奉塗香花燈。當獻於",
    "T39n1796_020:0782b02": "火天沒栗拏火。以一花供養安置於座處也。",
    "T39n1796_020:0782b03": "安置已。真言者復灑淨之。智者以本真言而",
    "T39n1796_020:0782b04": "作於滿施。次息災護摩。或間增益法。如是世",
    "T39n1796_020:0782b05": "護摩。說名為外事。復次內護摩滅除於業生。",
    "T39n1796_020:0782b06": "謂業生滅也。了知於末那。謂意也。遠離色聲",
    "T39n1796_020:0782b07": "等。眼耳鼻舌身語意等。皆悉從心起。依止",
    "T39n1796_020:0782b08": "於心王。茅謂青濕。右遶敷之者。謂布茅緣上",
    "T39n1796_020:0782b09": "之法也。當令根首相壓。首是上青稍之苗",
    "T39n1796_020:0782b10": "也。假令布東方時。根在北苗在南。仍以苗壓",
    "T39n1796_020:0782b11": "次南者之根。不得以根壓苗也。次第右繞敷",
    "T39n1796_020:0782b12": "之。至南方即謂根在東方苗頭向西。乃至",
    "T39n1796_020:0782b13": "北方次第准此也。灑水謂閼伽水也。閼伽別",
    "T39n1796_020:0782b14": "有方法。如悉地中說耳。然此灑水有二法。",
    "T39n1796_020:0782b15": "若以茅作小束。置閼伽&#x6900;中而灑之。灑時順",
    "T39n1796_020:0782b16": "灑右旋灑也。若直用手灑亦得。然順灑也。此",
    "T39n1796_020:0782b17": "又二種。若初淨火時。謂右旋順灑。若淨了供",
    "T39n1796_020:0782b18": "養之時。當直灑之。不謂旋轉也。如悉地中",
    "T39n1796_020:0782b19": "辯之。然未灑時謂請火尊。有真言及印。上",
    "T39n1796_020:0782b20": "品已說。乃是此中所用也。灑了獻花次第供",
    "T39n1796_020:0782b21": "養諸物。爾時當觀本尊形在此鑪中。取上真",
    "T39n1796_020:0782b22": "言遍灑也。滿施者。即是用杓物投於火中也。",
    "T39n1796_020:0782b23": "杓有二種。初大方杓名滿施。當滿盛投火中。",
    "T39n1796_020:0782b24": "次小杓即相續取內火中。然亦須滿盛也。別",
    "T39n1796_020:0782b25": "有法亦如悉地中略指。息災增益折伏三事。",
    "T39n1796_020:0782b26": "當知一切事准此而作也。復次內護摩業生",
    "T39n1796_020:0782b27": "滅。了知彼意者。欲識意者當離於境。既離",
    "T39n1796_020:0782b28": "境。亦知於離根也。然其語在舌攝身意等。從",
    "T39n1796_020:0782b29": "心生依於心王而起也。眼等分別生及境界",
    "T39n1796_020:0782c01": "色等由慧未生時。依心王有妄也。欲息此者。",
    "T39n1796_020:0782c02": "用風燥火滅之。謂以智風火燒也。燒除妄執",
    "T39n1796_020:0782c03": "令得淨菩提心也。合有淨語也。故云此名內",
    "T39n1796_020:0782c04": "護摩。為諸菩薩說也。以慧是火由風而生。慧",
    "T39n1796_020:0782c05": "是止淨心為觀。從此已上明世間之事。今次",
    "T39n1796_020:0782c06": "說內護摩出世之事。謂以智火除業生等也。",
    "T39n1796_020:0782c07": "從業受生從生復造業。輪轉無已。今言護摩",
    "T39n1796_020:0782c08": "者。正是淨除此業。令得清淨法生也。業生既",
    "T39n1796_020:0782c09": "除然後用意生。意即心之異名也。此從心生",
    "T39n1796_020:0782c10": "法。離色聲香味觸。離眼耳鼻舌身意。此等皆",
    "T39n1796_020:0782c11": "心為主。此心王而生分別。當以慧淨此心王。",
    "T39n1796_020:0782c12": "即一切法淨也。然慧未生時。為障法所動。當",
    "T39n1796_020:0782c13": "准上文。取風燥火而燒滅之。謂用上文深意",
    "T39n1796_020:0782c14": "也。由深慧未生即有分別。以分別故有根境",
    "T39n1796_020:0782c15": "等垢障。今用風燥火而淨除之。此火即是菩",
    "T39n1796_020:0782c16": "提心別名也。此菩提心火。而燒妄想等事悉",
    "T39n1796_020:0782c17": "令淨除。是名內護摩義也。如是智者。乃可名",
    "T39n1796_020:0782c18": "為菩薩也。所云世出世者。即是事理兩法事。",
    "T39n1796_020:0782c19": "即方便所加之火。出世即是慧性之火也。世",
    "T39n1796_020:0782c20": "出世火品了。若論其世間火天。作梵天形。今",
    "T39n1796_020:0782c21": "內法火神。作三摩地形。寂然住三昧也。",
    "T39n1796_020:0782c22": "次本尊三昧品第二十八",
    "T39n1796_020:0782c23": "[0782c23] 爾時執金剛祕密主。白佛言。世尊願說諸尊",
    "T39n1796_020:0782c24": "令威驗現前。令尊現形。諸真言修菩薩行諸",
    "T39n1796_020:0782c25": "菩薩。由作其形。令行者觀緣尊形。即本尊",
    "T39n1796_020:0782c26": "形同於自身。無有疑惑而得悉地。如是說已。",
    "T39n1796_020:0782c27": "佛告執金剛祕密主言。善哉善哉祕密主。汝",
    "T39n1796_020:0782c28": "能問吾等。爾時金剛手祕密主白佛言。世尊",
    "T39n1796_020:0782c29": "願說本尊靈驗。令諸真言行菩薩修行菩薩",
    "T39n1796_020:0783a01": "行。本尊形像觀。佛言祕密主。諸尊有三種形。",
    "T39n1796_020:0783a02": "謂字印形貌也。彼字有二種。謂聲及菩提心。",
    "T39n1796_020:0783a03": "次印亦二種。謂有相無相。相是色義。謂有像",
    "T39n1796_020:0783a04": "無像也。尊形亦二種。謂淨非清淨。彼證淨形。",
    "T39n1796_020:0783a05": "形謂身也。體同空離一切相。非淨有相之身。",
    "T39n1796_020:0783a06": "即有顯形眾色。彼二種尊形成二種事。有相",
    "T39n1796_020:0783a07": "故成有相。非相故隨生非相悉地。上亦列著",
    "T39n1796_020:0783a08": "之。次引佛為證。有相故成有相。佛常如是說",
    "T39n1796_020:0783a09": "也。若心住非想。即成非想也。佛語先標之",
    "T39n1796_020:0783a10": "也。是故成一切種。當住於悲想。言事隨心",
    "T39n1796_020:0783a11": "故。宜求出世也。既觀本尊形已。為無疑悉地",
    "T39n1796_020:0783a12": "得。此以上金剛手問也。本尊者。梵音娑也",
    "T39n1796_020:0783a13": "地提&#x56A9;多。若但云提&#x56A9;多者。直所尊之義也。",
    "T39n1796_020:0783a14": "尊亦云自尊。謂自所持之尊也。然彼行者。猶",
    "T39n1796_020:0783a15": "身印真言及觀本尊。此三事和合故。本尊即",
    "T39n1796_020:0783a16": "自降臨道場而來加被也。然此行者初行之",
    "T39n1796_020:0783a17": "時。尚是凡夫自無德力。何能即感佛菩薩等",
    "T39n1796_020:0783a18": "如是而應耶。但由彼佛菩薩等。先立誠言大",
    "T39n1796_020:0783a19": "誓願故。若有眾生依我此法。而修行之不虧",
    "T39n1796_020:0783a20": "法則者。我必冥應。或雖不來而遙加護之。若",
    "T39n1796_020:0783a21": "行人法則如法而不應赴。即是違本所願。故",
    "T39n1796_020:0783a22": "不得不應也。如方諸向月而水降。圓鏡向日",
    "T39n1796_020:0783a23": "而火生。因緣相應而無思念。此法亦可為喻。",
    "T39n1796_020:0783a24": "非是諸佛有心行。而同凡夫之赴應也。若心",
    "T39n1796_020:0783a25": "不相應事緣有闕。則本尊不加護念。故無應",
    "T39n1796_020:0783a26": "驗。非佛菩薩等之過也。然行者以此事故。當",
    "T39n1796_020:0783a27": "須正觀本尊清淨身。清淨身若見已。即以自",
    "T39n1796_020:0783a28": "身而為本尊身。如是無疑慮者。所求悉地無",
    "T39n1796_020:0783a29": "不成果也。[0783a29] 經云。緣者。即是行者若約其本尊",
    "T39n1796_020:0783b01": "作如是觀也。無疑者。猶與彼尊相應故。無復",
    "T39n1796_020:0783b02": "疑難之心也。是故所修必成。已上問竟。佛言",
    "T39n1796_020:0783b03": "善哉善哉祕密主。汝能問吾如是之事。是故",
    "T39n1796_020:0783b04": "金剛手。極善作意我說之。乃至願樂欲聞。以",
    "T39n1796_020:0783b05": "金剛手善能次第問疑。為勸未來真言行諸",
    "T39n1796_020:0783b06": "菩薩故。又復慰喻誡勸也。次佛言祕密主。本",
    "T39n1796_020:0783b07": "尊形有三事。謂字印形也。形即尊形也。彼字",
    "T39n1796_020:0783b08": "二種。聲菩提心者。謂行者最初修行字。略有",
    "T39n1796_020:0783b09": "二種。觀於字義。一但觀菩提心。此菩提心即",
    "T39n1796_020:0783b10": "是字也。謂阿迦遮吒多婆等。但舉其首。然諸",
    "T39n1796_020:0783b11": "字皆是也。以為初首故。云菩提心也。或觀字",
    "T39n1796_020:0783b12": "輪。謂以所持真言為輪形入身。如上持誦品",
    "T39n1796_020:0783b13": "說。或觀種子字皆是也。或不觀字但念於聲。",
    "T39n1796_020:0783b14": "謂上觀此聲。如鈴鐸聲等次第不絕。及以此",
    "T39n1796_020:0783b15": "聲調出入息。如上說皆是也。已說字竟印形",
    "T39n1796_020:0783b16": "亦有二種。謂有形無形也。形即是青黃赤白",
    "T39n1796_020:0783b17": "等色。方圓三角等形。屈伸坐立及所住處之",
    "T39n1796_020:0783b18": "類也。印謂所執印。即刀輪&#x7F82;索金剛杵之類",
    "T39n1796_020:0783b19": "也。初心別緣而觀。謂先觀畫尊等。約此而觀",
    "T39n1796_020:0783b20": "名為有形。後漸淳純。又以加持力故。自然而",
    "T39n1796_020:0783b21": "現與心相應。爾時此本尊。但從心現不別外",
    "T39n1796_020:0783b22": "緣。故云無形也。私謂或可初得世三昧。見其",
    "T39n1796_020:0783b23": "本尊如是形如是色。如是住處如是坐立。如",
    "T39n1796_020:0783b24": "是漫荼羅中持如是印等。猶是有相故名有",
    "T39n1796_020:0783b25": "形。後轉真言宛然直見。如鏡像等不想而見。",
    "T39n1796_020:0783b26": "故名無形也。次本尊形有二種。謂清淨非清",
    "T39n1796_020:0783b27": "淨。謂彼行者初因有相引入無相。先觀圓明",
    "T39n1796_020:0783b28": "佛菩薩印身。初作不見。別畫像等而觀。漸則",
    "T39n1796_020:0783b29": "法力所加。漸得明了。尚有所障。閉目即見開",
    "T39n1796_020:0783c01": "目不見。次漸開目閉目皆得明見。漸漸不加",
    "T39n1796_020:0783c02": "作意亦見。乃至觸身亦復無有礙。猶如目對",
    "T39n1796_020:0783c03": "世人等也。由此有相漸引入於清淨處。以有",
    "T39n1796_020:0783c04": "相故名為非淨。由此三摩呬多所等引故。住",
    "T39n1796_020:0783c05": "清淨處寂然無相。名為淨也。淨者是果。非淨",
    "T39n1796_020:0783c06": "是因。非淨謂形色印像之類也。由此非淨引",
    "T39n1796_020:0783c07": "而成淨。由無常之因而至常果也。私謂此三",
    "T39n1796_020:0783c08": "事各有二種。即行次第也。觀持真言觀於字。",
    "T39n1796_020:0783c09": "次觀聲漸細。次觀尊形又細。次不別緣而觀",
    "T39n1796_020:0783c10": "又細。次就無緣又有淨不淨及純淨也。或可",
    "T39n1796_020:0783c11": "橫說之。此三事各有世出世方便。故皆有二",
    "T39n1796_020:0783c12": "也。[0783c12] 經云。彼二種。二謂上來三事各有二種也。",
    "T39n1796_020:0783c13": "彼二種中即有二種事。成就有想故有想。非",
    "T39n1796_020:0783c14": "想故非想。悉地隨生等云云。謂若以有想事",
    "T39n1796_020:0783c15": "觀見者。於有相有得成就。若無相者。亦得",
    "T39n1796_020:0783c16": "無相悉地成就也。又云此三事二種中。隨",
    "T39n1796_020:0783c17": "以一事即致成就。然皆有世出世成就及事",
    "T39n1796_020:0783c18": "成理成也。故前三種中。各有二種成就二事。",
    "T39n1796_020:0783c19": "經有想有想欲成。若住非想則非想成就。是",
    "T39n1796_020:0783c20": "故成一種事。當住非想。此勸令離一切想住",
    "T39n1796_020:0783c21": "於非想也。結勸也。以住非想理成就故。一切",
    "T39n1796_020:0783c22": "不思議神變。不加心想自然而成妙業。非如",
    "T39n1796_020:0783c23": "世間成就。在於生滅心行之中而力有限。又",
    "T39n1796_020:0783c24": "非究竟。故勸取其勝者也。私謂然大般若等",
    "T39n1796_020:0783c25": "中。具說洗滌觀心之事。然須有本也。今行人",
    "T39n1796_020:0783c26": "先於緣起觀。乃至具見十方佛會諸世界等",
    "T39n1796_020:0783c27": "種種境界。以為悉地。而後於般若洗滌淨除。",
    "T39n1796_020:0783c28": "即成不思議大用。頓入佛果。若不知行之次",
    "T39n1796_020:0783c29": "第。但觀彼文不入深祕致。多錯會經意。忽爾",
    "T39n1796_020:0784a01": "入空失圓頓道也。故此一兩品。最須諦觀其",
    "T39n1796_020:0784a02": "意耳。",
    "T39n1796_020:0784a03": "次無相三昧品第二十九",
    "T39n1796_020:0784a04": "[0784a04] 復次大日世尊。告執金剛祕密主言。祕密主。",
    "T39n1796_020:0784a05": "彼真言門。修菩薩行諸菩薩。樂欲成就無相",
    "T39n1796_020:0784a06": "三昧。當如是思惟。想從何生。自身耶。自心意",
    "T39n1796_020:0784a07": "耶。然彼身因業而生。等草木瓦石。謂自性如",
    "T39n1796_020:0784a08": "是也。業生之身自性如是也。頑同木石。業生",
    "T39n1796_020:0784a09": "謂從一起此。觀是有想。有想為外。外所有身",
    "T39n1796_020:0784a10": "語等。如是觀之也。頑同草木性離於作。謂",
    "T39n1796_020:0784a11": "業思生也。從因業生是內也。外生謂木造",
    "T39n1796_020:0784a12": "是外也。次品佛告金剛手祕密主。彼非想三",
    "T39n1796_020:0784a13": "昧成就願欲。真言門菩薩行修行諸菩薩。如",
    "T39n1796_020:0784a14": "是思惟。從何想生。自身自心意者。即是修瑜",
    "T39n1796_020:0784a15": "伽者。已能觀於本尊等。乃至現得種種奇妙",
    "T39n1796_020:0784a16": "之境。然猶是世三昧攝。未得平等慧。今更開",
    "T39n1796_020:0784a17": "示入三平等觀也。若此觀明白。了自身口意",
    "T39n1796_020:0784a18": "實相。即入淨菩提心初法明門。上菩薩地也。",
    "T39n1796_020:0784a19": "此是多釋。然大意如此也。先明身實相觀",
    "T39n1796_020:0784a20": "者。謂經云。彼身業生草木塼瓦等性。如是作",
    "T39n1796_020:0784a21": "離頑如外作。或業生如形像見等為等。經文",
    "T39n1796_020:0784a22": "也。上來言當住非想等。今此品中。若修真言",
    "T39n1796_020:0784a23": "行者。若欲得此非想三昧成就者。當造斯觀",
    "T39n1796_020:0784a24": "也。[0784a24] 經云。自身自心意者。謂從心有思生。心",
    "T39n1796_020:0784a25": "是清淨心。意是分別也(更問)然此身同木石。其",
    "T39n1796_020:0784a26": "性頑愚者。言此四大若離於心。即同木石也。",
    "T39n1796_020:0784a27": "如大般若觀身心處中說。如明目人自觀倉",
    "T39n1796_020:0784a28": "囷之中種種米麥等。此身亦如是。身念處觀",
    "T39n1796_020:0784a29": "開時。自見三十六物各各異相。爾時身相即",
    "T39n1796_020:0784b01": "除。如開倉見米麥時倉囷名除也。乃至一一",
    "T39n1796_020:0784b02": "皆緣生次第深說也。次又明如身同於像也。",
    "T39n1796_020:0784b03": "如作像者以土木雜物和合為像。或佛或天",
    "T39n1796_020:0784b04": "或餘父母形等。以不善觀故。隨生所尊所愛",
    "T39n1796_020:0784b05": "之想。然一一細觀。但眾緣合會都無自性。今",
    "T39n1796_020:0784b06": "我身亦爾。諸緣假合。自不了故而生身見。若",
    "T39n1796_020:0784b07": "細觀時。都無自性。但從緣有。如幻等境從緣",
    "T39n1796_020:0784b08": "而生實不可得也。又此身者。以因心故狀。若",
    "T39n1796_020:0784b09": "六根有知。然實不爾。如人心亦觀察則有所",
    "T39n1796_020:0784b10": "住。則雖日月之明或有所不見。雷電之響或",
    "T39n1796_020:0784b11": "時不聞。又如過去一心禪觀比丘。乃至道行。",
    "T39n1796_020:0784b12": "有大軍過而不見之。當知若離於心。則此身",
    "T39n1796_020:0784b13": "雖具眼耳等根。猶如木石無知也。又如像喻。",
    "T39n1796_020:0784b14": "若此木石等像。或謂火所燒水所壞。刀所傷",
    "T39n1796_020:0784b15": "金剛等所碎。或忿怒&#x9E81;語加之。不能動其少",
    "T39n1796_020:0784b16": "許心想令生不喜。或種種供養。被以妙衣獻",
    "T39n1796_020:0784b17": "以名饌。塗以妙香炫以妙色。乃至人天之供",
    "T39n1796_020:0784b18": "具豐盈於前。亦不生喜。當知像本。性自空。自",
    "T39n1796_020:0784b19": "是我心分別而生增減。或毀或供。俱顛倒不",
    "T39n1796_020:0784b20": "實耳。如外觀像者。為以此觀而觀自身。爾時",
    "T39n1796_020:0784b21": "不見身相離於分別。如是觀察其身見身實",
    "T39n1796_020:0784b22": "相。即證無相三昧也。凡觀察時見。謂觸相有",
    "T39n1796_020:0784b23": "相之緣。漸次深入自然。即相無相即緣無緣。",
    "T39n1796_020:0784b24": "若不得此方便。但直爾觀空。而不知以何因",
    "T39n1796_020:0784b25": "緣故空。著是空法多生異見。故修行次第須",
    "T39n1796_020:0784b26": "有指適也。何以故愚童凡夫。於自性空形像。",
    "T39n1796_020:0784b27": "自我分生。謂從自身生我分別也。由此顛倒",
    "T39n1796_020:0784b28": "不實起諸分別。或供養或除供養等或毀罵",
    "T39n1796_020:0784b29": "毀。皆除捨之也。然觀身之次合有語觀。語觀",
    "T39n1796_020:0784c01": "以攝入身觀故不別說。今略顯之。即是合論",
    "T39n1796_020:0784c02": "之也。今此語從何有耶。謂從齒喉咽脣舌臍",
    "T39n1796_020:0784c03": "等眾緣。心動風。互相觸故得有此聲。猶空谷",
    "T39n1796_020:0784c04": "響都無自性。凡夫不了。故聞好生欣聞逆情",
    "T39n1796_020:0784c05": "生怒耳。今如是見聲實相。即知此聲不生不",
    "T39n1796_020:0784c06": "滅同於實相。是音聲平等性也。次即觀心。以",
    "T39n1796_020:0784c07": "法無形相。觀聞覺知。先從&#x9E81;觀。了此身平等",
    "T39n1796_020:0784c08": "語平等。自知深入之也。復次祕密主。心性離",
    "T39n1796_020:0784c09": "一切相。思惟性空當思惟此也。祕密主。心於",
    "T39n1796_020:0784c10": "三時求不可得。離彼三世。彼性如是當思念",
    "T39n1796_020:0784c11": "之而離相。復次祕密主。亦自可觀察之。行者",
    "T39n1796_020:0784c12": "爾時既觀外相。次了內心亦空。此心離一切",
    "T39n1796_020:0784c13": "相。於三世中求皆不可得。如虛空離三世。心",
    "T39n1796_020:0784c14": "亦如是。出過三世出住滅法也。然凡愚以不",
    "T39n1796_020:0784c15": "了心實性故也。復次祕密主。有心想者。謂愚",
    "T39n1796_020:0784c16": "童凡夫之所分別。謂心取相不能了知。不實",
    "T39n1796_020:0784c17": "妄起故。有如是說。彼不如實知。謂由有是妄",
    "T39n1796_020:0784c18": "執。不能如實知也。如是思念。謂凡夫起是思",
    "T39n1796_020:0784c19": "惟也。如是。謂凡夫有此分別也。已上屬心句",
    "T39n1796_020:0784c20": "也。復次祕密主。以此真言門修菩薩行諸菩",
    "T39n1796_020:0784c21": "薩。說相引無相也。謂當了知有相而起無相",
    "T39n1796_020:0784c22": "也。謂諸菩薩。如是思惟。得無相三昧。由得",
    "T39n1796_020:0784c23": "住於無相三昧故。祕密主。彼人當得證由除",
    "T39n1796_020:0784c24": "妄故。真言實相實體現前行住坐臥常現前",
    "T39n1796_020:0784c25": "也。如來所說真言。彼常親對而自住。由識真",
    "T39n1796_020:0784c26": "言之體如前十喻。即是悉地相也。妄謂我心",
    "T39n1796_020:0784c27": "我愚我智我順我違。自生種種能著之想。以",
    "T39n1796_020:0784c28": "前虛妄故。所有身口亦皆虛妄也。故不知何",
    "T39n1796_020:0784c29": "事耶。謂不見真實。由不見真實故。由如嬰童",
    "T39n1796_020:0785a01": "無所曉解。若見心實相時自然離如是一切",
    "T39n1796_020:0785a02": "戲論分別也。以不知心實相故。而生妄執名",
    "T39n1796_020:0785a03": "為凡愚。若了知者即名諸佛也。次經云。祕密",
    "T39n1796_020:0785a04": "主真言行菩薩證得無相定如無相定住得如",
    "T39n1796_020:0785a05": "來說真言親對而彼常住。此經文引不具。當",
    "T39n1796_020:0785a06": "撿經細觀也。此意言。此真言行菩薩。如是離",
    "T39n1796_020:0785a07": "相修行之時。名住無相定也。由住此無相三",
    "T39n1796_020:0785a08": "昧故。如來所說一切真言。皆現前而證。故名",
    "T39n1796_020:0785a09": "親對也。如是證理之時。即名常住。住者即同",
    "T39n1796_020:0785a10": "佛住也。今品合次於十心說之。說義次第於",
    "T39n1796_020:0785a11": "彼先言不便。故以此中結會而說也。私謂上",
    "T39n1796_020:0785a12": "來經文。大意不過此行。謂口真言身法印意",
    "T39n1796_020:0785a13": "觀佛也。然此三事皆緣生法。緣合有。都無",
    "T39n1796_020:0785a14": "自性不生不滅。即是阿字之門法界之性凡",
    "T39n1796_020:0785a15": "夫不知云何得入。故佛先說此三真言門。漸",
    "T39n1796_020:0785a16": "得三昧。乃至親&#x89A9;本尊。見種種神變之境。猶",
    "T39n1796_020:0785a17": "是心有所著。不得三平等住。今說入三平等",
    "T39n1796_020:0785a18": "法門。若行者於瑜伽心中。而復能如是觀察。",
    "T39n1796_020:0785a19": "離於身口意分別戲論。即得現前而證真言",
    "T39n1796_020:0785a20": "實相同於佛住。自體常住同於如來也。",
    "T39n1796_020:0785a21": "次世出世持誦品第三十",
    "T39n1796_020:0785a22": "[0785a22] 復次祕密主說祕密念誦法。亦令一一誦",
    "T39n1796_020:0785a23": "諸真言。佛菩薩等別說。謂隨彼之中取一一。",
    "T39n1796_020:0785a24": "謂各各也。於諸真言中。隨取一一。各別而作",
    "T39n1796_020:0785a25": "心念誦。第二作出入息念誦。此二法最為第",
    "T39n1796_020:0785a26": "一相應也。當如是作此二法。是名第一念誦",
    "T39n1796_020:0785a27": "也。勿異此法也。若異此者。於念誦有所闕。支",
    "T39n1796_020:0785a28": "分由不具故也。然以內外相應。分之有四。我",
    "T39n1796_020:0785a29": "先已說也。今下更說也。彼世間者有所攀緣。",
    "T39n1796_020:0785b01": "謂三種中但觀於一字印身。觀之識其本性。如",
    "T39n1796_020:0785b02": "印即字字即身。無礙而心湛然。是念誦也。若",
    "T39n1796_020:0785b03": "以字作出入息者。知字即真言之體。以此出",
    "T39n1796_020:0785b04": "入資力。名出入息也。然此二中由出入息。有",
    "T39n1796_020:0785b05": "少所攀緣。故當知意念誦即最為上也。字印",
    "T39n1796_020:0785b06": "尊無所分別。作出入息亦得也。此世出世間",
    "T39n1796_020:0785b07": "持誦品。上來一部經意。只為修真言行諸菩",
    "T39n1796_020:0785b08": "薩等。作持誦入道之法。而今此品。專得其名。",
    "T39n1796_020:0785b09": "當知說一部之要旨也。經初金剛手。已曾問",
    "T39n1796_020:0785b10": "佛持誦之法。上來亦有略答之處。然未具悉。",
    "T39n1796_020:0785b11": "今為決擇故。更具分別其宗要之行也。其祕",
    "T39n1796_020:0785b12": "密者。上來諸品所明非不祕密。然此中宗要。",
    "T39n1796_020:0785b13": "乃祕密中之祕密也。一一念誦。或作意聲念",
    "T39n1796_020:0785b14": "誦。或作出入息念誦。此明差別行法不同也。",
    "T39n1796_020:0785b15": "一一念誦者。謂專心口誦真言。真言中聲出",
    "T39n1796_020:0785b16": "時。一一聲字皆悉諦了。不間斷攀緣也。作意",
    "T39n1796_020:0785b17": "者。即直是心持。作心想念誦不出聲也。出入",
    "T39n1796_020:0785b18": "息念誦。如上所明服風等是也。二相應者謂",
    "T39n1796_020:0785b19": "於三念誦中。其作意及出入息。此最相應為",
    "T39n1796_020:0785b20": "第一也。當勿異者。謂常當依此而作。勿異緣",
    "T39n1796_020:0785b21": "異想也。若不爾者。徒用功無益也。持真言者",
    "T39n1796_020:0785b22": "闕支而用。謂字有點而不道。或字闕。或應",
    "T39n1796_020:0785b23": "長聲而作短聲呼之。如是類甚眾。皆名闕支",
    "T39n1796_020:0785b24": "分念誦也。右此內外相應。合有四種念誦也",
    "T39n1796_020:0785b25": "(即四色是也)言世間有緣相續。所謂字句。句是舉足",
    "T39n1796_020:0785b26": "行步。謂觀此字如一一步。字即種子字也。",
    "T39n1796_020:0785b27": "次於前已出世念誦身字印合為一即得。",
    "T39n1796_020:0785b28": "今世間念誦即異之。或觀字或觀尊或觀印",
    "T39n1796_020:0785b29": "也。謂句乃本尊。就世間中念誦。出入息最",
    "T39n1796_020:0785c01": "為上也。前出入息最為上者。前出入息。變字",
    "T39n1796_020:0785c02": "為出入息。今世間念誦。見出入息中有字了",
    "T39n1796_020:0785c03": "了分明。是有分別也。前出世間不作如是分",
    "T39n1796_020:0785c04": "別也。於真言中分別為二。即世間持誦者。彼",
    "T39n1796_020:0785c05": "有緣相緣字字句。此中或取一字緣之。或取",
    "T39n1796_020:0785c06": "句等想在本尊心上。如前具明。是外念誦也。",
    "T39n1796_020:0785c07": "取一字者即是種子字。或真言初首之字。若",
    "T39n1796_020:0785c08": "真言小者或具想其句。如上說。如連環等布",
    "T39n1796_020:0785c09": "於本尊心上圓明之中。此二種或字或句。隨",
    "T39n1796_020:0785c10": "息出入不絕不間。欲誦時繞也。有經明此",
    "T39n1796_020:0785c11": "義。如觀鏡像分明而見。今觀字見字。觀印尊",
    "T39n1796_020:0785c12": "即見之。此是有相也。若行者見此真實相時。",
    "T39n1796_020:0785c13": "即不住有相。然由未入無相。若觀菩提心。是",
    "T39n1796_020:0785c14": "一向無相也。此心即是佛。佛即是自身也。自",
    "T39n1796_020:0785c15": "身即成佛。成佛故一相無異。故名無相。隨謂",
    "T39n1796_020:0785c16": "或來或去隨心也。世間念誦以出入息為上",
    "T39n1796_020:0785c17": "也。當知出世間意念誦。遠離於諸字。自本尊",
    "T39n1796_020:0785c18": "作一合相。不壞謂不分為二取。謂分別著於",
    "T39n1796_020:0785c19": "相也。一合相。謂合一為令不取著。不壞此相",
    "T39n1796_020:0785c20": "也。不壞意色相。像與心不相異。故云不壞",
    "T39n1796_020:0785c21": "也。勿異法則謂教法如是也。住如是法。則誦",
    "T39n1796_020:0785c22": "三落叉。如前說我所說。多種念誦謂遍數時",
    "T39n1796_020:0785c23": "節現相增益等。三落叉是數。數是世間也。出",
    "T39n1796_020:0785c24": "世間落叉。是見三相。謂字印本尊。隨取其一",
    "T39n1796_020:0785c25": "一合相是也。字印尊等身語心等。名見乃至",
    "T39n1796_020:0785c26": "能令持誦者淨。令一切罪除。若不淨更一月",
    "T39n1796_020:0785c27": "等如前也。而今所說念誦數。謂牒上文也。不",
    "T39n1796_020:0785c28": "應異此法則也。是故。今耳聞息出時字出。入",
    "T39n1796_020:0785c29": "時字令隨息出入也。今謂天台之誦經。是圓",
    "T39n1796_020:0786a01": "頓家數息。是此意也。今以此字一緣與息出",
    "T39n1796_020:0786a02": "入。自然念念相續心不散亂。恬然易入三",
    "T39n1796_020:0786a03": "昧也。此為世間念誦中最上也。又上明尊神",
    "T39n1796_020:0786a04": "者。言此字句念誦之法。諸尊皆爾。上從佛部",
    "T39n1796_020:0786a05": "下至八部。凡有念誦。皆當如是作之。其出入",
    "T39n1796_020:0786a06": "息念誦。亦隨本尊法一一有此行法也。出世",
    "T39n1796_020:0786a07": "間者。當知是意念誦之法。離於文字也。豈撥",
    "T39n1796_020:0786a08": "離前來真言字等。方名離文字耶。不如是也。",
    "T39n1796_020:0786a09": "謂能達字之本性即是圓明。當住本來不生",
    "T39n1796_020:0786a10": "者。即心是也。心之體性圓明清淨。具足眾德",
    "T39n1796_020:0786a11": "而無分別。當觀如是之字也。此字者還即即",
    "T39n1796_020:0786a12": "前來本尊真言之字及句耳。但了知此字從",
    "T39n1796_020:0786a13": "心而生。心既圓明湛寂。從心所生之字。其性",
    "T39n1796_020:0786a14": "亦爾。所云離字聲等者。謂離分別緣念之心",
    "T39n1796_020:0786a15": "及聲想等也。然持誦時有誦有觀。或可觀行",
    "T39n1796_020:0786a16": "或可兼行。或但修觀照也。誦謂如上緣於聲",
    "T39n1796_020:0786a17": "字或出入息等。照謂觀此字之體性也。然初",
    "T39n1796_020:0786a18": "觀時常於有相。若觀種子一字其圓明。初即",
    "T39n1796_020:0786a19": "小作。若具觀句等。即大作圓明狀如連環等。",
    "T39n1796_020:0786a20": "以心觀照令宛然分明。後即從此而觀其性",
    "T39n1796_020:0786a21": "也。本尊一相作不壞取。意不壞形。勿異法則",
    "T39n1796_020:0786a22": "者。本尊即是初觀圓明之字也。次即觀本尊。",
    "T39n1796_020:0786a23": "如上已說。一相者即身口意也。觀本尊心上",
    "T39n1796_020:0786a24": "作此圓明。即是心。其身印等即是身。其真言",
    "T39n1796_020:0786a25": "字等即是語。今已明見本尊。而觀本尊三事。",
    "T39n1796_020:0786a26": "一相平等如於實相。又觀本尊三事。平等一",
    "T39n1796_020:0786a27": "相即同於我。我之三相。亦復一相平等不異",
    "T39n1796_020:0786a28": "於本尊。此圓明之性不異菩提心。菩提心不",
    "T39n1796_020:0786a29": "異本尊。自他平等也。又所觀字雖不同。然皆",
    "T39n1796_020:0786b01": "是三昧門。若解一字之性相。即解一切字之",
    "T39n1796_020:0786b02": "性相。字即本尊本尊即心。心即法界體性也。",
    "T39n1796_020:0786b03": "是故此阿字。即是不思議字。如阿者。一切亦",
    "T39n1796_020:0786b04": "爾也。如字者。印等亦如是也。於此不思議三",
    "T39n1796_020:0786b05": "相。謂字真言相身印相本尊心相。不遣不立",
    "T39n1796_020:0786b06": "不增益不損減。當作一切平等相觀。而達一",
    "T39n1796_020:0786b07": "切法成一切智。當依此法則。勿異此而作也。",
    "T39n1796_020:0786b08": "此即是三落叉義也。落叉梵音。是相義亦是",
    "T39n1796_020:0786b09": "見義也。我於種種經教中。凡有持誦相應處。",
    "T39n1796_020:0786b10": "多言誦一落叉或三落叉等。或言為除罪障",
    "T39n1796_020:0786b11": "故誦一落叉。極重障者不過三落叉。便得罪",
    "T39n1796_020:0786b12": "業清淨。然此義有餘。今當決之。所謂落叉者",
    "T39n1796_020:0786b13": "是相也。若得三相當是罪得除也。先明身相。",
    "T39n1796_020:0786b14": "謂身體先時&#x9E81;重今則輕安。乃至或行百里",
    "T39n1796_020:0786b15": "千里。迅疾而往不覺勞倦。速疾異常。先時靜",
    "T39n1796_020:0786b16": "坐係緣。多為小虫蚊虻等所惱。今悉不生。無",
    "T39n1796_020:0786b17": "復膩垢可惡之相。廣如大品中所說。此是身",
    "T39n1796_020:0786b18": "相也。口相者。隨有所誦。暫發聲時本尊即至。",
    "T39n1796_020:0786b19": "又如大品所說。口發誠言。非人不嬈於他之",
    "T39n1796_020:0786b20": "類。皆是語業淨相也。意亦有殊異相。謂發生",
    "T39n1796_020:0786b21": "無量慧解。如經一月四月分別不盡等。或先",
    "T39n1796_020:0786b22": "時貪嗜如是如是食味。或不得者身即不安。",
    "T39n1796_020:0786b23": "爾時寂然不復思念。乃至多日不食。恬然得",
    "T39n1796_020:0786b24": "喜悅之味。無餘食想身亦不困。或先多種種",
    "T39n1796_020:0786b25": "煩惱。今皆淨息。皆是意淨相也。由具此三淨",
    "T39n1796_020:0786b26": "相故。名三落叉。若不爾者。徒口誦遍數。無所",
    "T39n1796_020:0786b27": "益也。既得此三相。當更增修勝行也。或時諸",
    "T39n1796_020:0786b28": "天八部飛行空中。不敢履踐其影。或來敬禮",
    "T39n1796_020:0786b29": "問訊。天諸童子以為給使問其所須。如此是",
    "T39n1796_020:0786c01": "誰得知耶。但誦持者自知而已。此亦罪除淨",
    "T39n1796_020:0786c02": "相也。然上來明離一切相。今說三相。與此云",
    "T39n1796_020:0786c03": "何相應耶。今答此三相以阿字故。此三字即",
    "T39n1796_020:0786c04": "一相。亦非一亦非異。如天台所解。與此略同。",
    "T39n1796_020:0786c05": "謂一相一切相。非一非一切。即相即無相。即",
    "T39n1796_020:0786c06": "非相非無相。皆是此意也。如是三相。平等住",
    "T39n1796_020:0786c07": "實相。是三落叉義也。身實相是一落叉。除一",
    "T39n1796_020:0786c08": "切身垢。語真言相是二落叉。除一切語垢。意",
    "T39n1796_020:0786c09": "實相是第三落叉。除一切心垢。三垢除已三",
    "T39n1796_020:0786c10": "功德生。即是分證如來功德也。又落叉是垛",
    "T39n1796_020:0786c11": "義是標義。如文殊經中明學射。初雖遠垛。後",
    "T39n1796_020:0786c12": "漸近之。乃至任運中的。首楞嚴三昧亦爾。以",
    "T39n1796_020:0786c13": "是因緣名落叉也。復次身印口真言意本尊。",
    "T39n1796_020:0786c14": "即是三行差別不同。即是三相。即此三相入",
    "T39n1796_020:0786c15": "阿字門故。離於三相一相平等。如是照見。是",
    "T39n1796_020:0786c16": "三落叉義。落叉者見也故云勿異者不得他",
    "T39n1796_020:0786c17": "觀也。復次前云三句義。謂菩提為心種子即",
    "T39n1796_020:0786c18": "因也。大悲為根方便為究竟。從首至終。皆明",
    "T39n1796_020:0786c19": "此三事。或自顯此三德。或為成他三行。言三",
    "T39n1796_020:0786c20": "落叉者。即與此相應也。謂行者最初先須有",
    "T39n1796_020:0786c21": "菩提心相應。此是一切佛法因也。若不發心。",
    "T39n1796_020:0786c22": "即離於妙因何有進行耶。雖已有心若望路",
    "T39n1796_020:0786c23": "不進。有願無行何能成就大悲胎藏生一切",
    "T39n1796_020:0786c24": "功德身乎。或雖能進行。以離方便故而有疑",
    "T39n1796_020:0786c25": "心。因疑心故一切不成。亦不得入實相也。是",
    "T39n1796_020:0786c26": "故佛誡諸行人。必須依師而學。不得自專以",
    "T39n1796_020:0786c27": "自利根分別力故。輒尋經文便自行之。隨聞",
    "T39n1796_020:0786c28": "便用。不入漫荼羅。不受三平等戒。不能具解",
    "T39n1796_020:0786c29": "方軌。以不知故。雖發心修行勇猛精進。然以",
    "T39n1796_020:0787a01": "方便差失故。所為不成。故而生疑心。以疑心",
    "T39n1796_020:0787a02": "故。謗毀如來祕密之藏。即是五無間因。趣五",
    "T39n1796_020:0787a03": "無間道。以是因緣。須具三句義不得闕少。",
    "T39n1796_020:0787a04": "是三落叉義也。已此事故。次後品付囑中。",
    "T39n1796_020:0787a05": "復明擇弟子相。文相承躡耳。次是觀囑品。經",
    "T39n1796_020:0787a06": "雖不言其義如是也。",
    "T39n1796_020:0787a07": "次囑累品第三十一",
    "T39n1796_020:0787a08": "[0787a08] 次佛告大會。即是經文初。云十世界塵數金",
    "T39n1796_020:0787a09": "剛菩薩也。今說經欲了。故加付囑也。汝等應",
    "T39n1796_020:0787a10": "住不放逸者。即是承攝前文。此大乘密教。當",
    "T39n1796_020:0787a11": "如是法相承。若授受失宜。即是專檀自恣而",
    "T39n1796_020:0787a12": "越法則故。云住不放逸也。復次如上三句義。",
    "T39n1796_020:0787a13": "自利利他之行。汝等當住阿字義。祕密教中",
    "T39n1796_020:0787a14": "而為佛事。若不隨此。即是住於放逸也。以差",
    "T39n1796_020:0787a15": "機而授或損彼善根。故經云。有智若聞即能",
    "T39n1796_020:0787a16": "信解。無智疑悔即為永失。若菩薩不深觀眾",
    "T39n1796_020:0787a17": "生本末因緣種相體性。而率爾傳法。即是為",
    "T39n1796_020:0787a18": "人天怨。是為大放逸行也。故次云。若不知彼",
    "T39n1796_020:0787a19": "根不得授與。根即信等五根利鈍之相也。除",
    "T39n1796_020:0787a20": "我弟子者。謂已依我教而住。心相體信方堪",
    "T39n1796_020:0787a21": "授之。若餘世間外道之類。未入正法信心未固。",
    "T39n1796_020:0787a22": "當且於餘深法中示教利善。不得輒爾為說",
    "T39n1796_020:0787a23": "也。若菩薩照機。固自由己智力。今為末代傳",
    "T39n1796_020:0787a24": "法人等。更明外&#x8FF9;可傳之相也。前經初明擇",
    "T39n1796_020:0787a25": "弟子相。今又說之。然皆略舉宗。大本中具明",
    "T39n1796_020:0787a26": "也。良晨生者。大本中具明如是宿次如是執",
    "T39n1796_020:0787a27": "曜時節而生。則有如是根性如是相貌。宜即",
    "T39n1796_020:0787a28": "與如是教法。其言甚廣。又一一皆有淺略深",
    "T39n1796_020:0787a29": "祕兩說。今此中但舉其綱目耳。求勝上事。即",
    "T39n1796_020:0787b01": "是發菩提心。唯求如來具足道之行。凡所施",
    "T39n1796_020:0787b02": "為非求餘事。所行廣普妙也。微細者。謂聞一",
    "T39n1796_020:0787b03": "字一句。即能自以智力廣解無量義趣。廣演",
    "T39n1796_020:0787b04": "無僻之類也。思念恩德者。乃至從師聞一句",
    "T39n1796_020:0787b05": "之義。乃至成佛。猶不忘報之。常知恩報恩也。",
    "T39n1796_020:0787b06": "渴仰者。謂心慇懃希求勝法。猶如薩陀波倫",
    "T39n1796_020:0787b07": "之類。乃可為說。歡喜住者。謂聞妙法心喜踴",
    "T39n1796_020:0787b08": "躍遍於身心也。不求彼法者。乃至不受餘經",
    "T39n1796_020:0787b09": "一字之類也。次又辯其外相。略說其色。謂青",
    "T39n1796_020:0787b10": "白也。即是非白又非大黑。是吉祥色也。大本",
    "T39n1796_020:0787b11": "廣明。今但舉一隅耳。頭廣。謂如羅云頂如傘",
    "T39n1796_020:0787b12": "蓋之類。然不太廣又不合小。要直豐纖得中",
    "T39n1796_020:0787b13": "而相具也。高頸。謂頸不太長又不太短。以要",
    "T39n1796_020:0787b14": "言之脩直得中而不過甚也。額廣而嚴。亦謂",
    "T39n1796_020:0787b15": "極理太廣。又須具足端嚴之相也。鼻脩者。謂",
    "T39n1796_020:0787b16": "非太隆高非太卑平。當如金鋌之類也。略說",
    "T39n1796_020:0787b17": "身心堪為道器之相。如是之人乃堪傳習也。",
    "T39n1796_020:0787b18": "彼具相者。謂佛子。如是人當與之。慇懃攝受",
    "T39n1796_020:0787b19": "教之也。瑜伽論十地中說也。又勸囑必是堪",
    "T39n1796_020:0787b20": "繼傳者。當勤教授之勿令失時也。時金剛手",
    "T39n1796_020:0787b21": "等具大德者(即是上來會眾也)時彼聽眾聞說是者。於",
    "T39n1796_020:0787b22": "諸本尊所說之教。我頂戴受持得已。謂已如",
    "T39n1796_020:0787b23": "受王教奉行流布。當作供養。時眾重起禮佛。",
    "T39n1796_020:0787b24": "為法久住故請佛加持也。問佛所說頂受奉",
    "T39n1796_020:0787b25": "持。為一切智作禮而請如來加護。所以者何。",
    "T39n1796_020:0787b26": "佛已付囑如是祕藏。以荷重任行如來事其",
    "T39n1796_020:0787b27": "職不輕。然此妙法。如來在世猶多怨疾。何況",
    "T39n1796_020:0787b28": "末代惡世之中。然我等已發誠願。要令如是",
    "T39n1796_020:0787b29": "之經廣行流布也。是故請佛以自在神力。加",
    "T39n1796_020:0787c01": "護我等令所願得成也。法眼道久住世遍一",
    "T39n1796_020:0787c02": "切者。即是弘經之願。以佛加持願令此法眼",
    "T39n1796_020:0787c03": "久行於世也。此是開佛知見之大慧道。一切",
    "T39n1796_020:0787c04": "諸佛所行之路。故云法眼道也。當令此道久",
    "T39n1796_020:0787c05": "住於世窮眾生際。又橫遍世界無不流通也。",
    "T39n1796_020:0787c06": "即是上行等云。隨佛有&#x8FF9;之處我皆誓傳此",
    "T39n1796_020:0787c07": "法。此本問弘經之意也。時佛受彼請故。即以",
    "T39n1796_020:0787c08": "真言而加持此法。如經中說也(未說句義更問)時諸上",
    "T39n1796_020:0787c09": "首菩薩等。聞佛說已頂戴受持。已廣說摩訶",
    "T39n1796_020:0787c10": "毘盧遮那成菩提加持神變經竟。問前三句。一",
    "T39n1796_020:0787c11": "者菩提心為種子。二者大悲為根。三方便為",
    "T39n1796_020:0787c12": "後。今就大悲藏漫荼羅說之。為以中台為菩",
    "T39n1796_020:0787c13": "提心。次八葉為大悲。外三院為方便也。答云",
    "T39n1796_020:0787c14": "此有二種。若有修行者因中說之。有如來之",
    "T39n1796_020:0787c15": "果地說之也。且如最外院八部等世天。即是",
    "T39n1796_020:0787c16": "前八心中從初解守齋已去。乃至受用果等也。",
    "T39n1796_020:0787c17": "然有善根開發與正道相應。即是大悲胎藏花",
    "T39n1796_020:0787c18": "臺之因也。如來以方便力而引導之。乃至令",
    "T39n1796_020:0787c19": "成就世間八心以來。即是外院之位。次漸漸",
    "T39n1796_020:0787c20": "向裏。及二乘亦在此內。次又知有勝法無上",
    "T39n1796_020:0787c21": "心。稍進引入第二第三。皆是大悲句也。次成",
    "T39n1796_020:0787c22": "佛果入中胎。即是方便句也。然此八葉及中",
    "T39n1796_020:0787c23": "胎五佛四菩薩。豈異身乎。即一毘盧遮那耳。",
    "T39n1796_020:0787c24": "為欲分別如來內證之德表示于外故。於一法",
    "T39n1796_020:0787c25": "界中。作八葉分別說耳。且如四菩薩東南。普",
    "T39n1796_020:0787c26": "賢者何也。普賢者是菩提心也。若無此妙因。",
    "T39n1796_020:0787c27": "終不能至無上大果。故最初得名。次文殊師",
    "T39n1796_020:0787c28": "利者大智慧也。先發淨菩提心。如普賢觀經",
    "T39n1796_020:0787c29": "次第。乃至毘盧遮那遍一切處。常樂我淨波",
    "T39n1796_020:0788a01": "羅蜜等之所攝成。皆是淨菩提心也。次即說",
    "T39n1796_020:0788a02": "第一義空。我心自空善惡無主。觀心無心法",
    "T39n1796_020:0788a03": "不住法等。即妙慧也。以此第一義空之妙慧。",
    "T39n1796_020:0788a04": "淨彼遍一切處淨菩提心。平等慧利刃。斷無",
    "T39n1796_020:0788a05": "始無明根。即入菩薩正位。故雖有菩提心而",
    "T39n1796_020:0788a06": "無慧行。即不可成果。故次明文殊也。次西北",
    "T39n1796_020:0788a07": "方彌勒。即是大慈大悲。俱是第二句中之義",
    "T39n1796_020:0788a08": "也。以此大悲藏。增長成就妙菩提樹枝條花",
    "T39n1796_020:0788a09": "葉。故次說彌勒也。若慧而無悲。則方便不具。",
    "T39n1796_020:0788a10": "則不得成菩提。不能具六度攝眾生也。次東",
    "T39n1796_020:0788a11": "北觀音。即是證也。證謂行願成滿。得入此花",
    "T39n1796_020:0788a12": "臺三昧也。若就未成果時觀之。此則差次淺",
    "T39n1796_020:0788a13": "深。今以如來平等慧觀。從因至果。但是如來",
    "T39n1796_020:0788a14": "一身一智行耳。是故八葉皆是大日如來一體",
    "T39n1796_020:0788a15": "也。若如來但住自證之法。則不能度人。何以",
    "T39n1796_020:0788a16": "故。此處微妙寂絕出過心量。說何示人耶。故",
    "T39n1796_020:0788a17": "漸次流出漸入第一院。次至第二院。次至第",
    "T39n1796_020:0788a18": "三院。雖作如此流出。亦不離普門之身。其八",
    "T39n1796_020:0788a19": "部之眾。皆是普現色身之境界也。若就情機",
    "T39n1796_020:0788a20": "而說。則三重壇。從深令至淺。乃至世天真言",
    "T39n1796_020:0788a21": "義淺。但是應身道。方便未究竟也。若開實性。",
    "T39n1796_020:0788a22": "即世天真言與大日如來。何相異耶。從如來。",
    "T39n1796_020:0788a23": "則從深至淺從內漸外。而成三重壇。從眾生。",
    "T39n1796_020:0788a24": "則從淺至深從外漸內。而成三重壇也。又如",
    "T39n1796_020:0788a25": "字義。即是此之次第也。初阿字在東方。如梵",
    "T39n1796_020:0788a26": "音阿字即有動首之義。以順世間法諸方中",
    "T39n1796_020:0788a27": "東為上故。喻菩提心最是萬行之初也。其名",
    "T39n1796_020:0788a28": "曰寶幢佛。次即是阿(平)字是行也。若但有菩",
    "T39n1796_020:0788a29": "提心。而不具修萬行。終不成果。與前四菩薩",
    "T39n1796_020:0788b01": "義不殊。其佛即是花開敷也。次即暗字三菩",
    "T39n1796_020:0788b02": "提也。以萬行故成正等覺。其佛名阿彌陀。即",
    "T39n1796_020:0788b03": "西方也。次鼓音即是大涅槃。其惡字是正等",
    "T39n1796_020:0788b04": "覺之果。果故次說也。次即入中惡(長聲)字。是",
    "T39n1796_020:0788b05": "方便也。此是毘盧遮那佛本地之身花臺之",
    "T39n1796_020:0788b06": "體。超八葉絕方所。非有心之境界。唯佛與佛",
    "T39n1796_020:0788b07": "乃能知之。為念本誓開示大悲藏。普引眾生",
    "T39n1796_020:0788b08": "入佛慧故。復以加持神力。普現身口意。遍滿",
    "T39n1796_020:0788b09": "生死中。當知此即是方便也。若離方便。如來",
    "T39n1796_020:0788b10": "本地尚不可說。何況以示人耶。不可為諸上",
    "T39n1796_020:0788b11": "首等菩薩說。何況流入生死中耶。以此方便",
    "T39n1796_020:0788b12": "同於大空。而現眾像。當知一切大會漫荼羅。",
    "T39n1796_020:0788b13": "皆是一身無別身也。即是普門身。即是法界",
    "T39n1796_020:0788b14": "身。即是金剛界身也。又菩提黃色。是金剛性",
    "T39n1796_020:0788b15": "次行赤。是火義。即同文殊之義。萬行以妙慧",
    "T39n1796_020:0788b16": "為導。不得離慧而有作也。次成菩提白色。",
    "T39n1796_020:0788b17": "即是圓明究極之義。又是水義。如我昔所願。",
    "T39n1796_020:0788b18": "今已滿足。化一切眾生。皆令入佛道。為是",
    "T39n1796_020:0788b19": "事故。是起大悲故也。次即是大涅槃&#x8FF9;極返",
    "T39n1796_020:0788b20": "本。眾生有緣之薪盡則如來方便之火息。故",
    "T39n1796_020:0788b21": "涅槃也。佛日已隱於涅槃山。故色黑也。中心",
    "T39n1796_020:0788b22": "空。具一切色。即是加持世界漫荼羅。普門之",
    "T39n1796_020:0788b23": "會。畢竟清淨無所不有也。其百字輪。所以從",
    "T39n1796_020:0788b24": "外向內。亦是此義。如中台者。一切本尊亦如",
    "T39n1796_020:0788b25": "此說。如金剛手種子&#x76;a 字。&#x56A9;即成五事。&#x56A9;",
    "T39n1796_020:0788b26": "是菩提心。&#x76;&#x101; 是行。&#x76;a&#x1E43; 是三菩提&#x76;a&#x1E25; 是",
    "T39n1796_020:0788b27": "涅槃&#x76;&#x101;&#x1E25; 是方便。所以云方便為後。是此義",
    "T39n1796_020:0788b28": "也。如蓮花尊亦有五事&#x73;a 娑是菩提心&#x73;&#x101; ",
    "T39n1796_020:0788b29": "是行&#x73;a&#x1E43; 是成菩提&#x73;a&#x1E25; 是涅槃&#x73;&#x101;&#x1E25; 是方",
    "T39n1796_020:0788c01": "便。如文殊以&#x6D;a 字為種子。亦有五義&#x6D;a ",
    "T39n1796_020:0788c02": "菩提心&#x6D;&#x101; 行&#x6D;a&#x1E43; 成菩提&#x6D;a&#x1E25; 涅槃&#x6D;&#x101;&#x1E25; 方",
    "T39n1796_020:0788c03": "便。餘一切尊種子字。皆亦如是廣說。以是義",
    "T39n1796_020:0788c04": "故。金剛手者即是大日如來。觀世音者亦是",
    "T39n1796_020:0788c05": "大日如來。文殊師利者亦是大日如來。乃至",
    "T39n1796_020:0788c06": "鬼神八部一一亦有此義。亦即是成大日如",
    "T39n1796_020:0788c07": "來。體雖是一。而義各異。所以瑜伽中云。毘",
    "T39n1796_020:0788c08": "盧遮那言我即是文殊觀音等。我即是天即",
    "T39n1796_020:0788c09": "是人。即是鬼神即是龍鳥。如是等無不即是",
    "T39n1796_020:0788c10": "者。由此義也。又云。此大悲藏本尊位次等及",
    "T39n1796_020:0788c11": "形色各殊。為未深入瑜伽者初學之時。不正",
    "T39n1796_020:0788c12": "觀本尊故。佛以方便示此。令心有所緣耳。及",
    "T39n1796_020:0788c13": "觀成時。以法力所加故。自然恒與佛會相應。",
    "T39n1796_020:0788c14": "設不作念猶自明了。況加觀耶。如是時。自然",
    "T39n1796_020:0788c15": "真見漫荼羅也。此地者。即是淨菩提心是。已",
    "T39n1796_020:0788c16": "上所表。皆是大日如來法身妙莊嚴之相也。",
    "T39n1796_020:0788c17": "又觀音文殊普賢彌勒。已在八葉中。即大日",
    "T39n1796_020:0788c18": "如來大法身也。為度人故漸出于外。故次圖",
    "T39n1796_020:0788c19": "中復有文殊觀音等。以類可解也。又云。如八",
    "T39n1796_020:0788c20": "葉中。普賢是菩提心。文殊是慧。彌勒是悲。",
    "T39n1796_020:0788c21": "此菩提心即是大日如來。而有菩提心也。大",
    "T39n1796_020:0788c22": "慧即是大日如來。不離此大日如來別有慧",
    "T39n1796_020:0788c23": "也。悲即是大日如來。不離於大日如來別有",
    "T39n1796_020:0788c24": "悲也。當知准此說之。萬德皆爾。猶如天台法",
    "T39n1796_020:0788c25": "身般若解脫義。若但法身主得名之類。與此",
    "T39n1796_020:0788c26": "相合也。問百字輪外內。一一作如是次第。即",
    "T39n1796_020:0788c27": "是漫荼羅引入。漸攝至於中之義耶。答此謂",
    "T39n1796_020:0788c28": "於因果也。若修行者。初發菩提心。次進行。次",
    "T39n1796_020:0788c29": "成正覺。次住涅槃。次起方便。即作如是次第",
    "T39n1796_020:0789a01": "也。若自果地而說者。即以&#x6B;a 迦字最在內。次",
    "T39n1796_020:0789a02": "&#x6B;&#x101; 行。次&#x6B;a&#x1E43; 菩提。次&#x6B;a&#x1E25; 方便最在外也。其&#x6B;a 迦",
    "T39n1796_020:0789a03": "字同於a 阿體。即為法體之果。不作菩提心",
    "T39n1796_020:0789a04": "因地之說也。從法身起應。次流向外。以度眾",
    "T39n1796_020:0789a05": "生。猶如漫荼羅自中台出。至八部世天之位。",
    "T39n1796_020:0789a06": "又從外引入佛果。猶如漫荼羅從乃至八心",
    "T39n1796_020:0789a07": "之初。直至成菩提方便等也。云仰壤拏那麼",
    "T39n1796_020:0789a08": "等字。亦隨出入義。或在百字內。或在百字外",
    "T39n1796_020:0789a09": "也(更問)又問就行者心中觀行。作漫荼羅大悲",
    "T39n1796_020:0789a10": "藏義。即以中台為菩提心。漸次向外。乃至世",
    "T39n1796_020:0789a11": "間天位為方便耶。答凡進行者。有次第也。先",
    "T39n1796_020:0789a12": "依法持誦。作真言手印等觀於圓明。或但觀",
    "T39n1796_020:0789a13": "字或但觀印。隨作一事成時。三事成也。初觀",
    "T39n1796_020:0789a14": "圓明亦不能見。由手印真言及念本尊故。三",
    "T39n1796_020:0789a15": "業漸淨心障淨故。即漸見圓明。若見圓明",
    "T39n1796_020:0789a16": "時。或於其中有本種子字宛然明著。如其形",
    "T39n1796_020:0789a17": "色也。若得如是見時。自心亂想息除。湛寂心",
    "T39n1796_020:0789a18": "常一。不為外緣所動也。既如是見猶是外緣。",
    "T39n1796_020:0789a19": "次當引外向內作如是觀察。此圓明者。即從",
    "T39n1796_020:0789a20": "我心而出。當知內亦復如是。夫圓明清淨。即",
    "T39n1796_020:0789a21": "心之體性。無別法也。猶勤方便觀察內心故。",
    "T39n1796_020:0789a22": "即見此圓明字。唯是自心。不復外緣也。乃至",
    "T39n1796_020:0789a23": "若外圓中。明見本尊等。如上方便。今內觀時。",
    "T39n1796_020:0789a24": "即是自身作毘盧遮那等本尊也。既如是與",
    "T39n1796_020:0789a25": "瑜伽理相應。即是隨分成就也。以瑜伽相應。",
    "T39n1796_020:0789a26": "所觀隨意即成。即觀此心八葉。如上方便。即",
    "T39n1796_020:0789a27": "於此心花臺上。為漫荼羅中胎。其外八葉。亦",
    "T39n1796_020:0789a28": "隨佛位次列布也(又云此八葉即是大悲藏第一重也)爾時行者。觀",
    "T39n1796_020:0789a29": "心八葉作中胎。觀其身即是漫荼羅。從心以",
    "T39n1796_020:0789b01": "上為第一院。從心下至臍第二院。從臍以下",
    "T39n1796_020:0789b02": "為第三。世間天院。諸尊形色相好。各各差別",
    "T39n1796_020:0789b03": "宛然。其自身中而現對之。猶如親入佛會也。",
    "T39n1796_020:0789b04": "然未見諦人。猶未能如毘盧遮那作種種神",
    "T39n1796_020:0789b05": "變等。但是觀心成就耳。然有一事真實不虛。",
    "T39n1796_020:0789b06": "所謂我即是也。我即是者決定諦信我即法",
    "T39n1796_020:0789b07": "界我即毘盧遮那我即普門諸身。此事不謬。",
    "T39n1796_020:0789b08": "如上真言。加持義中我即法界是也。又云。法",
    "T39n1796_020:0789b09": "身而有自在神變加持。此不足疑也。如瑜伽",
    "T39n1796_020:0789b10": "金剛頂中引數百喻。大本廣說其意。云如帝",
    "T39n1796_020:0789b11": "釋處在天宮中。其地一切皆&#x7460;璃寶。外內",
    "T39n1796_020:0789b12": "清淨。一一天眾自居其宮室內。而見帝釋常",
    "T39n1796_020:0789b13": "在其宮宛然相對。何以故。以此地等一切皆",
    "T39n1796_020:0789b14": "妙寶所成。遞相暉映更相引發。彼不來此不",
    "T39n1796_020:0789b15": "去亦不相和合。而緣具故如此。而實無生無",
    "T39n1796_020:0789b16": "所有。不可不信也。又如諸天在歡喜園。放逸",
    "T39n1796_020:0789b17": "太甚。爾時以其宿業力故。從樹葉於中有法",
    "T39n1796_020:0789b18": "教之音。呵彼令住正行。爾時天等。即暫止放",
    "T39n1796_020:0789b19": "逸心念善行。然實一一樹葉中。求不可得。亦",
    "T39n1796_020:0789b20": "不從天身中生。不自不他而成此事。又如與",
    "T39n1796_020:0789b21": "修羅戰時。天鼓出聲安慰天眾。令發勇健之",
    "T39n1796_020:0789b22": "想。令修羅怖畏退散。而實此鼓無形無住處。",
    "T39n1796_020:0789b23": "但以諸天功德眾緣所成。皆不可思議。況法",
    "T39n1796_020:0789b24": "身耶。又如大梵王在本宮中。一切天眾念欲",
    "T39n1796_020:0789b25": "得見者。無不皆現其前。以諸天等。皆知彼清",
    "T39n1796_020:0789b26": "淨行又端嚴相好第一故。煩惱貪欲等心息。",
    "T39n1796_020:0789b27": "為生無量善願。隨分進修淨行。然梵王於本",
    "T39n1796_020:0789b28": "宮中。不動不搖亦不作意。我當普應於彼而。",
    "T39n1796_020:0789b29": "各各皆現其前。皆作是念。獨為我現為我說",
    "T39n1796_020:0789c01": "法。是等世間以少福願。尚有如是不思議用。",
    "T39n1796_020:0789c02": "何況如來法身。而不能成就如是自在神力",
    "T39n1796_020:0789c03": "加持神變耶。然常途說法。或云法性或云法",
    "T39n1796_020:0789c04": "身。寂靜如空無所動作。都不說具足如是力",
    "T39n1796_020:0789c05": "用。以為凡起神變。皆是有為之心三昧之力。",
    "T39n1796_020:0789c06": "而不言法體。如是此其未了也。問漫荼羅第",
    "T39n1796_020:0789c07": "一院東方。唯有三角虛空眼及如意寶三事。",
    "T39n1796_020:0789c08": "餘空缺云何。答如真言及手印中。如如來毫",
    "T39n1796_020:0789c09": "相如來舌。如來牙如來齒。如來臍如來甲等。",
    "T39n1796_020:0789c10": "皆在此重也。當次列之。其佛頂在第三院。此",
    "T39n1796_020:0789c11": "中無也。問寶幢佛是何義。答此是菩提心也。",
    "T39n1796_020:0789c12": "如世軍中有幢。是眾中之軍首之標幟。咸所",
    "T39n1796_020:0789c13": "瞻望。進止之節莫不隨之。猶如一切萬行。皆",
    "T39n1796_020:0789c14": "為此菩提心也。以之為標為主。故得名也。次",
    "T39n1796_020:0789c15": "寶幢即云華開敷佛何耶。自此是行義。十度",
    "T39n1796_020:0789c16": "萬行資菩提心。次第敷榮。牙莖花葉滋榮可",
    "T39n1796_020:0789c17": "愛。故得名也。次花開敷云阿彌陀何也。此是",
    "T39n1796_020:0789c18": "受用佛。即是成大果實受用其果。無量不思",
    "T39n1796_020:0789c19": "議現法之樂。皆得名也。次鼓音佛者方便也。",
    "T39n1796_020:0789c20": "既得大果。是自受用而已即普為一切眾生",
    "T39n1796_020:0789c21": "演之。種種方便成所作智。猶如天鼓之音無",
    "T39n1796_020:0789c22": "思而成事業。故得名也。又前云北方阿&#x95A6;者。",
    "T39n1796_020:0789c23": "經誤也。此是瑜伽義。與此不相應。以鼓音佛",
    "T39n1796_020:0789c24": "為定也。",
    "T39n1796_020:0789c25": "大毘盧遮那經釋義卷第二十",
    "T39n1796_020:0789c26": "[0789c26] 嘉保二年二月廿日於金剛&#x5CEF;寺奧院東菴室觀音院",
    "T39n1796_020:0789c27": "大僧都奉受了",
    "T39n1796_020:0789c28": "[0789c28] 觀音院大僧都寬意大御室性信御付法也式部卿敦",
    "T39n1796_020:0789c29": "貞親王御息東寺第二長者存日辭退高野山御籠居",
    "T39n1796_020:0789c30": "云云 從嘉保二年至寬永六年五百三十五年也。"
}