{
    "T32n1645_001:0226a11": "彰所知論序",
    "T32n1645_001:0226a13": "元正奉大夫同知行宣政院事廉復譔",
    "T32n1645_001:0226a14": "夫出三界者惟佛。佛以大事因緣故。出現於",
    "T32n1645_001:0226a15": "世。憫化群生。此亘古不磨之善也。大元帝師。",
    "T32n1645_001:0226a16": "洞徹三乘。性行如春。仁而穆穆不可量。裕皇",
    "T32n1645_001:0226a17": "潛邸。久知師之正傳。敬詣請師敷教於躬。師",
    "T32n1645_001:0226a18": "篤施靜志。弘揚帝緒。大播宗風。彰其所知。造",
    "T32n1645_001:0226a19": "其所論。究其文理。推其法義。皎如日月。廣於",
    "T32n1645_001:0226a20": "天地。蓋如來之事。非聖者孰能明之。總統雪",
    "T32n1645_001:0226a21": "巖翁英姿間世。聽授過人。久侍師之法席。默",
    "T32n1645_001:0226a22": "譯此論。見傳於世。公昔與予會閩。交情相照。",
    "T32n1645_001:0226a23": "愛同昆仲。公固肯予為序。予抗塵幻海。絕筆",
    "T32n1645_001:0226a24": "踈硯。豈足發正教之光耶。公笑之曰。汝何謙",
    "T32n1645_001:0226a25": "哉。予不敢辭。遂序焉。",
    "T32n1645_001:0226b01": "彰所知論卷上",
    "T32n1645_001:0226b03": "元帝師發合思巴造",
    "T32n1645_001:0226b04": "宣授江淮福建等處釋教總統法性",
    "T32n1645_001:0226b05": "三藏弘教佛智大師沙羅巴譯",
    "T32n1645_001:0226b06": "　　敬禮金剛上師",
    "T32n1645_001:0226b07": "　　敬禮諸佛菩薩",
    "T32n1645_001:0226b08": "遍知見所知。憐憫示群生。敬禮最上",
    "T32n1645_001:0226b09": "智。當演彰所知。謂器情世界。道法與",
    "T32n1645_001:0226b10": "果法。并諸無為法。略攝列為五。",
    "T32n1645_001:0226b11": "器世界品第一",
    "T32n1645_001:0226b12": "謂器世界所成之體。即四大種。種具生故。地",
    "T32n1645_001:0226b13": "堅水濕火煖風動。是等大種。最極微細者曰",
    "T32n1645_001:0226b14": "極微塵。亦名隣虛塵。不能具釋。彼七隣虛為",
    "T32n1645_001:0226b15": "一極微。彼七極微為一微塵。彼七微塵為一",
    "T32n1645_001:0226b16": "透金塵。彼七透金塵為一透水塵。彼七透水",
    "T32n1645_001:0226b17": "塵為一兔毛塵。彼七兔毛塵為一羊毛塵。彼",
    "T32n1645_001:0226b18": "七羊毛塵為一牛毛塵。彼七牛毛塵為一遊",
    "T32n1645_001:0226b19": "隙塵。彼七遊隙塵為一蟣量。彼七蟣量為一",
    "T32n1645_001:0226b20": "蝨量。彼七蝨量為一麥量。彼七麥量為一指",
    "T32n1645_001:0226b21": "節。三節為一指。二十四指橫布為一肘量四",
    "T32n1645_001:0226b22": "肘為一弓。五百弓量成一俱盧舍。八俱盧舍",
    "T32n1645_001:0226b23": "成一由旬。此是度量世界身相。成世界因。由",
    "T32n1645_001:0226b24": "一切有情共業所感。云何成耶。從空界中十",
    "T32n1645_001:0226b25": "方風起。互相衝擊堅密不動。為妙風輪。其色",
    "T32n1645_001:0226b26": "青白極大堅實。深十六洛叉由旬。廣量無數。",
    "T32n1645_001:0226b27": "由暖生雲名曰金藏。降澍大雨。依風而住。謂",
    "T32n1645_001:0226b28": "之底海。深十一洛叉二萬由旬。廣十二洛叉",
    "T32n1645_001:0226b29": "三千四百半由旬。其水搏擊上結成金。如熟",
    "T32n1645_001:0226c01": "乳停上凝成膜。即金地輪故水輪減唯厚八",
    "T32n1645_001:0226c02": "洛叉。餘轉成。金厚三洛叉二萬由旬。金輪廣",
    "T32n1645_001:0226c03": "量與水輪等。周圍即成三倍。合三十六洛叉",
    "T32n1645_001:0226c04": "一萬三百五十由旬。其前風輪娑婆界底。地",
    "T32n1645_001:0226c05": "水二輪四洲界底。於地輪上復澍大雨。即成",
    "T32n1645_001:0226c06": "大海。被風鑽擊。精妙品聚成妙高山。中品聚",
    "T32n1645_001:0226c07": "集成七金山。下品聚集成輪圍山。雜品聚集",
    "T32n1645_001:0226c08": "成四洲等。其妙高體。東銀南瑠璃西玻瓈珂",
    "T32n1645_001:0226c09": "北金所成。餘七唯金。四洲地等雜品所成。彼",
    "T32n1645_001:0226c10": "輪圍山唯鐵所成。其妙高量入水八萬緰繕",
    "T32n1645_001:0226c11": "那。比於餘山皆悉高妙。名曰妙高。然後次第",
    "T32n1645_001:0226c12": "七金山者。一踰乾陀羅山。高四萬由旬。二伊",
    "T32n1645_001:0226c13": "沙陀羅山。高二萬由旬。三佉得羅柯山。高一",
    "T32n1645_001:0226c14": "萬由旬。四修騰娑羅山。高五千由旬。五阿輸",
    "T32n1645_001:0226c15": "割那山。高二千五百由旬。六毘泥怛迦那山。",
    "T32n1645_001:0226c16": "高千二百五十由旬。七居民陀羅山。高六百",
    "T32n1645_001:0226c17": "二十五由旬(藏論疏云。一持雙山。二持軸山。三檐木山。四善見山。五馬耳山。六象鼻山。七魚嘴山)。",
    "T32n1645_001:0226c18": "四大洲外有輪圍山。高三百一十二由旬半。",
    "T32n1645_001:0226c19": "彼等廣量各各自與出水量同。七金山間諸",
    "T32n1645_001:0226c20": "龍王等遊戲之處。名曰戲海。八山間七海近",
    "T32n1645_001:0226c21": "妙高者。一踰乾陀羅海。廣八萬由旬。二伊沙",
    "T32n1645_001:0226c22": "陀羅海。廣四萬由旬。三佉得羅柯海。廣二萬",
    "T32n1645_001:0226c23": "由旬。四修騰娑羅海。廣一萬由旬。五阿輸割",
    "T32n1645_001:0226c24": "那海。廣五千由旬。六毘尼怛迦那海。廣二千",
    "T32n1645_001:0226c25": "五百由旬。七尼民陀羅海。一千二百五十由",
    "T32n1645_001:0226c26": "旬。盈八功德水。八山七海其相咸方。外海味",
    "T32n1645_001:0226c27": "醎。尼民陀羅至輪圍山。二山相去三洛叉二",
    "T32n1645_001:0226c28": "萬二千由旬。其外海水雖無有分。由妙高色",
    "T32n1645_001:0226c29": "東海色白。南海色青。西海色紅。北海色黃。現",
    "T32n1645_001:0227a01": "是等色。故稱四海。是彼周邊三十六洛叉。七",
    "T32n1645_001:0227a02": "百五十由旬。外輪圍山周圍三十六洛叉。二",
    "T32n1645_001:0227a03": "千六百二十五由旬。其外海南贍部洲者。狀",
    "T32n1645_001:0227a04": "若車廂狹。向鐵圍三由旬半。餘三邊者。各二",
    "T32n1645_001:0227a05": "千由旬。周圍六千三由旬半。有二中洲。東",
    "T32n1645_001:0227a06": "遮摩羅(此云猫牛)。西婆羅摩羅(此云勝猫牛)。贍部中央摩",
    "T32n1645_001:0227a07": "竭陀國。三世諸佛所生之處。次此向北度九",
    "T32n1645_001:0227a08": "黑山。有大雪山名具吉祥。其山北邊有香醉",
    "T32n1645_001:0227a09": "山。是二山間有大龍王。名曰無熱。所居之池",
    "T32n1645_001:0227a10": "曰阿耨達(此云無熱)。其狀四方面各五十由旬。周",
    "T32n1645_001:0227a11": "圍二百由旬。池內遍滿八功德水。從此池內",
    "T32n1645_001:0227a12": "出四大河。東[石*克]伽河。從象口中流出銀沙共",
    "T32n1645_001:0227a13": "五百河流歸東海南。辛渡河從牛口中流出",
    "T32n1645_001:0227a14": "瑠璃沙。共五百河流歸南海。西縛芻河。從馬",
    "T32n1645_001:0227a15": "口中流出玻瓈珂沙。共五百河流歸西海。北",
    "T32n1645_001:0227a16": "悉怛河。從獅子口流出金沙。共五百河流歸",
    "T32n1645_001:0227a17": "北海。是彼四河從無熱池。右遶七匝隨方而",
    "T32n1645_001:0227a18": "流。是香山北度二十由旬。彼處有巖名難陀",
    "T32n1645_001:0227a19": "巖。面各五十由旬。周圍二百由旬。高三由旬",
    "T32n1645_001:0227a20": "半。又有八千小巖。其巖北邊度二十由旬。有",
    "T32n1645_001:0227a21": "娑羅樹王。名曰善住。其根入地四十弓量。高",
    "T32n1645_001:0227a22": "八十弓量。七重行樹羅列圍遶。東邊度二十",
    "T32n1645_001:0227a23": "由旬。有緩流池。其狀圓相廣五十由旬。周圍",
    "T32n1645_001:0227a24": "一百五十由旬。又有八千小池。盈八功德水。",
    "T32n1645_001:0227a25": "內有蓮華。葉若牛皮。其莖如軸。華若車輪。味",
    "T32n1645_001:0227a26": "美如蜜。是處又有帝釋臨戰所乘象王。名曰",
    "T32n1645_001:0227a27": "善住。與八千象。寒四月時住金巖。所熱四月",
    "T32n1645_001:0227a28": "時住善住。所雨四月。時住緩流。池無熱池側",
    "T32n1645_001:0227a29": "有贍部。樹果實味美其量如甕。熟時墮水出",
    "T32n1645_001:0227b01": "贍部音。龍化為魚吞噉是果。殘者遇流成贍",
    "T32n1645_001:0227b02": "部金。由此樹名故號贍部。此洲向西有烏佃",
    "T32n1645_001:0227b03": "國。大金剛宮持種所居。金剛乘法從彼而傳。",
    "T32n1645_001:0227b04": "南海之中山曰持船。觀音菩薩居止其頂。聖",
    "T32n1645_001:0227b05": "多羅母居止山下。東有五峯。文殊菩薩居止",
    "T32n1645_001:0227b06": "其上。有十六大國千數小國。又有三百六十",
    "T32n1645_001:0227b07": "種人。有七百二十種異音。其外海東洲曰勝",
    "T32n1645_001:0227b08": "身。狀若半月。對妙高邊三百五十由旬。餘邊",
    "T32n1645_001:0227b09": "六十由旬。周圍六千三百五十由旬。其洲二",
    "T32n1645_001:0227b10": "邊有二中洲。北提訶(此云身)。南毘提訶(此云勝身)。是",
    "T32n1645_001:0227b11": "彼三洲越餘洲等七多羅樹。或曰洲人相貌",
    "T32n1645_001:0227b12": "端嚴其身勝故名曰勝身。其外海北洲曰鳩",
    "T32n1645_001:0227b13": "婁。其狀四角畟方相似邊各二千由旬。周",
    "T32n1645_001:0227b14": "圍八千由旬。其洲二邊有二中洲。一名鳩婁",
    "T32n1645_001:0227b15": "(此云有勝)。二高羅娑(此云有勝邊)。彼洲人等所有受用出",
    "T32n1645_001:0227b16": "如意樹。臨歿七日其如意樹出不美音。報曰",
    "T32n1645_001:0227b17": "當七日死。或曰洲人卑舌即割食肉鬼音。故",
    "T32n1645_001:0227b18": "曰鳩婁是不美音。其外海西州曰牛貨。形如",
    "T32n1645_001:0227b19": "滿月。徑二千五百由旬。周圍七千五百由旬。",
    "T32n1645_001:0227b20": "有二中洲。南舍[打丁+虎](此云具諂)。北嗢怛羅曼怛哩拏",
    "T32n1645_001:0227b21": "(此云儀上)。彼洲人等多寶牛貨。故曰牛貨洲。海山",
    "T32n1645_001:0227b22": "等向下皆悉八萬由旬。近金地故。近贍部洲。",
    "T32n1645_001:0227b23": "星割棘洲金洲月洲等者。係贍部洲。餘大洲",
    "T32n1645_001:0227b24": "等小洲亦爾。次上空中四萬由旬。純淨無礙。",
    "T32n1645_001:0227b25": "勝堅風輪從右而旋。日月星宿空居天等。依",
    "T32n1645_001:0227b26": "止而住。日輪者。火珠所成。徑五十一由旬。周",
    "T32n1645_001:0227b27": "圍百五十三由旬。厚六由旬零十八分。上有",
    "T32n1645_001:0227b28": "金緣。其上復有金銀瑠璃玻瓈珂等。秀成四",
    "T32n1645_001:0227b29": "角。日天子等所居宮殿。由風運行一晝一夜",
    "T32n1645_001:0227c01": "遶四大洲。日行向北時日即長。南行時短。",
    "T32n1645_001:0227c02": "行南北間時晝夜停。由遊處光即有寒暑。為",
    "T32n1645_001:0227c03": "冬夏際。北行六月南行六月。行至中道曰日",
    "T32n1645_001:0227c04": "月迴星輪。歷遍謂曰一歲。月輪者。水珠所",
    "T32n1645_001:0227c05": "成。徑五十由旬。周圍百五十由旬。厚六由",
    "T32n1645_001:0227c06": "旬零十八分。其上復有金銀瑠璃玻瓈珂等。",
    "T32n1645_001:0227c07": "秀成四角。月天子等所居宮殿。是彼日月相",
    "T32n1645_001:0227c08": "去遠近。自影增減。由增一分即生上半。十",
    "T32n1645_001:0227c09": "五分畢謂曰圓滿。由減一分即生下半。自影",
    "T32n1645_001:0227c10": "覆彼。十五分畢曰不圓滿。由增減故名曰",
    "T32n1645_001:0227c11": "宿空。由一晝夜名曰宿地。如是三十名曰一",
    "T32n1645_001:0227c12": "月。諸星宿者。空居天宮諸寶所成。其狀皆",
    "T32n1645_001:0227c13": "圓。小一牛吼。中三牛吼。大六牛吼。周圍三",
    "T32n1645_001:0227c14": "倍係四王眾。其妙高山有四層級。始從水際",
    "T32n1645_001:0227c15": "向上相去十千由旬。即初層級。從妙高山傍",
    "T32n1645_001:0227c16": "出十六千由旬。向上相去一萬由旬。即二層",
    "T32n1645_001:0227c17": "級。傍出八千由旬。向上相去一萬由旬。即三",
    "T32n1645_001:0227c18": "層級。傍出四千由旬。向上相去一萬由旬。即",
    "T32n1645_001:0227c19": "四層級。傍出二千由旬。彼妙高山其頂四角。",
    "T32n1645_001:0227c20": "各秀一峯。高四由旬半。廣百二十五由旬。周",
    "T32n1645_001:0227c21": "圍五百由旬。有藥叉神於中止住。是山頂上",
    "T32n1645_001:0227c22": "三十三天中央城曰善見。純金所成。高一由",
    "T32n1645_001:0227c23": "旬半。面各二千五百由旬。周萬由旬。其城體",
    "T32n1645_001:0227c24": "金。俱用百一雜寶嚴飾。其地柔軟如兜羅綿。",
    "T32n1645_001:0227c25": "是城四面有一萬六千寶柱寶桴寶椽寶簷。",
    "T32n1645_001:0227c26": "四面四門。又有千數闕一小門。四大衢道有",
    "T32n1645_001:0227c27": "諸小衢。其四門側五百天子。皆服堅鎧守護",
    "T32n1645_001:0227c28": "是門。城中有帝釋殿。曰最勝處。亦曰殊勝殿。",
    "T32n1645_001:0227c29": "其狀四方。高四百由旬半。面各二百五十由",
    "T32n1645_001:0228a01": "旬。周千由旬。百一却敵。一一却敵各有七",
    "T32n1645_001:0228a02": "樓。一一寶樓各七小樓。一一小樓各七池沼。",
    "T32n1645_001:0228a03": "一一池沼各七蓮華。一一華上各有七數童男",
    "T32n1645_001:0228a04": "童女。奏種種樂歌舞歡娛。善見城東有諸所",
    "T32n1645_001:0228a05": "乘。曰眾車苑。高千由旬。南臨戰處曰麁惡苑。",
    "T32n1645_001:0228a06": "西諸行處曰相雜苑。北游戲處曰歡喜苑。縱",
    "T32n1645_001:0228a07": "廣同前。其苑等外度二十由旬。有善地曰眾",
    "T32n1645_001:0228a08": "車麁惡相雜歡喜。量同四苑。善見東北有如",
    "T32n1645_001:0228a09": "意樹。名波利闍多。亦名圓生樹。根深五十由",
    "T32n1645_001:0228a10": "旬。高百由旬。枝條傍布五十由旬。能施欲樂。",
    "T32n1645_001:0228a11": "下有盤石。曰阿[口*栗](二合)摩麗歌。色白如[疊*毛]。面",
    "T32n1645_001:0228a12": "各五十由旬。周二百由旬。善見西南諸天集",
    "T32n1645_001:0228a13": "處。名善法堂。周九百由旬。其狀圓相。是堂中",
    "T32n1645_001:0228a14": "央有帝釋座。純金所成。其座周圍有三十二",
    "T32n1645_001:0228a15": "輔臣之座。咸皆布列三十三天。向上度八萬",
    "T32n1645_001:0228a16": "由旬。於空界中依風而住。諸寶所成。離諍天",
    "T32n1645_001:0228a17": "宮量。若妙高山頂二倍。上度一億六萬由旬。",
    "T32n1645_001:0228a18": "於空界中依風而住。諸寶所成。兜率天宮量",
    "T32n1645_001:0228a19": "如離諍。縱廣二倍。上度三洛叉二萬由旬。於",
    "T32n1645_001:0228a20": "空界中依風而住。諸寶所成。化樂天宮量如",
    "T32n1645_001:0228a21": "兜率。縱廣二倍。上度六洛叉四萬由旬。於空",
    "T32n1645_001:0228a22": "界中依風而住。諸寶所成。他化自在天宮量。",
    "T32n1645_001:0228a23": "同化樂。縱廣二倍。此即欲界。上有初禪。如是",
    "T32n1645_001:0228a24": "四洲七山妙高輪圍。欲界六天并初禪等。謂",
    "T32n1645_001:0228a25": "四洲界。一數至千為小千界。一小鐵圍山圍",
    "T32n1645_001:0228a26": "遶。此小千界一數至千。為中千界一中鐵圍",
    "T32n1645_001:0228a27": "山圍遶。此中千界一數至千。為三千大千世",
    "T32n1645_001:0228a28": "界。一大鐵圍山圍遶。如是有百億數四洲界",
    "T32n1645_001:0228a29": "等。皆悉行布鐵圍山等。諸洲山間黑暗之處。",
    "T32n1645_001:0228b01": "無有晝夜舉手無見。初禪天量等四洲界。二",
    "T32n1645_001:0228b02": "禪天量等小千界。三禪天量等中千界。四禪",
    "T32n1645_001:0228b03": "天量等三千大千世界。其相去量皆倍倍增。",
    "T32n1645_001:0228b04": "謂曰色界。無色界者。無別處所。若有生者。何",
    "T32n1645_001:0228b05": "處命終即彼生處。住無色定故曰無色。",
    "T32n1645_001:0228b06": "情世界品第二",
    "T32n1645_001:0228b07": "謂情世界總有六種。一者地獄。二者餓鬼。三",
    "T32n1645_001:0228b08": "者傍生。四者人。五者非天。六者天。此等六種",
    "T32n1645_001:0228b09": "名義云何。謂斫壞肢體故曰地獄。飢渴所逼",
    "T32n1645_001:0228b10": "故曰餓鬼。傍覆而行故曰傍生。意多分別故",
    "T32n1645_001:0228b11": "名曰人。摩[少/兔]沙義身及受用。雖與天同微分",
    "T32n1645_001:0228b12": "鄙劣。或由無酒故曰非天。阿修羅義。從梵身",
    "T32n1645_001:0228b13": "生。遊戲娛樂。或應供養故謂曰天。是提婆義。",
    "T32n1645_001:0228b14": "地獄者。贍部洲下過二萬由旬。曠廓四方二",
    "T32n1645_001:0228b15": "萬由旬。純鐵所成火焰洞然。有八熱獄。一曰",
    "T32n1645_001:0228b16": "更活。二曰黑繩。三曰眾合。四曰號叫。五曰大",
    "T32n1645_001:0228b17": "號叫。六曰炎熱。七曰大炎熱。八曰無間。更",
    "T32n1645_001:0228b18": "活獄者。生彼有情先業所感。執眾器仗互起",
    "T32n1645_001:0228b19": "冤憎遞相斫害。段段墮落悶絕暫死。空音更",
    "T32n1645_001:0228b20": "活。彼等有情即便更活。復相斫害。彼壽量者。",
    "T32n1645_001:0228b21": "四天王天。一生之期為一晝夜如是算數。壽",
    "T32n1645_001:0228b22": "五百歲受是苦楚。黑繩獄者。其獄卒等於",
    "T32n1645_001:0228b23": "有情身。從頂至足拼界黑繩。以火鋸鉞解斫",
    "T32n1645_001:0228b24": "肢體。由先業力解下上生。彼壽量者。忉利天",
    "T32n1645_001:0228b25": "一生之期為一晝夜。如是算數壽一千歲。受",
    "T32n1645_001:0228b26": "是苦楚。眾合獄者。生彼有情以鐵追打。或",
    "T32n1645_001:0228b27": "二鐵山猶如羊頭。二山相合研磕摧壞。二山",
    "T32n1645_001:0228b28": "開時復自然活。又被摧壞。彼壽量者。離諍天",
    "T32n1645_001:0228b29": "一生之期為一晝夜。如是算數壽二千歲。受",
    "T32n1645_001:0228c01": "是苦楚。號叫獄者。生彼有情怖熱鐵池。入稠",
    "T32n1645_001:0228c02": "林中。火焰熾盛永歲焚燒。由先業力。其舌縱",
    "T32n1645_001:0228c03": "廣千由旬量。有一大牛。鐵角鐵甲架鐵犁鏵。",
    "T32n1645_001:0228c04": "火焰熾盛耕犁其舌。彼壽量者。兜率天一生",
    "T32n1645_001:0228c05": "之期為一晝夜。如是算數壽四千歲。受是苦",
    "T32n1645_001:0228c06": "楚。大號叫獄者。亦與前同其苦倍增。彼",
    "T32n1645_001:0228c07": "壽量者。化樂天一生之期為一晝夜。如是算",
    "T32n1645_001:0228c08": "數壽八千歲。受是苦楚。炎熱獄者。三重鐵",
    "T32n1645_001:0228c09": "城火焰洞徹內受苦楚。彼壽量者。他化自",
    "T32n1645_001:0228c10": "在天一生之期為一晝夜。如是壽數萬六千",
    "T32n1645_001:0228c11": "歲。受是苦楚。極炎熱獄者。亦同其前其苦",
    "T32n1645_001:0228c12": "倍增。彼壽量者。等半中劫。受是苦楚。無間",
    "T32n1645_001:0228c13": "獄者。於鐵室內身一聚焰受極苦楚。彼壽量",
    "T32n1645_001:0228c14": "者等一中劫。十六增獄者。八熱獄傍面各",
    "T32n1645_001:0228c15": "四所。一煻煨增。深皆沒膝。有情遊彼。纔下足",
    "T32n1645_001:0228c16": "時。皮肉與血俱燋爛墜。餘剩其骨。舉足還生",
    "T32n1645_001:0228c17": "平復如本。二屍糞增不淨淤泥沒有情腰。",
    "T32n1645_001:0228c18": "於中多有攘矩吒蟲。嘴利如針。鑽皮透骨咂",
    "T32n1645_001:0228c19": "食其髓。三峯刃增。復有三種。一刀刃路。謂",
    "T32n1645_001:0228c20": "於此中仰布刀刃以為大道。有情游彼纔下",
    "T32n1645_001:0228c21": "足時。皮肉與血俱斷碎墜。舉足還生平復如",
    "T32n1645_001:0228c22": "本。二劍葉林。謂此林樹純以銛利劍刀為葉。",
    "T32n1645_001:0228c23": "有情遊彼風吹葉墜。斬刺肢體骨肉零落。有",
    "T32n1645_001:0228c24": "烏駮狗[齒*(虎儿+且)]掣食之。三鐵刺林名銛摩利。謂此林",
    "T32n1645_001:0228c25": "樹。有利鐵刺長十六指。有情被逼上下樹時。",
    "T32n1645_001:0228c26": "其刺銛利上下鑱刺。是等有情血肉皮等。掛",
    "T32n1645_001:0228c27": "染刺上唯剩觔骨。有鐵嘴烏。探啄有情眼睛",
    "T32n1645_001:0228c28": "腦髓。爭競而食。刀刃路等三種雖殊。而鐵仗",
    "T32n1645_001:0228c29": "同故一增攝。四烈河增。名曰無渡。遍滿極",
    "T32n1645_001:0229a01": "熱烈灰汁水。有情入中或浮或沒。或逆或順",
    "T32n1645_001:0229a02": "或橫或竪。被蒸被煮骨肉糜爛。如大鑊中。滿",
    "T32n1645_001:0229a03": "成灰汁置稻米等猛火下然。米等於中上下",
    "T32n1645_001:0229a04": "迴轉舉體糜爛。有情亦然。設欲逃避。於兩岸",
    "T32n1645_001:0229a05": "上有諸獄卒。手執刀槍禦捍令迴。無由得出。",
    "T32n1645_001:0229a06": "此河如塹。前三似苑。彼等名曰近邊地獄。八",
    "T32n1645_001:0229a07": "寒獄者。一曰水疱。二曰疱裂。三阿吒吒。四阿",
    "T32n1645_001:0229a08": "波波。五嘔喉喉。六裂如欝鉢羅花(此云青蓮華)。七",
    "T32n1645_001:0229a09": "裂如蓮花。八裂如大蓮花。水疱獄者。生寒",
    "T32n1645_001:0229a10": "水間極甚嚴寒。隨身生疱。曰水疱獄。彼壽量",
    "T32n1645_001:0229a11": "者。摩伽陀國所有大斛八十斛麻百年除一。",
    "T32n1645_001:0229a12": "若芝麻盡。彼壽亦爾。疱裂獄者。由極嚴寒",
    "T32n1645_001:0229a13": "其疱而裂黃水漏流。彼壽量者倍前二十。阿",
    "T32n1645_001:0229a14": "吒吒獄者。由大嚴寒咬齒忍耐。彼壽量者倍",
    "T32n1645_001:0229a15": "前二十。阿波波獄者。忍寒音聲。彼壽量者",
    "T32n1645_001:0229a16": "倍前二十。嘔喉喉獄者。由寒號泣出是苦",
    "T32n1645_001:0229a17": "聲。彼壽量者倍前二十。裂如欝鉢羅花獄",
    "T32n1645_001:0229a18": "者。嚴寒身裂如欝鉢羅花葉。彼壽量者倍前",
    "T32n1645_001:0229a19": "二十。裂如蓮花獄者。嚴寒身裂如蓮花開。",
    "T32n1645_001:0229a20": "彼壽量者倍前二十。裂如大蓮花獄者。身",
    "T32n1645_001:0229a21": "裂越前如大蓮花開敷多葉。彼壽量者倍前",
    "T32n1645_001:0229a22": "二十。孤獨獄者。在贍部提曠野山間。一晝",
    "T32n1645_001:0229a23": "一夜受苦受樂。相雜受故。八熱地獄八寒地",
    "T32n1645_001:0229a24": "獄近邊孤獨。如是名為十八地獄。餓鬼者。",
    "T32n1645_001:0229a25": "王舍城下過五百由旬。有餓鬼城名曰黃白。",
    "T32n1645_001:0229a26": "亦云慘淡彼鬼王曰閻羅法王。共三十六眷屬",
    "T32n1645_001:0229a27": "等居。其類有四。一者外障。二者內障。三者飲",
    "T32n1645_001:0229a28": "食障。四者障飲食。一外障者。飲食音聲亦",
    "T32n1645_001:0229a29": "不得聞。二內障者。獲微飲食。口若針竅不",
    "T32n1645_001:0229b01": "能得入。設能入口。咽如馬尾無能得過。設若",
    "T32n1645_001:0229b02": "過咽。腹若山廓不能飽滿。雖滿腹中。脛如草",
    "T32n1645_001:0229b03": "莖無能舉動。受此大苦。三飲食障者。見飲",
    "T32n1645_001:0229b04": "食時。無量獄卒執諸器仗守禦無獲。四障",
    "T32n1645_001:0229b05": "飲食者。食飲食時由業所感。鐵丸銅汁瀉置",
    "T32n1645_001:0229b06": "口中。從下流出。如是四種皆是餓鬼。彼壽量",
    "T32n1645_001:0229b07": "者。人間一月為一晝夜。如是算數壽五百歲。",
    "T32n1645_001:0229b08": "即當人間一萬五千歲。或居人間寒林等處。",
    "T32n1645_001:0229b09": "食血肉等。皆餓鬼類。三傍生者。多居河海。",
    "T32n1645_001:0229b10": "亦如酒糟混漫而住。以大食小以小食大。互",
    "T32n1645_001:0229b11": "相驚怖。由海波濤住所不定。或處人天。彼壽",
    "T32n1645_001:0229b12": "量者。長如龍王壽半中劫。短如蜹等壽一剎",
    "T32n1645_001:0229b13": "那。身量無定。四人者。住四大洲八中洲等",
    "T32n1645_001:0229b14": "及諸小洲。彼壽量者。如贍部洲人。初成劫時",
    "T32n1645_001:0229b15": "其壽無量。次後漸減今六十歲。次後漸減至",
    "T32n1645_001:0229b16": "十歲間。復次漸增無有定量。北鳩婁人定壽",
    "T32n1645_001:0229b17": "千歲。東勝身人壽五百歲。西牛貨人壽二百",
    "T32n1645_001:0229b18": "五十歲。除北鳩婁餘有夭橫。彼等受用。北鳩",
    "T32n1645_001:0229b19": "婁洲食自然稻。衣服瓔珞出如意樹。餘三洲",
    "T32n1645_001:0229b20": "者食穀肉等。資寶受用。彼等身量。贍部提人",
    "T32n1645_001:0229b21": "肘量八肘。西牛貨人身十六肘。北鳩婁人三",
    "T32n1645_001:0229b22": "十二肘。人等面相亦如洲狀。其小洲人亦如",
    "T32n1645_001:0229b23": "大洲。身各減半。故如是說。五非天者。妙",
    "T32n1645_001:0229b24": "高水際下過一萬一千由旬。山曠廓間光明",
    "T32n1645_001:0229b25": "城內。阿修羅王。曰羅睺羅(此云攝腦)。眾眷屬居。又",
    "T32n1645_001:0229b26": "過一萬一千由旬。星鬘城內阿修羅王。名曰",
    "T32n1645_001:0229b27": "項鬘。眾眷屬居。又過一萬一千由旬。堅牢城",
    "T32n1645_001:0229b28": "內阿修羅王。名曰妙鎮。又曰大力。眾眷屬",
    "T32n1645_001:0229b29": "居。又過一萬一千由旬。甚深城內阿修羅王。",
    "T32n1645_001:0229c01": "名曰毘摩質多羅(此云絲種種亦云紋身)。眾眷屬居。常共",
    "T32n1645_001:0229c02": "帝釋比對鬪諍。城曰具金。殿名奏樂。如意樹",
    "T32n1645_001:0229c03": "王名即怛鉢栗。聚集之處名曰賢財。石名善",
    "T32n1645_001:0229c04": "賢苑名普喜妙喜最喜甚喜善。地亦名普喜",
    "T32n1645_001:0229c05": "妙喜最喜甚喜。臨戰所乘象名無能敵。遊戲",
    "T32n1645_001:0229c06": "所乘象名壘雪。馬曰峭脖。是等非天。共三十",
    "T32n1645_001:0229c07": "三天。諍須陀味及修羅女。為戰諍故。從山廓",
    "T32n1645_001:0229c08": "出。身服金銀瑠璃玻瓈珂等堅固鎧甲。手執",
    "T32n1645_001:0229c09": "劍槊標槍弓箭。領四部軍。彼阿修羅王。羅",
    "T32n1645_001:0229c10": "睺羅。項鬘。妙鎮。毘摩質多羅等。或前三來或",
    "T32n1645_001:0229c11": "四皆來。是時帝釋五守護眾。一住戲海。願樂",
    "T32n1645_001:0229c12": "白法龍王等眾。與非天軍鬪戰令迴。龍若不",
    "T32n1645_001:0229c13": "勝去堅首所。共二守護復與修羅鬪戰。又若",
    "T32n1645_001:0229c14": "不勝去持鬘所。共三守護復與鬪戰。又若不",
    "T32n1645_001:0229c15": "勝去恒憍所。共四守護復與鬪戰。又若不勝",
    "T32n1645_001:0229c16": "去四王所。共五守護復與鬪戰。四大天王率",
    "T32n1645_001:0229c17": "四軍眾。服寶堅鎧執諸戈仗。鬪戰多分四天",
    "T32n1645_001:0229c18": "王勝。若不能却。去忉利天前。白帝釋曰。我",
    "T32n1645_001:0229c19": "等守護不能迴彼阿修羅眾。王應却敵。如是",
    "T32n1645_001:0229c20": "白已。天主帝釋乘善住象。告三十三天眾等",
    "T32n1645_001:0229c21": "曰。汝等應知。今修羅軍至妙高頂。當服堅鎧",
    "T32n1645_001:0229c22": "取所乘車與修羅戰。說是語已。彼諸天子。各",
    "T32n1645_001:0229c23": "服寶鎧執持戈仗。去眾車苑取所乘車。入麁",
    "T32n1645_001:0229c24": "惡苑轉身心惡。出善見城。共彼修羅相敵鬪",
    "T32n1645_001:0229c25": "戰。若修羅勝侵至城內。若天得勝逐修羅軍",
    "T32n1645_001:0229c26": "至第一海。鬪戰之時。天與非天斷其脛腰。彼",
    "T32n1645_001:0229c27": "等即死手足若斷。復生如本。若薄伽梵辟支",
    "T32n1645_001:0229c28": "佛。轉輪聖王住世間時。諸阿修羅不起諍心。",
    "T32n1645_001:0229c29": "設若相持諸天必勝。世間善增天眾亦勝。世",
    "T32n1645_001:0230a01": "不善增阿修羅勝。是故諸天護持善事。天",
    "T32n1645_001:0230a02": "者。欲界六天。色界十七。無色界四。欲界六天",
    "T32n1645_001:0230a03": "者。蘇迷盧山第一層級堅首眾居。第二層級",
    "T32n1645_001:0230a04": "持鬘眾居。第三層級恒憍眾居。持雙山上北",
    "T32n1645_001:0230a05": "方有城。名阿那迦嚩帝。多聞天王藥叉眾居。",
    "T32n1645_001:0230a06": "如是東方城名賢上。有大天王名曰持國。乾",
    "T32n1645_001:0230a07": "闥眾居。西方有城名曰眾色。有大天王名曰",
    "T32n1645_001:0230a08": "廣目。龍神眾居。南方有城名曰增長。有大",
    "T32n1645_001:0230a09": "天王名曰增長。焰鬘眾居。餘四層級七金山",
    "T32n1645_001:0230a10": "等。日月星宿鐵圍輪山。贍部洲山多羅樹所。",
    "T32n1645_001:0230a11": "四王部眾亦住止住。咸屬四王。是謂一部。彼",
    "T32n1645_001:0230a12": "壽量者。人五十歲為一晝夜。如是壽量經五",
    "T32n1645_001:0230a13": "百年。若其身量一俱盧舍四分之一。三十三",
    "T32n1645_001:0230a14": "天妙高頂上。天主帝釋住最勝處。共非天女。",
    "T32n1645_001:0230a15": "名曰妙安。同眾天女受諸欲樂。無有厭足。復",
    "T32n1645_001:0230a16": "有臨戰所乘象王。名曰善住。遊戲苑中。所乘",
    "T32n1645_001:0230a17": "象王。名曰藹羅筏拏(此云持地子)。二象周圍各七",
    "T32n1645_001:0230a18": "由旬。各以八千小象眾居。又有馬王名迅疾",
    "T32n1645_001:0230a19": "風。與八千馬居。天主輔臣數三十三。是故名",
    "T32n1645_001:0230a20": "曰三十三天。諸天子等耽五欲樂。若放逸時",
    "T32n1645_001:0230a21": "有大天鼓。鼓聲出音警諸天曰。諸行無常。有",
    "T32n1645_001:0230a22": "漏皆苦。諸法無我。寂滅為樂。與修羅軍鬪戰",
    "T32n1645_001:0230a23": "之時。出除苦音警曰。天願得勝。願修羅敗。",
    "T32n1645_001:0230a24": "宮殿城池樹集石等。如前所辨。彼天壽量。人",
    "T32n1645_001:0230a25": "間百歲為一晝夜。如是算數壽一千歲。其天身",
    "T32n1645_001:0230a26": "量半踰闍那。焰摩天者。三十三天共非天",
    "T32n1645_001:0230a27": "諍。此離諍故名離諍天。彼天壽量。人二百歲",
    "T32n1645_001:0230a28": "為一晝夜。如是算數壽二千歲。其天身量二",
    "T32n1645_001:0230a29": "踰闍那。兜率陀天者。有慈氏尊。紹世出世",
    "T32n1645_001:0230b01": "法王之位。受大法樂。謂曰兜率。是俱樂義。人",
    "T32n1645_001:0230b02": "間四百年彼天一晝夜。壽四千歲。身量四踰",
    "T32n1645_001:0230b03": "闍那。化樂天者。自化受用謂曰化樂。人間",
    "T32n1645_001:0230b04": "八百年彼天一晝夜。壽八千歲。身量八踰闍",
    "T32n1645_001:0230b05": "那。他化自在天者。受用他化。謂曰他化自",
    "T32n1645_001:0230b06": "在。彼中天王威德自在。即是魔主。人間千六",
    "T32n1645_001:0230b07": "百年。彼天一晝夜。壽量萬六千歲。身量十六",
    "T32n1645_001:0230b08": "踰闍那。下從無間至他化自在天。謂之欲界。",
    "T32n1645_001:0230b09": "耽著欲樂所食段食。故如是說。色界一十",
    "T32n1645_001:0230b10": "七天者。四靜慮攝。初禪三天者。謂梵眾梵",
    "T32n1645_001:0230b11": "輔大梵。彼天壽量。梵眾半劫。梵輔一劫。大梵",
    "T32n1645_001:0230b12": "一劫半。彼天身量。次第半由旬。一由旬。一由",
    "T32n1645_001:0230b13": "旬半。二禪三天者。謂少光無量光極光。彼",
    "T32n1645_001:0230b14": "天壽量。少光二劫(以上四天四十中劫為一大劫以下諸天八十中劫為一大劫)。",
    "T32n1645_001:0230b15": "無量光四劫。極光八劫。彼天身量。少光二",
    "T32n1645_001:0230b16": "由旬。無量光四由旬。極光八由旬。三禪三",
    "T32n1645_001:0230b17": "天者。少善無量善廣善。彼天壽量。少善一十",
    "T32n1645_001:0230b18": "六劫。無量善三十二劫。廣善六十四劫。彼天",
    "T32n1645_001:0230b19": "身量。少善十六由旬。無量善三十二由旬。廣",
    "T32n1645_001:0230b20": "善六十四由旬。四禪八天者。無雲福生廣",
    "T32n1645_001:0230b21": "果。三是凡居。無煩無熱善現善見色究竟。五",
    "T32n1645_001:0230b22": "是聖居。名曰五淨居。彼天壽量。無雲百二十",
    "T32n1645_001:0230b23": "五劫。福生二百五十劫。廣果五百劫。無煩一",
    "T32n1645_001:0230b24": "千劫。無熱二千劫。善現四千劫。善見八千劫。",
    "T32n1645_001:0230b25": "色究竟一萬六千劫。彼天身量。無雲一百二",
    "T32n1645_001:0230b26": "十五由旬。福生二百五十由旬。廣果五百由",
    "T32n1645_001:0230b27": "旬。無煩一千由旬。無熱二千由旬。善現四千",
    "T32n1645_001:0230b28": "由旬善見八千由旬。色究竟一萬六千由旬。",
    "T32n1645_001:0230b29": "始從梵眾至色究竟。皆名色界。出離欲樂。非",
    "T32n1645_001:0230c01": "離色故。故名色界。無色界四天者。無有身",
    "T32n1645_001:0230c02": "色。亦無處所。從定分四。空無邊處。識無邊",
    "T32n1645_001:0230c03": "處。無所有處。非想非非想處。彼天壽量。空無",
    "T32n1645_001:0230c04": "邊處二萬大劫壽量。識無邊處四萬大劫。無",
    "T32n1645_001:0230c05": "所有處六萬大劫。非想非非想處八萬大劫。",
    "T32n1645_001:0230c06": "彼等四處。謂無色界。非離定色。出離麁色。故",
    "T32n1645_001:0230c07": "無名色。彼等壽量。謂歲劫時。其量云何。時",
    "T32n1645_001:0230c08": "最少者名為剎那。百二十剎那為一怛剎那。",
    "T32n1645_001:0230c09": "六十怛剎那為一羅婆。三十羅婆為一牟休",
    "T32n1645_001:0230c10": "多(此云須臾)。三十牟休多為一晝夜。三十晝夜即",
    "T32n1645_001:0230c11": "為一月。十二箇月即是一年。劫有六種。一中",
    "T32n1645_001:0230c12": "劫(或名別劫)。二成劫。三住劫。四壞劫。五空劫。六大",
    "T32n1645_001:0230c13": "劫。一中劫者。或贍部人從無量歲。漸漸減至",
    "T32n1645_001:0230c14": "八萬歲時。即成劫攝。從八萬歲。減至十歲謂",
    "T32n1645_001:0230c15": "中劫初。復增八萬歲。減至十歲。為一轆轤。如",
    "T32n1645_001:0230c16": "是增減十八數者。為十八中劫。然後十歲至",
    "T32n1645_001:0230c17": "八萬歲。中劫後際前後中間。十八轆轤為二",
    "T32n1645_001:0230c18": "十中從。二成劫者。始從風輪至無間獄。生",
    "T32n1645_001:0230c19": "一有情器世界成經一中劫。如前已說。情世",
    "T32n1645_001:0230c20": "界者。此三千界。火壞後成。從極光天天人命",
    "T32n1645_001:0230c21": "終生大梵處。孤生疲倦嗚呼。若有同分生此",
    "T32n1645_001:0230c22": "界者。有何不可。發如是心。雖非念力。極光天",
    "T32n1645_001:0230c23": "人有命終者。即生彼處。先生之心而作是念。",
    "T32n1645_001:0230c24": "由我貪生故世咸稱人祖大梵。如次梵輔梵眾",
    "T32n1645_001:0230c25": "他化自在。乃至四王次第而生。北鳩婁洲。西",
    "T32n1645_001:0230c26": "牛貨洲。東勝身洲。南贍部洲。次第而生。時贍",
    "T32n1645_001:0230c27": "部洲人壽無量歲。飲食喜樂有色意成。身帶",
    "T32n1645_001:0230c28": "光明騰空自在。如色界天。有如是類。地味漸",
    "T32n1645_001:0230c29": "生其味甘美。色白如蜜其香馥郁。時有一人。",
    "T32n1645_001:0231a01": "稟性耽味。嗅香起愛。取[嚐旨+甘]便食。亦告餘人。隨",
    "T32n1645_001:0231a02": "學取食。食段食故身光隱沒。由眾業感日月",
    "T32n1645_001:0231a03": "便出。照耀四洲。次地味隱復生地餅。其味甘",
    "T32n1645_001:0231a04": "美色紅如蜜。競耽食之。地餅復隱次林藤生。",
    "T32n1645_001:0231a05": "競耽食故林藤復隱。有非耕種自然稻生。眾",
    "T32n1645_001:0231a06": "共取食。此食麁故即餘滓穢。根道俱出。爾時",
    "T32n1645_001:0231a07": "諸人。隨食早晚。取香稻食。後時有人稟性懶",
    "T32n1645_001:0231a08": "惰。長取香稻。儲宿為食。餘亦隨學。香稻隱",
    "T32n1645_001:0231a09": "沒。隨共分田。慮防遠盡。於己分田生悋護",
    "T32n1645_001:0231a10": "心。於他分田有懷侵奪。故生爭競。是時眾人",
    "T32n1645_001:0231a11": "議一有德。封分田主。眾所許故。謂曰大三末",
    "T32n1645_001:0231a12": "多王(此云眾所許)。王多有子。相續紹王。嫡子號曰",
    "T32n1645_001:0231a13": "光妙。彼子善帝。彼子最善。彼子靜齋。是等謂",
    "T32n1645_001:0231a14": "曰成劫五王。靜齋王子名曰頂生。彼子妙帝。",
    "T32n1645_001:0231a15": "彼子近妙。彼子具妙。彼子嚴妙。是等謂曰五",
    "T32n1645_001:0231a16": "轉輪王。嚴妙王子名曰捨帝。彼子捨雙。彼子",
    "T32n1645_001:0231a17": "捨固尼。彼子固室。彼子善見。彼子大善見。彼",
    "T32n1645_001:0231a18": "子除礙。彼子金色。彼子具分。彼子離惡。彼子",
    "T32n1645_001:0231a19": "妙高。彼子定行。彼子甚吼音。彼子大甚吼音。",
    "T32n1645_001:0231a20": "彼子能安。彼子方主。彼子賢塵。彼子能廣。彼",
    "T32n1645_001:0231a21": "子大天。此王種族五千相承。其最後子七千",
    "T32n1645_001:0231a22": "相承。曰阿思摩迦王。最後子八千相承。曰鳩",
    "T32n1645_001:0231a23": "婁王。其最後子曰具頭王。有九千王。其最後",
    "T32n1645_001:0231a24": "子名曰龍音。有一萬王。其最後子怛彌留怛",
    "T32n1645_001:0231a25": "一萬五千。其最後子名瞿曇氏。此即甘蔗裔。",
    "T32n1645_001:0231a26": "彼子相承。甘蔗王種一千一百數。其最後子",
    "T32n1645_001:0231a27": "甘蔗種王。名曰增長(即懿師摩王)。王有四子。一名面",
    "T32n1645_001:0231a28": "光二名象食。三名調伏象。四名嚴鐲。稱釋迦",
    "T32n1645_001:0231a29": "氏。嚴鐲有子名曰嚴鐲足。彼子致所。彼子牛",
    "T32n1645_001:0231b01": "居。彼子師子頰王。有四子。一名淨飯。二名白",
    "T32n1645_001:0231b02": "飯。三名斛飯。四名甘露飯。淨飯王子即婆伽",
    "T32n1645_001:0231b03": "梵。次名難陀。白飯王二子。一名帝沙調達。二",
    "T32n1645_001:0231b04": "名難提迦。斛飯王二子。一名阿尼婁駄。一名",
    "T32n1645_001:0231b05": "跋提梨迦。甘露飯王二子。一名阿難。一名提",
    "T32n1645_001:0231b06": "婆達多。婆伽梵子名羅睺羅。釋迦種族至斯",
    "T32n1645_001:0231b07": "終矣。又別種王依法興教。如來滅度後二",
    "T32n1645_001:0231b08": "百年。中印土國有王。名曰無憂。法王於贍部",
    "T32n1645_001:0231b09": "提。王即多分中結集時。而為施主。興隆佛教",
    "T32n1645_001:0231b10": "後三百年。贍部西北方有王。名曰割尼尸割。",
    "T32n1645_001:0231b11": "三結集時。而為施主。廣興佛教。梵天竺國。迦",
    "T32n1645_001:0231b12": "濕彌羅國。勒國。龜茲(音丘慈)。捏巴辣國。震旦",
    "T32n1645_001:0231b13": "國。大理國。西夏國等。諸法王眾。各於本國興",
    "T32n1645_001:0231b14": "隆佛法。如來滅度後千餘年。西番國中初有",
    "T32n1645_001:0231b15": "王。曰呀乞[口*栗]贊普。二十六代有王。名曰祫陀",
    "T32n1645_001:0231b16": "朵[口*栗]思顏贊。是時佛教始至。後第五代有王。",
    "T32n1645_001:0231b17": "名曰雙贊思甘普時班彌達。名阿達陀。譯主",
    "T32n1645_001:0231b18": "名曰端美三波羅。翻譯教法。修建袷薩等處",
    "T32n1645_001:0231b19": "精舍。流傳教法。後第五代有王。名曰乞[口*栗]雙",
    "T32n1645_001:0231b20": "提贊。是王召請善海大師。蓮華生上師。迦摩",
    "T32n1645_001:0231b21": "羅什。羅班彌達。眾成就人等。共毘盧遮那羅",
    "T32n1645_001:0231b22": "佉怛及康龍尊護等七人。翻譯教法。餘班彌",
    "T32n1645_001:0231b23": "達共諸譯主。廣翻教法。三種禁戒興流在國。",
    "T32n1645_001:0231b24": "後第三代有王。名曰乞[口*栗]倈巴贍是王界廣。",
    "T32n1645_001:0231b25": "時有積那彌多。并濕連怛羅菩提。班彌達等。",
    "T32n1645_001:0231b26": "共思割幹吉祥。積酌羅龍幢等。已翻校勘。未",
    "T32n1645_001:0231b27": "翻而翻。廣興教法。西番王種。至今有在。班彌",
    "T32n1645_001:0231b28": "達等。翻譯譯主。善知識眾廣多有故。教法由",
    "T32n1645_001:0231b29": "興。北蒙古國。先福果熟生王。名曰成吉思",
    "T32n1645_001:0231c01": "(二合)。始成吉思。從比方王多音國。如鐵輪王。彼",
    "T32n1645_001:0231c02": "子名曰幹果戴時稱可罕。紹帝王位。疆界益",
    "T32n1645_001:0231c03": "前。有子名曰古偉。紹帝王位成吉思皇帝。次",
    "T32n1645_001:0231c04": "子名朵羅。朵羅長子。名曰蒙哥。亦紹王位。王",
    "T32n1645_001:0231c05": "弟名曰忽必烈。紹帝王位。降諸國土疆界豐",
    "T32n1645_001:0231c06": "廣歸佛教法依化民。佛教倍前光明熾盛。",
    "T32n1645_001:0231c07": "帝有三子。長曰真金豐足。如天法寶莊嚴。二",
    "T32n1645_001:0231c08": "曰厖各刺。三曰納麻賀。各具本德係嗣亦爾。",
    "T32n1645_001:0231c09": "茲是始從釋迦王種。至今王種。",
    "T32n1645_001:0231c10": "彰所知論卷上"
}