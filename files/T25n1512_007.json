{
    "T25n1512_007:0844a08": "金剛仙論卷第七",
    "T25n1512_007:0844a10": "[0844a10] 「須菩提！以要言之，此經有不可思議不可稱",
    "T25n1512_007:0844a11": "量無邊功德」者，此是大段中第九，名為利益",
    "T25n1512_007:0844a12": "分。此經所以來者，前第八段中明一切眾生",
    "T25n1512_007:0844a13": "雖皆有真如佛性平等無差，要修行者見、不",
    "T25n1512_007:0844a14": "修行者則不能見。上已明依此經受持讀誦",
    "T25n1512_007:0844a15": "三種修行能見佛性，然猶非究竟勝行，未知",
    "T25n1512_007:0844a16": "為直依此經三種修行得見佛性？為復更成",
    "T25n1512_007:0844a17": "就何等勝行，有何等利益能見佛性？見佛性",
    "T25n1512_007:0844a18": "時得何等果報？故今明不但依此經三種修",
    "T25n1512_007:0844a19": "行能見佛性，要更依經發思修二慧、復廣修",
    "T25n1512_007:0844a20": "萬行，現在能滅往罪、未來斷除二障，得此現",
    "T25n1512_007:0844a21": "在未來現多種利益，方能見於佛性終剋常",
    "T25n1512_007:0844a22": "果也。然前段初偈中言成就何業，今此中正",
    "T25n1512_007:0844a23": "出業體有多種，故次來也。上來已廣明持此",
    "T25n1512_007:0844a24": "經者，得多福德，皆是利益，何故不障利益之",
    "T25n1512_007:0844a25": "名？所以此段獨得利益之稱者，然上來雖明",
    "T25n1512_007:0844a26": "依此經修行有多利益，未若此段明由持經",
    "T25n1512_007:0844a27": "因緣發生思修二慧，能轉過去重業現世",
    "T25n1512_007:0844a28": "輕受，未來復得世間出世間二種果報。以有",
    "T25n1512_007:0844a29": "如此多種利益，故偏名利益分也。",
    "T25n1512_007:0844b01": "[0844b01] 然依此經修行乃有無量利益，且依此一段",
    "T25n1512_007:0844b02": "作九種章門，或作十種以利益之義，故經",
    "T25n1512_007:0844b03": "初言「以要言之」，即是略列九種章門，以明利",
    "T25n1512_007:0844b04": "益也。何者為九？一者，「此經有不可思議不可",
    "T25n1512_007:0844b05": "稱量無邊功德」者，論云「非餘者境界」，明此經",
    "T25n1512_007:0844b06": "理深重有無邊功德，故先舉如來所說法也。",
    "T25n1512_007:0844b07": "「不可思議」者，明此經所詮無為法身，是諸佛",
    "T25n1512_007:0844b08": "境界故，二乘凡夫不能惻也。「不可稱量」者，",
    "T25n1512_007:0844b09": "明經有大功德，不可以算數稱量諸佛大人",
    "T25n1512_007:0844b10": "境界，故下句云無量功德也。",
    "T25n1512_007:0844b11": "[0844b11] 二者，「此法門如來為發大乘者說，為發最上",
    "T25n1512_007:0844b12": "乘者說」。論名「唯依大人說，此出所為人」，明經",
    "T25n1512_007:0844b13": "理既深，小根之人所不能受，唯為菩薩大根",
    "T25n1512_007:0844b14": "者說、為發大乘者說，此是地前菩薩始發心",
    "T25n1512_007:0844b15": "人；為最上乘者，此明不但為始發心人說，亦",
    "T25n1512_007:0844b16": "為如實修行者說也。",
    "T25n1512_007:0844b17": "[0844b17] 三者，依下偈論釋初偈第三句云「及希聞信",
    "T25n1512_007:0844b18": "法」，明此經希有，信者難得。准偈中應別有第",
    "T25n1512_007:0844b19": "三段經，但能信之人及所信法不異前二段",
    "T25n1512_007:0844b20": "經故，義有文無。應舉不信之人形出能信之",
    "T25n1512_007:0844b21": "者，但以此不信之人義通前後故不別出，即",
    "T25n1512_007:0844b22": "指下第五經文中二乘外道不信者是也。[0844b22] 四",
    "T25n1512_007:0844b23": "者，「若有人受持讀誦修行此經至無量功德",
    "T25n1512_007:0844b24": "聚」，論名「滿足無上界」。此明由受持此經故能",
    "T25n1512_007:0844b25": "生思修二慧乃至修二種莊嚴，顯滿足法身",
    "T25n1512_007:0844b26": "也。「如來悉知悉見是人」者，上第六第八段中",
    "T25n1512_007:0844b27": "已明此義，今何故重明也？解云：為漸化眾生",
    "T25n1512_007:0844b28": "令生信心，故處處明也。「不可思議不可稱量",
    "T25n1512_007:0844b29": "無邊功德聚」者，此明持經因緣，得彼無為法",
    "T25n1512_007:0844c01": "身無邊功德聚也。",
    "T25n1512_007:0844c02": "[0844c02] 五者，「如是人等則為荷擔如來阿耨三菩提」",
    "T25n1512_007:0844c03": "者，論名「受持真妙法」。明此持經之人既受持",
    "T25n1512_007:0844c04": "此經，則是能荷擔法身如來大菩提也。「何以",
    "T25n1512_007:0844c05": "故」者，難云：何以故如來唯為大乘人說此法",
    "T25n1512_007:0844c06": "門，不為小乘外道說也？故釋云「須菩提！若樂",
    "T25n1512_007:0844c07": "小法者至無有是處」，明此二乘諸見外道各",
    "T25n1512_007:0844c08": "執己解故，所以不能於此經生信；既不生信，",
    "T25n1512_007:0844c09": "亦不為人說也。此一段經皆明持經利益，何",
    "T25n1512_007:0844c10": "故乃舉樂小法人及以我見外道等在此中",
    "T25n1512_007:0844c11": "也？欲明斯二人於此經中不能生信，既不生",
    "T25n1512_007:0844c12": "信則亦不能受持讀誦如說修行，既不能受",
    "T25n1512_007:0844c13": "持何能荷擔也。上第三段指不信之人，在於",
    "T25n1512_007:0844c14": "第五即此文所明二乘外道人是也。「若樂小",
    "T25n1512_007:0844c15": "法者」，明二乘之人心小意俠志無遠悕，聞佛",
    "T25n1512_007:0844c16": "道長遠久受懃苦乃可得成，便生怯弱退轉",
    "T25n1512_007:0844c17": "之心，但欲一生三生乃至六十劫，劬劬行",
    "T25n1512_007:0844c18": "道，速出三界，盡分段生死，證羅漢果取灰",
    "T25n1512_007:0844c19": "身之樂，故不能信也。「若有我見人見」等者，此",
    "T25n1512_007:0844c20": "明外道之人恃已我見為是，更無所求，不",
    "T25n1512_007:0844c21": "能信也。",
    "T25n1512_007:0844c22": "[0844c22] 六者，「須菩提在在處處若有此經」者，斯一段",
    "T25n1512_007:0844c23": "經，論名「尊重身得福」。敬重有此經處，勸人",
    "T25n1512_007:0844c24": "天阿修羅等廣設供養，生功德也。然此起塔",
    "T25n1512_007:0844c25": "勸供養處，與上勸供養處，文同而義異。上勸",
    "T25n1512_007:0844c26": "起塔供養者，明眾生所以得人天修羅五欲",
    "T25n1512_007:0844c27": "樂果者，由依此經修行五戒十善而得，故",
    "T25n1512_007:0844c28": "所以勸起塔供養其處以酬往恩；此中復勸",
    "T25n1512_007:0844c29": "於此處供養者，明依此經修行，畢竟能得無",
    "T25n1512_007:0845a01": "為法身無上菩提，故勸供養如塔廟想也。",
    "T25n1512_007:0845a02": "[0845a02] 七者，「復次須菩提！若善男子善女人受持讀",
    "T25n1512_007:0845a03": "誦此經，為人輕賤」者，論名「及遠離諸障」。此",
    "T25n1512_007:0845a04": "一段經，出經之威力，明持經功德有二世利",
    "T25n1512_007:0845a05": "益：一、由受持此經發思修二慧，能轉過去三",
    "T25n1512_007:0845a06": "塗重業，現世輕受。二、因思修二慧故，十地行",
    "T25n1512_007:0845a07": "滿，未來遠離二障，必得無上菩提也。明此",
    "T25n1512_007:0845a08": "人先世非但有罪亦有福德，以過去福德因",
    "T25n1512_007:0845a09": "緣今得聞此經，既聞經已，復能受持、為人演",
    "T25n1512_007:0845a10": "說，得滅罪業；非但滅過去罪業，復能斷除二",
    "T25n1512_007:0845a11": "障，得大菩提也。「為人輕賤」者，明持經功德",
    "T25n1512_007:0845a12": "能轉三塗重業為輕。使現在為人輕賤，乃至",
    "T25n1512_007:0845a13": "頭痛即滅，非謂由持經故招人輕賤報也。乘",
    "T25n1512_007:0845a14": "生疑難：若此經有大威力，能轉重業為輕，罪",
    "T25n1512_007:0845a15": "即消滅者；既威力如是，何故不能使罪業永",
    "T25n1512_007:0845a16": "盡，乃令輕報而已？答意明此經威力實非不",
    "T25n1512_007:0845a17": "能令永滅，但為行惡不信眾生亦有善惡",
    "T25n1512_007:0845a18": "業報也，然不差故，但令輕受不永盡。",
    "T25n1512_007:0845a19": "[0845a19] 八者，論名「復能速證法」，從「須菩提！我念過去",
    "T25n1512_007:0845a20": "無量阿僧祇等至所不能及」。此一段經，明釋",
    "T25n1512_007:0845a21": "迦如來自引往昔初燃燈已前未入習種性",
    "T25n1512_007:0845a22": "時，供養八十四億那由他佛。雖復親承爾許",
    "T25n1512_007:0845a23": "諸佛，四事供養、聽受勝法、三業利益，無空過",
    "T25n1512_007:0845a24": "者，故挍量不如末世持經功德百千萬分。不",
    "T25n1512_007:0845a25": "相比類，以不能速證佛果故也。有三義故所",
    "T25n1512_007:0845a26": "以不如。何者？一、以如來在世修行供養不以",
    "T25n1512_007:0845a27": "為難；二、所行經供養功德是取相心；三、此取",
    "T25n1512_007:0845a28": "相之行既不能正感菩提，但能作其遠因。有",
    "T25n1512_007:0845a29": "此三義故，不速證無上菩提，不如持經福也。",
    "T25n1512_007:0845b01": "[0845b01] 九者，論名「成種種勢力，得大妙果報」。若作十",
    "T25n1512_007:0845b02": "章門，分此兩句為二。從「須菩提！若善男子善",
    "T25n1512_007:0845b03": "女人於後末世有受持修行此經所得功德，若",
    "T25n1512_007:0845b04": "我具說或有人聞心則狂亂」等，自此以下二",
    "T25n1512_007:0845b05": "段經，明持經因緣，能得世間出世間二種果",
    "T25n1512_007:0845b06": "報。此文明持經功德非但正感佛果，亦兼得",
    "T25n1512_007:0845b07": "世間人王天王五欲果報也。「若我具說或有",
    "T25n1512_007:0845b08": "人聞心則狂亂疑惑不信」者，若我具說持經",
    "T25n1512_007:0845b09": "所得世間出世間二種果報者，眾生聞則疑",
    "T25n1512_007:0845b10": "惑故，但說得出世不可思議功德，不說得世",
    "T25n1512_007:0845b11": "間果報也。上明行取相行者，得三界果報，受",
    "T25n1512_007:0845b12": "持此經，唯得無為法身至極之果；此中復言",
    "T25n1512_007:0845b13": "得世間出世間二種果報，斯言何故前後相違",
    "T25n1512_007:0845b14": "不定？若得無為法身，不應復得世間天王果",
    "T25n1512_007:0845b15": "報；既得人王天王報，不應復得法身果也，以",
    "T25n1512_007:0845b16": "此世人現都榮位、情重王報，於中取著，便",
    "T25n1512_007:0845b17": "用持經功德求於世報、不求佛果，故心狂亂",
    "T25n1512_007:0845b18": "也。既狂亂，則猶豫不信。不知受持此經為",
    "T25n1512_007:0845b19": "決定能得佛果、為不得？如此猶豫，故曰疑也。",
    "T25n1512_007:0845b20": "此疑心迷理更起煩惱，故曰或也。然上言依",
    "T25n1512_007:0845b21": "此經行無相檀波羅蜜等，能得無為法身，不",
    "T25n1512_007:0845b22": "得世間果報。今此中何故云受持此經得世",
    "T25n1512_007:0845b23": "間出世間人王天王等尊位勢力果報者，明",
    "T25n1512_007:0845b24": "受持此經實自遠得無為法身大妙果報。所",
    "T25n1512_007:0845b25": "以得世間諸王果報者，以行者修行未滿、未",
    "T25n1512_007:0845b26": "成佛中間，自然得此人天傍報。如人種穀但",
    "T25n1512_007:0845b27": "求果實，不悕蒿草自然得之。菩薩雖受此世",
    "T25n1512_007:0845b28": "王之果而不染著，勿謂此果同於世間取相",
    "T25n1512_007:0845b29": "所得實果也。",
    "T25n1512_007:0845c01": "[0845c01] 「論曰：復成就何業修行」者，牒上第八段三種",
    "T25n1512_007:0845c02": "修行初論本偈中第三句也。「顯彼修行業」者，",
    "T25n1512_007:0845c03": "生此利益分，明此一段經。所以經文在此而",
    "T25n1512_007:0845c04": "章門在上者，以前明三種聞慧是其修行，今",
    "T25n1512_007:0845c05": "辨得多種利益。思修二慧亦是修行，以三慧",
    "T25n1512_007:0845c06": "義勢相屬。復修行名通，義有拘瑣故，章門在",
    "T25n1512_007:0845c07": "上、經釋在此。以斯經解釋方彰、修行之義",
    "T25n1512_007:0845c08": "足，故言顯彼修行業也。此一段經，凡以三行",
    "T25n1512_007:0845c09": "偈，作九種章門或作十章門釋此一段經。初",
    "T25n1512_007:0845c10": "一偈釋前四章門，第二偈釋中四章門，第三",
    "T25n1512_007:0845c11": "偈上二句釋後一章門亦得分釋二章門，下",
    "T25n1512_007:0845c12": "半偈通結三偈，勸人令知也。「非餘者境界」者，",
    "T25n1512_007:0845c13": "釋經中第一段，明此經理深，非凡夫二乘聞",
    "T25n1512_007:0845c14": "思修慧心意識所惻，故非餘者境界也。「唯依",
    "T25n1512_007:0845c15": "大人說」者，釋第二段經，明經理既深，小根之",
    "T25n1512_007:0845c16": "人不能勘受，故但為菩薩大人說也。然如來",
    "T25n1512_007:0845c17": "非能為菩薩說、不為小乘人說，但菩薩機根",
    "T25n1512_007:0845c18": "大故所以為說，小乘之人器小心狹不勘",
    "T25n1512_007:0845c19": "聞大所以不為說之，非情不平等鄙於二乘",
    "T25n1512_007:0845c20": "不為說也。如日初出，光照高山，後照於下，非",
    "T25n1512_007:0845c21": "曰有高下之心故然也。「及希聞信法」者，此是",
    "T25n1512_007:0845c22": "釋第三段，明此經希有信者難得。經中更無",
    "T25n1512_007:0845c23": "別文可釋，即指前二段經中人法，以為能信",
    "T25n1512_007:0845c24": "所信人法也。「希聞」者，明凡夫二乘不聞此經，",
    "T25n1512_007:0845c25": "設聞不能生信，唯菩薩能聞能信，信者難得，",
    "T25n1512_007:0845c26": "故云希聞信法也。「滿足無上界」者，釋第四段",
    "T25n1512_007:0845c27": "經，明持經因緣，能顯無為法身法身滿足性",
    "T25n1512_007:0845c28": "也。此明滿足性，有二二十，二地菩薩分中",
    "T25n1512_007:0845c29": "顯滿足性；二顯如來果頭具足現用滿足性",
    "T25n1512_007:0846a01": "也。「受持真妙法」者，釋經中第五段。若受持",
    "T25n1512_007:0846a02": "此經，不能尋詮會理得理亡詮，不名受持",
    "T25n1512_007:0846a03": "真妙法要。受持此經，能亡詮會旨，解無為",
    "T25n1512_007:0846a04": "法身，方名受持真妙法，故明受持經者，即是",
    "T25n1512_007:0846a05": "荷擔如來真妙法身也。「尊重身得福」者，釋經",
    "T25n1512_007:0846a06": "中第六段，明非但持經多得功德，敬重說此",
    "T25n1512_007:0846a07": "經處、廣設供養亦得多福，以此處說金剛般",
    "T25n1512_007:0846a08": "若、辨無為法身，供養此處即供養法身故，云",
    "T25n1512_007:0846a09": "尊重也。「身時得福」者，說供養人，身得世間",
    "T25n1512_007:0846a10": "出世間二種果報也。「及遠離諸障」者，釋經中",
    "T25n1512_007:0846a11": "第七段，以持經功德威力，使三惡罪業現世",
    "T25n1512_007:0846a12": "輕受即為消滅，亦離智障煩惱障也。「復能速",
    "T25n1512_007:0846a13": "證法」者，釋經中第八段，明佛自引過去雖供",
    "T25n1512_007:0846a14": "養諸佛，當爾時懷取相心，不能疾得菩提。若",
    "T25n1512_007:0846a15": "能受持此經者，不近期三界有為果報故，能",
    "T25n1512_007:0846a16": "速證無上菩提法也。「成種種勢力」者，釋經中",
    "T25n1512_007:0846a17": "第九段，明持經功德能得世間人天中王種",
    "T25n1512_007:0846a18": "種勢力果也。「得大妙果報」者，此二句釋經中",
    "T25n1512_007:0846a19": "「此法門不可思議果報亦不可思議」，此明非",
    "T25n1512_007:0846a20": "但直得世間種種勢力果報，乃遠感出世間",
    "T25n1512_007:0846a21": "極大妙果也。",
    "T25n1512_007:0846a22": "[0846a22] 「此三行偈說何等義」者，論主將以長行釋偈",
    "T25n1512_007:0846a23": "中九章門故，作此問生起也。「有不可思議至",
    "T25n1512_007:0846a24": "不共聲聞」等，釋偈中初句也。「以為住第一大",
    "T25n1512_007:0846a25": "乘者至修行勝故」，釋偈中第二句也。「以信",
    "T25n1512_007:0846a26": "小乘等則不能聞此示希聞而能信法故」，釋",
    "T25n1512_007:0846a27": "偈中第三句也，并釋三章門竟。「如經」以下，通",
    "T25n1512_007:0846a28": "舉經來結也。[0846a28] 「希聞者謂不可思議等文句」者，",
    "T25n1512_007:0846a29": "前二章門經中有文，即此二章門經。上作第",
    "T25n1512_007:0846b01": "三章門，經無別文，恐人不識故，還指上章門，",
    "T25n1512_007:0846b02": "謂「不可思議」等文句也。「得不可思議等福德",
    "T25n1512_007:0846b03": "至無量功德聚故」，解偈中第四句，舉經來結",
    "T25n1512_007:0846b04": "也。下釋二偈五章門，一一略提經解釋，還廣",
    "T25n1512_007:0846b05": "舉經，依論可知也。",
    "T25n1512_007:0846b06": "[0846b06] 「爾時須菩提白佛言：云何菩薩發三菩提心？",
    "T25n1512_007:0846b07": "云何降伏其心」等，以下凡有十六段經文，",
    "T25n1512_007:0846b08": "此是大段中第十，名為斷疑分。此所以名斷",
    "T25n1512_007:0846b09": "疑者，上從第三段來已廣辨斷疑，何故不與",
    "T25n1512_007:0846b10": "斷疑之名，此段所以獨得斷疑之稱也？然眾",
    "T25n1512_007:0846b11": "生到側。或取著心，多聞如來說法，於一法",
    "T25n1512_007:0846b12": "上起種種疑。從第三段來至第九段，此一周",
    "T25n1512_007:0846b13": "說法，於菩薩眾生佛淨土等四法上次第一",
    "T25n1512_007:0846b14": "遍斷疑。然各逐所明，事義不同，別立名字。雖",
    "T25n1512_007:0846b15": "復斷疑，而不名斷疑分。自此以下還提上經，",
    "T25n1512_007:0846b16": "其文略同，而疑有異、答意亦異，故獨得斷疑",
    "T25n1512_007:0846b17": "之名也。以何次第起此第十段？十將欲釋",
    "T25n1512_007:0846b18": "上所未斷疑故，次第重舉前七段經來以釋",
    "T25n1512_007:0846b19": "眾疑故，次明此斷疑分經也。",
    "T25n1512_007:0846b20": "[0846b20] 「爾時須菩提白佛至則非菩薩」，重牒前第三",
    "T25n1512_007:0846b21": "住分經文。然此住義前已廣釋，所以重舉來",
    "T25n1512_007:0846b22": "者，就此文上有疑未盡，為欲取下「何以故須",
    "T25n1512_007:0846b23": "菩提實無有法名為菩薩」以釋上疑故，通舉",
    "T25n1512_007:0846b24": "來也。此言「何以故」者，以作難云：上第三段經",
    "T25n1512_007:0846b25": "中已明此三種修行，何以故此中復重明？有",
    "T25n1512_007:0846b26": "何勝也？故釋「實無有法名為菩薩發三菩提",
    "T25n1512_007:0846b27": "心者」，明於前三種修行上疑未遣，為以此",
    "T25n1512_007:0846b28": "實無有法名為菩薩釋疑，故重來也。疑意：",
    "T25n1512_007:0846b29": "云何上第三段中，明菩薩證得初地無生二",
    "T25n1512_007:0846c01": "種無我見道之解，具足四種深心、永斷三界",
    "T25n1512_007:0846c02": "四住習氣無明&#x9E81;品、離五怖畏，住於初地",
    "T25n1512_007:0846c03": "平等理中，不見彼是眾生、我為菩薩。於此",
    "T25n1512_007:0846c04": "理中柔伏其心；復得二地以上修道之解，以",
    "T25n1512_007:0846c05": "得此解故，存我能具足四種深心住於初",
    "T25n1512_007:0846c06": "地、我能不著三事修行、我能不見三事降伏",
    "T25n1512_007:0846c07": "其心、我能斷煩惱、我能化人，有此分別之心。",
    "T25n1512_007:0846c08": "以有此心故，有人疑云：若菩薩以證見道修",
    "T25n1512_007:0846c09": "無我之解，何故猶云我能證平等理，不見眾",
    "T25n1512_007:0846c10": "生異於菩薩，乃至我能修行等？既自得無我",
    "T25n1512_007:0846c11": "解，今言不見，誰云不見？菩薩言我能不見。",
    "T25n1512_007:0846c12": "即難：者是菩薩，何者是我？而菩薩言我能不",
    "T25n1512_007:0846c13": "見也。若爾，疑者還謂：即眾生五陰是菩薩，更",
    "T25n1512_007:0846c14": "無別菩薩。若眾生五陰非菩薩者，何故菩薩",
    "T25n1512_007:0846c15": "自言我能？以此驗之，故知即此眾生五陰是",
    "T25n1512_007:0846c16": "實菩薩也。為除此疑故，言實無有法名為菩",
    "T25n1512_007:0846c17": "薩發三菩提心者也。今明實無有法名為菩",
    "T25n1512_007:0846c18": "薩者，假名名字眾生，體虛妄不實，五陰因緣",
    "T25n1512_007:0846c19": "滅法，體本來空寂。於眾生五陰有為法中，無",
    "T25n1512_007:0846c20": "有一法是實可名為菩薩。若眾生五陰中無",
    "T25n1512_007:0846c21": "有一法是實名為菩薩者，云何而言我是菩",
    "T25n1512_007:0846c22": "薩？然今言我是菩薩、我能見修、我能修行等",
    "T25n1512_007:0846c23": "者，非謂菩薩發初地已猶存眾生五陰以之",
    "T25n1512_007:0846c24": "為我，有身見等&#x9E81;惑未盡也。所以尚言我能",
    "T25n1512_007:0846c25": "者，明見道修道二種菩薩，雖現見真性斷除",
    "T25n1512_007:0846c26": "四住不善煩惱等一品&#x9E81;惑，猶有無明住地",
    "T25n1512_007:0846c27": "根本煩惱細惑，於善法中有微分別心未斷",
    "T25n1512_007:0846c28": "盡故，有此功用之惑，於七地以還非患，乃障",
    "T25n1512_007:0846c29": "八地以上無功用不住道解。因斷此疑，即勵",
    "T25n1512_007:0847a01": "諸菩薩，遣存我分別之心故，言實無有法名",
    "T25n1512_007:0847a02": "為菩薩發三菩提心也。此乃隱覆之答，非是",
    "T25n1512_007:0847a03": "正答。若欲正答，亦應更問：若起此分別非真",
    "T25n1512_007:0847a04": "實菩薩者，何者是真實菩薩？應答：有實菩薩。",
    "T25n1512_007:0847a05": "何者是？要得無生忍、會二種無我解者，是真",
    "T25n1512_007:0847a06": "實菩薩。而不正答者，以引釋在下第四經中，",
    "T25n1512_007:0847a07": "但此義勢未盡，故合答也。",
    "T25n1512_007:0847a08": "[0847a08] 此一段經，以一行偈釋。「於內心修行，存我為",
    "T25n1512_007:0847a09": "菩薩」者，初地以上七地以還菩薩，雖得無我",
    "T25n1512_007:0847a10": "之解於內心中，修行之時自謂我是菩薩、我",
    "T25n1512_007:0847a11": "能不見三事。此之分別等，即是根本無明，於",
    "T25n1512_007:0847a12": "善法中分別之惑也。應問：此見道修道三種",
    "T25n1512_007:0847a13": "修行勝解為實不實也？亦應答：是實。次難：若",
    "T25n1512_007:0847a14": "是實者，自言我能修行，此有何妨？即答「此即",
    "T25n1512_007:0847a15": "障於心」也，明如此分別云我能修行等，善法",
    "T25n1512_007:0847a16": "無明功用之惑，障八地以上心。應問：障八地",
    "T25n1512_007:0847a17": "以上何等心？故下句云「違於不住道」，明七地",
    "T25n1512_007:0847a18": "以還善法分別功用之惑，障八地以上無功",
    "T25n1512_007:0847a19": "用心不住道解也。此言「不住」者，不住功用心、",
    "T25n1512_007:0847a20": "不住無功用心，故名不住道也。「此義云何至",
    "T25n1512_007:0847a21": "降伏其心」，釋偈初句。「菩薩生此分別」者，釋偈",
    "T25n1512_007:0847a22": "中第二句。「障於菩提行」者，釋偈中第三句。下",
    "T25n1512_007:0847a23": "并以三句偈來經結也。「障何等心」者，提第三",
    "T25n1512_007:0847a24": "句作問也。即答「偈言違於不住道」者，此以第",
    "T25n1512_007:0847a25": "四句為答也。「如經」以下，舉釋疑經來結也。「須",
    "T25n1512_007:0847a26": "菩提！如來於燃燈佛所，有法得菩提不」，此斷",
    "T25n1512_007:0847a27": "疑分中第二經文，何故復來？以前疑實無有",
    "T25n1512_007:0847a28": "法名菩薩。疑者謂一向無菩薩者，何故如來云",
    "T25n1512_007:0847a29": "我昔在燃燈佛所行菩薩行得菩提記？以此",
    "T25n1512_007:0847b01": "驗之，應有菩薩行，何故言無？「佛語須菩提：",
    "T25n1512_007:0847b02": "我於燃燈佛所，有法得菩提不？須菩提解答",
    "T25n1512_007:0847b03": "佛言：佛於燃燈佛所，無有法得菩提記」，明菩",
    "T25n1512_007:0847b04": "薩猶在習種性中，於燃燈佛所唯言語受記，",
    "T25n1512_007:0847b05": "未有所證，故言無法得菩提也。明未得初地",
    "T25n1512_007:0847b06": "真實無生忍三菩提也，而非無地前假名名",
    "T25n1512_007:0847b07": "字菩薩言語受菩提記也。前疑問於應有菩",
    "T25n1512_007:0847b08": "提，何故今者答以不得菩提也？此名真如所",
    "T25n1512_007:0847b09": "證法為菩提，明眾生修行證菩提者名為菩",
    "T25n1512_007:0847b10": "薩。爾時既未登菩提，明非是實也。「佛言：如是。",
    "T25n1512_007:0847b11": "須菩提！實無有法如來於燃燈佛所得三菩",
    "T25n1512_007:0847b12": "提」者，此如來印可須菩提所說不虛，拂去眾",
    "T25n1512_007:0847b13": "疑也。「須菩提！若有法如來得菩提者，燃燈佛",
    "T25n1512_007:0847b14": "則不與我授記：汝於來世當得作佛，號釋迦",
    "T25n1512_007:0847b15": "牟尼」者，如來自云，若我在習種中，燃燈佛時",
    "T25n1512_007:0847b16": "已得初地無生三菩提記者，則後時無量諸",
    "T25n1512_007:0847b17": "佛乃至初地中，燃燈等則更不與我授無生",
    "T25n1512_007:0847b18": "忍記也。「以實未得無生忍三菩提記，是故後",
    "T25n1512_007:0847b19": "燃燈佛等復與我授記：摩那婆！汝於來世當",
    "T25n1512_007:0847b20": "得作佛，號釋迦」者，此明正以我於彼時實",
    "T25n1512_007:0847b21": "未得初地真無生忍三菩提記故，後明時燃",
    "T25n1512_007:0847b22": "燈佛更與我授記，汝當作佛也。又第三燃燈",
    "T25n1512_007:0847b23": "佛所，爾時始證真無生忍記。",
    "T25n1512_007:0847b24": "[0847b24] 「何以故」者，此有疑難云：如上所說，應有菩提；",
    "T25n1512_007:0847b25": "今何故言實無有法如來得菩提？若實無有",
    "T25n1512_007:0847b26": "法如來得菩提者，則謗謂一向無菩提，亦無",
    "T25n1512_007:0847b27": "諸佛得菩提者。若爾，既無菩提可得，何故菩",
    "T25n1512_007:0847b28": "薩三大阿僧祇劫修苦行菩提也？答「言如",
    "T25n1512_007:0847b29": "來者即實真如」也。上所以云無有一法名得",
    "T25n1512_007:0847c01": "菩提者，明爾時但言語授記，未有證法是實",
    "T25n1512_007:0847c02": "而得名為菩提，非謂理中一向無菩提故。今",
    "T25n1512_007:0847c03": "言「即實真如」者，明實有無為法身菩提，古今",
    "T25n1512_007:0847c04": "一定、體不變不異、無生住滅相故，名即實真",
    "T25n1512_007:0847c05": "如。指此真如無為法身是菩提體，以有實菩",
    "T25n1512_007:0847c06": "提故。明知亦有菩薩，復有修行得佛，何得謗",
    "T25n1512_007:0847c07": "言一向無菩提亦無菩薩修行證果成佛者",
    "T25n1512_007:0847c08": "也？然今雖答有菩提之體，猶未是正答，下大",
    "T25n1512_007:0847c09": "身喻中別當正答也。乘此答「言如來者即實",
    "T25n1512_007:0847c10": "真如」，復更生疑：若言真如菩提是實有者，此",
    "T25n1512_007:0847c11": "有猶同世間色等有為萬相之有。生此疑心",
    "T25n1512_007:0847c12": "故，答言「若有人言如來得三菩提者，是人",
    "T25n1512_007:0847c13": "不實語」。此明法身菩提體絕萬相、妙有故有，",
    "T25n1512_007:0847c14": "非是有為虛妄之有，那得聞有便取同色等",
    "T25n1512_007:0847c15": "萬相虛妄之有？既是妙有，謂同虛妄有者即",
    "T25n1512_007:0847c16": "是妄說，故言不實語也。下經即成何取此",
    "T25n1512_007:0847c17": "菩提同有為者是其不實語，以實無有法佛",
    "T25n1512_007:0847c18": "得三菩提故也。此中應引上菩薩證成此義。",
    "T25n1512_007:0847c19": "上實無有法名為菩薩者，明眾生五陰非實",
    "T25n1512_007:0847c20": "菩薩，而言此眾生五陰法中實不有一法名",
    "T25n1512_007:0847c21": "菩薩者，是不實語。今言實無有法如來得三",
    "T25n1512_007:0847c22": "菩提，明菩提之體無色等萬相可得，而言有",
    "T25n1512_007:0847c23": "得菩提者亦是虛妄。此明如菩薩，佛亦如是；",
    "T25n1512_007:0847c24": "以菩薩不實故，菩提亦不實也。或者聞言有",
    "T25n1512_007:0847c25": "菩提，便謂菩提同有為色等萬相可得，故答",
    "T25n1512_007:0847c26": "以不得菩薩。此明不得者，菩提之體無有為",
    "T25n1512_007:0847c27": "萬相一法可得，故言不得菩提，非謂理中無",
    "T25n1512_007:0847c28": "得，那得以菩提無有為萬相可得，難理中亦",
    "T25n1512_007:0847c29": "使不得也？乘實無有法佛得三菩提，覆生疑",
    "T25n1512_007:0848a01": "謗：若言實無有法佛得三菩提者，便一向無",
    "T25n1512_007:0848a02": "有得菩提人。既無得菩提者，故知亦無菩提",
    "T25n1512_007:0848a03": "可得也。故答言「須菩提！如來所得阿耨三菩",
    "T25n1512_007:0848a04": "提」，此佛引己所得菩提證成有得之義也。言",
    "T25n1512_007:0848a05": "「如來所得」者，明我親自修行逕三大阿僧祇，",
    "T25n1512_007:0848a06": "十地行滿證得菩提，何得謗言一向無有得",
    "T25n1512_007:0848a07": "菩提者也？於是中不實者，結成上實無有法",
    "T25n1512_007:0848a08": "佛得菩提，明菩提之體無色等萬相，而取同",
    "T25n1512_007:0848a09": "有為萬相可得者，此是不實也。「不妄語」者，結",
    "T25n1512_007:0848a10": "成前如來所得阿耨三菩提明菩提之體，雖",
    "T25n1512_007:0848a11": "無色等萬相可得，非不實有真如菩提萬德",
    "T25n1512_007:0848a12": "具足為如來所證，故云不妄語也。此雙結上",
    "T25n1512_007:0848a13": "有得、無得二種經文也。「是故如來說一切法",
    "T25n1512_007:0848a14": "皆是佛法」者，偏成上是故所得阿耨菩提理",
    "T25n1512_007:0848a15": "中不有妄得語義故，如來所說一切果頭萬",
    "T25n1512_007:0848a16": "德之法，皆是諸佛法身妙有之法。亦應言：是",
    "T25n1512_007:0848a17": "故如來說一切法非佛法，明色等有為萬相",
    "T25n1512_007:0848a18": "一切法，皆非果頭萬德一切法。以不作此說",
    "T25n1512_007:0848a19": "故，大眾乘如來說一切法皆是佛法，復更生",
    "T25n1512_007:0848a20": "疑：若言一切法皆是佛法者，而一切名濫，",
    "T25n1512_007:0848a21": "有有為一切、有無為一切，此二種一切可",
    "T25n1512_007:0848a22": "皆是佛法耶？若皆是佛法者，那得上言法身",
    "T25n1512_007:0848a23": "菩提無萬相可得，真如無為法中實有菩提",
    "T25n1512_007:0848a24": "也，故經答言「所言一切法一切法者，即非一",
    "T25n1512_007:0848a25": "切法」也。上「一切法」者，名有為一切法；下「一切",
    "T25n1512_007:0848a26": "法」者，是無為一切。「即非一切法」者，明上有為",
    "T25n1512_007:0848a27": "一切非無為一切，亦得言無為一切即非有",
    "T25n1512_007:0848a28": "為一切法。「是故名一切法」者，此句雙結二種",
    "T25n1512_007:0848a29": "一切法，是故名有為一切法、是故名無為一",
    "T25n1512_007:0848b01": "切法也。雖復一切名同，有為一切法體是虛",
    "T25n1512_007:0848b02": "妄，故非菩提；無為一切法體是真實，故是菩",
    "T25n1512_007:0848b03": "提。勿得以一切名同，便謂有為一切亦是果",
    "T25n1512_007:0848b04": "頭一切萬德佛法也。",
    "T25n1512_007:0848b05": "[0848b05] 「論曰：此中有疑」以下，論主先生起疑意，舉經",
    "T25n1512_007:0848b06": "來結，作兩偈釋此一段經。初偈釋經中「須菩",
    "T25n1512_007:0848b07": "提！於意云何至不實不妄語」也。「以後時授記」",
    "T25n1512_007:0848b08": "者，此還釋前斷疑經。作疑不異於上。若作",
    "T25n1512_007:0848b09": "正答，應云實無有法得菩提者，明我於燃燈",
    "T25n1512_007:0848b10": "佛時未有所證故，云無法得菩提。既無所證",
    "T25n1512_007:0848b11": "菩提，成上亦無實證菩薩。言有菩薩者，要現",
    "T25n1512_007:0848b12": "得無生法忍出世間解，名真菩薩。今偈但答",
    "T25n1512_007:0848b13": "言「以後時授記」，義中已知實有菩薩。若無菩",
    "T25n1512_007:0848b14": "薩者，何得言後時授記？所以此中不正答者，",
    "T25n1512_007:0848b15": "以斯義勢未盡故拘瑣在下，以下經文中有",
    "T25n1512_007:0848b16": "正釋故。此因後時授記，以明於有也。「燃燈行",
    "T25n1512_007:0848b17": "非上」者，我於前燃燈佛時，在習種性中，未得",
    "T25n1512_007:0848b18": "初地無生法忍第一上行故，云燃燈行非上",
    "T25n1512_007:0848b19": "也。故上句云「以後時授記」，後性地中第二燃",
    "T25n1512_007:0848b20": "燈佛懸授初地、八地無生忍記。後三十心滿，",
    "T25n1512_007:0848b21": "復有第三燃燈佛與我授無生忍後時記。此",
    "T25n1512_007:0848b22": "謂道種之未初地之前，此燃燈佛與我授記，",
    "T25n1512_007:0848b23": "以驗知前燃燈佛邊未證無生三菩提現道記",
    "T25n1512_007:0848b24": "也。此上二句，釋「摩那婆！汝於來世作佛，號釋",
    "T25n1512_007:0848b25": "迦牟尼」以前經也。「菩提彼行等」者，經中先言",
    "T25n1512_007:0848b26": "眾生五陰非菩薩，後云色等有為非菩提。依",
    "T25n1512_007:0848b27": "此作偈，應言「彼行等菩提」，而言「菩提彼行」",
    "T25n1512_007:0848b28": "者，明證菩提者是實菩薩。既未證菩提，故",
    "T25n1512_007:0848b29": "知亦無明證菩薩。不實義同，反覆相成故",
    "T25n1512_007:0848c01": "也。又復一釋：應言「彼行隨等菩提」，但依闡",
    "T25n1512_007:0848c02": "陀論作偈法，用逐語便上下意也。此明如菩",
    "T25n1512_007:0848c03": "薩佛亦如是，故下句云「非實有為相」。此明以",
    "T25n1512_007:0848c04": "眾生五陰有為萬相而得菩薩菩提者，此是虛",
    "T25n1512_007:0848c05": "妄，故云非實。何故非實？以取有為為實相故",
    "T25n1512_007:0848c06": "也。此後二句，釋「何以故」已下經也。此解直明",
    "T25n1512_007:0848c07": "菩薩菩提不可以有為相得，未明無為法中",
    "T25n1512_007:0848c08": "有實菩薩行，及菩提可得義中應作第二道",
    "T25n1512_007:0848c09": "義言「菩提彼行等，是實無為相」，以正偈俠故，",
    "T25n1512_007:0848c10": "更作第二偈。雖作第二偈，以經中未明有實",
    "T25n1512_007:0848c11": "菩薩故，但明有實菩提也。「此義云何至無有",
    "T25n1512_007:0848c12": "一法得菩提」，此釋偈中第二句也。「若我於彼",
    "T25n1512_007:0848c13": "佛所已證菩提，則後時諸佛不授我記」者，此",
    "T25n1512_007:0848c14": "釋偈中上句也。「是故我於彼時行未成佛故」",
    "T25n1512_007:0848c15": "者，還以上句結下第二句也。此中應解上句，",
    "T25n1512_007:0848c16": "何故先釋第二句者？但下句所釋經文在於",
    "T25n1512_007:0848c17": "前故，此長行論依經次第先解第二句也。「偈",
    "T25n1512_007:0848c18": "言」以下，釋竟雙引上半偈結也。「若無菩提，即",
    "T25n1512_007:0848c19": "無諸佛如來」等者，先作生疑謗意也。「如經」等",
    "T25n1512_007:0848c20": "者，舉釋疑經結，然後以論釋經也。「若有人言」",
    "T25n1512_007:0848c21": "以下，先舉經作問，以偈中第三句來答也。「此",
    "T25n1512_007:0848c22": "義云何」者，以此偈言「菩提彼行等」者此義意",
    "T25n1512_007:0848c23": "云何也。「彼菩薩行等」者，提彼前經中菩薩發",
    "T25n1512_007:0848c24": "菩提心行，釋偈中「彼行」也。「如是如來至此亦",
    "T25n1512_007:0848c25": "虛妄」者，提此經中「若人言如來得菩提不實",
    "T25n1512_007:0848c26": "語」釋偈中「菩提」也。「故言菩提彼行等」者，結句",
    "T25n1512_007:0848c27": "也。若有人取眾生五陰色等有為法以為菩",
    "T25n1512_007:0848c28": "薩菩提者，此是不實，故言等也。「若如是有人",
    "T25n1512_007:0848c29": "謗言：如來不得菩提」者，此出疑謗之意也。為",
    "T25n1512_007:0849a01": "斷此疑，「如經」以下即釋，引疑經結也。「此義云",
    "T25n1512_007:0849a02": "何」者，設問。前言實無有法如來得菩提，此中",
    "T25n1512_007:0849a03": "復言如來所得阿耨三菩提，此言相反，其義云",
    "T25n1512_007:0849a04": "何也？即釋云「以如來得彼菩提故」，此句釋後",
    "T25n1512_007:0849a05": "經如來所得三菩提，明理而言之，如來實修",
    "T25n1512_007:0849a06": "行證得菩提也。若如來實得菩提，何故前言",
    "T25n1512_007:0849a07": "不得也？故即舉偈釋言「非實有為相故」。此句",
    "T25n1512_007:0849a08": "解前如來不得三菩提經也。「有為相者，謂五",
    "T25n1512_007:0849a09": "陰相」者，片出偈中有為相名也。「彼菩提法無",
    "T25n1512_007:0849a10": "色等相故」者，明菩提體無色等五陰相可得，",
    "T25n1512_007:0849a11": "故云非實有為相也。「此復云何」者，前偈下二",
    "T25n1512_007:0849a12": "句且解經中菩提無色等萬相故不可得，若",
    "T25n1512_007:0849a13": "取菩提同色等相者，此則非實；然猶未解實",
    "T25n1512_007:0849a14": "有真如菩提，亦未解有證菩提者。經文今",
    "T25n1512_007:0849a15": "將欲作第二偈以釋此義故，先設問生起云：",
    "T25n1512_007:0849a16": "若言菩提無色等相者，經云「言如來者即實",
    "T25n1512_007:0849a17": "真如」，又云「如來所得阿耨三菩提」，此義復云",
    "T25n1512_007:0849a18": "何也？故即以偈答「彼即非相相」。此第二偈釋",
    "T25n1512_007:0849a19": "經中「是故如來說一切法佛法」記經。「彼即非",
    "T25n1512_007:0849a20": "相相」。「彼」者，彼於法身菩提，非色等有為萬法",
    "T25n1512_007:0849a21": "相也。如是無有相者是無為法身決定萬",
    "T25n1512_007:0849a22": "德相也。「以不虛說故」者，明上法身菩提雖",
    "T25n1512_007:0849a23": "無有為萬相，而非不有真如無為萬德之相",
    "T25n1512_007:0849a24": "故，經云「如來所得阿耨三菩提」者非為妄說",
    "T25n1512_007:0849a25": "故，言以不虛說故也。又問：何故不虛說也？故",
    "T25n1512_007:0849a26": "下第三句云「是法諸佛法」。「是法」者，是無為一",
    "T25n1512_007:0849a27": "切法也。「諸佛法」者，是佛所證果頭無為法身",
    "T25n1512_007:0849a28": "萬德一切法相也。故第四句云「一切自體相」，",
    "T25n1512_007:0849a29": "明此萬德是真真如法身自體相，非是有為",
    "T25n1512_007:0849b01": "萬相所成也。「此義云何」以下至「以不虛說故」，",
    "T25n1512_007:0849b02": "解偈中初句竟，通以上半偈來結也。「是故如",
    "T25n1512_007:0849b03": "來說一切法佛法如是等」者，提結為問，云：如",
    "T25n1512_007:0849b04": "來說一切法佛法，此義云何也？故即答「以如",
    "T25n1512_007:0849b05": "來得如是法」，明如來躬自修行，證得如是",
    "T25n1512_007:0849b06": "果頭萬德一切法也。故復以下半偈來結釋",
    "T25n1512_007:0849b07": "已，然後先解第四句，後釋第三句也。「彼處色",
    "T25n1512_007:0849b08": "等相不住故」等，明菩提萬德一切法。所以唯",
    "T25n1512_007:0849b09": "以真如為體，不以色等為體者，以菩提體是",
    "T25n1512_007:0849b10": "真如無為故，但住持萬德一切法，不住持色",
    "T25n1512_007:0849b11": "等一切法，故以為體也。",
    "T25n1512_007:0849b12": "[0849b12] 「須菩提！譬如有人其身妙大」等，此斷疑分中",
    "T25n1512_007:0849b13": "第三經文。前喻明報身佛，今明法身佛。上",
    "T25n1512_007:0849b14": "已廣釋法身無萬相而是妙有，又次前經中",
    "T25n1512_007:0849b15": "兩句明法身菩提萬德圓滿，故有菩提可得。",
    "T25n1512_007:0849b16": "然疑者猶謂全無法身。何以故爾？若法身萬",
    "T25n1512_007:0849b17": "德滿足，應有萬相可見；若無萬相可見者，便",
    "T25n1512_007:0849b18": "應一向無法身，所以得知法身是無。前段經",
    "T25n1512_007:0849b19": "中，如來或言有菩提可得、或言無菩提可得。",
    "T25n1512_007:0849b20": "若法身定有者，應答我有得；若法身定無，應",
    "T25n1512_007:0849b21": "答言無得。今答既不定，復不可見，故知法",
    "T25n1512_007:0849b22": "身是無也。有如此疑，故經答「譬如有人其身",
    "T25n1512_007:0849b23": "妙大」等也。答意明理而言之，菩提之體雖無",
    "T25n1512_007:0849b24": "萬相可得，然實有真如法身菩提可得，但不",
    "T25n1512_007:0849b25": "得定答。所以然者，明此法身乃是非有非無、",
    "T25n1512_007:0849b26": "妙有妙無中道之理。我若定答，汝等便生",
    "T25n1512_007:0849b27": "邪見，聞菩提是有，取同色等有為之有，則成",
    "T25n1512_007:0849b28": "常見；聞無，謂一向同於虛空兔角無體之無，",
    "T25n1512_007:0849b29": "則成斷見，故不得定答也。又此法身具足功",
    "T25n1512_007:0849c01": "德智慧二種莊嚴，體是妙有，故有法身可得；",
    "T25n1512_007:0849c02": "遠離二障，體非有為，故無法身可得。有此",
    "T25n1512_007:0849c03": "二義故，上不得定答，那得難言何故作此不",
    "T25n1512_007:0849c04": "定答也？為斷此疑故，引大身喻，明有法身體，",
    "T25n1512_007:0849c05": "不應言無法身也。此喻釋成前言「如來者即",
    "T25n1512_007:0849c06": "實真如」也。「譬如有人」者，如來引大身喻，喻法",
    "T25n1512_007:0849c07": "身人也。「其身妙大」者，如來自合喻。則法身體",
    "T25n1512_007:0849c08": "相圓滿、古今湛然，畢竟達離二障、具足二",
    "T25n1512_007:0849c09": "種莊嚴。「妙」者智慧莊嚴，「大」者功德莊嚴也。此",
    "T25n1512_007:0849c10": "其身妙大，成上章云「如來所得阿耨三菩提」，",
    "T25n1512_007:0849c11": "明實有無為法身菩提可得也。前二段經，明",
    "T25n1512_007:0849c12": "眾生五陰非實菩薩故，有為萬相亦非實菩",
    "T25n1512_007:0849c13": "提。此下二段經，明法身菩提是妙有故，菩薩",
    "T25n1512_007:0849c14": "無生忍行亦是實有也。上第五段中云「不可",
    "T25n1512_007:0849c15": "以相成就見如來」者，明無為法身體無三相",
    "T25n1512_007:0849c16": "也。第六段中言「如來不得菩提亦不說法」者，",
    "T25n1512_007:0849c17": "此名應化佛不得不說也。第七分山王大身",
    "T25n1512_007:0849c18": "喻中，謂報佛體無取相分別也。此中大身譬",
    "T25n1512_007:0849c19": "喻，亦明法身佛。此之三佛別相中論也。「須菩",
    "T25n1512_007:0849c20": "提言：世尊！如來說人身妙大則非大身」者，須",
    "T25n1512_007:0849c21": "菩提若不作此說，有二種失：一、不解如來意；",
    "T25n1512_007:0849c22": "二、不解無為法身，故作此說也。或者聞言法",
    "T25n1512_007:0849c23": "身是有，疑謂還同有為萬相之有，故釋云「則",
    "T25n1512_007:0849c24": "非大身」也。此明古今一定法身體，畢竟遠離",
    "T25n1512_007:0849c25": "二障，不同有為有漏萬相大身也。此兩句成",
    "T25n1512_007:0849c26": "上「實無有法如來得阿耨三菩提」，明色等有為",
    "T25n1512_007:0849c27": "法非實菩提體也。「是故如來說名大身」者，說",
    "T25n1512_007:0849c28": "名古今一定體無萬相妙有湛然真極法佛大",
    "T25n1512_007:0849c29": "身也，亦得「是故如來說名非大身」也。此一句",
    "T25n1512_007:0850a01": "雙結上「其身妙大即非妙大」二句經也。",
    "T25n1512_007:0850a02": "[0850a02] 此一段經以二偈釋。初偈作問答意釋疑。「依",
    "T25n1512_007:0850a03": "彼法身佛，故說大身喻」者，此出喻意，明與",
    "T25n1512_007:0850a04": "喻之來為顯法身故也。「身離一切障」者，明法",
    "T25n1512_007:0850a05": "身古今湛然自性，永無二障，非斷故方離也。",
    "T25n1512_007:0850a06": "「及遍一切境」者，明此法身體是妙有，復永絕",
    "T25n1512_007:0850a07": "二障，無障無礙故，能遍入一切有心眾生之",
    "T25n1512_007:0850a08": "境。然下長行論中，先釋功德及大體，後方釋",
    "T25n1512_007:0850a09": "及遍一切境。所以然者，要先有法身之體，然",
    "T25n1512_007:0850a10": "後障遍一切處，明有體故遍，故釋在後也。「功",
    "T25n1512_007:0850a11": "德及大體」者，此第二偈，正釋經中「其身妙大」。",
    "T25n1512_007:0850a12": "「功德」者，正釋經「大」字。「及大體」者，正釋經「妙」字。",
    "T25n1512_007:0850a13": "「大」者功德莊嚴，「妙」者智慧莊嚴也。前列經先",
    "T25n1512_007:0850a14": "舉妙、後明大，此偈中先釋大、後解妙，此偈以",
    "T25n1512_007:0850a15": "語便故也。「故即說大身」者，以法身具二莊",
    "T25n1512_007:0850a16": "嚴，結作大身義也。「非身即是身」者，釋經「人身",
    "T25n1512_007:0850a17": "妙大則非大身」。「非身」者，明法身體無萬相，不",
    "T25n1512_007:0850a18": "同有為有漏之身，故言非身也。「即是身」者，明",
    "T25n1512_007:0850a19": "如是非有為身者即是真如，具二莊嚴妙有",
    "T25n1512_007:0850a20": "法身也。下長行論中故引此「非身即是身」，結",
    "T25n1512_007:0850a21": "成及遍一切境，明有相之身故不遍一切，無",
    "T25n1512_007:0850a22": "為法身體非形相，能遍一切故，以非身即是",
    "T25n1512_007:0850a23": "身成遍一切處也。「是故說非身」者，釋經中「是",
    "T25n1512_007:0850a24": "故如來說名大身」，以無為法身非有為身，故",
    "T25n1512_007:0850a25": "名非身，非謂無有無為法身，故言是故說非",
    "T25n1512_007:0850a26": "身也。[0850a26] 「此二偈說何義」等，論主欲作長行論釋",
    "T25n1512_007:0850a27": "偈故，先設問生起，然後解釋。「畢竟遠離煩惱",
    "T25n1512_007:0850a28": "障、智障，畢竟具足法身故」者，釋偈中第三句「身",
    "T25n1512_007:0850a29": "離一切障」。「此復云何」者，此畢竟遠離二障，",
    "T25n1512_007:0850b01": "具足法身義。復云何也？故釋有二種義：「一者",
    "T25n1512_007:0850b02": "遍一切處」者，明法身離二種障故，能遍一切",
    "T25n1512_007:0850b03": "有心之境，即見初偈第四句。「二者功德大」，",
    "T25n1512_007:0850b04": "明法身非但體離二障故遍，復以備二莊嚴",
    "T25n1512_007:0850b05": "萬德具足故，能遍於一切有心之境。「是故名",
    "T25n1512_007:0850b06": "大身」者，結作大身義故，即舉第二偈上句「功",
    "T25n1512_007:0850b07": "德及大體」來成也。「遍一切處者，真如一切法",
    "T25n1512_007:0850b08": "不差別故」者，此解一切處義，明就行者而言，",
    "T25n1512_007:0850b09": "則有諸佛菩薩及以眾生三時之異；論真如",
    "T25n1512_007:0850b10": "法身，其體滿足、古今平等，無有差別也。自此",
    "T25n1512_007:0850b11": "以前，釋初一偈半經中「其身妙大」也。偈言「非",
    "T25n1512_007:0850b12": "身即是身，是故說非身」者，明此半偈義有拘",
    "T25n1512_007:0850b13": "瑣釋上之義，復欲乘釋經偈，故舉此半偈成",
    "T25n1512_007:0850b14": "上以釋經結也。「此說何義」者，方次第解釋",
    "T25n1512_007:0850b15": "也。",
    "T25n1512_007:0850b16": "[0850b16] 「佛言：須菩提！菩薩亦如是」等，此一段經，是斷",
    "T25n1512_007:0850b17": "疑分中第四經文。所以來者，此有疑故也。云",
    "T25n1512_007:0850b18": "何疑？上言實無有法名為菩薩；若無菩薩，則",
    "T25n1512_007:0850b19": "亦無修行得菩提者；又若無修行得菩提者，",
    "T25n1512_007:0850b20": "則亦無人教化眾生、亦無眾生入涅槃；若言",
    "T25n1512_007:0850b21": "我莊嚴佛土非菩薩者，則亦無依報淨土。若",
    "T25n1512_007:0850b22": "此等四法皆是無者，何故諸菩薩發心、度眾",
    "T25n1512_007:0850b23": "生修淨土行、求無上菩提？有如此疑。依如上",
    "T25n1512_007:0850b24": "釋，此疑應已遣，但或者偏執以興難也。故",
    "T25n1512_007:0850b25": "經答「菩薩亦如是」等。答意云：上言無菩薩等",
    "T25n1512_007:0850b26": "者，據眾生五陰有為法中無也，非謂理中亦",
    "T25n1512_007:0850b27": "無。然非不實有菩薩會無生理修行得佛菩",
    "T25n1512_007:0850b28": "提，既有諸佛證果之人，然諸佛菩薩本不獨",
    "T25n1512_007:0850b29": "善，復化物同得故，發心修行、度眾生令入涅",
    "T25n1512_007:0850c01": "槃、修淨土行，但知不離真如法界外有為法",
    "T25n1512_007:0850c02": "中別有實菩薩是能度者、有實眾生是可度",
    "T25n1512_007:0850c03": "者、有真淨土可修故。下經言「通達無我無我",
    "T25n1512_007:0850c04": "法者是名菩薩」；上言無者，道眾生五陰有為",
    "T25n1512_007:0850c05": "法中無實菩薩。若爾，非一向無菩薩，那得聞",
    "T25n1512_007:0850c06": "言實無有法名為菩薩，便全無菩薩？為斷此",
    "T25n1512_007:0850c07": "疑，故次明也。",
    "T25n1512_007:0850c08": "[0850c08] 「佛言：菩薩亦如是」者，上辨如菩薩，佛亦復如",
    "T25n1512_007:0850c09": "是；此明如佛，菩薩亦如是。云何亦如是？即此",
    "T25n1512_007:0850c10": "斷疑分第一段中，明實無有法名為菩薩。次",
    "T25n1512_007:0850c11": "第二段中，明實無有法如來得菩提。此二段",
    "T25n1512_007:0850c12": "經，先明眾生五陰有為虛妄法，非實菩薩故；",
    "T25n1512_007:0850c13": "次明若謂菩提同有為萬相可得者，是不實說",
    "T25n1512_007:0850c14": "故。上論偈言「菩提彼行等」，此即是如菩薩佛",
    "T25n1512_007:0850c15": "亦復如是也。又次前段經，明有為萬相非是",
    "T25n1512_007:0850c16": "菩提，而真如無為萬德之法是實菩提。此段",
    "T25n1512_007:0850c17": "明眾生五陰有為虛妄非實菩薩，然非不有會",
    "T25n1512_007:0850c18": "真如無生理者是真菩薩。此二段經，明理中",
    "T25n1512_007:0850c19": "實有、菩提是可證，故亦有菩薩實證之人，此",
    "T25n1512_007:0850c20": "明如佛菩薩亦如是。今言亦如是如者，明有",
    "T25n1512_007:0850c21": "為虛妄非菩薩，會無生忍者是真菩薩，義同",
    "T25n1512_007:0850c22": "有為萬相非實菩提，真如無為是實菩提相",
    "T25n1512_007:0850c23": "故，言菩薩亦如是。前二段經，但就菩薩菩提",
    "T25n1512_007:0850c24": "不實義同故，言亦如是。此二段，並明菩薩菩",
    "T25n1512_007:0850c25": "提實義邊同亦如是，不實義同亦如是也。「若作",
    "T25n1512_007:0850c26": "是言：我當滅度無量眾生。則非菩薩」者，明若",
    "T25n1512_007:0850c27": "作心謂離真如法界外別有行者，發菩提心、",
    "T25n1512_007:0850c28": "修諸波羅蜜行、以慈悲四無量四攝等法教",
    "T25n1512_007:0850c29": "化眾生令得涅槃，是真菩薩者，此未會平等，",
    "T25n1512_007:0851a01": "非是初地以上解真如平等菩薩也。「佛言：須",
    "T25n1512_007:0851a02": "菩提！頗有實法名為菩薩」者，因前經，乘更生",
    "T25n1512_007:0851a03": "疑：若發心修行、教化眾生非真菩薩者，還同",
    "T25n1512_007:0851a04": "前疑，正眾生五陰是實菩薩。有如此疑，故佛",
    "T25n1512_007:0851a05": "問須菩提：眾生五陰有為法中頗有一法是",
    "T25n1512_007:0851a06": "實名為菩薩不？故須菩提答「不也。世尊！實無",
    "T25n1512_007:0851a07": "有法名為菩薩」。此答意明眾生五陰有為之",
    "T25n1512_007:0851a08": "法，本來空寂，無有一法是實可名菩薩故，不",
    "T25n1512_007:0851a09": "應取眾生五陰以為真實菩薩也。「一切法無",
    "T25n1512_007:0851a10": "眾生、無人、無壽者」等，引佛語為證也。此就因",
    "T25n1512_007:0851a11": "緣法空中以解無菩薩，明有為法中本來空",
    "T25n1512_007:0851a12": "寂，無有一法是實可名菩薩是能度者，故亦",
    "T25n1512_007:0851a13": "知無實眾生是可度者也。所以經中但言無",
    "T25n1512_007:0851a14": "眾生等三，不言無我者，以此經始未明真",
    "T25n1512_007:0851a15": "如之我。若言無我，恐眾生謂佛性真我亦無，",
    "T25n1512_007:0851a16": "故不言無我，以名相濫故也。",
    "T25n1512_007:0851a17": "[0851a17] 「須菩提！若菩薩作是言：我莊嚴佛國土。至是",
    "T25n1512_007:0851a18": "名莊嚴佛國土」，此明若起心分別，謂異於真",
    "T25n1512_007:0851a19": "法界外別有出世莊嚴淨土，為無漏勝因所",
    "T25n1512_007:0851a20": "得是真實者，不名解真如平等菩薩也。所以",
    "T25n1512_007:0851a21": "重言莊嚴者，明修行因緣顯真如法性有",
    "T25n1512_007:0851a22": "真莊嚴淨土用，非謂異法性別有為波羅",
    "T25n1512_007:0851a23": "蜜行所得莊嚴淨土，故重莊嚴。「是名莊嚴」",
    "T25n1512_007:0851a24": "者，即是第一義諦莊嚴也。此一段經明有實",
    "T25n1512_007:0851a25": "菩薩，何故乃云作是言我度眾生、我莊嚴淨",
    "T25n1512_007:0851a26": "土者非真菩薩也？為明舉非以形是，故重牒",
    "T25n1512_007:0851a27": "來也。更有一意：明眾生、菩薩、佛、淨土此四，雖",
    "T25n1512_007:0851a28": "名用有異，而同一法界中名。若不會真法界",
    "T25n1512_007:0851a29": "者，謂此四法離真法界別體相異故，不名",
    "T25n1512_007:0851b01": "真菩薩。若會真如平等之解者，知此法雖時",
    "T25n1512_007:0851b02": "異用別，語其所歸，無有異相離於真法界條",
    "T25n1512_007:0851b03": "然有也。故《勝鬘經》云「依如來藏建立一切法」，",
    "T25n1512_007:0851b04": "又如《不增不減經》中明，就佛性法身體上有",
    "T25n1512_007:0851b05": "眾生菩薩佛。故知凡聖雖殊而同依佛性。若",
    "T25n1512_007:0851b06": "同一法界，所以有斯四法差別者，明未修行",
    "T25n1512_007:0851b07": "不斷惑者名為眾生；修行之中分別斷惑者",
    "T25n1512_007:0851b08": "或為菩薩；全修行滿足除二惑永盡故名為",
    "T25n1512_007:0851b09": "佛也；既得圓報法身，必有所依之土，即此圓",
    "T25n1512_007:0851b10": "報法有上品世間依報用異，故有淨土。此",
    "T25n1512_007:0851b11": "明佛與淨土二法體一，就用異也。",
    "T25n1512_007:0851b12": "[0851b12] 有人生疑：若起如此心非菩薩者，起何等心",
    "T25n1512_007:0851b13": "名真菩薩？故答「須菩提！若菩薩通達無我無",
    "T25n1512_007:0851b14": "我法者，名為真是菩薩菩薩」者，解意上來",
    "T25n1512_007:0851b15": "明未得二無我解者不名為真實菩薩，遙指",
    "T25n1512_007:0851b16": "正答在此。今言通達無我無我法，正出解二",
    "T25n1512_007:0851b17": "無我法者名真菩薩也。「無我無我法」者，有二",
    "T25n1512_007:0851b18": "種無我：一、人無我，二、法無我。人無我者，解眾",
    "T25n1512_007:0851b19": "生五陰中從本以來無定實神我及眾生等，",
    "T25n1512_007:0851b20": "故曰人無我也。法無我有二種：一、觀因緣法",
    "T25n1512_007:0851b21": "體本來空寂；二、觀佛性法體無萬相故空。若",
    "T25n1512_007:0851b22": "能通達三空二無我者是真菩薩，故曰通達",
    "T25n1512_007:0851b23": "無我無我法也。所以重言菩薩菩薩者，明菩",
    "T25n1512_007:0851b24": "薩有二種：一者地前菩薩，聞信二種無我；二",
    "T25n1512_007:0851b25": "者地上菩薩，現見二種無我。若直云菩薩，",
    "T25n1512_007:0851b26": "恐失地前菩薩髣&#x9AF4;觀理深伏煩惱者，故重",
    "T25n1512_007:0851b27": "言菩薩菩薩也。[0851b27] 「論曰：此中有疑」等者，論主將",
    "T25n1512_007:0851b28": "欲以偈釋前經文，故作此生起也。「若無菩薩",
    "T25n1512_007:0851b29": "至清淨佛國土」，以牒所疑事也。「若如是」以",
    "T25n1512_007:0851c01": "下，序生疑之意，指經為釋，如經中生起也。凡",
    "T25n1512_007:0851c02": "以二偈釋斯一段經文。初偈作問答意，釋經",
    "T25n1512_007:0851c03": "中「菩薩亦如是至不名菩薩」也。第二偈，釋經",
    "T25n1512_007:0851c04": "「若菩薩通達無我無我法」盡經也。[0851c04] 「不達真法界，",
    "T25n1512_007:0851c05": "起度眾生意，及清淨國土」者，明菩薩所以起心",
    "T25n1512_007:0851c06": "度眾生及莊嚴佛國土者，正以不達真如法界",
    "T25n1512_007:0851c07": "平等理故，不知凡聖一如依正同體，謂離此",
    "T25n1512_007:0851c08": "真法界外於三界有為法中，別有菩薩是能",
    "T25n1512_007:0851c09": "度者、有實眾生是可度者、有真淨土可修，此",
    "T25n1512_007:0851c10": "不名解平等真實菩薩。故下句云「生心即是",
    "T25n1512_007:0851c11": "倒」也。故經中明文殊師利向佛懺悔：「我從昔",
    "T25n1512_007:0851c12": "來，由不達真法界理故，以取相心，化眾生、修",
    "T25n1512_007:0851c13": "十地行、淨佛國土。有如此罪，今向佛懺悔。以",
    "T25n1512_007:0851c14": "起心取此不實為故名倒也。[0851c14] 「此義云何？若起",
    "T25n1512_007:0851c15": "如是心」等一段長行論，先舉偈為問，後以經",
    "T25n1512_007:0851c16": "答也。此示何義？將作偈釋經故，問此經云通",
    "T25n1512_007:0851c17": "達無我無我法者，示何等義也。所以偈答云",
    "T25n1512_007:0851c18": "「眾生及菩薩」等，此第二偈。「眾生及菩薩」，「眾生」",
    "T25n1512_007:0851c19": "者，凡夫菩薩也。「及菩薩」者，謂初地以上菩薩",
    "T25n1512_007:0851c20": "也。「知諸法無我」者，明此二種菩薩得三空二",
    "T25n1512_007:0851c21": "無我解也。此明地前菩薩髣&#x9AF4;解二無我，登",
    "T25n1512_007:0851c22": "地以上現見二無我也。故下半偈云「非聖自",
    "T25n1512_007:0851c23": "智信，及聖以有智」。「非聖」者，明地前菩薩未",
    "T25n1512_007:0851c24": "現得真如無我解故名非聖，非不得相似之",
    "T25n1512_007:0851c25": "解，聞中生決定信故，言自智信也。「及聖以",
    "T25n1512_007:0851c26": "有智」者，明初地以上菩薩現會三空二無我",
    "T25n1512_007:0851c27": "理故名為聖。何故名聖？以有真如無漏智故，",
    "T25n1512_007:0851c28": "言及聖以有智也。長行論云「此明何義？知無",
    "T25n1512_007:0851c29": "我無我法」者，先釋偈中第二句，出菩薩所觀二",
    "T25n1512_007:0852a01": "種我境也。「謂眾生及菩薩」者，釋偈中初句，出",
    "T25n1512_007:0852a02": "二種菩薩能觀人也。「何等眾生、何等菩薩」者，",
    "T25n1512_007:0852a03": "將釋下半偈故，作問生起。問此二種菩薩既",
    "T25n1512_007:0852a04": "俱觀二種無我理，有何憂劣，而有眾生、菩薩",
    "T25n1512_007:0852a05": "二名不同也？即釋云「於彼法若能自智信」。總",
    "T25n1512_007:0852a06": "出二種菩薩，於彼三空理以智信也。「世間智」",
    "T25n1512_007:0852a07": "者，正釋偈中下半偈，明此二菩薩雖同信三",
    "T25n1512_007:0852a08": "空而憂劣有別也。「所謂凡夫聖人」以下，兩對",
    "T25n1512_007:0852a09": "結，得二菩薩名不同也。「如經」以下，引經結也。"
}