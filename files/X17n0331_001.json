{
    "X17n0331_001:0801a03": " 楞伽楞嚴合轍序",
    "X17n0331_001:0801a05": "楞伽以達磨重楞嚴以智者重並為緇門要典而其",
    "X17n0331_001:0801a06": "流通淺深之故亦略相類當楞伽之機者大慧也自",
    "X17n0331_001:0801a07": "覺聖智境界惟證乃知而譯者艱晦其詞使讀者棘",
    "X17n0331_001:0801a08": "口瞠目徐思之又如蚊咬鐵牛了無入處故中下之",
    "X17n0331_001:0801a09": "士不甚躍然當楞嚴之機者慶喜也其落想送難與",
    "X17n0331_001:0801a10": "凡夫頗近又得文士為之潤色讀者如癢得搔各以",
    "X17n0331_001:0801a11": "思惟分別通之至旁引經論之似者為註脚雖復近",
    "X17n0331_001:0801a12": "之彌益戲論自來講席于此二經不過守其師說期",
    "X17n0331_001:0801a13": "無大謬而止至雪浪大師出始盡掃依門傍戶之病",
    "X17n0331_001:0801a14": "一以自心現量出之覺靈山一會重開生面然師舌",
    "X17n0331_001:0801a15": "而不筆聊為人天留一影而已自是而諸師撰述各",
    "X17n0331_001:0801a16": "露鋒頴數年來可謂人握靈蛇至交光之正脉幾于",
    "X17n0331_001:0801a17": "前無古人矣然于楞伽猶未遑也二經並有發明惟",
    "X17n0331_001:0801a18": "憨山老人及今一雨法師耳師少參雪浪夙佩傳心",
    "X17n0331_001:0801a19": "之印浪不拘細節一時門人皆鮮衣跅[跳兆+也]師獨蕭然",
    "X17n0331_001:0801a20": "一衲三十年無改以大辯才具杜都行浪既化去諸",
    "X17n0331_001:0801a21": "衲子競以瓣香歸師師謙讓未遑而輝山媚川之譽",
    "X17n0331_001:0801a22": "愈不可掩近者結茅于鐵山之麓巢棲茹薇靜照益",
    "X17n0331_001:0801a23": "徹因詮釋二經成若干卷命曰合轍殺青既竟以示",
    "X17n0331_001:0801a24": "不佞命序之余惟無上大覺豈有轍之可合哉顧守",
    "X17n0331_001:0801b01": "轍非也不能合轍而遽欲舍轍尤非也夫性相二宗",
    "X17n0331_001:0801b02": "非所以適涅槃城之兩輪耶至于破相一宗如王良",
    "X17n0331_001:0801b03": "造父然非能廢兩輪而別挾一長也或者欲以此而",
    "X17n0331_001:0801b04": "遺彼亦過矣就二經言之五法三自性八識二無我",
    "X17n0331_001:0801b05": "三科七大不粲然相乎乃若百八句之問山河大地",
    "X17n0331_001:0801b06": "之問拈是見非見而皆曰是舉因緣自然而皆曰非",
    "X17n0331_001:0801b07": "使以宗門家風會之雖通身是口能下一語否然則",
    "X17n0331_001:0801b08": "謂如來禪之外有祖師禪猶第二義也師生平持論",
    "X17n0331_001:0801b09": "在于矯二宗之偏鋒驅顢頇之狂慧觀其所述葢詳",
    "X17n0331_001:0801b10": "哉其言之至于言之所不能詮引而不發躍如也師",
    "X17n0331_001:0801b11": "葢曰吾聊以轍示焉世有絕塵而奔者吾將旦暮遇",
    "X17n0331_001:0801b12": "之耳然則此書之行固浪師之後燄亦靈山之耳孫",
    "X17n0331_001:0801b13": "也余家珠塢中去鐵山僅一袈裟地三年來侍師于",
    "X17n0331_001:0801b14": "水邊林下每相與了無可共語之語是編成余竊快",
    "X17n0331_001:0801b15": "焉因題數語于簡末不自知其為門外人也。",
    "X17n0331_001:0801b16": "天啟辛酉重九日吳下菩薩闡提王志堅合十書",
    "X17n0331_001:0801b22": " 楞伽合轍自序",
    "X17n0331_001:0801b24": "易曰盈天地之間者唯萬物然則萬物之在天地者",
    "X17n0331_001:0801c01": "雖多而名相一言可以盡蔽今夫世之人以高明者",
    "X17n0331_001:0801c02": "為天厚載者為地巍然突起者為山汪洋平演者為",
    "X17n0331_001:0801c03": "江海川瀆飛者為鳥躍者為魚走者為獸林林總總",
    "X17n0331_001:0801c04": "蔚蔚葱葱者為艸木夫高明者是相而天即名也博",
    "X17n0331_001:0801c05": "厚者是相而地即名也巍然突起者是相而山即名",
    "X17n0331_001:0801c06": "也汪洋滉瀁者是相而江海川瀆即名也飛躍是相",
    "X17n0331_001:0801c07": "而魚鳥即名也奔馳是相而獸即名也林林總總者",
    "X17n0331_001:0801c08": "是相而艸木即名也故知天地之大萬物之多統而",
    "X17n0331_001:0801c09": "論之皆屬名相更無別法是以天不自知為高明地",
    "X17n0331_001:0801c10": "不自知為廣厚山不自知為突起水不自知為汪洋",
    "X17n0331_001:0801c11": "魚鳥不自知為飛躍獸不自知為奔馳草木不自知",
    "X17n0331_001:0801c12": "為蓊欝然而必以高明者為天博厚者為地突起者",
    "X17n0331_001:0801c13": "為山汪洋者為江海川瀆飛者為鳥躍者為魚馳者",
    "X17n0331_001:0801c14": "為獸總總林林者為艸木一定而不可移易者何居",
    "X17n0331_001:0801c15": "皆是與天地並立而為萬物之最靈者名之曰人是",
    "X17n0331_001:0801c16": "人與天地萬物安種種名立種種相謂之妄想建立",
    "X17n0331_001:0801c17": "又謂之意言境其實天地萬物未始有種種相亦未",
    "X17n0331_001:0801c18": "始有種種名也名相既立於是乎卑高陳焉貴賤位",
    "X17n0331_001:0801c19": "焉有無傾焉妍醜出焉彼此立焉是非興焉於是乎",
    "X17n0331_001:0801c20": "執此名非彼名此相非彼相而彼彼此此是是非非",
    "X17n0331_001:0801c21": "森然柴立於心目之間矣其中有具正法眼者以法",
    "X17n0331_001:0801c22": "眼觀了知天地萬物種種名相原從我人妄想建立",
    "X17n0331_001:0801c23": "本非實有本自如如故雖孑然雜處於天地萬物之",
    "X17n0331_001:0801c24": "中而天地萬物種種名相不能眩惑其耳目而能會",
    "X17n0331_001:0802a01": "天地萬物皆歸於自己不以彼為彼不以此為此不",
    "X17n0331_001:0802a02": "以是為是不以非為非故天地如萬物如而人我亦",
    "X17n0331_001:0802a03": "如於是乎指芥子為須彌亦可殤子為壽亦可呼馬",
    "X17n0331_001:0802a04": "為牛亦可指天作地亦可以能真見天地同根萬物",
    "X17n0331_001:0802a05": "一體不見有絲毫異名異相為障為礙故能得意生",
    "X17n0331_001:0802a06": "身隨心自在旁礡於萬物之內而物莫能拘者由此",
    "X17n0331_001:0802a07": "道也是知名相皆生乎妄想而能了名相本非實有",
    "X17n0331_001:0802a08": "者名正智如如此名相所以為凡聖之通衢也此經",
    "X17n0331_001:0802a09": "所詮除五法外雖別開三自性八識二無我然皆不",
    "X17n0331_001:0802a10": "出五法所謂五法者謂名相妄想正智如如也言八",
    "X17n0331_001:0802a11": "識者謂眼識耳識鼻識舌識身識意識末那識含藏",
    "X17n0331_001:0802a12": "識也言三性者謂妄想自性緣起自性成自性也二",
    "X17n0331_001:0802a13": "無我者謂人無我法無我也葢八識是名相是妄想",
    "X17n0331_001:0802a14": "轉八識成智即是正智是如如此即八識亦五法也",
    "X17n0331_001:0802a15": "緣起自性即名相妄想自性即妄想成自性即正智",
    "X17n0331_001:0802a16": "如如即三自性亦五法也於名相上執我執法執即",
    "X17n0331_001:0802a17": "妄想我法即名相若以正智了此我法本空即證二",
    "X17n0331_001:0802a18": "空無我之真如是則我與無我亦五法也故舉五法",
    "X17n0331_001:0802a19": "而天地萬物乃至世間出世間出世間上上法統攝",
    "X17n0331_001:0802a20": "無遺矣故經云三種自性及八種識二種無我悉入",
    "X17n0331_001:0802a21": "五法又云此五法者聲聞緣覺菩薩及如來自覺聖",
    "X17n0331_001:0802a22": "智諸地相續次第一切佛法悉入其中是知盈天地",
    "X17n0331_001:0802a23": "之間者唯萬物而天地萬物不出名相異生之所迷",
    "X17n0331_001:0802a24": "者迷此諸聖之所悟者悟此何以故以執名相為實",
    "X17n0331_001:0802b01": "有而分彼此起是非由彼此是非皆屬妄想以從妄",
    "X17n0331_001:0802b02": "想故說為迷為異生若了名相本空妄想非有則為",
    "X17n0331_001:0802b03": "正智為如如以從如如正智故說為悟為諸聖此則",
    "X17n0331_001:0802b04": "不唯名無定名相無定相即凡聖亦無定位亦屬名",
    "X17n0331_001:0802b05": "相建立故一舉名相而五法立五法立而一心顯一",
    "X17n0331_001:0802b06": "心顯而一切佛法皆入其中矣初祖達磨云楞伽四",
    "X17n0331_001:0802b07": "卷可以印心是則此經為佛佛授手祖祖相傳之心",
    "X17n0331_001:0802b08": "印如來禪祖師禪之所自出故以佛語心為宗也第",
    "X17n0331_001:0802b09": "此經四教並攝性相通收然性相二宗雖堂皇無異",
    "X17n0331_001:0802b10": "而戶牖各開從上諸師解此經者或依性以解相而",
    "X17n0331_001:0802b11": "宗相者則執相以難性或依相以解性而宗性者則",
    "X17n0331_001:0802b12": "執性以破相故主馬鳴者賓護法宗護法者詆馬鳴",
    "X17n0331_001:0802b13": "所謂操戈入室禍越蕭墻此皆不達唯心唯識之宗",
    "X17n0331_001:0802b14": "一而二二而一者也故凡值經之性相分途處雙引",
    "X17n0331_001:0802b15": "性相併釋之皎如星月各有指歸務令性相二宗如",
    "X17n0331_001:0802b16": "車兩輪並行不悖此余之深意也故命名合轍若由",
    "X17n0331_001:0802b17": "此轍而登路由此路而登不可往之楞伽山頂則一",
    "X17n0331_001:0802b18": "躂可到尚何艱險之有哉時。",
    "X17n0331_001:0802b19": "天啟辛酉歲夏五端陽後三日書于天界講堂",
    "X17n0331_001:0802b20": "二楞庵釋通潤謹識",
    "X17n0331_001:0802c04": "楞伽阿跋多羅寶經合轍卷第一",
    "X17n0331_001:0802c06": "明　二楞庵釋　通潤　述",
    "X17n0331_001:0802c07": "凡經題目立名不一有以人彰名有以法彰名有",
    "X17n0331_001:0802c08": "以人法彰名有以法喻彰名以人彰名者如淨名",
    "X17n0331_001:0802c09": "月上女等法彰名者如圓覺涅槃等人法彰名者",
    "X17n0331_001:0802c10": "如勝天王般若等法喻彰名者如金剛般若等此",
    "X17n0331_001:0802c11": "經則以處彰名也楞伽城名此翻不可往在南海",
    "X17n0331_001:0802c12": "摩羅那山頂阿跋多羅此云無上以此山此城皆",
    "X17n0331_001:0802c13": "是無上眾寶所成故魏譯云住大海畔摩羅那山",
    "X17n0331_001:0802c14": "頂上楞伽城中彼山種種寶性所成諸寶間錯光",
    "X17n0331_001:0802c15": "明赫奕如百千日照耀金山內外明徹日月光輝",
    "X17n0331_001:0802c16": "不能復現皆是古昔諸仙聖賢思如實法得道之",
    "X17n0331_001:0802c17": "處世尊於海龍王宮說法從大海出舉目觀見摩",
    "X17n0331_001:0802c18": "羅那山楞伽大城即便微笑而作是言昔諸如來",
    "X17n0331_001:0802c19": "皆於此城說自所得聖智證法非諸外道邪見乃",
    "X17n0331_001:0802c20": "至二乘所修境界我今亦為摩婆那王開示此法",
    "X17n0331_001:0802c21": "時摩婆那夜叉王以佛神力聞佛音聲見海波浪",
    "X17n0331_001:0802c22": "觀其眾會藏識大海境界風動轉識浪起發歡喜",
    "X17n0331_001:0802c23": "心請佛說法然則此經是摩婆羅夜叉王為發起",
    "X17n0331_001:0802c24": "故即其所居之處彰名也有者云楞伽寶名文殊",
    "X17n0331_001:0803a01": "般泥洹經云文殊身如紫金山其冠毗楞伽寶之",
    "X17n0331_001:0803a02": "所嚴飾有五百種色一一色中日月星辰諸天龍",
    "X17n0331_001:0803a03": "宮世間眾生所希見事皆於中現又首楞嚴三昧",
    "X17n0331_001:0803a04": "經釋提桓因云我於須彌山善法堂上著釋迦毗",
    "X17n0331_001:0803a05": "楞伽摩尼瓔珞以是光明一切天眾身皆不現釋",
    "X17n0331_001:0803a06": "迦毗楞伽此云能勝宗鏡亦云此城是眾寶所成",
    "X17n0331_001:0803a07": "以表寶積三昧則楞伽亦是寶名但未必是八楞",
    "X17n0331_001:0803a08": "耳若準二譯皆名入楞伽經則古翻不可往其義",
    "X17n0331_001:0803a09": "尤切以無門可入故無路可通故夜叉所據故諸",
    "X17n0331_001:0803a10": "佛所住故菩薩所遊故先德云十方無壁落四面",
    "X17n0331_001:0803a11": "亦無門又云但有路可上更高人也行世間種種",
    "X17n0331_001:0803a12": "事業凡涉思門語路皆可擬議若大性自性第一",
    "X17n0331_001:0803a13": "義者不可以有心求不可以無心得不可以言語",
    "X17n0331_001:0803a14": "造不可以寂默通纔涉思惟便成剩法纔涉唇吻",
    "X17n0331_001:0803a15": "便落窠臼必須離心意識參絕聖凡路學始有少",
    "X17n0331_001:0803a16": "分相應故達磨大師云楞伽以佛語心為宗無門",
    "X17n0331_001:0803a17": "為法門而龐居士亦云楞伽寶山高四面無行路",
    "X17n0331_001:0803a18": "惟有達道人乘空自來去所謂無門可入無路可",
    "X17n0331_001:0803a19": "通也故華嚴論云世尊於南海山摩羅那山之頂",
    "X17n0331_001:0803a20": "楞伽城中說法其山高五百由旬下瞰大海無路",
    "X17n0331_001:0803a21": "可上其城乃眾寶所成光映日月無門可入得神",
    "X17n0331_001:0803a22": "通者堪能升往又此城久為夜叉所據而一旦請",
    "X17n0331_001:0803a23": "佛轉法輪者正顯眾生自性楞伽城中日用時時",
    "X17n0331_001:0803a24": "有夜叉出現亦時時有佛轉輪時時菩薩遊履但",
    "X17n0331_001:0803b01": "為妄想所纏無明所噬靜沉死水動落今時故將",
    "X17n0331_001:0803b02": "諸佛覺場翻成夜叉宮殿若使一念回光則夜叉",
    "X17n0331_001:0803b03": "宮殿全是諸佛道場菩薩實地毫無間隔所以云",
    "X17n0331_001:0803b04": "昨夜夜叉心今朝菩薩面菩薩與夜叉不隔一條",
    "X17n0331_001:0803b05": "線所謂凡聖同居龍蛇混雜故知夜义所據諸佛",
    "X17n0331_001:0803b06": "所住菩薩所遊皆在一處也問此山高聳險絕即",
    "X17n0331_001:0803b07": "二乘神通尚不能到何故夜叉得據此山答此表",
    "X17n0331_001:0803b08": "圓頓法門唯圓頓根方能得入若使根性猛利雖",
    "X17n0331_001:0803b09": "極惡如夜叉不動無明頓入法界全身坐在寶山",
    "X17n0331_001:0803b10": "故廣額屠兒放下屠刀曰我是千佛一數若根性",
    "X17n0331_001:0803b11": "遲鈍悠悠緩緩即使移山動石坐臥虗空秪是止",
    "X17n0331_001:0803b12": "宿草菴處於門外故知欲通此路入此門住此山",
    "X17n0331_001:0803b13": "者秪論根性利鈍信力淺深不簡善惡也。",
    "X17n0331_001:0803b14": "宋天竺三藏求那跋陀羅譯。",
    "X17n0331_001:0803b15": "宋國名國主姓劉名義隆武帝第三子後受禪即",
    "X17n0331_001:0803b16": "文帝也求那跋陀羅此云功德賢賢從印土航海",
    "X17n0331_001:0803b17": "而來帝以賢教理精通華梵俱洽詔居揚都瓦官",
    "X17n0331_001:0803b18": "寺翻譯眾典首出斯經文成四卷按此經大部有",
    "X17n0331_001:0803b19": "十萬偈百萬句三千六萬言一百五十品今所傳",
    "X17n0331_001:0803b20": "者唯一品耳。",
    "X17n0331_001:0803b21": "一切佛語心品之一",
    "X17n0331_001:0803b22": "一切佛者總言三世十方諸佛也今依五教略明",
    "X17n0331_001:0803b23": "一心初小乘教實有外境假立一心由心造業所",
    "X17n0331_001:0803b24": "感異故二大乘始教以異熟賴耶為一心遮無外",
    "X17n0331_001:0803c01": "境故下經云此二壞不壞相展轉因無始虗偽因",
    "X17n0331_001:0803c02": "三有等三終教以如來藏具諸功德為一心下經",
    "X17n0331_001:0803c03": "云如來藏為善不善因譬如伎兒變現諸趣等四",
    "X17n0331_001:0803c04": "頓教以泯絕無寄為一心下文云三乘與一乘非",
    "X17n0331_001:0803c05": "乘我所說等五圓教總該萬有事事無礙為一心",
    "X17n0331_001:0803c06": "下經云十地則為初初則為第八第九則為七七",
    "X17n0331_001:0803c07": "亦復為八第二為第三無所有何次是則此經四",
    "X17n0331_001:0803c08": "教並談三根普被即知此心不獨此經之宗即一",
    "X17n0331_001:0803c09": "大藏經悉入此宗不特一佛所修所證所說所授",
    "X17n0331_001:0803c10": "者唯此一宗即佛佛相授祖祖相傳者亦唯此宗",
    "X17n0331_001:0803c11": "故此經以第一義心為宗妄想無自性為趣下經",
    "X17n0331_001:0803c12": "云此是過去未來現在諸如來應供等正覺性自",
    "X17n0331_001:0803c13": "性第一義心又云前聖所知轉相傳授妄想無性",
    "X17n0331_001:0803c14": "二語雖別其旨則同以由第一義心故妄想無性",
    "X17n0331_001:0803c15": "以妄想無性即是第一義心也問下經云一切法",
    "X17n0331_001:0803c16": "不生不應立是宗何故以一心為宗答古佛皆垂",
    "X17n0331_001:0803c17": "方便門禪宗亦開一線道切不可執方便而迷大",
    "X17n0331_001:0803c18": "旨亦不可廢方便而絕後陳然機前無實設有一",
    "X17n0331_001:0803c19": "解一語皆是落後之事屬第二頭大智度論云以",
    "X17n0331_001:0803c20": "佛眼觀一切十方國土中一切物尚不見無何況",
    "X17n0331_001:0803c21": "有法畢竟空法能破顛倒令菩薩成佛是事尚不",
    "X17n0331_001:0803c22": "可得何況凡夫顛倒有法今約迷悟二途故總立",
    "X17n0331_001:0803c23": "一心為宗華嚴經云譬如工畫師不能知自心而",
    "X17n0331_001:0803c24": "由心故畫諸法性如是心如工畫師能畫諸世間",
    "X17n0331_001:0804a01": "五蘊悉從生無法而不造如心佛亦爾如佛眾生",
    "X17n0331_001:0804a02": "然應知佛與心體性皆無盡故知萬法同會斯宗",
    "X17n0331_001:0804a03": "猶如百華共成一蜜若諦了之一切在我昇沉去",
    "X17n0331_001:0804a04": "住任意隨緣示聖現凡出生入死語默卷舒常順",
    "X17n0331_001:0804a05": "一真之道治生產業不違實相之門步步常在其",
    "X17n0331_001:0804a06": "中念念不離法界若不信之人對面千里所以云",
    "X17n0331_001:0804a07": "千山勢到嶽邊止萬事消歸體處平故立一心為",
    "X17n0331_001:0804a08": "宗也。",
    "X17n0331_001:0804a09": "如是我聞一時佛住南海濵楞伽山頂種種寶華以",
    "X17n0331_001:0804a10": "為莊嚴與大比丘僧及大菩薩眾俱從種種異佛剎",
    "X17n0331_001:0804a11": "來是諸菩薩摩訶薩無量三昧自在之力神通遊戲",
    "X17n0331_001:0804a12": "大慧菩薩摩訶薩而為上首一切諸佛手灌其頂自",
    "X17n0331_001:0804a13": "心現境界善解其義種種眾生種種心色無量度門",
    "X17n0331_001:0804a14": "隨類普現於五法自性識二種無我究竟通達。",
    "X17n0331_001:0804a15": "佛住楞伽山頂者表第一義心是最勝極尊無上",
    "X17n0331_001:0804a16": "無比法攀攬不及唯如來方得住持也種種寶華",
    "X17n0331_001:0804a17": "為莊嚴者謂此第一義心具足無量功德智慧為",
    "X17n0331_001:0804a18": "莊嚴也聖眾皆從異佛剎來者謂此處久為夜叉",
    "X17n0331_001:0804a19": "所據故諸佛不住聖眾不來今由夜叉歸心請佛",
    "X17n0331_001:0804a20": "說法故聖眾皆從異佛剎來咸集其處也是諸下",
    "X17n0331_001:0804a21": "出菩薩之德謂菩薩具足無量三昧自在力能以",
    "X17n0331_001:0804a22": "神通遊戲淨佛國土故能往也反顯凡外小乘皆",
    "X17n0331_001:0804a23": "不可往標大慧為上首者彰其名也一切諸佛等",
    "X17n0331_001:0804a24": "者顯其實也言灌頂者位居十地已受如來智職",
    "X17n0331_001:0804b01": "故自心現境界是諸佛授受之心法謂一心如鏡",
    "X17n0331_001:0804b02": "萬法如影心之現境猶鏡之現影故先德云若能",
    "X17n0331_001:0804b03": "了境便識心萬法都如闥婆影下經亦云譬如明",
    "X17n0331_001:0804b04": "鏡現諸色像現識現處亦復如是然則自心現境",
    "X17n0331_001:0804b05": "界非大智慧人不能擔荷此法亦不能搆副此語",
    "X17n0331_001:0804b06": "以外道雖有聰明而無智慧故不解二乘雖有智",
    "X17n0331_001:0804b07": "慧而局守一隅其慧甚小故不解所以大慧為法",
    "X17n0331_001:0804b08": "會之首稱其善解唯善解故能隨心現心隨色現",
    "X17n0331_001:0804b09": "色千應萬變而不窮大經云或現童男童女身天",
    "X17n0331_001:0804b10": "人及與阿修羅乃至摩睺羅伽等隨其所樂皆令",
    "X17n0331_001:0804b11": "現眾生形相各不同行業音聲亦無量如是一切",
    "X17n0331_001:0804b12": "皆能現海印三昧威神力此大乘菩薩所以稱人",
    "X17n0331_001:0804b13": "龍也五法者謂名相妄想正智如如三自性者謂",
    "X17n0331_001:0804b14": "妄想自性緣起自性成自性八識者謂眼識耳識",
    "X17n0331_001:0804b15": "鼻識舌識身識意識末那識藏識也二無我者即",
    "X17n0331_001:0804b16": "人無我法無我也究竟通達者皆能造其極也自",
    "X17n0331_001:0804b17": "心現境界是三界唯心之旨正顯其達性於五法",
    "X17n0331_001:0804b18": "等究竟通達是萬法唯識之宗又顯其達相若達",
    "X17n0331_001:0804b19": "性而不達相則儱侗真如達相而不達性則顢頇",
    "X17n0331_001:0804b20": "佛性必性相俱徹事理雙融方見大慧之實有實",
    "X17n0331_001:0804b21": "如此名曰大慧不亦宜乎。",
    "X17n0331_001:0804b22": "爾時大慧菩薩與摩帝菩薩俱遊一切諸佛剎土承",
    "X17n0331_001:0804b23": "佛神力從坐而起偏袒右肩右膝著地合掌恭敬以",
    "X17n0331_001:0804b24": "偈讚曰。",
    "X17n0331_001:0804c01": "摩帝此云慧與大慧俱遊者同聲相應也袒肩膝",
    "X17n0331_001:0804c02": "地身業合掌恭敬意業偈讚口業此皆天竺覲佛",
    "X17n0331_001:0804c03": "之儀式也。",
    "X17n0331_001:0804c04": "世間離生滅猶如虗空華智不得有無而興大悲心",
    "X17n0331_001:0804c05": "一切法如幻遠離於心識智不得有無而興大悲心",
    "X17n0331_001:0804c06": "遠離於斷常世間恒如夢智不得有無而興大悲心",
    "X17n0331_001:0804c07": "知人法無我煩惱及爾炎常清淨無相而興大悲心",
    "X17n0331_001:0804c08": "一切無涅槃無有涅槃佛亦無佛涅槃遠離覺所覺",
    "X17n0331_001:0804c09": "若有若無有是二悉俱離牟尼寂靜觀是則遠離生",
    "X17n0331_001:0804c10": "是名為不取今世後世淨。",
    "X17n0331_001:0804c11": "唯聖知聖唯賢知賢大慧洞見如來心髓故呈偈",
    "X17n0331_001:0804c12": "讚佛標顯非有非無之宗不唯揭示全經大旨抑",
    "X17n0331_001:0804c13": "且微露自己家風初一偈頌如來以正智達世間",
    "X17n0331_001:0804c14": "法本無生滅也大經云三世五蘊法說名為世間",
    "X17n0331_001:0804c15": "以陰界入處皆入三世遷流故總名世間雖在世",
    "X17n0331_001:0804c16": "間而實無生滅故曰世間離生滅由別教菩薩雖",
    "X17n0331_001:0804c17": "知蘊入界處皆依生滅識變不知即是不生滅性",
    "X17n0331_001:0804c18": "如來以正智觀察本非有無尚無有生欲何為滅",
    "X17n0331_001:0804c19": "故以空華喻之圓覺云如眾空華滅於空時不可",
    "X17n0331_001:0804c20": "說言有定滅處何以故無生處故應立量云世間",
    "X17n0331_001:0804c21": "是有法非有非無宗因云離生滅故同喻如空華",
    "X17n0331_001:0804c22": "空華離生滅空華非有無則知世間離生滅世間",
    "X17n0331_001:0804c23": "非有無以離生故非有離滅故非無故以空華為",
    "X17n0331_001:0804c24": "喻成立離生離滅非有非無之宗為一經之旨也",
    "X17n0331_001:0805a01": "由菩薩不達生滅即是不生滅故興大悲以示之",
    "X17n0331_001:0805a02": "第二偈頌如來以正智達依他無性也舉一切法",
    "X17n0331_001:0805a03": "則雙該相見以萬法雖多不出相見故由愚法聲",
    "X17n0331_001:0805a04": "聞未亡法執不達萬法皆空緣生無性而妄計為",
    "X17n0331_001:0805a05": "實不知依他起性本非實有亦非實無皆由心識",
    "X17n0331_001:0805a06": "不淨故認為實有計為實無如來以正智觀察知",
    "X17n0331_001:0805a07": "一切法遠離心識猶如幻化故曰一切法如幻遠",
    "X17n0331_001:0805a08": "離於心識以幻人心識本來自無由幻師呪力幻",
    "X17n0331_001:0805a09": "作男女悉無自性既知為幻豈可計之為有認之",
    "X17n0331_001:0805a10": "為無故經云譬如幻化人非無幻化人幻化人非",
    "X17n0331_001:0805a11": "真人也由二乘不達諸法如幻妄認為實故興大",
    "X17n0331_001:0805a12": "悲以示之應立量云一切法是有法非有非無宗",
    "X17n0331_001:0805a13": "因云遠離心識故同喻如幻以計有計無皆是心",
    "X17n0331_001:0805a14": "識故第三偈頌如來以正智達遍計無性也三界",
    "X17n0331_001:0805a15": "諸法悉由眾生循業發現故果生因滅果滅因生",
    "X17n0331_001:0805a16": "本非斷常不知執斷執常皆是凡夫外道虗妄遍",
    "X17n0331_001:0805a17": "計如來以正智觀察等之如夢以夢時非無不可",
    "X17n0331_001:0805a18": "謂斷醒時非有不可謂常既離斷常則非有非無",
    "X17n0331_001:0805a19": "由凡外迷於夢境妄計斷常故以此法醒之而興",
    "X17n0331_001:0805a20": "起大悲也應立量云世間是有法非有非無宗因",
    "X17n0331_001:0805a21": "云遠離斷常故同喻如夢知人下一偈頌如來以",
    "X17n0331_001:0805a22": "正智斷我法二執也人以主宰言法以軌持言煩",
    "X17n0331_001:0805a23": "惱障事爾燄障理唯識論云由我法執二障具生",
    "X17n0331_001:0805a24": "若證二空彼障隨斷故正智現前知人無我則煩",
    "X17n0331_001:0805b01": "惱清淨知法無我則爾炎無相如是則孰為我孰",
    "X17n0331_001:0805b02": "為法孰為煩惱爾炎了無一法當情則知一切凡",
    "X17n0331_001:0805b03": "夫外道及二乘三賢位中菩薩所計我法二執煩",
    "X17n0331_001:0805b04": "惱所知二障皆是處妄豈實有哉由彼不解故興",
    "X17n0331_001:0805b05": "大悲以示之第五一偈半頌如來以正智空能覺",
    "X17n0331_001:0805b06": "所覺也謂此正智現前不但空業識空相見空遍",
    "X17n0331_001:0805b07": "計而已即如來所證涅槃悉皆蕩盡以生死涅槃",
    "X17n0331_001:0805b08": "是對待法若空生死而不空涅槃即此涅槃便是",
    "X17n0331_001:0805b09": "生死所以融大師云若有一法勝過涅槃我說亦",
    "X17n0331_001:0805b10": "如夢幻故曰一切無涅槃無有佛涅槃者以因法",
    "X17n0331_001:0805b11": "顯人故離法無人亦無涅槃佛者以因人顯法故",
    "X17n0331_001:0805b12": "離人無法是則外不見有能證涅槃之佛內不見",
    "X17n0331_001:0805b13": "有佛所證之涅槃智論云三世諸佛皆以實相為",
    "X17n0331_001:0805b14": "師故知若有能證即為有人若有所證即為有法",
    "X17n0331_001:0805b15": "以唯一真法界心外無法不可以法界更證法界",
    "X17n0331_001:0805b16": "故曰遠離覺所覺是則不但執有生死無生死是",
    "X17n0331_001:0805b17": "虗妄即執有涅槃無涅槃亦屬虗妄大經云有諍",
    "X17n0331_001:0805b18": "說生死無諍說涅槃生死與涅槃二俱不可得故",
    "X17n0331_001:0805b19": "曰若有若無有是二悉皆離此顯忘能所處即如",
    "X17n0331_001:0805b20": "如佛也末後一頌結歸佛身言佛之所以為佛不",
    "X17n0331_001:0805b21": "過以自覺聖智觀察一切世間出世間出世間上",
    "X17n0331_001:0805b22": "上法悉如幻夢空華但有生處即除名遠離生著",
    "X17n0331_001:0805b23": "處即遣名為不取故世世常得清淨若能作如是",
    "X17n0331_001:0805b24": "觀即與如來把手共行等無差別故淨名云觀身",
    "X17n0331_001:0805c01": "實相觀佛亦然。",
    "X17n0331_001:0805c02": "爾時大慧菩薩偈讚佛已自說姓名我名為大慧通",
    "X17n0331_001:0805c03": "達於大乘今以百八義仰諮尊中上世間解之士聞",
    "X17n0331_001:0805c04": "彼所說偈觀察一切眾告諸佛子言汝等諸佛子今",
    "X17n0331_001:0805c05": "皆恣所問我當為汝說自覺之境界。",
    "X17n0331_001:0805c06": "先讚佛次通名次請問禮也我當為汝說自覺之",
    "X17n0331_001:0805c07": "境界者言汝既以己之所證問我我亦當以己之",
    "X17n0331_001:0805c08": "所證告汝也雖然世尊三昧迦葉不知迦葉三昧",
    "X17n0331_001:0805c09": "阿難不知既是自覺境界何處下口須是自己覿",
    "X17n0331_001:0805c10": "面親見始得。",
    "X17n0331_001:0805c11": "爾時大慧菩薩摩訶薩承佛所說頂禮佛足合掌恭",
    "X17n0331_001:0805c12": "敬以偈問曰云何淨其念云何念增長云何見癡惑",
    "X17n0331_001:0805c13": "云何惑增長。",
    "X17n0331_001:0805c14": "一百八問大慧雖是徧張十界之網實欲高建一",
    "X17n0331_001:0805c15": "心之宗其中關捩全在云何何故及誰字上挑剔",
    "X17n0331_001:0805c16": "令人惕然有深省處略與莊生所云吹萬不同而",
    "X17n0331_001:0805c17": "使其自己也咸其自取怒者其誰耶之誰字相似",
    "X17n0331_001:0805c18": "又與天其運乎地其處乎日月其爭於所乎孰主",
    "X17n0331_001:0805c19": "張是孰綱維是孰居無事推而行是之孰字相似",
    "X17n0331_001:0805c20": "但彼主混茫一氣此主寂滅一心故二教逈別意",
    "X17n0331_001:0805c21": "謂如來所證寂滅一心本來平等云何現前乃有",
    "X17n0331_001:0805c22": "三界九地四聖六凡種種不同五法三自性八識",
    "X17n0331_001:0805c23": "二無我各各差別此等諸法皆是誰之所使何故",
    "X17n0331_001:0805c24": "而有云何而生如此發問正欲令人悟得傀儡棚",
    "X17n0331_001:0806a01": "中有箇抽牽線索者在更無第二人也最初一偈",
    "X17n0331_001:0806a02": "是總問六凡四聖意謂寂滅一心本無淨染而忽",
    "X17n0331_001:0806a03": "生淨染復令淨染二念漸漸增長此由何物之所",
    "X17n0331_001:0806a04": "使耶此下百八句即同華嚴文殊問覺首言心性",
    "X17n0331_001:0806a05": "是一云何見有種種差別之意。",
    "X17n0331_001:0806a06": "何故剎土化相及諸外道云何無受次何故名無受",
    "X17n0331_001:0806a07": "何故名佛子解脫至何所誰縛誰解脫何等禪境界",
    "X17n0331_001:0806a08": "云何有三乘唯願為解說。",
    "X17n0331_001:0806a09": "次問寂滅一心本無異相云何而有種種諸相四",
    "X17n0331_001:0806a10": "八端嚴如來相也塗灰熏鼻外道相也且外道以",
    "X17n0331_001:0806a11": "不受為宗佛子以解脫為果外道之縛是誰縛佛",
    "X17n0331_001:0806a12": "子之脫是誰脫外道所修為妄想禪三乘所修為",
    "X17n0331_001:0806a13": "寂滅定此皆由誰之力而有差別也。",
    "X17n0331_001:0806a14": "緣起何所生云何作所作云何俱異說云何為增長",
    "X17n0331_001:0806a15": "(唐云云何諸有起謂起三有也)云何無色定及以滅正受云何為想",
    "X17n0331_001:0806a16": "滅何因從定覺云何所作生(魏云云何因生果)進去及持身",
    "X17n0331_001:0806a17": "云何現分別云何生諸地破三有者誰何處身云何",
    "X17n0331_001:0806a18": "往生何所至云何最勝子何因得神通及自在三昧",
    "X17n0331_001:0806a19": "云何三昧心最勝為我說。",
    "X17n0331_001:0806a20": "此問緣起生處及緣起差別相也昔有僧問玄挺",
    "X17n0331_001:0806a21": "禪師云如何是真性中緣起師曰大德正興一念",
    "X17n0331_001:0806a22": "是此則直指緣起生處也緣起既從寂滅心生云",
    "X17n0331_001:0806a23": "何復有種種差別如外道有計能作所作有無一",
    "X17n0331_001:0806a24": "異俱不俱等者如欲界六天漸修漸進至色界而",
    "X17n0331_001:0806b01": "得四禪者又從色界漸增至無色界而得四空定",
    "X17n0331_001:0806b02": "者有修滅盡定而超出三界者有修無想定生無",
    "X17n0331_001:0806b03": "想天前半劫滅後半劫生者既以無想為因又感",
    "X17n0331_001:0806b04": "無想異熟為果不知中間四百九十九劫中是誰",
    "X17n0331_001:0806b05": "遷流是誰執持是誰見諸物也又三界分為九地",
    "X17n0331_001:0806b06": "始從五趣雜居以至非非想處此即三界內之緣",
    "X17n0331_001:0806b07": "起也又有破三有而出三界者不知此三有由誰",
    "X17n0331_001:0806b08": "而破既破三有不知此身復生何處又有大乘菩",
    "X17n0331_001:0806b09": "薩名最勝子從三昧心現大神通遊戲自在者此",
    "X17n0331_001:0806b10": "即三界外之緣起既緣起皆從清淨心中流出云",
    "X17n0331_001:0806b11": "何而有種種差別此又何故而使之耶當時大慧",
    "X17n0331_001:0806b12": "幸是問著黃面老子若遇德山臨濟不知翻轉面",
    "X17n0331_001:0806b13": "皮多少時也。",
    "X17n0331_001:0806b14": "云何名為藏云何意及識云何生與滅云何見已還",
    "X17n0331_001:0806b15": "云何為種性非種及心量云何建立相及與非我義",
    "X17n0331_001:0806b16": "云何無眾生云何世俗說云何為斷見及常見不生",
    "X17n0331_001:0806b17": "云何佛外道其相不相違云何當來世種種諸異部。",
    "X17n0331_001:0806b18": "此問妄想差別相也含藏曰藏思量曰意了別名",
    "X17n0331_001:0806b19": "識無而忽有曰生有而忽無曰滅意謂寂滅一心",
    "X17n0331_001:0806b20": "本無有八亦無生滅云何轉而為八識化而為生",
    "X17n0331_001:0806b21": "滅既從生滅識而起諸見云何轉諸見而反無生",
    "X17n0331_001:0806b22": "性一而已云何分而為五而心量各異相一而已",
    "X17n0331_001:0806b23": "云何建而為四而相相各別既立四相云何復說",
    "X17n0331_001:0806b24": "無我無眾生既無我無眾生云何說有俗諦若有",
    "X17n0331_001:0806c01": "俗諦是則墮於常見若無我人未免落乎斷滅若",
    "X17n0331_001:0806c02": "曰心無二心相無二相則佛與外道心相恒同何",
    "X17n0331_001:0806c03": "故當來各分部類如佛弟子有十八部外道有九",
    "X17n0331_001:0806c04": "十六種是也。",
    "X17n0331_001:0806c05": "云何空何因云何剎那壞云何胎藏生云何世不動",
    "X17n0331_001:0806c06": "何因如幻夢及犍闥婆城世間熱時燄及與水月光",
    "X17n0331_001:0806c07": "何因說覺支及與菩提分云何國土亂云何作有見",
    "X17n0331_001:0806c08": "云何不生滅世如虗空華云何覺世間。",
    "X17n0331_001:0806c09": "此問名相差別也世界有成住壞空根身有生住",
    "X17n0331_001:0806c10": "異滅今舉空壞而收成住舉生而攝住異滅既曰",
    "X17n0331_001:0806c11": "器界有剎那壞云何又說四禪已上三災不及世",
    "X17n0331_001:0806c12": "界不動既曰不動則是真常云何如來又說如幻",
    "X17n0331_001:0806c13": "夢乾城陽燄水光既曰根身是胎藏生云何如來",
    "X17n0331_001:0806c14": "復說從七覺支生從三十七品菩提分法生既曰",
    "X17n0331_001:0806c15": "國土是一云何所見雜亂不同或見穢土有變者",
    "X17n0331_001:0806c16": "或見淨土不毀者或見如虗空華者或見正覺世",
    "X17n0331_001:0806c17": "間者此皆何因所致也。",
    "X17n0331_001:0806c18": "云何說離字離妄想者誰云何虗空譬如實有幾種",
    "X17n0331_001:0806c19": "幾波羅蜜心何因度諸地誰至無所受(魏云真如無次第)何",
    "X17n0331_001:0806c20": "等二無我云何爾燄淨諸智有幾種幾戒眾生性。",
    "X17n0331_001:0806c21": "此問如如正智之差別也既曰名相妄想各各不",
    "X17n0331_001:0806c22": "同云何復說離言說相離心緣相猶如虗空畢竟",
    "X17n0331_001:0806c23": "平等不知離名字妄想者畢竟是誰既離名相妄",
    "X17n0331_001:0806c24": "想證正智如如所證真如復有幾種到彼岸心復",
    "X17n0331_001:0807a01": "有幾種復有何因超十地而證法界此超證者畢",
    "X17n0331_001:0807a02": "竟是何等機若名相不空執我執法用幾種智微",
    "X17n0331_001:0807a03": "細觀察方得二種無我眾生根性復有幾種用幾",
    "X17n0331_001:0807a04": "種戒相而調伏之。",
    "X17n0331_001:0807a05": "誰生諸寶性摩尼真珠等誰生諸語言眾生種種性",
    "X17n0331_001:0807a06": "明處及伎術誰之所顯示伽陀有幾種長頌及短句",
    "X17n0331_001:0807a07": "成為有幾種云何名為論(唐云道理有幾種解釋有幾種)。",
    "X17n0331_001:0807a08": "此問有情無情種種語言經論從何建立也如世",
    "X17n0331_001:0807a09": "界初成種種金寶及眾生初起種種性乃至十類",
    "X17n0331_001:0807a10": "眾生種種語言皆從何出也明處伎術即五明也",
    "X17n0331_001:0807a11": "大論云五明者一聲明謂釋詁訓字詮目流別二",
    "X17n0331_001:0807a12": "工巧明謂伎術機關陰陽曆數三醫方明謂禁呪",
    "X17n0331_001:0807a13": "閑邪藥石針艾四因明謂考定正邪研覈真偽五",
    "X17n0331_001:0807a14": "內明謂究暢五乘因果玅理前三外藝後二內教",
    "X17n0331_001:0807a15": "伽陀云諷誦即孤起頌成者謂圓成實性論者所",
    "X17n0331_001:0807a16": "以釋此性者也大慧豈不知寶性從堅覺而生語",
    "X17n0331_001:0807a17": "言由七處而發內外經論從語言而起意有在也",
    "X17n0331_001:0807a18": "先德云鵓鳩樹上啼意在麻裏畬唯忘言象者得",
    "X17n0331_001:0807a19": "之。",
    "X17n0331_001:0807a20": "云何生飲食及生諸愛欲云何名為王轉輪及小王",
    "X17n0331_001:0807a21": "云何守護國諸天有幾種云何名為地星宿及日月",
    "X17n0331_001:0807a22": "解脫修行者是各有幾種弟子有幾種云何阿闍黎",
    "X17n0331_001:0807a23": "佛復有幾種復有幾種生魔及諸異學彼各有幾種",
    "X17n0331_001:0807a24": "自性及與心彼復各幾種云何施設量唯願最勝說。",
    "X17n0331_001:0807b01": "此廣問十界差別名相也飲食愛欲是眾生根本",
    "X17n0331_001:0807b02": "故先及之阿含經云劫初眾生皆食地肥及田美",
    "X17n0331_001:0807b03": "稻飢則食飽則止復有私多取者因而爭競始立",
    "X17n0331_001:0807b04": "田主以統治之是謂剎利名之為王此特護財小",
    "X17n0331_001:0807b05": "王耳若轉輪王具有七寶飛行自在化導眾生其",
    "X17n0331_001:0807b06": "輪有金銀銅鐵之異其王有四三二一天下之別",
    "X17n0331_001:0807b07": "此人王之最尊者也乃至諸國土中粟散小王各",
    "X17n0331_001:0807b08": "各不同皆以何法守護國土諸天則下自四天上",
    "X17n0331_001:0807b09": "極非非想地則上自四洲下至地獄也日月星宿",
    "X17n0331_001:0807b10": "即三種天子解脫是無學修行是有學如小乘以",
    "X17n0331_001:0807b11": "二果三果為修行證四果為解脫大乘以入地為",
    "X17n0331_001:0807b12": "修行證玅覺為解脫弟子幾種如智慧神通多聞",
    "X17n0331_001:0807b13": "說法等阿闍黎云軌範師幾種佛如法佛報佛應",
    "X17n0331_001:0807b14": "化佛幾種生謂本生意生及化生也魔即天魔鬼",
    "X17n0331_001:0807b15": "魔之類異學即九十六種外道法自性與心即佛",
    "X17n0331_001:0807b16": "與外道所說心性如佛有三自性有七種性自性",
    "X17n0331_001:0807b17": "第一義心如凡小外道以有無為自性以肉團為",
    "X17n0331_001:0807b18": "心六識為心冥諦為心乃至施設種種心量各各",
    "X17n0331_001:0807b19": "不同此皆云何而致。",
    "X17n0331_001:0807b20": "云何空風雲云何念聰明云何為林樹云何為蔓草",
    "X17n0331_001:0807b21": "云何象馬鹿云何而捕取云何為卑陋何因而卑陋",
    "X17n0331_001:0807b22": "云何六節攝云何一闡提男女及不男斯皆云何生",
    "X17n0331_001:0807b23": "云何修行退云何修行生禪師以何法建立何等人",
    "X17n0331_001:0807b24": "眾生生諸趣何相何像類云何為財富何因至財富",
    "X17n0331_001:0807c01": "云何為釋種何因有釋種云何甘蔗種無上尊願說",
    "X17n0331_001:0807c02": "云何長苦仙彼云何教授如來云何於一切時剎現",
    "X17n0331_001:0807c03": "種種名色類最勝子圍繞云何不食肉云何制斷肉",
    "X17n0331_001:0807c04": "食肉諸種類何因故食肉。",
    "X17n0331_001:0807c05": "此廣問根性差別名相也空風雲變幻不測者念",
    "X17n0331_001:0807c06": "聰明知仁識義者草樹全無知覺者象馬鹿是蠢",
    "X17n0331_001:0807c07": "然不知禮義者而人中復有不知仁義竟捕取而",
    "X17n0331_001:0807c08": "食者有卑賤而醜陋者不知何因而致也六節者",
    "X17n0331_001:0807c09": "西域以兩月為一節即六節師計時外道也闡提",
    "X17n0331_001:0807c10": "此云信不具極惡之人也不男有五有生而不具",
    "X17n0331_001:0807c11": "男根者有閹割者有妬人行婬而自無者有男女",
    "X17n0331_001:0807c12": "互變者有半陰半陽者即生劇妬變半也不女者",
    "X17n0331_001:0807c13": "螺筋皷角脉也修行退者謂退為魔外為諸趣修",
    "X17n0331_001:0807c14": "行進者謂進為住行為向地禪師是以向上事接",
    "X17n0331_001:0807c15": "人者財富謂貨財富足之人不知何因而致也釋",
    "X17n0331_001:0807c16": "種者本行經云大茆草王得成王仙被獵師所射",
    "X17n0331_001:0807c17": "滴血於地生二甘蔗日炙而開一出童男一出童",
    "X17n0331_001:0807c18": "女占相師立男名善生即灌頂甘蔗王女名善賢",
    "X17n0331_001:0807c19": "為第一妃瞿曇釋種即其裔也長苦僊即苦行仙",
    "X17n0331_001:0807c20": "人其所教授即忍辱法門也一切時謂三世一切",
    "X17n0331_001:0807c21": "剎謂十方名謂名號色謂形色如來不許食肉制",
    "X17n0331_001:0807c22": "斷肉者何故夜叉之好食肉者不知又何故也此",
    "X17n0331_001:0807c23": "段空中風雲與林中草樹為一對念聰明與象馬",
    "X17n0331_001:0807c24": "鹿一對男女與不男不女為一對財富與卑陋為",
    "X17n0331_001:0808a01": "一對修行進與修行退為一對如來與闡提為一",
    "X17n0331_001:0808a02": "對食肉與不食肉為一對。",
    "X17n0331_001:0808a03": "云何日月形須彌及蓮華師子勝相剎側住覆世界",
    "X17n0331_001:0808a04": "如因陀羅網或悉諸珍寶箜篌細腰皷狀種種諸華",
    "X17n0331_001:0808a05": "或離日月光如是等無量。",
    "X17n0331_001:0808a06": "此廣問世界差別名相也如娑婆世界在華藏界",
    "X17n0331_001:0808a07": "第十三重住其中形狀有如日輪形半月形蓮華",
    "X17n0331_001:0808a08": "形師子形箜篌形腰皷形眾華形世界有側者覆",
    "X17n0331_001:0808a09": "者如帝網珠交相涉入者或悉珍寶所成者或不",
    "X17n0331_001:0808a10": "假日月光明而正報依報自有光明者此等世界",
    "X17n0331_001:0808a11": "有無量差別此皆何因之所致也。",
    "X17n0331_001:0808a12": "云何為化佛云何報生佛云何如如佛云何智慧佛",
    "X17n0331_001:0808a13": "云何於欲界不成等正覺何故色究竟離欲得菩提",
    "X17n0331_001:0808a14": "善逝般涅槃誰當持正法天師住幾時正法幾時住。",
    "X17n0331_001:0808a15": "此廣問如如差別名相也隨機赴感曰化佛詶其",
    "X17n0331_001:0808a16": "宿因曰報佛體性無二曰如如本覺顯照曰智慧",
    "X17n0331_001:0808a17": "如如即法身也舍那報身不於欲界得菩提必於",
    "X17n0331_001:0808a18": "色究竟天者以是三果聖人所住是淨居故善逝",
    "X17n0331_001:0808a19": "者謂已出世而又能入世故曰善般涅槃此云滅",
    "X17n0331_001:0808a20": "度言佛既滅度誰當持此正法眼藏天師即如來",
    "X17n0331_001:0808a21": "別號久如猶幾時也正法住世實有定期由此減",
    "X17n0331_001:0808a22": "劫至彼增劫人壽四萬歲時佛法乃滅唯迦葉持",
    "X17n0331_001:0808a23": "佛袈裟待彌勒下生授之然後入滅。",
    "X17n0331_001:0808a24": "悉檀及與見各復有幾種毗尼比丘分云何何因緣",
    "X17n0331_001:0808b01": "彼諸最勝子緣覺及聲聞何因百變易云何百無受",
    "X17n0331_001:0808b02": "云何世俗通云何出世間云何為七地唯願為解說",
    "X17n0331_001:0808b03": "僧伽有幾種云何為壞僧云何毉方論是復何因緣",
    "X17n0331_001:0808b04": "何故大牟尼唱說如是言迦葉拘留孫拘那含是我",
    "X17n0331_001:0808b05": "何故說斷常及與我無我何不一切時演說真實義",
    "X17n0331_001:0808b06": "而復為眾生分別說心量。",
    "X17n0331_001:0808b07": "此廣問正智差別相也悉檀此云遍施謂以四法",
    "X17n0331_001:0808b08": "遍施眾生一世界悉檀令人得歡喜益二對治悉",
    "X17n0331_001:0808b09": "檀令人得滅惡益三為人悉檀令人得生善益四",
    "X17n0331_001:0808b10": "第一義悉檀令人得悟理益見即所被之機謂見",
    "X17n0331_001:0808b11": "如是人即與說如是法今所見有幾種也毗尼此",
    "X17n0331_001:0808b12": "云律比丘分即比丘四分律謂大小二乘既總是",
    "X17n0331_001:0808b13": "毗尼云何又分小乘為四分律也既大小二乘同",
    "X17n0331_001:0808b14": "名出世云何初地菩薩纔斷分別執即能現百佛",
    "X17n0331_001:0808b15": "界身而二乘已斷俱生百無所受者秪能現十八",
    "X17n0331_001:0808b16": "神變云何五地菩薩通達世諦涉俗利生而二乘",
    "X17n0331_001:0808b17": "人不能涉俗云何七地名出世間方得念念正受",
    "X17n0331_001:0808b18": "而二乘已得百無受願為說其所以既曰僧伽即",
    "X17n0331_001:0808b19": "名和合云何復有壞僧濫廁其間若獅蟲者既如",
    "X17n0331_001:0808b20": "來稱大毉王其所說法皆能治人之病名毉方論",
    "X17n0331_001:0808b21": "然不能盡毉眾生之病此又何因所致也世尊說",
    "X17n0331_001:0808b22": "法既有種種差別云何又言賢劫三佛悉皆是我",
    "X17n0331_001:0808b23": "拘留孫此云所應斷拘那含牟尼此云金寂迦葉",
    "X17n0331_001:0808b24": "此云飲光也既今佛古佛是一則佛佛道同何不",
    "X17n0331_001:0808c01": "演說一相一味之法而分邪分正說斷常我無我",
    "X17n0331_001:0808c02": "法何不演真實義而復分別種種妄想心量此皆",
    "X17n0331_001:0808c03": "正智之差別故詳問之。",
    "X17n0331_001:0808c04": "何因男女林訶棃阿摩勒雞羅及鐵圍金剛等諸山",
    "X17n0331_001:0808c05": "無量寶莊嚴仙闥婆充滿。",
    "X17n0331_001:0808c06": "此問器界差別名相之餘也男女林亦云屍陀林",
    "X17n0331_001:0808c07": "其果如男女之狀熟則顏色艶美未幾即墮地狀",
    "X17n0331_001:0808c08": "如死屍臭穢不堪佛令弟子多依此林修不淨觀",
    "X17n0331_001:0808c09": "訶棃具云訶棃怛雞此翻天上持來阿摩勒實如",
    "X17n0331_001:0808c10": "胡桃雞羅已下皆山名謂仙闥婆何故不住人間",
    "X17n0331_001:0808c11": "天上而住此等山也已上一百八句皆從寂滅一",
    "X17n0331_001:0808c12": "心流出種種差別之相菩薩了之名差別智先德",
    "X17n0331_001:0808c13": "云涅槃心易曉差別理難明故大慧一一詳問而",
    "X17n0331_001:0808c14": "為學菩薩道之程式也。",
    "X17n0331_001:0808c15": "無上世間解聞彼所說偈大乘諸度門諸佛心第一",
    "X17n0331_001:0808c16": "善哉善哉問大慧善諦聽我今當次第如汝所問說。",
    "X17n0331_001:0808c17": "五地菩薩始學世間法唯如來盡物之性故能盡",
    "X17n0331_001:0808c18": "知世間法名世間解即十號之一也謂汝所問百",
    "X17n0331_001:0808c19": "八句義一一皆是大乘菩薩度生法門亦是諸佛",
    "X17n0331_001:0808c20": "所證性自性第一義心故讚其善問而允答也。",
    "X17n0331_001:0808c21": "生及與不生涅槃空剎那趣至無自性。",
    "X17n0331_001:0808c22": "唐譯云若生若不生涅槃及空相流轉無自性生",
    "X17n0331_001:0808c23": "與空剎那是有為法不生與涅槃是無為法舉此",
    "X17n0331_001:0808c24": "二種則世出世法無不畢具然究其極至不唯生",
    "X17n0331_001:0809a01": "滅剎那空相諸有為法無有自性即涅槃不生滅",
    "X17n0331_001:0809a02": "性諸無為法亦無自性若生死有自性永不能入",
    "X17n0331_001:0809a03": "涅槃若涅槃有自性永不能入生死唯無自性故",
    "X17n0331_001:0809a04": "可生死可涅槃大經云如來成正覺時普見一切",
    "X17n0331_001:0809a05": "眾生成正覺乃至普見一切眾生入涅槃皆同一",
    "X17n0331_001:0809a06": "性所謂無性無何等性所謂無相性無盡性無生",
    "X17n0331_001:0809a07": "性無滅性無我性無非我性無眾生性無非眾生",
    "X17n0331_001:0809a08": "性無菩提性無法界性無虗空性亦復無有成正",
    "X17n0331_001:0809a09": "覺性知一切法皆無性故得一切智大悲相續救",
    "X17n0331_001:0809a10": "度眾生故知無性是一切諸佛談心要訣以一切",
    "X17n0331_001:0809a11": "法緣生無性故不得凡夫法不得聖人法無性緣",
    "X17n0331_001:0809a12": "生故若真若俗不相混濫此寂滅一心所以具有",
    "X17n0331_001:0809a13": "種種差別而種種差別實與寂滅一心無預也是",
    "X17n0331_001:0809a14": "則一答俱銷無俟餘說但為淺識鈍根更添忉怛",
    "X17n0331_001:0809a15": "耳。",
    "X17n0331_001:0809a16": "佛諸波羅蜜佛子與聲聞緣覺諸外道及與無色行",
    "X17n0331_001:0809a17": "如是種種事須彌巨海山洲諸剎土地星宿及日月",
    "X17n0331_001:0809a18": "外道天修羅解脫自在通力禪三摩提滅及如意足",
    "X17n0331_001:0809a19": "覺支及道品諸禪定無量諸陰身往來正受滅盡定",
    "X17n0331_001:0809a20": "三昧起心說心意及與識無我法有我自性想所想",
    "X17n0331_001:0809a21": "(能想是心所想是境)及與現二見(即從能想所想而起斷常二見)乘及諸種性",
    "X17n0331_001:0809a22": "金銀摩尼等一闡提大種荒亂及一佛智爾燄得向",
    "X17n0331_001:0809a23": "(得即四果向即四向)眾生有無有象馬諸禽獸云何而捕取譬",
    "X17n0331_001:0809a24": "因成悉檀及與作所作鬱林迷惑通(即林樹蔓草聰明等)心量",
    "X17n0331_001:0809b01": "不現有諸地不相至百變百無受毉方工巧論伎術",
    "X17n0331_001:0809b02": "諸明處。",
    "X17n0331_001:0809b03": "此皆總領大慧所問之語參差不齊不必硬配。",
    "X17n0331_001:0809b04": "諸山須彌地巨海日月量下中上眾生身各幾微塵",
    "X17n0331_001:0809b05": "一一剎幾塵弓弓數有幾肘步拘樓舍半由延由延",
    "X17n0331_001:0809b06": "兔毫窓塵蟣羊毛[麩夫+廣]麥塵鉢他幾[麩夫+廣]麥阿羅[麩夫+廣]麥幾",
    "X17n0331_001:0809b07": "獨籠那佉棃勒叉及舉利乃至頻婆羅是各有幾數",
    "X17n0331_001:0809b08": "為有幾阿[少/兔]名舍梨沙婆幾舍梨沙婆名為一賴提",
    "X17n0331_001:0809b09": "幾賴提摩沙幾摩沙陀那復幾陀那羅為迦梨沙那",
    "X17n0331_001:0809b10": "幾迦棃沙那為成一波羅此等積聚相幾波羅彌樓",
    "X17n0331_001:0809b11": "是等所應問何須問餘事聲聞辟支佛佛及最勝子",
    "X17n0331_001:0809b12": "身各有幾數何故不問此火燄幾阿[少/兔]風阿[少/兔]復幾",
    "X17n0331_001:0809b13": "根根幾阿[少/兔]毛孔眉毛幾。",
    "X17n0331_001:0809b14": "凡三界有形之物必有數量今大慧自謂通達大",
    "X17n0331_001:0809b15": "乘深窮萬法故以一百八句諮請然猶坐在法界",
    "X17n0331_001:0809b16": "量裏未能一一窮其數量所謂得其大而遺其細",
    "X17n0331_001:0809b17": "故世尊補出令其更當窮微討細勿自生滿足也",
    "X17n0331_001:0809b18": "且以等覺菩薩智慧校如來智慧如以爪上之土",
    "X17n0331_001:0809b19": "較大地之土此菩薩所以稱大慧未是無量慧若",
    "X17n0331_001:0809b20": "如來則證無量慧矣故法華云諸佛智慧甚深無",
    "X17n0331_001:0809b21": "量唯無量而能盡其量也初四句總舉器界根身",
    "X17n0331_001:0809b22": "大小長短一一皆是積聚幾多微塵所成須彌居",
    "X17n0331_001:0809b23": "大海中入水八萬四千由旬出水亦爾諸山即七",
    "X17n0331_001:0809b24": "金之髏海即香水甘水鹹水海之類日宮縱廣五",
    "X17n0331_001:0809c01": "十一由旬純以天金及天玻璃所成月宮縱廣四",
    "X17n0331_001:0809c02": "十九由旬純以天銀及天青瑠璃所成上中下眾",
    "X17n0331_001:0809c03": "生即十二類生也一剎即一佛剎以大千為限一",
    "X17n0331_001:0809c04": "一剎廣舉微塵剎土言一一剎土皆積聚幾何微",
    "X17n0331_001:0809c05": "塵所成也五尺為一弓二尺為一肘二尺五為一",
    "X17n0331_001:0809c06": "步合二步為一弓合二弓為一丈合二十丈為一",
    "X17n0331_001:0809c07": "息合八十息為一拘樓舍是一里半由延二十里",
    "X17n0331_001:0809c08": "一由延四十里此即世界之里數也七微塵成一",
    "X17n0331_001:0809c09": "窓隙塵七窓隙塵成一兔毛頭塵七兔毛頭塵成",
    "X17n0331_001:0809c10": "一羊毛頭塵七羊毛頭塵成一牛毛頭塵七牛毛",
    "X17n0331_001:0809c11": "塵成一蟣七蟣成一虱七虱成一芥七芥成一大",
    "X17n0331_001:0809c12": "麥[麩夫+廣]大麥也鉢他一升也阿羅一斗也獨籠一斛",
    "X17n0331_001:0809c13": "也那佉梨十斛也勒叉十萬也舉利一億也頻婆",
    "X17n0331_001:0809c14": "羅一兆也謂積幾微塵而成[麩夫+廣]麥積幾[麩夫+廣]麥而成",
    "X17n0331_001:0809c15": "此一升一斗一斛乃至一兆也阿[少/兔]塵也舍利沙",
    "X17n0331_001:0809c16": "婆芥子也賴提草子也摩沙豆也陀那銖也迦梨",
    "X17n0331_001:0809c17": "沙那兩也婆羅斤也謂積幾塵而成一銖一兩一",
    "X17n0331_001:0809c18": "斤也彌樓即須彌山幾波羅彌樓者謂積幾婆羅",
    "X17n0331_001:0809c19": "而成須彌也此等數量皆是汝所不知固所當問",
    "X17n0331_001:0809c20": "而不問反問汝所已知之餘事何哉聲聞已下正",
    "X17n0331_001:0809c21": "顯四聖身量雖大小不同身量各異皆是積微所",
    "X17n0331_001:0809c22": "成而汝不能窮其數者何也風火即四大之二謂",
    "X17n0331_001:0809c23": "四大六根乃至毛孔眉毛等皆積幾塵而有也蓋",
    "X17n0331_001:0809c24": "大慧於廣大處已知其要於精微處未能究盡故",
    "X17n0331_001:0810a01": "勉其當問而當究也先德云一微空故眾微空眾",
    "X17n0331_001:0810a02": "微空故一微空一微空中無眾微眾微空中無一",
    "X17n0331_001:0810a03": "微故善財入普賢一毛孔中見世界重重無盡大",
    "X17n0331_001:0810a04": "經云有一大經卷量等三千界在於一塵中一切",
    "X17n0331_001:0810a05": "塵亦然有一智慧人淨眼悉明見破塵出經卷廣",
    "X17n0331_001:0810a06": "饒益眾生故知欲窮大千經卷當從窮微塵始知",
    "X17n0331_001:0810a07": "微塵下落則知廣大寂滅一心矣此世尊所以諄",
    "X17n0331_001:0810a08": "諄也。",
    "X17n0331_001:0810a09": "護財自在王轉輪聖帝王云何王守護云何為解脫",
    "X17n0331_001:0810a10": "廣說及句說如汝之所問眾生種種欲種種諸飲食",
    "X17n0331_001:0810a11": "云何男女林金剛堅固山云何如幻夢野鹿渴愛譬",
    "X17n0331_001:0810a12": "云何山天仙犍闥婆莊嚴解脫至何所誰縛誰解脫",
    "X17n0331_001:0810a13": "云何禪境界變化及外道云何無因作云何有因作",
    "X17n0331_001:0810a14": "有因無因作及非有無因云何現已滅云何淨諸覺",
    "X17n0331_001:0810a15": "云何諸覺轉及轉諸所作云何斷諸想云何三昧起",
    "X17n0331_001:0810a16": "破三有者誰何處為何身云何無眾生而說有吾我",
    "X17n0331_001:0810a17": "云何世俗說唯願廣分別所問相云何及所問非我",
    "X17n0331_001:0810a18": "云何為胎藏及種種異身云何斷常見云何心得定",
    "X17n0331_001:0810a19": "言說及諸智戒種性佛子云何成及論云何師弟子",
    "X17n0331_001:0810a20": "種種諸眾生斯等復云何云何為飲食聰明廣施設",
    "X17n0331_001:0810a21": "云何樹葛藤最勝子所問云何種種剎仙人長苦行",
    "X17n0331_001:0810a22": "云何為族姓從何師受學云何為醜陋云何人修行",
    "X17n0331_001:0810a23": "欲界何不覺阿迦尼吒成云何俗神通云何為比丘",
    "X17n0331_001:0810a24": "云何為化佛云何為報佛云何為如如平等智慧佛",
    "X17n0331_001:0810b01": "云何為眾僧佛子如是問箜篌腰皷華剎土離光明",
    "X17n0331_001:0810b02": "心地者有七所問皆如實此及餘眾多佛子所應問。",
    "X17n0331_001:0810b03": "此總牒問辭竟而美其當問也此者即指大慧所",
    "X17n0331_001:0810b04": "問者餘眾多即如來所補出者言汝所問一心差",
    "X17n0331_001:0810b05": "別之相皆是稱理之談殊非漫然要知不獨汝所",
    "X17n0331_001:0810b06": "問者應問應究即我所說其餘眾多之事亦應問",
    "X17n0331_001:0810b07": "應究也。",
    "X17n0331_001:0810b08": "一一相相應遠離諸見過悉檀離言說我今當顯示",
    "X17n0331_001:0810b09": "次第建立句佛子善諦聽。",
    "X17n0331_001:0810b10": "言汝所問者雖聖凡有異淨穢不同然一一差別",
    "X17n0331_001:0810b11": "之相皆與無差無別者相應所謂即此相離此相",
    "X17n0331_001:0810b12": "即此物非他物故觸目所見者無非一相一味之",
    "X17n0331_001:0810b13": "法何有差別諸見哉只此二語則知寂滅一心遍",
    "X17n0331_001:0810b14": "一切處所以四生九類皆於自性身中顯現以自",
    "X17n0331_001:0810b15": "真心為一切萬有之性故隨為色空周遍法界循",
    "X17n0331_001:0810b16": "業發現果報不同處異生則業果浮沉生死相續",
    "X17n0331_001:0810b17": "在諸聖則法身圓滿玅用無窮隱顯雖殊一性不",
    "X17n0331_001:0810b18": "動然則諸法本來寂滅不可言宣今於無言說處",
    "X17n0331_001:0810b19": "假立言說次第建立種種諸句汝當善聽而得之",
    "X17n0331_001:0810b20": "言外也。",
    "X17n0331_001:0810b21": "此上百八句如諸佛所說不生句生句常句無常句",
    "X17n0331_001:0810b22": "相句無相句住異句非住異句剎那句非剎那句。",
    "X17n0331_001:0810b23": "言汝上來所問一百八句若諸佛所見觸目菩提",
    "X17n0331_001:0810b24": "更無異法所謂合江河淮濟為一水鎔盤瓶釵釧",
    "X17n0331_001:0810c01": "為一金也華嚴疏云性非事外曾何乖於種種種",
    "X17n0331_001:0810c02": "種性空曾何乖於一性是以緣起之法總有四義",
    "X17n0331_001:0810c03": "一緣生故有二緣生故空三無性故有四無性故",
    "X17n0331_001:0810c04": "空無性緣生故空則非斷見無見之空是名真空",
    "X17n0331_001:0810c05": "緣生無性故有則非常見有見之有是名幻有故",
    "X17n0331_001:0810c06": "得常種種常一性今言不生即生者所謂無生而",
    "X17n0331_001:0810c07": "生業果儼然也常即無常者所謂不生不滅是無",
    "X17n0331_001:0810c08": "常義也相即無相者所謂若見諸相非相即見如",
    "X17n0331_001:0810c09": "來也無而忽有曰生生法暫停曰住住別前後曰",
    "X17n0331_001:0810c10": "異時之最促曰剎那今則觀生也若石女之懷胎",
    "X17n0331_001:0810c11": "觀住也若陽燄之翻波觀異也同浮雲之萬變觀",
    "X17n0331_001:0810c12": "滅也類狂華之謝空觀剎那也實未曾動著一絲",
    "X17n0331_001:0810c13": "毫所以如來八相成道乃至入滅未曾離剎那際",
    "X17n0331_001:0810c14": "三昧故總云非也。",
    "X17n0331_001:0810c15": "自性句離自性句空句不空句斷句不斷句邊句非",
    "X17n0331_001:0810c16": "邊句中句非中句常句非常句。",
    "X17n0331_001:0810c17": "因緣無性論云阿難調達並為世尊之弟羅睺善",
    "X17n0331_001:0810c18": "星同是如來之胤而阿難常親給侍調達每興逆",
    "X17n0331_001:0810c19": "害羅睺則護珠莫犯善星則破器難收以此而推",
    "X17n0331_001:0810c20": "諒可知矣若云各有自性不可貿遷者此殊不然",
    "X17n0331_001:0810c21": "至如鷹化為鳩本心頓盡橘變成枳前味永消昔",
    "X17n0331_001:0810c22": "貧今富定性之理難奪先貴後賤賦命之言何在",
    "X17n0331_001:0810c23": "呂望屠牛之士終享大師伊尹負鼎之人卒登相",
    "X17n0331_001:0810c24": "位戴淵四隣所患後著高名周處三害之端晚稱",
    "X17n0331_001:0811a01": "令德闍王無間之罪翻然改圖育王莫大之愆忽",
    "X17n0331_001:0811a02": "能遵善若依自性之理豈容得有斯義故知有情",
    "X17n0331_001:0811a03": "無情皆無自性盡隨心變但逐緣生故曰自性句",
    "X17n0331_001:0811a04": "離自性句由無性故空以有空義故一切法得成",
    "X17n0331_001:0811a05": "故曰空句不空句法性如是即起斷常中邊等見",
    "X17n0331_001:0811a06": "皆是以尺量空持蠡測海言斷者即七斷滅論常",
    "X17n0331_001:0811a07": "即四徧常論邊即小乘假實二邊大乘空有二邊",
    "X17n0331_001:0811a08": "中即假施設中道真實中道不假不實中道不有",
    "X17n0331_001:0811a09": "不無中道也須知非離邊有中亦非即邊是中若",
    "X17n0331_001:0811a10": "離邊求中則邊見未泯若即邊是中則中解猶存",
    "X17n0331_001:0811a11": "故總云非也。",
    "X17n0331_001:0811a12": "緣句非緣句因句非因句煩惱句非煩惱句愛句非",
    "X17n0331_001:0811a13": "愛句方便句非方便句巧句非巧句淨句非淨句成",
    "X17n0331_001:0811a14": "句非成句譬句非譬句弟子句非弟子句師句非師",
    "X17n0331_001:0811a15": "句種性句非種性句三乘句非三乘句。",
    "X17n0331_001:0811a16": "煩惱及愛染因緣也善巧方便淨因緣也若染淨",
    "X17n0331_001:0811a17": "實有自性則狂者終狂聖者自聖以無自性故隨",
    "X17n0331_001:0811a18": "染緣而成染隨淨緣而成淨而實非染淨也圓成",
    "X17n0331_001:0811a19": "實性雖是眾生現成具足而以種種譬喻演說開",
    "X17n0331_001:0811a20": "導然無一喻可能喻者故強立能說此法者為之",
    "X17n0331_001:0811a21": "師能聽此法者為弟子法建三乘性開五種其中",
    "X17n0331_001:0811a22": "實無說者聽者三乘五性之別故總云非也。",
    "X17n0331_001:0811a23": "願句非願句三輪句非三輪句相句非相句有品句",
    "X17n0331_001:0811a24": "非有品句俱句非俱句緣自聖智現法樂句非現法",
    "X17n0331_001:0811b01": "樂句。",
    "X17n0331_001:0811b02": "即諸佛菩薩乘大願力而以身口意三輪現通說",
    "X17n0331_001:0811b03": "法鑑機標相曰此我相此人相此眾生相此壽者",
    "X17n0331_001:0811b04": "相而復標曰此有相此無相此是亦有亦無相此",
    "X17n0331_001:0811b05": "是非有非無相等而實四句百非悉皆離絕即其",
    "X17n0331_001:0811b06": "所緣自覺聖智境界現得真實受用法樂亦是此",
    "X17n0331_001:0811b07": "心常分何曾有一毫受用樂相乎故總云非也。",
    "X17n0331_001:0811b08": "剎土句非剎土句阿[少/兔]句非阿[少/兔]句水句非水句弓",
    "X17n0331_001:0811b09": "句非弓句實句非實句數句非數句數句非數句明",
    "X17n0331_001:0811b10": "句非明句虗空句非虗空句雲句非雲句工巧句術",
    "X17n0331_001:0811b11": "明處句非明處句風句非風句地句非地句。",
    "X17n0331_001:0811b12": "即我所說大而剎土細而微塵大種大種即實句",
    "X17n0331_001:0811b13": "也乃至地水風雲等雖是積聚微塵大種所成究",
    "X17n0331_001:0811b14": "而言之悉無自性皆是眾生循業發現故迦葉云",
    "X17n0331_001:0811b15": "一切世界水沫所成亦從眾生不可思議業因緣",
    "X17n0331_001:0811b16": "出非真實有至於汝之所問五明伎術總不出乎",
    "X17n0331_001:0811b17": "名言之內都無實義所以云一切數句非數句與",
    "X17n0331_001:0811b18": "我靈覺何干涉故總云非也(兩數句一是筭數之數一是數量之數)。",
    "X17n0331_001:0811b19": "心句非心句施設句非施設句自性句非自性句陰",
    "X17n0331_001:0811b20": "句非陰句眾生句非眾生句慧句非慧句涅槃句非",
    "X17n0331_001:0811b21": "涅槃句爾燄句非爾燄句外道句非外道句。",
    "X17n0331_001:0811b22": "不獨名言不實即汝所問自性及與心種種施設",
    "X17n0331_001:0811b23": "量皆是隨情逐妄立種種名然心之與性本非二",
    "X17n0331_001:0811b24": "物迷則結性而為心悟則轉心而為性正如水之",
    "X17n0331_001:0811c01": "成氷氷還成水豈有二哉心性既爾則五陰眾生",
    "X17n0331_001:0811c02": "亦復如是故知離五陰無眾生離眾生無五陰然",
    "X17n0331_001:0811c03": "五陰眾生尚屬所迷固是虗妄即以智慧觀察照",
    "X17n0331_001:0811c04": "破五陰淨除爾燄超生死而證涅槃亦是虗妄所",
    "X17n0331_001:0811c05": "謂生死涅槃同於昨夢故總云非也至於不達自",
    "X17n0331_001:0811c06": "心而心遊道外者為外道此亦指其迷心逐物而",
    "X17n0331_001:0811c07": "言外亦非真在道外也。",
    "X17n0331_001:0811c08": "荒亂句非荒亂句幻句非幻句夢句非夢句燄句非",
    "X17n0331_001:0811c09": "燄句像句非像句輪句非輪句犍闥婆句非犍闥婆",
    "X17n0331_001:0811c10": "句。",
    "X17n0331_001:0811c11": "即汝所見國土側覆橫斜或淨或穢雜亂不一悉",
    "X17n0331_001:0811c12": "如幻夢即幻夢等豈真實有幻夢等耶亦是隨業",
    "X17n0331_001:0811c13": "所現故亦非也。",
    "X17n0331_001:0811c14": "天句非天句飲食句非飲食句婬欲句非婬欲句見",
    "X17n0331_001:0811c15": "句非見句波羅蜜句非波羅蜜句戒句非戒句日月",
    "X17n0331_001:0811c16": "星宿句非日月星宿句諦句非諦句果句非果句滅",
    "X17n0331_001:0811c17": "起句非滅起句治句非治句相句非相句。",
    "X17n0331_001:0811c18": "即汝所問諸天有幾種雖三界諸天優劣不等總",
    "X17n0331_001:0811c19": "是浮虗妄想凝結妄想若除天於何有然飲食婬",
    "X17n0331_001:0811c20": "欲雖曰壽命根元而諸天四食不同六天婬欲亦",
    "X17n0331_001:0811c21": "異誰謂食色有性哉至於所問起諸見者雖見刺",
    "X17n0331_001:0811c22": "難拔見坑難出而一見自性應念化成無上知覺",
    "X17n0331_001:0811c23": "亦非實有又汝所問幾波羅幾戒雖波羅有十戒",
    "X17n0331_001:0811c24": "有七聚三聚等然皆隨機設化而非實有彼岸可",
    "X17n0331_001:0812a01": "到戒性可持亦由對此岸可離而云彼岸可到毀",
    "X17n0331_001:0812a02": "禁可止而云諸戒可持故亦非也至乎日月星宿",
    "X17n0331_001:0812a03": "雖各有天子主持皆是八萬四千精耀亂想之所",
    "X17n0331_001:0812a04": "凝結豈真實有然而二乘所修四諦所證四果與",
    "X17n0331_001:0812a05": "夫無想定中想滅復起之類雖邪正了然總非實",
    "X17n0331_001:0812a06": "證故曰非也治句者唐曰毉方亦是毉師對病施",
    "X17n0331_001:0812a07": "設既對病設方則病去藥亡豈可執哉相句凡三",
    "X17n0331_001:0812a08": "出初曰相者是名相之相是通指十界聖凡之相",
    "X17n0331_001:0812a09": "也次曰相者是標相之相謂建立有無我人等相",
    "X17n0331_001:0812a10": "也此云相者即形相之相是通指諸趣之形相也",
    "X17n0331_001:0812a11": "前為能治此即所治前之能治既非故所治亦非",
    "X17n0331_001:0812a12": "也。",
    "X17n0331_001:0812a13": "支句非支句巧明處句非巧明處句禪句非禪句迷",
    "X17n0331_001:0812a14": "句非迷句現句非現句。",
    "X17n0331_001:0812a15": "支句唐云支分即七覺支八菩提分也謂此三十",
    "X17n0331_001:0812a16": "七品助道法皆是二乘巧修發悟之處故曰巧明",
    "X17n0331_001:0812a17": "處禪即是所修之定現即是悟雖始迷後悟但是",
    "X17n0331_001:0812a18": "路途之樂未是到家消息故曰非也。",
    "X17n0331_001:0812a19": "護句非護句族句非族句仙句非仙句王句非王句",
    "X17n0331_001:0812a20": "攝受句非攝受句寶句非寶句記句非記句一闡提",
    "X17n0331_001:0812a21": "句非一闡提句女男不男句非女男不男句味句非",
    "X17n0331_001:0812a22": "味句事句非事句身句非身句覺句非覺句動句非",
    "X17n0331_001:0812a23": "動句根句非根句有為句非有為句無為句非無為",
    "X17n0331_001:0812a24": "句因果句非因果句色究竟句非色究竟句節句非",
    "X17n0331_001:0812b01": "節句鬱樹藤句非鬱樹藤句雜句非雜句說句非說",
    "X17n0331_001:0812b02": "句毗尼句非毗尼句比丘句非比丘句處句非處句",
    "X17n0331_001:0812b03": "字句非字句。",
    "X17n0331_001:0812b04": "護謂守護族謂種族謂三界之內有同類之族有",
    "X17n0331_001:0812b05": "閒散之仙有主治之王有護國之法有攝受之教",
    "X17n0331_001:0812b06": "有貴重之寶有授記之人有不信之夫有男不男",
    "X17n0331_001:0812b07": "女不女之異有嗜好之味有所作之事有分段之",
    "X17n0331_001:0812b08": "身有計度之念有妄起之動有對塵之根有有為",
    "X17n0331_001:0812b09": "之具有無為之法有不爽之因果有不謬之時節",
    "X17n0331_001:0812b10": "有色究竟為聖人居有鬱樹藤為禽獸窟有種種",
    "X17n0331_001:0812b11": "雜亂身有種種差別語有守毗尼而作淨行有住",
    "X17n0331_001:0812b12": "靜處而建立文字然總是妄想所攝無性所收悉",
    "X17n0331_001:0812b13": "如幻化故云非也。",
    "X17n0331_001:0812b14": "大慧是百八句先佛所說汝及諸菩薩摩訶薩應當",
    "X17n0331_001:0812b15": "修學。",
    "X17n0331_001:0812b16": "總計上文有一百零四句唐譯以有品句分作有",
    "X17n0331_001:0812b17": "句無句而少一數句以起滅分作起句滅句而少",
    "X17n0331_001:0812b18": "一無為句至自證聖智現法樂句唐分為二此合",
    "X17n0331_001:0812b19": "為一又少一決定句若添此一句總有百八句之",
    "X17n0331_001:0812b20": "數是百八句皆云非者以寂滅心中不但一切有",
    "X17n0331_001:0812b21": "為染汙法不可得即一切無為白淨法亦不可著",
    "X17n0331_001:0812b22": "故法界觀云一切皆不可不可亦不可此語不可",
    "X17n0331_001:0812b23": "受以離念境界唯證相應故此即先佛所說諸佛",
    "X17n0331_001:0812b24": "心第一自覺之境界所以般若文殊分云若知無",
    "X17n0331_001:0812c01": "性即知無法若知無法即無境界若無境界即無",
    "X17n0331_001:0812c02": "所依若無所依即無所住如是開示如是信入名",
    "X17n0331_001:0812c03": "真實句名金剛句故修學大乘者應當修學此句",
    "X17n0331_001:0812c04": "也。",
    "X17n0331_001:0812c05": "爾時大慧菩薩摩訶薩復白佛言世尊諸識有幾種",
    "X17n0331_001:0812c06": "生住滅。",
    "X17n0331_001:0812c07": "大慧先以百八句仰諮世尊總以非字遣之以直",
    "X17n0331_001:0812c08": "顯如如之體而三界唯心之旨朗如星月矣大慧",
    "X17n0331_001:0812c09": "豈不知寂滅一心大總相法門體中纖毫不立乎",
    "X17n0331_001:0812c10": "乃復遽問諸識有幾種生住滅者何故良以真如",
    "X17n0331_001:0812c11": "之體不變不壞逈超生滅而真如相用全在生滅",
    "X17n0331_001:0812c12": "識中顯示唯佛一人圓證真如不生滅性次自等",
    "X17n0331_001:0812c13": "覺至凡夫地若望聖賢階級懸如霄壤若約異熟",
    "X17n0331_001:0812c14": "不空生滅尚在即等覺菩薩類皆坐在無明窟中",
    "X17n0331_001:0812c15": "若不請如來詳說則儱侗真如無智妄稱一切智",
    "X17n0331_001:0812c16": "說故大慧雖領世尊之語而亟請生滅識者正欲",
    "X17n0331_001:0812c17": "顯真如相用差別也故馬鳴以一心分真如生滅",
    "X17n0331_001:0812c18": "為二門故曰是心真如相即示摩訶衍體故是心",
    "X17n0331_001:0812c19": "生滅因緣相能示摩訶衍自體相用故故世尊先",
    "X17n0331_001:0812c20": "標諸識之用次出諸識之相三顯諸識之體然後",
    "X17n0331_001:0812c21": "立真唯識比量以顯萬法唯識之宗使凡聖邪正",
    "X17n0331_001:0812c22": "絲毫不濫直令觀察流注枯渴識情始得證入真",
    "X17n0331_001:0812c23": "如平等法性故詳問之。",
    "X17n0331_001:0812c24": "佛告大慧諸識有二種生住滅非思量所知諸識有",
    "X17n0331_001:0813a01": "二種生謂流注生及相生有二種住謂流注住及相",
    "X17n0331_001:0813a02": "住有二種滅謂流注滅及相滅。",
    "X17n0331_001:0813a03": "言流注者謂第八現識三相微隱是細中之細故",
    "X17n0331_001:0813a04": "名流注此流注識全是真如不生滅性因無明不",
    "X17n0331_001:0813a05": "覺忽與生滅和合轉而為識名流注生長劫相續",
    "X17n0331_001:0813a06": "名流注住始從正信發心觀察若證法身得少分",
    "X17n0331_001:0813a07": "滅直至金剛道後一念相應慧頓斷生相無明名",
    "X17n0331_001:0813a08": "流注滅言相者謂前七種識三相粗顯以是細中",
    "X17n0331_001:0813a09": "之粗粗中之細又粗中之粗故名曰相然此麤相",
    "X17n0331_001:0813a10": "但就流注住中分為三相七識初生名相生即與",
    "X17n0331_001:0813a11": "前境和合相續不斷名相住從信相應地斷執取",
    "X17n0331_001:0813a12": "相是滅粗中粗相從初地斷相續至七地斷智相",
    "X17n0331_001:0813a13": "是滅粗中細相自八地斷現相九地斷轉相是滅",
    "X17n0331_001:0813a14": "細中粗相名相滅也以流注即相中流注相即流",
    "X17n0331_001:0813a15": "注中相故諸識皆有二種生住滅也然粗細雖殊",
    "X17n0331_001:0813a16": "至於交相熏變皆莫知其所以然故非思量所知",
    "X17n0331_001:0813a17": "以諸眾生從無始來未曾離念故若得無念則知",
    "X17n0331_001:0813a18": "心相生住異滅矣。",
    "X17n0331_001:0813a19": "諸識有三種相謂轉相業相真相。",
    "X17n0331_001:0813a20": "轉相者謂前七名分別事識亦名轉識而相名轉",
    "X17n0331_001:0813a21": "相論云二者名為轉識依於動心能見相故轉相",
    "X17n0331_001:0813a22": "有二若就無明所動轉成能見者在本識中若為",
    "X17n0331_001:0813a23": "境界所動轉成能見者在事識中也言業相者謂",
    "X17n0331_001:0813a24": "第八名業識而相名業相論云一者依無明力不",
    "X17n0331_001:0813b01": "覺心動故不生滅者名真識而相名真相問既標",
    "X17n0331_001:0813b02": "諸識有二種生住滅而復標三相者何故是顯轉",
    "X17n0331_001:0813b03": "相業相有二種生住滅而真如之相未甞有生住",
    "X17n0331_001:0813b04": "滅也古釋云此三種相通乎八識謂起心名轉八",
    "X17n0331_001:0813b05": "識皆起皆有生滅故心動是業八識皆動故八之",
    "X17n0331_001:0813b06": "真性俱名真相故盖業相已統六粗而轉相亦通",
    "X17n0331_001:0813b07": "三細故下文云四因緣故眼識轉又云種種諸識",
    "X17n0331_001:0813b08": "浪騰躍而轉生皆轉相也心名採集業又云業相",
    "X17n0331_001:0813b09": "猶波浪皆業相也又云常清淨無相是真相也以",
    "X17n0331_001:0813b10": "真如寂滅心不變隨緣不染而染故有業轉二相",
    "X17n0331_001:0813b11": "以真如寂滅心隨緣不變染而不染故有真相也。",
    "X17n0331_001:0813b12": "大慧略說有三種識廣說有八相何等為三謂真識",
    "X17n0331_001:0813b13": "現識及分別事識大慧譬如明鏡持諸色像現識處",
    "X17n0331_001:0813b14": "現亦復如是。",
    "X17n0331_001:0813b15": "論云現識者所謂能現一切境界猶如明鏡現於",
    "X17n0331_001:0813b16": "色像現識亦爾隨其五塵對至即現無有前後以",
    "X17n0331_001:0813b17": "一切法任運而起常在前故分別事識者論中名",
    "X17n0331_001:0813b18": "意識亦名分離識以隨事攀緣分別六塵故此中",
    "X17n0331_001:0813b19": "真識即如來藏寂滅一心而此現識即賴耶識也",
    "X17n0331_001:0813b20": "然此現識無別自體即是如來藏心以不覺故與",
    "X17n0331_001:0813b21": "諸妄想有和合不和合義和合者能含染淨目為",
    "X17n0331_001:0813b22": "藏識不和合者體常不變目為真如即是如來藏",
    "X17n0331_001:0813b23": "故曰寂滅者名為一心一心即如來藏故偈云佛",
    "X17n0331_001:0813b24": "說如來藏以為阿賴耶惡慧不能知藏即賴耶識",
    "X17n0331_001:0813c01": "此中三識若約馬鳴生滅與不生滅和合非一非",
    "X17n0331_001:0813c02": "異名阿梨耶識則是以真識現識分別事識和合",
    "X17n0331_001:0813c03": "為宗若約護法唯以現識與分別事識和合為宗",
    "X17n0331_001:0813c04": "雖各出手眼義歸一途古德云若言眾生心性同",
    "X17n0331_001:0813c05": "諸佛心性別教也圓教心性是一寂光無彼無此",
    "X17n0331_001:0813c06": "極十方三世佛及眾生邊際成一大圓鏡但是一",
    "X17n0331_001:0813c07": "鏡無有同異佛及眾生一鏡上像耳問今此鏡是",
    "X17n0331_001:0813c08": "約法相宗立約法性宗立答若約法相因緣對待",
    "X17n0331_001:0813c09": "門即本識為鏡此中所立是也若約法性即如來",
    "X17n0331_001:0813c10": "藏寂滅一心為鏡如起信云復次覺相者與虗空",
    "X17n0331_001:0813c11": "等猶如淨鏡是也問何以此中但言現識及分別",
    "X17n0331_001:0813c12": "事識不言末那答有現識必有末那依彼轉緣彼",
    "X17n0331_001:0813c13": "故有意識必有末那意識以末那為根故應知末",
    "X17n0331_001:0813c14": "那細分通現識粗分通意識故舉現識事識而末",
    "X17n0331_001:0813c15": "那在其中矣。",
    "X17n0331_001:0813c16": "大慧現識及分別事識此二壞不壞相展轉因。",
    "X17n0331_001:0813c17": "前已標諸識以生滅為宗此復出其因也壞即轉",
    "X17n0331_001:0813c18": "相業相而不壞者即真相也由此二相展轉因故",
    "X17n0331_001:0813c19": "能成立生滅之宗也此展轉因若據馬鳴即是依",
    "X17n0331_001:0813c20": "真相而轉業相即第八識依業相而轉轉相即第",
    "X17n0331_001:0813c21": "七識依轉相而轉現相即前五識復轉現相而成",
    "X17n0331_001:0813c22": "智相相續執取計名等相即分別事識故起信云",
    "X17n0331_001:0813c23": "復次生滅因緣者所謂眾生依心意意識轉故此",
    "X17n0331_001:0813c24": "義云何以依阿梨耶識說有無明不覺而起能見",
    "X17n0331_001:0814a01": "能現能取境界起念相續等若據護法即是第八",
    "X17n0331_001:0814a02": "含藏種子能發前七現行現種交熏互為因果故",
    "X17n0331_001:0814a03": "論云諸法於識藏識於法亦爾更互為因性亦常",
    "X17n0331_001:0814a04": "為果性瑜伽論云無常法與他性為因亦與後念",
    "X17n0331_001:0814a05": "自性為因是因緣義自性言顯種子自類前為後",
    "X17n0331_001:0814a06": "因他性言顯種與現行互為因義攝大乘論云藏",
    "X17n0331_001:0814a07": "識染法互為因緣猶如束蘆俱時而有此性相二",
    "X17n0331_001:0814a08": "宗展轉因之不同也故大經云眼耳鼻舌身心意",
    "X17n0331_001:0814a09": "諸情根以此常流轉而無能轉者以眼等八識為",
    "X17n0331_001:0814a10": "能所熏展轉為因而常流轉無別我人故云而無",
    "X17n0331_001:0814a11": "能轉者是以舉體性空方成流轉即此八識名無",
    "X17n0331_001:0814a12": "體性無實我法而為其主若使有性則不可熏變",
    "X17n0331_001:0814a13": "安能流轉故舉此展轉因者正欲破外道小乘實",
    "X17n0331_001:0814a14": "我實法也。",
    "X17n0331_001:0814a15": "大慧不思議熏及不思議變是現識因大慧取種種",
    "X17n0331_001:0814a16": "塵及無始妄想熏是分別事識因。",
    "X17n0331_001:0814a17": "此別明八識展轉相生因也熏有二義一熏習謂",
    "X17n0331_001:0814a18": "熏心體成染淨等二資熏謂現行心境及諸惑相",
    "X17n0331_001:0814a19": "資等變亦有二義一變現二轉變若依護法獨取",
    "X17n0331_001:0814a20": "熏習轉變一義謂以前七為能熏第八為所熏第",
    "X17n0331_001:0814a21": "八為能變前七為所變謂前七相見現行熏第八",
    "X17n0331_001:0814a22": "第八轉變相見二分種子前五能熏第八相分種",
    "X17n0331_001:0814a23": "第六能熏第八相見二分種第七能熏第八見分",
    "X17n0331_001:0814a24": "種於是第八復變起前七現行以能熏所熏能變",
    "X17n0331_001:0814b01": "所變如是如是而不覺知故曰不思議熏不思議",
    "X17n0331_001:0814b02": "變故唯識頌云由一切種識如是如是變以展轉",
    "X17n0331_001:0814b03": "力故彼彼分別生此則前七為現識因也然識有",
    "X17n0331_001:0814b04": "多名以能含藏諸種子故曰藏識為前七業所招",
    "X17n0331_001:0814b05": "感故名業識以能變起諸現行故名現識現字與",
    "X17n0331_001:0814b06": "變字照應言分別事識所以能取種種塵者悉由",
    "X17n0331_001:0814b07": "第八含藏前七種子念念受熏故眼能見色乃至",
    "X17n0331_001:0814b08": "意能取法如外無六塵現行熏內無無明種子熏",
    "X17n0331_001:0814b09": "則眼等六識不能分別六塵矣由內外交熏無間",
    "X17n0331_001:0814b10": "故第七能緣帶質境第六能緣三類境前五能緣",
    "X17n0331_001:0814b11": "性境是則第八為前七之因也若約馬鳴以依真",
    "X17n0331_001:0814b12": "如法故有於無明為諸染因此即業相以有無明",
    "X17n0331_001:0814b13": "染法因故即熏習真如以熏習故則有妄心此即",
    "X17n0331_001:0814b14": "轉相以有妄心即熏習無明不了真如法故不覺",
    "X17n0331_001:0814b15": "起念妄現境界此即現相所謂無明不覺生三細",
    "X17n0331_001:0814b16": "也言不思議熏變者謂真如本不可熏而為無明",
    "X17n0331_001:0814b17": "熏名不思議熏真如之體本自不變而今隨無明",
    "X17n0331_001:0814b18": "緣成一切法名不思議變此現識展轉相因生也",
    "X17n0331_001:0814b19": "取種種塵者謂現在取六塵境也無始妄想熏者",
    "X17n0331_001:0814b20": "即無始見愛熏習也故起信論云無明熏習義有",
    "X17n0331_001:0814b21": "二種一者根本熏習以能成就業識故即經所云",
    "X17n0331_001:0814b22": "不思議熏二者所起見愛熏習以能成就分別事",
    "X17n0331_001:0814b23": "識故即經所云無始妄想熏此即分別事識展轉",
    "X17n0331_001:0814b24": "相因生也。",
    "X17n0331_001:0814c01": "大慧若覆彼真識種種不實諸虗妄滅則一切根識",
    "X17n0331_001:0814c02": "滅是名相滅大慧相續滅者相續所因滅則相續滅",
    "X17n0331_001:0814c03": "所從滅及所緣滅則相續滅大慧所以者何是其所",
    "X17n0331_001:0814c04": "依故依者謂無始妄想熏緣者謂自心見等識境妄",
    "X17n0331_001:0814c05": "想。",
    "X17n0331_001:0814c06": "此別釋展轉相滅因也若約護法覆是盖覆義正",
    "X17n0331_001:0814c07": "指等覺無間道一分極微細所知愚以能蓋覆真",
    "X17n0331_001:0814c08": "識故至解脫道用金剛慧一念頓斷則我法二執",
    "X17n0331_001:0814c09": "虗妄習氣一時頓滅則一切依根之識應念都盡",
    "X17n0331_001:0814c10": "如前五識依五根六以七為根七以八為根八又",
    "X17n0331_001:0814c11": "以七為根故一分極微細所知愚空而一切依根",
    "X17n0331_001:0814c12": "之識皆空所謂皮既不存毛將安附所謂流注滅",
    "X17n0331_001:0814c13": "而相滅也言相續者即流注變文耳所因者即因",
    "X17n0331_001:0814c14": "緣依所從者即俱有依及等無間緣依所緣者即",
    "X17n0331_001:0814c15": "所緣緣也是其所依者言此三者是心心所之所",
    "X17n0331_001:0814c16": "依也故唯識云諸心心所皆有所依所依有三一",
    "X17n0331_001:0814c17": "因緣依謂自種子諸有為法離自因緣必不生故",
    "X17n0331_001:0814c18": "二俱有依謂內六處離俱有依必不轉故三等無",
    "X17n0331_001:0814c19": "間緣依離開導依必不起故唯心心所具三所依",
    "X17n0331_001:0814c20": "名有所依然此三者皆屬無始無明熏起若所緣",
    "X17n0331_001:0814c21": "緣者即自心所現眼等五識所取五塵境相也言",
    "X17n0331_001:0814c22": "此相續識原非實有內以無明種子為親因緣又",
    "X17n0331_001:0814c23": "以俱有依為增上緣又以開導依為等無間緣外",
    "X17n0331_001:0814c24": "以五塵為所緣緣於是內外交熏念念相續無有",
    "X17n0331_001:0815a01": "間斷必使內因外緣雙銷併盡而後相續識滅所",
    "X17n0331_001:0815a02": "謂相滅而流注滅也若約馬鳴以有真如法故能",
    "X17n0331_001:0815a03": "熏習無明以熏習因緣力故能令妄心厭生死苦",
    "X17n0331_001:0815a04": "樂求涅槃以此妄心有厭求因緣故即熏習真如",
    "X17n0331_001:0815a05": "自信己性知心妄動無前境界修遠離法以如實",
    "X17n0331_001:0815a06": "無前境界故種種方便起隨順行不取不念乃至",
    "X17n0331_001:0815a07": "久遠熏習力故無明則滅所謂相滅而流注亦滅",
    "X17n0331_001:0815a08": "也以無明滅故心無有起以無起故境界隨滅以",
    "X17n0331_001:0815a09": "因緣俱滅心相皆盡名得涅槃成自然業所謂流",
    "X17n0331_001:0815a10": "注滅而相亦滅也。",
    "X17n0331_001:0815a11": "大慧譬如泥團微塵非異非不異金莊嚴具亦復如",
    "X17n0331_001:0815a12": "是大慧若泥團微塵異者非彼所成而實彼成是故",
    "X17n0331_001:0815a13": "不異若不異者則泥團微塵應無分別大慧轉識藏",
    "X17n0331_001:0815a14": "識真相若異者藏識非因若不異者轉識滅藏識亦",
    "X17n0331_001:0815a15": "應滅而自真相實不滅是故大慧非自真相識滅但",
    "X17n0331_001:0815a16": "業相滅若自真相滅者藏識則滅大慧藏識滅者不",
    "X17n0331_001:0815a17": "異外道斷見論議。",
    "X17n0331_001:0815a18": "上以真識現識及分則事識和合為宗以壞不壞",
    "X17n0331_001:0815a19": "相展轉因此以泥團微塵金莊嚴具非異不異為",
    "X17n0331_001:0815a20": "同喻成立馬鳴生滅與不生滅和合之宗亦能成",
    "X17n0331_001:0815a21": "立現識與事識和合真比量之宗也以微塵與金",
    "X17n0331_001:0815a22": "喻藏識真相以泥團與莊嚴具喻轉識也若泥團",
    "X17n0331_001:0815a23": "與微塵異則泥團應非微塵所成今泥團實是微",
    "X17n0331_001:0815a24": "塵所成則知非異若泥團與微塵不異則泥團壞",
    "X17n0331_001:0815b01": "而微塵亦壞應無分別若轉識與藏識真相異則",
    "X17n0331_001:0815b02": "藏識不應以轉識真相為因今藏識既以轉識真",
    "X17n0331_001:0815b03": "相隨緣而成藏識則知不異若轉識與藏識真相",
    "X17n0331_001:0815b04": "不異則轉識滅時而藏識真相亦應滅然藏識真",
    "X17n0331_001:0815b05": "相實不滅則知非不異故復示之曰前言相滅則",
    "X17n0331_001:0815b06": "相續滅者非是藏識真相可滅以藏識真相即是",
    "X17n0331_001:0815b07": "真如尚無有生欲何為滅但是藏識一分無始無",
    "X17n0331_001:0815b08": "明業相為可滅耳非自真相滅也言自真相者本",
    "X17n0331_001:0815b09": "覺之心不藉妄緣性自神解名自真相此約不一",
    "X17n0331_001:0815b10": "義說隨無明風作生滅時神解之性與本不異亦",
    "X17n0331_001:0815b11": "名自真相此約不異義說是則前標三相深為有",
    "X17n0331_001:0815b12": "用若自真相果可滅則藏識亦可滅矣反顯藏識",
    "X17n0331_001:0815b13": "由真妄和合而成妄雖滅而真體不無也故論云",
    "X17n0331_001:0815b14": "所言滅者唯心相滅非心體滅若藏識真相實可",
    "X17n0331_001:0815b15": "滅者是與斷滅外道議論無異則誰為能證誰為",
    "X17n0331_001:0815b16": "所證哉故密嚴偈云如來清淨藏世間阿賴耶如",
    "X17n0331_001:0815b17": "金與指鐶非異非不異唯識論偈云此諸法勝義",
    "X17n0331_001:0815b18": "亦即是真如常如其性故即唯識實性明知天親",
    "X17n0331_001:0815b19": "亦用如來藏為識體但後釋論之人唯立不變不",
    "X17n0331_001:0815b20": "許隨緣耳今約馬鳴申量云真識藏識及分別事",
    "X17n0331_001:0815b21": "識是有法和合為宗因云壞不壞相展轉故同喻",
    "X17n0331_001:0815b22": "如金莊嚴具復約護法申量云藏識與分別事識",
    "X17n0331_001:0815b23": "是有法和合為宗因云壞不壞相展轉故同喻如",
    "X17n0331_001:0815b24": "泥團微塵此二量皆是高建法幢支也若異此唯",
    "X17n0331_001:0815c01": "心唯識量皆墮外道議論矣。",
    "X17n0331_001:0815c02": "大慧彼諸外道作如是論謂攝受境界滅識流注亦",
    "X17n0331_001:0815c03": "滅若識流注滅者無始流注應斷大慧外道說流注",
    "X17n0331_001:0815c04": "生因非眼識色明集會而生更有異因大慧彼因者",
    "X17n0331_001:0815c05": "說言若勝妙若士夫若自在若時若微塵。",
    "X17n0331_001:0815c06": "此出外道斷滅論也彼謂攝取境界之分別事識",
    "X17n0331_001:0815c07": "滅則第八無始流注之識亦滅不知八識自體即",
    "X17n0331_001:0815c08": "是真識名真常流注自無始至今隨緣而生隨緣",
    "X17n0331_001:0815c09": "而滅不知本未甞生未甞滅也若謂此流注者可",
    "X17n0331_001:0815c10": "滅則無始時流注應斷胡為至今流注而不已乎",
    "X17n0331_001:0815c11": "是則真常流注亘古亘今不斷不滅為諸法生因",
    "X17n0331_001:0815c12": "明矣而外道昧此反謂流注生因非如眼識因色",
    "X17n0331_001:0815c13": "光明集會展轉生別有異因為作者生言異因者",
    "X17n0331_001:0815c14": "猶異端也所謂異因者何有執六句勝妙義中大",
    "X17n0331_001:0815c15": "有和合為作者因如勝論所計有執二十五諦中",
    "X17n0331_001:0815c16": "冥初三德為作者因神我為知見受用者如數論",
    "X17n0331_001:0815c17": "所計此中士夫即神我也有執大自在天體實徧",
    "X17n0331_001:0815c18": "常為作者因能生諸法如塗灰所計有執時有作",
    "X17n0331_001:0815c19": "用為作者因能生萬物如時敬外道所計有執極",
    "X17n0331_001:0815c20": "微實常為作者因能成色心等法如路伽所計以",
    "X17n0331_001:0815c21": "此等皆不根於壞不壞相展轉因皆所謂異因也",
    "X17n0331_001:0815c22": "如彌勒所修識心三昧乃至盡空如來國土淨穢",
    "X17n0331_001:0815c23": "有無皆是我心變化所現我了如是唯心識故識",
    "X17n0331_001:0815c24": "性流出無量如來然則外道所計總不外此識心",
    "X17n0331_001:0816a01": "流出彼不以此為因而反以識心所流出者為因",
    "X17n0331_001:0816a02": "豈真因哉若果識流注者可滅誰為出生士夫自",
    "X17n0331_001:0816a03": "在等而以為作者耶且彼所言作者是生滅法反",
    "X17n0331_001:0816a04": "計為常而藏識真常流注者反為斷滅是以常為",
    "X17n0331_001:0816a05": "無常無常為常均為斷滅論議也。",
    "X17n0331_001:0816a06": "復次大慧有七種性自性所謂集性自性性自性相",
    "X17n0331_001:0816a07": "性自性大種性自性因性自性緣性自性成性自性。",
    "X17n0331_001:0816a08": "此因外道計斷滅論是以法性為無性也故以七",
    "X17n0331_001:0816a09": "種性自性表之以見諸法各有自性況性一切性",
    "X17n0331_001:0816a10": "者而自無性乎集自性者即眼識色明集會而生",
    "X17n0331_001:0816a11": "之集一切聖賢皆由此集而有差別如聲聞見苦",
    "X17n0331_001:0816a12": "而斷集緣覺悟集散而觀離菩薩知集本無和合",
    "X17n0331_001:0816a13": "諸佛以集為第一義心外道於集上起有無見正",
    "X17n0331_001:0816a14": "如天人之見飯色餓鬼之見恒河飯飯不同水水",
    "X17n0331_001:0816a15": "各異皆隨自心現量故見諸集差殊而集性自性",
    "X17n0331_001:0816a16": "未甞異也雖一切法仗因托緣集會而生而所生",
    "X17n0331_001:0816a17": "萬物性性不同相相各異如瞽瞍性頑而帝舜性",
    "X17n0331_001:0816a18": "孝帝堯性慈而丹朱性傲是所稟之性各有自性",
    "X17n0331_001:0816a19": "也周公之狀如斷椔臯陶之狀如削瓜傳說之狀",
    "X17n0331_001:0816a20": "如植鰭仲尼之狀如蒙俱是所賦之形各有自性",
    "X17n0331_001:0816a21": "也地性堅水性濕火性燥風性動是大種性各有",
    "X17n0331_001:0816a22": "自性也松本直棘本曲鵠本白烏本黑是因性各",
    "X17n0331_001:0816a23": "有自性也陽燧見日而出火方諸見月而津水琥",
    "X17n0331_001:0816a24": "珀見草而粘慈石見鐵而吸是緣性各有自性也",
    "X17n0331_001:0816b01": "鑛因銷而成金璞因斵而成玉木因削而成器是",
    "X17n0331_001:0816b02": "成性各有自性也故後文云一切法有自性無他",
    "X17n0331_001:0816b03": "性豈斷滅之謂乎問前云趣至無自性此云有自",
    "X17n0331_001:0816b04": "性豈非前後自語相違耶答以真如不守自性而",
    "X17n0331_001:0816b05": "能隨緣成一切自性故在因而因在緣而緣在天",
    "X17n0331_001:0816b06": "而天在人而人外道昧此以無自性法作斷滅論",
    "X17n0331_001:0816b07": "故復以有自性表之如首楞嚴云一切世間草葉",
    "X17n0331_001:0816b08": "縷結詰其根源咸有體性況性一切心而自無體",
    "X17n0331_001:0816b09": "亦是此意故宗鏡云有自性是表詮無自性是遮",
    "X17n0331_001:0816b10": "詮以外道執有自性故以無自性遮之以外道執",
    "X17n0331_001:0816b11": "無自性故以有自性表之。",
    "X17n0331_001:0816b12": "復次大慧有七種第一義所謂心境界慧境界智境",
    "X17n0331_001:0816b13": "界見境界超二見境界超子他境界如來自到境界。",
    "X17n0331_001:0816b14": "上既說七種性自性皆是真如不守自性所成名",
    "X17n0331_001:0816b15": "依他起性若能了此即是第一義諦故示七種自",
    "X17n0331_001:0816b16": "性而復示七種第一義心也言心境界者謂觸目",
    "X17n0331_001:0816b17": "全是清淨寶覺更無別法下文云無心之心量量",
    "X17n0331_001:0816b18": "者自性處是也慧境界者觀察一切法通達無所",
    "X17n0331_001:0816b19": "有逮得自在力是則名為慧是也智境界者採集",
    "X17n0331_001:0816b20": "業說心不採集為智是也見境界者一切色是佛",
    "X17n0331_001:0816b21": "色一切聲是佛聲所謂佛知佛見是也超二見境",
    "X17n0331_001:0816b22": "界者離有無一異俱不俱是也超子地境界者菩",
    "X17n0331_001:0816b23": "薩等觀眾生如一子地今亦超之下文云我說此",
    "X17n0331_001:0816b24": "諸乘無乘及乘者無有乘建立我說為一乘是也",
    "X17n0331_001:0816c01": "如來自到境界者即自覺聖智不由於他通達佛",
    "X17n0331_001:0816c02": "法是也。",
    "X17n0331_001:0816c03": "大慧此是過去未來現在諸如來應供等正覺性自",
    "X17n0331_001:0816c04": "性第一義心以性自性第一義心成就如來世間出",
    "X17n0331_001:0816c05": "世間出世間上上法聖慧眼入自共相建立如所建",
    "X17n0331_001:0816c06": "立不與外道論惡見共大慧云何外道論惡見共所",
    "X17n0331_001:0816c07": "謂自境界妄想見不覺識自心所現分齊不通大慧",
    "X17n0331_001:0816c08": "愚癡凡夫性無性自性第一義作二見論。",
    "X17n0331_001:0816c09": "此上七種境界是三世諸佛於七種性自性邊通",
    "X17n0331_001:0816c10": "達第一義心即以第一義心應凡夫成就世間法",
    "X17n0331_001:0816c11": "應三乘成就出世間法應最上乘成就出世間上",
    "X17n0331_001:0816c12": "上法大涅槃經云十二因緣法下智觀故得聲聞",
    "X17n0331_001:0816c13": "菩提中智觀故得緣覺菩提上智觀故得菩薩菩",
    "X17n0331_001:0816c14": "提上上智觀故得佛菩提由得第一義心開聖慧",
    "X17n0331_001:0816c15": "眼故能入真入俗建立施為凡所建立皆是第一",
    "X17n0331_001:0816c16": "義心自覺境界不墮二見故不與外道惡見共自",
    "X17n0331_001:0816c17": "相即真諦境共相即俗諦境然所謂惡見共者豈",
    "X17n0331_001:0816c18": "別有共處哉即於如來七種自證境界以自妄想",
    "X17n0331_001:0816c19": "作此妄見耳由彼愚迷而不覺知是自心所現如",
    "X17n0331_001:0816c20": "鏡像水月本非有無而妄立有無分齊自生障隔",
    "X17n0331_001:0816c21": "不能通達自性第一義心自謂流注亦滅諸性無",
    "X17n0331_001:0816c22": "性反計作者是常此皆愚癡凡夫惡見所噬於自",
    "X17n0331_001:0816c23": "性第一義心作此二見不知性自性第一義心乃",
    "X17n0331_001:0816c24": "藏識真相諸佛非此無由成就世間出世間出世",
    "X17n0331_001:0817a01": "間上上法其可斷滅論乎。",
    "X17n0331_001:0817a02": "復次大慧妄想三有苦滅無知愛業緣滅自心所現",
    "X17n0331_001:0817a03": "幻境隨見今當說。",
    "X17n0331_001:0817a04": "此言外道不覺自心所現於如幻境認以為實計",
    "X17n0331_001:0817a05": "常計斷依此而修轉沉三界所謂以苦捨苦安可",
    "X17n0331_001:0817a06": "得哉果能斷三有苦因滅三界苦果則能隨見自",
    "X17n0331_001:0817a07": "心所現種種如幻境界決不復墮斷常二見此正",
    "X17n0331_001:0817a08": "修行出苦之要故我為汝說也此錯簡當在若復",
    "X17n0331_001:0817a09": "諸餘沙門之前。",
    "X17n0331_001:0817a10": "大慧若有沙門婆羅門欲令無種有種現及事時住",
    "X17n0331_001:0817a11": "緣陰界入生住或言生已滅大慧彼若相續若事若",
    "X17n0331_001:0817a12": "生若有若涅槃若道若業若果若諦破壞斷滅論所",
    "X17n0331_001:0817a13": "以者何以此現前不可得及見始非分故大慧譬如",
    "X17n0331_001:0817a14": "破瓶不作瓶事亦如燋種不作芽事如是大慧若陰",
    "X17n0331_001:0817a15": "界入性已滅今滅當滅自心妄想見無因故彼無次",
    "X17n0331_001:0817a16": "第生。",
    "X17n0331_001:0817a17": "此廣破有無二見也外道有內外二種內即沙門",
    "X17n0331_001:0817a18": "外即婆羅門也言外道不以諸識展轉為生因而",
    "X17n0331_001:0817a19": "妄計異物為生因生因既異住滅亦然故詳破之",
    "X17n0331_001:0817a20": "唯識量中一切諸法從現識現而數論計因中有",
    "X17n0331_001:0817a21": "果一切諸法從有因生勝論計因中無果一切諸",
    "X17n0331_001:0817a22": "法從無因生故曰有種無種因果現故中論破云",
    "X17n0331_001:0817a23": "果先於緣中有無俱不可先無為誰緣先有何用",
    "X17n0331_001:0817a24": "緣時敬外道妄計一切事業依時而住時為作者",
    "X17n0331_001:0817b01": "為常住因中論破云因物故有時離物何有時物",
    "X17n0331_001:0817b02": "尚不可得何況當有時唯識量以陰界入法皆依",
    "X17n0331_001:0817b03": "識生依識住依識滅所謂當處出生隨處滅盡而附",
    "X17n0331_001:0817b04": "佛法外道計陰界入從次第緣生緣住或說緣生",
    "X17n0331_001:0817b05": "即滅此與相及流注展轉生住滅異矣故中論破",
    "X17n0331_001:0817b06": "云若謂諸法於三世中次第生起若現在諸法與",
    "X17n0331_001:0817b07": "未來作次第緣未來諸法未生與誰作次第緣若",
    "X17n0331_001:0817b08": "未來已有即是生何用次第緣現在諸法無有住",
    "X17n0331_001:0817b09": "時若不住何能為次第緣若有住則非有為法以",
    "X17n0331_001:0817b10": "有為法常有滅相故若滅已則不能與作次第緣",
    "X17n0331_001:0817b11": "若言滅法猶在則是常若常則無罪福等此則唯",
    "X17n0331_001:0817b12": "識量中相及流注可作展轉因而彼所計皆成斷",
    "X17n0331_001:0817b13": "滅矣故總斥之曰彼之所為相續者既已斷滅則",
    "X17n0331_001:0817b14": "凡所作之事生滅之法若三界諸有與夫外道所",
    "X17n0331_001:0817b15": "計涅槃乃至二乘出苦之道出世之業所證之果",
    "X17n0331_001:0817b16": "所修之諦皆悉破壞成斷滅論故下文云彼一一",
    "X17n0331_001:0817b17": "外道涅槃彼等自論智慧觀察都無所有所以者",
    "X17n0331_001:0817b18": "何由彼不見藏識為諸法始非其分故由其無分",
    "X17n0331_001:0817b19": "故妄生穿鑿非因計因非果計果即此現前已成",
    "X17n0331_001:0817b20": "灰斷而欲未來得道得果無有是處應出量云外",
    "X17n0331_001:0817b21": "道小乘一切因果是有法破壞斷滅宗因云有種",
    "X17n0331_001:0817b22": "無種現故時住故緣陰界入生住故生已滅故同",
    "X17n0331_001:0817b23": "喻如破瓶焦芽破瓶不作瓶事喻果不成果焦芽",
    "X17n0331_001:0817b24": "不作芽事喻因不成因既已斷定復詳示之曰若",
    "X17n0331_001:0817c01": "陰界入屬過去者過去已滅屬現在者現在今滅",
    "X17n0331_001:0817c02": "屬未來者未來當滅此則三世無因皆悉斷滅乃",
    "X17n0331_001:0817c03": "復計為從次第緣能生果者如邀空華而結空果",
    "X17n0331_001:0817c04": "特汝自心作此妄想見耳以汝所計之因是斷滅",
    "X17n0331_001:0817c05": "無因焉有無因而能生果者哉故曰無因故彼無",
    "X17n0331_001:0817c06": "次第生問三世次第因緣生一切法是如來所許",
    "X17n0331_001:0817c07": "何故陰界入從緣生緣住緣滅者亦皆破之答中",
    "X17n0331_001:0817c08": "論云不生亦不滅不常亦不斷不一亦不異能說",
    "X17n0331_001:0817c09": "是因緣善滅諸戲論故知三世次第因緣是如來",
    "X17n0331_001:0817c10": "假借以入不生不滅因緣耳此經專以壞不壞相",
    "X17n0331_001:0817c11": "展轉因成立生滅與不生滅和合之宗故即小乘",
    "X17n0331_001:0817c12": "三世次第因緣亦皆呼為附佛法外道此正彈偏",
    "X17n0331_001:0817c13": "斥小之時故作峻厲之語以激之令其取證不生",
    "X17n0331_001:0817c14": "不滅大事因緣耳此義甚深知者亦希。",
    "X17n0331_001:0817c15": "大慧若復說無種有種識三緣合生者龜應生毛沙",
    "X17n0331_001:0817c16": "應出油汝宗則壞違決定義有種無種識有如是過",
    "X17n0331_001:0817c17": "所作事業悉空無義大慧彼諸外道說有三緣合生",
    "X17n0331_001:0817c18": "者所作方便因果自相過去未來現在有種無種相",
    "X17n0331_001:0817c19": "從本已來相承覺想地轉自見過習氣作如是說如",
    "X17n0331_001:0817c20": "是大慧愚癡凡夫惡見所噬邪曲迷醉無智妄稱一",
    "X17n0331_001:0817c21": "切智說。",
    "X17n0331_001:0817c22": "前計微塵自在等是他生計士夫是自生計有種",
    "X17n0331_001:0817c23": "無種等是無因生此計共生也外道見聖教說三",
    "X17n0331_001:0817c24": "緣和合而生諸法故亦計之如數論計五唯生五",
    "X17n0331_001:0818a01": "大五大生十一根是也然聖教以根塵和合為生",
    "X17n0331_001:0818a02": "識之緣今以有種無種為生識緣不知有種無種",
    "X17n0331_001:0818a03": "皆非識緣既無生因何從而生識果哉若使無因",
    "X17n0331_001:0818a04": "而能生果是則龜應生毛沙應生油有是理乎今",
    "X17n0331_001:0818a05": "既無因決無得果則汝所立三緣和合之宗是自",
    "X17n0331_001:0818a06": "破矣由違背我大乘決定真唯識量眼識色明集",
    "X17n0331_001:0818a07": "會而生之宗故也有種無種生識之說有如此過",
    "X17n0331_001:0818a08": "不但自壞其宗即其所作事業亦托之空言而已",
    "X17n0331_001:0818a09": "豈有實義乎哉故總斥之曰彼等外道說有三緣",
    "X17n0331_001:0818a10": "和合之宗亦復自謂有所作之事業有所傳之教",
    "X17n0331_001:0818a11": "法有因果之自相有三世之種子一一皆從有種",
    "X17n0331_001:0818a12": "無種識三緣和合而生此其計非一日說非一人",
    "X17n0331_001:0818a13": "從本已來世世相承能成事業祖祖孫孫遞相授",
    "X17n0331_001:0818a14": "受不知悉由自妄想地之所流轉自己惡見之所",
    "X17n0331_001:0818a15": "熏習作如是說彼雖愚癡無智慧眼亦由邪師惡",
    "X17n0331_001:0818a16": "見所噬邪教所迷直至於今醉心不覺其實無智",
    "X17n0331_001:0818a17": "而妄稱一切智說應申量破云有種無種為有法",
    "X17n0331_001:0818a18": "和合生識為宗因云悉空無義故喻如龜生毛沙",
    "X17n0331_001:0818a19": "出油已上廣破邪因邪果此下詳示正因正果。",
    "X17n0331_001:0818a20": "大慧若復諸餘沙門婆羅門見離自性浮雲火輪犍",
    "X17n0331_001:0818a21": "闥婆城無生幻燄水月及夢內外心現妄想無始虗",
    "X17n0331_001:0818a22": "偽不離自心妄想因緣滅盡離妄想說所說(唐云作是觀已",
    "X17n0331_001:0818a23": "離分別緣亦離妄心所取名義)觀所觀受用建立身之藏識於識境",
    "X17n0331_001:0818a24": "界攝受及攝受者不相應無所有境界離生住滅自",
    "X17n0331_001:0818b01": "心起隨入分別(唐云知身及物并所住處一切皆是藏識所現無能所取及生住滅如是",
    "X17n0331_001:0818b02": "思惟恒住不捨)。",
    "X17n0331_001:0818b03": "諸餘沙門婆羅門是除前二種外道別指二種正",
    "X17n0331_001:0818b04": "修行者謂前二種外道不了一切法唯心所現妄",
    "X17n0331_001:0818b05": "立種種異因終無實果若我正因弟子修習唯心",
    "X17n0331_001:0818b06": "觀者觀一切法本無自性如浮雲火輪如尋香城",
    "X17n0331_001:0818b07": "觀一切無生如幻如陽燄如水中月如夢內身外",
    "X17n0331_001:0818b08": "塵皆從自心變現悉由藏識含藏無始無知業愛",
    "X17n0331_001:0818b09": "三種虗偽因緣所變不離自心作是觀已離分別",
    "X17n0331_001:0818b10": "緣亦離妄心所取名義盖說是名而所說即義也",
    "X17n0331_001:0818b11": "若離妄想因緣則分別我執伏若名義空則分別",
    "X17n0331_001:0818b12": "法執伏此當三資糧位時也二執既伏唯心直進",
    "X17n0331_001:0818b13": "觀察所受用之器界及能受用之根身皆從藏識",
    "X17n0331_001:0818b14": "建立觀即觀智所觀即根身器界及識也既知根",
    "X17n0331_001:0818b15": "身器界是藏識現本無實體不生取著而能取之心",
    "X17n0331_001:0818b16": "所取之境兩不相應故外無所取而所取空內無",
    "X17n0331_001:0818b17": "能取而能取亦空故離生滅雖曰我法俱伏心境",
    "X17n0331_001:0818b18": "兩空猶有自心起隨入分別之智在然而未至無",
    "X17n0331_001:0818b19": "分別也此當四加行作四尋思觀時也唯識論云",
    "X17n0331_001:0818b20": "先依明得定發下尋思觀觀無所取立為煖位依",
    "X17n0331_001:0818b21": "明增定發上尋思觀觀無所取名為頂位依印順",
    "X17n0331_001:0818b22": "定發下如實智於無所取決定印持無能取中亦",
    "X17n0331_001:0818b23": "順樂忍立為忍位依無間定發上如實智印二取",
    "X17n0331_001:0818b24": "空立世第一然猶未能真住唯識以現前猶有少",
    "X17n0331_001:0818c01": "物故故頌云現前立少物謂是唯識性以有所得",
    "X17n0331_001:0818c02": "故非真住唯識此中自心起隨入分別者所謂少",
    "X17n0331_001:0818c03": "物也。",
    "X17n0331_001:0818c04": "大慧彼菩薩不久當得生死涅槃平等大悲巧方便",
    "X17n0331_001:0818c05": "無開發方便大慧彼一切眾生界皆悉如幻不勤因",
    "X17n0331_001:0818c06": "緣遠離內外境界心外無所見次第隨入無相處次",
    "X17n0331_001:0818c07": "第隨入從地至地三昧境界解三界如幻分別觀察",
    "X17n0331_001:0818c08": "當得如幻三昧度自心現無所有得住般若波羅蜜",
    "X17n0331_001:0818c09": "捨離彼生所作方便金剛喻三摩提隨入如來身隨",
    "X17n0331_001:0818c10": "入如如化神通自在慈悲方便具足莊嚴等入一切",
    "X17n0331_001:0818c11": "佛剎外道入處離心意意識是菩薩漸次轉身得如",
    "X17n0331_001:0818c12": "來身。",
    "X17n0331_001:0818c13": "若斷分別我法二執轉六識為妙觀察智轉七識",
    "X17n0331_001:0818c14": "為平等性智方得生死涅槃平等今言不久當得",
    "X17n0331_001:0818c15": "者以有少物在也若無少物便得真住唯識矣故",
    "X17n0331_001:0818c16": "唯識頌云若時於所緣智都無所得爾時住唯識",
    "X17n0331_001:0818c17": "離二取相故既離二取證平等性觀涅槃即生死",
    "X17n0331_001:0818c18": "故不住涅槃而起大悲善巧方便不待開發以無",
    "X17n0331_001:0818c19": "師智自然智繁興大用度一切如幻眾生雖汲汲",
    "X17n0331_001:0818c20": "度生不見有勤勞之相所謂觀空而萬行騰沸也",
    "X17n0331_001:0818c21": "觀生死即涅槃故不住生死而能遠離內外境界",
    "X17n0331_001:0818c22": "毫無染著所謂涉有而一道清淨也彼雖遠難非",
    "X17n0331_001:0818c23": "若小乘畏而避之由其照破法執直見自心故自",
    "X17n0331_001:0818c24": "心外無片事可得由是而創登初地證徧行真如",
    "X17n0331_001:0819a01": "名隨分覺故曰次第隨入無相處從是而漸斷漸",
    "X17n0331_001:0819a02": "證以至八地俱生我執已盡得證無生法忍入寂",
    "X17n0331_001:0819a03": "滅定而為定相所醉不肯度生故設三橋七勸以",
    "X17n0331_001:0819a04": "開導之復從定中以如幻觀觀察三界如幻得如",
    "X17n0331_001:0819a05": "幻三昧故不起滅定而能超越無生即登善慧現",
    "X17n0331_001:0819a06": "大法雲興大法雨度脫如幻眾生得住般若波羅",
    "X17n0331_001:0819a07": "蜜既登此地復從法雲而入等覺以金剛智頓斷",
    "X17n0331_001:0819a08": "生相無明轉第八識成大圓鏡智轉前五識為成",
    "X17n0331_001:0819a09": "所作智頓入玅莊嚴域證玅覺身自然而有不思",
    "X17n0331_001:0819a10": "議業用至此則上與諸佛同一慈力下與眾生同",
    "X17n0331_001:0819a11": "一悲仰神通自在方便具足故無剎不現無類不",
    "X17n0331_001:0819a12": "入此等勝用始由修習唯心識觀故得漸斷漸證",
    "X17n0331_001:0819a13": "至最後而得如來身也。",
    "X17n0331_001:0819a14": "是故欲得如來身者當遠離陰界入心因緣所作方",
    "X17n0331_001:0819a15": "便生住滅妄想虗偽唯心直進觀察無始虗偽過妄",
    "X17n0331_001:0819a16": "想習氣因三有思惟無所有佛地無生到自覺聖趣",
    "X17n0331_001:0819a17": "自心自在到無開發行如隨眾色摩尼隨入眾生微",
    "X17n0331_001:0819a18": "細之心而以化身隨心量度諸地漸次相續建立是",
    "X17n0331_001:0819a19": "故大慧自悉檀善應當修學。",
    "X17n0331_001:0819a20": "此結勸當學也當遠離陰界入等是牒前妄想因",
    "X17n0331_001:0819a21": "緣所作現行及無始虗偽生滅法皆所當離也又",
    "X17n0331_001:0819a22": "言無始虗偽過妄想習氣為三有之因應當唯心",
    "X17n0331_001:0819a23": "直進而觀察也唯心真進是用心之法言唯是一",
    "X17n0331_001:0819a24": "心直進觀察無始流注為三有因如猫捕鼠首尾",
    "X17n0331_001:0819b01": "一直更不當瞻前顧後也又當思惟八地之無相",
    "X17n0331_001:0819b02": "佛地之無生若得成就無相無生二種境界便得",
    "X17n0331_001:0819b03": "到諸佛自覺之趣則無師智自然智一時皆證得",
    "X17n0331_001:0819b04": "心自在不待開發自能興起無功用行如摩尼之",
    "X17n0331_001:0819b05": "現眾色隨諸眾生種種心色而以化身開諸度門",
    "X17n0331_001:0819b06": "隨其心量而度脫之一一皆令從地至地漸次增",
    "X17n0331_001:0819b07": "進入於如來妙莊嚴域而後已其效如此故復叮",
    "X17n0331_001:0819b08": "嚀告誡之曰我此唯心識觀以為法施自利利他",
    "X17n0331_001:0819b09": "最為勝善超出一切法門應當修學勿自怠也故",
    "X17n0331_001:0819b10": "宗鏡云若迷無始即法性而為無明若了即今即",
    "X17n0331_001:0819b11": "無明而為法性法性之與無明遍造諸法名之為",
    "X17n0331_001:0819b12": "染無明之於法性徧應眾緣名之為淨譬如清波",
    "X17n0331_001:0819b13": "濁水濕性不殊清水既由緣而濁濁水亦由緣而",
    "X17n0331_001:0819b14": "清是以三千因果俱名緣起迷悟緣起不離剎那。",
    "X17n0331_001:0819b15": "爾時大慧菩薩復白佛言世尊所說心意意識五法",
    "X17n0331_001:0819b16": "自性相一切諸佛菩薩所行自心見等所緣境界不",
    "X17n0331_001:0819b17": "和合顯示一切說成真實相一切佛語心為楞伽國",
    "X17n0331_001:0819b18": "摩羅山海中住處諸大菩薩說如來所歎海浪藏識",
    "X17n0331_001:0819b19": "境界法身。",
    "X17n0331_001:0819b20": "此詳問藏識海中生識浪之所以也心意意識五",
    "X17n0331_001:0819b21": "法自性相領前章旨以七種性自性是依他起性",
    "X17n0331_001:0819b22": "是名相如來了之名七種性自性第一義心是正",
    "X17n0331_001:0819b23": "智如如外道迷之成徧計執是妄想故曰五法自",
    "X17n0331_001:0819b24": "性相一切諸佛菩薩所行者領前唯心識觀是諸",
    "X17n0331_001:0819c01": "佛所行境界及法身菩薩所行境界也自心見等",
    "X17n0331_001:0819c02": "所緣境界不和合者領前攝受及攝受者不相應",
    "X17n0331_001:0819c03": "也顯示一切說成真實相者領前真相識也一切",
    "X17n0331_001:0819c04": "佛語心者總領前所說者皆是一切諸佛所談三",
    "X17n0331_001:0819c05": "界唯心之訣也意謂心意意識五法三自性法皆",
    "X17n0331_001:0819c06": "是諸佛菩薩所到境界其要在通達根身器界皆",
    "X17n0331_001:0819c07": "是自心所現若了唯心則根境不偶觸目遇緣無",
    "X17n0331_001:0819c08": "非顯示如來所說圓成真實之相此即三世諸佛",
    "X17n0331_001:0819c09": "遞相授受寂滅一心之玅門也然則識藏瑩湛澄",
    "X17n0331_001:0819c10": "渟本來不動明矣不知此藏識海何故忽生種種",
    "X17n0331_001:0819c11": "識浪又此藏識何故如來歎稱唯是法身菩薩所",
    "X17n0331_001:0819c12": "證境界其餘外道小乘皆有智慧何故不知唯願",
    "X17n0331_001:0819c13": "如來為諸菩薩說其所以。",
    "X17n0331_001:0819c14": "爾時世尊告大慧菩薩言四因緣故眼識轉何等為",
    "X17n0331_001:0819c15": "四謂自心現攝受不覺無始虗偽過色習氣計著色",
    "X17n0331_001:0819c16": "性自性欲見種種色相大慧是名四種因緣水流處",
    "X17n0331_001:0819c17": "藏識轉識浪生大慧如眼識一切諸根微塵毛孔俱",
    "X17n0331_001:0819c18": "生隨處境界生亦復如是譬如明鏡現諸色像大慧",
    "X17n0331_001:0819c19": "猶如猛風吹大海水外境界風飄動心海識浪不斷。",
    "X17n0331_001:0819c20": "此答藏識有四緣而轉生識浪也因上問云藏識",
    "X17n0331_001:0819c21": "海中本來寂靜何故忽生種種識浪故答云由四",
    "X17n0331_001:0819c22": "緣集會皷動藏海藏海雖寂而能隨四種緣生眼",
    "X17n0331_001:0819c23": "識波浪故於藏識水流處遂有轉識浪生也此四",
    "X17n0331_001:0819c24": "緣者若據馬鳴不覺即無明計著即妄心識性即",
    "X17n0331_001:0820a01": "真如色相即境界也故論云云何熏習起染法不",
    "X17n0331_001:0820a02": "斷所謂依真如法故有於無明以有無明染法因",
    "X17n0331_001:0820a03": "故即熏習真如以熏習故則有妄心即第七識也",
    "X17n0331_001:0820a04": "以有妄心即熏習無明不了真如法故不覺念起",
    "X17n0331_001:0820a05": "妄現境界即前五識也以有妄境界染法緣故即",
    "X17n0331_001:0820a06": "熏習妄心令其念著造種種業受於一切身心等",
    "X17n0331_001:0820a07": "苦即意識也有此四緣俱時皷動識海於真常流",
    "X17n0331_001:0820a08": "注湛不搖處遂有眼識浪生眼識既爾則餘根之",
    "X17n0331_001:0820a09": "識亦復如是餘根之識既爾則根身器界乃至最",
    "X17n0331_001:0820a10": "細如微塵毛孔亦復俱時頓現在前若四緣漸次",
    "X17n0331_001:0820a11": "皷動識海則識浪亦漸次生其頓生者如眼識初",
    "X17n0331_001:0820a12": "見色時是圓成現量之境不起分別無處不遍無",
    "X17n0331_001:0820a13": "法不現故論云三者名為現識所謂能現一切境",
    "X17n0331_001:0820a14": "界猶如明鏡現於色像現識亦爾隨其五塵對至",
    "X17n0331_001:0820a15": "即現無有前後以一切法任運而起常在前故漸",
    "X17n0331_001:0820a16": "生者至第二念流入意識而起分別則眼等諸識",
    "X17n0331_001:0820a17": "隨根各了自境先後亦異喻如猛風吹海波浪漸",
    "X17n0331_001:0820a18": "生若據護法自心現攝受不覺者即根緣境緣以",
    "X17n0331_001:0820a19": "能攝受是根所攝受是境此根境二法原從藏識",
    "X17n0331_001:0820a20": "所變內色而有現量比量之別此當四緣之增上",
    "X17n0331_001:0820a21": "緣所緣緣也無始虗偽過色習氣計著習氣即種",
    "X17n0331_001:0820a22": "子無種不生現行故此當四緣之親因緣也識性",
    "X17n0331_001:0820a23": "自性當九緣之分別依染淨依根本依也欲見種",
    "X17n0331_001:0820a24": "種色相當九緣之作意緣也具此四緣故於真常",
    "X17n0331_001:0820b01": "流注湛不搖處而生轉識波浪眼識既假四緣生",
    "X17n0331_001:0820b02": "起餘識亦然推而廣之則大而根身器界小而微",
    "X17n0331_001:0820b03": "塵毛孔莫不皆是藉緣而生但緣有俱不俱故識",
    "X17n0331_001:0820b04": "有頓生漸生之異七八二識行相微細所藉眾緣",
    "X17n0331_001:0820b05": "一切時有故一念動時根境歷然如鏡現像第六",
    "X17n0331_001:0820b06": "麤動而所藉緣無時不具由違緣故有時不具前",
    "X17n0331_001:0820b07": "五轉識行相麤動所藉眾緣時多不具故起時少",
    "X17n0331_001:0820b08": "不起時多故唯識頌云依止根本識五識隨緣現",
    "X17n0331_001:0820b09": "或俱或不俱如波濤依水謂五識身內依本識外",
    "X17n0331_001:0820b10": "隨作意等緣和合方得現前由此或俱或不俱起",
    "X17n0331_001:0820b11": "正如海中波濤隨風鼓動而現多少外境界風飄",
    "X17n0331_001:0820b12": "動心海亦復如是解深密經云如大海水有一浪",
    "X17n0331_001:0820b13": "生緣現前唯一浪轉乃至有多浪生緣現前有多",
    "X17n0331_001:0820b14": "浪轉是也。",
    "X17n0331_001:0820b15": "因所作異不異合業生相深入計著不能了知色等",
    "X17n0331_001:0820b16": "自性故五識身轉大慧即彼五識身俱因差別分段",
    "X17n0331_001:0820b17": "相知當知是意識因。",
    "X17n0331_001:0820b18": "此明現識與分別事識非一異展轉相因起浪不",
    "X17n0331_001:0820b19": "斷也若約馬鳴因指真如所作相即八種識異不",
    "X17n0331_001:0820b20": "異是生滅與不生滅非一非異名阿黎耶識由真",
    "X17n0331_001:0820b21": "如隨緣故異不變故非異合業生相者謂真如與",
    "X17n0331_001:0820b22": "無明業相和合而生能見能現乃至意識種種相",
    "X17n0331_001:0820b23": "也而能見即意根能現即前五識也由第七識內",
    "X17n0331_001:0820b24": "執第八為我深入計著而前五識不能了知色等",
    "X17n0331_001:0820c01": "五塵自性全是藏識所變於是眼得之而為色耳",
    "X17n0331_001:0820c02": "得之而名聲鼻得之而名香舌得之而名味身得",
    "X17n0331_001:0820c03": "之而名觸故五識身轉不知全是自心取自心此",
    "X17n0331_001:0820c04": "即前五因意根而生也然五識身雖各了自分境",
    "X17n0331_001:0820c05": "不起分別不落名言乃復牽引同時意識於五塵",
    "X17n0331_001:0820c06": "上分染分淨生愛生憎計名著相此又五識為意",
    "X17n0331_001:0820c07": "識因也因真如隨緣而成第八黎耶識因黎耶一",
    "X17n0331_001:0820c08": "轉而成能見為轉識即第七識因轉識而生現識",
    "X17n0331_001:0820c09": "即前五識因前五識為因而復引生意識此則性",
    "X17n0331_001:0820c10": "宗八識異不異展轉相因也若據護法因即第八",
    "X17n0331_001:0820c11": "自證分所作相即前七識是見分異不異者謂八",
    "X17n0331_001:0820c12": "種識皆可名心皆可名意皆可名識故非定異而",
    "X17n0331_001:0820c13": "彼行相所依所緣相應各各差別非定不異由彼",
    "X17n0331_001:0820c14": "非一非異故前七轉識合彼業識而各生相分愚",
    "X17n0331_001:0820c15": "夫不了色等自性皆從自證變起猶如幻事而六",
    "X17n0331_001:0820c16": "七二識深生計著以第七唯內門轉故執第八見",
    "X17n0331_001:0820c17": "分為實我實法為非量第六向內外門轉故執第",
    "X17n0331_001:0820c18": "八見相二分以為實我實法為現比非三量而前",
    "X17n0331_001:0820c19": "五識雖外門轉緣境之時得境自性不帶名言無",
    "X17n0331_001:0820c20": "籌度心為現量境然彼意識不能自轉必藉一分",
    "X17n0331_001:0820c21": "同時無分別意識之力然後能轉俱者即同時意",
    "X17n0331_001:0820c22": "識也言前五識藉同時意識而能各了五塵分段",
    "X17n0331_001:0820c23": "差別之境意識藉前五識而能總了五塵差別之",
    "X17n0331_001:0820c24": "境故深密經云若一眼識生緣現前即一意識共",
    "X17n0331_001:0821a01": "彼眼識同時取境若五種識五種生緣一時現前",
    "X17n0331_001:0821a02": "無分別意識即共五識一時取境此雖說前五種",
    "X17n0331_001:0821a03": "識與同時意識展轉為因亦實與七八二識展轉",
    "X17n0331_001:0821a04": "為因蓋五識緣境有五種心一率爾心謂聞法創",
    "X17n0331_001:0821a05": "初遇境便起二尋求心於境未達方有尋求三決",
    "X17n0331_001:0821a06": "定心審知法體而有決定四染淨心法詮欣厭而",
    "X17n0331_001:0821a07": "起染淨五等流心念念緣境前後齊轉決擇論說",
    "X17n0331_001:0821a08": "五識緣境必有一分別意識俱時而轉此眼俱意",
    "X17n0331_001:0821a09": "名率爾初心初卒墮境故此既初緣未知何境為",
    "X17n0331_001:0821a10": "善為惡為了知故次起尋求與欲俱轉希望心故",
    "X17n0331_001:0821a11": "既尋求己識知前境次起決定印解境故既決定",
    "X17n0331_001:0821a12": "已識界差別取正因等相於怨住惡於親住善於",
    "X17n0331_001:0821a13": "中住捨染淨心生由此染淨意識為先引生眼識",
    "X17n0331_001:0821a14": "同性善染順前而起名等流心如眼識生耳識亦",
    "X17n0331_001:0821a15": "爾此則相宗八識展轉因也然性宗立義八識皆",
    "X17n0331_001:0821a16": "能了境而第八了境為細中之細七與前五了境",
    "X17n0331_001:0821a17": "為細中之麤意識了境為麤中之細麤中之麤若",
    "X17n0331_001:0821a18": "我法二執則五八唯法執七唯我執六識執我執",
    "X17n0331_001:0821a19": "法若無相無見無分別無二執者真如也故云五",
    "X17n0331_001:0821a20": "八唯法七唯人六識二執太分明若相宗八五皆",
    "X17n0331_001:0821a21": "緣性境七識唯緣帶質境六識能緣獨影帶質性",
    "X17n0331_001:0821a22": "境若二執則六七二識皆有無我法二執者前五",
    "X17n0331_001:0821a23": "及藏識也(故四五八無法亦無人六七二執甚均平)。",
    "X17n0331_001:0821a24": "彼身轉彼不作是念我展轉相因自心現妄想計著",
    "X17n0331_001:0821b01": "轉而彼各各壞相俱轉分別境界分段差別謂彼轉",
    "X17n0331_001:0821b02": "如修行者入禪三昧微細習氣轉而不覺知而作是",
    "X17n0331_001:0821b03": "念識滅然後入禪正受實不識滅而入正受以習氣",
    "X17n0331_001:0821b04": "種子不滅以境界轉攝受不具故滅。",
    "X17n0331_001:0821b05": "此通言八識展轉相生而不覺知以明不思議熏",
    "X17n0331_001:0821b06": "變非思量所知也言彼八種識雖展轉相因而意",
    "X17n0331_001:0821b07": "識實不知因五識而轉五識亦不知因七識而轉",
    "X17n0331_001:0821b08": "七識亦不知因八識而轉以彼諸識本無自性各",
    "X17n0331_001:0821b09": "不相知故皆不作是念我展轉相因也但於藏識",
    "X17n0331_001:0821b10": "及藏識所現境界處自其妄想深入計著藏識為",
    "X17n0331_001:0821b11": "自內我者名七識轉故曰自心現妄想計著轉自",
    "X17n0331_001:0821b12": "其不了藏識所現境界而於色等五塵各能了別",
    "X17n0331_001:0821b13": "自分境者名五識轉故曰而彼各各壞相俱轉自",
    "X17n0331_001:0821b14": "其總能分別五塵分段差別相者為同時意識轉",
    "X17n0331_001:0821b15": "故曰分別境界分段差別謂彼轉其實不可知也",
    "X17n0331_001:0821b16": "喻如修滅定者雖以定力制伏前七現行而陀那",
    "X17n0331_001:0821b17": "識中微細習氣流注尚不能知自謂流注識滅而",
    "X17n0331_001:0821b18": "得滅定不知流注識實未曾滅也以微細習氣不",
    "X17n0331_001:0821b19": "滅故流注識亦不滅但是前七現行已伏不流轉",
    "X17n0331_001:0821b20": "境界故稱滅耳然則伏前七者尚不能知況諸識",
    "X17n0331_001:0821b21": "現行未伏而跳梁者可知哉若據護法彼身總指",
    "X17n0331_001:0821b22": "五識身言五識身雖各能了別五塵差別之境彼",
    "X17n0331_001:0821b23": "實不知有同時意識與我展轉相因由第六不了",
    "X17n0331_001:0821b24": "色等五塵是藏識所現而於五塵境界妄起尋求",
    "X17n0331_001:0821c01": "決定染淨等流心妄生計著流轉不停而彼五識",
    "X17n0331_001:0821c02": "各向自分境界與彼同時意識俱轉然則前五分",
    "X17n0331_001:0821c03": "別分段差別境界皆意識之力也而五識不知謂",
    "X17n0331_001:0821c04": "彼自能流轉殊不知有與之俱轉者在也盖五識",
    "X17n0331_001:0821c05": "取境必有所依以五根為俱有依以第六為分別",
    "X17n0331_001:0821c06": "依以第七為染淨依以第八為根本依無此四依",
    "X17n0331_001:0821c07": "必不能轉故復引入滅定者作證言六識麤淺與",
    "X17n0331_001:0821c08": "前五識俱時而轉尚不能知較七八二識極微細",
    "X17n0331_001:0821c09": "者與之俱轉又惡能知哉如修滅定者彼於厭心",
    "X17n0331_001:0821c10": "種上定力伏惑使諸轉識不行而習氣流轉者尚",
    "X17n0331_001:0821c11": "不能知豈況凡夫外道昏昏擾擾者可能知哉則",
    "X17n0331_001:0821c12": "知藏識微細甚深非思量所知矣思量即七識以",
    "X17n0331_001:0821c13": "彼思量為性相思量第八為自內我故不知皆是",
    "X17n0331_001:0821c14": "虗妄計著實非思量可知必思量盡而後藏識顯",
    "X17n0331_001:0821c15": "露可得而知也。",
    "X17n0331_001:0821c16": "大慧如是微細藏識究竟邊際除諸如來及住地菩",
    "X17n0331_001:0821c17": "薩諸聲聞緣覺外道修行所得三昧智慧之力一切",
    "X17n0331_001:0821c18": "不能測量決了餘地相智慧巧便分別決斷句義最",
    "X17n0331_001:0821c19": "勝無邊善根成熟離自心現妄想虗偽宴坐山林下",
    "X17n0331_001:0821c20": "中上修能見自心妄想流注無量剎土諸佛灌頂得",
    "X17n0331_001:0821c21": "自在力神通三昧諸善知識佛子眷屬彼心意意識",
    "X17n0331_001:0821c22": "自心所現自性境界虗妄之想生死有海業愛無知",
    "X17n0331_001:0821c23": "如是等因悉以超度是故大慧諸修行者應當親近",
    "X17n0331_001:0821c24": "最勝知識。",
    "X17n0331_001:0822a01": "此闡明藏識流注是法身菩薩所知境界非二乘",
    "X17n0331_001:0822a02": "跛驢心慧及外道聰明所能測量以二乘外道所",
    "X17n0331_001:0822a03": "得智慧聰明不離湛不搖處尚不能測其邊際豈",
    "X17n0331_001:0822a04": "能決了而親見其境界哉唯除住地菩薩真斷我",
    "X17n0331_001:0822a05": "法二執親證法身者方能知耳其餘三資糧位及",
    "X17n0331_001:0822a06": "四加行菩薩雖未斷惑亦能永伏分別我法二執",
    "X17n0331_001:0822a07": "而以智慧善巧方便觀察名義自性差別此於一",
    "X17n0331_001:0822a08": "僧祗中無量佛所種諸善根善根成熟遠離分別",
    "X17n0331_001:0822a09": "我法二執得證如來平等法身初獲無分別智者",
    "X17n0331_001:0822a10": "亦得知耳既知已即以無分別智宴坐山林觀察",
    "X17n0331_001:0822a11": "微細流注若上品修則頓超十地若中品修則頓",
    "X17n0331_001:0822a12": "超八地若下品修則從地至地漸斷漸證直至十",
    "X17n0331_001:0822a13": "地得見自心微細妄想流注無量剎土諸佛以智",
    "X17n0331_001:0822a14": "慧水一時灌頂授灌頂職得心自在得法自在乃",
    "X17n0331_001:0822a15": "至得如來十力十通十大三昧諸善知識菩薩無",
    "X17n0331_001:0822a16": "量劫中同行願者一時圍繞而為眷屬是修行人",
    "X17n0331_001:0822a17": "以金剛慧即時頓斷生相無明我法二執微細種",
    "X17n0331_001:0822a18": "子及劣無漏善種一時頓淨即得超越心意意識",
    "X17n0331_001:0822a19": "所現之境是相分虗妄之想是見分生死有海即",
    "X17n0331_001:0822a20": "三界之果業愛無知是三界之因此則五住究盡",
    "X17n0331_001:0822a21": "二死永亡直入如來玅嚴果海此等雖是自因之",
    "X17n0331_001:0822a22": "力亦由無量劫中諸善知識外緣熏習之力故成",
    "X17n0331_001:0822a23": "道時諸善知識一時圍繞而為眷屬故起信論云",
    "X17n0331_001:0822a24": "佛法有因有緣因緣具足乃得成辦眾生雖有正",
    "X17n0331_001:0822b01": "因熏習之力若不遇諸佛菩薩善知識等以之為",
    "X17n0331_001:0822b02": "緣欲自斷煩惱入涅槃者則無是處若雖有外緣",
    "X17n0331_001:0822b03": "之力而內淨法未有熏習力者亦不能究竟厭生",
    "X17n0331_001:0822b04": "死苦樂求涅槃若因緣具足者所謂自有熏習之",
    "X17n0331_001:0822b05": "力又為諸佛菩薩慈悲願護故能起厭苦心信有",
    "X17n0331_001:0822b06": "涅槃修習善根以修習善根故善根成熟則值諸",
    "X17n0331_001:0822b07": "佛菩薩示教利喜乃能進趨向涅槃道是故諸修",
    "X17n0331_001:0822b08": "行者應當親近最善知識。",
    "X17n0331_001:0822b09": "爾時世尊欲重宣此義而說偈言譬如巨海浪斯由",
    "X17n0331_001:0822b10": "猛風起洪波鼓冥壑無有斷絕時藏識海常住境界",
    "X17n0331_001:0822b11": "風所動種種諸識浪騰躍而轉生青赤種種色珂乳",
    "X17n0331_001:0822b12": "及石蜜淡味眾華果日月與光明非異非不異海水",
    "X17n0331_001:0822b13": "起波浪七識亦如是心俱和合生譬如海水變種種",
    "X17n0331_001:0822b14": "波浪轉七識亦如是心俱和合生謂彼藏識處種種",
    "X17n0331_001:0822b15": "諸識轉謂以彼意識思惟諸相義不壞相有八無相",
    "X17n0331_001:0822b16": "亦無相譬如海波浪是則無差別諸識心如是異亦",
    "X17n0331_001:0822b17": "不可得心名採集業意名廣採集諸識識所識現等",
    "X17n0331_001:0822b18": "境說五。",
    "X17n0331_001:0822b19": "自譬如巨浪海至非異非不異是總頌外境界風",
    "X17n0331_001:0822b20": "飄蕩心海識浪不斷因所作異不異合業生相也",
    "X17n0331_001:0822b21": "青赤三句喻發識之境藏識如日月諸識如光明",
    "X17n0331_001:0822b22": "藏識與諸識和合非異不異亦如日月與光明和",
    "X17n0331_001:0822b23": "合亦非異不異也自海水起波浪至異亦不可得",
    "X17n0331_001:0822b24": "釋不異也言巨海澄渟本無波浪由猛風吹海故",
    "X17n0331_001:0822c01": "從海水而起波浪遂謂波浪從海水起不知海水",
    "X17n0331_001:0822c02": "實未嘗起波浪也喻藏識海本無轉識波浪由境",
    "X17n0331_001:0822c03": "風飄動識海故從識海而起轉識波浪遂謂識浪",
    "X17n0331_001:0822c04": "從藏海起不知藏海實未嘗起識浪也此明轉識",
    "X17n0331_001:0822c05": "波浪與藏海和合而起故曰心俱和合生故下文",
    "X17n0331_001:0822c06": "云如來藏者與無明七識俱是也變即不思議變",
    "X17n0331_001:0822c07": "之變言海水本不變所以變者皆由種種波浪簸",
    "X17n0331_001:0822c08": "揚故見海水沸騰謂之變耳不知海水雖與波浪",
    "X17n0331_001:0822c09": "和合實未嘗變也喻識海本不變所以變者皆由",
    "X17n0331_001:0822c10": "轉識種種波浪鼓揚故見識海沸騰謂之變不知",
    "X17n0331_001:0822c11": "識海雖與識浪和合俱生實未嘗變也此明藏識",
    "X17n0331_001:0822c12": "由識浪和合而轉生故曰心俱和合生也又復釋",
    "X17n0331_001:0822c13": "之曰前之海水起波浪者謂彼藏識處由不覺而",
    "X17n0331_001:0822c14": "起能見能現種種諸識和合流轉者若海水之起",
    "X17n0331_001:0822c15": "波浪也前之譬如海水變種種波浪轉者謂彼意",
    "X17n0331_001:0822c16": "識現行攀緣六塵境界熏成藏海種子故令藏海",
    "X17n0331_001:0822c17": "不變而變正如波浪之變遂謂海水亦變而海水",
    "X17n0331_001:0822c18": "實未嘗變也是則海水之於波浪和合而生毫無",
    "X17n0331_001:0822c19": "有異離海無波離波無海故不壞之相雖有八種",
    "X17n0331_001:0822c20": "即無相亦無無相況實有差別乎哉正如海水之",
    "X17n0331_001:0822c21": "於波浪本無差別則知諸識本無有異明矣華嚴",
    "X17n0331_001:0822c22": "偈云譬如大海水波濤千萬異水無種種殊諸佛",
    "X17n0331_001:0822c23": "法如是然前云此二壞不壞相此中獨言不壞相",
    "X17n0331_001:0822c24": "有八者何蓋可壞者心相而不壞者心體前言此",
    "X17n0331_001:0823a01": "二壞不壞相展轉因者雙舉八種識皆有壞不壞",
    "X17n0331_001:0823a02": "相也此言不壞相有八者獨顯八種無相之體不",
    "X17n0331_001:0823a03": "壞故曰無相亦無相也然體雖無異而名有可異",
    "X17n0331_001:0823a04": "者以諸識行相緣境各別故就其用處各別而立",
    "X17n0331_001:0823a05": "名亦有差別耳自其集諸種子起諸現行者名之",
    "X17n0331_001:0823a06": "為心自其恒審思量堅守藏識為我者名意此意",
    "X17n0331_001:0823a07": "言廣採集有以藏識如庫藏意如庫吏堅守毫無",
    "X17n0331_001:0823a08": "滲漏有入無出有益無損故曰廣也自其總能了",
    "X17n0331_001:0823a09": "別諸識所識之境者名意識自其各能了別五塵",
    "X17n0331_001:0823a10": "自分之境者名眼等五識故曰因所作相非異不",
    "X17n0331_001:0823a11": "異也。",
    "X17n0331_001:0823a12": "爾時大慧菩薩以偈問曰青赤諸色像眾生發諸識",
    "X17n0331_001:0823a13": "如浪種種法云何唯願說。",
    "X17n0331_001:0823a14": "大慧不解非異非不異之旨故發此問意謂境為",
    "X17n0331_001:0823a15": "能發識為所發既能發之境不同則所發之識亦",
    "X17n0331_001:0823a16": "異云何乃以波浪喻之且海中波浪本無差別而",
    "X17n0331_001:0823a17": "心名採集業等是有差別今以無差別者喻有差",
    "X17n0331_001:0823a18": "別得無犯法喻不齊之過乎。",
    "X17n0331_001:0823a19": "爾時世尊以偈答曰青赤諸雜色波浪悉無有採集",
    "X17n0331_001:0823a20": "業說心開悟諸凡夫彼業悉無有自心所攝離所攝",
    "X17n0331_001:0823a21": "無所攝與彼波浪同受用建立身是眾生現識與彼",
    "X17n0331_001:0823a22": "現諸業譬如水波浪。",
    "X17n0331_001:0823a23": "意謂大海本無波浪由境風一吹波浪便起則能",
    "X17n0331_001:0823a24": "發所發二俱無體全體是海則知藏海本無一物",
    "X17n0331_001:0823b01": "故以波浪喻之豈止無差別而已然而復說心名",
    "X17n0331_001:0823b02": "採集業者此是對機說法開悟凡夫由彼凡夫業",
    "X17n0331_001:0823b03": "識茫茫為彼所使六趣三途無處不往不知業相",
    "X17n0331_001:0823b04": "無體雖是自心採集當體元空而實無有一毫採",
    "X17n0331_001:0823b05": "集之相故以波浪喻之令其了知業相空處即是",
    "X17n0331_001:0823b06": "安身立命之地也且根身器界雖是凡夫建立以",
    "X17n0331_001:0823b07": "為真實受用之物謂之性境亦是現識所變如鏡",
    "X17n0331_001:0823b08": "現像尚非實有況彼藏識所起業相皆是妄習所",
    "X17n0331_001:0823b09": "現以為實有耶故我說彼藏識海中現諸業相喻",
    "X17n0331_001:0823b10": "如海水之現波浪耳安有法喻不齊之過哉。",
    "X17n0331_001:0823b11": "爾時大慧菩薩復說偈言大海波浪性皷躍可分別",
    "X17n0331_001:0823b12": "藏與業如是何故不覺知。",
    "X17n0331_001:0823b13": "意謂大海澄清本無波浪因境界風皷躍而起猶",
    "X17n0331_001:0823b14": "可意度而知若夫藏識所起業相亦因境風飄蕩",
    "X17n0331_001:0823b15": "而有何故非思量所知。",
    "X17n0331_001:0823b16": "爾時世尊以偈答曰凡夫無智慧藏識如巨海業相",
    "X17n0331_001:0823b17": "猶波浪依彼譬喻通。",
    "X17n0331_001:0823b18": "言此藏識甚深微細唯諸如來及住地菩薩得無",
    "X17n0331_001:0823b19": "分別智者方能知覺凡夫為無明封裹無智慧眼",
    "X17n0331_001:0823b20": "安得知此故假目前易解之物比類以通之耳故",
    "X17n0331_001:0823b21": "曰藏識如海轉相如有風之波業相如無風之浪",
    "X17n0331_001:0823b22": "有風者因鼓躍而可解無風者極流注而難知。",
    "X17n0331_001:0823b23": "爾時大慧復說偈曰日出光等照下中上眾生如來",
    "X17n0331_001:0823b24": "照世間為愚說真實已分部諸法何故不說實。",
    "X17n0331_001:0823c01": "前已問云何不一切時演說真實義而復為眾生",
    "X17n0331_001:0823c02": "分別說心量意謂如來照世如日麗天高低普映",
    "X17n0331_001:0823c03": "一切平等即使愚夫無慧亦應為彼說真實法今",
    "X17n0331_001:0823c04": "已分部八識諸法何故不為說寂滅一心當下便",
    "X17n0331_001:0823c05": "是得無犯不平等過耶。",
    "X17n0331_001:0823c06": "爾時世尊以偈答曰若說真實者彼心無真實譬如",
    "X17n0331_001:0823c07": "海波浪鏡中像及夢一切俱時現心境界亦然境界",
    "X17n0331_001:0823c08": "不具故次第業轉生識者識所識意者意謂然五則",
    "X17n0331_001:0823c09": "以顯現無有定次第譬如工畫師及以畫弟子布彩",
    "X17n0331_001:0823c10": "圖眾形我說亦如是彩色本無文非筆亦非素為悅",
    "X17n0331_001:0823c11": "眾生故綺錯繪眾像言說別施行真實離名字分別",
    "X17n0331_001:0823c12": "應初業修行示真實真實自悟處覺想所覺離此為",
    "X17n0331_001:0823c13": "佛子說愚者廣分別種種皆如幻雖現無真實如是",
    "X17n0331_001:0823c14": "種種說隨事別施設所說非所應於彼為非說彼彼",
    "X17n0331_001:0823c15": "諸病人良毉隨處方如來為眾生隨心應量說妄想",
    "X17n0331_001:0823c16": "非境界聲聞亦非分哀愍者所說自覺之境界。",
    "X17n0331_001:0823c17": "佛說一切法為度一切心若彼愚夫業識茫茫毫",
    "X17n0331_001:0823c18": "無實心驟而與之說真實法則返致疑不信拂衣",
    "X17n0331_001:0823c19": "而去故不得已為其分部諸法復以海浪鏡像及",
    "X17n0331_001:0823c20": "夢以顯不實令生信解故自其心之現境覺緣皆",
    "X17n0331_001:0823c21": "具無有前後一時俱現名俱時頓生喻如鏡之現",
    "X17n0331_001:0823c22": "像心之現夢設使眾緣有缺境界不具則從業識",
    "X17n0331_001:0823c23": "次第轉生種種識浪謂之漸生喻如海之波浪於",
    "X17n0331_001:0823c24": "是因指業識海中業相次第轉生意識為波浪者",
    "X17n0331_001:0824a01": "以此識總能識前五所識之境故又指業相次第",
    "X17n0331_001:0824a02": "轉生末那意為波浪者以此意思量第八為自內",
    "X17n0331_001:0824a03": "我故又指業相次第轉生前五為波浪者以此五",
    "X17n0331_001:0824a04": "識對現五塵各能了別自分境故豈真有一定次",
    "X17n0331_001:0824a05": "第哉皆是對機說法耳正如畫師及畫弟子布彩",
    "X17n0331_001:0824a06": "圖像此像非彩中有非筆上出非紙上生然而有",
    "X17n0331_001:0824a07": "眾像者是畫師與弟子隨人所好而繪之耳眾像",
    "X17n0331_001:0824a08": "喻八種識彩色筆素喻境界無明真如三種謂此",
    "X17n0331_001:0824a09": "八識求之於境風不可得索之於無明不可得覓",
    "X17n0331_001:0824a10": "之於真如不可得然說三種緣生八種識者亦是",
    "X17n0331_001:0824a11": "如來悅眾生而作是說也故知凡有言說皆是別",
    "X17n0331_001:0824a12": "為中下之機施設若夫真實之法離言說相離名",
    "X17n0331_001:0824a13": "字相其可置之口吻流之齒角哉故以言說法應",
    "X17n0331_001:0824a14": "初機人以真實法示真修士何以故以真實法擬",
    "X17n0331_001:0824a15": "議不得捉摸不得必須真究實參到自悟處則能",
    "X17n0331_001:0824a16": "所忘影像絕心緣離言語斷然後為得也自非上",
    "X17n0331_001:0824a17": "上根人白醭流唇青草生舌單刀直入者無由詣",
    "X17n0331_001:0824a18": "此此真實法所以特為佛子說也若夫愚者智眼",
    "X17n0331_001:0824a19": "不開慧心不朗固當廣為分別此集起者名心此",
    "X17n0331_001:0824a20": "思量者名意此了別六塵自分境者名識而又喻",
    "X17n0331_001:0824a21": "之如鏡中像如海中波如夢中事及彼所現種種",
    "X17n0331_001:0824a22": "境界悉皆如幻雖現而非真實如是開種種識說",
    "X17n0331_001:0824a23": "種種喻無非隨事施設以應其機耳故占察善惡",
    "X17n0331_001:0824a24": "經立二種觀門為鈍根立唯心識觀為利根立真",
    "X17n0331_001:0824b01": "如觀也若所說不應機驟而示以真實法彼則反",
    "X17n0331_001:0824b02": "以我為妄說故不得已而別施權說正如良毉處",
    "X17n0331_001:0824b03": "方隨病授藥若用之當則溲渤亦能愈疾不當則",
    "X17n0331_001:0824b04": "參术亦可殺人故如來說法亦必隨眾生心應所",
    "X17n0331_001:0824b05": "知量然則此真實法深固幽遠即外道二乘聰明",
    "X17n0331_001:0824b06": "智慧尚非其分以是自覺聖智所知境界其可對",
    "X17n0331_001:0824b07": "愚夫妄說哉。",
    "X17n0331_001:0824b08": "復次大慧若菩薩摩訶薩欲知自心現攝受及攝受",
    "X17n0331_001:0824b09": "者妄想境界當離羣聚習俗睡眠初中後夜常自覺",
    "X17n0331_001:0824b10": "悟修行方便當離惡見經論言說及諸聲聞緣覺乘",
    "X17n0331_001:0824b11": "相當通達自心現妄想之相。",
    "X17n0331_001:0824b12": "此為真實修行者未悟之先示以用心之法也若",
    "X17n0331_001:0824b13": "欲真實自悟能取所取妄想境界悉從自心現者",
    "X17n0331_001:0824b14": "應離羣聚習俗睡眠三種惡緣以羣聚故則易喧",
    "X17n0331_001:0824b15": "囂而難靜寧以習俗故則世情濃而道情少以睡",
    "X17n0331_001:0824b16": "眠故則心志昏而精神怠若離羣聚則獨坐獨行",
    "X17n0331_001:0824b17": "翛然自適離習俗則生處漸生生處漸熟離睡眠",
    "X17n0331_001:0824b18": "則晝三夜三乾乾不息故遺教經云無以睡眠因",
    "X17n0331_001:0824b19": "緣一生空過無所得也此三種緣真學道之大障",
    "X17n0331_001:0824b20": "故當先離修行方便即二卷中四種大方便也常",
    "X17n0331_001:0824b21": "自覺悟者謂二六時中常常省覺勿昧自心也離",
    "X17n0331_001:0824b22": "外道二乘經論者道不欲雜雜則擾動心神故用",
    "X17n0331_001:0824b23": "功時當一字不留眼角一言不著胸中況習之耶",
    "X17n0331_001:0824b24": "既離三種惡緣又離三種經論唯欲真實通達妄",
    "X17n0331_001:0824c01": "想境界皆是自心變現頓開佛慧為期耳故通心",
    "X17n0331_001:0824c02": "論云夫縛從心縛解從心解解縛從心不關餘處",
    "X17n0331_001:0824c03": "出苦之術唯是觀心觀心得悟一切俱了是故智",
    "X17n0331_001:0824c04": "者先當觀心寒山子云男兒大丈夫作事莫莽鹵",
    "X17n0331_001:0824c05": "逕挺鐵石心直取菩提路邪道不用行行之轉辛",
    "X17n0331_001:0824c06": "苦不用求佛果識取心王主若果辦鐵石心安有",
    "X17n0331_001:0824c07": "不通達者乎。",
    "X17n0331_001:0824c08": "復次大慧菩薩摩訶薩建立智慧相已於上聖智三",
    "X17n0331_001:0824c09": "相當勤修學何等為聖智三相當勤修學所謂無所",
    "X17n0331_001:0824c10": "有相一切諸佛自願處相自覺聖究竟之相修行得",
    "X17n0331_001:0824c11": "此已能捨跛驢心慧智相得最勝子第八之地則於",
    "X17n0331_001:0824c12": "彼上三相修生。",
    "X17n0331_001:0824c13": "此明既悟之後更加鞭策也意謂既通達自心建",
    "X17n0331_001:0824c14": "立智慧相已更當勤學增長智慧不得坐定故云",
    "X17n0331_001:0824c15": "百尺竿頭坐的人雖然得入未為真直須向百尺",
    "X17n0331_001:0824c16": "竿頭更進一步修學一切法門學二乘則不遺其",
    "X17n0331_001:0824c17": "小學佛願始得盡其大學聖智方得造其極具此",
    "X17n0331_001:0824c18": "三相方能負重致遠荷擔大事便能捨離跛驢心",
    "X17n0331_001:0824c19": "慧得入菩薩第八地葢七地已前觀三界生死不",
    "X17n0331_001:0824c20": "定心名跛驢慧以不能行故今見自心建立智慧",
    "X17n0331_001:0824c21": "復以此三相策進方能捨離至第八地無功用行",
    "X17n0331_001:0824c22": "得與自性湊泊者由於彼上聖智三相修行而生。",
    "X17n0331_001:0824c23": "大慧無所有相者謂聲聞緣覺及外道彼修習生大",
    "X17n0331_001:0824c24": "慧自願處相者謂諸先佛自願處修生大慧自覺聖",
    "X17n0331_001:0825a01": "智究竟相者一切法相無所計著得如幻三昧身諸",
    "X17n0331_001:0825a02": "佛地處進趣行生大慧是名聖智三相若成就此聖",
    "X17n0331_001:0825a03": "智三相者能到自覺聖智境界是故大慧聖智三相",
    "X17n0331_001:0825a04": "當勤修學。",
    "X17n0331_001:0825a05": "無所有相智者即二乘外道所修處生問何故前",
    "X17n0331_001:0825a06": "云當離此云當學前約入觀之初固當用志不分",
    "X17n0331_001:0825a07": "毫芒不著此約觀成之後固當教網齊開纖悉不",
    "X17n0331_001:0825a08": "漏所以在彼時稱為惡見在此時名為聖智故下",
    "X17n0331_001:0825a09": "云為轉彼惡見故應當修學自願處相者學諸佛",
    "X17n0331_001:0825a10": "自利利他二願處修生如華嚴淨行品觸事興願",
    "X17n0331_001:0825a11": "則獲一切勝玅功德法華云我本立誓願欲令一",
    "X17n0331_001:0825a12": "切眾如我等無異是也自覺聖智究竟相者雖學",
    "X17n0331_001:0825a13": "大小諸乘法相而不取法相以能句句消歸自己",
    "X17n0331_001:0825a14": "故得如幻三昧身親到諸佛進趣之地親行諸佛",
    "X17n0331_001:0825a15": "進趣之行處修生即此而觀能融一切惡見經論",
    "X17n0331_001:0825a16": "世諦語言不存法相能到自覺聖智境界者成就",
    "X17n0331_001:0825a17": "三相之力也故結勸當學不然終是路途之樂耳。",
    "X17n0331_001:0825a19": "楞伽阿跋"
}