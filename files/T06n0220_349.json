{
    "T06n0220_349:0791c02": "大般若波羅蜜多經卷第三百四",
    "T06n0220_349:0791c03": "十九",
    "T06n0220_349:0791c05": "三藏法師玄奘奉　詔譯",
    "T06n0220_349:0791c06": "初分相引攝品第六十之一",
    "T06n0220_349:0791c07": "◎爾時，具壽善現白佛言：「世尊！云何菩薩摩",
    "T06n0220_349:0791c08": "訶薩安住布施波羅蜜多，引攝淨戒波羅蜜",
    "T06n0220_349:0791c09": "多？」佛言：「善現！若菩薩摩訶薩以無攝受、無慳",
    "T06n0220_349:0791c10": "悋心修布施時，持是布施與諸有情平等共",
    "T06n0220_349:0791c11": "有迴向無上正等菩提，於諸有情住慈身業、",
    "T06n0220_349:0791c12": "住慈語業、住慈意業。善現！是為菩薩摩訶薩",
    "T06n0220_349:0791c13": "安住布施波羅蜜多，引攝淨戒波羅蜜多。」具",
    "T06n0220_349:0791c14": "壽善現復白佛言：「世尊！云何菩薩摩訶薩安",
    "T06n0220_349:0791c15": "住布施波羅蜜多，引攝安忍波羅蜜多？」佛言：",
    "T06n0220_349:0791c16": "「善現！若菩薩摩訶薩以無攝受、無慳悋心修",
    "T06n0220_349:0791c17": "布施時，持是布施與諸有情平等共有迴向",
    "T06n0220_349:0791c18": "無上正等菩提，設有受者非理毀罵、加害、凌",
    "T06n0220_349:0791c19": "辱，菩薩於彼不起變異瞋毒害心，唯生怜愍",
    "T06n0220_349:0791c20": "慈悲之心。善現！是為菩薩摩訶薩安住布施",
    "T06n0220_349:0791c21": "波羅蜜多，引攝安忍波羅蜜多。」具壽善現復",
    "T06n0220_349:0791c22": "白佛言：「世尊！云何菩薩摩訶薩安住布施波",
    "T06n0220_349:0791c23": "羅蜜多，引攝精進波羅蜜多。」佛言：「善現！若",
    "T06n0220_349:0791c24": "菩薩摩訶薩以無攝受、無慳悋心修布施時，持",
    "T06n0220_349:0791c25": "是布施與諸有情平等共有迴向無上正等菩",
    "T06n0220_349:0791c26": "提，設有受者非理毀罵、加害、凌辱，爾時菩薩",
    "T06n0220_349:0791c27": "便作是念：『諸有造作如是類業，還自感得如",
    "T06n0220_349:0791c28": "是類果，我今不應計彼所作，廢修自業。』復作",
    "T06n0220_349:0791c29": "是念：『我應於彼及餘有情，倍更增長捨心施",
    "T06n0220_349:0792a01": "心，無所顧惜。』作是念已，發起增上身心精進",
    "T06n0220_349:0792a02": "惠捨不息。善現！是為菩薩摩訶薩安住布施",
    "T06n0220_349:0792a03": "波羅蜜多，引攝精進波羅蜜多。」具壽善現復",
    "T06n0220_349:0792a04": "白佛言：「世尊！云何菩薩摩訶薩安住布施波",
    "T06n0220_349:0792a05": "羅蜜多，引攝靜慮波羅蜜多？」佛言：「善現！若菩",
    "T06n0220_349:0792a06": "薩摩訶薩以無攝受、無慳悋心修布施時，持",
    "T06n0220_349:0792a07": "是布施與諸有情平等共有迴向無上正等菩",
    "T06n0220_349:0792a08": "提，菩薩爾時心無散亂，終不迴求諸妙欲境，",
    "T06n0220_349:0792a09": "亦不迴求欲有、色有及無色有，亦不迴求聲",
    "T06n0220_349:0792a10": "聞、獨覺所住之地，但與有情平等共有迴求",
    "T06n0220_349:0792a11": "無上正等菩提，如是之心流注不散。善現！是",
    "T06n0220_349:0792a12": "為菩薩摩訶薩安住布施波羅蜜多，引攝靜慮",
    "T06n0220_349:0792a13": "波羅蜜多。」具壽善現復白佛言：「世尊！云何菩",
    "T06n0220_349:0792a14": "薩摩訶薩安住布施波羅蜜多，引攝般若波羅",
    "T06n0220_349:0792a15": "蜜多？」佛言：「善現！若菩薩摩訶薩以無攝受、無",
    "T06n0220_349:0792a16": "慳悋心修布施時，持是布施與諸有情平等",
    "T06n0220_349:0792a17": "共有迴向無上正等菩提，菩薩爾時觀諸受",
    "T06n0220_349:0792a18": "者、施者、施物皆如幻事，不見此施於諸有情",
    "T06n0220_349:0792a19": "有益有損，勝義空故。善現！是為菩薩摩訶薩",
    "T06n0220_349:0792a20": "安住布施波羅蜜多，引攝般若波羅蜜多。」◎",
    "T06n0220_349:0792a21": "◎爾時，具壽善現白佛言：「世尊！云何菩薩摩",
    "T06n0220_349:0792a22": "訶薩安住淨戒波羅蜜多，引攝布施波羅蜜多？」",
    "T06n0220_349:0792a23": "佛言：「善現！若菩薩摩訶薩安住淨戒波羅蜜",
    "T06n0220_349:0792a24": "多，具身律儀，具語律儀，具意律儀，造諸福",
    "T06n0220_349:0792a25": "業，由具律儀造福業故，離斷生命，離不與取，",
    "T06n0220_349:0792a26": "離欲邪行，離虛誑語，離麁惡語，離離間語，離",
    "T06n0220_349:0792a27": "雜穢語，離貪欲，離瞋恚，離邪見。菩薩如是",
    "T06n0220_349:0792a28": "安住淨戒波羅蜜多，不求聲聞、獨覺等地，唯",
    "T06n0220_349:0792a29": "求無上正等菩提。如是菩薩安住淨戒波羅",
    "T06n0220_349:0792b01": "蜜多，廣行惠施隨諸有情，須食與食，須飲",
    "T06n0220_349:0792b02": "與飲，須乘與乘，須衣與衣，須香與香，須鬘與",
    "T06n0220_349:0792b03": "鬘，須瓔珞與瓔珞，須塗香與塗香，須臥具",
    "T06n0220_349:0792b04": "與臥具，須房舍與房舍，須燈燭與燈燭，須",
    "T06n0220_349:0792b05": "珍財與珍財，須資具與資具，隨諸所須悉皆",
    "T06n0220_349:0792b06": "施與。復持如是布施善根，與諸有情平等共",
    "T06n0220_349:0792b07": "有迴向無上正等菩提，不求聲聞、獨覺等地。",
    "T06n0220_349:0792b08": "善現！是為菩薩摩訶薩安住淨戒波羅蜜多，",
    "T06n0220_349:0792b09": "引攝布施波羅蜜多。」具壽善現復白佛言：「世",
    "T06n0220_349:0792b10": "尊！云何菩薩摩訶薩安住淨戒波羅蜜多，引",
    "T06n0220_349:0792b11": "攝安忍波羅蜜多？」佛言：「善現！若菩薩摩訶薩",
    "T06n0220_349:0792b12": "安住淨戒波羅蜜多，設諸有情競來分解菩",
    "T06n0220_349:0792b13": "薩支節各取持去，菩薩於彼不生一念瞋恨",
    "T06n0220_349:0792b14": "之心，但作是念：『我今獲得廣大善利，謂諸有",
    "T06n0220_349:0792b15": "情斷我支節隨意持去，我因彼故具足安忍",
    "T06n0220_349:0792b16": "波羅蜜多。今我此身不淨危脆，由捨此故，獲",
    "T06n0220_349:0792b17": "得如來清淨堅固金剛之身。』善現！是為菩薩",
    "T06n0220_349:0792b18": "摩訶薩安住淨戒波羅蜜多，引攝安忍波羅蜜",
    "T06n0220_349:0792b19": "多。」具壽善現復白佛言：「世尊！云何菩薩摩訶",
    "T06n0220_349:0792b20": "薩安住淨戒波羅蜜多，引攝精進波羅蜜多？」",
    "T06n0220_349:0792b21": "佛言：「善現！若菩薩摩訶薩安住淨戒波羅蜜",
    "T06n0220_349:0792b22": "多，身心精進常無懈息，擐大悲鎧作是念",
    "T06n0220_349:0792b23": "言：『一切有情沈淪可畏暴惡難出生死大",
    "T06n0220_349:0792b24": "海，我當拔置安隱甘露涅槃界中。』善現！是為",
    "T06n0220_349:0792b25": "菩薩摩訶薩安住淨戒波羅蜜多，引攝精進波",
    "T06n0220_349:0792b26": "羅蜜多。」具壽善現復白佛言：「世尊！云何菩薩",
    "T06n0220_349:0792b27": "摩訶薩安住淨戒波羅蜜多，引攝靜慮波羅蜜",
    "T06n0220_349:0792b28": "多？」佛言：「善現！若菩薩摩訶薩安住淨戒波羅",
    "T06n0220_349:0792b29": "蜜多，雖入初靜慮，或入第二、第三、第四靜慮，",
    "T06n0220_349:0792c01": "或入空無邊處，或入識無邊處、無所有處、非",
    "T06n0220_349:0792c02": "想非非想處，或入滅定，而不墮聲聞、獨覺等",
    "T06n0220_349:0792c03": "地，亦不證實際。由本願力所任持故，作是",
    "T06n0220_349:0792c04": "念言：『諸有情類沒在可畏暴惡難出生死大",
    "T06n0220_349:0792c05": "海，我今遊履清淨靜慮波羅蜜多，方便拔濟",
    "T06n0220_349:0792c06": "安置常樂涅槃界中。』善現！是為菩薩摩訶薩",
    "T06n0220_349:0792c07": "安住淨戒波羅蜜多，引攝靜慮波羅蜜多。」具",
    "T06n0220_349:0792c08": "壽善現復白佛言：「世尊！云何菩薩摩訶薩安",
    "T06n0220_349:0792c09": "住淨戒波羅蜜多，引攝般若波羅蜜多？」佛言：",
    "T06n0220_349:0792c10": "「善現！若菩薩摩訶薩安住淨戒波羅蜜多，不",
    "T06n0220_349:0792c11": "見有法若善若不善，不見有法若有記若無記，不見有法若有",
    "T06n0220_349:0792c12": "漏若無漏，不見有法若墮世間若出世間，不",
    "T06n0220_349:0792c13": "見有法若有為若無為，不見有法若墮有數",
    "T06n0220_349:0792c14": "若墮無數，不見有法若墮有相若墮無相，亦",
    "T06n0220_349:0792c15": "不見法若有若無，唯觀諸法不離真如法界",
    "T06n0220_349:0792c16": "而轉。由此般若波羅蜜多方便善巧，不墮聲",
    "T06n0220_349:0792c17": "聞、獨覺等地，專求無上正等菩提。善現！是為",
    "T06n0220_349:0792c18": "菩薩摩訶薩安住淨戒波羅蜜多，引攝般若波",
    "T06n0220_349:0792c19": "羅蜜多。」爾時，具壽善現白佛言：「世尊！云何菩",
    "T06n0220_349:0792c20": "薩摩訶薩安住安忍波羅蜜多，引攝布施波羅",
    "T06n0220_349:0792c21": "蜜多？」佛言：「善現！若菩薩摩訶薩安住安忍波",
    "T06n0220_349:0792c22": "羅蜜多，從初發心乃至安坐妙菩提座，於其",
    "T06n0220_349:0792c23": "中間設有種種有情之類，非理毀罵、輕蔑、凌",
    "T06n0220_349:0792c24": "辱，乃至分分斷割支節，菩薩爾時都無瞋忿，",
    "T06n0220_349:0792c25": "但作是念：『此諸有情深可憐愍，為煩惱毒擾",
    "T06n0220_349:0792c26": "亂身心不得自在，無依無護貧苦所逼，我當",
    "T06n0220_349:0792c27": "施彼隨意所須，不應於中有所悋惜。』恒作是",
    "T06n0220_349:0792c28": "念：『一切有情，須食施食，須飲施飲，須乘施乘，",
    "T06n0220_349:0792c29": "須衣施衣，須香華施香華，須臥具施臥具，須",
    "T06n0220_349:0793a01": "舍宅施舍宅，須燈燭施燈燭，須金施金，須銀",
    "T06n0220_349:0793a02": "施銀，須末尼施末尼，須真珠施真珠，須吠瑠",
    "T06n0220_349:0793a03": "璃施吠瑠璃，須末羅羯多施末羅羯多，須螺",
    "T06n0220_349:0793a04": "貝施螺貝，須璧玉施璧玉，須珊瑚施珊瑚，須",
    "T06n0220_349:0793a05": "石藏施石藏，須金剛施金剛，須帝青施帝青，",
    "T06n0220_349:0793a06": "須餘寶施餘寶，須醫藥施醫藥，須財穀施財",
    "T06n0220_349:0793a07": "穀，須資具施資具，隨其所須悉皆施與。』復",
    "T06n0220_349:0793a08": "持如是布施善根，與諸有情平等共有迴向",
    "T06n0220_349:0793a09": "無上正等菩提。以無所得而為方便，如是迴",
    "T06n0220_349:0793a10": "向大菩提時遠離三心，謂誰迴向？用何迴向？",
    "T06n0220_349:0793a11": "迴向何處？如是三心皆永不起。善現！是為菩",
    "T06n0220_349:0793a12": "薩摩訶薩安住安忍波羅蜜多，引攝布施波羅",
    "T06n0220_349:0793a13": "蜜多。」具壽善現復白佛言：「世尊！云何菩薩摩",
    "T06n0220_349:0793a14": "訶薩安住安忍波羅蜜多，引攝淨戒波羅蜜多？」",
    "T06n0220_349:0793a15": "佛言：「善現！若菩薩摩訶薩安住安忍波羅蜜",
    "T06n0220_349:0793a16": "多，從初發心乃至安坐妙菩提座，於其中間",
    "T06n0220_349:0793a17": "乃至為救自命因緣，於諸有情終不斷命損",
    "T06n0220_349:0793a18": "害支節，亦常於彼離不與取，離欲邪行，離虛",
    "T06n0220_349:0793a19": "誑語，離麁惡語，離離間語，離雜穢語，離貪",
    "T06n0220_349:0793a20": "欲，離瞋恚，離邪見。菩薩如是修淨戒時，不求",
    "T06n0220_349:0793a21": "聲聞、獨覺等地，持此善根與諸有情平等共",
    "T06n0220_349:0793a22": "有迴向無上正等菩提。以無所得而為方便，",
    "T06n0220_349:0793a23": "如是迴向大菩提時遠離三心，謂誰迴向？用",
    "T06n0220_349:0793a24": "何迴向？迴向何處？如是三心皆永不起。善現！",
    "T06n0220_349:0793a25": "是為菩薩摩訶薩安住安忍波羅蜜多，引攝淨",
    "T06n0220_349:0793a26": "戒波羅蜜多。」具壽善現復白佛言：「世尊！云何",
    "T06n0220_349:0793a27": "菩薩摩訶薩安住安忍波羅蜜多，引攝精進波",
    "T06n0220_349:0793a28": "羅蜜多？」佛言：「善現！若菩薩摩訶薩安住安忍",
    "T06n0220_349:0793a29": "波羅蜜多，發起勇猛增上精進，恒作是念：『若",
    "T06n0220_349:0793b01": "一有情在一踰繕那外，或十踰繕那外、或百",
    "T06n0220_349:0793b02": "踰繕那外、或千踰繕那外、或百千踰繕那外、",
    "T06n0220_349:0793b03": "或一俱胝踰繕那外、或十俱胝踰繕那外、或",
    "T06n0220_349:0793b04": "百俱胝踰繕那外、或千俱胝踰繕那外、或百",
    "T06n0220_349:0793b05": "千俱胝踰繕那外、或一那庾多踰繕那外、或",
    "T06n0220_349:0793b06": "十那庾多踰繕那外、或百那庾多踰繕那外、",
    "T06n0220_349:0793b07": "或千那庾多踰繕那外、或百千那庾多踰繕",
    "T06n0220_349:0793b08": "那外、或百千俱胝那庾多踰繕那外、或一世",
    "T06n0220_349:0793b09": "界外、或十世界外、或百世界外、或千世界外、",
    "T06n0220_349:0793b10": "或百千世界外、或一俱胝世界外、或十俱胝",
    "T06n0220_349:0793b11": "世界外、或百俱胝世界外、或千俱胝世界外、",
    "T06n0220_349:0793b12": "或百千俱胝世界外、或一那庾多世界外、或",
    "T06n0220_349:0793b13": "十那庾多世界外、或百那庾多世界外、或千",
    "T06n0220_349:0793b14": "那庾多世界外、或百千那庾多世界外、或百",
    "T06n0220_349:0793b15": "千俱胝那庾多世界外應可度者，我必當往",
    "T06n0220_349:0793b16": "方便教化，令其受持或一學處、或二、或三乃至",
    "T06n0220_349:0793b17": "具戒，況教令得或預流果、或一來果、或不還",
    "T06n0220_349:0793b18": "果、或阿羅漢果、或獨覺菩提！或令安住諸佛",
    "T06n0220_349:0793b19": "無上正等菩提尚無懈惓，況教無量無邊有",
    "T06n0220_349:0793b20": "情，皆令獲得世、出世間利益安樂！』復持如是",
    "T06n0220_349:0793b21": "精進善根，與諸有情平等共有迴向無上正",
    "T06n0220_349:0793b22": "等菩提。以無所得而為方便，如是迴向大菩",
    "T06n0220_349:0793b23": "提時遠離三心，謂誰迴向？用何迴向？迴向何",
    "T06n0220_349:0793b24": "處？如是三心皆永不起。善現！是為菩薩摩訶",
    "T06n0220_349:0793b25": "薩安住安忍波羅蜜多，引攝精進波羅蜜多。」",
    "T06n0220_349:0793b26": "具壽善現復白佛言：「世尊！云何菩薩摩訶薩",
    "T06n0220_349:0793b27": "安住安忍波羅蜜多，引攝靜慮波羅蜜多？」佛",
    "T06n0220_349:0793b28": "言：「善現！若菩薩摩訶薩安住安忍波羅蜜多，",
    "T06n0220_349:0793b29": "攝心無亂，離欲惡不善法，有尋有伺，離生喜",
    "T06n0220_349:0793c01": "樂，入初靜慮具足住，如是或入第二、第三、第",
    "T06n0220_349:0793c02": "四靜慮具足住，或入空無邊處定具足住，或",
    "T06n0220_349:0793c03": "入識無邊處、無所有處、非想非非想處定具足",
    "T06n0220_349:0793c04": "住，或入滅定具足住，是諸定中隨所生起心、",
    "T06n0220_349:0793c05": "心所法及所引善一切合集，與諸有情平等",
    "T06n0220_349:0793c06": "共有迴向無上正等菩提。以無所得而為方",
    "T06n0220_349:0793c07": "便，如是迴向大菩提時遠離三心，謂誰迴向？",
    "T06n0220_349:0793c08": "用何迴向？迴向何處？如是三心皆永不起，於",
    "T06n0220_349:0793c09": "諸靜慮及靜慮支俱無所得。善現！是為菩薩",
    "T06n0220_349:0793c10": "摩訶薩安住安忍波羅蜜多，引攝靜慮波羅蜜",
    "T06n0220_349:0793c11": "多。」具壽善現復白佛言：「世尊！云何菩薩摩訶",
    "T06n0220_349:0793c12": "薩安住安忍波羅蜜多，引攝般若波羅蜜多？」",
    "T06n0220_349:0793c13": "佛言：「善現！若菩薩摩訶薩安住安忍波羅蜜",
    "T06n0220_349:0793c14": "多，修行般若波羅蜜多，菩薩爾時雖以遠離",
    "T06n0220_349:0793c15": "行相、或以寂靜行相、或以無盡行相、或以",
    "T06n0220_349:0793c16": "永滅行相觀一切法，而於法性能不作證，乃",
    "T06n0220_349:0793c17": "至能坐妙菩提座，證得無上正等菩提，從此",
    "T06n0220_349:0793c18": "座起轉正法輪，利益安樂諸有情類。復持如",
    "T06n0220_349:0793c19": "是妙慧善根，與諸有情平等共有迴向無上",
    "T06n0220_349:0793c20": "正等菩提。以無所得而為方便，如是迴向大",
    "T06n0220_349:0793c21": "菩提時遠離三心，謂誰迴向？用何迴向？迴向",
    "T06n0220_349:0793c22": "何處？如是三心皆永不起。善現！是為菩薩",
    "T06n0220_349:0793c23": "摩訶薩安住安忍波羅蜜多，引攝般若波羅蜜",
    "T06n0220_349:0793c24": "多，如是引攝非取非捨。」",
    "T06n0220_349:0793c25": "爾時，具壽善現白佛言：「世尊！云何菩薩摩訶",
    "T06n0220_349:0793c26": "薩安住精進波羅蜜多，引攝布施波羅蜜多？」",
    "T06n0220_349:0793c27": "佛言：「善現！若菩薩摩訶薩安住精進波羅蜜",
    "T06n0220_349:0793c28": "多，身心精進常無懈息，求諸善法曾無厭",
    "T06n0220_349:0793c29": "倦，恒作是念：『我必應得所求無上正等菩提，",
    "T06n0220_349:0794a01": "不應不得。』是菩薩摩訶薩常求利樂一切有",
    "T06n0220_349:0794a02": "情，恒作是念：『若一有情在一踰繕那外、或十",
    "T06n0220_349:0794a03": "踰繕那外、或百踰繕那外、或千踰繕那外、或",
    "T06n0220_349:0794a04": "百千踰繕那外、或一俱胝踰繕那外、或十俱",
    "T06n0220_349:0794a05": "胝踰繕那外、或百俱胝踰繕那外、或千俱胝",
    "T06n0220_349:0794a06": "踰繕那外、或百千俱胝踰繕那外、或一那庾",
    "T06n0220_349:0794a07": "多踰繕那外、或十那庾多踰繕那外、或百那",
    "T06n0220_349:0794a08": "庾多踰繕那外、或千那庾多踰繕那外、或百",
    "T06n0220_349:0794a09": "千那庾多踰繕那外、或百千俱胝那庾多踰",
    "T06n0220_349:0794a10": "繕那外、或一世界外、或十世界外、或百世界",
    "T06n0220_349:0794a11": "外、或千世界外、或百千世界外、或一俱胝世",
    "T06n0220_349:0794a12": "界外、或十俱胝世界外、或百俱胝世界外、或",
    "T06n0220_349:0794a13": "千俱胝世界外、或百千俱胝世界外、或一",
    "T06n0220_349:0794a14": "那庾多世界外、或十那庾多世界外、或百那",
    "T06n0220_349:0794a15": "庾多世界外、或千那庾多世界外、或百千那",
    "T06n0220_349:0794a16": "庾多世界外、或百千俱胝那庾多世界外應",
    "T06n0220_349:0794a17": "可度者，我必當往方便教化。若菩薩乘補特",
    "T06n0220_349:0794a18": "伽羅，令住無上正等菩提；若聲聞乘補特伽",
    "T06n0220_349:0794a19": "羅，令住預流、一來、不還、阿羅漢果；若獨覺乘",
    "T06n0220_349:0794a20": "補特伽羅，令其安住獨覺菩提；若餘有情，令",
    "T06n0220_349:0794a21": "其安住十善業道。如是皆以法施、財施而充",
    "T06n0220_349:0794a22": "足之方便引攝。』復持如是布施善根，不求聲",
    "T06n0220_349:0794a23": "聞、獨覺等地，唯與一切有情平等共有迴向",
    "T06n0220_349:0794a24": "無上正等菩提。以無所得而為方便，如是迴",
    "T06n0220_349:0794a25": "向大菩提時遠離三心，謂誰迴向？用何迴向？",
    "T06n0220_349:0794a26": "迴向何處？如是三心皆永不起。善現！是為",
    "T06n0220_349:0794a27": "菩薩摩訶薩安住精進波羅蜜多，引攝布施波",
    "T06n0220_349:0794a28": "羅蜜多。」",
    "T06n0220_349:0794a29": "具壽善現復白佛言：「世尊！云何菩薩摩訶薩",
    "T06n0220_349:0794b01": "安住精進波羅蜜多，引攝淨戒波羅蜜多？」佛",
    "T06n0220_349:0794b02": "言：「善現！若菩薩摩訶薩安住精進波羅蜜多，",
    "T06n0220_349:0794b03": "從初發心乃至安坐妙菩提座，自離害生命，",
    "T06n0220_349:0794b04": "亦勸他離害生命，無倒稱揚離害生命法，歡",
    "T06n0220_349:0794b05": "喜讚歎離害生命者；自離不與取，亦勸他離",
    "T06n0220_349:0794b06": "不與取，無倒稱揚離不與取法，歡喜讚歎離",
    "T06n0220_349:0794b07": "不與取者；自離欲邪行，亦勸他離欲邪行，無",
    "T06n0220_349:0794b08": "倒稱揚離欲邪行法，歡喜讚歎離欲邪行者；",
    "T06n0220_349:0794b09": "自離虛誑語，亦勸他離虛誑語，無倒稱揚離",
    "T06n0220_349:0794b10": "虛誑語法，歡喜讚歎離虛誑語者；自離麁惡",
    "T06n0220_349:0794b11": "語，亦勸他離麁惡語，無倒稱揚離麁惡語法，",
    "T06n0220_349:0794b12": "歡喜讚歎離麁惡語者；自離離間語，亦勸他",
    "T06n0220_349:0794b13": "離離間語，無倒稱揚離離間語法，歡喜讚歎",
    "T06n0220_349:0794b14": "離離間語者；自離雜穢語，亦勸他離雜穢語，",
    "T06n0220_349:0794b15": "無倒稱揚離雜穢語法，歡喜讚歎離雜穢語",
    "T06n0220_349:0794b16": "者；自離貪欲，亦勸他離貪欲，無倒稱揚離貪",
    "T06n0220_349:0794b17": "欲法，歡喜讚歎離貪欲者；自離瞋恚，亦勸他",
    "T06n0220_349:0794b18": "離瞋恚，無倒稱揚離瞋恚法，歡喜讚歎離瞋",
    "T06n0220_349:0794b19": "恚者；自離邪見，亦勸他離邪見，無倒稱揚離",
    "T06n0220_349:0794b20": "邪見法，歡喜讚歎離邪見者。是菩薩摩訶薩",
    "T06n0220_349:0794b21": "持此淨戒波羅蜜多，不求欲界，不求色界，不",
    "T06n0220_349:0794b22": "求無色界，不求聲聞地，不求獨覺地，但持如",
    "T06n0220_349:0794b23": "是淨戒善根，與諸有情平等共有迴向無上",
    "T06n0220_349:0794b24": "正等菩提。以無所得而為方便，如是迴向大",
    "T06n0220_349:0794b25": "菩提時遠離三心，謂誰迴向？用何迴向？迴向",
    "T06n0220_349:0794b26": "何處？如是三心皆永不起。善現！是為菩薩摩",
    "T06n0220_349:0794b27": "訶薩安住精進波羅蜜多，引攝淨戒波羅蜜多。」",
    "T06n0220_349:0794b28": "具壽善現復白佛言：「世尊！云何菩薩摩訶薩",
    "T06n0220_349:0794b29": "安住精進波羅蜜多，引攝安忍波羅蜜多？」佛",
    "T06n0220_349:0794c01": "言：「善現！若菩薩摩訶薩安住精進波羅蜜多，",
    "T06n0220_349:0794c02": "從初發心乃至安坐妙菩提座，於其中間人",
    "T06n0220_349:0794c03": "非人等競來惱觸，或復斫刺、斷割支節，隨",
    "T06n0220_349:0794c04": "意持去，菩薩爾時不作是念：『誰斫刺我？誰斷",
    "T06n0220_349:0794c05": "割我？誰復持去？』但作是念：『我今獲得廣大善",
    "T06n0220_349:0794c06": "利，彼諸有情為益我故，來斷割我身分支",
    "T06n0220_349:0794c07": "節，然我本為諸有情故而受此身，彼來自取",
    "T06n0220_349:0794c08": "己之所有而成我事。』菩薩如是審諦思惟諸",
    "T06n0220_349:0794c09": "法實相而修安忍，持此安忍殊勝善根，不求",
    "T06n0220_349:0794c10": "聲聞、獨覺等地，但持如是安忍善根，與諸有",
    "T06n0220_349:0794c11": "情平等共有迴向無上正等菩提。以無所得",
    "T06n0220_349:0794c12": "而為方便，如是迴向大菩提時遠離三心，謂",
    "T06n0220_349:0794c13": "誰迴向？用何迴向？迴向何處？如是三心皆永",
    "T06n0220_349:0794c14": "不起。善現！是為菩薩摩訶薩安住精進波羅",
    "T06n0220_349:0794c15": "蜜多，引攝安忍波羅蜜多。」",
    "T06n0220_349:0794c16": "具壽善現復白佛言：「世尊！云何菩薩摩訶薩",
    "T06n0220_349:0794c17": "安住精進波羅蜜多，引攝靜慮波羅蜜多？」佛",
    "T06n0220_349:0794c18": "言：「善現！若菩薩摩訶薩安住精進波羅蜜多",
    "T06n0220_349:0794c19": "修習諸定，是菩薩摩訶薩離欲惡不善法，有",
    "T06n0220_349:0794c20": "尋有伺，離生喜樂，入初靜慮具足住；尋伺寂",
    "T06n0220_349:0794c21": "靜，住內等淨，心一趣性，無尋無伺，定生喜樂，",
    "T06n0220_349:0794c22": "入第二靜慮具足住；離喜住捨，具念正知，領",
    "T06n0220_349:0794c23": "身受樂，聖者於中能說能捨具念樂住，入第",
    "T06n0220_349:0794c24": "三靜慮具足住；斷樂斷苦，先喜憂沒，不苦不",
    "T06n0220_349:0794c25": "樂，捨念清淨，入第四靜慮具足住。是菩薩摩",
    "T06n0220_349:0794c26": "訶薩於諸有情起與樂想作意，入慈無量具",
    "T06n0220_349:0794c27": "足住；於諸有情起拔苦想作意，入悲無量具",
    "T06n0220_349:0794c28": "足住；於諸有情起慶喜想作意，入喜無量具",
    "T06n0220_349:0794c29": "足住；於諸有情起離苦樂平等想作意，入捨",
    "T06n0220_349:0795a01": "無量具足住。是菩薩摩訶薩於諸色中起厭",
    "T06n0220_349:0795a02": "麁想作意，入空無邊處定具足住；於諸識中",
    "T06n0220_349:0795a03": "起寂靜想作意，入識無邊處定具足住；於無",
    "T06n0220_349:0795a04": "所有中起寂靜想作意，入無所有處定具足",
    "T06n0220_349:0795a05": "住；於非有想非無想中起寂靜想作意，入非",
    "T06n0220_349:0795a06": "想非非想處定具足住；於滅想受定起止息",
    "T06n0220_349:0795a07": "想作意，入滅想受定具足住。是菩薩摩訶薩",
    "T06n0220_349:0795a08": "雖修如是靜慮、無量、無色、滅定，而不攝取彼",
    "T06n0220_349:0795a09": "異熟果，但隨有情應可受化，作利樂處而於",
    "T06n0220_349:0795a10": "中生。既生彼已，用四攝事而攝取之，方便安",
    "T06n0220_349:0795a11": "立令於布施、淨戒、安忍、精進、靜慮、般若波羅蜜",
    "T06n0220_349:0795a12": "多精勤修學。是菩薩摩訶薩依諸靜慮起勝",
    "T06n0220_349:0795a13": "神通，從一佛國至一佛國，親近供養諸佛世",
    "T06n0220_349:0795a14": "尊，請問甚深諸法性相，精勤引發殊勝善根。",
    "T06n0220_349:0795a15": "是菩薩摩訶薩合集如是種種善根，與諸有",
    "T06n0220_349:0795a16": "情平等共有迴向無上正等菩提。以無所得",
    "T06n0220_349:0795a17": "而為方便，如是迴向大菩提時遠離三心，謂",
    "T06n0220_349:0795a18": "誰迴向？用何迴向？迴向何處？如是三心皆永",
    "T06n0220_349:0795a19": "不起。善現！是為菩薩摩訶薩安住精進波羅",
    "T06n0220_349:0795a20": "蜜多，引攝靜慮波羅蜜多。」具壽善現復白佛",
    "T06n0220_349:0795a21": "言：「世尊！云何菩薩摩訶薩安住精進波羅蜜",
    "T06n0220_349:0795a22": "多，引攝般若波羅蜜多？」佛言：「善現！若菩薩摩",
    "T06n0220_349:0795a23": "訶薩安住精進波羅蜜多，是菩薩摩訶薩能",
    "T06n0220_349:0795a24": "於布施波羅蜜多，不見名、不見事、不見性、不",
    "T06n0220_349:0795a25": "見相；能於淨戒、安忍、精進、靜慮、般若波羅蜜",
    "T06n0220_349:0795a26": "多，亦不見名、不見事、不見性、不見相。「若菩薩",
    "T06n0220_349:0795a27": "摩訶薩安住精進波羅蜜多，是菩薩摩訶薩",
    "T06n0220_349:0795a28": "能於四念住，不見名、不見事、不見性、不見相；",
    "T06n0220_349:0795a29": "能於四正斷、四神足、五根、五力、七等覺支、八聖",
    "T06n0220_349:0795b01": "道支，亦不見名、不見事、不見性、不見相。「若菩",
    "T06n0220_349:0795b02": "薩摩訶薩安住精進波羅蜜多，是菩薩摩訶",
    "T06n0220_349:0795b03": "薩能於內空，不見名、不見事、不見性、不見相；",
    "T06n0220_349:0795b04": "能於外空、內外空、空空、大空、勝義空、有為空、無",
    "T06n0220_349:0795b05": "為空、畢竟空、無際空、散空、無變異空、本性空、自",
    "T06n0220_349:0795b06": "相空、共相空、一切法空、不可得空、無性空、自性",
    "T06n0220_349:0795b07": "空、無性自性空，亦不見名、不見事、不見性、不",
    "T06n0220_349:0795b08": "見相。「若菩薩摩訶薩安住精進波羅蜜多，是",
    "T06n0220_349:0795b09": "菩薩摩訶薩能於真如，不見名、不見事、不見",
    "T06n0220_349:0795b10": "性、不見相；能於法界、法性、不虛妄性、不變異",
    "T06n0220_349:0795b11": "性、平等性、離生性、法定、法住、實際、虛空界、不思",
    "T06n0220_349:0795b12": "議界，亦不見名、不見事、不見性、不見相。「若菩",
    "T06n0220_349:0795b13": "薩摩訶薩安住精進波羅蜜多，是菩薩摩訶",
    "T06n0220_349:0795b14": "薩能於苦聖諦，不見名、不見事、不見性、不見",
    "T06n0220_349:0795b15": "相；能於集、滅、道聖諦，亦不見名、不見事、不見",
    "T06n0220_349:0795b16": "性、不見相。「若菩薩摩訶薩安住精進波羅蜜",
    "T06n0220_349:0795b17": "多，是菩薩摩訶薩能於四靜慮，不見名、不見",
    "T06n0220_349:0795b18": "事、不見性、不見相；能於四無量、四無色定，亦",
    "T06n0220_349:0795b19": "不見名、不見事、不見性、不見相。「若菩薩摩訶",
    "T06n0220_349:0795b20": "薩安住精進波羅蜜多，是菩薩摩訶薩能於",
    "T06n0220_349:0795b21": "八解脫，不見名、不見事、不見性、不見相；能於",
    "T06n0220_349:0795b22": "八勝處、九次第定、十遍處，亦不見名、不見事、",
    "T06n0220_349:0795b23": "不見性、不見相。「若菩薩摩訶薩安住精進波",
    "T06n0220_349:0795b24": "羅蜜多，是菩薩摩訶薩能於空解脫門，不見",
    "T06n0220_349:0795b25": "名、不見事、不見性、不見相；能於無相、無願解",
    "T06n0220_349:0795b26": "脫門，亦不見名、不見事、不見性、不見相。「若菩",
    "T06n0220_349:0795b27": "薩摩訶薩安住精進波羅蜜多，是菩薩摩訶",
    "T06n0220_349:0795b28": "薩能於五眼，不見名、不見事、不見性、不見相；",
    "T06n0220_349:0795b29": "能於六神通，亦不見名、不見事、不見性、不見",
    "T06n0220_349:0795c01": "相。「若菩薩摩訶薩安住精進波羅蜜多，是",
    "T06n0220_349:0795c02": "菩薩摩訶薩能於佛十力，不見名、不見事、不",
    "T06n0220_349:0795c03": "見性、不見相；能於四無所畏、四無礙解、大慈、",
    "T06n0220_349:0795c04": "大悲、大喜、大捨、十八佛不共法，亦不見名、不見",
    "T06n0220_349:0795c05": "事、不見性、不見相。「若菩薩摩訶薩安住精進",
    "T06n0220_349:0795c06": "波羅蜜多，是菩薩摩訶薩能於無忘失法，不",
    "T06n0220_349:0795c07": "見名、不見事、不見性、不見相；能於恒住捨性，",
    "T06n0220_349:0795c08": "亦不見名、不見事、不見性、不見相。「若菩薩摩",
    "T06n0220_349:0795c09": "訶薩安住精進波羅蜜多，是菩薩摩訶薩能",
    "T06n0220_349:0795c10": "於一切智，不見名、不見事、不見性、不見相；能",
    "T06n0220_349:0795c11": "於道相智、一切相智，亦不見名、不見事、不見",
    "T06n0220_349:0795c12": "性、不見相。「若菩薩摩訶薩安住精進波羅蜜",
    "T06n0220_349:0795c13": "多，是菩薩摩訶薩能於一切陀羅尼門，不見",
    "T06n0220_349:0795c14": "名、不見事、不見性、不見相；能於一切三摩地",
    "T06n0220_349:0795c15": "門，亦不見名、不見事、不見性、不見相。「若菩薩",
    "T06n0220_349:0795c16": "摩訶薩安住精進波羅蜜多，是菩薩摩訶薩",
    "T06n0220_349:0795c17": "能於一切菩薩摩訶薩行，不見名、不見事、不",
    "T06n0220_349:0795c18": "見性、不見相；能於諸佛無上正等菩提，亦不",
    "T06n0220_349:0795c19": "見名、不見事、不見性、不見相。「若菩薩摩訶薩",
    "T06n0220_349:0795c20": "安住精進波羅蜜多，是菩薩摩訶薩能於預",
    "T06n0220_349:0795c21": "流果，不見名、不見事、不見性、不見相；能於一",
    "T06n0220_349:0795c22": "來、不還、阿羅漢果及獨覺菩提，亦不見名、不",
    "T06n0220_349:0795c23": "見事、不見性、不見相。「若菩薩摩訶薩安住精",
    "T06n0220_349:0795c24": "進波羅蜜多，是菩薩摩訶薩能於色，不見名、",
    "T06n0220_349:0795c25": "不見事、不見性、不見相；能於受、想、行、識，亦不",
    "T06n0220_349:0795c26": "見名、不見事、不見性、不見相。「若菩薩摩訶薩",
    "T06n0220_349:0795c27": "安住精進波羅蜜多，是菩薩摩訶薩能於眼",
    "T06n0220_349:0795c28": "處，不見名、不見事、不見性、不見相；能於耳、鼻、",
    "T06n0220_349:0795c29": "舌、身、意處，亦不見名、不見事、不見性、不見相。",
    "T06n0220_349:0796a01": "「若菩薩摩訶薩安住精進波羅蜜多，是菩薩",
    "T06n0220_349:0796a02": "摩訶薩能於色處，不見名、不見事、不見性、不",
    "T06n0220_349:0796a03": "見相；能於聲、香、味、觸、法處，亦不見名、不見事、",
    "T06n0220_349:0796a04": "不見性、不見相。「若菩薩摩訶薩安住精進波",
    "T06n0220_349:0796a05": "羅蜜多，是菩薩摩訶薩能於眼界，不見名、不",
    "T06n0220_349:0796a06": "見事、不見性、不見相；能於耳、鼻、舌、身、意界，亦",
    "T06n0220_349:0796a07": "不見名、不見事、不見性、不見相。「若菩薩摩訶",
    "T06n0220_349:0796a08": "薩安住精進波羅蜜多，是菩薩摩訶薩能於",
    "T06n0220_349:0796a09": "色界，不見名、不見事、不見性、不見相；能於聲、",
    "T06n0220_349:0796a10": "香、味、觸、法界，亦不見名、不見事、不見性、不見",
    "T06n0220_349:0796a11": "相。「若菩薩摩訶薩安住精進波羅蜜多，是菩",
    "T06n0220_349:0796a12": "薩摩訶薩能於眼識界，不見名、不見事、不見",
    "T06n0220_349:0796a13": "性、不見相；能於耳、鼻、舌、身、意識界，亦不見名、",
    "T06n0220_349:0796a14": "不見事、不見性、不見相。「若菩薩摩訶薩安住",
    "T06n0220_349:0796a15": "精進波羅蜜多，是菩薩摩訶薩能於眼觸，不",
    "T06n0220_349:0796a16": "見名、不見事、不見性、不見相；能於耳、鼻、舌、身、",
    "T06n0220_349:0796a17": "意觸，亦不見名、不見事、不見性、不見相。「若菩",
    "T06n0220_349:0796a18": "薩摩訶薩安住精進波羅蜜多，是菩薩摩訶",
    "T06n0220_349:0796a19": "薩能於眼觸為緣所生諸受，不見名、不見事、不",
    "T06n0220_349:0796a20": "見性、不見相；能於耳、鼻、舌、身、意觸為緣所生",
    "T06n0220_349:0796a21": "諸受，亦不見名、不見事、不見性、不見相。「若菩",
    "T06n0220_349:0796a22": "薩摩訶薩安住精進波羅蜜多，是菩薩摩訶",
    "T06n0220_349:0796a23": "薩能於地界，不見名、不見事、不見性、不見相；",
    "T06n0220_349:0796a24": "能於水、火、風、空、識界，亦不見名、不見事、不見",
    "T06n0220_349:0796a25": "性、不見相。「若菩薩摩訶薩安住精進波羅蜜",
    "T06n0220_349:0796a26": "多，是菩薩摩訶薩能於無明，不見名、不見事、",
    "T06n0220_349:0796a27": "不見性、不見相；能於行、識、名色、六處、觸、受、愛、",
    "T06n0220_349:0796a28": "取、有、生、老死愁歎苦憂惱，亦不見名、不見事、",
    "T06n0220_349:0796a29": "不見性、不見相。「若菩薩摩訶薩安住精進波",
    "T06n0220_349:0796b01": "羅蜜多，是菩薩摩訶薩能於有色無色法，不",
    "T06n0220_349:0796b02": "見名、不見事、不見性、不見相；能於有見無見",
    "T06n0220_349:0796b03": "法、有對無對法、有漏無漏法、有為無為法，亦不",
    "T06n0220_349:0796b04": "見名、不見事、不見性、不見相。「如是菩薩摩訶",
    "T06n0220_349:0796b05": "薩於一切法若名、若事、若性、若相都無所見，",
    "T06n0220_349:0796b06": "於諸法中不起想念無所執著，如說能作；復",
    "T06n0220_349:0796b07": "以如是妙慧善根，與諸有情平等共有迴向",
    "T06n0220_349:0796b08": "無上正等菩提。以無所得而為方便，如是迴",
    "T06n0220_349:0796b09": "向大菩提時遠離三心，謂誰迴向？用何迴向？",
    "T06n0220_349:0796b10": "迴向何處？如是三心皆永不起。善現！是為",
    "T06n0220_349:0796b11": "菩薩摩訶薩安住精進波羅蜜多，引攝般若波",
    "T06n0220_349:0796b12": "羅蜜多。」爾時，具壽善現白佛言：「世尊！云何",
    "T06n0220_349:0796b13": "菩薩摩訶薩安住靜慮波羅蜜多，引攝布施波",
    "T06n0220_349:0796b14": "羅蜜多？」佛言：「善現！若菩薩摩訶薩安住靜慮",
    "T06n0220_349:0796b15": "波羅蜜多，於諸有情行財、法施，是菩薩摩訶",
    "T06n0220_349:0796b16": "薩離欲惡不善法，有尋有伺，離生喜樂，入初",
    "T06n0220_349:0796b17": "靜慮具足住；尋伺寂靜，住內等淨，心一趣性，",
    "T06n0220_349:0796b18": "無尋無伺，定生喜樂，入第二靜慮具足住；離",
    "T06n0220_349:0796b19": "喜住捨，具念正知，領身受樂，聖者於中能說",
    "T06n0220_349:0796b20": "能捨具念樂住，入第三靜慮具足住；斷樂斷",
    "T06n0220_349:0796b21": "苦，先喜憂沒，不苦不樂，捨念清淨，入第四靜",
    "T06n0220_349:0796b22": "慮具足住。於諸有情起與樂想作意，入慈",
    "T06n0220_349:0796b23": "無量具足住；於諸有情起拔苦想作意，入悲",
    "T06n0220_349:0796b24": "無量具足住；於諸有情起慶喜想作意，入喜",
    "T06n0220_349:0796b25": "無量具足住；於諸有情起離苦樂平等想作",
    "T06n0220_349:0796b26": "意，入捨無量具足住；於諸色中起厭麁想作",
    "T06n0220_349:0796b27": "意，入空無邊處定具足住；於諸識中起寂靜",
    "T06n0220_349:0796b28": "想作意，入識無邊處定具足住；於無所有中",
    "T06n0220_349:0796b29": "起寂靜想作意，入無所有處定具足住；於非",
    "T06n0220_349:0796c01": "有想非無想中起寂靜想作意，入非想非非",
    "T06n0220_349:0796c02": "想處定具足住；於滅想受定起止息想作意，",
    "T06n0220_349:0796c03": "入滅想受定具足住。是菩薩摩訶薩安住如",
    "T06n0220_349:0796c04": "是所說靜慮波羅蜜多，以無亂心於諸有情",
    "T06n0220_349:0796c05": "行財、法施，常自行財、法施，亦常勸他行財、法",
    "T06n0220_349:0796c06": "施，常無倒稱揚行財、法施法，常歡喜讚歎行",
    "T06n0220_349:0796c07": "財法施者。是菩薩摩訶薩持此善根，不求聲",
    "T06n0220_349:0796c08": "聞、獨覺等地，但持如是布施善根，與諸有情",
    "T06n0220_349:0796c09": "平等共有迴向無上正等菩提。以無所得而",
    "T06n0220_349:0796c10": "為方便，如是迴向大菩提時遠離三心，謂誰",
    "T06n0220_349:0796c11": "迴向？用何迴向？迴向何處？如是三心皆永不",
    "T06n0220_349:0796c12": "起。善現！是為菩薩摩訶薩安住靜慮波羅蜜",
    "T06n0220_349:0796c13": "多，引攝布施波羅蜜多。」具壽善現復白佛言：",
    "T06n0220_349:0796c14": "「世尊！云何菩薩摩訶薩安住靜慮波羅蜜多，",
    "T06n0220_349:0796c15": "引攝淨戒波羅蜜多？」佛言：「善現！若菩薩摩訶",
    "T06n0220_349:0796c16": "薩安住靜慮波羅蜜多，受持淨戒常不發起",
    "T06n0220_349:0796c17": "貪俱行心、瞋俱行心、癡俱行心，常不發起害",
    "T06n0220_349:0796c18": "俱行心、慳俱行心、嫉俱行心，常不發起樂毀",
    "T06n0220_349:0796c19": "淨戒俱行之心，但常發起一切智智相應作",
    "T06n0220_349:0796c20": "意。復持如是功德善根，不求聲聞、獨覺等地，",
    "T06n0220_349:0796c21": "與諸有情平等共有迴向無上正等菩提。以",
    "T06n0220_349:0796c22": "無所得而為方便，如是迴向大菩提時遠離",
    "T06n0220_349:0796c23": "三心，謂誰迴向？用何迴向？迴向何處？如是三",
    "T06n0220_349:0796c24": "心皆永不起。善現！是為菩薩摩訶薩安住靜",
    "T06n0220_349:0796c25": "慮波羅蜜多，引攝淨戒波羅蜜多。」",
    "T06n0220_349:0796c26": "大般若波羅蜜多經卷第三百四十九"
}