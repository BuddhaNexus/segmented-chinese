{
    "X81n1571_022:0609b06": "五燈全書卷第二十二",
    "X81n1571_022:0609b08": "京都聖感禪寺住持(臣)僧　(超永)　編輯",
    "X81n1571_022:0609b09": "京都古華嚴寺住持(臣)僧　(超揆)　較閱　進",
    "X81n1571_022:0609b10": "呈",
    "X81n1571_022:0609b11": "　　臨濟宗",
    "X81n1571_022:0609b12": "南嶽下七世",
    "X81n1571_022:0609b13": "南院顒禪師法嗣",
    "X81n1571_022:0609b14": "汝州風穴延沼禪師餘杭劉氏子。幼不茹葷。習儒典。",
    "X81n1571_022:0609b15": "應道士。一舉不遂。乃出家。依本州開元寺智恭披削。",
    "X81n1571_022:0609b16": "受具。習天台止觀。年二十五。謁鏡清。清問。近離甚處。",
    "X81n1571_022:0609b17": "師曰。自離東來。清曰。還過小江也無。師曰。大舸獨飄",
    "X81n1571_022:0609b18": "空。小江無可濟。清曰。鏡水泰山。鳥飛不度。子莫道聽",
    "X81n1571_022:0609b19": "途言。師曰。滄溟尚怯艨[舟*侖]勢。列漢飛帆渡五湖。清豎",
    "X81n1571_022:0609b20": "拂子曰。爭奈這箇何。師曰。這箇是甚麼。清曰。果然不",
    "X81n1571_022:0609b21": "識。師曰。出沒卷舒。與師同用。清曰。杓卜聽虗聲。熟睡",
    "X81n1571_022:0609b22": "饒讇語。師曰。澤廣藏山。理能伏豹。清曰。捨罪放愆。速",
    "X81n1571_022:0609b23": "須出去。師曰。出去即失。便出到法堂。乃曰。夫行脚人。",
    "X81n1571_022:0609b24": "因緣未盡其善。不可便休去。却回曰。某甲適來。輙陳",
    "X81n1571_022:0609c01": "小騃。冒凟尊顏。伏蒙慈悲。未賜罪責。清曰。適來言從",
    "X81n1571_022:0609c02": "東來。豈不是翠巖來。師曰。雪竇親棲寶葢東。清曰。不",
    "X81n1571_022:0609c03": "逐忘羊狂解息。却來這裏念篇章。師曰。路逢劒客須",
    "X81n1571_022:0609c04": "呈劒。不是詩人莫獻詩。清曰。詩速秘却。略借劒看。師",
    "X81n1571_022:0609c05": "曰。梟首甑人攜劒去。清曰。不獨觸風化。亦自顯顢頇。",
    "X81n1571_022:0609c06": "師曰若不觸風化。爭知古佛心。清曰。如何是古佛心。",
    "X81n1571_022:0609c07": "師曰。再許允容。師今何有。清曰。東來衲子。菽麥不分。",
    "X81n1571_022:0609c08": "祇聞不已而已。何得抑己而已。師曰。巨浪涌千尋。澄",
    "X81n1571_022:0609c09": "波不離水。清曰。一句截流。萬機寢削。師便禮拜。清曰。",
    "X81n1571_022:0609c10": "衲子俊哉　師到華嚴。嚴問。我有牧牛歌。輙請闍黎",
    "X81n1571_022:0609c11": "和。師曰。羯鼓掉鞭牛豹跳。遠村梅樹觜盧都　師參",
    "X81n1571_022:0609c12": "南院。入門不禮拜。院曰。入門須辯主。師曰。端的請師",
    "X81n1571_022:0609c13": "分。院於左膝拍一拍。師便喝。院於右膝拍一拈。師又",
    "X81n1571_022:0609c14": "喝。院曰。左邊一拍且置。右邊一拍作麼生。師曰。瞎。院",
    "X81n1571_022:0609c15": "便拈棒。師曰。莫盲枷瞎棒。奪打和尚。莫言不道。院擲",
    "X81n1571_022:0609c16": "下棒曰。今日被黃面浙子鈍置一場。師曰。和尚大似",
    "X81n1571_022:0609c17": "持鉢不得。詐道不饑。院曰。闍黎曾到此間麼。師曰。是",
    "X81n1571_022:0609c18": "何言歟。院曰。老僧好好相借問。師曰。也不得放過。便",
    "X81n1571_022:0609c19": "下參眾了。却上禮謝。院曰。闍黎曾見甚麼人來。師曰。",
    "X81n1571_022:0609c20": "在襄州華嚴。與廓侍者同夏。院曰。親見作家來。院問。",
    "X81n1571_022:0609c21": "南方一棒。作麼商量。師曰。作奇特商量。師却問。和尚",
    "X81n1571_022:0609c22": "此間一棒。作麼商量。院拈拄杖曰。棒下無生忍。臨機",
    "X81n1571_022:0609c23": "不見師。師於言下。大徹元旨。遂依止六年。後唐長興",
    "X81n1571_022:0609c24": "二年。至汝州風穴寺。時寺已摧殘。惟草屋數椽。師入",
    "X81n1571_022:0610a01": "駐錫。日乞村落。夜燃松脂。單丁者七年。檀信新之成",
    "X81n1571_022:0610a02": "叢林。偽晉天福二年。李使君。與闔城士庶。請開法",
    "X81n1571_022:0610a03": "　上堂。夫參學眼目。臨機直須大用現前。勿自拘於小",
    "X81n1571_022:0610a04": "節。設使言前薦得。猶是滯殻迷封。縱然句下精通。未",
    "X81n1571_022:0610a05": "免觸途狂見。應是從前依他作解。明珠兩岐。與你一",
    "X81n1571_022:0610a06": "時掃却。直教箇箇如師子兒。吒呀地哮吼一聲。壁立",
    "X81n1571_022:0610a07": "千仞。誰敢正眼覩著。覷著即瞎却渠眼。時有僧問。如",
    "X81n1571_022:0610a08": "何是正法眼。師曰。即便[翟*支]瞎。曰[翟*支]瞎後如何。師曰。撈",
    "X81n1571_022:0610a09": "天摸地　後因兵亂。李使君。留於衙內度夏。請上堂。",
    "X81n1571_022:0610a10": "祖師心印。狀似鐵牛之機。去即印住。住即印破。祇如",
    "X81n1571_022:0610a11": "不去不住。印即是。不印即是。還有人道得麼。時有盧",
    "X81n1571_022:0610a12": "陂長老出問。學人有鐵牛之機。請師不搭印。師曰。慣",
    "X81n1571_022:0610a13": "釣鯨鯢澄巨浸。却嗟蛙步[馬*展]泥沙。陂佇思。師喝曰。長",
    "X81n1571_022:0610a14": "老何不進語。陂擬議。師便打一拂子曰。還記得話頭",
    "X81n1571_022:0610a15": "麼。試舉看。陂擬開口。師又打一拂子。牧主曰。信知佛",
    "X81n1571_022:0610a16": "法與王法一般。師曰。見甚麼道理。牧主曰。當斷不斷。",
    "X81n1571_022:0610a17": "反招其亂。師便下座　汝州宋侯。捨宅為寺。復來郢",
    "X81n1571_022:0610a18": "州。請師歸新寺住持。至周廣順辛亥。賜額廣慧。師住",
    "X81n1571_022:0610a19": "二十二年。當餘百眾　僧問。如何是佛。師曰。如何不",
    "X81n1571_022:0610a20": "是佛。曰未曉元言。請師直指。師曰。家住海門洲。扶桑",
    "X81n1571_022:0610a21": "最先照　問朗月當空時如何。師曰。不從天上輥。任",
    "X81n1571_022:0610a22": "向地中埋　問古曲無音韻。如何和得齊。師曰。木鷄",
    "X81n1571_022:0610a23": "啼子夜。芻狗吠天明　上堂。舉寒山詩曰。梵志死去",
    "X81n1571_022:0610a24": "來。魂識見閻老。讀盡百王書。未免受棰栲。一稱南無",
    "X81n1571_022:0610b01": "佛。皆以成佛道。僧問。如何是一稱南無佛。師曰。燈連",
    "X81n1571_022:0610b02": "鳳翅當堂照。月映娥眉[(囟/丌)*頁]面看　問如何是佛。師曰",
    "X81n1571_022:0610b03": "嘶風木馬緣無絆。背角泥牛痛下鞭　問如何是廣",
    "X81n1571_022:0610b04": "慧劒。師曰。不斬死漢　問古鏡未磨時如何。師曰。天",
    "X81n1571_022:0610b05": "魔膽裂。曰磨後如何。師曰。軒轅無道　問矛盾本成",
    "X81n1571_022:0610b06": "雙翳病。帝網明珠事若何。師曰。為山登九仞。捻土定",
    "X81n1571_022:0610b07": "千鈞　問干木奉文矦。知心有幾人。師曰。少年曾決",
    "X81n1571_022:0610b08": "龍虵陣。老倒還聽稚子歌　問如何是清涼山中主。",
    "X81n1571_022:0610b09": "師曰。一句不逞無著問。迄今猶作野盤僧　問如何",
    "X81n1571_022:0610b10": "是和尚家風。師曰。鶴有九皐難翥翼。馬無千里謾追",
    "X81n1571_022:0610b11": "風　問未有之言。請師試道。師曰。入市能長嘯。歸家",
    "X81n1571_022:0610b12": "著短衣　問夏終今日師意如何。師曰。不憐鵞護雪。",
    "X81n1571_022:0610b13": "且喜蠟人冰　問歸鄉無路時如何。師曰。平窺紅爛",
    "X81n1571_022:0610b14": "處。暢殺子平生　問滿目荒郊翠瑞草。卻滋榮時如",
    "X81n1571_022:0610b15": "何。師曰。新出紅爐金彈子。簉破闍黎鐵面皮　問如",
    "X81n1571_022:0610b16": "何是互換之機。師曰。和盲愂愬瞎　問真性不隨緣。",
    "X81n1571_022:0610b17": "如何得證悟。師曰。猪肉案上滴乳香　問如何是清",
    "X81n1571_022:0610b18": "淨法身。師曰。金沙灘頭馬郎婦　問一色難分。請師",
    "X81n1571_022:0610b19": "顯示。師曰。滿爐添炭猶嫌冷。路上行人祇守寒　問",
    "X81n1571_022:0610b20": "如何是學人立身處。師曰。井底泥牛吼。林間玉兔驚",
    "X81n1571_022:0610b21": "　問如何是道。師曰。五鳳樓前。曰如何是道中人。師",
    "X81n1571_022:0610b22": "曰。問取皇城使　問不傷物義。請師便道。師曰。劈腹",
    "X81n1571_022:0610b23": "開心。猶未性燥　問未定渾濁。如何得照。師曰。下坡",
    "X81n1571_022:0610b24": "不走。快便難逢　問如何是衲僧行履處。師曰。頭上",
    "X81n1571_022:0610c01": "喫棒。口裏喃喃　問靈山話月。曹溪指月。去此二途。",
    "X81n1571_022:0610c02": "請師直指。師曰。無言不當瘂。曰請師定當。師曰。先度",
    "X81n1571_022:0610c03": "汨羅江　問任性浮沈時如何。師曰。牽牛不入欄",
    "X81n1571_022:0610c04": "　問凝然便會時如何。師曰。截耳臥街　問狼烟永息",
    "X81n1571_022:0610c05": "時如何。師曰。兩脚捎空　問祖令當行時如何。師曰。",
    "X81n1571_022:0610c06": "點　問不施寸刃。便登九五時如何。師曰。鞭屍屈項",
    "X81n1571_022:0610c07": "　上堂。舉古云。我有一隻箭。曾經久磨煉。射時徧十",
    "X81n1571_022:0610c08": "方。落處無人見。師曰。山僧即不然。我有一隻箭。未甞",
    "X81n1571_022:0610c09": "經磨煉。射不徧十方。要且無人見。僧便問。如何是和",
    "X81n1571_022:0610c10": "尚箭。師作彎弓勢。僧禮拜。師曰。拖出這死漢　問牛",
    "X81n1571_022:0610c11": "頭未見四祖時如何。師曰。披席把盌。曰見後如何。師",
    "X81n1571_022:0610c12": "曰。披席把盌　問未達其源時如何。師曰。鶴冷移巢",
    "X81n1571_022:0610c13": "易。龍寒出洞難　問不露鋒鋩句。如何辯主賓。師曰。",
    "X81n1571_022:0610c14": "口銜羊角驃膠粘　問將身御險時如何。師曰。露布",
    "X81n1571_022:0610c15": "長書寫罪原　問學人解問誵訛句。請師舉起訝人",
    "X81n1571_022:0610c16": "機。師曰。心裏分明眼睛黑　問生死到來時如何。師",
    "X81n1571_022:0610c17": "曰。青布裁衫招犬吠。曰如何得不吠去。師曰。自宜軃",
    "X81n1571_022:0610c18": "避寂無聲　問如何是真道人。師曰。竹竿頭上禮西",
    "X81n1571_022:0610c19": "方　問魚隱深潭時如何。師曰。盪盪火燒　問如何",
    "X81n1571_022:0610c20": "是諸佛行履處。師曰。青松綠竹下　問如何是大善",
    "X81n1571_022:0610c21": "知識。師曰。殺人不眨眼。曰既是大善知識。為甚麼殺",
    "X81n1571_022:0610c22": "人不眨眼。師曰。塵埃影裏不拂袖。畵戟門前磨寸金",
    "X81n1571_022:0610c23": "　問一即六。六即一。一六俱亡時如何。師曰。一箭落",
    "X81n1571_022:0610c24": "雙鵰。曰意旨如何。師曰。身亡跡謝　問摘葉尋枝即",
    "X81n1571_022:0611a01": "不問。直截根源事若何。師曰。赴供凌晨去。開塘帶雨",
    "X81n1571_022:0611a02": "歸　問正當恁麼時如何。師曰。盲龜值木雖優穩。枯",
    "X81n1571_022:0611a03": "木生華物外春　問寶塔元無縫。金門即日開時如",
    "X81n1571_022:0611a04": "何。師曰。智積佐來空合掌。天王捧出不知音。曰如何",
    "X81n1571_022:0611a05": "是塔中人。師曰。萎花風掃去。香水雨飄來　問隨緣",
    "X81n1571_022:0611a06": "不變者。忽遇知音時如何。師曰。披蓑側立千峰外。引",
    "X81n1571_022:0611a07": "水澆蔬五老前　問刻舟求不得。常用事如何。師曰。",
    "X81n1571_022:0611a08": "大勳不立賞。柴扉草自深　問從上古人。印印相契。",
    "X81n1571_022:0611a09": "如何是相契底眼。師曰。輕囂道者知機變。拈却招魂",
    "X81n1571_022:0611a10": "拭淚巾　問九夏賞勞。請師言薦。師曰。出袖拂開龍",
    "X81n1571_022:0611a11": "洞雨。泛杯波涌鉢囊華　問最初自恣。合對何人。師",
    "X81n1571_022:0611a12": "曰。一把香芻拈未暇。六環金錫響遙空　問西祖傳",
    "X81n1571_022:0611a13": "來。請師端的。師曰。一犬吠虗。千猱啀實　問王道與",
    "X81n1571_022:0611a14": "佛道。相去幾何。師曰。芻狗吠時天地合。木雞啼後祖",
    "X81n1571_022:0611a15": "燈輝　問祖師心印。請師拂拭。師曰。祖月凌空圓聖",
    "X81n1571_022:0611a16": "智。何山松檜不青青　上堂。若立一塵。家國興盛。野",
    "X81n1571_022:0611a17": "老顰蹙。不立一塵。家國坦蕩。野老安帖。於此明得。闍",
    "X81n1571_022:0611a18": "黎無分。全是老僧。於此不明。老僧却是闍黎。闍黎與",
    "X81n1571_022:0611a19": "老僧。亦能悟却天下人。亦能瞎却天下人。欲識闍黎",
    "X81n1571_022:0611a20": "麼。右邊一拍曰。這裏是。欲識老僧麼。左邊一拍曰。這",
    "X81n1571_022:0611a21": "裏是。(五祖演曰。太平即不然。若立一塵。法堂前草深一丈。不立一塵。錦上添花。何也。不見道。九九八",
    "X81n1571_022:0611a22": "十一。窮漢受罪畢。纔擬展脚眠。蚊虫獦蚤出)　問大眾雲集。請師說法。師",
    "X81n1571_022:0611a23": "曰。赤脚人趂兔。著靴人喫肉　問不曾博覧空王教。",
    "X81n1571_022:0611a24": "略借玄機試道看。師曰。白玉無瑕。卞和刖足　問如",
    "X81n1571_022:0611b01": "何是無為之句。師曰寶燭常軒顯。紅光爍太虗　問",
    "X81n1571_022:0611b02": "如何是臨機一句。師曰。因風吹火。用力不多　問素",
    "X81n1571_022:0611b03": "面相呈時如何。師曰。拈却蓋面帛　問紫菊半開秋",
    "X81n1571_022:0611b04": "已老。月圓當戶意如何。師曰。月生蓬島人皆見。昨夜",
    "X81n1571_022:0611b05": "遭霜子不知　問如何是直截一路。師曰。直截是迃",
    "X81n1571_022:0611b06": "曲　問如何是師子吼。師曰。阿誰要汝野干鳴　問",
    "X81n1571_022:0611b07": "如何是諦實之言。師曰。口懸壁上　上堂。若是上上",
    "X81n1571_022:0611b08": "之流。各有證據。略赴箇程限。中下之機。各須英俊。當",
    "X81n1571_022:0611b09": "處出生。隨處滅盡。如爆龜紋。爆即成兆。不爆成鈍。欲",
    "X81n1571_022:0611b10": "爆不爆。直下便揑　問心不能緣。口不能言時如何。",
    "X81n1571_022:0611b11": "師曰。逢人但恁麼舉　問龍透清潭時如何。師曰。印",
    "X81n1571_022:0611b12": "騣捺尾　問有無俱去處時如何。師曰。三月懶遊花",
    "X81n1571_022:0611b13": "下路。一家愁閉雨中門　問語默涉離微如何通不",
    "X81n1571_022:0611b14": "犯。師曰。常憶江南三月裏。鷓鴣啼處百花香　問百",
    "X81n1571_022:0611b15": "了千當時如何。師曰。不許夜行。投明須到　上堂。三",
    "X81n1571_022:0611b16": "千劒客。恥見莊周。赤眉橫肩。得無訛謬。他時變豹。後",
    "X81n1571_022:0611b17": "五日看。珍重　問心印未明時如何。師曰。雖聞敵帥",
    "X81n1571_022:0611b18": "投歸欵。未見牽羊納璧來　問如何是臨濟下事。師",
    "X81n1571_022:0611b19": "曰。桀犬吠堯　問如何是齧鏃事。師曰。孟浪借辭論",
    "X81n1571_022:0611b20": "馬角　上堂。大眾集定。師曰。不是無言。各須英鑒。問",
    "X81n1571_022:0611b21": "大眾雲集。師意如何。師曰。景謝祁寒。骨肉疎冷　問",
    "X81n1571_022:0611b22": "不修禪定。為甚麼成佛無疑。師曰。金雞專報曉。漆桶",
    "X81n1571_022:0611b23": "夜生光　問一念萬年時如何。師曰。佛石仙衣破",
    "X81n1571_022:0611b24": "　問。洪鐘未擊時如何。師曰。充塞大千無不韻。妙含幽",
    "X81n1571_022:0611c01": "致豈能分。曰擊後如何。師曰。石壁山河無障礙。翳消",
    "X81n1571_022:0611c02": "開後好咨聞　問古今纔分。請師密要。師曰。截却重",
    "X81n1571_022:0611c03": "舌　問如何是大人相。師曰。赫赤窮漢。曰未審將何",
    "X81n1571_022:0611c04": "受用。師曰。攜籮挈杖　問如是何賓中主。師曰。入市",
    "X81n1571_022:0611c05": "雙瞳瞽。曰如何是主中賓。師曰。回鑾兩曜新。曰如何",
    "X81n1571_022:0611c06": "是賓中賓。師曰。攢眉坐白雲。曰如何是主中主。師曰。",
    "X81n1571_022:0611c07": "磨礱三尺劒。待斬不平人　問如何是钁頭邊意。師",
    "X81n1571_022:0611c08": "曰。山前一片青　問如何是佛。師曰。杖林山下竹筋",
    "X81n1571_022:0611c09": "鞭。以宋太祖開寶癸酉八月旦日。登座說偈曰。道在",
    "X81n1571_022:0611c10": "乘時須濟物。遠方來慕自騰騰。他年有叟情相似。日",
    "X81n1571_022:0611c11": "日香烟夜夜燈。至十五日。跏趺而化。前一日。手書別",
    "X81n1571_022:0611c12": "檀越。閱世七十有八。坐五十有九夏。",
    "X81n1571_022:0611c13": "頴橋鐵胡安禪師與鍾司徒。向火次。鍾忽問。三界焚",
    "X81n1571_022:0611c14": "燒時。如何出得。師以香匙撥開火。鍾擬義。師曰。司徒",
    "X81n1571_022:0611c15": "司徒。鍾忽有省。",
    "X81n1571_022:0611c16": "西院明禪師法嗣",
    "X81n1571_022:0611c17": "郢州興陽歸靜禪師初參西院。便問擬問不問時如",
    "X81n1571_022:0611c18": "何。院便打。師良久。院曰。若喚作棒。眉鬚墮落。師於言",
    "X81n1571_022:0611c19": "下大悟。住後。僧問。師唱誰家曲。宗風嗣阿誰。師曰。少",
    "X81n1571_022:0611c20": "室山前無異路。",
    "X81n1571_022:0611c21": "南嶽下八世",
    "X81n1571_022:0611c22": "風穴沼禪師法嗣",
    "X81n1571_022:0611c23": "襄城首山省念禪師萊州狄氏子。受業於本郡南禪",
    "X81n1571_022:0611c24": "寺。纔具尸羅。徧遊叢席。常密誦法華經。眾目為念法",
    "X81n1571_022:0612a01": "華也。晚於風穴會中充知客。一日侍立次。穴乃垂涕",
    "X81n1571_022:0612a02": "告之曰。不幸臨濟之道。至吾將墜於地矣。師曰。觀此",
    "X81n1571_022:0612a03": "一眾。豈無人耶。穴曰。聰明者多。見性者少。師曰。如某",
    "X81n1571_022:0612a04": "者如何。穴曰。吾雖望子之久。猶恐耽著此經。不能放",
    "X81n1571_022:0612a05": "下。師曰。此亦可事。願聞其要。穴遂上堂。舉世尊以青",
    "X81n1571_022:0612a06": "蓮目顧視大眾。乃曰。正當恁麼時。且道說箇甚麼。若",
    "X81n1571_022:0612a07": "道不說而說。又是埋沒先聖。且道說箇甚麼。師乃拂",
    "X81n1571_022:0612a08": "袖下去。穴擲下拄杖。歸方丈。侍者隨後請益曰。念法",
    "X81n1571_022:0612a09": "華。因甚不祇對和尚。穴曰。念法華會也。次日。師與真",
    "X81n1571_022:0612a10": "園頭。同上問訊次。穴問真曰。作麼生是世尊不說說。",
    "X81n1571_022:0612a11": "真曰。鵓鳩樹頭鳴。穴曰。汝作許多癡福作麼。何不體",
    "X81n1571_022:0612a12": "究言句。又問師曰。汝作麼生。師曰。動容揚古路。不墮",
    "X81n1571_022:0612a13": "悄然機。穴謂真曰。汝何不看念法華下語。師受風穴",
    "X81n1571_022:0612a14": "印可之後。泯迹韜光。人莫知其所以。因白兆楚至汝",
    "X81n1571_022:0612a15": "州宣化。風穴令師往傳語。纔相見。提起坐具便問。展",
    "X81n1571_022:0612a16": "即是。不展即是。楚曰。自家看取。師便喝。楚曰。我曾親",
    "X81n1571_022:0612a17": "近知識來。未甞輙敢恁麼造次。師曰。草賊大敗。楚曰。",
    "X81n1571_022:0612a18": "來日若見風穴。待一一舉似。師曰。一任一任。不得忘",
    "X81n1571_022:0612a19": "却。師乃先回。舉似風穴。穴曰。今日又被你收下一員",
    "X81n1571_022:0612a20": "草賊。師曰。好手不張名。楚次日纔到相見。便舉前話。",
    "X81n1571_022:0612a21": "穴曰。非但昨日。今日和贓捉敗。師於是名振四方。學",
    "X81n1571_022:0612a22": "者望風而靡。開法首山。為第一世也。入院上堂。佛法",
    "X81n1571_022:0612a23": "付與國王大臣。有力檀越。令其佛法不斷絕。燈燈相",
    "X81n1571_022:0612a24": "續。至於今日。大眾且道。續箇甚麼。良久曰。須是迦葉",
    "X81n1571_022:0612b01": "師兄始得。時有僧問。靈山一會。何異今朝。師曰。墮坑",
    "X81n1571_022:0612b02": "落壍。曰為甚麼如此。師曰。瞎　問師唱誰家曲。宗風",
    "X81n1571_022:0612b03": "嗣阿誰。師曰。少室巖前親掌示。曰便請洪音和一聲。",
    "X81n1571_022:0612b04": "師曰。如今也要大家知　問如何是截徑一路。師曰。",
    "X81n1571_022:0612b05": "或在山間。或在樹下　問如何是學人親切處。師曰。",
    "X81n1571_022:0612b06": "五九盡日又逢春。曰畢竟事如何。師曰。冬到寒食一",
    "X81n1571_022:0612b07": "百五　問如何是和尚家風。師曰。一言截斷千江口。",
    "X81n1571_022:0612b08": "萬仞峰前始得元　問如何是首山境。師曰。一任眾",
    "X81n1571_022:0612b09": "人看。曰如何是境中人。師曰。喫棒得也未。僧禮拜。師",
    "X81n1571_022:0612b10": "曰。喫棒且待別時　問如何是祖師西來意。師曰。風",
    "X81n1571_022:0612b11": "吹日炙　問從上諸聖。向甚麼處行履。師曰。牽犂拽",
    "X81n1571_022:0612b12": "把　問古人拈槌豎拂。意旨如何。師曰。孤峰無宿客。",
    "X81n1571_022:0612b13": "曰未審意旨如何。師曰。不是守株人　問如何是菩",
    "X81n1571_022:0612b14": "提路。師曰。此去襄縣五里。曰向上事如何。師曰。往來",
    "X81n1571_022:0612b15": "不易　問諸聖說不到處。請師舉唱。師曰。萬里神光",
    "X81n1571_022:0612b16": "都一照。誰人敢竝日輪齊　問臨濟喝。德山棒。未審",
    "X81n1571_022:0612b17": "明甚麼邊事。師曰。汝試道看。僧便喝。師曰瞎。僧又喝。",
    "X81n1571_022:0612b18": "師曰。這瞎漢。亂喝作麼。僧禮拜。師便打　問和尚是",
    "X81n1571_022:0612b19": "大善知識。為甚麼却守山。師曰。不坐孤峰頂。常伴白",
    "X81n1571_022:0612b20": "雲閒　問四眾圍繞。師說何法。師曰。打草蛇驚。曰未",
    "X81n1571_022:0612b21": "審作麼生下手。師曰。適來幾合喪身失命　問二龍",
    "X81n1571_022:0612b22": "爭珠。誰是得者。師曰。得者失。曰不得者又如何。師曰。",
    "X81n1571_022:0612b23": "珠在甚麼處　問一切諸佛皆從此經出。如何是此",
    "X81n1571_022:0612b24": "經。師曰。低聲低聲。曰如何受持。師曰。切不得污染",
    "X81n1571_022:0612c01": "　問。世尊滅後。法付何人。師曰。好箇問頭。無人答得。曰",
    "X81n1571_022:0612c02": "如何是世尊不說說。師曰。任從滄海變。終不為君通。",
    "X81n1571_022:0612c03": "曰如何是迦葉不聞聞。師曰。聵人徒側耳　問古人",
    "X81n1571_022:0612c04": "道。見色便見心。諸法無形。將何所見。師曰。一家有事",
    "X81n1571_022:0612c05": "百家忙。曰學人不會。乞師再指。師曰。三日後看取",
    "X81n1571_022:0612c06": "　問。菩薩未成佛時如何。師曰眾生。曰成佛後如何。師",
    "X81n1571_022:0612c07": "曰。眾生眾生　問路逢達道人。不將語默對。未審將",
    "X81n1571_022:0612c08": "甚麼對。師曰。瞥爾三千界。曰與麼則目視不勞也。師",
    "X81n1571_022:0612c09": "曰。天恩未遇。後悔難追　上堂。第一句薦得。堪與祖",
    "X81n1571_022:0612c10": "佛為師。第二句薦得。堪與人天為師。第三句薦得。自",
    "X81n1571_022:0612c11": "救不了。時有僧問。如何是第一句。師曰。大用不揚眉。",
    "X81n1571_022:0612c12": "棒下須見血。曰慈悲何在。師曰。送出三門外。曰如何",
    "X81n1571_022:0612c13": "是第二句。師曰。不打恁麼驢漢。曰將接何人。師曰。如",
    "X81n1571_022:0612c14": "斯爭奈何。曰如何是第三句。師曰。解問無人答。曰即",
    "X81n1571_022:0612c15": "今祇對者是誰。師曰。莫使外人知。曰和尚是第幾句",
    "X81n1571_022:0612c16": "薦得。師曰。月落三更穿市過。問維摩默然。文殊贊善。",
    "X81n1571_022:0612c17": "未審此意如何。師曰。當時聽眾。必不如是。曰既不如",
    "X81n1571_022:0612c18": "是。維摩默然。又且如何。師曰。知恩者少。負恩者多。乃",
    "X81n1571_022:0612c19": "曰。若論此事。實不掛一箇元字脚。便下座　問如何",
    "X81n1571_022:0612c20": "是古佛心。師曰。鎮州蘿蔔重三斤　問如何是玄中",
    "X81n1571_022:0612c21": "的。師曰。有言須道却。曰此意如何。師曰。無言鬼也瞋",
    "X81n1571_022:0612c22": "　問如何是衲僧眼。師曰。此問不當。曰當後如何。師",
    "X81n1571_022:0612c23": "曰。堪作甚麼　問如何得離眾緣去。師曰。千年一遇。",
    "X81n1571_022:0612c24": "曰不離時如何。師曰。立在眾人前　問如何是大安",
    "X81n1571_022:0613a01": "樂底人。師曰。不見有一法。曰將何為人。師曰。謝闍黎",
    "X81n1571_022:0613a02": "領話　問如何是常在底人。師曰。亂走作麼　問如",
    "X81n1571_022:0613a03": "何是首山。師曰。東山高。西山低。曰如何是山中人。師",
    "X81n1571_022:0613a04": "曰。恰遇棒不在　問如何是道。師曰。爐中有火無心",
    "X81n1571_022:0613a05": "撥。處處縱橫任意遊。曰如何是道中人。師曰。坐看烟",
    "X81n1571_022:0613a06": "霞秀。不與白雲齊　問一毫未發時如何。師曰。路逢",
    "X81n1571_022:0613a07": "穿耳客。曰發後如何。師曰。不用更遲疑　問無絃一",
    "X81n1571_022:0613a08": "曲。請師音韻。師良久曰。還聞麼。曰不聞。師曰。何不高",
    "X81n1571_022:0613a09": "聲問著　問學人久處沈迷。請師一接。師曰。老僧無",
    "X81n1571_022:0613a10": "這閒工夫。曰和尚豈無方便。師曰。要行即行。要坐即",
    "X81n1571_022:0613a11": "坐　問如何是離凡聖底句。師曰。嵩山安和尚。曰莫",
    "X81n1571_022:0613a12": "便是和尚極則處否。師曰。南嶽讓禪師　問學人乍",
    "X81n1571_022:0613a13": "入叢林。乞師指示。師曰。闍黎到此多少時也。曰已經",
    "X81n1571_022:0613a14": "冬夏。師曰。莫錯舉似人　問有一人蕩盡來時。師還",
    "X81n1571_022:0613a15": "接否。師曰。蕩盡即置。那一人是誰。曰風高月冷。師曰。",
    "X81n1571_022:0613a16": "僧堂內幾人坐臥。僧無對。師曰。賺殺老僧　問如何",
    "X81n1571_022:0613a17": "是梵音相。師曰。驢鳴狗吠。乃曰。要得親切。第一莫將",
    "X81n1571_022:0613a18": "問來問。還會麼。問在答處。答在問處。汝若將問來問。",
    "X81n1571_022:0613a19": "老僧在汝脚底。汝若擬議。即沒交涉。時有僧出禮拜。",
    "X81n1571_022:0613a20": "師便打。僧便問。挂錫幽巖時如何。師曰錯。僧曰錯。師",
    "X81n1571_022:0613a21": "又打　問如何是佛。師曰。新婦騎驢阿家牽。曰未審",
    "X81n1571_022:0613a22": "此語甚麼句中收。師曰。三元收不得。四句豈能該。曰",
    "X81n1571_022:0613a23": "此意如何。師曰。天長地久。日月齊明　問曹谿一句。",
    "X81n1571_022:0613a24": "天下人聞。未審和尚一句。甚麼人得聞。師曰。不出三",
    "X81n1571_022:0613b01": "門外。曰為甚麼不出三門外。師曰。舉似天下人　問",
    "X81n1571_022:0613b02": "如何是和尚不欺人底眼。師曰。看看冬到來。曰究竟",
    "X81n1571_022:0613b03": "如何。師曰。即便春風至　問遠聞和尚無絲可挂。及",
    "X81n1571_022:0613b04": "至到來。為甚麼有山可守。師曰。道甚麼。僧便喝。師亦",
    "X81n1571_022:0613b05": "喝。僧禮拜。師曰。放汝三十棒　次住廣教。及寶應三",
    "X81n1571_022:0613b06": "處法席　宋太宗淳化壬辰十二月四日午時。上堂",
    "X81n1571_022:0613b07": "說偈曰。今年六十七。老病隨緣且遣日。今年記卻來",
    "X81n1571_022:0613b08": "年事。來年記著今朝日。至四年。月日無爽前記。上堂",
    "X81n1571_022:0613b09": "辭眾。仍說偈曰。諸子漫波波。過卻幾恒河。觀音指彌",
    "X81n1571_022:0613b10": "勒。文殊不奈何。良久曰。白銀世界金色身。情與非情",
    "X81n1571_022:0613b11": "共一真。明暗盡時俱不照。日輪午後示全身。日午後",
    "X81n1571_022:0613b12": "泊然而逝。茶毗。收舍利建塔。",
    "X81n1571_022:0613b13": "汝州廣慧真禪師甞在風穴作園頭。穴問曰。會昌沙",
    "X81n1571_022:0613b14": "汰時。護法善禪向甚麼處去。師曰。常在闤闠中。要且",
    "X81n1571_022:0613b15": "無人識。穴曰。汝徹也。師禮拜。出世開堂日。僧問。如何",
    "X81n1571_022:0613b16": "是廣慧境。師曰。小寺前資慶後　問如何是和尚家",
    "X81n1571_022:0613b17": "風。師曰。杴爬钁子。",
    "X81n1571_022:0613b18": "鳳翔府長興院滿禪師僧問。如何是古佛道場。師曰。",
    "X81n1571_022:0613b19": "行便踏著。曰踏著後如何。師曰。冰消瓦解。曰為甚如",
    "X81n1571_022:0613b20": "此。師曰。城內君子。郭外小兒　問大用現前時如何。",
    "X81n1571_022:0613b21": "師曰。閙市裏輥。",
    "X81n1571_022:0613b22": "潭州靈泉院和尚僧問。如何是和尚活計。師曰。一物",
    "X81n1571_022:0613b23": "也無。曰未審日用何物。師便喝。僧禮拜。師便打　問",
    "X81n1571_022:0613b24": "先師道。金沙灘上馬郎婦。意旨如何。師曰。上東門外",
    "X81n1571_022:0613c01": "人無數。曰便恁麼會時如何。師曰。天津橋上往來多。",
    "X81n1571_022:0613c02": "南嶽下九世",
    "X81n1571_022:0613c03": "首山念禪師法嗣",
    "X81n1571_022:0613c04": "汾州太子院善昭禪師太原俞氏子。剃髮受具。杖策",
    "X81n1571_022:0613c05": "遊方。所至少留。隨機叩發。歷參知識。七十一員。後到",
    "X81n1571_022:0613c06": "首山問。百丈卷席意旨如何。山曰。龍袖拂開全體現。",
    "X81n1571_022:0613c07": "曰。師意如何。山曰。象王行處絕狐縱。師於言下大悟。",
    "X81n1571_022:0613c08": "拜起而曰。萬古碧潭空界月。再三撈摝始應知。有問",
    "X81n1571_022:0613c09": "者曰。見何道理。便爾自肯。師曰。正是我放身命處。後",
    "X81n1571_022:0613c10": "遊衡湘。及襄沔間。每為郡守。以名剎力致。前後八請。",
    "X81n1571_022:0613c11": "堅臥不答。洎首山歿。西河道俗。遣僧契聰。迎請住持。",
    "X81n1571_022:0613c12": "師閉關高枕。聰排闥而入。讓之曰。佛法大事。靖退小",
    "X81n1571_022:0613c13": "節。風穴懼應讖。憂宗旨墜滅。幸而有先師。先師已棄",
    "X81n1571_022:0613c14": "世。汝有力荷擔如來大法者。今何時而欲安眠哉。師",
    "X81n1571_022:0613c15": "矍起。握聰手曰。非公不聞此語。趣辦嚴吾行矣。既至。",
    "X81n1571_022:0613c16": "宴坐一榻。足不越閫者三十年　上堂。汾陽門下。有",
    "X81n1571_022:0613c17": "西河師子。當門踞坐。但有來者。即便齩殺。有何方便。",
    "X81n1571_022:0613c18": "入得汾陽門。見得汾陽人。若見汾陽人者。堪與祖佛",
    "X81n1571_022:0613c19": "為師。不見汾陽人。盡是立地死漢。如今還有人入得",
    "X81n1571_022:0613c20": "麼。快須入取。免得孤負平生。不見龍門客。切忌遭點",
    "X81n1571_022:0613c21": "額。那箇是龍門客。一齊點下。舉起拄杖曰。速退速退。",
    "X81n1571_022:0613c22": "珍重　上堂。先聖道。一句語須具三元門。一元門須",
    "X81n1571_022:0613c23": "具三要。阿那箇是三元三要底句。快會取好。各自思",
    "X81n1571_022:0613c24": "量。還得穩當也未。古德已前行脚。聞一箇因緣。未明",
    "X81n1571_022:0614a01": "中間。直下飲食無味。睡臥不安。火急決擇。莫將為小",
    "X81n1571_022:0614a02": "事。所以大覺老人。為一大事因緣。出現於世。想計他",
    "X81n1571_022:0614a03": "從上來行脚。不為遊山翫水看州府奢華。片衣口食。",
    "X81n1571_022:0614a04": "皆為聖心未通。所以驅馳行脚。決擇深奧。傳唱敷揚。",
    "X81n1571_022:0614a05": "博問先知。親近高德。葢為續佛心燈。紹隆祖代。興崇",
    "X81n1571_022:0614a06": "聖種。接引後機。自利利他。不忘先跡。如今還有商量",
    "X81n1571_022:0614a07": "者麼。有即出來。大家商量。僧問。如何是接初機底句。",
    "X81n1571_022:0614a08": "師曰。汝是行脚僧。曰如何是辯衲僧底句。師曰。西方",
    "X81n1571_022:0614a09": "日出卯。曰如何是正令行底句。師曰。千里持來呈舊",
    "X81n1571_022:0614a10": "面。曰如何是立乾坤底句。師曰。北俱盧洲長粳米。食",
    "X81n1571_022:0614a11": "者無貪亦無瞋。乃曰。將此四轉語。驗天下衲僧。纔見",
    "X81n1571_022:0614a12": "你出來。驗得了也。問如何是學人著力處。師曰。嘉州",
    "X81n1571_022:0614a13": "打大像。曰如何是學人轉身處。師曰。陝府灌鐵牛。曰",
    "X81n1571_022:0614a14": "如何是學人親切處。師曰。西河弄師子。乃曰。若人會",
    "X81n1571_022:0614a15": "得此三句。已辯三元。更有三要語在。切須薦取。不是",
    "X81n1571_022:0614a16": "等閒。與大眾頌出。三元三要事難分。得意忘言道易",
    "X81n1571_022:0614a17": "親。一句明明該萬象。重陽九日菊花新　師為并汾",
    "X81n1571_022:0614a18": "苦寒。乃罷夜參。有異比丘。振錫而至。謂師曰。會中有",
    "X81n1571_022:0614a19": "大士六人。奈何不說法。言訖而去。師密記以偈曰。胡",
    "X81n1571_022:0614a20": "僧金錫光。為法到汾陽。六人成大器。勸請為敷揚",
    "X81n1571_022:0614a21": "　上堂。凡一句語。須具三元門。每一元門。須具三要。有",
    "X81n1571_022:0614a22": "照有用。或先照後用。或先用後照。或照用同時。或照",
    "X81n1571_022:0614a23": "用不同時。先照後用。且要共你商量。先用後照。你也",
    "X81n1571_022:0614a24": "須是箇人始得。照用同時。你作麼生當抵。照用不同",
    "X81n1571_022:0614b01": "時。你又作麼生湊泊　問如何是大道之源。師曰。掘",
    "X81n1571_022:0614b02": "地覓天。曰何得如此。師曰。不識幽元　問如何是賓",
    "X81n1571_022:0614b03": "中賓。師曰。合掌菴前問世尊。曰如何是賓中主。師曰。",
    "X81n1571_022:0614b04": "對面無儔侶。曰如何是主中賓。師曰。陣雲橫海上。拔",
    "X81n1571_022:0614b05": "劒攪龍門。曰如何是主中主。師曰。三頭六臂擎天地。",
    "X81n1571_022:0614b06": "忿怒那吒撲帝鐘　上堂。汾陽有三訣。衲僧難辯別。",
    "X81n1571_022:0614b07": "更擬問如何。拄杖驀頭楔。時有僧問。如何是三訣。師",
    "X81n1571_022:0614b08": "便打。僧禮拜。師曰。為汝一時頌出。第一訣。接引無時",
    "X81n1571_022:0614b09": "節。巧語不能詮。雲綻青天月。第二訣。舒光辯賢哲。問",
    "X81n1571_022:0614b10": "答利生心。拔却眼中楔。第三訣。西國人能說。濟水過",
    "X81n1571_022:0614b11": "新羅。北地用鑌鐵。復曰。還有人會麼。會底出來。通箇",
    "X81n1571_022:0614b12": "消息。要知遠近。莫祇恁麼記言記語。以當平生。有甚",
    "X81n1571_022:0614b13": "麼利益。不用久立。珍重　問如何是祖師西來意。師",
    "X81n1571_022:0614b14": "曰。青絹扇子足風凉　問布鼓當軒挂。誰是知音者。",
    "X81n1571_022:0614b15": "師曰。停鉏傾麥飯。臥草不擡頭　問如何是道場。師",
    "X81n1571_022:0614b16": "曰。下脚不得　問如何是祖師西來意。師曰。徹骨徹",
    "X81n1571_022:0614b17": "髓。曰此意如何。師曰。徧天徧地　問真正修道人。不",
    "X81n1571_022:0614b18": "見世間過。未審不見箇甚麼過。師曰。雪埋夜月深三",
    "X81n1571_022:0614b19": "尺。陸地行舟萬里程。曰和尚是何心行。師曰。却是你",
    "X81n1571_022:0614b20": "心行　問大悲千手眼。如何是正眼師曰。瞎。曰恁麼",
    "X81n1571_022:0614b21": "則一條拄杖兩人舁。師曰。三家村裏唱巴歌。曰恁麼",
    "X81n1571_022:0614b22": "則和尚同在裏頭。師曰。謝汝慇懃　問如何是和尚",
    "X81n1571_022:0614b23": "家風。師曰。三玄開正道。一句破邪宗。曰如何是和尚",
    "X81n1571_022:0614b24": "活計。師曰。尋常不掌握。供養五湖僧。曰未審喫箇甚",
    "X81n1571_022:0614c01": "麼。師曰。天酥陀飯非珍饌。一味良羹飽即休　問牛",
    "X81n1571_022:0614c02": "頭未見四祖時如何。師曰。新神更著師婆賽。曰見後",
    "X81n1571_022:0614c03": "如何。師曰。古廟重遭措大題　上堂。夫說法者。須具",
    "X81n1571_022:0614c04": "十智同真。若不具十智同真。邪正不辯。緇素不分。不",
    "X81n1571_022:0614c05": "能與人天為眼目。決斷是非。如鳥飛空而折翼。如箭",
    "X81n1571_022:0614c06": "射的而斷弦。弦斷故。射的不中。翼折故。空不可飛。弦",
    "X81n1571_022:0614c07": "壯翼牢。空的俱徹。作麼生是十智同真。與諸上座點",
    "X81n1571_022:0614c08": "出。一同一質。二同大事。三總同參。四同真志。五同徧",
    "X81n1571_022:0614c09": "普。六同具足。七同得失。八同生殺。九同音吼。十同得",
    "X81n1571_022:0614c10": "入。又曰。與甚麼人同得入。與阿誰同音吼。作麼生是",
    "X81n1571_022:0614c11": "同生殺。甚麼物同得失。阿那箇同具足。是甚麼同徧",
    "X81n1571_022:0614c12": "普。何人同真志。孰能總同參。那箇同大事。何物同一",
    "X81n1571_022:0614c13": "質。有點得出底麼。點得出者。不悋慈悲。點不出來。未",
    "X81n1571_022:0614c14": "有參學眼在。切須辯取。要識是非。面目見在。不可久",
    "X81n1571_022:0614c15": "立。珍重　龍德府尹李侯。與師有舊。虗承天寺致之。",
    "X81n1571_022:0614c16": "使三反。不赴。使者受罰。復至曰。必欲得師俱往。不然",
    "X81n1571_022:0614c17": "有死而已。師笑曰。老病業已不出山。借往當先後之。",
    "X81n1571_022:0614c18": "何必俱耶。使曰。師諾則先後唯所擇。師令饌設俶裝。",
    "X81n1571_022:0614c19": "告眾曰。老僧去也。誰人隨得。一僧出曰。某甲隨得。師",
    "X81n1571_022:0614c20": "曰。汝日行幾里。曰五十里。師曰。汝隨我不得。又一僧",
    "X81n1571_022:0614c21": "出曰。某甲日行七十里。師曰。汝亦隨我不得。侍者出",
    "X81n1571_022:0614c22": "曰。某甲隨得。但和尚到處即到。師曰。汝乃隨得。復顧",
    "X81n1571_022:0614c23": "使者曰。吾先行矣。停箸而化。侍者即立化於側。闍維。",
    "X81n1571_022:0614c24": "收舍利建塔。當宋真宗乾興壬戌。壽七十八。臘五十",
    "X81n1571_022:0615a01": "六。",
    "X81n1571_022:0615a02": "汝州葉縣廣教院歸省禪師冀州賈氏子。弱冠依易",
    "X81n1571_022:0615a03": "州保壽院出家。受具後遊方。參首山。山一日舉竹篦",
    "X81n1571_022:0615a04": "問曰。喚作竹篦即觸。不喚作竹篦即背。喚作甚麼。師",
    "X81n1571_022:0615a05": "掣得擲地上曰。是甚麼。山曰瞎。師於言下。豁然頓悟。",
    "X81n1571_022:0615a06": "師上堂曰。聞鐘聲。即尋聲而來。如無鐘聲。向甚處去",
    "X81n1571_022:0615a07": "即得。若是上來下去。是何面目。不來不去。又濕地上",
    "X81n1571_022:0615a08": "坐了。也作麼生。是衲僧出氣底鼻孔。道得底出來道",
    "X81n1571_022:0615a09": "看。直饒道得。也是勿交涉。若是道不得也。即墮坑落",
    "X81n1571_022:0615a10": "壍。便下座　問承古有言。良田取捨。捨即是。不捨即",
    "X81n1571_022:0615a11": "是。師曰。大洋海底鑽龜卜。曰恁麼即取捨俱忘也。師",
    "X81n1571_022:0615a12": "曰。遇明眼人舉似　問如何是佛法大意。師曰。杏熟",
    "X81n1571_022:0615a13": "來年麥。曰不會。師曰。棗收當年禾。僧禮拜。師曰。彭祖",
    "X81n1571_022:0615a14": "壽年八百歲。莫忘却稀禾稹麥　問如何是衲僧活",
    "X81n1571_022:0615a15": "計。師曰。城東太山廟。曰意旨如何。師曰。判官手裏筆",
    "X81n1571_022:0615a16": "　問如何是露地白牛。師曰。破盆子。曰未審其意。師",
    "X81n1571_022:0615a17": "曰。堪作甚麼　問不落言詮。請師便道。師曰。西方極",
    "X81n1571_022:0615a18": "樂世界。曰恁麼即滿口道不得也。師曰。東土樹子大",
    "X81n1571_022:0615a19": "　問如何是和尚受用處。師曰。長三尺　問如何是",
    "X81n1571_022:0615a20": "毗盧體。師曰。寒時寒煞。熱時熱煞。曰不會。師曰。冬天",
    "X81n1571_022:0615a21": "著火向。夏月取凉行　問學人心病。請師一服妙藥。",
    "X81n1571_022:0615a22": "師曰。破皮厚三寸。曰是何意旨。師曰。杖頭挑取　問",
    "X81n1571_022:0615a23": "如何是清淨法身。師曰。廁坑頭籌子　問如何是戒",
    "X81n1571_022:0615a24": "定慧。師曰。破家具　師一日陞座。僧問。纔上法堂來",
    "X81n1571_022:0615b01": "時如何。師拍禪床一下。僧曰。此意如何。師曰。無人過",
    "X81n1571_022:0615b02": "價。打與三百　問忽遇大闡提人來。還相為也無。師",
    "X81n1571_022:0615b03": "曰。法久成弊。曰慈悲何在。師曰。年老成魔　上堂。宗",
    "X81n1571_022:0615b04": "師血脉。或凡或聖。龍樹馬鳴。天堂地獄。鑊湯爐炭。牛",
    "X81n1571_022:0615b05": "頭獄卒。森羅萬象。日月星辰。他方此士。有情無情。以",
    "X81n1571_022:0615b06": "手畫一畫曰。俱入此宗。此宗門中。亦能殺人。亦能活",
    "X81n1571_022:0615b07": "人。殺人須得殺人刀。活人須得活人句。作麼生是殺",
    "X81n1571_022:0615b08": "人刀活人句。道得底出來。對眾道看。若道不得。即孤",
    "X81n1571_022:0615b09": "負平生。珍重　問不在內。不在外。不在中間。未審在",
    "X81n1571_022:0615b10": "甚麼處。師曰。南斗六。北斗七　問如何是毗盧師法",
    "X81n1571_022:0615b11": "身主。師曰。僧排夏臘。俗列耆年。曰向上更有事也無。",
    "X81n1571_022:0615b12": "師曰。萬里崖州君自去。臨行惆悵怨他誰　上堂。夫",
    "X81n1571_022:0615b13": "行脚禪流。直須著忖。參學須具參學眼。見地須得見",
    "X81n1571_022:0615b14": "地句。方有相親分始得。不被諸境惑。亦不落於惡道。",
    "X81n1571_022:0615b15": "畢竟如何委悉。有時句到意不到。妄緣前塵。分別影",
    "X81n1571_022:0615b16": "事。有時意到句不到。如盲摸象。各說異端。有時意句",
    "X81n1571_022:0615b17": "俱到。打破虗空界。光明照十方。有時意句俱不到。無",
    "X81n1571_022:0615b18": "目之人縱橫走。忽然不覺落深坑　問如何是古今",
    "X81n1571_022:0615b19": "無異路。師曰。俗人盡褁頭。曰不會。師曰。闍黎無席帽",
    "X81n1571_022:0615b20": "　問己事未明。以何為驗。師曰。閙市裏打靜槌。曰意",
    "X81n1571_022:0615b21": "旨如何。師曰。日午點金燈　問布皷當軒擊。誰是知",
    "X81n1571_022:0615b22": "音者。師曰。眼中有澁釘。曰未審此意。師曰。喬翁賽南",
    "X81n1571_022:0615b23": "神　僧請益柏樹子話。師曰。我不辭與汝說。還信麼。",
    "X81n1571_022:0615b24": "曰和尚重言。爭敢不信。師曰。汝還聞簷頭水滴聲麼。",
    "X81n1571_022:0615c01": "其僧豁然。不覺失聲。曰[口*耶]。師曰。你見箇甚麼道理。僧",
    "X81n1571_022:0615c02": "便以頌對曰。簷頭水滴。分明歷歷。打破乾坤。當下心",
    "X81n1571_022:0615c03": "息。師乃忻然　問僧。日暮投林。朝離何處。曰新戒不",
    "X81n1571_022:0615c04": "曾學禪。師曰。生身入地獄。下去。後有僧。到智門寬處",
    "X81n1571_022:0615c05": "舉前話。門曰。何不道鎖匙在和尚手裏　師因去將",
    "X81n1571_022:0615c06": "息。寮看病僧。僧問。和尚。四大本空。病從何來。師曰。從",
    "X81n1571_022:0615c07": "闍黎問處來。僧喘氣又問曰。不問時如何。師曰。撒手",
    "X81n1571_022:0615c08": "臥長空。僧曰[口*耶]。便脫去。",
    "X81n1571_022:0615c09": "潭洲神鼎洪諲禪師襄水扈氏子。自遊方。寒暑一衲。",
    "X81n1571_022:0615c10": "甞與數耆宿。至襄沔間。一僧舉論宗乘。頗敏捷。會野",
    "X81n1571_022:0615c11": "飯山店中供辦。而僧論說不已。師曰。三界唯心。萬法",
    "X81n1571_022:0615c12": "唯識。唯識唯心。眼聲耳色。是甚麼人語。僧曰。法眼語。",
    "X81n1571_022:0615c13": "師曰。其義如何。曰唯心故。根境不相到。唯識故。聲色",
    "X81n1571_022:0615c14": "摐然。師曰。舌味是根境否。曰是。師以筯筴菜置口中。",
    "X81n1571_022:0615c15": "含胡而語曰。何謂相入耶。坐者駭然。僧不能答。師曰。",
    "X81n1571_022:0615c16": "途路之樂。終未到家。見解入微。不名見道。參須實參。",
    "X81n1571_022:0615c17": "悟須實悟。閻羅大王。不拍多語。僧拱而退。後返長沙。",
    "X81n1571_022:0615c18": "隱於衡嶽三生藏。有湘陰豪貴。來遊福嚴。即師之室。",
    "X81n1571_022:0615c19": "見其氣貌閒靜。一鉢挂壁。餘無長物。傾愛之。遂拜跪",
    "X81n1571_022:0615c20": "請曰。神鼎。乃我家植福之地。久乏宗匠。願師俱往何",
    "X81n1571_022:0615c21": "如。師笑而諾之。即以己馬負師至。十年始成叢席。一",
    "X81n1571_022:0615c22": "朽床。為說法座。其甘枯淡無比。又以德臘俱高。諸方",
    "X81n1571_022:0615c23": "尊之。如古趙州　僧問。諸法未聞時如何。師曰。風蕭",
    "X81n1571_022:0615c24": "蕭。雨颯颯。曰聞後如何。師曰。領話好　問魚鼓未鳴",
    "X81n1571_022:0616a01": "時如何。師曰。看天看地。曰鳴後如何。師曰。捧鉢上堂",
    "X81n1571_022:0616a02": "　問古寒澗泉時如何。師曰。不是衲僧行履處。曰如",
    "X81n1571_022:0616a03": "何是衲僧行履處。師曰。不見古澗寒泉　問兩手獻",
    "X81n1571_022:0616a04": "尊堂時如何。師曰。是甚麼　問學人到寶山。空手回",
    "X81n1571_022:0616a05": "時如何。師曰。臘月三十日　問如何是和尚家風。師",
    "X81n1571_022:0616a06": "曰。饑不擇食　問如何是和尚為人句。師曰。拈柴擇",
    "X81n1571_022:0616a07": "菜。曰莫祇這便是也無。師曰。更須仔細　問撥塵見",
    "X81n1571_022:0616a08": "佛時如何。師曰。佛亦是塵　問如何是道人活計。師",
    "X81n1571_022:0616a09": "曰。山僧自小。不曾入學堂　官人指木魚問。這箇是",
    "X81n1571_022:0616a10": "甚麼。師曰。驚回多少瞌睡人。官曰。洎不到此間。師曰。",
    "X81n1571_022:0616a11": "無心打無心　問如何是清淨法身。師曰。灰頭土面。",
    "X81n1571_022:0616a12": "曰。為甚麼如此。師曰。爭怪得山僧。曰未審法身向上",
    "X81n1571_022:0616a13": "還有事也無。師曰有。曰如何是向上事。師曰。毗盧頂",
    "X81n1571_022:0616a14": "上金冠子　問菩提本無樹。何處得子來。師曰。喚作",
    "X81n1571_022:0616a15": "無得麼　問持地菩薩修路等佛。和尚修橋等何人。",
    "X81n1571_022:0616a16": "師曰。近後　問和尚未見先德未如何。師曰。東行西",
    "X81n1571_022:0616a17": "行。曰見後如何。師曰。橫擔拄杖　上堂。舉洞山曰。貪",
    "X81n1571_022:0616a18": "瞋癡太無知。賴我今朝識得伊。行便打。坐便槌。分付",
    "X81n1571_022:0616a19": "心王仔細推。無量劫來不解脫。問汝三人知不知。師",
    "X81n1571_022:0616a20": "曰。古人與麼道。神鼎則不然。貪瞋癡實無知。十二時",
    "X81n1571_022:0616a21": "中任從伊。行即往。坐即隨。分付心王擬何為。無量劫",
    "X81n1571_022:0616a22": "來元解脫。何須更問知不知。",
    "X81n1571_022:0616a23": "襄州谷隱山蘊聰慈照禪師廣州張氏子。初參百丈",
    "X81n1571_022:0616a24": "恒。恒因結夏上堂。舉中觀論曰。正覺無名相。隨緣即",
    "X81n1571_022:0616b01": "道場。師便出問。如何是正覺無名相。丈曰。汝還見露",
    "X81n1571_022:0616b02": "柱麼。師曰。如何是隨緣即道場。丈曰。今日結夏。次參",
    "X81n1571_022:0616b03": "首山。問學人親到寶山。空手回時如何。山曰。家家門",
    "X81n1571_022:0616b04": "前火把子。師於言下大悟。呈偈曰。我今二十七。訪道",
    "X81n1571_022:0616b05": "曾尋覓。今朝喜得逢。要且不相識。後參大陽玄。玄問。",
    "X81n1571_022:0616b06": "近離甚處。師曰襄州。陽曰。作麼生是不隔底句。師曰。",
    "X81n1571_022:0616b07": "和尚住持不易。陽曰。且坐喫茶。師便下堂參眾。侍者",
    "X81n1571_022:0616b08": "問。適來新到祇對住持不易。和尚為甚麼教坐喫茶。",
    "X81n1571_022:0616b09": "陽曰。我獻他新羅附子。他酬我舶上茴香。你去問他",
    "X81n1571_022:0616b10": "有語在。侍者請師喫茶。問適來祇對和尚。道住持不",
    "X81n1571_022:0616b11": "易。意旨如何。師曰。真鍮不博金　住後。僧問。如何是",
    "X81n1571_022:0616b12": "佛。師曰。卭州多出九節杖。曰謝師指示。師曰。且莫作",
    "X81n1571_022:0616b13": "答佛話會却　問來時無物。去時空。二路俱迷。如何",
    "X81n1571_022:0616b14": "得不迷去。師曰。秤頭半斤。秤尾八兩　問如何是古",
    "X81n1571_022:0616b15": "佛心。師曰。踏著秤錘硬似鐵。曰意旨如何。師曰。明日",
    "X81n1571_022:0616b16": "向汝道　問青山綠水即不問。急切一句。作麼生道。",
    "X81n1571_022:0616b17": "師曰。手過膝耳垂肩　問如何是道。師曰。車碾馬踏。",
    "X81n1571_022:0616b18": "曰如何是道中人。師曰。橫眼豎坐　問日往月來遷。",
    "X81n1571_022:0616b19": "不覺年衰老。還有不老者麼。師曰有。曰如何是不老",
    "X81n1571_022:0616b20": "者。師曰。虬龍筋力高聲呌。晚後精靈轉更多　問如",
    "X81n1571_022:0616b21": "何是學人深深處。師曰。烏龜水底深藏六。曰未審其",
    "X81n1571_022:0616b22": "中事若何。師曰。路上行人莫與知　問古人索火。意",
    "X81n1571_022:0616b23": "旨如何。師曰。任他滅。曰滅後如何。師曰。初三十一",
    "X81n1571_022:0616b24": "　因作清涼河堰。僧問。忽遇洪水滔天。還堰得也無。師",
    "X81n1571_022:0616c01": "曰。上拄天下拄地。曰劫火洞然又作麼生。師曰。橫出",
    "X81n1571_022:0616c02": "豎沒　問深山巖崖中。還有佛法也無。師曰有。曰如",
    "X81n1571_022:0616c03": "何是深山巖崖中佛法。師曰。奇怪石頭形似虎。火燒",
    "X81n1571_022:0616c04": "松樹勢如龍　問古人道。見色便見心。露柱是色。那",
    "X81n1571_022:0616c05": "箇是心。師曰。晝見簸箕星。曰意旨如何。師曰。柳營節",
    "X81n1571_022:0616c06": "級橫階上　問如何是道。師曰。善犬帶牌。曰為甚如",
    "X81n1571_022:0616c07": "此。師曰。令人懼見　上堂。十五日已前諸佛生。十五",
    "X81n1571_022:0616c08": "日已後諸佛滅。十五日已前諸佛生。你不得離我這",
    "X81n1571_022:0616c09": "裏。若離我這裏。我有鉤子鉤你十五日已後諸佛滅。",
    "X81n1571_022:0616c10": "你不得住我這裏。若住我這裏。我有錐子錐你。且道。",
    "X81n1571_022:0616c11": "正當十五日。用鉤即是。用錐即是。遂有偈曰。正當十",
    "X81n1571_022:0616c12": "五日。鉤錐一時息。更擬問如何。回頭日又出　問如",
    "X81n1571_022:0616c13": "何是無縫塔。師曰。直下看。曰如何是塔中人。師曰。退",
    "X81n1571_022:0616c14": "後退後　問承古有言。祇這如今誰動口。意旨如何。",
    "X81n1571_022:0616c15": "師曰。莫認驢鞍橋。作阿爺下頷　太保張茂崇問。摩",
    "X81n1571_022:0616c16": "騰入漢。已涉繁詞。達磨單傳。請師直指。師曰。冬不寒",
    "X81n1571_022:0616c17": "臘後看　問若能轉物。即同如來。萬象是物。如何轉",
    "X81n1571_022:0616c18": "得。師曰。喫了飯無些子意智　問寸絲不挂法網無",
    "X81n1571_022:0616c19": "邊。為甚麼却有迷悟。師曰。兩桶一擔。問有情有用。無",
    "X81n1571_022:0616c20": "情無用。如何是無情應用。師曰。獨扇門子盡夜開",
    "X81n1571_022:0616c21": "　上堂。春景溫和。春雨普潤。萬物生芽。甚麼處不沾恩。",
    "X81n1571_022:0616c22": "且道。承恩力一句。作麼生道。良久曰。春雨一滴滑如",
    "X81n1571_022:0616c23": "油　問如何是學人自己法身。師曰。每日搬柴不易。",
    "X81n1571_022:0616c24": "曰此是大眾底。如何是學人底。師曰。三生六十劫",
    "X81n1571_022:0617a01": "　問逐日開單展鉢。以何報答施主之恩。師曰。被這一",
    "X81n1571_022:0617a02": "問和我愁殺。曰恁麼則謝供養也。師曰。得甚麼人氣",
    "X81n1571_022:0617a03": "力。僧禮拜。師曰。明日更喫一頓　問古人急水灘頭",
    "X81n1571_022:0617a04": "毛毬子。意旨如何。師曰。雲開月朗　問急水灘頭連",
    "X81n1571_022:0617a05": "底石。意旨如何。師曰。屋破見青天。曰如何委悉。師曰。",
    "X81n1571_022:0617a06": "通上徹下　問一處火發。任從你救。八方齊發時如",
    "X81n1571_022:0617a07": "何。師曰快。曰還求出也無。師曰。若求出即燒殺你。僧",
    "X81n1571_022:0617a08": "禮拜。師曰。直饒你不求出。也燒殺你　示眾。第一句",
    "X81n1571_022:0617a09": "道得。石裏迸出。第二句道得。挨拶將來。第三句道得。",
    "X81n1571_022:0617a10": "自救不了　上堂。五白猫兒爪距獰。養來堂上絕蟲",
    "X81n1571_022:0617a11": "行。分明上樹安身法。切忌遺言許外生。作麼生是許",
    "X81n1571_022:0617a12": "外生底句。莫錯舉　僧入室問。正當與麼時。還有師",
    "X81n1571_022:0617a13": "也無。師曰。燈明連夜照。甚處不分明。曰畢竟如何。師",
    "X81n1571_022:0617a14": "曰。來日是寒食。",
    "X81n1571_022:0617a15": "汝州廣慧院元璉禪師泉州陳氏子。參首山。山問。近",
    "X81n1571_022:0617a16": "離甚處。師曰漢上。山豎起拳曰。漢上還有這箇麼。師",
    "X81n1571_022:0617a17": "曰。這箇是甚麼盌鳴聲。山曰瞎。師曰。恰是。拍一拍便",
    "X81n1571_022:0617a18": "出。他日又問。學人親到寶山。空手回時如何。山曰。家",
    "X81n1571_022:0617a19": "家門前火把子。師當下大悟曰。某甲不疑天下老和",
    "X81n1571_022:0617a20": "尚舌頭也。山曰。汝會處作麼生。與我說來看。師曰。祇",
    "X81n1571_022:0617a21": "是地上水碙砂也。山曰。汝會也。師便禮拜　住後。僧",
    "X81n1571_022:0617a22": "問。如何是祖師西來意。師曰。竹竿頭上曜紅旗　侍",
    "X81n1571_022:0617a23": "郎楊億問。天上無彌勒。地下無彌勒。未審在甚麼處。",
    "X81n1571_022:0617a24": "師曰。敲甎打瓦。曰風穴道。金沙灘頭馬郎婦。意旨如",
    "X81n1571_022:0617b01": "何。師曰。更道也不及　問如何是無位真人。師曰。上",
    "X81n1571_022:0617b02": "木下鐵。曰恁麼則罪歸有處也。師曰。判官擲下筆。僧",
    "X81n1571_022:0617b03": "禮拜。師曰。拖出　問如何是佛。師曰。兩箇不是多",
    "X81n1571_022:0617b04": "　上堂。臨濟兩堂首座相見。同時下喝。諸人且道還有",
    "X81n1571_022:0617b05": "賓主也無。若道有。祇是箇瞎漢。若道無。亦是箇瞎漢。",
    "X81n1571_022:0617b06": "不有不無。萬里崖州。若向這裏道得。也好與三十棒。",
    "X81n1571_022:0617b07": "若道不得。亦與三十棒。衲僧家到這裏。作麼生出得。",
    "X81n1571_022:0617b08": "山僧圈[袖由+貴]去。良久曰。苦哉。蝦蟇蚯蚓。[跳兆+孛]跳上三十三",
    "X81n1571_022:0617b09": "天。撞著須彌頂百雜碎。拈拄杖曰。一隊無孔鐵鎚。速",
    "X81n1571_022:0617b10": "退速退　許郎中式漕。西蜀經由謁師。適接見於佛",
    "X81n1571_022:0617b11": "前。許曰。先拜佛。先拜長老。師曰。蝦蟇吞大蟲。許曰。恁",
    "X81n1571_022:0617b12": "麼則不拜去也。師曰。運使話墮。許曰。許長老具一隻",
    "X81n1571_022:0617b13": "眼。師以衣袖便拂。許曰。今日看破。便禮拜　宋仁宗",
    "X81n1571_022:0617b14": "景祐丙子正月二十六日。示四圓相。自書虎狗鼠牛",
    "X81n1571_022:0617b15": "字於中。揭方丈門。遂至九月二十六日示寂。",
    "X81n1571_022:0617b16": "并州天承院三交智嵩禪師范陽人。參首山。問如何",
    "X81n1571_022:0617b17": "是佛法的的大意。山曰。楚王城畔。汝水東流。師於此",
    "X81n1571_022:0617b18": "有省。乃作三元偈曰。須用直須用。心意莫定動。三歲",
    "X81n1571_022:0617b19": "師子吼。十方沒狐種。我有真如性。如同幕裏隱。打破",
    "X81n1571_022:0617b20": "六門關。顯出毗盧印。真骨金剛體可誇。六塵一拂永",
    "X81n1571_022:0617b21": "無遮。廓落世界空為體。體上無為真到家。山聞乃請",
    "X81n1571_022:0617b22": "喫茶。問這三頌是汝作耶。師曰是。山曰。或有人教汝",
    "X81n1571_022:0617b23": "現三十二相時如何。師曰。某甲不是野狐精。山曰。惜",
    "X81n1571_022:0617b24": "取眉毛。師曰。和尚落了多少。山以竹篦頭上打曰。這",
    "X81n1571_022:0617c01": "漢向後亂作去在　住後。上堂。文殊仗劒。五臺橫行。",
    "X81n1571_022:0617c02": "唐明一路。把斷妖訛。三世諸佛。未出教乘。網底游魚。",
    "X81n1571_022:0617c03": "龍門難渡。垂鉤四海。祇釣獰龍格外玄談。為求知識。",
    "X81n1571_022:0617c04": "若也舉揚宗旨。須彌直須粉碎。若也說佛說祖。海水",
    "X81n1571_022:0617c05": "便須枯竭。寶劒揮時。毫光萬里。放汝一路通方說話。",
    "X81n1571_022:0617c06": "把斷咽喉。諸人甚處出氣。僧問。鈍根樂小法。不自信",
    "X81n1571_022:0617c07": "作佛。作佛後如何。師曰。水裏捉麒麟。曰與麼則便登",
    "X81n1571_022:0617c08": "高座也。師曰。騎牛上三十三天　問古人拈槌豎拂。",
    "X81n1571_022:0617c09": "意旨如何。師曰。騎驢不著靴　問如何是奪人不奪",
    "X81n1571_022:0617c10": "境。師曰。家鄉有路無人。到曰如何是奪境不奪人。師",
    "X81n1571_022:0617c11": "曰。暗傳天子勅。陪行一百程。曰如何是人境兩俱奪。",
    "X81n1571_022:0617c12": "師曰。無頭蝦蟇脚指天。曰如何是人境俱不奪。師曰。",
    "X81n1571_022:0617c13": "晉祠南畔長柳巷　問古人東山西嶺青。意作麼生。",
    "X81n1571_022:0617c14": "師曰。波斯鼻孔大。曰與麼則西天迦葉。東土我師。師",
    "X81n1571_022:0617c15": "曰。金剛手板闊　問大悲千手眼。那箇是正眼。師曰。",
    "X81n1571_022:0617c16": "開化石佛拍手笑。晉祠娘子解謳歌　問臨濟推倒",
    "X81n1571_022:0617c17": "黃檗。因甚維那喫棒。師曰。正狗不偷油。雞銜燈盞走",
    "X81n1571_022:0617c18": "　問如何是截人之機。師曰。要用便用。曰請和尚用。",
    "X81n1571_022:0617c19": "師曰。拖出這死漢　鄭工部問。百尺竿頭獨打毬。萬",
    "X81n1571_022:0617c20": "丈懸崖絲繫腰時如何。師曰。幽州著脚。廣南廝撲。鄭",
    "X81n1571_022:0617c21": "無語。師曰。勘破這漢。鄭曰。二十年江南界裏。這回却",
    "X81n1571_022:0617c22": "見禪師。師曰。瞎老婆吹火　問二邊純莫立。中道不",
    "X81n1571_022:0617c23": "須安。未審。意旨如何。師曰。廣南出象牙。曰不會。請師",
    "X81n1571_022:0617c24": "直指。師曰。番國皮毬八百價　上堂。寒溫冷暖。著衣",
    "X81n1571_022:0618a01": "喫飯。自不欠少。波波地。覓箇甚麼。祇是諸人不肯承",
    "X81n1571_022:0618a02": "當。如今還有承當底麼。有則不得孤負山河大地。珍",
    "X81n1571_022:0618a03": "重　問祖師西來。三藏東去。當明何事。師曰。佛殿部",
    "X81n1571_022:0618a04": "署修。僧堂老僧葢。曰與麼則全明今日事也。師曰。今",
    "X81n1571_022:0618a05": "日事作麼生。僧便喝。師便打　問如何是學人用心",
    "X81n1571_022:0618a06": "處。師曰。光剃頭淨洗鉢。曰如何是學人行履處。師曰。",
    "X81n1571_022:0618a07": "僧堂前。佛殿後　上堂。舉法眼偈曰。見山不是山。見",
    "X81n1571_022:0618a08": "水何曾別。山河與大地。都是一輪月。大小法眼未出",
    "X81n1571_022:0618a09": "涅槃堂。三交即不然。山河與大地。錐刀各自用。久立",
    "X81n1571_022:0618a10": "珍重。",
    "X81n1571_022:0618a11": "忻州鐵佛院智嵩禪師有同參到。師見便問。還記得",
    "X81n1571_022:0618a12": "相識麼。參頭擬議。第二僧。打參頭一坐具曰。何不快",
    "X81n1571_022:0618a13": "祇對和尚。師曰。一箭兩垛　師問僧甚處來。曰臺山",
    "X81n1571_022:0618a14": "來。師曰。還見龍王麼。曰和尚試道看。師曰。我若道即",
    "X81n1571_022:0618a15": "瓦解冰消。僧擬議。師曰。不信道　問亡僧遷化。向甚",
    "X81n1571_022:0618a16": "麼處去也。師曰。丁坡不走。快便難逢。",
    "X81n1571_022:0618a17": "汝州首山懷志禪師僧問。如何是祖師西來意。師曰。",
    "X81n1571_022:0618a18": "三尺杖子破瓦盆　問如何是佛。師曰。桶底脫　問",
    "X81n1571_022:0618a19": "從上諸聖有何言句。師曰。如是我聞。曰不會。師曰。信",
    "X81n1571_022:0618a20": "受奉行。",
    "X81n1571_022:0618a21": "池州仁王院處評禪師問首山。如何是佛法大意。山",
    "X81n1571_022:0618a22": "便喝。師禮拜。山拈棒。師曰。老和尚沒世界那。山拋下",
    "X81n1571_022:0618a23": "拄杖曰。明眼人難謾。師曰。草賊大敗。",
    "X81n1571_022:0618a24": "隨州智門迥罕禪師為北塔僧使。點茶次。師起揖曰。",
    "X81n1571_022:0618b01": "僧使近上坐。使曰。鷂子頭上。爭敢安巢。師曰。棒上不",
    "X81n1571_022:0618b02": "成龍。隨後打一坐具。使茶罷。起曰。適來却成觸忤和",
    "X81n1571_022:0618b03": "尚。師曰。江南杜禪客。覓甚麼第二盌。",
    "X81n1571_022:0618b04": "襄州鹿門慧照山主楊億侍郎問曰。入山不畏虎。當",
    "X81n1571_022:0618b05": "路却防人時如何。師曰。君子坦蕩蕩　僧問。如何是",
    "X81n1571_022:0618b06": "鹿門山。師曰。石頭。大底大。小底小。曰如何是山中人。",
    "X81n1571_022:0618b07": "師曰。橫眼豎臥。",
    "X81n1571_022:0618b08": "丞相王隨居士謁首山。得言外之旨。自爾履踐深明。",
    "X81n1571_022:0618b09": "大法臨終書偈曰。畵堂燈已滅。彈指向誰說。去住本",
    "X81n1571_022:0618b10": "尋常。春風掃殘雪。",
    "X81n1571_022:0618b12": "五燈全書卷第二十二"
}