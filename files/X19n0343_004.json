{
    "X19n0343_004:0207c01": "維摩經疏第四(原本此卷唯卷尾有疏題發首無題直安品自今例上故安題)",
    "X19n0343_004:0207c02": "胡　吉藏　撰",
    "X19n0343_004:0207c03": "不思議品第六",
    "X19n0343_004:0207c04": "不思議品第六方丈再會大開二章第一略明",
    "X19n0343_004:0207c05": "二智已竟今即第二廣明二智凡有五品今即第",
    "X19n0343_004:0207c06": "一不思議品且問此經名不思議經何故徧以此",
    "X19n0343_004:0207c07": "品標不思議品耶答唯此品名不思議品餘不名",
    "X19n0343_004:0207c08": "不思議品者亦應唯此品是不思議經餘非不思",
    "X19n0343_004:0207c09": "議經又難不思議是法維摩是人如此巳不解云",
    "X19n0343_004:0207c10": "如此難若不思是法法通一經而有不思議品維",
    "X19n0343_004:0207c11": "摩是人人通一經亦應有維摩詰品維摩是人無",
    "X19n0343_004:0207c12": "別維摩品不思議是法無別不思議品次到難維",
    "X19n0343_004:0207c13": "摩是人唯通而無別品者亦應不思議是法唯別",
    "X19n0343_004:0207c14": "應無通法有別不可無通人有通不可無別是義",
    "X19n0343_004:0207c15": "云何然解前難此品名不思議餘品不名不思議",
    "X19n0343_004:0207c16": "品亦此品是不思議經餘品非不思議經者解云",
    "X19n0343_004:0207c17": "例而不例者維摩人義顯不思議法不顯何者經",
    "X19n0343_004:0207c18": "名不思議即通此品名不思議者明不思議別事",
    "X19n0343_004:0208a01": "言此經通名不思議者經題云一名不思議解脫",
    "X19n0343_004:0208a02": "又肇師云始於佛土終至法養其文雖殊不思議",
    "X19n0343_004:0208a03": "一故是通也今此品明不思議別者方丈之室色",
    "X19n0343_004:0208a04": "三萬二千師子之座即不思議事也難此經通名",
    "X19n0343_004:0208a05": "一不思議經何不通名一不思議品解云有通別",
    "X19n0343_004:0208a06": "通名不思議經通名不思品即無十四品今欲開",
    "X19n0343_004:0208a07": "十四品品別為義故此品徧名不思議品也人唯",
    "X19n0343_004:0208a08": "一通無兩別故不例(云云)又難此經名不思議經有",
    "X19n0343_004:0208a09": "不思議品者涅槃經名涅槃應有涅槃品解云互",
    "X19n0343_004:0208a10": "例而不例者涅槃般若明義已顯故不須立涅槃",
    "X19n0343_004:0208a11": "時若品此經名不思議未顯故須立不思議品也",
    "X19n0343_004:0208a12": "次一意所以此經通名不思議經別有不思議品",
    "X19n0343_004:0208a13": "者欲以別貫通用事顯理亦用迹顯本言以別灌",
    "X19n0343_004:0208a14": "通者此品明大能入小小能容大此是菩薩不思",
    "X19n0343_004:0208a15": "議別事此一事既不思議經一切事皆不思議何",
    "X19n0343_004:0208a16": "者此品大小相容絕凡夫二乘有所得及以淺行",
    "X19n0343_004:0208a17": "境界所餘一切事舉足動步皆絕凡夫二乘有所",
    "X19n0343_004:0208a18": "得及以淺行境界皆不思議也言用事顯理者只",
    "X19n0343_004:0208a19": "此大小相容即是不思議之事事既絕二乘有所",
    "X19n0343_004:0208a20": "得淺行理亦絕此等境界事既不思議理亦不思",
    "X19n0343_004:0208a21": "議迹既不思議本亦不思議為是義故所以此品",
    "X19n0343_004:0208a22": "名不思議品也又品辨不思議名故下文云菩薩",
    "X19n0343_004:0208a23": "有解脫名不思議辨體辨名明用事故名不思議",
    "X19n0343_004:0208a24": "品也問若使此品通貫一經名不思議者何不正",
    "X19n0343_004:0208b01": "說之初即明不思議至此方明不思議耶解云欲",
    "X19n0343_004:0208b02": "通灌前後故處中明之也且此之一經起於現病",
    "X19n0343_004:0208b03": "由現病故有此一經為此故前現病現病故文殊",
    "X19n0343_004:0208b04": "問故病人顯不思議等事故問疾後明不思議",
    "X19n0343_004:0208b05": "也。",
    "X19n0343_004:0208b06": "問若此經起現病何不名現病經耶解云不得名",
    "X19n0343_004:0208b07": "現病經現病語別不思議語通何者健病一切皆",
    "X19n0343_004:0208b08": "不思議現病是不思議中一事故不得名現病經",
    "X19n0343_004:0208b09": "也所以接問病品者明問病品辨無量一義此下",
    "X19n0343_004:0208b10": "明一無量義上無量一者但一病方便下明一無",
    "X19n0343_004:0208b11": "量者現眾生數等身說眾生數等教故也又意前",
    "X19n0343_004:0208b12": "問疾品明菩薩赴緣之本意今明菩薩本意赴緣",
    "X19n0343_004:0208b13": "前本意者有二種眾生本菩薩本眾生癡愛本菩",
    "X19n0343_004:0208b14": "薩以大悲為本由大悲故有菩薩身心也今為赴",
    "X19n0343_004:0208b15": "緣者既大悲用此大悲何為大悲為眾生現一切",
    "X19n0343_004:0208b16": "方便事為眾生故說教令眾生體悟如菩薩為是",
    "X19n0343_004:0208b17": "故有此品來也。",
    "X19n0343_004:0208b18": "爾時舍利弗見此室中無有牀座作是念斯諸菩薩",
    "X19n0343_004:0208b19": "大弟子眾當於何坐長者維摩詰知其意語舍利弗",
    "X19n0343_004:0208b20": "言云何仁者為法來耶求牀座耶。",
    "X19n0343_004:0208b21": "就此品中大開為二第一明方便實慧第二明實",
    "X19n0343_004:0208b22": "方便慧又方便實即迹本實方便即本迹又開云",
    "X19n0343_004:0208b23": "第一呵求坐第二給坐今即第一有數番問答不",
    "X19n0343_004:0208b24": "開今即身子嘿念牀坐問眾中有菩薩有聲聞何",
    "X19n0343_004:0208c01": "故聲聞念座菩薩不念座耶解云此有所以菩薩",
    "X19n0343_004:0208c02": "不念座者有二義一者菩薩以法身為身身無疲",
    "X19n0343_004:0208c03": "[病丙+卷]故不念座又且菩薩聞於勝法怡神悅意不念",
    "X19n0343_004:0208c04": "於疲[病丙+卷]何以知然世間人聞音樂等尚復忘疲豈",
    "X19n0343_004:0208c05": "況菩薩聞斯勝法而當有疲[病丙+卷]故不念座二乘反",
    "X19n0343_004:0208c06": "此何者聲聞心雖無漏身猶結業有結業故身有",
    "X19n0343_004:0208c07": "待所以念座二者設使未得法身菩薩結業身者",
    "X19n0343_004:0208c08": "此菩薩聞法入心不覺有[病丙+卷]故不念座聲聞雖聞",
    "X19n0343_004:0208c09": "勝法法不入心如法華中聲聞自序云我聞如來",
    "X19n0343_004:0208c10": "說成就眾生淨佛國土都不喜樂但念空無相願",
    "X19n0343_004:0208c11": "故知不入心既不入心故身有惓有惓故念牀也",
    "X19n0343_004:0208c12": "又欲貶挫聲聞不斥菩薩由其念坐故所以得貶",
    "X19n0343_004:0208c13": "斥聲聞故其嘿念也問何故不彰言而嘿念耶解",
    "X19n0343_004:0208c14": "云此乃坐更相影發兩聖神交居士神力空室身",
    "X19n0343_004:0208c15": "子嘿念故不彰言也二者就事為論聲聞[券刀+((巨匚)@一)]故不",
    "X19n0343_004:0208c16": "彰言何者菩薩法身為身無諸患累聲聞身有患",
    "X19n0343_004:0208c17": "累[券刀+((巨匚)@一)]彰言不見牀故嘿念坐也又身子所以念座",
    "X19n0343_004:0208c18": "者竝是方便為開道門身子為道方便居士為俗",
    "X19n0343_004:0209a01": "方便居士空室方便身子念牀方便居士知身子",
    "X19n0343_004:0209a02": "應念故空室身子知居士借座故身子念牀也問",
    "X19n0343_004:0209a03": "二人皆方便何故令聲聞念不令菩薩念耶解云",
    "X19n0343_004:0209a04": "令聲聞念長得一種何者長得呵聲聞若令菩薩",
    "X19n0343_004:0209a05": "念即為取座不得呵今念得呵聲聞令聲聞高楊",
    "X19n0343_004:0209a06": "菩薩然後為取座也今即身子念身子是眾人之",
    "X19n0343_004:0209a07": "長體疲身惓以己察人故云諸菩薩大弟子當於",
    "X19n0343_004:0209a08": "何坐也長者知其意即責汝為法來牀座來作兩",
    "X19n0343_004:0209a09": "關問也。",
    "X19n0343_004:0209a10": "舍利弗言我為法來非為牀座維摩詰言唯舍利弗",
    "X19n0343_004:0209a11": "夫求法者不貪軀命何況牀座夫求法者非有色受",
    "X19n0343_004:0209a12": "想行識之求非有界入之求非有欲色無色之求唯",
    "X19n0343_004:0209a13": "舍利弗夫求法者不著佛求不著法求不著眾求夫",
    "X19n0343_004:0209a14": "求法者無見苦求無斷集求無造盡證修道之求所",
    "X19n0343_004:0209a15": "以者何法無戲論若言我當見苦斷集證滅修道是",
    "X19n0343_004:0209a16": "則戲論非求法也唯舍利弗法名寂滅若行生滅是",
    "X19n0343_004:0209a17": "求生滅非求法也法名無染若染於法乃至涅槃是",
    "X19n0343_004:0209a18": "則染著非求法也法無行處若行於法是則行處非",
    "X19n0343_004:0209a19": "求法也法無取捨若取捨法是則取捨非求法也法",
    "X19n0343_004:0209a20": "無處所若著處所是則著處非求法也法名無相若",
    "X19n0343_004:0209a21": "隨相識是則求相非求法也法不可住若住於法是",
    "X19n0343_004:0209a22": "則住法非求法也法不可見聞覺知若行見聞覺知",
    "X19n0343_004:0209a23": "是則見聞覺知非求法也法名無為若行有為是求",
    "X19n0343_004:0209a24": "有為非求法也是故舍利弗若求法者於一切法",
    "X19n0343_004:0209b01": "應無所求說是語時五百天子於諸法中得法眼",
    "X19n0343_004:0209b02": "淨。",
    "X19n0343_004:0209b03": "舍利弗答為法來明菴園精舍非無牀座今所以",
    "X19n0343_004:0209b04": "來者為法故來此言自死何者且竝汝若求法不",
    "X19n0343_004:0209b05": "求座即應念法不念坐既念坐不念法即應求座",
    "X19n0343_004:0209b06": "不求法也又依文難汝為求法來此言復死何者",
    "X19n0343_004:0209b07": "若有法可求即非求法度即節破也夫求法者下",
    "X19n0343_004:0209b08": "前身子有二一者云不求座已如前竝二者為求",
    "X19n0343_004:0209b09": "法故來是故今更破其求法言夫求法者非五陰",
    "X19n0343_004:0209b10": "等求者明五陰畢竟不可得故不應五陰求界入",
    "X19n0343_004:0209b11": "不可得故不應界入等求也非有欲色下前橫洗",
    "X19n0343_004:0209b12": "六道今竪窮三界也舍利弗夫求法不著佛求者",
    "X19n0343_004:0209b13": "上明世間六道非求法今明出世三寶亦非求法",
    "X19n0343_004:0209b14": "求三寶畢竟不可得云何著佛等求所餘文可尋",
    "X19n0343_004:0209b15": "造音摻說是語時五百人得法眼淨者此中呵身",
    "X19n0343_004:0209b16": "子諸天得道呵聲聞化菩薩通二意也又作此呵",
    "X19n0343_004:0209b17": "即是無得寶相若有所得求即有所依即心眼不",
    "X19n0343_004:0209b18": "淨若無所得即是悟心眼即淨故云得法眼淨此",
    "X19n0343_004:0209b19": "云法眼淨者小乘亦法眼大乘亦法眼小乘法眼",
    "X19n0343_004:0209b20": "即初果見四諦法名法眼大乘法眼即初地得真",
    "X19n0343_004:0209b21": "無生法故云法眼淨今此中大乘法眼肇師作此",
    "X19n0343_004:0209b22": "釋也問此中法眼與五眼中法眼何異解云異此",
    "X19n0343_004:0209b23": "中云法眼只是慧眼見四諦法慧眼開名慧眼而",
    "X19n0343_004:0209b24": "今言法眼者見四諦法故云法眼若五眼中法眼",
    "X19n0343_004:0209c01": "二乘所無唯在菩薩明知三乘根性而為說法故",
    "X19n0343_004:0209c02": "云法眼也。",
    "X19n0343_004:0209c03": "爾時長者維摩詰問文殊師利仁者遊於無量千萬",
    "X19n0343_004:0209c04": "億阿僧祇國何等佛土有好上玅功德成就師子之",
    "X19n0343_004:0209c05": "座。",
    "X19n0343_004:0209c06": "爾時長者維摩詰問仁者下品開兩章第一明方",
    "X19n0343_004:0209c07": "便實慧竟今第二明實方便慧問何故明此二慧",
    "X19n0343_004:0209c08": "耶解云經文如此今依經而明又問經何故明二",
    "X19n0343_004:0209c09": "慧解云此經以二慧為宗前一品略明二智今下",
    "X19n0343_004:0209c10": "去廣明二智為此故前章明實慧此章明方便慧",
    "X19n0343_004:0209c11": "也問何故前明實慧後明方便慧不前明方便後",
    "X19n0343_004:0209c12": "明實慧耶解云此無所在既前明實慧亦得前明",
    "X19n0343_004:0209c13": "方便慧而今前明實慧後明方便慧者隨緣故爾",
    "X19n0343_004:0209c14": "前身子念座求法是故前破其念座求法之心明",
    "X19n0343_004:0209c15": "畢竟無所求即實慧也今明如此小室容此大座",
    "X19n0343_004:0209c16": "即擁慧也又前明實慧今明擁慧者今明如此大",
    "X19n0343_004:0209c17": "座及以小室竝是十方諸佛無依無徧淨業所感",
    "X19n0343_004:0209c18": "今將明無依無礙之用故前破其有依礙之心若",
    "X19n0343_004:0210a01": "破有得有礙即得無依無礙之法為是義故前破",
    "X19n0343_004:0210a02": "有得有礙之心畢竟淨今方得明無依無礙之法",
    "X19n0343_004:0210a03": "也今即第一居士問文殊何處有好上玅第一之",
    "X19n0343_004:0210a04": "座吾為汝取之問主人設容座即應為設座云何",
    "X19n0343_004:0210a05": "問容何處有好高座吾為取之耶解云所以爾者",
    "X19n0343_004:0210a06": "欲顯淨名不可思議神力令文殊選取之應言即",
    "X19n0343_004:0210a07": "取也又所以問文殊者復有二義一者若不問文",
    "X19n0343_004:0210a08": "殊居士自設如此大座者恐是居士化作非是實",
    "X19n0343_004:0210a09": "來二者恐是一室一國之最上非是十方國土之",
    "X19n0343_004:0210a10": "第一為是義故所以問文殊仁者遊於十方何處",
    "X19n0343_004:0210a11": "有第一之座應言為取也文殊遊十方菩薩悉遊",
    "X19n0343_004:0210a12": "十方一切佛土如華嚴中云一切處文殊故文殊",
    "X19n0343_004:0210a13": "遍遊十方是故問之又問者非是淨名不曾遊十",
    "X19n0343_004:0210a14": "方文殊遊十方故問文殊今問者欲令文殊自選",
    "X19n0343_004:0210a15": "取故問也問實若為勝化耶解云實難化易如幻",
    "X19n0343_004:0210a16": "化師從牛口入牛尾出此事為易又二乘亦能化",
    "X19n0343_004:0210a17": "不能實用是故問覓不化作也。",
    "X19n0343_004:0210a18": "文殊師利言居士東方度三十六恒河沙國有世界",
    "X19n0343_004:0210a19": "名須彌相其佛號須彌燈王今現在彼佛身長八萬",
    "X19n0343_004:0210a20": "四千由旬其師子座高八萬四千由旬嚴飾第一於",
    "X19n0343_004:0210a21": "是長者維摩詰現神通力即時彼佛遣三萬二千師",
    "X19n0343_004:0210a22": "子之座高廣嚴淨來入維摩詰室諸菩薩大弟子釋",
    "X19n0343_004:0210a23": "梵四天王等昔所未見其室廣博悉皆包容三萬二",
    "X19n0343_004:0210a24": "千師子座無所妨礙於毗耶離城及閻浮提四天下",
    "X19n0343_004:0210b01": "亦不迫迮悉見如故。",
    "X19n0343_004:0210b02": "文殊答居士應言而取如文淨名入定彼佛即遣",
    "X19n0343_004:0210b03": "座者淨名不取而至彼亦不動而到正意(云云)其室",
    "X19n0343_004:0210b04": "廣博悉苞客者次簡此勾如芥納須彌須彌入芥",
    "X19n0343_004:0210b05": "芥納須彌須彌不小芥子不大蹵山令小開芥令",
    "X19n0343_004:0210b06": "大若爾即非不思議只芥納須彌須彌不小芥子",
    "X19n0343_004:0210b07": "不大亦應小室容大座大座不狹室亦不廣此是",
    "X19n0343_004:0210b08": "例義而今文云室苞大座室既廣博者芥納須彌",
    "X19n0343_004:0210b09": "芥應開大叡師解云自內觀即廣自外觀即如故",
    "X19n0343_004:0210b10": "在室內觀即廣博出外觀只是八尺之室內廣不",
    "X19n0343_004:0210b11": "礙外狹外狹不礙內廣只此復是不思議也法師",
    "X19n0343_004:0210b12": "更一意成叡師此說明客座故廣室相如故不開",
    "X19n0343_004:0210b13": "也。",
    "X19n0343_004:0210b14": "爾時維摩詰語文殊師利就師子座與諸菩薩上人",
    "X19n0343_004:0210b15": "俱坐當自立身如彼座像其得神通菩薩即自變形",
    "X19n0343_004:0210b16": "為四萬二千由旬坐師子座諸新發意菩薩及大弟",
    "X19n0343_004:0210b17": "子皆不能昇爾時維摩詰語舍利弗就師子座舍利",
    "X19n0343_004:0210b18": "弗言居士此座高廣吾不能昇維摩詰言唯舍利弗",
    "X19n0343_004:0210b19": "為須彌燈王如來作禮乃可得坐於是新發意菩薩",
    "X19n0343_004:0210b20": "及大弟子即為須彌燈王如來作禮便得坐師子座。",
    "X19n0343_004:0210b21": "新發意菩薩及身子等皆不能昇身子答云吾不",
    "X19n0343_004:0210b22": "能昇何吾之有吾只是我之異名我自在義既不",
    "X19n0343_004:0210b23": "自在何得稱吾耶又問身子羅漢之人入神通時",
    "X19n0343_004:0210b24": "能變身滿三千世界云何不能昇此座耶有人解",
    "X19n0343_004:0210c01": "云維摩神力制不能昇如前菩薩品明魔不能去",
    "X19n0343_004:0210c02": "者居士神力制魔不得去今亦爾身子實能昇居",
    "X19n0343_004:0210c03": "士制不能昇今明不然明此等高座竝諸佛無漏",
    "X19n0343_004:0210c04": "淨業所起身子等結業之身故不能昇為燈王如",
    "X19n0343_004:0210c05": "來作禮佛借神力乃可得昇也。",
    "X19n0343_004:0210c06": "舍利弗言居士未曾有也如是小室乃容受此高廣",
    "X19n0343_004:0210c07": "之座於毗耶離城無所妨礙又於閻浮提聚落城邑",
    "X19n0343_004:0210c08": "及四天下諸天龍王鬼神宮殿亦不迫迮維摩詰言",
    "X19n0343_004:0210c09": "唯舍利弗諸佛菩薩有解脫名不可思議若菩薩住",
    "X19n0343_004:0210c10": "是解脫者以須彌之高廣內芥子中無所增減須彌",
    "X19n0343_004:0210c11": "山王本相如故而四天王忉利諸天不覺不知巳之",
    "X19n0343_004:0210c12": "所入唯應度者乃見須彌入芥子中是名不可思議",
    "X19n0343_004:0210c13": "解脫法門又以四大海水入一毛孔不嬈魚鼈[元/?]鼉",
    "X19n0343_004:0210c14": "水性之屬而彼大海本性如故諸龍鬼神阿脩羅等",
    "X19n0343_004:0210c15": "不覺不知己之所入於此眾生亦無所嬈又舍利弗",
    "X19n0343_004:0210c16": "住不可思議解脫菩薩斷取三千大千世界如陶家",
    "X19n0343_004:0210c17": "輪著右掌中擲過恒沙世界之外其中眾生不覺不",
    "X19n0343_004:0210c18": "知己之所住又復還置本處都不使人有往來想而",
    "X19n0343_004:0211a01": "此世界本相如故又舍利弗或有眾生樂久住世而",
    "X19n0343_004:0211a02": "可度者菩薩即演七日以為一劫令彼眾生謂之一",
    "X19n0343_004:0211a03": "劫或有眾生不樂久住而可度者菩薩即促一劫以",
    "X19n0343_004:0211a04": "為七日令彼眾生謂之七日又舍利弗住不可思議",
    "X19n0343_004:0211a05": "解脫菩薩以一切佛土嚴飾之事集在一國示於眾",
    "X19n0343_004:0211a06": "生又菩薩以一切佛土眾生置之右掌飛到十方徧",
    "X19n0343_004:0211a07": "示一切而不動本處又舍利弗十方眾生供養諸佛",
    "X19n0343_004:0211a08": "之具菩薩於一毛孔皆令得見又十方國土所有日",
    "X19n0343_004:0211a09": "月星宿於一毛孔普使見之又舍利弗十方世界所",
    "X19n0343_004:0211a10": "有諸風菩薩悉能吸著口中而身無損外諸樹木亦",
    "X19n0343_004:0211a11": "不摧折又十方世界劫盡燒時以一切火內於腹中",
    "X19n0343_004:0211a12": "火事如故而不為害又於下方過恒河沙等諸佛世",
    "X19n0343_004:0211a13": "界取一佛土舉著上方過恒河沙無數世界如持鍼",
    "X19n0343_004:0211a14": "鋒舉一棗葉而無所嬈又舍利弗住不可思議解脫",
    "X19n0343_004:0211a15": "菩薩能以神通現作佛身或現辟支佛身或現聲聞",
    "X19n0343_004:0211a16": "身或現帝釋身或現梵王身或現世主身或現轉輪",
    "X19n0343_004:0211a17": "聖王身又十方世界所有眾聲上中下音皆能變之",
    "X19n0343_004:0211a18": "令作佛聲演出無常苦空無我之音及十方諸佛所",
    "X19n0343_004:0211a19": "說種種之法皆於其中普令得聞舍利弗我今略說",
    "X19n0343_004:0211a20": "菩薩不可思議解脫之力若廣說者窮劫不盡。",
    "X19n0343_004:0211a21": "又問如此大小相容唯應度者乃能見之今身子",
    "X19n0343_004:0211a22": "等既見不思議應解不思議解云身子等不解何",
    "X19n0343_004:0211a23": "以知不解故下文迦葉謂身子云於盲者前現眾",
    "X19n0343_004:0211a24": "色像聲聞之人聞不思議不解不知亦爾也即難",
    "X19n0343_004:0211b01": "既不解應不見答見何必解事如世間人作一物",
    "X19n0343_004:0211b02": "極精玅眾人皆見而不解也問解有何失解云聲",
    "X19n0343_004:0211b03": "聞若解即具三慧與菩薩無異也又舍利弗或有",
    "X19n0343_004:0211b04": "眾生樂久住世而可度者菩薩即演七日以為一",
    "X19n0343_004:0211b05": "劫者復是一種不思議且問與大座入少室何異",
    "X19n0343_004:0211b06": "上明須彌入芥須彌如故芥客須彌芥亦如故今",
    "X19n0343_004:0211b07": "演七日為一劫七日如故促一劫為七日一劫如",
    "X19n0343_004:0211b08": "故此義是[〦/(刀*ㄚ*(留刀田))/日]也難若不異者今演七日為一劫七",
    "X19n0343_004:0211b09": "日即長促一劫為七日一劫即[打丁+豆]亦應芥納須彌",
    "X19n0343_004:0211b10": "芥子應開須彌入芬須彌應小既不蹵須彌開芬",
    "X19n0343_004:0211b11": "子亦應不延七日促一劫解云此文言延七日為",
    "X19n0343_004:0211b12": "一劫者乃延說之演演說七日為一劫何時延牽",
    "X19n0343_004:0211b13": "七日令長言演耶過不識字訓斯意僻也又解云",
    "X19n0343_004:0211b14": "此明延促與上相容義異上明大小相容不思議",
    "X19n0343_004:0211b15": "今明延促不思議上明不改不思議今明改不思",
    "X19n0343_004:0211b16": "議上明改不思議者小能容大大能入小而大小",
    "X19n0343_004:0211b17": "宛然故不思議今明改不思議者餘人不能改七",
    "X19n0343_004:0211b18": "日為一劫改一劫為七日菩薩能改不改者改故",
    "X19n0343_004:0211b19": "不思議示菩薩擁道非一故有此二文不同上明",
    "X19n0343_004:0211b20": "相容大小如故今亦七日為一劫一劫為七日長",
    "X19n0343_004:0211b21": "[打丁+豆]如故今既延[打丁+豆]為長促長為[打丁+豆]上亦開小為大",
    "X19n0343_004:0211b22": "蹵大令小欲示菩薩擁非一故有斯二也問此之",
    "X19n0343_004:0211b23": "延促自在之智五智中為是若箇智耶五智者一",
    "X19n0343_004:0211b24": "泥洹智二法住智三無諍智四邊際智五願智此",
    "X19n0343_004:0211c01": "是五智中邊際智邊際知能延促自在也問此是",
    "X19n0343_004:0211c02": "菩薩權變自在大小相容今時若為能得解脫耶",
    "X19n0343_004:0211c03": "解云且舉一喻如一小鏡尚寫百丈大山鏡容大",
    "X19n0343_004:0211c04": "山而不大大山入鏡大山如故菩薩體諸法如夢",
    "X19n0343_004:0211c05": "如幻如鏡中像故能如此也次明延促長短者如",
    "X19n0343_004:0211c06": "人眠夢夢經百年百年之夢只是一覺之眠百年",
    "X19n0343_004:0211c07": "之夢一覺之眠不長一覺之眠百年之夢不[打丁+豆]也",
    "X19n0343_004:0211c08": "他云夢顛倒虗妄何得為喻解云夢中夢歷歷覺",
    "X19n0343_004:0211c09": "中覺分明夢既虗妄覺亦顛倒是故菩薩體諸法",
    "X19n0343_004:0211c10": "如夢如幻故能如此也次文明作無量事現無量",
    "X19n0343_004:0211c11": "身辨不思議事問魔亦能化作佛身聲聞身及一",
    "X19n0343_004:0211c12": "切物今菩薩亦能如此復何足為奇耶解云菩薩",
    "X19n0343_004:0211c13": "能圓現彼不能圓現言菩薩能圓現者現一切身",
    "X19n0343_004:0211c14": "故華嚴云現眾生數等身說眾生數等教彼不能",
    "X19n0343_004:0211c15": "如此故菩薩不可思議也舍利弗我今略說菩薩",
    "X19n0343_004:0211c16": "不可思議者明不思議事不可具說今略說之也",
    "X19n0343_004:0211c17": "問略說盡不盡解云略盡一者略而不盡今盡而",
    "X19n0343_004:0211c18": "言略盡者明不思議事不出形之與聲既明形聲",
    "X19n0343_004:0212a01": "即攝一切故云略盡也。",
    "X19n0343_004:0212a02": "是時大迦葉聞說菩薩不可思議解脫法門歎未曾",
    "X19n0343_004:0212a03": "有謂舍利弗譬如有人於盲者前現眾色像非彼所",
    "X19n0343_004:0212a04": "見一切聲聞聞是不可思議解脫法門不能解了為",
    "X19n0343_004:0212a05": "若此也智者聞是其誰不發阿耨多羅三藐三菩提",
    "X19n0343_004:0212a06": "心我等何為永絕其根於此大乘已如敗種一切聲",
    "X19n0343_004:0212a07": "聞聞是不可思議解脫法門皆應號泣聲震三千大",
    "X19n0343_004:0212a08": "千世界一切菩薩應大欣慶頂受此法若有菩薩信",
    "X19n0343_004:0212a09": "解不可思議解脫法門者一切魔眾無如之何大迦",
    "X19n0343_004:0212a10": "葉說此語時三萬二千天子皆發阿耨多羅三藐三",
    "X19n0343_004:0212a11": "菩提心。",
    "X19n0343_004:0212a12": "時大迦葉聞說未曾有次舉譬即證前明聲聞見",
    "X19n0343_004:0212a13": "而不解也然可有四句一者見聞而解即菩薩二",
    "X19n0343_004:0212a14": "者見聞不解即聲聞三者不見不聞而今聞即世",
    "X19n0343_004:0212a15": "人復有不見不聞不解即底下之人也言未曾有",
    "X19n0343_004:0212a16": "者有二一前見未曾二聞未曾也。",
    "X19n0343_004:0212a17": "爾時維摩詰語大迦葉仁者十方無量阿僧祇世界",
    "X19n0343_004:0212a18": "中作魔王者多是住不可思議解脫菩薩以方便力",
    "X19n0343_004:0212a19": "故教化眾生現作魔王又迦葉十方無量菩薩或有",
    "X19n0343_004:0212a20": "人從乞手足耳鼻頭目髓腦血肉皮骨聚落城邑妻",
    "X19n0343_004:0212a21": "子奴婢象馬車乘金銀瑠璃硨磲碼碯珊瑚琥珀真",
    "X19n0343_004:0212a22": "珠珂貝衣服飲食如此乞者多是住不可思議解脫",
    "X19n0343_004:0212a23": "菩薩以方便力而往試之令其堅固所以者何住不",
    "X19n0343_004:0212a24": "可思議解脫菩薩有威德力故行逼迫示諸眾生如",
    "X19n0343_004:0212b01": "是難事凡夫下劣無有力勢不能如是逼迫菩薩譬",
    "X19n0343_004:0212b02": "如龍象蹴踏非驢所堪是名住不可思議解脫菩薩",
    "X19n0343_004:0212b03": "智慧方便之門。",
    "X19n0343_004:0212b04": "爾時維摩詰大迦葉仁者十方作魔王者明迦葉",
    "X19n0343_004:0212b05": "見一不見一唯知菩薩住不思議解脫魔無如之",
    "X19n0343_004:0212b06": "何不知只魔是住不可思議解脫也又上明順不",
    "X19n0343_004:0212b07": "思議順法門今明逆不思議逆法門上明善法門",
    "X19n0343_004:0212b08": "今明惡法門上明順不思議有二一形二聲形聲",
    "X19n0343_004:0212b09": "攝盡今明逆不思議亦有二一天二人天攝一切",
    "X19n0343_004:0212b10": "天人攝一切人人天攝一切盡魔即天乞人即人",
    "X19n0343_004:0212b11": "也然乞人非是世間容容人乃是住不思議菩薩",
    "X19n0343_004:0212b12": "能作如此化耳此就何物乞解云此就垂度檀河",
    "X19n0343_004:0212b13": "人檀河垂滿人乞強就其乞外即國城妻子內即",
    "X19n0343_004:0212b14": "四支百體其若施即度檀河檀河即滿故乞人是",
    "X19n0343_004:0212b15": "不思議人令行者行滿也次與龍象蹴蹋非驢所",
    "X19n0343_004:0212b16": "堪是不思議菩薩所能乞非淺行所能乞也有時",
    "X19n0343_004:0212b17": "云凡魔如驢不思議菩薩魔如龍象乃是不思議",
    "X19n0343_004:0212b18": "菩薩能了非凡魔所能也此言龍象者只是一象",
    "X19n0343_004:0212b19": "耳如好馬名龍馬好象龍象也。",
    "X19n0343_004:0212b20": "觀眾生品第七",
    "X19n0343_004:0212b21": "觀眾生品第七所以有此品來者有三意一者",
    "X19n0343_004:0212b22": "遠二者處中三者近言遠生者此經是菩薩經明",
    "X19n0343_004:0212b23": "菩薩行菩薩行者發心誓度一切眾生先人後己",
    "X19n0343_004:0212b24": "故大經云自未得度先度他是故敬禮初發心既",
    "X19n0343_004:0212c01": "發心欲度一切眾生應須識眾生相若不識眾生",
    "X19n0343_004:0212c02": "相即不能度眾生為是今明觀眾生令菩薩識眾",
    "X19n0343_004:0212c03": "生相雖度眾生實無眾生可度故金剛般若云滅",
    "X19n0343_004:0212c04": "度一切眾生實無眾生可度此言通貫一切故言",
    "X19n0343_004:0212c05": "遠生言中者從問疾品生彼文云從癡有愛即我",
    "X19n0343_004:0212c06": "病生以眾生病是故我病眾生病滅我病乃滅前",
    "X19n0343_004:0212c07": "後際悲皆等若爾菩薩大悲由眾生故有故大論",
    "X19n0343_004:0212c08": "云般若是佛母誰是般若母解云大悲為般若母",
    "X19n0343_004:0212c09": "誰為大悲母眾生為大悲母眾生從癡故愛愛故",
    "X19n0343_004:0212c10": "受生受生故病以眾生病故菩薩有大悲病以大",
    "X19n0343_004:0212c11": "悲故說般若是故眾生為大悲本大悲為般若本",
    "X19n0343_004:0212c12": "根本起自眾生是故今須觀眾生在本若正即一",
    "X19n0343_004:0212c13": "切正從菩薩正觀所觀為名故云觀眾生品也言",
    "X19n0343_004:0212c14": "近生者即是不思議品生不思議即是二知二知",
    "X19n0343_004:0212c15": "即是能觀眾生即是所觀又上不思議解脫即是",
    "X19n0343_004:0212c16": "緣教眾生即是教緣上雖明能觀緣教竟未明所",
    "X19n0343_004:0212c17": "觀教緣若但明教不明緣即不具足為是故上明",
    "X19n0343_004:0212c18": "教今辨緣也問今觀眾生者眾生為是有故觀為",
    "X19n0343_004:0213a01": "是無故觀耶然此義眾家釋不同薩婆多等云實",
    "X19n0343_004:0213a02": "無眾生但有陰入界等法眾生但有假名此名二",
    "X19n0343_004:0213a03": "世無唯現在和合故有名耳今明若實無眾生即",
    "X19n0343_004:0213a04": "菩薩菩薩本發心度眾生既無眾生可度何有菩",
    "X19n0343_004:0213a05": "薩又且若無眾生即是無見若實有法即是有見",
    "X19n0343_004:0213a06": "具足有無斷常二見云何名為菩薩故般若云斷",
    "X19n0343_004:0213a07": "一切諸見名為菩薩今既不離諸見云何名菩薩",
    "X19n0343_004:0213a08": "菩薩者即是體道之人古經詺菩薩為道士體道",
    "X19n0343_004:0213a09": "之士故名道士既體道即應離一切見也第二犢",
    "X19n0343_004:0213a10": "子道人云眾生是有眾生不可無何者彼云四大",
    "X19n0343_004:0213a11": "和合有眼法生五陰和合有人法生以是義故故",
    "X19n0343_004:0213a12": "知實有人法彼明假人不不可言真故非無為非",
    "X19n0343_004:0213a13": "三世非有為在第五藏中今明此亦非菩薩何者",
    "X19n0343_004:0213a14": "既云度一切眾生實無眾生得度所以者何若有",
    "X19n0343_004:0213a15": "眾生見壽者等見即非菩薩非但非菩薩亦非二",
    "X19n0343_004:0213a16": "乘乃是具縛凡夫何者我見是眾生之本故大品",
    "X19n0343_004:0213a17": "云身見攝六十二見故是具足凡夫也次呵棃云",
    "X19n0343_004:0213a18": "亦有亦無世諦故有真諦故無大論及成實論并",
    "X19n0343_004:0213a19": "馬鳴傳皆作此說明五陰為人輪軸為車世諦故",
    "X19n0343_004:0213a20": "有第一義諦故無若爾斯義應好然攢求之者竝",
    "X19n0343_004:0213a21": "崇此句以為栖神之宅詫心之處今明還是亦有",
    "X19n0343_004:0213a22": "亦無二見何者汝世諦有可無不真諦無可有不",
    "X19n0343_004:0213a23": "世諦不可無真諦不可有若爾世諦定有真諦定",
    "X19n0343_004:0213a24": "無故是有無二見非是菩薩也今觀眾生悉離如",
    "X19n0343_004:0213b01": "此之法如文如幻師見幻幻有非有幻有非無四",
    "X19n0343_004:0213b02": "句內外皆洗只此一句洗一切病故師云只假有",
    "X19n0343_004:0213b03": "一句破一切病也問云觀眾生如第五大此即是",
    "X19n0343_004:0213b04": "無云何彈他耶解云今明觀眾生如第五大何得",
    "X19n0343_004:0213b05": "同他若觀第五大如第五可薩衛今觀眾生如第",
    "X19n0343_004:0213b06": "五大只眾生菀然而無所有故云觀眾生如第五",
    "X19n0343_004:0213b07": "大所以大品云菩薩度眾生如虗空也問可無實",
    "X19n0343_004:0213b08": "眾生應有假幻眾生解云為實故幻無實何有幻",
    "X19n0343_004:0213b09": "四句皆淨只此是實相故大品云眾生即實際建",
    "X19n0343_004:0213b10": "立眾生於實際即建立實際於實際也實相既無",
    "X19n0343_004:0213b11": "所有眾生亦無所有故論云諸法實相者心行言",
    "X19n0343_004:0213b12": "語斷無生亦無滅寂滅如涅槃又責若爾經中何",
    "X19n0343_004:0213b13": "意或說有人或說無人耶解云諸佛或說我或說",
    "X19n0343_004:0213b14": "於無我諸法實相中無我無非我為是故眾生即",
    "X19n0343_004:0213b15": "實相也。",
    "X19n0343_004:0213b16": "○就文為二第一文殊淨名觀眾生第二身子天",
    "X19n0343_004:0213b17": "女觀眾生此之四人觀即一切人觀即觀一切何",
    "X19n0343_004:0213b18": "者文殊與淨名即道俗二人天女與身子即人天",
    "X19n0343_004:0213b19": "二人男女二人大小二人幽顯二人故此四人觀",
    "X19n0343_004:0213b20": "攝一切盡也就文殊與維摩觀眾生中為二第一",
    "X19n0343_004:0213b21": "明化他第二明自行就初為二第一論所觀眾生",
    "X19n0343_004:0213b22": "第二論能觀四等所以前論觀眾生後論四等者",
    "X19n0343_004:0213b23": "如前釋以眾生是四等本故前論觀眾生後論四",
    "X19n0343_004:0213b24": "等觀眾生既正次令眾生離苦故有大悲次與大",
    "X19n0343_004:0213c01": "樂故有大慈離苦得樂故有大憙知苦樂不二得",
    "X19n0343_004:0213c02": "空平等故有大捨為是故觀眾生後論四等也。",
    "X19n0343_004:0213c03": "爾時文殊師利問維摩詰言菩薩云何觀於眾生維",
    "X19n0343_004:0213c04": "摩詰言譬如幻師見所幻人菩薩觀眾生為若此如",
    "X19n0343_004:0213c05": "智者見水中月如鏡中見其面像如熱時燄如呼聲",
    "X19n0343_004:0213c06": "響如空中雲如水聚沫如水上泡如芭蕉堅如電久",
    "X19n0343_004:0213c07": "住如第五大如第六陰如第七情如十三入如十九",
    "X19n0343_004:0213c08": "界菩薩觀眾生為若此如無色界色如焦穀芽如須",
    "X19n0343_004:0213c09": "陀洹身見如阿那含入胎如阿羅漢三毒如得忍菩",
    "X19n0343_004:0213c10": "薩貪恚毀禁如佛煩惱習如盲者見色如入滅盡定",
    "X19n0343_004:0213c11": "出入息如空中鳥跡如石女兒如化人煩惱如夢所",
    "X19n0343_004:0213c12": "見已寤如滅度者受身如無煙之火菩薩觀眾生為",
    "X19n0343_004:0213c13": "若此。",
    "X19n0343_004:0213c14": "今即第一前文殊問菩薩云何觀眾生維摩言如",
    "X19n0343_004:0213c15": "幻師者淨名答明菩薩了悟眾生無所有故借十",
    "X19n0343_004:0213c16": "喻以明之大品餘處大乘皆借十喻以曉也言如",
    "X19n0343_004:0213c17": "幻者此句有盡言盡者眾生謂眾生是實信幻是",
    "X19n0343_004:0213c18": "虗今菩薩還借其所信之虗喻其所信之實同其",
    "X19n0343_004:0214a01": "信之虗既知實不實即知虗不虗此即盡也不盡",
    "X19n0343_004:0214a02": "者或情便謂若使如此乃無有實眾生應有虗眾",
    "X19n0343_004:0214a03": "生此於迷者不盡復須洗之本借虗為破實既無",
    "X19n0343_004:0214a04": "有實何處復有虗借假破實既捨實即應捨虗何",
    "X19n0343_004:0214a05": "領實無更著虗如肇師云無常為破常非是有無",
    "X19n0343_004:0214a06": "常今亦爾將虗為破實非是有於虗破實破故明",
    "X19n0343_004:0214a07": "虗實無虗即無此兩句既無四句內外皆淨也問",
    "X19n0343_004:0214a08": "若無實無虗乃至非虗非實一切皆無應無眾生",
    "X19n0343_004:0214a09": "解云不如此今明無所有者明眾生相無所有眾",
    "X19n0343_004:0214a10": "生相宛然而無所有舉譬如幻語咲菀然而無所",
    "X19n0343_004:0214a11": "有故肇師不真空論云幻化人非無幻化人幻化",
    "X19n0343_004:0214a12": "人非真人也彼人體諸法如此所以什師歎云秦",
    "X19n0343_004:0214a13": "人解空第一僧肇其人也如智者見水中月此明",
    "X19n0343_004:0214a14": "智人見月菀然而無所有不取愚者不如彌猴捉",
    "X19n0343_004:0214a15": "水中月沒水而□鏡像亦爾取智人見鏡像宛然",
    "X19n0343_004:0214a16": "了知無所有不取愚人不如鷄見鏡像即與之鬬",
    "X19n0343_004:0214a17": "鷄為之碎爪虎為之折牙不取此為喻但取智者",
    "X19n0343_004:0214a18": "為喻也如熱時炎此亦得類前智者見鏡像實無",
    "X19n0343_004:0214a19": "所有亦智者見熱炎實無所有也亦得異上上智",
    "X19n0343_004:0214a20": "見面知無所有今或者謂熱炎為水實無水故有",
    "X19n0343_004:0214a21": "異也次如第五大乃至十九界等者已如前釋今",
    "X19n0343_004:0214a22": "更明有二意一者因緣人二者破實人明因緣人",
    "X19n0343_004:0214a23": "如幻有無所有而有二者破實我為破實我之病",
    "X19n0343_004:0214a24": "明眾生如十三入十九界畢竟無所有也菩薩觀",
    "X19n0343_004:0214b01": "眾生為若此即體也問眾生如十三入十九界等",
    "X19n0343_004:0214b02": "畢竟無所有菩薩觀誰耶眾生既如十三入十九",
    "X19n0343_004:0214b03": "界菩薩亦如十三入十九界眾生無所有菩薩亦",
    "X19n0343_004:0214b04": "無所有誰能觀耶解云已如前明只眾生相如此",
    "X19n0343_004:0214b05": "菩薩觀眾生宛然無所有又眾生知所有亦不須",
    "X19n0343_004:0214b06": "菩薩度只為眾生於無所有中於眾生成有為是",
    "X19n0343_004:0214b07": "故菩薩觀眾生無所有令眾生同悟無所有也。",
    "X19n0343_004:0214b08": "文殊師利言若菩薩作是觀者云何行慈維摩詰言",
    "X19n0343_004:0214b09": "菩薩作是觀已自念我當為眾生說如斯法是即真",
    "X19n0343_004:0214b10": "實慈也行寂滅慈無所生故行不熱慈無煩惱故行",
    "X19n0343_004:0214b11": "等之慈等三世故行無諍慈無所起故行不二慈內",
    "X19n0343_004:0214b12": "外不合故行不壞慈畢竟盡故行堅固慈心無毀故",
    "X19n0343_004:0214b13": "行清淨慈諸法性淨故行無邊慈如虗空故行阿羅",
    "X19n0343_004:0214b14": "漢慈破結賊故行菩薩慈安眾生故行如來慈得如",
    "X19n0343_004:0214b15": "相故行佛之慈覺眾生故行自然慈無因得故行菩",
    "X19n0343_004:0214b16": "提慈等一味故行無等慈斷諸愛故行大悲慈導以",
    "X19n0343_004:0214b17": "大乘故行無厭慈觀空無我故行法施慈無遺惜故",
    "X19n0343_004:0214b18": "行持戒慈化毀禁故行忍辱慈護彼我故行精進慈",
    "X19n0343_004:0214b19": "荷負眾生故行禪定慈不受味故行智慧慈無不知",
    "X19n0343_004:0214b20": "時故行方便慈一切示現故行無隱慈直心清淨故",
    "X19n0343_004:0214b21": "行深心慈無雜行故行無誑慈不虗假故行安樂慈",
    "X19n0343_004:0214b22": "令得佛樂故菩薩之慈為若此也文殊師利又問何",
    "X19n0343_004:0214b23": "謂為悲答曰菩薩所作功德皆與一切眾生共之何",
    "X19n0343_004:0214b24": "謂為喜答曰有所饒益歡喜無悔何謂為捨答曰所",
    "X19n0343_004:0214c01": "作福祐無所怖望。",
    "X19n0343_004:0214c02": "文殊師利菩薩應作是觀者云何行慈下第二論",
    "X19n0343_004:0214c03": "能觀四等前文殊問接前觀眾生菩薩既觀眾生",
    "X19n0343_004:0214c04": "云何行慈也維摩言作是觀自念為眾生說此法",
    "X19n0343_004:0214c05": "即真實慈然此中問易答難所以爾者問即狹狢",
    "X19n0343_004:0214c06": "答即顯道故問易答難也前問云既無眾生菩薩",
    "X19n0343_004:0214c07": "云何行慈今即如此說即真實慈者明菩薩作此",
    "X19n0343_004:0214c08": "觀即是中道正觀今眾生悟此正觀得於法身之",
    "X19n0343_004:0214c09": "樂即真實之慈若凡夫二乘只是斷常觀得生死",
    "X19n0343_004:0214c10": "果非真實慈何者凡夫見有即常見二乘見無即",
    "X19n0343_004:0214c11": "斷見既是斷常煩惱見即得生死果令菩薩雙離",
    "X19n0343_004:0214c12": "此二觀眾生無所有即離常見無所有而觀眾生",
    "X19n0343_004:0214c13": "即離斷見離斷常即中道正觀令眾生悟此中道",
    "X19n0343_004:0214c14": "得於法身故是真實之慈也又說此法真實慈悲",
    "X19n0343_004:0214c15": "之說故云即真實慈也然作此釋猶未可解何者",
    "X19n0343_004:0214c16": "既無眾生即應無說云何言說如此即真實慈耶",
    "X19n0343_004:0214c17": "解云眾生若知無所有畢竟無菩薩亦無所說故",
    "X19n0343_004:0214c18": "大品云眾生若知畢竟空菩薩即無功夫只為眾",
    "X19n0343_004:0215a01": "生無所有於眾生有眾生既無所有而有菩薩無",
    "X19n0343_004:0215a02": "所說而說無所說而說說無所有令眾生無所有",
    "X19n0343_004:0215a03": "有悟有無所有故說此無所有法即真實慈也寂",
    "X19n0343_004:0215a04": "滅慈者即寂滅諸見即寂滅慈也阿羅漢者問二",
    "X19n0343_004:0215a05": "乘慈橫門慈非好慈今云何言行阿羅漢慈耶解",
    "X19n0343_004:0215a06": "云此借阿羅漢以目此慈耳阿羅漢名[煞(烈列)]結賊明",
    "X19n0343_004:0215a07": "此慈能破結賊也行菩薩慈亦爾竝是借喻耳所",
    "X19n0343_004:0215a08": "餘三等如文。",
    "X19n0343_004:0215a09": "文殊師利又問生死有畏菩薩當何所依維摩詰言",
    "X19n0343_004:0215a10": "菩薩於生死畏中當依如來功德之力文殊師利又",
    "X19n0343_004:0215a11": "問菩薩欲依如來功德之力當於何住答曰菩薩欲",
    "X19n0343_004:0215a12": "依如來功德力者當住度脫一切眾生又問欲度眾",
    "X19n0343_004:0215a13": "生當何所除答曰欲度眾生除其煩惱又問欲除煩",
    "X19n0343_004:0215a14": "惱當何所行答曰當行正念又問云何行於正念答",
    "X19n0343_004:0215a15": "曰當行不生不滅又問何法不生何法不滅答曰不",
    "X19n0343_004:0215a16": "善不生善法不滅又問善不善孰為本答曰身為本",
    "X19n0343_004:0215a17": "又問身孰為本答曰欲貪為本又問欲貪孰為本答",
    "X19n0343_004:0215a18": "曰虗妄分別為本又問虗妄分別孰為本答曰顛倒",
    "X19n0343_004:0215a19": "想為本又問顛倒想孰為本答曰無住為本又問無",
    "X19n0343_004:0215a20": "住孰為本答曰無住則無本文殊師利從無住本立",
    "X19n0343_004:0215a21": "一切法。",
    "X19n0343_004:0215a22": "文殊問生死畏菩薩當何所依者初文殊與居士",
    "X19n0343_004:0215a23": "觀眾生為二第一明化他竟今第二自行此文更",
    "X19n0343_004:0215a24": "為二初文殊問次淨名答今第一文殊問然此問",
    "X19n0343_004:0215b01": "正為始行菩薩故作此問也問何故卓爾有此文",
    "X19n0343_004:0215b02": "來明生死有畏菩薩當何所依耶解云有此文來",
    "X19n0343_004:0215b03": "者具有通別二意言通意者此中正明始行菩薩",
    "X19n0343_004:0215b04": "發菩提心既發菩提心即有異二乘心二乘心自",
    "X19n0343_004:0215b05": "調自度棄生死入涅槃今既是菩薩發菩提心應",
    "X19n0343_004:0215b06": "在生死濟度一切眾生既在生死生死甚可怖畏",
    "X19n0343_004:0215b07": "今是始行菩薩未勉怖畏畏於生死既畏生死菩",
    "X19n0343_004:0215b08": "薩當何所依故作此問也別意者從前四等文生",
    "X19n0343_004:0215b09": "菩薩既有大悲即應在生死拔眾生苦生死既可",
    "X19n0343_004:0215b10": "畏菩薩當何所依勉怖畏故問云生死有畏菩薩",
    "X19n0343_004:0215b11": "當何所依也維摩詰言菩薩於生死畏中當依如",
    "X19n0343_004:0215b12": "來功德者上文殊問云生死有畏當何所依今答",
    "X19n0343_004:0215b13": "云當依如來功德明上有所憑故下無所畏然依",
    "X19n0343_004:0215b14": "如來功德即是念佛三昧念佛三昧遍治一切何",
    "X19n0343_004:0215b15": "者有別治通治別治者如貪欲多教不淨瞋恚多",
    "X19n0343_004:0215b16": "教慈悲愚癡多教因緣覺觀多教數息著我多教",
    "X19n0343_004:0215b17": "界方便此即別也通治者眾生等有此病應教念",
    "X19n0343_004:0215b18": "佛三昧念佛三昧通治一切故令依如來功德也",
    "X19n0343_004:0215b19": "又如大品中明菩薩九相觀時菩薩身毛皆竪生",
    "X19n0343_004:0215b20": "於畏心令作於六念今亦爾也文殊又問菩薩依",
    "X19n0343_004:0215b21": "如來功德當於何住者明菩薩在生死怖畏依佛",
    "X19n0343_004:0215b22": "功德何所作耶淨名答云菩薩依如來功德欲度",
    "X19n0343_004:0215b23": "脫一切眾生也又上依如來功德即上所依今明",
    "X19n0343_004:0215b24": "度眾生即下有所濟亦上有所弘今下有所化又",
    "X19n0343_004:0215c01": "此亦是釋上依如來功德得無所畏何者以大來",
    "X19n0343_004:0215c02": "脫小明菩薩運心欲遍度一切眾生此心既大豈",
    "X19n0343_004:0215c03": "當復有於小畏者耶二者度一切眾生即有慈心",
    "X19n0343_004:0215c04": "若有慈心即無所畏亦無有人能惱菩薩者故世",
    "X19n0343_004:0215c05": "云人無害獸之獸無害人之意也三者念佛功德",
    "X19n0343_004:0215c06": "此是勝法既樂勝法即忘畏事故不畏也又問欲",
    "X19n0343_004:0215c07": "度眾生當何所除者明菩薩度眾生何所除答云",
    "X19n0343_004:0215c08": "所以度眾生者欲除眾生煩惱故也又問何故除",
    "X19n0343_004:0215c09": "煩惱答云當行正念既除煩惱即行於正觀由觀",
    "X19n0343_004:0215c10": "故能除煩惱也又問云何正念答得行不生不滅",
    "X19n0343_004:0215c11": "此言不生不滅非是八不中不生不滅此言不生",
    "X19n0343_004:0215c12": "不滅者明惡法不生善法不滅故云不生不滅也",
    "X19n0343_004:0215c13": "又問善不善熟為本答曰身為本者明身能起善",
    "X19n0343_004:0215c14": "起不善故云身為本問身熟為本答欲貪為本者",
    "X19n0343_004:0215c15": "明由欲貪故有欲貪即是愛由愛故有身所以大",
    "X19n0343_004:0215c16": "經云生死本際有二種一無明二有愛愛故受身",
    "X19n0343_004:0215c17": "所以欲貪為身本也又問欲貪熟為本答虗妄分",
    "X19n0343_004:0215c18": "別為本者明為欲貪本也又問虗妄分別熟為本",
    "X19n0343_004:0216a01": "答曰顛想為本何故分別於色只為有顛倒之想",
    "X19n0343_004:0216a02": "故虗妄分別所以顛倒想為分別本也又問顛倒",
    "X19n0343_004:0216a03": "想熟為本答曰無住為本此言難解開中有二釋",
    "X19n0343_004:0216a04": "第一解言無住為本者明顛倒妄想無有一念住",
    "X19n0343_004:0216a05": "時若得一念住即為正法只為不得一念住故為",
    "X19n0343_004:0216a06": "耶倒舉喻如水波動波若靜即水平影正以波動",
    "X19n0343_004:0216a07": "不得靜水不平即影不正今顛倒亦爾不得一念",
    "X19n0343_004:0216a08": "住故云無住為妄想顛倒本也二者言無住為本",
    "X19n0343_004:0216a09": "者明顛倒畢竟無所有畢竟無所有於眾生成有",
    "X19n0343_004:0216a10": "無所有於眾生有故云無住為顛倒想本也問無",
    "X19n0343_004:0216a11": "住熟為本此復難解若言無本便墮無因自然等",
    "X19n0343_004:0216a12": "義與外道及由來更有何殊且略類兩家一外道",
    "X19n0343_004:0216a13": "責十一根誰為本若五大為本乃至責冥初熟為",
    "X19n0343_004:0216a14": "本答冥初無本答責內學成論五住地義見一處",
    "X19n0343_004:0216a15": "住地誰為本答欲愛為本責欲愛熟為本答色愛",
    "X19n0343_004:0216a16": "為本即責色愛熟為本答有愛次責有愛答無明",
    "X19n0343_004:0216a17": "為本次責無明熟為本答無明無本今亦爾從初",
    "X19n0343_004:0216a18": "責善不善最後責無住無本何異耶今且依兩釋",
    "X19n0343_004:0216a19": "與由來人異一者明成論即有五地義僧佉法即",
    "X19n0343_004:0216a20": "有二十五諦義今菩薩未曾有此義但顛倒謂情",
    "X19n0343_004:0216a21": "有此等法今菩薩却責彼不可得故云無住無本",
    "X19n0343_004:0216a22": "也有時舉喻夢得錢飲酒飲酒而相打相打即許",
    "X19n0343_004:0216a23": "官問云何意相打因飲酒何得酒錢酤酒那得錢",
    "X19n0343_004:0216a24": "即不知今亦爾責顛倒不得故言無本此是破義",
    "X19n0343_004:0216b01": "非是立義也二者明未曾有因未曾無因因與無",
    "X19n0343_004:0216b02": "因竝顛倒謂謂有因責因故云無住無本故與他",
    "X19n0343_004:0216b03": "異也。",
    "X19n0343_004:0216b04": "○時維摩詰室有天女者第二章身子與天女論",
    "X19n0343_004:0216b05": "眾生所以有此女者終是諸佛菩薩更相影嚮堪",
    "X19n0343_004:0216b06": "開道利緣前維摩作男方便今天女作女方便故",
    "X19n0343_004:0216b07": "肇師云原夫能天能人者豈天人之所能果以非",
    "X19n0343_004:0216b08": "天非人故能天能人耳今亦爾能男能女者非男",
    "X19n0343_004:0216b09": "女之所能果非男非女能男女耳問今天女身子",
    "X19n0343_004:0216b10": "論眾生與前文殊居士何異解云通即不異何者",
    "X19n0343_004:0216b11": "通令識眾生之實凡夫不能知眾生之實此二章",
    "X19n0343_004:0216b12": "通令識眾生之實故不異也別即有異何者前文",
    "X19n0343_004:0216b13": "殊與淨名論眾生即通今天女與身子論即別言",
    "X19n0343_004:0216b14": "上論通者直論眾生如幻如炎如十三入等眾生",
    "X19n0343_004:0216b15": "語通一切故上論通今論別者今直男女論男男",
    "X19n0343_004:0216b16": "不可得論女女不可得論女女不可得所以為別",
    "X19n0343_004:0216b17": "也然此二人論攝一切人盡何者已如前明男女",
    "X19n0343_004:0216b18": "攝盡人天攝盡道俗攝盡故此二人攝盡也二人",
    "X19n0343_004:0216b19": "攝既盡二人論即一切人論此二人論不可得即",
    "X19n0343_004:0216b20": "一切不可得也問今論眾生何故論男女耶解云",
    "X19n0343_004:0216b21": "由男女故有一切眾生何者男見男女見女女見",
    "X19n0343_004:0216b22": "男男見女女愛女男愛男男愛女女愛男由男女",
    "X19n0343_004:0216b23": "故起愛見有愛見故有集諦有集諦故即有苦諦",
    "X19n0343_004:0216b24": "有苦集即輪轉生死也問經云生死本際凡有二",
    "X19n0343_004:0216c01": "種謂無明與愛今云何言見愛為本耶解云只見",
    "X19n0343_004:0216c02": "是無明無明故起見所以成論云是癡增上名之",
    "X19n0343_004:0216c03": "為見為是故今論男女論男不可得即無男論女",
    "X19n0343_004:0216c04": "不可得即無女無男無女即無愛見無愛見即無",
    "X19n0343_004:0216c05": "眾生故此二人論於男女也。",
    "X19n0343_004:0216c06": "時維摩詰室有一天女見諸天人聞所說法便現其",
    "X19n0343_004:0216c07": "身。",
    "X19n0343_004:0216c08": "就此文有七番且開為三第一論義之由第二正",
    "X19n0343_004:0216c09": "論義第三佛迹今即第一有天女者什師云是維",
    "X19n0343_004:0216c10": "摩八不思議宅神至人空同無像竝現十方未曾",
    "X19n0343_004:0216c11": "有宅不宅隨俗故宅未曾有神不神隨俗故有神",
    "X19n0343_004:0216c12": "隨俗宅宅異凡夫宅八不思議宅隨俗神神異凡",
    "X19n0343_004:0216c13": "夫神法身菩薩神故云室有天女也見諸大人聞",
    "X19n0343_004:0216c14": "所說法便現身者有二意一者上開道二者下斥",
    "X19n0343_004:0216c15": "聲聞上開道即供養菩薩之與正法斥聲聞即與",
    "X19n0343_004:0216c16": "身子論也言見大人聞說法者見文殊等諸菩薩",
    "X19n0343_004:0216c17": "來聞上所說不思議之法故言見諸大人聞所說",
    "X19n0343_004:0216c18": "法也便現其身者天本隱今即顯天女何意隱者",
    "X19n0343_004:0217a01": "居士空室既空物亦空神今室有物神即現前隱",
    "X19n0343_004:0217a02": "成空權巧今現成有方便又若隱若顯若現若藏",
    "X19n0343_004:0217a03": "皆為物開道皆是方便前藏方便今現方便故云",
    "X19n0343_004:0217a04": "現其身也。",
    "X19n0343_004:0217a05": "即以天華散諸菩薩大弟子上華至諸菩薩即皆墮",
    "X19n0343_004:0217a06": "落至大弟子便著不墮一切弟子神力去華不能令",
    "X19n0343_004:0217a07": "去。",
    "X19n0343_004:0217a08": "即以天華散者第二正論義就此為三初本身論",
    "X19n0343_004:0217a09": "二轉身論三復身論今初言以天華散者欲以華",
    "X19n0343_004:0217a10": "為論故天女散華又散華者欲示供養復欲挫諸",
    "X19n0343_004:0217a11": "小道故散華也言以華為論者菩薩或依果論或",
    "X19n0343_004:0217a12": "正果論華即依果身即正果正果中或本身論或",
    "X19n0343_004:0217a13": "轉身論或復身論三業皆為所以爾者菩薩無依",
    "X19n0343_004:0217a14": "無礙種種為或世界或光明或香華或國土如信",
    "X19n0343_004:0217a15": "相菩薩疑佛八十室忽然廣博土穢而忽淨即答",
    "X19n0343_004:0217a16": "[打丁+豆]壽之疑何者室狹而不狹即知壽[打丁+豆]而不[打丁+豆]光",
    "X19n0343_004:0217a17": "明論議即如大經十九卷大眾中忽有光明非青",
    "X19n0343_004:0217a18": "見青非黃見黃等即是釋德王之難也香味論即",
    "X19n0343_004:0217a19": "如此經下文香積品也今此中即散華論只散一",
    "X19n0343_004:0217a20": "華即雙難大小散菩薩難菩薩散大弟子難聲聞",
    "X19n0343_004:0217a21": "散菩薩皆墮落者此是菩薩無礙問答散華即無",
    "X19n0343_004:0217a22": "依之問菩薩能去華菩薩無依之答此無礙之問",
    "X19n0343_004:0217a23": "問無礙之答無礙之答答無礙之問問答皆無礙",
    "X19n0343_004:0217a24": "故華不著身也至大弟子即無礙之問著而不墮",
    "X19n0343_004:0217b01": "即有礙之答無礙之問有礙之答答不成答故云",
    "X19n0343_004:0217b02": "華不去也一切弟子神力去華不能令去者此即",
    "X19n0343_004:0217b03": "意業通前天手散華身業問今大弟子神力去不",
    "X19n0343_004:0217b04": "去即意業通不通也所以去不去者此是無礙之",
    "X19n0343_004:0217b05": "華故有礙之心去之不去無礙華無礙心華即不",
    "X19n0343_004:0217b06": "著有礙心故華即便著有礙心非但無礙著有礙",
    "X19n0343_004:0217b07": "亦著無礙心非但無礙不著有礙亦不著心有礙",
    "X19n0343_004:0217b08": "無礙有礙皆著無礙皆不著也。",
    "X19n0343_004:0217b09": "爾時天問舍利弗何故去華答曰此華不如法是以",
    "X19n0343_004:0217b10": "去之天曰勿謂此華為不如法所以者何是華無所",
    "X19n0343_004:0217b11": "分別仁者自生分別想耳若於佛法出家有所分別",
    "X19n0343_004:0217b12": "為不如法若無所分別是則如法觀諸菩薩華不著",
    "X19n0343_004:0217b13": "者已斷一切分別想故譬如人畏時非人得其便如",
    "X19n0343_004:0217b14": "是弟子畏生死故色聲香味觸得其便也已離畏者",
    "X19n0343_004:0217b15": "一切五欲無能為也結習未盡華著身耳結習盡者",
    "X19n0343_004:0217b16": "華不著也。",
    "X19n0343_004:0217b17": "爾時天問何故去華即口論義身子聲聞中第一",
    "X19n0343_004:0217b18": "是故問身子何故去華也身子答此華不如法故",
    "X19n0343_004:0217b19": "去之也言不如法者華本俗人所[托七+巫]非[戒廾+((巨匚)/八)]律之法",
    "X19n0343_004:0217b20": "非沙門之法故云不如法又言不如法者不如華",
    "X19n0343_004:0217b21": "法華法去之即去今去不去此非華法故云不如",
    "X19n0343_004:0217b22": "法也天曰勿謂此華不如法身子謂華不如法天",
    "X19n0343_004:0217b23": "女今答勿謂華不如法乃是舍利弗不如法何者",
    "X19n0343_004:0217b24": "華無心言如法不如法仁者謂如法不如法故如",
    "X19n0343_004:0217c01": "法不如法在身子也若於佛法出家有所分別不",
    "X19n0343_004:0217c02": "如法者第二節明若分別如法不如法皆不如法",
    "X19n0343_004:0217c03": "若不分別如法不如法皆如法舍利弗分別如法",
    "X19n0343_004:0217c04": "不如法不如法皆在舍利弗菩薩不分別如法不",
    "X19n0343_004:0217c05": "如法如法皆菩薩也譬如人畏不舉譬曉華著不",
    "X19n0343_004:0217c06": "著前譬後合今即譬言人畏時非人得便者什師",
    "X19n0343_004:0217c07": "云外國有羅剎變為馬有人騎之羅剎及頭語云",
    "X19n0343_004:0217c08": "馬好不此人即拔刀云刀好不此人若畏羅剎即",
    "X19n0343_004:0217c09": "得其便以不畏故羅剎無如之何也如是弟子畏",
    "X19n0343_004:0217c10": "生死故下第二合譬有二前明聲聞畏生死故華",
    "X19n0343_004:0217c11": "著身菩薩不畏生死故不著也次云聲聞結習未",
    "X19n0343_004:0217c12": "盡故華著身菩薩結習盡故華不著身也然此語",
    "X19n0343_004:0217c13": "難解大論云若菩薩斷習得佛時更斷何物然大",
    "X19n0343_004:0217c14": "論有兩說一小乘人說菩薩未斷一豪煩惱大乘",
    "X19n0343_004:0217c15": "說菩薩得無生斷煩惱習盡論有雙彈此二解今",
    "X19n0343_004:0217c16": "當如實說明菩薩斷煩惱盡未斷習若使如此今",
    "X19n0343_004:0217c17": "云何言菩薩斷習耶什師有二解一云聲聞菩薩",
    "X19n0343_004:0217c18": "皆有習但聲聞有習即起菩薩有習習不起以起",
    "X19n0343_004:0218a01": "故言有不起故言無心起不起故言有不有非是",
    "X19n0343_004:0218a02": "斷不斷故言有不有也說解云聲聞有三界習菩",
    "X19n0343_004:0218a03": "薩無三界內習有念佛功德習大論言有習者有",
    "X19n0343_004:0218a04": "念佛功德習此言無習無三界習故經論各有其",
    "X19n0343_004:0218a05": "意無相違也。",
    "X19n0343_004:0218a06": "舍利弗言天止此室其已久如答曰我止此室如耆",
    "X19n0343_004:0218a07": "年解脫舍利弗言止此久耶天曰耆年解脫亦何如",
    "X19n0343_004:0218a08": "久舍利弗默然不答。",
    "X19n0343_004:0218a09": "舍利弗言天止此室其已久如有此文來者可有",
    "X19n0343_004:0218a10": "二意一者歎故問何者上天女神力屈身子神力",
    "X19n0343_004:0218a11": "言辨屈身子言辨此即內有無依之慧外有無礙",
    "X19n0343_004:0218a12": "之辨必久殖三多處室應久是故問云止此室久",
    "X19n0343_004:0218a13": "如如即正問止久近也二者驚怪故問何者天女",
    "X19n0343_004:0218a14": "有如此神力辨才內有無依之慧外有無礙之辨",
    "X19n0343_004:0218a15": "不應復受女人之身為此義故所以問云止此室",
    "X19n0343_004:0218a16": "其已久如也答曰我止此室如耆年解脫者上身",
    "X19n0343_004:0218a17": "子作久近問今天女破久近故今答云我止此室",
    "X19n0343_004:0218a18": "如汝所證無為解脫詺身子為耆年六十為耆年",
    "X19n0343_004:0218a19": "身子爾時亦老也外書云六十耆指使不復自伇",
    "X19n0343_004:0218a20": "云耆年也解脫者然解脫有二種一有為二無為",
    "X19n0343_004:0218a21": "有為解脫者五分法身解脫故數偈云前及一切",
    "X19n0343_004:0218a22": "法是皆五陰攝前即是色陰餘四法身即行陰五",
    "X19n0343_004:0218a23": "陰皆是有為故五分法身解脫皆為也無為者數",
    "X19n0343_004:0218a24": "滅涅槃即無為解脫今此問是無為解脫也舍利",
    "X19n0343_004:0218b01": "弗言止此久耶者上天女云我止此室如汝所證",
    "X19n0343_004:0218b02": "無為舍利弗言若爾天止此室久矣何以故無始",
    "X19n0343_004:0218b03": "已來本有此無為解脫故肇師云超群有以幽深",
    "X19n0343_004:0218b04": "量大虗以永久隨之弗得其縱迎之罔眺其首故",
    "X19n0343_004:0218b05": "知解脫來久解脫既久天止此室亦久故云止此",
    "X19n0343_004:0218b06": "久耶也天曰耆年解脫亦如久者即責解脫久近",
    "X19n0343_004:0218b07": "明數滅無為解脫即無生無滅無始無終無久無",
    "X19n0343_004:0218b08": "近云何無為解脫久耶若有久近即來去生滅而",
    "X19n0343_004:0218b09": "不爾所以今責解脫亦何如久也舍利弗嘿然不",
    "X19n0343_004:0218b10": "答者有二意一者進退不答若答言無久近乃順",
    "X19n0343_004:0218b11": "解脫即違言失若言有久近不違前言即傷解脫",
    "X19n0343_004:0218b12": "言違前言者前天女云如耆年解脫身子領云止",
    "X19n0343_004:0218b13": "此久耶明解脫是久今若言無久近即違言若言",
    "X19n0343_004:0218b14": "有久近即永解脫所以嘿然不知所云也二者身",
    "X19n0343_004:0218b15": "子既利根聞此一責玄悟解脫無久近無不久近",
    "X19n0343_004:0218b16": "是故嘿然也然嘿有三品下中上下嘿即是凡夫",
    "X19n0343_004:0218b17": "不知法相故嘿然中嘿者即是身子知道無言恐",
    "X19n0343_004:0218b18": "言傷道故嘿然上嘿然者即是淨名知道無言言",
    "X19n0343_004:0218b19": "不乖道故嘿今身子知解脫出無言說恐言說傷",
    "X19n0343_004:0218b20": "解脫故嘿然也。",
    "X19n0343_004:0218b21": "天曰如何耆舊大智而默答曰解脫者無所言說故",
    "X19n0343_004:0218b22": "吾於是不知所云天曰言說文字皆解脫相所以者",
    "X19n0343_004:0218b23": "何解脫者不內不外不在兩間文字亦不內不外不",
    "X19n0343_004:0218b24": "在兩間是故舍利弗無離文字說解脫也所以者何",
    "X19n0343_004:0218c01": "一切諸法是解脫相。",
    "X19n0343_004:0218c02": "天曰如何耆舊大智而嘿前來責語非語明聲聞",
    "X19n0343_004:0218c03": "不能聖說法今即責嘿非嘿明聲聞不能聖嘿然",
    "X19n0343_004:0218c04": "上生不得今死不得若生若死若語若嘿皆悉不",
    "X19n0343_004:0218c05": "成是故今責何故大智而嘿也答曰解脫無所言",
    "X19n0343_004:0218c06": "說者身子順解脫而答明解脫無有言說是故嘿",
    "X19n0343_004:0218c07": "然也天曰言說文字皆解脫相者明身子見一不",
    "X19n0343_004:0218c08": "見二只知解脫無言說不知言說即解脫故言解",
    "X19n0343_004:0218c09": "脫出言說之水如犢子之我由來真諦地論棃耶",
    "X19n0343_004:0218c10": "出四句外身子亦爾唯知解脫絕四句不知四句",
    "X19n0343_004:0218c11": "即解脫故云文字皆解脫相也所以者何釋文字",
    "X19n0343_004:0218c12": "即解脫如文所以者何一切諸法是解脫相者重",
    "X19n0343_004:0218c13": "釋明一切皆解脫相既云一切法皆解脫相文字",
    "X19n0343_004:0218c14": "一法豈非解脫耶二者只一切法是解脫解脫是",
    "X19n0343_004:0218c15": "一切法也。",
    "X19n0343_004:0218c16": "舍利弗言不復以離婬怒癡為解脫乎天曰佛為增",
    "X19n0343_004:0218c17": "上慢人說離婬怒癡為解脫耳若無增上慢者佛說",
    "X19n0343_004:0218c18": "婬怒癡性即是解脫。",
    "X19n0343_004:0219a01": "舍利弗言不復以離三毒為解脫乎舍利弗及難",
    "X19n0343_004:0219a02": "天女若使一切法即解脫者三毒亦是一切法三",
    "X19n0343_004:0219a03": "毒亦是解脫佛說離三毒為解脫若爾應離文字",
    "X19n0343_004:0219a04": "諸法為解脫故作此問也天曰佛為增上慢人說",
    "X19n0343_004:0219a05": "離三毒為解脫耳然身子至此凡四節屈第一華",
    "X19n0343_004:0219a06": "屈第二語屈第三嘿屈語嘿即立屈今此即引佛",
    "X19n0343_004:0219a07": "語屈若語若嘿若引皆悉不成也言此是引佛語",
    "X19n0343_004:0219a08": "者身子云佛說離三毒為解脫汝云何言一切諸",
    "X19n0343_004:0219a09": "法皆解脫耶故今天答佛為增上慢人說離三毒",
    "X19n0343_004:0219a10": "為解脫耳何者增上慢人未斷謂斷未得謂得未",
    "X19n0343_004:0219a11": "斷煩惱謂得解脫佛為此人說斷煩惱盡乃得解",
    "X19n0343_004:0219a12": "脫若為深行大士說三毒即解脫故無行云婬欲",
    "X19n0343_004:0219a13": "即是道恚癡亦復然如是三法中無量諸佛道如",
    "X19n0343_004:0219a14": "來所說各有其意云何作定解耶故云佛為增上",
    "X19n0343_004:0219a15": "慢人離三毒為解脫耳若無增上慢三毒即解脫",
    "X19n0343_004:0219a16": "也。",
    "X19n0343_004:0219a17": "舍利弗言善哉善哉天女汝何所得以何為證辯乃",
    "X19n0343_004:0219a18": "如是天曰我無得無證故辨如是所以者何若有得",
    "X19n0343_004:0219a19": "有證者則於佛法為增上慢。",
    "X19n0343_004:0219a20": "舍利弗言善哉善哉者身子自知下劣高讓菩薩",
    "X19n0343_004:0219a21": "是故稱歎踰楊善哉善哉也身子問汝何得何證",
    "X19n0343_004:0219a22": "辯乃如是身子既屈天女之辯故今問辯也曰我",
    "X19n0343_004:0219a23": "無得無證辨乃如是彈其稱歎明聲聞語嘿非語",
    "X19n0343_004:0219a24": "嘿自謙稱歎非稱歎聲聞都無一切法何但聲聞",
    "X19n0343_004:0219b01": "無一切法亦都無有聲聞故法華云十方佛土無",
    "X19n0343_004:0219b02": "有二乘也問何者為得何者為證解云得有為為",
    "X19n0343_004:0219b03": "得證無為為證亦得道諦為得證滅諦為證聲聞",
    "X19n0343_004:0219b04": "有得有證即有所得有所得即外有所依內即有",
    "X19n0343_004:0219b05": "礙菩薩無得無證即無所得無所得故外無所依",
    "X19n0343_004:0219b06": "內無礙故大經云有所得者無四無礙無所得者",
    "X19n0343_004:0219b07": "有四無礙故今答云無得無證辨乃如是也然言",
    "X19n0343_004:0219b08": "無得無證非是無得故無得無證今明乃得無所",
    "X19n0343_004:0219b09": "得證無所證故云無得無證諸法無得無證而言",
    "X19n0343_004:0219b10": "有得有證即增上慢人也。",
    "X19n0343_004:0219b11": "舍利弗問天汝於三乘為何志求天曰以聲聞法化",
    "X19n0343_004:0219b12": "眾生故我為聲聞以因緣法化眾生故我為辟支佛",
    "X19n0343_004:0219b13": "以大悲法化眾生故我為大乘。",
    "X19n0343_004:0219b14": "舍利弗問天女於三乘為何志求者上天女言我",
    "X19n0343_004:0219b15": "無得無證故辯如是身子今更重問汝於三乘為",
    "X19n0343_004:0219b16": "何志求佛法不出三乘故作問也天曰聲聞法化",
    "X19n0343_004:0219b17": "下天女答明我懷抱非三非一非大非小不應問",
    "X19n0343_004:0219b18": "大小三一也。",
    "X19n0343_004:0219b19": "舍利弗如人入瞻蔔林唯齅瞻蔔不齅餘香如是若",
    "X19n0343_004:0219b20": "入此室但聞佛功德之香不樂聞聲聞辟支佛功德",
    "X19n0343_004:0219b21": "香也舍利弗其有釋梵四天王諸天龍鬼神等入此",
    "X19n0343_004:0219b22": "室者聞斯上人講說正法皆樂佛功德之香發心而",
    "X19n0343_004:0219b23": "出舍利弗吾止此室十有二年初不聞說聲聞辟支",
    "X19n0343_004:0219b24": "佛法但聞菩薩大慈大悲不可思議諸佛之法。",
    "X19n0343_004:0219c01": "舍利弗如人入瞻蔔林唯嗅瞻蔔者上明無三無",
    "X19n0343_004:0219c02": "一無大無小便作無解是故今明雖無大無小而",
    "X19n0343_004:0219c03": "無失大小故云入瞻蔔林唯嗅瞻蔔也合譬如文",
    "X19n0343_004:0219c04": "舍利弗吾止此室十有二年者上彈其久近明無",
    "X19n0343_004:0219c05": "久近便謂無久近是故今明雖無久近不失久近",
    "X19n0343_004:0219c06": "所以今云吾止此室十有二年也何故的言十二",
    "X19n0343_004:0219c07": "年解云十二年是一紀之數如肇師云在什公門",
    "X19n0343_004:0219c08": "下十有餘年然在門什公實不得十二年而云十",
    "X19n0343_004:0219c09": "二年亦存其一紀數耳莊子外篇老子問孔丘云",
    "X19n0343_004:0219c10": "吾聞子北方之賢者亦得道乎答未得也又問惡",
    "X19n0343_004:0219c11": "乎求之彼答曰吾求之陰陽十有二年而未得也。",
    "X19n0343_004:0219c12": "舍利弗此室常現八未曾有難得之法何等為八此",
    "X19n0343_004:0219c13": "室常以金色光照晝夜無異不以日月所照為明是",
    "X19n0343_004:0219c14": "為一未曾有難得之法此室入者不為諸垢之所惱",
    "X19n0343_004:0219c15": "也是為二未曾有難得之法。此室常有釋梵四天",
    "X19n0343_004:0219c16": "王他方菩薩來會不絕是為三未曾有難得之法此",
    "X19n0343_004:0219c17": "室常說六波羅蜜不退轉法是為四未曾有難得之",
    "X19n0343_004:0219c18": "法。此室常作天人第一之樂絃出無量法化之聲",
    "X19n0343_004:0219c19": "是為五未曾有難得之法此室有四大藏眾寶積滿",
    "X19n0343_004:0219c20": "周窮濟乏求得無盡是為六未曾有難得之法。此",
    "X19n0343_004:0219c21": "室釋迦牟尼佛阿彌陀佛阿閦佛寶德寶燄寶月寶",
    "X19n0343_004:0219c22": "嚴難勝師子響一切利成如是等十方無量諸佛是",
    "X19n0343_004:0219c23": "上人念時即皆為來廣說諸佛祕要法藏說已還去",
    "X19n0343_004:0219c24": "是為七未曾有難得之法此室一切諸天嚴飾宮殿",
    "X19n0343_004:0220a01": "諸佛淨土皆於中現是為八未曾有難得之法舍利",
    "X19n0343_004:0220a02": "弗此室常現八未曾有難得之法。誰有見斯不思",
    "X19n0343_004:0220a03": "議事而復樂於聲聞法乎。",
    "X19n0343_004:0220a04": "舍利弗此室常現八未曾有難得之法者此明淨",
    "X19n0343_004:0220a05": "名依果正果即以無生玅慧依果即以無漏淨業",
    "X19n0343_004:0220a06": "所起此中八未曾有束為四雙相對今即第一此",
    "X19n0343_004:0220a07": "室常以金色光明不俟日月火珠燈明二者不為",
    "X19n0343_004:0220a08": "諸垢所惱此即內外一雙外有光明內無煩惱也",
    "X19n0343_004:0220a09": "此室常有釋梵四天他方菩薩此明勝緣此室常",
    "X19n0343_004:0220a10": "說六波羅蜜此明玅教即緣教一雙此室常作第",
    "X19n0343_004:0220a11": "一之樂出無量法化此明法無盡此室有四大藏",
    "X19n0343_004:0220a12": "此明財無盡即財法無盡一雙此室釋迦等佛此",
    "X19n0343_004:0220a13": "明正果此室一切諸天嚴餝此明依果依正一雙",
    "X19n0343_004:0220a14": "所以此室一切諸天宮殿諸佛淨土於中現者什",
    "X19n0343_004:0220a15": "師云方寸金剛能見數里金剛有漏顛倒業所起",
    "X19n0343_004:0220a16": "尚爾豈況菩薩無漏淨業而不能耶誰有見斯而",
    "X19n0343_004:0220a17": "復樂聲聞者明二乘乞食尚不得豈當不樂此耶。",
    "X19n0343_004:0220a18": "舍利弗言汝何以不轉女身天曰我從十二年來求",
    "X19n0343_004:0220a19": "女人相了不可得當何所轉譬如幻師化作幻女若",
    "X19n0343_004:0220a20": "有人問何以不轉女身是人為正問不舍利弗言不",
    "X19n0343_004:0220a21": "也幻無定相當何所轉天曰一切諸法亦復如是無",
    "X19n0343_004:0220a22": "有定相云何乃問不轉女身。",
    "X19n0343_004:0220a23": "舍利弗言汝何以不轉女身第三復身論義第一",
    "X19n0343_004:0220a24": "本身論義竟今即第二轉身論義者女身論義為",
    "X19n0343_004:0220b01": "三第一女本身論義第二轉身論義轉身論者轉",
    "X19n0343_004:0220b02": "身而論故云轉身而論二者轉身即是論義云轉",
    "X19n0343_004:0220b03": "身而論義也前身子問所以問者身子語亦不得",
    "X19n0343_004:0220b04": "嘿亦不得故前云如何耆舊大智而嘿既不得嘿",
    "X19n0343_004:0220b05": "所以發言問何以不轉女身也二者所以問何以",
    "X19n0343_004:0220b06": "不轉女身者驚恠故問何者有無礙之辨即有無",
    "X19n0343_004:0220b07": "礙之身有礙之身即有礙辨好體應爾而今女是",
    "X19n0343_004:0220b08": "有礙身有無礙辨何者夫男女穢質即是有礙身",
    "X19n0343_004:0220b09": "而就穢中復有礙無礙男即無礙女即有礙故女",
    "X19n0343_004:0220b10": "有三監五礙今天女是女身即有礙身為是故所",
    "X19n0343_004:0220b11": "以問云何以不轉女身也天曰我從十二年來求",
    "X19n0343_004:0220b12": "女相了不可得前身子問何不轉女身今天女答",
    "X19n0343_004:0220b13": "曰求女相了不可得竟何轉耶然身子兩節迷一",
    "X19n0343_004:0220b14": "謂有女復令女轉身今天女破其根本求女尚不",
    "X19n0343_004:0220b15": "可得何所轉也言十二年求女相不得者可有二",
    "X19n0343_004:0220b16": "義一者就淨名室為論天女既在淨名室十有二",
    "X19n0343_004:0220b17": "年淨名如行而說天女如說而行淨名如行說說",
    "X19n0343_004:0220b18": "無男女天女如說而行行無男女為此故所以云",
    "X19n0343_004:0220b19": "十二年求女相不可得也二者一日求女相不可",
    "X19n0343_004:0220b20": "得乃至十日十二年求女不可得乃是畢竟不可",
    "X19n0343_004:0220b21": "得故大品云諸佛恒沙壽求眾生相不可得為此",
    "X19n0343_004:0220b22": "義故故云十二年求女相不可得也譬如幻師化",
    "X19n0343_004:0220b23": "作下次舉譬曉如文所以舉喻者一即明女身如",
    "X19n0343_004:0220b24": "幻女二者釋疑疑云今現女身云何言無為是故",
    "X19n0343_004:0220c01": "今舉幻喻亦見幻女了幻女應有幻女既不有故",
    "X19n0343_004:0220c02": "女身亦不有也次問身子幻師作幻女而問何不",
    "X19n0343_004:0220c03": "轉是正問不身子答不也者明身子作此問是耶",
    "X19n0343_004:0220c04": "問故聲聞是耶問答是耶答菩薩問問答皆正也",
    "X19n0343_004:0220c05": "言幻無定相當何轉者身子度節悟幻尚無女竟",
    "X19n0343_004:0220c06": "何所轉如大品常啼問法尚水從何海來去至何",
    "X19n0343_004:0220c07": "所常啼逈悟尚無水云何言其來去今亦爾幻尚",
    "X19n0343_004:0220c08": "無女相云何轉女耶天曰一切諸法亦復如是者",
    "X19n0343_004:0220c09": "欲廣類萬法明非但女身如此諸法亦然也。",
    "X19n0343_004:0220c10": "即時天女以神通力變舍利弗令如天女天自化身",
    "X19n0343_004:0220c11": "如舍利弗而問言何以不轉女身舍利弗以天女像",
    "X19n0343_004:0220c12": "而答言我今不知何轉而變為女身天曰舍利弗若",
    "X19n0343_004:0220c13": "能轉此女身則一切女人亦當能轉如舍利弗非女",
    "X19n0343_004:0220c14": "而現女身一切女人亦復如是雖現女身而非女也",
    "X19n0343_004:0220c15": "是故佛說一切諸法非男非女。",
    "X19n0343_004:0220c16": "即時天女以神力變舍利弗身者成無礙辨故轉",
    "X19n0343_004:0220c17": "既有無礙之辨故有無礙之身也二者成幻化之",
    "X19n0343_004:0220c18": "言上雖有幻化之言未有幻化之事搆之虗言未",
    "X19n0343_004:0221a01": "若驗之以實為此故明非但幻化之言亦有幻化",
    "X19n0343_004:0221a02": "之事明男女不定男女菩薩不定菩薩聲聞不定",
    "X19n0343_004:0221a03": "聲聞為是此故轉女身也又所以轉身者欲生種",
    "X19n0343_004:0221a04": "種論前本身論今轉身論故轉女為身子變身子",
    "X19n0343_004:0221a05": "為女以變女為男女不定女女身如幻轉男為女",
    "X19n0343_004:0221a06": "男不定男男身如幻男女既然萬法亦爾為是故",
    "X19n0343_004:0221a07": "轉女身為身子而問何不轉女也身子以天女像",
    "X19n0343_004:0221a08": "答不知何轉而變為女此非是非女為女實無女",
    "X19n0343_004:0221a09": "可轉故云不知何轉也什師直云就理而答竟無",
    "X19n0343_004:0221a10": "女身何所言轉故云不知何轉也天曰舍利弗若",
    "X19n0343_004:0221a11": "能轉此女身一切女人亦當能轉者明身子形雖",
    "X19n0343_004:0221a12": "是女實非女一切女亦爾形雖是女實無有女既",
    "X19n0343_004:0221a13": "不能轉舍利弗形雖是女實無有女亦不能轉舍",
    "X19n0343_004:0221a14": "利弗女形無女而能轉者一切女形無女亦應能",
    "X19n0343_004:0221a15": "轉故云若能轉此女身即一切女亦能轉也是故",
    "X19n0343_004:0221a16": "佛說一切法非男非女者良由大聖有於斯教我",
    "X19n0343_004:0221a17": "稟此教而悟我如是也。",
    "X19n0343_004:0221a18": "即時天女還攝神力舍利弗身還復如故天問舍利",
    "X19n0343_004:0221a19": "弗女身色相今何所在舍利弗言女身色相無在無",
    "X19n0343_004:0221a20": "不在天曰一切諸法亦復如是無在無不在夫無在",
    "X19n0343_004:0221a21": "無不在者佛所說也。",
    "X19n0343_004:0221a22": "即時天女還攝神力身子復如故下第三復身論",
    "X19n0343_004:0221a23": "義復身子身問女身何所在也身子答女身無在",
    "X19n0343_004:0221a24": "無不在者好體唯一無一有應云女身無在云何",
    "X19n0343_004:0221b01": "雙無耶解云此有二意一者身子領悟竪入何者",
    "X19n0343_004:0221b02": "明本有女在故有不在既無女在云何不在故無",
    "X19n0343_004:0221b03": "在無不在乃至四句皆淨畢竟清徹也二者明了",
    "X19n0343_004:0221b04": "無女論何物在今亦爾了無女論何物在不在也",
    "X19n0343_004:0221b05": "天曰一切諸法亦復如是者明非但女身無在無",
    "X19n0343_004:0221b06": "不在一切法亦復如是向女今男向女不在今女",
    "X19n0343_004:0221b07": "亦不在向凡今聖向凡不在今凡不在故萬法亦",
    "X19n0343_004:0221b08": "如是然此中唯彈兩句者明佛世根利故也。",
    "X19n0343_004:0221b09": "舍利弗問天汝於此沒當生何所天曰佛化所生吾",
    "X19n0343_004:0221b10": "如彼生曰佛化所生非沒生也天曰眾生猶然無沒",
    "X19n0343_004:0221b11": "生也舍利弗問天汝久如當得阿耨多羅三藐三菩",
    "X19n0343_004:0221b12": "提天曰如舍利弗還為凡夫我乃當成阿耨多羅三",
    "X19n0343_004:0221b13": "藐三菩提舍利弗言我作凡夫無有是處天曰我得",
    "X19n0343_004:0221b14": "阿耨多羅三藐三菩提亦無是處所以者何菩提無",
    "X19n0343_004:0221b15": "住處是故無有得者舍利弗言今諸佛得阿耨多羅",
    "X19n0343_004:0221b16": "三藐三菩提已得當得如恒河沙皆謂何乎天曰皆",
    "X19n0343_004:0221b17": "以世俗文字數故說有三世非謂菩提有去來今天",
    "X19n0343_004:0221b18": "曰舍利弗汝得阿羅漢道耶曰無所得故而得天曰",
    "X19n0343_004:0221b19": "諸佛菩薩亦復如是無所得故而得。",
    "X19n0343_004:0221b20": "舍利弗問天汝於此沒當生何所有此文來者上",
    "X19n0343_004:0221b21": "論男女明無男女今論生死辨無生死所以身子",
    "X19n0343_004:0221b22": "問者身子既見天女有如此神變辨才故問汝於",
    "X19n0343_004:0221b23": "沒當生何處也天曰佛化所生吾如彼生也舍利",
    "X19n0343_004:0221b24": "弗問天汝久如當得菩提者上明不離生死無有",
    "X19n0343_004:0221c01": "生死今明不得菩提無有菩提身子問者上天女",
    "X19n0343_004:0221c02": "既引佛化生必應鄰佛證菩提必當不久故問得",
    "X19n0343_004:0221c03": "菩提也天曰答如文。",
    "X19n0343_004:0221c04": "爾時維摩詰語舍利弗是天女已曾供養九十二億",
    "X19n0343_004:0221c05": "諸佛已能遊戲菩薩神通所願具足得無生忍住不",
    "X19n0343_004:0221c06": "退轉以本願故隨意能現教化眾生。",
    "X19n0343_004:0221c07": "爾時維摩詰語舍利弗下第三淨名拂天女迹所",
    "X19n0343_004:0221c08": "以拂者上身子與天女種種論義門門致屈身子",
    "X19n0343_004:0221c09": "羞於大眾身子是如來右面弟子智慧第一云何",
    "X19n0343_004:0221c10": "辨不及於小女為此義故拂迹明此女是無生大",
    "X19n0343_004:0221c11": "士法身菩薩受屈大人何足為恥耶二者時□見",
    "X19n0343_004:0221c12": "天女內有無礙辨外有無礙之身未知是何地位",
    "X19n0343_004:0221c13": "之人是故今顯是無生大士不退轉人本願之力",
    "X19n0343_004:0221c14": "為化眾生故託斯賢也。",
    "X19n0343_004:0221c15": "佛道品第八",
    "X19n0343_004:0221c16": "佛道品第八然此品名不易可聞六道之中唯",
    "X19n0343_004:0221c17": "人道中多聞此名雖然對餘道言中多聞實論聞",
    "X19n0343_004:0221c18": "復無幾所以大品三慧中云若得聞佛名畢苦其",
    "X19n0343_004:0222a01": "福不盡故聞此名不可思議也所以有此品來者",
    "X19n0343_004:0222a02": "有二義一者此經明菩薩行菩薩行者下化眾生",
    "X19n0343_004:0222a03": "上求佛道下化眾生應須識眾生識眾生故能度",
    "X19n0343_004:0222a04": "眾生若不識眾生何能度眾生上來佛道應須識",
    "X19n0343_004:0222a05": "佛道若不識佛道何能求佛道為是故前觀眾生",
    "X19n0343_004:0222a06": "今論佛道然此雖有二章更無兩路何者只為求",
    "X19n0343_004:0222a07": "佛道故度眾生度眾生者只為安置佛道是故雖",
    "X19n0343_004:0222a08": "有二還成一也二者近從天女章生明無生法身",
    "X19n0343_004:0222a09": "菩薩此是體道之人寄迹穢形為弘正道此是一",
    "X19n0343_004:0222a10": "方便今明非但有此一種方便體道之人有無量",
    "X19n0343_004:0222a11": "方便或行無間乍入酒舍絓一切事皆為通達佛",
    "X19n0343_004:0222a12": "道為是故有今品來也。",
    "X19n0343_004:0222a13": "爾時文殊師利問維摩詰言菩薩云何通達佛道維",
    "X19n0343_004:0222a14": "摩詰言若菩薩行於非道是為通達佛道。",
    "X19n0343_004:0222a15": "品有時開為三第一論佛道第二論佛種第三明",
    "X19n0343_004:0222a16": "眷屬今且開為二第一體道作違方便第二體道",
    "X19n0343_004:0222a17": "作順方便此之違順約緣故有違順菩薩體之皆",
    "X19n0343_004:0222a18": "順何以知然於菩薩皆利緣顯道故皆順也就初",
    "X19n0343_004:0222a19": "為二第一論佛道第二論佛種今即第一論佛道",
    "X19n0343_004:0222a20": "言行非道通達佛道者今且責何意作此語故大",
    "X19n0343_004:0222a21": "師答難凡引經者皆責其原由悉須得其根本今",
    "X19n0343_004:0222a22": "此言有何意而作此語耶解云體悟不體悟為論",
    "X19n0343_004:0222a23": "以不達者有道有非道異體達之者道非道未曾",
    "X19n0343_004:0222a24": "二只行非道即是道也問若爾達者道非道皆道",
    "X19n0343_004:0222b01": "可爾不達者道非道悉非道不解云如是以道心",
    "X19n0343_004:0222b02": "故非但行道是道行非道亦道故大品云不見產",
    "X19n0343_004:0222b03": "業無非般若者以般若心作一切行一切行皆般",
    "X19n0343_004:0222b04": "若非道心行一切行一切皆非道顛倒心作一切",
    "X19n0343_004:0222b05": "一切皆顛倒故思益云一切法正一切法耶也問",
    "X19n0343_004:0222b06": "菩薩既體道非道皆是道若爾只道為道云何言",
    "X19n0343_004:0222b07": "非道為道耶解云於菩薩併道今言非道為道者",
    "X19n0343_004:0222b08": "三毒五逆於凡夫二乘謂言非道菩薩了凡夫二",
    "X19n0343_004:0222b09": "乘非道者為道故云通達非道為道也問凡夫二",
    "X19n0343_004:0222b10": "乘道非道皆非道若爾只應云非道為非道云何",
    "X19n0343_004:0222b11": "言道為非道耶解云此義亦如前於菩薩道為其",
    "X19n0343_004:0222b12": "是非道也問菩薩道非道皆是道可得菩薩道非",
    "X19n0343_004:0222b13": "道皆非道不解云得只非道為道只道為非道總",
    "X19n0343_004:0222b14": "道非道皆是束非道道悉非也問若爾眾生道非",
    "X19n0343_004:0222b15": "道悉非道可道非道皆是道不解云亦得於其悉",
    "X19n0343_004:0222b16": "是道道於其是道非道於其亦是道也難菩薩道",
    "X19n0343_004:0222b17": "非道皆道可方便無方便皆方便不解云斯義有",
    "X19n0343_004:0222b18": "例非例何者道非道皆道此是菩薩方便故爾眾",
    "X19n0343_004:0222b19": "生道非道皆非眾生無方便故爾無方便故是非",
    "X19n0343_004:0222b20": "悉非有方便故是非皆是也而例者詺道為方便",
    "X19n0343_004:0222b21": "非道為無方便斯言即例也。",
    "X19n0343_004:0222b22": "又問云何菩薩行於非道答曰若菩薩行五無間而",
    "X19n0343_004:0222b23": "無惱恚至於地獄無諸罪垢至於畜生無有無明憍",
    "X19n0343_004:0222b24": "慢等過至於餓鬼而具足功德行色無色界道不以",
    "X19n0343_004:0222c01": "為勝示行貪欲離諸染著示行瞋恚於諸眾生無有",
    "X19n0343_004:0222c02": "恚礙示行愚癡而以智慧調伏其心示行慳貪而捨",
    "X19n0343_004:0222c03": "內外所有不惜身命示行毀禁而安住淨戒乃至小",
    "X19n0343_004:0222c04": "罪猶懷大懼示行瞋恚而常慈忍示行懈怠而勤修",
    "X19n0343_004:0222c05": "功德示行亂意而常念定示行愚癡而通達世間出",
    "X19n0343_004:0222c06": "世間慧示行謟偽而善方便隨諸經義示行憍慢而",
    "X19n0343_004:0222c07": "於眾生猶如橋梁示行諸煩惱而心常清淨示入於",
    "X19n0343_004:0222c08": "魔而順佛智慧不隨他教示入聲聞而為眾生說未",
    "X19n0343_004:0222c09": "聞法示入辟支佛而成就大悲教化眾生示入貧窮",
    "X19n0343_004:0222c10": "而有寶手功德無盡示入形殘而具諸好相以自莊",
    "X19n0343_004:0222c11": "嚴示入下賤而生佛種性中具諸功德示入羸劣醜",
    "X19n0343_004:0222c12": "陋而得那羅延身一切眾生之所樂見示入老病而",
    "X19n0343_004:0222c13": "永斷病根超越死畏示有資生而恒觀無常實無所",
    "X19n0343_004:0222c14": "貪示有妻妾綵女而常遠離五欲淤泥現於訥鈍而",
    "X19n0343_004:0222c15": "成就辯才總持無失示入邪濟而以正濟度諸眾生",
    "X19n0343_004:0222c16": "現徧入諸道而斷其因緣現於涅槃而不斷生死文",
    "X19n0343_004:0222c17": "殊師利菩薩能如是行於非道是為通達佛道。",
    "X19n0343_004:0222c18": "又問云何菩薩行於非道者上既云行非道為道",
    "X19n0343_004:0222c19": "何者是非道故問於非道也答若菩薩行五無間",
    "X19n0343_004:0222c20": "而無惱恚者只行五無間非道即為佛道何以故",
    "X19n0343_004:0222c21": "菩薩以道心行五無間故五無間是道眾生顛倒",
    "X19n0343_004:0222c22": "心行道道成五無間又菩薩道心行道故具是道",
    "X19n0343_004:0222c23": "菩薩心行五無間五無間亦是道眾生顛倒心行",
    "X19n0343_004:0222c24": "五無間故是五無間顛倒心行道亦是五無間何",
    "X19n0343_004:0223a01": "者顛倒心行道即傷道傷道即傷法身罪過五逆",
    "X19n0343_004:0223a02": "何者五無間只害五陰身故云云又只道是三寶",
    "X19n0343_004:0223a03": "道是父母汝既破道即破三寶破父母具如大品",
    "X19n0343_004:0223a04": "所明以是故云菩薩行無間即為道眾生行道即",
    "X19n0343_004:0223a05": "無間也餘一切類爾示入羸劣醜陋而得那羅延",
    "X19n0343_004:0223a06": "身者故上云非但一女人穢質為佛道明一切醜",
    "X19n0343_004:0223a07": "陋[邱丘+酋]劣皆為佛道也那羅延身者此天中力士端",
    "X19n0343_004:0223a08": "正而猛健猛健對羸劣端正故對醜陋故云示入",
    "X19n0343_004:0223a09": "羸劣醜陋而得那羅延身。",
    "X19n0343_004:0223a10": "○於是維摩問文殊何等為如來種下第二論佛",
    "X19n0343_004:0223a11": "種問此論佛種與上論佛道何異解云有例不例",
    "X19n0343_004:0223a12": "言其例者將前例後將後例前將前例後者前云",
    "X19n0343_004:0223a13": "菩薩通達非道為道今亦得云菩薩通達非種為",
    "X19n0343_004:0223a14": "種今云發心者是佛種亦得云發心者是佛道不",
    "X19n0343_004:0223a15": "發心者非佛道此義即例言不例者即體悟非道",
    "X19n0343_004:0223a16": "為道今即明佛種為佛種非佛種不為佛種何者",
    "X19n0343_004:0223a17": "此就文為論上即始終淺深為論今即就終始深",
    "X19n0343_004:0223a18": "淺為言上就深行菩薩有方便能體一切非道以",
    "X19n0343_004:0223a19": "為佛道今就淺行未有方便不能體非種為種正",
    "X19n0343_004:0223a20": "開種非種為二明凡夫為佛種二乘非佛種二乘",
    "X19n0343_004:0223a21": "之人斷煩惱盡住於涅槃煩惱糠已脫不復能生",
    "X19n0343_004:0223a22": "菩提心牙故非種若是凡夫未斷煩惱證涅槃煩",
    "X19n0343_004:0223a23": "惱糠未脫故能生菩提心牙故為種為是故二章",
    "X19n0343_004:0223a24": "為異也問此中何意明凡夫為種二乘非種耶若",
    "X19n0343_004:0223b01": "使此中明非種法華不應授記作佛南北有二解",
    "X19n0343_004:0223b02": "北云有五宗四宗不同深淺為異故此經明非種",
    "X19n0343_004:0223b03": "法華授其記作佛南人云有四時五時有別亦深",
    "X19n0343_004:0223b04": "淺不同以此經淺故挫二乘非種法華深故明二",
    "X19n0343_004:0223b05": "乘作佛今明不然何必明作佛不作佛而判經之",
    "X19n0343_004:0223b06": "深淺耶若使此經挫二乘判言此經淺法華者華",
    "X19n0343_004:0223b07": "嚴挫二乘華嚴應淺華嚴於汝是頓教深此經此",
    "X19n0343_004:0223b08": "經是漸淺既有漸頓異應有挫不挫異同挫二乘",
    "X19n0343_004:0223b09": "同應是淺言華嚴挫者彼文云如藥樹王不於二",
    "X19n0343_004:0223b10": "處生一者不火坑生二者不深水生佛種亦爾一",
    "X19n0343_004:0223b11": "者不於一闡提中生二者不於二乘心中生如是",
    "X19n0343_004:0223b12": "故二經皆挫二乘也今所明者非是此經不明作",
    "X19n0343_004:0223b13": "佛為淺法華明作佛為深此二經實齊而不同者",
    "X19n0343_004:0223b14": "與奪適時遂緣何定應須與即與宜聞奪即奪也",
    "X19n0343_004:0223b15": "問為何物緣而奪為何物緣而與耶且解云為奪",
    "X19n0343_004:0223b16": "緣故奪為與緣故與也又責何物是奪緣何物是",
    "X19n0343_004:0223b17": "與緣耶解云奪即令二乘人慕於大道明二乘不",
    "X19n0343_004:0223b18": "及凡夫凡夫有及復二乘即無也與則接二乘二",
    "X19n0343_004:0223b19": "乘聞不及凡夫永絕其根為是故汝併應成佛何",
    "X19n0343_004:0223b20": "得永絕不復修行耶為是故二經與奪隨宜非謂",
    "X19n0343_004:0223b21": "有深淺也。",
    "X19n0343_004:0223b22": "於是維摩詰問文殊師利何等為如來種文殊師利",
    "X19n0343_004:0223b23": "言有身為種無明有愛為種貪恚癡為種四顛倒為",
    "X19n0343_004:0223b24": "種五蓋為種六入為種七識處為種八邪法為種九",
    "X19n0343_004:0223c01": "惱處為種十不善道為種以要言之六十二見及一",
    "X19n0343_004:0223c02": "切煩惱皆是佛種曰何謂也答曰若見無為入正位",
    "X19n0343_004:0223c03": "者不能復發阿耨多羅三藐三菩提心譬如高原陸",
    "X19n0343_004:0223c04": "地不生蓮華卑濕淤泥乃生此華如是見無為法入",
    "X19n0343_004:0223c05": "正位者終不復能生於佛法煩惱泥中乃有眾生起",
    "X19n0343_004:0223c06": "佛法耳又如植種於空終不能生糞壤之地乃能滋",
    "X19n0343_004:0223c07": "茂如是入無為正位者不生佛法起於我見如須彌",
    "X19n0343_004:0223c08": "山猶能發於阿耨多羅三藐三菩提心生佛法矣是",
    "X19n0343_004:0223c09": "故當知一切煩惱為如來種譬如不下巨海不能得",
    "X19n0343_004:0223c10": "無價寶珠如是不入煩惱大海則不能得一切智寶。",
    "X19n0343_004:0223c11": "然文即文殊為主居士為賓前來即淨名為主玅",
    "X19n0343_004:0223c12": "德為賓所以爾者明二人德齊[牙(必心)+?]為賓主具二莊",
    "X19n0343_004:0223c13": "嚴也問若爾一一品中應二人互為賓主解云不",
    "X19n0343_004:0223c14": "得何者此經初來為顯居士為主如來命之為賓",
    "X19n0343_004:0223c15": "故文殊為賓多居士為賓少也此中增數明義如",
    "X19n0343_004:0223c16": "文言七識處為種者七識有二種一者七識界六",
    "X19n0343_004:0223c17": "識并意根為七識也二者七識住欲界人天為一",
    "X19n0343_004:0223c18": "三禪為三三空為三合為七識也問何故欲四趣",
    "X19n0343_004:0224a01": "非住色界第四禪非住無色非想非住耶解云四",
    "X19n0343_004:0224a02": "趣非住者四趣苦識不樂住第四禪無想天無心",
    "X19n0343_004:0224a03": "識故識不樂住非想滅定滅心識故識不樂住也",
    "X19n0343_004:0224a04": "八耶九惱可知云云。",
    "X19n0343_004:0224a05": "爾時大迦葉歎言善哉善哉文殊師利快說此語誠",
    "X19n0343_004:0224a06": "如所言塵勞之儔為如來種我等今者不復堪任發",
    "X19n0343_004:0224a07": "阿耨多羅三藐三菩提心乃至五無間罪猶能發意",
    "X19n0343_004:0224a08": "生於佛法而今我等永不能發譬如根敗之士其於",
    "X19n0343_004:0224a09": "五欲不能復利如是聲聞諸結斷者於佛法中無所",
    "X19n0343_004:0224a10": "復益永不志願是故文殊師利凡夫於佛法有反復",
    "X19n0343_004:0224a11": "而聲聞無也所以者何凡夫聞佛法能起無上道心",
    "X19n0343_004:0224a12": "不斷三寶正使聲聞終身聞佛法力無畏等永不能",
    "X19n0343_004:0224a13": "發無上道意。",
    "X19n0343_004:0224a14": "又云聲聞終身聞此法不能發心者斯言亦是難",
    "X19n0343_004:0224a15": "解何者既云終身不能發心法華何意授記耶解",
    "X19n0343_004:0224a16": "云此是一時平奪耳舉譬如罵小兒小兒作一事",
    "X19n0343_004:0224a17": "不成即罵云至老不成未必長不成乃一時呵令",
    "X19n0343_004:0224a18": "悟耳問何意迦葉自述不能發菩提耶解云若使",
    "X19n0343_004:0224a19": "文殊居士自說聲聞不信以迦葉是大羅漢自陳",
    "X19n0343_004:0224a20": "不能故一切皆信也。",
    "X19n0343_004:0224a21": "爾時會中有菩薩名普現色身問維摩詰言居士父",
    "X19n0343_004:0224a22": "母妻子親戚眷屬吏民知識悉為是誰奴婢僮僕象",
    "X19n0343_004:0224a23": "馬車乘皆何所在。",
    "X19n0343_004:0224a24": "爾時會中有菩薩下品為二第一明違方便意今",
    "X19n0343_004:0224b01": "第二明順有此文來者遠從上空室生止空室無",
    "X19n0343_004:0224b02": "一切物及以眷屬象馬等悉無是故今問也然居",
    "X19n0343_004:0224b03": "士所以空室無眷屬者復是一種方便何者眾生",
    "X19n0343_004:0224b04": "所見不同世間耳目之徒見菩薩同其有父母有",
    "X19n0343_004:0224b05": "妻子等便謂菩薩實有父母妻子眷屬而菩薩同",
    "X19n0343_004:0224b06": "眾生欲令眾生同菩薩故菩薩同眾生有眷屬實",
    "X19n0343_004:0224b07": "遠離之眾生實謂菩薩有眷屬故普現問淨名廣",
    "X19n0343_004:0224b08": "答也。",
    "X19n0343_004:0224b09": "於是維摩詰以偈答曰智度菩薩母方便以為父一",
    "X19n0343_004:0224b10": "切眾導師無不由是生。",
    "X19n0343_004:0224b11": "智度菩薩母者經論中釋父母不同一即福慧判",
    "X19n0343_004:0224b12": "父母大品不證品云六度父母論主釋云五度為",
    "X19n0343_004:0224b13": "父般若為母五度即福德門般若即知慧門二者",
    "X19n0343_004:0224b14": "定慧判父母般若為父母般舟三昧為父三者二",
    "X19n0343_004:0224b15": "慧判父母即是此文然佛有二種父母一法父母",
    "X19n0343_004:0224b16": "二人父母何意有二父母解云有二身一生身二",
    "X19n0343_004:0224b17": "法身既有二身故有二父母何者釋迦法身即二",
    "X19n0343_004:0224b18": "智為父母生身即淨飯摩耶為父母居士亦二法",
    "X19n0343_004:0224b19": "身即二智纂釋女為父母也佛菩薩有二父母眾",
    "X19n0343_004:0224b20": "生亦有二父母何者眾生以無明為父貪愛為母",
    "X19n0343_004:0224b21": "此是本父母由此本父母故有張王父母即末父",
    "X19n0343_004:0224b22": "母也今一切眾導師竝從知度方便生亦一切眾",
    "X19n0343_004:0224b23": "生竝從無明貪愛生也又且此生法二身父母異",
    "X19n0343_004:0224b24": "者若法身父母同生身即不同何意爾耶解云法",
    "X19n0343_004:0224c01": "身同故父母同生身不同故父母不同所以經云",
    "X19n0343_004:0224c02": "十方諸如來同共一法身故法身同生身或丈六",
    "X19n0343_004:0224c03": "千尺故生身不同也眾生亦爾一切眾生皆從無",
    "X19n0343_004:0224c04": "明貪愛生故是同而有張王萬姓故不同也問何",
    "X19n0343_004:0224c05": "意此中以實為母方便為父不以方便為母實為",
    "X19n0343_004:0224c06": "父耶解云及責何意貪愛為母無明為父不無明",
    "X19n0343_004:0224c07": "為母貪愛為父耶責云併疑解云通皆得而不爾",
    "X19n0343_004:0224c08": "者逐義顯現實慧靜照當能生義方便教喻如令",
    "X19n0343_004:0224c09": "遊空不滯涉有不著當能教義能生匹母能教配",
    "X19n0343_004:0224c10": "父眾生亦爾貪愛故生由無明使起愛也又實慧",
    "X19n0343_004:0224c11": "內鑒而靜方便外用而動世間父母配於天地天",
    "X19n0343_004:0224c12": "動而陽地靜而陰故云六龍駇天天無蹔靜一馬",
    "X19n0343_004:0224c13": "行地乍有蹔動天終動地終靜也今二慧亦爾以",
    "X19n0343_004:0224c14": "擁變動動與陽齊匹於天實性凝靜靜與陰同故",
    "X19n0343_004:0224c15": "配於地也一切眾道師者上明能生父母竟今明",
    "X19n0343_004:0224c16": "所生之子息問若為言二智生佛耶今只用二智",
    "X19n0343_004:0224c17": "為佛何處離二智有佛而言二智能生耶解云就",
    "X19n0343_004:0224c18": "義如此世間父母為能生子為所生今二智實不",
    "X19n0343_004:0225a01": "異佛但於義開二以二智為法佛為人法為能生",
    "X19n0343_004:0225a02": "人為所生又因果判二智是因佛是果因為能生",
    "X19n0343_004:0225a03": "果為所生然此可有三種一者因有人法法能成",
    "X19n0343_004:0225a04": "人所成果中亦爾二者因能生果所生也問何因",
    "X19n0343_004:0225a05": "得此二智云何方法生以而言如此耶解云從來",
    "X19n0343_004:0225a06": "云佛二智說二諦既二智說二諦只以知為諦眾",
    "X19n0343_004:0225a07": "生稟二諦生二智即此二諦教為父母故大品云",
    "X19n0343_004:0225a08": "般若為佛母也方便或父或師大品云漚和抅舍",
    "X19n0343_004:0225a09": "大師方便力也。",
    "X19n0343_004:0225a10": "法喜以為妻慈悲心為女善心誠實男畢竟空寂舍。",
    "X19n0343_004:0225a11": "法憙以為妻者前明父母竟今明妻子妻亦有二",
    "X19n0343_004:0225a12": "今即法喜為妻世間以妻為憙今菩薩以法自娛",
    "X19n0343_004:0225a13": "故云法憙為妻此非但聞法為妻通三慧為法憙",
    "X19n0343_004:0225a14": "也慈悲心為女善心誠實為男者次明兒息亦有",
    "X19n0343_004:0225a15": "二今以慈心為女誠實為男者慈心外[女*高]故匹為",
    "X19n0343_004:0225a16": "女實心處內故配為男又慈心軟弱故為女實心",
    "X19n0343_004:0225a17": "幹用故為男也問慈是功德門誠實是智慧門何",
    "X19n0343_004:0225a18": "意禪女慧男也解云如觀音經云求男即智慧願",
    "X19n0343_004:0225a19": "女端正端正即福門也師子孔二嚴中明福嚴劣",
    "X19n0343_004:0225a20": "智慧嚴勝劣故為女勝故為男齊而不齊也畢竟",
    "X19n0343_004:0225a21": "空寂舍前明人竟今明於舍非是前有人後有舍",
    "X19n0343_004:0225a22": "但依正報故前後辨耳以正果正故前明依果傍",
    "X19n0343_004:0225a23": "故後辨舍亦有二前方丈為舍今以畢竟空為舍",
    "X19n0343_004:0225a24": "世間舍遮風霜防劫盜今畢竟空舍亦爾遮一切",
    "X19n0343_004:0225b01": "見防諸天魔也又世間栖止為舍菩薩止居畢竟",
    "X19n0343_004:0225b02": "空故喻之為舍也。",
    "X19n0343_004:0225b03": "弟子眾塵勞隨意之所轉道品善知識由是成正覺。",
    "X19n0343_004:0225b04": "弟子眾塵勞隨意之所轉者以三毒一切塵勞以",
    "X19n0343_004:0225b05": "為弟子隨意之所轉者三毒令不三毒如弟子弟",
    "X19n0343_004:0225b06": "子順從為義也道品善知識者前明自眷屬今明",
    "X19n0343_004:0225b07": "善知識善知識者示是道是非道故以道品為善",
    "X19n0343_004:0225b08": "知識大品云道品為涅槃近門示生死開涅槃也。",
    "X19n0343_004:0225b09": "諸度法等侶四攝為伎女歌詠誦法言以此為音樂。",
    "X19n0343_004:0225b10": "諸度法等侶者前明善識今明伴侶世間皆有伴",
    "X19n0343_004:0225b11": "侶今菩薩以諸度為伴侶此是第一真實伴侶住",
    "X19n0343_004:0225b12": "即俱住行即同行也所以言諸度為侶者度即從",
    "X19n0343_004:0225b13": "此岸到彼岸諸度既共菩薩即相隨去也諸度者",
    "X19n0343_004:0225b14": "明度有六有十八萬四千一切非一故云諸度也",
    "X19n0343_004:0225b15": "四攝為伎女者世間人集玅伎女自悅悅他今菩",
    "X19n0343_004:0225b16": "薩以四攝攝眾生自悅悅他問眾生可悅菩薩云",
    "X19n0343_004:0225b17": "何亦悅耶解只四攝攝眾生眾生受菩薩攝菩薩",
    "X19n0343_004:0225b18": "心即悅樂故也歌詠誦法言世間歌詠陽春白水",
    "X19n0343_004:0225b19": "玅曲美音今菩薩歌詠法言為音樂也故有法俗",
    "X19n0343_004:0225b20": "二樂亦是兩音也。",
    "X19n0343_004:0225b21": "總持之園苑無漏法林樹覺意淨玅華解脫智慧果。",
    "X19n0343_004:0225b22": "總持之薗菀者世間薗菀殖樹敷華結實今菩薩",
    "X19n0343_004:0225b23": "以陀羅尼為薗菀持一切惡不起持一切善不失",
    "X19n0343_004:0225b24": "以一切不失故七覺華敷結解脫實也既有薗菀",
    "X19n0343_004:0225c01": "即有林樹故次明無漏林樹也覺意者七覺此是",
    "X19n0343_004:0225c02": "卅七是之最勝前八正即見道七覺即修道解脫",
    "X19n0343_004:0225c03": "即無學八正為林樹七覺為華解脫為果具三道",
    "X19n0343_004:0225c04": "也解脫知慧果具為無為二果解脫即無為果知",
    "X19n0343_004:0225c05": "慧即有為果也問此是小乘何以解大乘耶解云",
    "X19n0343_004:0225c06": "大小具三道故也。",
    "X19n0343_004:0225c07": "八解之浴池定水湛然滿布以七淨華浴此無垢人。",
    "X19n0343_004:0225c08": "八解之俗池者前明薗菀薗菀中有池故今次明",
    "X19n0343_004:0225c09": "浴池八解即八解脫或云八背捨解脫下地故云",
    "X19n0343_004:0225c10": "解脫背捨下地故云背捨也以為浴池者池洗濯",
    "X19n0343_004:0225c11": "塵累解脫煩惱故喻之浴池也定水湛然滿者問",
    "X19n0343_004:0225c12": "八解脫攝定盡無有離八解別有定何故復明耶",
    "X19n0343_004:0225c13": "解云亦無離池有水只以水為池只已定為八解",
    "X19n0343_004:0225c14": "而今更說者就異義說耳洗濯無累為解脫具足",
    "X19n0343_004:0225c15": "湛滿為定水也布以七淨華者既有澄清美水復",
    "X19n0343_004:0225c16": "布淨玅之華七淨者一戒淨二心淨三見淨四度",
    "X19n0343_004:0225c17": "疑淨五道非道淨六行淨七斷淨以此七淨布於",
    "X19n0343_004:0225c18": "三道故云布也三道者見修及無學見諦道有五",
    "X19n0343_004:0226a01": "謂戒淨心心即定淨見淨即除身邊等見四度疑",
    "X19n0343_004:0226a02": "淨除疑也道非道淨即除戒取也修道中一淨謂",
    "X19n0343_004:0226a03": "行淨無學亦一謂斷淨也。",
    "X19n0343_004:0226a04": "象馬五通馳大乘以為車調御以一心遊於八正路",
    "X19n0343_004:0226a05": "相具以嚴容眾好飾其姿慚愧之上服深心為華鬘。",
    "X19n0343_004:0226a06": "象馬五通馳者五通為象大乘為車一心為御行",
    "X19n0343_004:0226a07": "八正路也相具以嚴容者相麤好細故相以嚴容",
    "X19n0343_004:0226a08": "好以餝姿也。",
    "X19n0343_004:0226a09": "富有七財寶教授以滋息如所說修行迴向為大利。",
    "X19n0343_004:0226a10": "富有七財寶者前明服餝竟今明財寶七財信[戒廾+((巨匚)/八)]",
    "X19n0343_004:0226a11": "聞慧捨慙愧可知也坂授以滋息者既有財物應",
    "X19n0343_004:0226a12": "須出入息利以此七財授與前人前人復授與人",
    "X19n0343_004:0226a13": "如是則財財不窮化化無絕四生有盡七財乃窮",
    "X19n0343_004:0226a14": "也如所說修行者既坂授財物應便行財也。",
    "X19n0343_004:0226a15": "四禪為牀座從於淨命生多聞增智慧以為自覺音",
    "X19n0343_004:0226a16": "甘露法之食解脫味為漿淨心以澡浴戒品為塗香",
    "X19n0343_004:0226a17": "摧滅煩惱賊勇健無能踰降伏四種魔勝旛建道場。",
    "X19n0343_004:0226a18": "四禪為牀坐者牀有二下離上安四禪亦爾離下",
    "X19n0343_004:0226a19": "諸結上發慧也多聞為覺音者世間貴人欲覺眼",
    "X19n0343_004:0226a20": "眠即奏音樂金菩薩入四禪用多聞智慧音覺之",
    "X19n0343_004:0226a21": "也甘露為之食解脫味為漿者甘露即涅槃涅槃",
    "X19n0343_004:0226a22": "為食解脫為漿也問涅槃只解脫云何說二解云",
    "X19n0343_004:0226a23": "為無為異無為為涅槃有為為解脫也。",
    "X19n0343_004:0226a24": "雖知無起滅示彼故有生悉現諸國土如日無不見。",
    "X19n0343_004:0226b01": "雖知無起滅者前來一段出世對世間辨今明出",
    "X19n0343_004:0226b02": "世超於世間世間無有斯事也上下半示生下半",
    "X19n0343_004:0226b03": "示生有益菩薩出世如日處天無不都見無不蒙",
    "X19n0343_004:0226b04": "益也。",
    "X19n0343_004:0226b05": "供養於十方無量億如來諸佛及己身無有分別想",
    "X19n0343_004:0226b06": "雖知諸佛國及與眾生空而常修淨土教化於羣生",
    "X19n0343_004:0226b07": "諸有眾生類形聲及威儀無畏力菩薩一時能盡現",
    "X19n0343_004:0226b08": "覺知眾魔事而示隨其行以善方便智隨意皆能現",
    "X19n0343_004:0226b09": "或示老病死成就諸羣生了知如幻化通達無有礙。",
    "X19n0343_004:0226b10": "雖知諸佛國及眾生空者雖知佛土空而修淨土",
    "X19n0343_004:0226b11": "雖知眾生空而常度眾生此即菩薩平等之觀從",
    "X19n0343_004:0226b12": "來云此是菩薩竝觀竝觀即空有竝善惡動靜竝",
    "X19n0343_004:0226b13": "空有即竪竝善惡等竝即橫竝此之空有不二無",
    "X19n0343_004:0226b14": "相妨礙故云竝觀問何地菩薩能如此竝耶他云",
    "X19n0343_004:0226b15": "八地菩薩竝觀師責若為竝耶為真俗二竝不二",
    "X19n0343_004:0226b16": "竝耶開善二諦一體竝責一云何言竝二物可論",
    "X19n0343_004:0226b17": "竝既其不二云何言竝耶故不可也龍光真俗二",
    "X19n0343_004:0226b18": "體故竝師云二竝者詺作鱉[白/卑]竝兩孔而竝左右",
    "X19n0343_004:0226b19": "不相關也又何意竝只為空有二故竝汝既二諦",
    "X19n0343_004:0226b20": "不相關云何言竝今言竝者即是不二之觀從初",
    "X19n0343_004:0226b21": "發心即修習此不二觀大經及華嚴皆有此文二",
    "X19n0343_004:0226b22": "心不別也問二心既不別云何初後解云初竝後",
    "X19n0343_004:0226b23": "竝云何不別舉喻如作佛初後皆佛而有初後殊",
    "X19n0343_004:0226b24": "也責何意須竝耶解云二見眾生故菩薩竝觀眾",
    "X19n0343_004:0226c01": "生常行二見菩薩為破此二明不二故經云愚者",
    "X19n0343_004:0226c02": "謂二知者了達無二此即對二明不二二去不二",
    "X19n0343_004:0226c03": "即淨也。",
    "X19n0343_004:0226c04": "或現劫盡燒天地皆洞然眾人有常想照令知無常",
    "X19n0343_004:0226c05": "無數億眾生俱來請菩薩一時到其舍化令向佛道",
    "X19n0343_004:0226c06": "經書禁呪術工巧諸技藝盡現行此事饒益諸羣生",
    "X19n0343_004:0226c07": "世間眾道法悉於中出家因以解人惑而不墮邪見",
    "X19n0343_004:0226c08": "或作日月天梵王世界主或時作地水或復作風火",
    "X19n0343_004:0226c09": "劫中有疾疫現作諸藥草若有服之者除病消眾毒",
    "X19n0343_004:0226c10": "劫中有饑饉現身作飲食先救彼饑渴却以法語人",
    "X19n0343_004:0226c11": "劫中有刀兵為之起慈悲化彼諸眾生令住無諍地",
    "X19n0343_004:0226c12": "若有大戰陣立之以等力菩薩現威勢降伏使和安",
    "X19n0343_004:0226c13": "一切國土中諸有地獄處輒往到於彼勉濟其苦惱",
    "X19n0343_004:0226c14": "一切國土中畜生相食噉皆現生於彼為之作利益",
    "X19n0343_004:0226c15": "示受於五欲示復現行禪令魔心憒亂不能得其便",
    "X19n0343_004:0226c16": "火中生蓮華是可謂希有在欲而行禪希有亦如是",
    "X19n0343_004:0226c17": "或現作淫女引諸好色者先以欲鉤牽後令入佛智",
    "X19n0343_004:0226c18": "或為邑中主或作商人導國師及大臣以祐利眾生",
    "X19n0343_004:0227a01": "諸有貧窮者現作無盡藏因以勸導之令發菩提心",
    "X19n0343_004:0227a02": "我心憍慢者為現大力士消伏諸貢高令住無上道",
    "X19n0343_004:0227a03": "其有恐懼眾居前而慰安先施以無畏後令發道心",
    "X19n0343_004:0227a04": "或現離婬欲為五通僊人開導諸羣生令住戒忍慈",
    "X19n0343_004:0227a05": "見須供事者現為作僮僕既悅可其意乃發以道心",
    "X19n0343_004:0227a06": "隨彼之所須得入於佛道以善方便力皆能給足之",
    "X19n0343_004:0227a07": "如是道無量所行無有涯智慧無邊際度脫無數眾",
    "X19n0343_004:0227a08": "假令一切佛於無數億劫讚歎其功德猶尚不能盡",
    "X19n0343_004:0227a09": "誰聞如是法不發菩提心除彼不肖人癡冥無智",
    "X19n0343_004:0227a10": "者。",
    "X19n0343_004:0227a11": "三灾事義已如餘處廣辨問三灾中何物菩薩化",
    "X19n0343_004:0227a12": "眾生耶解云婆須密菩薩在此中化眾生此菩秿",
    "X19n0343_004:0227a13": "彌勒處釋道安云此菩薩係彌勒後也。",
    "X19n0343_004:0227a15": "維摩經疏第四"
}