{
    "T33n1714_001:0569a03": "御製心經序",
    "T33n1714_001:0569a05": "二儀久判。萬物備周。子民者君。君育民者。法",
    "T33n1714_001:0569a06": "其法也。三綱五常。以示天下。亦以五刑輔弼",
    "T33n1714_001:0569a07": "之。有等凶頑不循教者。往往有趨火赴淵之",
    "T33n1714_001:0569a08": "為。終不自省。是凶頑者。非特中國有之。盡天",
    "T33n1714_001:0569a09": "下莫不亦然。俄西域生佛。號曰釋迦。其為佛",
    "T33n1714_001:0569a10": "也。行深願重始終不二。於是出世間脫苦趣。",
    "T33n1714_001:0569a11": "其為教也。仁慈忍辱。務明心以立命。執此道",
    "T33n1714_001:0569a12": "而為之意在人。皆若此利濟群生。今時之人。",
    "T33n1714_001:0569a13": "罔知佛之所以。每云法空虛而不實。何以導",
    "T33n1714_001:0569a14": "君子訓小人。以朕言之則不然。佛之教實而",
    "T33n1714_001:0569a15": "不虛。正欲去愚迷之虛。立本性之實。特挺身",
    "T33n1714_001:0569a16": "苦行。外其教而異其名。說苦有情。昔佛在時",
    "T33n1714_001:0569a17": "侍從聽從者。皆聰明之士。演說者乃三綱五",
    "T33n1714_001:0569a18": "常之性理也。既聞之後人各獲福。自佛入滅",
    "T33n1714_001:0569a19": "之後。其法流入中國。間有聰明者。動演人天",
    "T33n1714_001:0569a20": "小果。猶能化凶頑為善。何況聰明者。知大乘",
    "T33n1714_001:0569a21": "而識宗旨者乎。如心經。每言空不言實。所言",
    "T33n1714_001:0569a22": "之空。乃相空耳。除空之外。所存者本性也。所",
    "T33n1714_001:0569a23": "以相空有六。謂口空說相。眼空色相。耳空聽",
    "T33n1714_001:0569a24": "相。鼻空嗅相。舌空味相。身空樂相。其六空之",
    "T33n1714_001:0569a25": "相。又非真相之空乃妄想之相。為之空相。是",
    "T33n1714_001:0569a26": "空相愚及世人。禍及今古。往往愈墮彌深。不",
    "T33n1714_001:0569a27": "知其幾。斯空相。前代帝王被所惑而幾喪天",
    "T33n1714_001:0569a28": "下者。周之穆王。漢之武帝。唐之玄宗。蕭梁武",
    "T33n1714_001:0569a29": "帝。元魏主燾李後主宋徽宗。此數帝廢國怠",
    "T33n1714_001:0569b01": "政。惟蕭梁武帝。宋之徽宗。以及殺身。皆由妄",
    "T33n1714_001:0569b02": "想飛昇。及入佛天之地。其佛天之地未嘗渺",
    "T33n1714_001:0569b03": "茫。此等快樂。世嘗有之。為人性貪而不覺。而",
    "T33n1714_001:0569b04": "又取其樂。人世有之者何。且佛天之地。如為",
    "T33n1714_001:0569b05": "國君及王侯者。若不作非為善能保守此境。",
    "T33n1714_001:0569b06": "非佛天者。何如不能保守。而偽為用妄想之",
    "T33n1714_001:0569b07": "心。即入空虛之境。故有如是斯空相。富者被",
    "T33n1714_001:0569b08": "纏。則婬欲並生喪富矣。貧者被纏。則諸詐並",
    "T33n1714_001:0569b09": "作殞身矣。其將賢未賢之人被纏。則非仁人",
    "T33n1714_001:0569b10": "君子也。其僧道被纏。則不能立本性而見宗",
    "T33n1714_001:0569b11": "旨者也。所以本經題云心經者。正欲去心之",
    "T33n1714_001:0569b12": "邪念以歸正道。豈佛教之妄耶。朕特述此。使",
    "T33n1714_001:0569b13": "聰明者。觀二義之覆載。日月之循環。虛實之",
    "T33n1714_001:0569b14": "孰取保命者何如。若取有道保有方。豈不佛",
    "T33n1714_001:0569b15": "法之良哉。色空之妙乎。",
    "T33n1714_001:0569b17": "般若波羅蜜多心經註解",
    "T33n1714_001:0569b19": "唐三藏法師玄奘奉　詔譯",
    "T33n1714_001:0569b20": "大明天界善世禪寺",
    "T33n1714_001:0569b21": "住持(臣)僧(宗泐)",
    "T33n1714_001:0569b22": "演福講寺",
    "T33n1714_001:0569b23": "住持(臣)僧(如玘)奉詔同註",
    "T33n1714_001:0569b24": "按施護譯本。世尊在靈鷲山中。入甚深光明。",
    "T33n1714_001:0569b25": "宣說正法三摩提。舍利子白觀自在菩薩言。",
    "T33n1714_001:0569b26": "若有人欲修學甚深般若法門者。當云何修",
    "T33n1714_001:0569b27": "學。而觀自在遂說此經。此經即世尊所說。大",
    "T33n1714_001:0569b28": "部般若之精要。故知菩薩之說即是佛說。傳",
    "T33n1714_001:0569b29": "至中華凡五譯。今從玄奘所譯者。以中國盛",
    "T33n1714_001:0569c01": "行故也。般若者梵語也華言智慧。波羅蜜多",
    "T33n1714_001:0569c02": "者。華言到彼岸。眾生由迷慧性居生死。曰此",
    "T33n1714_001:0569c03": "岸。菩薩由修般若悟慧性到涅槃。曰彼岸。心",
    "T33n1714_001:0569c04": "者般若心也。此般若心人人本具說此經者。",
    "T33n1714_001:0569c05": "欲令眾生斷除妄心顯發本性故也。經者法",
    "T33n1714_001:0569c06": "也。常也。此經以單法為名。實相為體觀照為",
    "T33n1714_001:0569c07": "宗。度苦為用。大乘為教相。此五者皆經中所",
    "T33n1714_001:0569c08": "說之旨。單法者。即般若波羅蜜多也實相者。",
    "T33n1714_001:0569c09": "即諸法空相也。觀照者。即照見五蘊皆空也。",
    "T33n1714_001:0569c10": "度苦者。即度一切苦厄也。大乘者。即菩薩所",
    "T33n1714_001:0569c11": "行深般若也。",
    "T33n1714_001:0569c12": "觀自在菩薩。行深般若波羅蜜多時　觀自在",
    "T33n1714_001:0569c13": "者。能修般若之菩薩也。般若波羅蜜多者。菩",
    "T33n1714_001:0569c14": "薩所修之法也。菩薩用般若觀慧照了自心。",
    "T33n1714_001:0569c15": "清淨圓融無礙。故稱自在。此自行也。復念世",
    "T33n1714_001:0569c16": "間受苦眾生。令其修習此法改惡遷善。離苦",
    "T33n1714_001:0569c17": "得樂無不自在。此化他也。菩薩者。梵語菩提",
    "T33n1714_001:0569c18": "薩埵。華言覺眾生。但稱菩薩者從略也。行者",
    "T33n1714_001:0569c19": "修行也。深般若者。實相般若也。非初心淺智",
    "T33n1714_001:0569c20": "者所觀故云深也。時者菩薩修行般若時也。",
    "T33n1714_001:0569c21": "照見五蘊皆空。度一切苦厄　照者觀也。五",
    "T33n1714_001:0569c22": "蘊者。色受想行識也。蘊者積聚也。空者真空",
    "T33n1714_001:0569c23": "也。色者色身也。受者領納也。想者思想也。行",
    "T33n1714_001:0569c24": "者作造也。識者分別也。識即心王。受想行是",
    "T33n1714_001:0569c25": "心所也。度者度脫也。一切苦厄者。世間之眾",
    "T33n1714_001:0569c26": "苦也。菩薩由照五蘊空寂。離生死苦。復閔在",
    "T33n1714_001:0569c27": "迷眾生顛倒妄想。悖理亂常不忠不孝。十惡",
    "T33n1714_001:0569c28": "五逆致受眾苦。故說此般若法門令其修習",
    "T33n1714_001:0569c29": "皆得解脫也。已上一段乃阿難結集法藏時。",
    "T33n1714_001:0570a01": "敘述觀自在菩薩度生之功行。此是別序也。",
    "T33n1714_001:0570a02": "下段自舍利子起。始是觀自在菩薩答舍利",
    "T33n1714_001:0570a03": "子所問也。",
    "T33n1714_001:0570a04": "舍利子　舍利子。佛之弟子。智慧第一。因其",
    "T33n1714_001:0570a05": "為眾請問。故菩薩呼其名。而告之云。",
    "T33n1714_001:0570a06": "色不異空空不異色。色即是空空即是色。受",
    "T33n1714_001:0570a07": "想行識亦復如是　色即四大幻色。空乃般",
    "T33n1714_001:0570a08": "若真空。眾生由迷真空而受幻色。譬如水之",
    "T33n1714_001:0570a09": "成氷也。菩薩因修般若觀慧照了幻色。即是",
    "T33n1714_001:0570a10": "真空。其猶融氷為水。然色之與空其體無殊。",
    "T33n1714_001:0570a11": "故曰色不異空空不異色。如氷不異水。水不",
    "T33n1714_001:0570a12": "異氷。復恐鈍根眾生不了猶存色空二見。故",
    "T33n1714_001:0570a13": "曰色即是空空即是色。如氷即是水。水即是",
    "T33n1714_001:0570a14": "氷。若受若想若行若識。莫不皆然。此乃一經",
    "T33n1714_001:0570a15": "之要。般若之心也。",
    "T33n1714_001:0570a16": "舍利子。是諸法空相。不生不滅不垢不淨不",
    "T33n1714_001:0570a17": "增不減　是諸法者。指前五蘊也。空相者。即",
    "T33n1714_001:0570a18": "真空實相也。菩薩復告舍利子云。既了諸法",
    "T33n1714_001:0570a19": "當體。即是真空實相。實相之體本無生滅。既",
    "T33n1714_001:0570a20": "無生滅豈有垢淨。既無垢淨。豈有增減乎。",
    "T33n1714_001:0570a21": "是故空中。無色無受想行識　此真空實相",
    "T33n1714_001:0570a22": "之中。既不可以生滅垢淨增減求之。故總結",
    "T33n1714_001:0570a23": "云。無色無受想行識。無即空也。",
    "T33n1714_001:0570a24": "無眼耳鼻舌身意。無色聲香味觸法　真空",
    "T33n1714_001:0570a25": "實相之中既無五蘊亦無六根六塵。此空十",
    "T33n1714_001:0570a26": "二入也。",
    "T33n1714_001:0570a27": "無眼界乃至無意識界　既無十二入。亦無",
    "T33n1714_001:0570a28": "十八界。十八界者。六根六塵六識也。乃至者。",
    "T33n1714_001:0570a29": "舉其始末而略其中也。如上五蘊十二入十",
    "T33n1714_001:0570b01": "八界。不出色心二法。為迷心重者。說為五蘊。",
    "T33n1714_001:0570b02": "為迷色重者。說為十二入。為色心俱迷者。說",
    "T33n1714_001:0570b03": "為十八界。已上三科修學之人。隨其根器但",
    "T33n1714_001:0570b04": "修一科。即能悟入。",
    "T33n1714_001:0570b05": "無無明亦無無明盡。乃至無老死。亦無老死",
    "T33n1714_001:0570b06": "盡　此空十二因緣也。無明者癡暗也。謂於",
    "T33n1714_001:0570b07": "本性無所明了。非瞢然無知。乃違理強覺之",
    "T33n1714_001:0570b08": "謂也。無無明等者。菩薩以般若智觀此無明。",
    "T33n1714_001:0570b09": "其性本空無生滅相。故云無無明亦無無明",
    "T33n1714_001:0570b10": "盡也。乃至無老死亦無老死盡者。義與前同。",
    "T33n1714_001:0570b11": "但舉其始末而略其中也。生相者。如法華經",
    "T33n1714_001:0570b12": "云。無明緣行。乃至生緣老死是也。滅相者。如",
    "T33n1714_001:0570b13": "經云。無明滅則行滅。乃至生滅則老死滅是",
    "T33n1714_001:0570b14": "也。十二因緣亦名十二有支。一曰無明。亦名",
    "T33n1714_001:0570b15": "煩惱。二曰行。謂造作諸業。此二支乃過去所",
    "T33n1714_001:0570b16": "作之因也。三曰識。謂起妄念初託母胎也。四",
    "T33n1714_001:0570b17": "曰名色。從託胎後生諸根形也。五曰六入。於",
    "T33n1714_001:0570b18": "胎中而成六根也。六曰觸出胎後六根對六",
    "T33n1714_001:0570b19": "塵也。七曰受。謂領納世間好惡等事。此五支",
    "T33n1714_001:0570b20": "乃現在所受之果也。八曰愛。謂貪染五欲等",
    "T33n1714_001:0570b21": "事也。九曰取。謂於諸境生取著心也。十曰有。",
    "T33n1714_001:0570b22": "作謂有漏之因。能招未來之果。此三支乃現",
    "T33n1714_001:0570b23": "在所作之因也。十一曰生。謂受未來五蘊之",
    "T33n1714_001:0570b24": "身也。十二曰老死。謂未來之身既老而死。此",
    "T33n1714_001:0570b25": "二支乃來世當受之果也。此十二因緣該三",
    "T33n1714_001:0570b26": "世因果。展轉因依如輪旋轉無有休息。一切",
    "T33n1714_001:0570b27": "眾生迷而不知。良可悲也。此本緣覺之人所",
    "T33n1714_001:0570b28": "觀之境。大乘菩薩徹照此境皆無實性。故云",
    "T33n1714_001:0570b29": "無也。",
    "T33n1714_001:0570c01": "無苦集滅道　無苦集滅道者。觀四諦清淨",
    "T33n1714_001:0570c02": "也。苦即生死苦果。集是惑業苦因。此二者世",
    "T33n1714_001:0570c03": "間之法也。滅即涅槃樂果。道即道品樂因。此",
    "T33n1714_001:0570c04": "二者出世間之法也。說此四諦者。欲令眾生",
    "T33n1714_001:0570c05": "知苦斷集慕滅修道離苦得樂也。此本聲聞",
    "T33n1714_001:0570c06": "之人所觀之境。大乘菩薩照了此境當體空",
    "T33n1714_001:0570c07": "寂。故云無也。",
    "T33n1714_001:0570c08": "無智亦無得　智者般若之智也。大乘菩薩",
    "T33n1714_001:0570c09": "以智照境。既無五蘊及四諦諸法。即是人法",
    "T33n1714_001:0570c10": "皆空境智俱泯。如病去藥忘。故云無智亦無",
    "T33n1714_001:0570c11": "得也。",
    "T33n1714_001:0570c12": "以無所得故　此結前起後之言。",
    "T33n1714_001:0570c13": "菩提薩埵。依般若波羅蜜多。故心無罣礙。無",
    "T33n1714_001:0570c14": "罣礙故無有恐怖。遠離顛倒夢想。究竟涅槃",
    "T33n1714_001:0570c15": "　菩提薩埵者。能依之人也。般若波羅蜜多",
    "T33n1714_001:0570c16": "者。所依之法也。菩薩之人依此般若法門修",
    "T33n1714_001:0570c17": "學。功成理顯。故得心無業縛。因無業縛故。無",
    "T33n1714_001:0570c18": "生死恐怖。即無生死恐怖。則無顛倒煩惱。此",
    "T33n1714_001:0570c19": "三障既空三德乃顯。故云究竟涅槃。涅槃者。",
    "T33n1714_001:0570c20": "梵語摩訶般涅槃那。華言大滅度。大即法身。",
    "T33n1714_001:0570c21": "滅即解脫。度即般若。此之三德非別有也。即",
    "T33n1714_001:0570c22": "三障是。迷即三障。悟即三德。所謂生死即法",
    "T33n1714_001:0570c23": "身。煩惱即般若。結業即解脫。然雖障即是德。",
    "T33n1714_001:0570c24": "自非般若之功德不能顯。譬如磨鏡垢盡明",
    "T33n1714_001:0570c25": "現。斯之謂也。",
    "T33n1714_001:0570c26": "三世諸佛。依般若波羅蜜多。故得阿耨多羅",
    "T33n1714_001:0570c27": "三藐三菩提　三世者。過去未來現在也。阿",
    "T33n1714_001:0570c28": "耨多羅三藐三菩提者。華言無上正等正覺。",
    "T33n1714_001:0570c29": "此言非惟菩薩。如是修證。而一切諸佛莫不",
    "T33n1714_001:0571a01": "皆修般若得成正覺也。",
    "T33n1714_001:0571a02": "故知般若波羅蜜多。是大神呪。是大明呪。是",
    "T33n1714_001:0571a03": "無上呪。是無等等呪　前是顯說般若。後是",
    "T33n1714_001:0571a04": "密說般若。然既顯說而又密說者何耶。良由",
    "T33n1714_001:0571a05": "眾生根器不同所入有異故也。四種呪者。蓋",
    "T33n1714_001:0571a06": "言般若功用。能破魔障名大神呪。能滅癡暗",
    "T33n1714_001:0571a07": "名大明呪。能顯至理名無上呪。極妙覺果無",
    "T33n1714_001:0571a08": "與等者。名無等等呪。",
    "T33n1714_001:0571a09": "能除一切苦真實不虛　此結般若功用廣",
    "T33n1714_001:0571a10": "大。除苦得樂決定無疑。令諸眾生信受奉行",
    "T33n1714_001:0571a11": "也。",
    "T33n1714_001:0571a12": "故說般若波羅蜜多呪。即說呪曰。",
    "T33n1714_001:0571a13": "揭諦揭諦　波羅揭諦　波羅僧揭諦　菩提",
    "T33n1714_001:0571a14": "薩摩訶已上密說般若。此五種不翻之一",
    "T33n1714_001:0571a15": "也。蓋呪是佛之密語。非下凡所知。法華疏云。",
    "T33n1714_001:0571a16": "呪是鬼神王之名號。稱其王名。則部落敬主。",
    "T33n1714_001:0571a17": "故能降伏一切鬼魅。或云呪者。如軍中密號。",
    "T33n1714_001:0571a18": "唱號相應無所訶問。又呪者願也。如蜾臝之",
    "T33n1714_001:0571a19": "祝螟蛉願其類我。佛菩薩說呪。願諸眾生皆",
    "T33n1714_001:0571a20": "如我之得成正覺。能誦此呪者。則所願無不",
    "T33n1714_001:0571a21": "成就也。",
    "T33n1714_001:0571a22": "般若波羅蜜多心經註解"
}