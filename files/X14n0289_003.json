{
    "X14n0289_003:0309b05": "大佛頂如來密因修證了義諸菩薩萬行首楞嚴經",
    "X14n0289_003:0309b06": "合轍卷第三",
    "X14n0289_003:0309b07": "明 二楞菴釋 通潤 述",
    "X14n0289_003:0309b08": "[0309b08] 復次阿難云何六入本如來藏妙真如性。",
    "X14n0289_003:0309b09": "[0309b09] 此下顯如來藏不離六根也梵語&#x9262;囉吠奢此云",
    "X14n0289_003:0309b10": "入不言根而言入者以通能入所入故如眼根流",
    "X14n0289_003:0309b11": "逸奔色耳根流逸奔聲等為能入眼以&#x8657;受色耳",
    "X14n0289_003:0309b12": "以&#x8657;受聲等為所入也亦為迷內色者別開故以",
    "X14n0289_003:0309b13": "十一色法同名內色而六塵屬現量五根屬比量",
    "X14n0289_003:0309b14": "以能發識比知是根故本如來藏者一切如來從",
    "X14n0289_003:0309b15": "此流出故妙真如性者以六根門頭觸處菩提故",
    "X14n0289_003:0309b16": "大經云眼耳鼻舌身心意諸情根以此常流轉而",
    "X14n0289_003:0309b17": "無能轉者又云知眼無生無自性說空寂滅無所",
    "X14n0289_003:0309b18": "有此即妙真如性之旨也。",
    "X14n0289_003:0309b19": "[0309b19] 阿難即彼目睛瞪發勞者兼目與勞同是菩提瞪發",
    "X14n0289_003:0309b20": "勞相因於明暗二種妄塵發見居中吸此塵象名為",
    "X14n0289_003:0309b21": "見性此見離彼明暗二塵畢竟無體。",
    "X14n0289_003:0309b22": "[0309b22] 此是阿那律陀以葡萄朵換天眼處也先引事以",
    "X14n0289_003:0309b23": "顯眼根是妄直視曰瞪勞因瞪目而發故曰瞪發",
    "X14n0289_003:0309b24": "勞相前文云譬如淨目瞪以發勞別見狂華是以",
    "X14n0289_003:0309c01": "目睛喻真性以瞪喻勞以狂華喻勞相此言不但",
    "X14n0289_003:0309c02": "狂花是勞相即目睛亦是瞪菩提心所發勞相也",
    "X14n0289_003:0309c03": "以見相二分總屬無明業識故因於下釋成瞪發",
    "X14n0289_003:0309c04": "勞相義因明暗二塵粘湛發見而即居見塵之中",
    "X14n0289_003:0309c05": "見精映色即吸此塵象而成見性此見由塵而發",
    "X14n0289_003:0309c06": "離塵無體故知見性亦是菩提心中瞪發勞相也",
    "X14n0289_003:0309c07": "問前說緣心離塵無體以顯見性有體此又言見",
    "X14n0289_003:0309c08": "性離塵畢竟無體者何故答前以阿難認定緣心",
    "X14n0289_003:0309c09": "不肯放捨世尊欲其捨緣心而認見性故托見性",
    "X14n0289_003:0309c10": "以顯其有體今欲其即見性而認妙真如性故復",
    "X14n0289_003:0309c11": "言見性無體亦是菩提心中瞪發勞相所謂以楔",
    "X14n0289_003:0309c12": "去楔也。",
    "X14n0289_003:0309c13": "[0309c13] 如是阿難當知是見非明暗來非於根出不於空生",
    "X14n0289_003:0309c14": "何以故若從明來暗即隨滅應非見暗若從暗來明",
    "X14n0289_003:0309c15": "即隨滅應無見明若從根生必無明暗如是見精本",
    "X14n0289_003:0309c16": "無自性若於空出前矚塵象歸當見根又空自觀何",
    "X14n0289_003:0309c17": "關汝入是故當知眼入&#x8657;妄本非因緣非自然性。",
    "X14n0289_003:0309c18": "[0309c18] 初三句先標無生若從明來下破不從塵生以明",
    "X14n0289_003:0309c19": "暗相背故若因明生即不當見暗以暗時無明見",
    "X14n0289_003:0309c20": "隨明滅故因暗反此若從根生下破不從根出以",
    "X14n0289_003:0309c21": "離塵無根故若於空出進既觀象退可觀根又空",
    "X14n0289_003:0309c22": "自能見何關汝根是故下結妄即真三科七大總",
    "X14n0289_003:0309c23": "是指示阿難在日用見色聞聲穿衣喫飯處討尋",
    "X14n0289_003:0309c24": "頭腦祖師家教人看話頭便是此法但祖師不肯",
    "X14n0289_003:0310a01": "輕易與人說破令其自猜自疑自尋自覓畢竟此",
    "X14n0289_003:0310a02": "見從何處起久久捱拶到工夫純熟向冷地裏驀",
    "X14n0289_003:0310a03": "然親見便得千了百當決不輕易道出眼入&#x8657;妄",
    "X14n0289_003:0310a04": "四字。故香嚴云。我不重先師佛法。只重先師不與",
    "X14n0289_003:0310a05": "我道破如來慈悲。大煞急推赤心置人腹中。故開",
    "X14n0289_003:0310a06": "口便為人說破此如來禪。祖師禪之所以異也。",
    "X14n0289_003:0310a07": "[0310a07] 阿難。譬如有人。以兩手指急塞其耳。耳根勞故頭中",
    "X14n0289_003:0310a08": "作聲。兼耳與勞同是菩提瞪發勞相。因於動靜二種",
    "X14n0289_003:0310a09": "妄塵。發聞居中吸此塵象。名聽聞性。此聞離彼動靜",
    "X14n0289_003:0310a10": "二塵。畢竟無體。如是阿難。當知是聞。非動靜來。非於",
    "X14n0289_003:0310a11": "根出。不於空生。何以故。若從靜來動。即隨滅應非聞",
    "X14n0289_003:0310a12": "動。若從動來靜即隨滅應無覺靜。若從根生必無動",
    "X14n0289_003:0310a13": "靜。如是聞體本無自性。若於空出有聞成性。即非&#x8657;",
    "X14n0289_003:0310a14": "空。又空自聞。何關汝入。是故當知耳入&#x8657;妄本非因",
    "X14n0289_003:0310a15": "緣非自然性。",
    "X14n0289_003:0310a16": "[0310a16] 此是觀音以新卷葉換圓通根處也。先以事顯耳",
    "X14n0289_003:0310a17": "根之妄。耳根勞與瞪發勞之勞。同義兼耳與勞之",
    "X14n0289_003:0310a18": "勞。是指聲言即勞耳根所現之相也。瞪目是眼家",
    "X14n0289_003:0310a19": "勞塞耳。是耳家勞若狂華。若作聲皆屬勞所現相",
    "X14n0289_003:0310a20": "故曰勞相。由瞪目故眼見狂華由塞耳。故耳中作",
    "X14n0289_003:0310a21": "聲。勞眼根而色發勞耳根而聲發言能勞所勞。皆",
    "X14n0289_003:0310a22": "是勞菩提心而現故曰同是菩提瞪發勞相也。因",
    "X14n0289_003:0310a23": "於下釋成勞相。如是下標無生處。何以故。下破若",
    "X14n0289_003:0310a24": "謂此聞從靜境生若動境現時。此聞即隨靜滅。應",
    "X14n0289_003:0310b01": "非聞動而聞萬竅怒號者是誰。若謂此聞從動境",
    "X14n0289_003:0310b02": "生。若靜境現時。此聞即隨動滅。而知寂然無聲者",
    "X14n0289_003:0310b03": "是誰。若從根生不假動靜亦復無聞。若從空出是",
    "X14n0289_003:0310b04": "空能聞應名為耳。不名&#x8657;空。又空自聞。何干於耳",
    "X14n0289_003:0310b05": "觀音大士證圓通時。其發軔工夫亦從是聞非動",
    "X14n0289_003:0310b06": "靜來。非於根出。畢竟在甚麼處。如是思惟。如是修",
    "X14n0289_003:0310b07": "習。得入此門。故下文云動靜二相了然不生。如是",
    "X14n0289_003:0310b08": "漸增聞所聞盡等。",
    "X14n0289_003:0310b09": "[0310b09] 阿難。譬如有人急畜其鼻。畜久成勞則於鼻中聞有",
    "X14n0289_003:0310b10": "冷觸。因觸分別通塞&#x8657;實。如是乃至諸香臭氣。兼鼻",
    "X14n0289_003:0310b11": "與勞同是菩提瞪發勞相。因於通塞二種妄塵發聞",
    "X14n0289_003:0310b12": "居中。吸此塵象名&#x9F45;聞性。此聞離彼通塞二塵。畢竟",
    "X14n0289_003:0310b13": "無體。當知是聞。非通塞來。非於根出。不於空生。何以",
    "X14n0289_003:0310b14": "故。若從通來塞則聞滅。云何知塞如因塞有通則無",
    "X14n0289_003:0310b15": "聞。云何發明香臭等觸。若從根生必無通塞如是聞",
    "X14n0289_003:0310b16": "機。本無自性若從空出。是聞自當迴&#x9F45;汝鼻。空自有",
    "X14n0289_003:0310b17": "聞。何關汝入。是故當知鼻入&#x8657;妄。本非因緣非自然",
    "X14n0289_003:0310b18": "性。",
    "X14n0289_003:0310b19": "[0310b19] 此是槃特迦。以雙垂爪換遼天鼻孔處也。畜縮氣",
    "X14n0289_003:0310b20": "也。急畜是鼻家之勞冷觸是勞相。古人道有些氣",
    "X14n0289_003:0310b21": "息亦是病。故曰兼鼻與勞同為勞相也。誌公云。終",
    "X14n0289_003:0310b22": "日添香換水不知身是道場果能向聞香聞臭處",
    "X14n0289_003:0310b23": "打失鼻孔。便與三世諸佛同一鼻孔出氣。所以世",
    "X14n0289_003:0310b24": "人急畜而成勞。特迦調息而成道。",
    "X14n0289_003:0310c01": "[0310c01] 阿難譬如有人。以舌舐吻熟舐令勞其人若病則有",
    "X14n0289_003:0310c02": "苦味。無病之人微有甜觸。由甜與苦顯此舌根不動",
    "X14n0289_003:0310c03": "之時。淡性常在。兼舌與勞同是菩提瞪發勞相。因甜",
    "X14n0289_003:0310c04": "苦淡二種妄塵發知居中吸此塵象名知味性。此知",
    "X14n0289_003:0310c05": "味性。離彼甜苦及淡二塵。畢竟無體。如是阿難當知",
    "X14n0289_003:0310c06": "如是嘗苦淡知非甜苦來。非因淡有。又非根出不於",
    "X14n0289_003:0310c07": "空生。何以故。若甜苦來淡則知滅云何知淡。若從淡",
    "X14n0289_003:0310c08": "出。甜即知亡。復云何知甜苦二相。若從舌生。必無甜",
    "X14n0289_003:0310c09": "淡及與苦塵斯知味根本無自性。若於空出&#x8657;空自",
    "X14n0289_003:0310c10": "味。非汝口知。又空自知何關汝入。是故當知舌入&#x8657;",
    "X14n0289_003:0310c11": "妄本非因緣非自然性。",
    "X14n0289_003:0310c12": "[0310c12] 此是憍梵&#x9262;提在嚼飯處所證法門也以舌舔物",
    "X14n0289_003:0310c13": "曰舐舐之不已曰熟。熟舐是舌家勞甜苦是舌家",
    "X14n0289_003:0310c14": "勞相也。由此舌根知甜知苦。名知味性。此知味性",
    "X14n0289_003:0310c15": "離彼甜苦畢竟無體。且道將甚麼喫茶喫飯。若向",
    "X14n0289_003:0310c16": "此中尋得舌頭落處便知&#x5FA7;覆三千大千世界廣",
    "X14n0289_003:0310c17": "長舌相元不曾離&#x5374;舐吻邊嚼飯處。",
    "X14n0289_003:0310c18": "[0310c18] 阿難譬如有人。以一冷手觸於熱手。若冷勢多熱者",
    "X14n0289_003:0310c19": "從冷。若熱功勝冷者成熱。如是以此合覺之觸。顯於",
    "X14n0289_003:0310c20": "離知涉勢。若成因於勞觸兼身與勞。同是菩提瞪發",
    "X14n0289_003:0310c21": "勞相。因於離合二種妄塵。發覺居中吸此塵象名知",
    "X14n0289_003:0310c22": "覺性。此知覺體離彼離合違順二塵畢竟無體。如是",
    "X14n0289_003:0310c23": "阿難當知。是覺非離合來。非違順有。不於根出。又非",
    "X14n0289_003:0310c24": "空生。何以故。若合時來離當已滅。云何覺離違順二",
    "X14n0289_003:0311a01": "相亦復如是若從根出必無離合違順四相則汝身",
    "X14n0289_003:0311a02": "知元無自性必於空出空自知覺何關汝入是故當",
    "X14n0289_003:0311a03": "知身入&#x8657;妄本無因緣非自然性。",
    "X14n0289_003:0311a04": "[0311a04] 此畢陵婆蹉在忍痛處所證法門也觸是身家所",
    "X14n0289_003:0311a05": "對之塵此以二手之冷熱為觸塵也合覺之觸顯",
    "X14n0289_003:0311a06": "於離知者知覺即身根也言此身根必藉冷熱二",
    "X14n0289_003:0311a07": "觸相合而後覺亦藉冷熱二觸相離而後知正見",
    "X14n0289_003:0311a08": "身根由二塵而知離知合也涉勢若成因於勞觸",
    "X14n0289_003:0311a09": "者涉勢有勝負義謂以熱涉冷使冷成熱以冷涉",
    "X14n0289_003:0311a10": "熱使熱成冷而發覺知也涉勢是身家勞冷熱因",
    "X14n0289_003:0311a11": "勞所現之相也違順者如熱見重裘冷得絺綌則",
    "X14n0289_003:0311a12": "違夏得涼風寒得暖火是順若果向動手時搔著",
    "X14n0289_003:0311a13": "癢處兜鞋時踏著&#x811A;跟便與婆蹉覿面相見。",
    "X14n0289_003:0311a14": "[0311a14] 阿難譬如有人勞倦則眠睡熟便寤覽塵斯憶失憶",
    "X14n0289_003:0311a15": "為忘是其顛倒生住異滅吸習中歸不相踰越稱意",
    "X14n0289_003:0311a16": "知根兼意與勞同是菩提瞪發勞相因於生滅二種",
    "X14n0289_003:0311a17": "妄塵集知居中吸撮內塵見聞逆流流不及地名覺",
    "X14n0289_003:0311a18": "知性此覺知性離彼寤寐生滅二塵畢竟無體。",
    "X14n0289_003:0311a19": "[0311a19] 此是空生從意知根入寶明空海處也此意知根",
    "X14n0289_003:0311a20": "是指第八識精言以能生意為意之根名意知根",
    "X14n0289_003:0311a21": "勞倦則眠睡熟便寤者以此識精攬此根身領以",
    "X14n0289_003:0311a22": "為境令生覺受安危共同故曰寤曰寐以顯根身",
    "X14n0289_003:0311a23": "是其親相分也覽塵斯憶失憶為忘者如見奇物",
    "X14n0289_003:0311a24": "而憶忘都無&#x89A9;前異而宛然不失故曰憶曰忘以",
    "X14n0289_003:0311b01": "顯器界是其&#x758E;相分也是其顛倒生住異滅者謂",
    "X14n0289_003:0311b02": "此識精本是妙圓真淨妙心由彼不覺而起其念",
    "X14n0289_003:0311b03": "顛倒妙圓真淨妙心轉此不生滅性而成生滅業",
    "X14n0289_003:0311b04": "識能緣根身器界故有寤寐有憶忘是即顛倒生",
    "X14n0289_003:0311b05": "滅也吸習中歸不相踰越者謂能含藏相見二分",
    "X14n0289_003:0311b06": "種子以種子皆歸此中而念念受熏無有間斷故",
    "X14n0289_003:0311b07": "具此三義緣此三境故稱意知根也兼意與勞同",
    "X14n0289_003:0311b08": "是菩提瞪發勞相者言不但業識所現三類性境",
    "X14n0289_003:0311b09": "是勞相即業識亦是菩提心中瞪發勞相也集知",
    "X14n0289_003:0311b10": "居中者前五根皆言發見發聞等唯此言集知者",
    "X14n0289_003:0311b11": "發以現行言集以種子言以前五根現行皆從此",
    "X14n0289_003:0311b12": "中種子發生故吸撮內塵者吸謂吸習撮謂撮取",
    "X14n0289_003:0311b13": "內塵即內色是指三類性境謂此覺知性念念吸",
    "X14n0289_003:0311b14": "取此三類境亦時時受此三類性境熏也見聞逆",
    "X14n0289_003:0311b15": "流流不及地名覺知性者言前五根但能緣自分",
    "X14n0289_003:0311b16": "現量性境不能一一返緣故五根見不到聞不到",
    "X14n0289_003:0311b17": "&#x9F45;不到嘗不到覺不到處此意知根皆能緣能知",
    "X14n0289_003:0311b18": "名意知根此意離彼寤寐生滅畢竟無體者以寤",
    "X14n0289_003:0311b19": "寐屬身生滅屬心身是彼之相分心是彼之見分",
    "X14n0289_003:0311b20": "故離彼見相二分即無體性也。",
    "X14n0289_003:0311b21": "[0311b21] 如是阿難當知如是覺知之根非寤寐來非生滅有",
    "X14n0289_003:0311b22": "不於根出亦非空生何以故若從寤來寐即隨滅將",
    "X14n0289_003:0311b23": "何為寐必生時有滅即同無令誰受滅若從滅有生",
    "X14n0289_003:0311b24": "即滅無誰知生者若從根出寤寐二相隨身開合離",
    "X14n0289_003:0311c01": "斯二體此覺知者同於空華畢竟無性若從空生自",
    "X14n0289_003:0311c02": "是空知何關汝入是故當知意入&#x8657;妄本非因緣非",
    "X14n0289_003:0311c03": "自然性。",
    "X14n0289_003:0311c04": "[0311c04] 先標無生次破若謂此覺知性從寤來者寐時即",
    "X14n0289_003:0311c05": "隨寤滅而令昏昏熟睡者為誰是則在寤在寐未",
    "X14n0289_003:0311c06": "嘗暫離所謂夜夜抱佛眠朝朝還共起也若謂此",
    "X14n0289_003:0311c07": "覺知性從生時有滅時即隨生已滅其受滅者是",
    "X14n0289_003:0311c08": "誰若從滅有生時則同滅已無其知生者又是誰",
    "X14n0289_003:0311c09": "一何字二誰字皆是教阿難揣摩令其自省自覺",
    "X14n0289_003:0311c10": "耳若謂此覺知性唯從根生不知寤寐二塵隨身",
    "X14n0289_003:0311c11": "開合以勞倦則形交而眠熟眠則形開而寤若離",
    "X14n0289_003:0311c12": "寤寐二塵則此覺知之性畢竟無體以單根不生",
    "X14n0289_003:0311c13": "故殊不知此意知根不獨為天地根為萬物根為",
    "X14n0289_003:0311c14": "無明根為諸識根為生死根抑且為涅槃根為菩",
    "X14n0289_003:0311c15": "提根轉凡成聖正在乎此若打破此關喚作正&#x5FA7;",
    "X14n0289_003:0311c16": "知喚作始覺本覺圓覺妙覺無上覺一切覺究竟",
    "X14n0289_003:0311c17": "覺此是開佛知見一大關鍵處可惜世尊無端道",
    "X14n0289_003:0311c18": "破經云六自在王常清淨是以眼根任運觀色自",
    "X14n0289_003:0311c19": "在無礙又常在現量本性不遷豈非如王常得自",
    "X14n0289_003:0311c20": "在故曰眼門放光照破山河大地乃至意根一念",
    "X14n0289_003:0311c21": "千里如云應意時絕分別照矚森羅終不歇透過",
    "X14n0289_003:0311c22": "山河石壁間要且照時常寂滅故曰六根所對無",
    "X14n0289_003:0311c23": "非佛法如耆婆攬草無非是藥若摩訶男執瓦礫",
    "X14n0289_003:0311c24": "無非是寶故下文云輪生死證妙常唯汝六根更",
    "X14n0289_003:0312a01": "非他物故大經云法性本無生示現而有生是中",
    "X14n0289_003:0312a02": "無能現亦無所現物眼耳鼻舌身心意諸情根一",
    "X14n0289_003:0312a03": "切空無性妄心分別有如是而觀察一切皆無性。",
    "X14n0289_003:0312a04": "[0312a04] 復次阿難云何十二處本如來藏妙真如性。",
    "X14n0289_003:0312a05": "[0312a05] 先總徵此十二處為愚色而不愚心者別開也處",
    "X14n0289_003:0312a06": "謂處所以十一色法皆是心之所慮所托處意之",
    "X14n0289_003:0312a07": "一法是十一色法所現所生處也此十二處元一",
    "X14n0289_003:0312a08": "圓融清淨寶覺由眾塵隔越無狀異生各分疆界",
    "X14n0289_003:0312a09": "如六國然不得混成一統故令阿難處處攻擊若",
    "X14n0289_003:0312a10": "破一處則十一處不待招降而自服矣故其攻擊",
    "X14n0289_003:0312a11": "處皆不施巧計不設雲梯但借現前梴杖直驅之",
    "X14n0289_003:0312a12": "耳初卷七處是破心無處所此十二處是破處無",
    "X14n0289_003:0312a13": "處所也。",
    "X14n0289_003:0312a14": "[0312a14] 阿難汝且觀此祇陀樹林及諸泉池於意云何此等",
    "X14n0289_003:0312a15": "為是色生眼見眼生色相阿難若復眼根生色相者",
    "X14n0289_003:0312a16": "見空非色色性應銷銷則顯發一切都無色相既無",
    "X14n0289_003:0312a17": "誰明空質空亦如是若復色塵生眼見者觀空非色",
    "X14n0289_003:0312a18": "見即銷亡亡則都無誰明空色是故當知見與色空",
    "X14n0289_003:0312a19": "俱無處所即色與見二處&#x8657;妄本非因緣非自然性。",
    "X14n0289_003:0312a20": "[0312a20] 此優波尼沙陀悟入處也法相宗以見相二分喻",
    "X14n0289_003:0312a21": "如蝸牛兩角出則成雙縮則為一以彼皆從自證",
    "X14n0289_003:0312a22": "分變現故故世尊舉現前見色處詰之曰且汝尋",
    "X14n0289_003:0312a23": "常但說一切法仗因托緣而生即今開眼見祇陀",
    "X14n0289_003:0312a24": "林還是因祇陀林生汝眼中之見見此祇陀林乎",
    "X14n0289_003:0312b01": "抑亦因汝眼中之見生祇陀林而汝得見之乎此",
    "X14n0289_003:0312b02": "二句便是金剛圈栗棘蓬即三世諸佛分疏不下",
    "X14n0289_003:0312b03": "若謂是汝眼根生此祇陀林而汝得見者則汝眼",
    "X14n0289_003:0312b04": "根見空之時不見祇林而祇林便應銷滅若所生",
    "X14n0289_003:0312b05": "之色性既銷則能生之見性亦滅見既銷亡又無",
    "X14n0289_003:0312b06": "色相更有何物顯其空質耶空亦下例破若謂此",
    "X14n0289_003:0312b07": "祇陀林生汝眼見而令汝見祇陀林者則汝眼觀",
    "X14n0289_003:0312b08": "空時非是觀色既無能生之色自無所生之見見",
    "X14n0289_003:0312b09": "既銷亡而見空見色者更是何物殊不知色不生",
    "X14n0289_003:0312b10": "眼眼自寂滅眼不生色色自寂滅故宗鏡云心外",
    "X14n0289_003:0312b11": "無有一毫釐法而有體性各各不相知各各不相",
    "X14n0289_003:0312b12": "到何者以是一法故無法可相知相到若有二法",
    "X14n0289_003:0312b13": "即相往來肇公云是各性住於一世有何物而可",
    "X14n0289_003:0312b14": "往來此物之所以稱不遷而事之所以名究竟堅",
    "X14n0289_003:0312b15": "固也。",
    "X14n0289_003:0312b16": "[0312b16] 阿難汝更聽此祇陀園中食辦擊鼓眾集撞鐘鐘鼓",
    "X14n0289_003:0312b17": "音聲前後相續於意云何此等為是聲來耳邊耳往",
    "X14n0289_003:0312b18": "聲處阿難若復此聲來於耳邊如我乞食室羅筏城",
    "X14n0289_003:0312b19": "在祇陀林則無有我此聲必來阿難耳處目連迦葉",
    "X14n0289_003:0312b20": "應不俱聞何況其中一千二百五十沙門一聞鐘聲",
    "X14n0289_003:0312b21": "同來食處若復汝耳往彼聲邊如我歸住祇陀林中",
    "X14n0289_003:0312b22": "在室羅城則無有我汝聞鼓聲其耳已往擊鼓之處",
    "X14n0289_003:0312b23": "鐘聲齊出應不俱聞何況其中象馬牛羊種種音響",
    "X14n0289_003:0312b24": "若無來往亦復無聞是故當知聽與音聲俱無處所",
    "X14n0289_003:0312c01": "即聽與聲二處&#x8657;妄本非因緣非自然性。",
    "X14n0289_003:0312c02": "[0312c02] 此憍陳如悟入處也前曰色生眼見眼生色相此",
    "X14n0289_003:0312c03": "曰聲來耳邊耳往聲處雖是看孔著楔只是用不",
    "X14n0289_003:0312c04": "及時若向阿難初番答出我見如來三十二相心",
    "X14n0289_003:0312c05": "生愛樂時世尊應合問云為是眼生色相色生眼",
    "X14n0289_003:0312c06": "見管取阿難杜口無言不敢施呈鎗法既已放過",
    "X14n0289_003:0312c07": "應向第二番請問悟佛現說法音處世尊亦合問",
    "X14n0289_003:0312c08": "云為是聲來耳邊耳往聲處管取阿難塞斷咽喉",
    "X14n0289_003:0312c09": "尋箇轉身活路世尊兩番放過致令尊者東卜西",
    "X14n0289_003:0312c10": "卜所謂當斷不斷反招其亂直待此中拈出亦是",
    "X14n0289_003:0312c11": "賊過後張弓也若謂聲來阿難耳邊則應餘人耳",
    "X14n0289_003:0312c12": "邊悉皆無聲不合諸人齊聽若謂耳往鼓處則鐘",
    "X14n0289_003:0312c13": "處無耳不合更聞鐘聲故知聲塵生滅動靜皆空",
    "X14n0289_003:0312c14": "聲不至於耳根根不往於聲處既無往來則心境",
    "X14n0289_003:0312c15": "俱&#x8657;了不可得則汝能聞與彼所聞畢竟從何出",
    "X14n0289_003:0312c16": "乎世人一往在聲色門頭蹉過者多故世尊審問",
    "X14n0289_003:0312c17": "亦與尋常不同若向二問處薦得方信一切色是",
    "X14n0289_003:0312c18": "佛色一切聲是佛聲亦知古人道即此見聞非見",
    "X14n0289_003:0312c19": "聞無餘聲色可呈君箇中若了元無事體用何妨",
    "X14n0289_003:0312c20": "分不分是真實語。",
    "X14n0289_003:0312c21": "[0312c21] 阿難汝又&#x9F45;此鑪中栴檀此香若復然於一銖室羅",
    "X14n0289_003:0312c22": "筏城四十里內同時聞氣於意云何此香為復生栴",
    "X14n0289_003:0312c23": "檀木生於汝鼻為生於空阿難若復此香生於汝鼻",
    "X14n0289_003:0312c24": "稱鼻所生當從鼻出鼻非栴檀云何鼻中有栴檀氣",
    "X14n0289_003:0313a01": "稱汝聞香當於鼻入鼻中出香說聞非義若生於空",
    "X14n0289_003:0313a02": "空性常恒香應常在何藉爐中爇此枯木若生於木",
    "X14n0289_003:0313a03": "則此香質因爇成煙若鼻得聞合蒙煙氣其煙騰空",
    "X14n0289_003:0313a04": "未及遙遠四十里內云何已聞是故當知香鼻與聞",
    "X14n0289_003:0313a05": "俱無處所即&#x9F45;與香二處&#x8657;妄本非因緣非自然性。",
    "X14n0289_003:0313a06": "[0313a06] 此處香嚴得五分法身香處也終日聞香不知香",
    "X14n0289_003:0313a07": "之來處故令其詳究從何而出故曰為從木生空",
    "X14n0289_003:0313a08": "生及鼻生也若謂此香從鼻出者鼻非栴檀云何",
    "X14n0289_003:0313a09": "鼻中而有香氣稱鼻聞香當是取香入鼻方可稱",
    "X14n0289_003:0313a10": "聞若是鼻中出香而說為聞又不合義若謂此香",
    "X14n0289_003:0313a11": "生於空者空常在而香亦常存何藉爐中爇而後",
    "X14n0289_003:0313a12": "有若生於木則此香氣因爇成煙而鼻得聞若鼻",
    "X14n0289_003:0313a13": "得聞合當蒙其&#x70DF;氣其&#x70DF;未遠四十里內云何已",
    "X14n0289_003:0313a14": "聞既知此香非木非空又非鼻出則知香性本來",
    "X14n0289_003:0313a15": "周&#x5FA7;何待合知哉。",
    "X14n0289_003:0313a16": "[0313a16] 阿難汝常二時眾中持&#x9262;其間或遇酥酪醍醐名為",
    "X14n0289_003:0313a17": "上味於意云何此味為復生於空中生於舌中為生",
    "X14n0289_003:0313a18": "食中阿難若復此味生於汝舌在汝口中秪有一舌",
    "X14n0289_003:0313a19": "其舌爾時已成酥味遇黑石蜜應不推移若不變移",
    "X14n0289_003:0313a20": "不名知味若變移者舌非多體云何多味一舌之知",
    "X14n0289_003:0313a21": "若生於食食非有識云何自知又食自知即同他食",
    "X14n0289_003:0313a22": "何預於汝名味之知若生於空汝噉&#x8657;空當作何味",
    "X14n0289_003:0313a23": "必其&#x8657;空若作鹹味既鹹汝舌亦鹹汝面則此界人",
    "X14n0289_003:0313a24": "同於海魚既常受鹹了不知淡若不識淡亦不覺鹹",
    "X14n0289_003:0313b01": "必無所知云何名味是故當知味舌與&#x751E;俱無處所",
    "X14n0289_003:0313b02": "即&#x751E;與味二俱&#x8657;妄本非因緣非自然性。",
    "X14n0289_003:0313b03": "[0313b03] 此是藥王得一味禪處也人皆飲食知味者鮮故",
    "X14n0289_003:0313b04": "令其向&#x9262;盂邊討箇滋味出處故曰此味為復生",
    "X14n0289_003:0313b05": "於空中舌中及食中也若謂此味生於汝舌則汝",
    "X14n0289_003:0313b06": "一舌應知一味不應變移更知別味若不變移而",
    "X14n0289_003:0313b07": "獨知一味則不名知味若變移而知別味云何一",
    "X14n0289_003:0313b08": "舌而知多味是則此味不生舌中明矣若謂此味",
    "X14n0289_003:0313b09": "生於食中食非有識云何自知為甜為苦縱使食",
    "X14n0289_003:0313b10": "能自知甜苦此食即同他人無預於汝何故稱汝",
    "X14n0289_003:0313b11": "名知味者是則此味不生於食明矣若謂此食生",
    "X14n0289_003:0313b12": "於空中汝噉&#x8657;空作何滋味若作鹹味則此界人",
    "X14n0289_003:0313b13": "受其鹹味皆同海魚既常受鹹必不識淡若不知",
    "X14n0289_003:0313b14": "淡必不識鹹既兩不相識又不可名知味之人是",
    "X14n0289_003:0313b15": "則不生於空明矣既不在此三處則知此味不離",
    "X14n0289_003:0313b16": "當處若果識得地頭不勞咀嚼百味具足。",
    "X14n0289_003:0313b17": "[0313b17] 阿難汝常晨朝以手摩頭於意云何此摩所知誰為",
    "X14n0289_003:0313b18": "能觸能為在手為復在頭若在於手頭則無知云何",
    "X14n0289_003:0313b19": "成觸若在於頭手則無用云何名觸若各各有則汝",
    "X14n0289_003:0313b20": "阿難應有二身若頭與手一觸所生則手與頭當為",
    "X14n0289_003:0313b21": "一體若一體者觸則無成若二體者觸誰為在在能",
    "X14n0289_003:0313b22": "非所在所非能不應&#x8657;空與汝成觸是故當知覺觸",
    "X14n0289_003:0313b23": "與身俱無處所即身與觸二俱&#x8657;妄本非因緣非自",
    "X14n0289_003:0313b24": "然性。",
    "X14n0289_003:0313c01": "[0313c01] 此是跋陀婆羅在澡浴邊摸著&#x811A;跟處也世尊尋",
    "X14n0289_003:0313c02": "常戒&#x52C5;弟子一日三摩其頭口自誦云守口攝意",
    "X14n0289_003:0313c03": "身莫犯如是行者得度世故佛弟子一遵其法今",
    "X14n0289_003:0313c04": "汝雖依我法一日三度摩頭即摩頭處亦不知蹉",
    "X14n0289_003:0313c05": "過多少且汝正當以手摩頭時則手知有頭頭知",
    "X14n0289_003:0313c06": "有手是誰為能觸而生此知為手觸頭即手為能",
    "X14n0289_003:0313c07": "觸而生此知乎為頭觸手即頭為能觸而生此知",
    "X14n0289_003:0313c08": "乎若以手為能觸而生此知者則觸知在手頭則",
    "X14n0289_003:0313c09": "成無知之物云何知手之觸我頭而成觸乎若以",
    "X14n0289_003:0313c10": "頭為能觸而生此知者則觸知在頭手則成無用",
    "X14n0289_003:0313c11": "之物云何知頭之觸我手而名觸乎若頭與手各",
    "X14n0289_003:0313c12": "有一知則汝阿難應有二身若頭與手只有一知",
    "X14n0289_003:0313c13": "則手與頭應成一體若一體者不應成觸若二體",
    "X14n0289_003:0313c14": "者此觸當何所屬為屬能觸為屬所觸若觸屬能",
    "X14n0289_003:0313c15": "則在手在頭皆成能觸而無所觸既無所觸豈&#x8657;",
    "X14n0289_003:0313c16": "空與汝成所觸乎若觸屬所則在手在頭皆成所",
    "X14n0289_003:0313c17": "觸而無能觸既無能觸豈&#x8657;空與汝成能觸乎是",
    "X14n0289_003:0313c18": "知尋常日用最淺最近者尚不能知安能知其深",
    "X14n0289_003:0313c19": "者遠者乎若果在摩頭處撞著道伴則觸處菩提",
    "X14n0289_003:0313c20": "無勞揣摩矣。",
    "X14n0289_003:0313c21": "[0313c21] 阿難汝常意中所緣善惡無記三性生成法則此法",
    "X14n0289_003:0313c22": "為復即心所生為當離心別有方所阿難若即心者",
    "X14n0289_003:0313c23": "法則非塵非心所緣云何成處若離於心別有方所",
    "X14n0289_003:0313c24": "則法自性為知非知知則名心異汝非塵同他心量",
    "X14n0289_003:0314a01": "即汝即心云何汝心更二於汝若非知者此塵既非",
    "X14n0289_003:0314a02": "色聲香味離合冷煖及&#x8657;空相當於何在今於色空",
    "X14n0289_003:0314a03": "都無表示不應人間更有空外心非所緣處從誰立",
    "X14n0289_003:0314a04": "是故當知法則與心俱無處所則意與法二俱&#x8657;妄",
    "X14n0289_003:0314a05": "本非因緣非自然性。",
    "X14n0289_003:0314a06": "[0314a06] 此迦葉悟入處也生成法則者是前五根所取三",
    "X14n0289_003:0314a07": "性現行落卸現成影子各有軌則而為意家所緣",
    "X14n0289_003:0314a08": "之境名曰法塵此法與心不即不離故審其即心",
    "X14n0289_003:0314a09": "離心也若此法塵即是心者此法則非是塵不是",
    "X14n0289_003:0314a10": "意家所緣之境云何得成意根所緣之處乎若此",
    "X14n0289_003:0314a11": "法塵離心而別有處所則法塵自性是有知乎是",
    "X14n0289_003:0314a12": "無知乎若以為知則應名心不名法塵若此有知",
    "X14n0289_003:0314a13": "之法塵不是汝心則同他人心量與己無預之此",
    "X14n0289_003:0314a14": "有知之法塵即是汝心云何一人而有二心故大",
    "X14n0289_003:0314a15": "集經云如是心緣為異不異若心異緣則一時中",
    "X14n0289_003:0314a16": "應有二心若心即緣不應復能觀於自心猶如指",
    "X14n0289_003:0314a17": "端不能自觸若此法塵是無知者則此法塵既離",
    "X14n0289_003:0314a18": "無知五塵之外當在何處今於色空之間既無表",
    "X14n0289_003:0314a19": "示不應人間更有空外而為法塵所容之處乎縱",
    "X14n0289_003:0314a20": "居空外又非內塵定非意家所緣之境則此法塵",
    "X14n0289_003:0314a21": "從誰而立然則舉心動念尚不知其落處豈終為",
    "X14n0289_003:0314a22": "無主孤魂耶故知六根無對皆是無諍法門諸境",
    "X14n0289_003:0314a23": "含&#x8657;盡冥不二之道即今眾生境界真是不可思",
    "X14n0289_003:0314a24": "議曷用遠求諸聖作用而自鄙劣哉涅槃經云譬",
    "X14n0289_003:0314b01": "如葵藿隨日而轉如是葵藿亦無敬心無識無業",
    "X14n0289_003:0314b02": "異法性故而自回轉如芭蕉樹因雷增長是樹無",
    "X14n0289_003:0314b03": "耳亦無意識異法有故異法增長異法無故異法",
    "X14n0289_003:0314b04": "壞滅如阿迦叔樹女人摩觸華為之出是樹無心",
    "X14n0289_003:0314b05": "亦無覺觸異法有故異法出生異法無故異法壞",
    "X14n0289_003:0314b06": "滅滋石吸鐵亦復如是異法有故異法出生異法",
    "X14n0289_003:0314b07": "無故異法壞滅眾生佛性亦復如是不能吸取阿",
    "X14n0289_003:0314b08": "耨多羅三藐三菩提善男子無明不能吸取諸行",
    "X14n0289_003:0314b09": "行亦不能吸取識亦得名為無明緣行行緣於識",
    "X14n0289_003:0314b10": "有佛無佛法界常住此世尊顯演諸法無生為若",
    "X14n0289_003:0314b11": "此。",
    "X14n0289_003:0314b12": "[0314b12] 復次阿難云何十八界本如來藏妙真如性。",
    "X14n0289_003:0314b13": "[0314b13] 此十八界開色開心為色心俱愚者說也梵語&#x99C4;",
    "X14n0289_003:0314b14": "都此云界界者因義種族義界限義今取界限不",
    "X14n0289_003:0314b15": "相紊亂為義以對塵者根當根者塵中間了別者",
    "X14n0289_003:0314b16": "識各有界限故三六合成一十八界然界雖三六",
    "X14n0289_003:0314b17": "體即是一故曰本如來藏妙真如性。",
    "X14n0289_003:0314b18": "[0314b18] 阿難如汝所明眼色為緣生於眼識此識為復因眼",
    "X14n0289_003:0314b19": "所生以眼為界因色所生以色為界阿難若因眼生",
    "X14n0289_003:0314b20": "既無色空無可分別縱有汝識欲將何用汝見又非",
    "X14n0289_003:0314b21": "青黃赤白無所表示從何立界若因色生空無色時",
    "X14n0289_003:0314b22": "汝識應滅云何識知是&#x8657;空性若色變時汝亦識其",
    "X14n0289_003:0314b23": "色相遷變汝識不遷界從何立從變則變界相自無",
    "X14n0289_003:0314b24": "不變則恒既從色生應不識知&#x8657;空所在若兼二種",
    "X14n0289_003:0314c01": "眼色共生合則中離離則兩合體性雜亂云何成界",
    "X14n0289_003:0314c02": "是故當知眼色為緣生眼識界三處都無則眼與色",
    "X14n0289_003:0314c03": "及色界三本非因緣非自然性。",
    "X14n0289_003:0314c04": "[0314c04] 此即舍利弗悟入處也如汝所明者就其明處而",
    "X14n0289_003:0314c05": "導之也言我從前種種開導復恐汝不得明了今",
    "X14n0289_003:0314c06": "復就汝所已明者更為汝說即汝尋常解得眼色",
    "X14n0289_003:0314c07": "為緣生於眼識此識為從眼生名為眼所生識即",
    "X14n0289_003:0314c08": "以眼為界限乎為從色生名為色所生識即以色",
    "X14n0289_003:0314c09": "為界限乎若謂此識從眼根生即以眼根為界限",
    "X14n0289_003:0314c10": "者識以了塵若無色空縱生汝識將何所用且汝",
    "X14n0289_003:0314c11": "見根本不可見又無色相可以表顯從何立此見",
    "X14n0289_003:0314c12": "根為識之界限乎若謂此識從色塵生即以色塵",
    "X14n0289_003:0314c13": "為界限者空相現前識隨色滅不合識空云何識",
    "X14n0289_003:0314c14": "知是&#x8657;空性若謂雖從色生汝亦識其色變而識",
    "X14n0289_003:0314c15": "不變此則類既不同豈有不變之識從可變之色",
    "X14n0289_003:0314c16": "為界乎故曰界從何立若謂色變而識亦隨色變",
    "X14n0289_003:0314c17": "則能生所生皆無自體此則界相自無亦不可說",
    "X14n0289_003:0314c18": "以色為界若謂色變而識不隨色變則識體是恒",
    "X14n0289_003:0314c19": "既從色生當恒識色不合識空今既識空定非以",
    "X14n0289_003:0314c20": "色為界若謂此識根境二法合而共生現見根塵",
    "X14n0289_003:0314c21": "二法敵體相對如敵國然若以為合則各不相到",
    "X14n0289_003:0314c22": "中間本離若以為離則開眼便知現見兩合然則",
    "X14n0289_003:0314c23": "根塵體性混殽雜亂兩無準的從何為界而共生",
    "X14n0289_003:0314c24": "此識耶如是推求則此眼識不自生不他生不共",
    "X14n0289_003:0315a01": "生如汝所解眼色為緣生於眼識義不成矣則此",
    "X14n0289_003:0315a02": "眼識畢竟從何所來請自著眼。",
    "X14n0289_003:0315a03": "[0315a03] 阿難又汝所明耳聲為緣生於耳識此識為復因耳",
    "X14n0289_003:0315a04": "所生以耳為界因聲所生以聲為界阿難若因耳生",
    "X14n0289_003:0315a05": "動靜二相既不現前根不成知必無所知知尚無成",
    "X14n0289_003:0315a06": "識何形貌若取耳聞無動靜故聞無所成云何耳形",
    "X14n0289_003:0315a07": "雜色觸塵名為識界則耳識界復從誰立若生於聲",
    "X14n0289_003:0315a08": "識因聲有則不關聞無聞則亡聲相所在識從聲生",
    "X14n0289_003:0315a09": "許聲因聞而有聲相聞應聞識不聞非界聞則同聲",
    "X14n0289_003:0315a10": "識已被聞誰知聞識若無知者終如草木不應聲聞",
    "X14n0289_003:0315a11": "雜成中界界無中位則內外相復從何成是故當知",
    "X14n0289_003:0315a12": "耳聲為緣生耳識界三處都無則耳與聲及聲界三",
    "X14n0289_003:0315a13": "本非因緣非自然性。",
    "X14n0289_003:0315a14": "[0315a14] 此是普賢悟入處也若因耳生下辯耳識不從勝",
    "X14n0289_003:0315a15": "義根生也動靜二相既不現前者無境也根不成",
    "X14n0289_003:0315a16": "知者無聞也必無所知知尚無成者牒上二句言",
    "X14n0289_003:0315a17": "無境則無聞也識何形貌者言無聞則無識也若",
    "X14n0289_003:0315a18": "取下辯浮塵根不能生識也前三句牒上勝義根",
    "X14n0289_003:0315a19": "尚不能生識云何將此雜色塵觸塵無知之耳形",
    "X14n0289_003:0315a20": "為識界而欲生識耶既勝義不可浮塵不可決知",
    "X14n0289_003:0315a21": "耳識非因耳生亦非以耳為界矣若謂識從聲生",
    "X14n0289_003:0315a22": "不假聞根豈知無聞則聲且不有從何生識縱許",
    "X14n0289_003:0315a23": "識從聲生亦許因聞根而有聲相是則聞聲之時",
    "X14n0289_003:0315a24": "亦應聞識以識從聲生故若不聞識則聲非識界",
    "X14n0289_003:0315b01": "若果聞識則識亦同聲全無知覺識既無知已被",
    "X14n0289_003:0315b02": "耳聞知聞識者又是何物若謂更無有知知聞識",
    "X14n0289_003:0315b03": "者則汝便應同於草木既單根不出獨境不生不",
    "X14n0289_003:0315b04": "應根塵交雜以成中界而識生於根境之間耶界",
    "X14n0289_003:0315b05": "既無中又無內外則此耳識復從何立正好參詳。",
    "X14n0289_003:0315b06": "[0315b06] 阿難又汝所明鼻香為緣生於鼻識此識為復因鼻",
    "X14n0289_003:0315b07": "所生以鼻為界因香所生以香為界阿難若因鼻生",
    "X14n0289_003:0315b08": "則汝心中以何為鼻為取肉形雙爪之相為取&#x9F45;知",
    "X14n0289_003:0315b09": "動搖之性若取肉形肉質乃身身知即觸名身非鼻",
    "X14n0289_003:0315b10": "名觸即塵鼻尚無名云何立界若取&#x9F45;知又汝心中",
    "X14n0289_003:0315b11": "以何為知以肉為知則肉之知元觸非鼻以空為知",
    "X14n0289_003:0315b12": "空則自知肉應非覺如是則應&#x8657;空是汝汝身非知",
    "X14n0289_003:0315b13": "今日阿難應無所在以香為知知自屬香何預於汝",
    "X14n0289_003:0315b14": "若香臭氣必生汝鼻則彼香臭二種流氣不生伊蘭",
    "X14n0289_003:0315b15": "及栴檀木二物不來汝自&#x9F45;鼻為香為臭臭則非香",
    "X14n0289_003:0315b16": "香應非臭若香臭二俱能聞者則汝一人應有兩鼻",
    "X14n0289_003:0315b17": "對我問道有二阿難誰為汝體若鼻是一香臭無二",
    "X14n0289_003:0315b18": "臭既為香香復成臭二性不有界從誰立若因香生",
    "X14n0289_003:0315b19": "識因香有如眼有見不能觀眼因香有故應不知香",
    "X14n0289_003:0315b20": "知即非生不知非識香非知有香界不成識不知香",
    "X14n0289_003:0315b21": "因界則非從香建立既無中間不成內外彼諸聞性",
    "X14n0289_003:0315b22": "畢竟&#x8657;妄是故當知鼻香為緣生鼻識界三處都無",
    "X14n0289_003:0315b23": "則鼻與香及香界三本非因緣非自然性。",
    "X14n0289_003:0315b24": "[0315b24] 此孫陀羅難陀悟入處也若因鼻生下辨鼻識不",
    "X14n0289_003:0315c01": "從鼻生肉形雙爪之相指浮塵根言&#x9F45;知動搖之",
    "X14n0289_003:0315c02": "性指勝義根言若取肉形下辨浮根無體肉質乃",
    "X14n0289_003:0315c03": "身身知即觸者雙表無鼻之實名身非鼻名觸即",
    "X14n0289_003:0315c04": "塵者雙表無鼻之名名實皆&#x8657;從何立界若取&#x9F45;",
    "X14n0289_003:0315c05": "知下辨勝義根無體若以肉為&#x9F45;知之性則肉知",
    "X14n0289_003:0315c06": "同於身知身知即身家之觸塵何預於鼻則鼻非",
    "X14n0289_003:0315c07": "&#x9F45;知矣若以空為&#x9F45;知之性空若有知則汝鼻根",
    "X14n0289_003:0315c08": "應無知覺是則&#x8657;空是汝而阿難應無所在矣以",
    "X14n0289_003:0315c09": "香為知下辨鼻中所聞之香亦非&#x9F45;知性也若香",
    "X14n0289_003:0315c10": "下反顯香臭二氣不從鼻生非&#x9F45;知性也伊蘭臭",
    "X14n0289_003:0315c11": "樹也吳興云二物不來下以根從境破境既有二",
    "X14n0289_003:0315c12": "根應成兩若鼻是一下以境從根破根既唯一境",
    "X14n0289_003:0315c13": "何有二已上展轉破不從根生也若因香生下辯",
    "X14n0289_003:0315c14": "非塵生若見因眼有而不能見眼則識因香有亦",
    "X14n0289_003:0315c15": "應不知香若曰知香即非香生若不知香不應名",
    "X14n0289_003:0315c16": "識香非從知而有安能生識而成香界此轉釋知",
    "X14n0289_003:0315c17": "即非生也識不知香亦不得名從香生識此轉釋",
    "X14n0289_003:0315c18": "不知非識也前云中位此云中間皆指根境之中",
    "X14n0289_003:0315c19": "以識生其中故也內外根境也應云既無內外不",
    "X14n0289_003:0315c20": "成中間。",
    "X14n0289_003:0315c21": "[0315c21] 阿難又汝所明舌味為緣生於舌識此識為復因舌",
    "X14n0289_003:0315c22": "所生以舌為界因味所生以味為界阿難若因舌生",
    "X14n0289_003:0315c23": "則諸世間甘蔗烏梅黃連石鹽細辛薑桂都無有味",
    "X14n0289_003:0315c24": "汝自&#x751E;舌為甜為苦若舌性苦誰來&#x751E;舌舌不自&#x751E;",
    "X14n0289_003:0316a01": "孰為知覺舌性非苦味自不生云何立界若因味生",
    "X14n0289_003:0316a02": "識自為味同於舌根應不自&#x751E;云何識知是味非味",
    "X14n0289_003:0316a03": "又一切味非一物生味既多生識應多體識體若一",
    "X14n0289_003:0316a04": "體必味生&#x918E;淡甘辛和合俱生諸變異相同為一味",
    "X14n0289_003:0316a05": "應無分別分別既無則不名識云何復名舌味識界",
    "X14n0289_003:0316a06": "不應&#x8657;空生汝心識舌味和合即於是中元無自性",
    "X14n0289_003:0316a07": "云何界生是故當知舌味為緣生舌識界三處都無",
    "X14n0289_003:0316a08": "則舌與味及舌界三本非因緣非自然性。",
    "X14n0289_003:0316a09": "[0316a09] 此富樓那悟入處也若謂識從根生則五味未合",
    "X14n0289_003:0316a10": "時汝自&#x751E;舌為甜為苦若謂舌性是苦則汝舌性",
    "X14n0289_003:0316a11": "已成苦味誰來&#x751E;舌既不能自&#x751E;其舌云何得知",
    "X14n0289_003:0316a12": "舌之成苦味耶若謂舌性非苦則此舌者尚不能",
    "X14n0289_003:0316a13": "自生其味云何立界以生識乎若謂識從味生識",
    "X14n0289_003:0316a14": "即是味則不能&#x751E;味同於舌根不自&#x751E;舌云何知",
    "X14n0289_003:0316a15": "其是味非味又一下言味多識亦應多識體下言",
    "X14n0289_003:0316a16": "識一而味亦一應不知其味之多種若不知其味",
    "X14n0289_003:0316a17": "之多種不得名之為識云何乃以味為識界乎吳",
    "X14n0289_003:0316a18": "興曰和合者眾味共成也俱生者本性不易也變",
    "X14n0289_003:0316a19": "異者燒&#x7151;異味也不應下辯非無因生舌味下辯",
    "X14n0289_003:0316a20": "非共生言根塵既合為一尚無自性豈有中間空",
    "X14n0289_003:0316a21": "隙之處可容識界之生乎既非自生他生共生無",
    "X14n0289_003:0316a22": "因生即是無生豈因緣所生者哉。",
    "X14n0289_003:0316a23": "[0316a23] 阿難又汝所明身觸為緣生於身識此識為復因身",
    "X14n0289_003:0316a24": "所生以身為界因觸所生以觸為界阿難若因身生",
    "X14n0289_003:0316b01": "必無合離二覺觀緣身何所識若因觸生必無汝身",
    "X14n0289_003:0316b02": "誰有非身知合離者阿難物不觸知身知有觸知身",
    "X14n0289_003:0316b03": "即觸知觸即身即觸非身即身非觸身觸二相元無",
    "X14n0289_003:0316b04": "處所合身即為身自體性離身即是&#x8657;空等相內外",
    "X14n0289_003:0316b05": "不成中云何立中不復立內外性空則汝識生從誰",
    "X14n0289_003:0316b06": "立界是故當知身觸為緣生身識界三處都無則身",
    "X14n0289_003:0316b07": "與觸及身界三本非因緣非自然性。",
    "X14n0289_003:0316b08": "[0316b08] 此優波離悟入處也若因身下辯單根不立覺觀",
    "X14n0289_003:0316b09": "即身識也必有合離二緣方有身識以合覺之觸",
    "X14n0289_003:0316b10": "顯於離知故若因觸下辯獨境不生以有身而後",
    "X14n0289_003:0316b11": "知離知合故凡言觸者是物觸身而身知其為冷",
    "X14n0289_003:0316b12": "暖&#x6F81;滑之名若未及身祗名為色不名為觸阿難",
    "X14n0289_003:0316b13": "下辯非共生若謂徒物則不能自觸而生知必與",
    "X14n0289_003:0316b14": "身合方知有觸是身與觸合而後共生此識乎然",
    "X14n0289_003:0316b15": "知有身是知即從觸生非因身有若知有觸是知",
    "X14n0289_003:0316b16": "即從身生非從觸出若此知即觸所生決非身出",
    "X14n0289_003:0316b17": "若此知即身所出決非觸生且此知在身在觸元",
    "X14n0289_003:0316b18": "無定所若離觸而合身則此知為身自體性若離",
    "X14n0289_003:0316b19": "身而合觸則此知為&#x8657;空等相即此觸知在內在",
    "X14n0289_003:0316b20": "外皆無定在云何而言身觸合而為中耶既無中",
    "X14n0289_003:0316b21": "位內外不成則汝識生從何立界則知當處出生",
    "X14n0289_003:0316b22": "明矣。",
    "X14n0289_003:0316b23": "[0316b23] 阿難又汝所明意法為緣生於意識此識為復因意",
    "X14n0289_003:0316b24": "所生以意為界因法所生以法為界阿難若因意生",
    "X14n0289_003:0316c01": "於汝意中必有所思發明汝意若無前法意無所生",
    "X14n0289_003:0316c02": "離緣無形識將何用又汝識心與諸思量兼了別性",
    "X14n0289_003:0316c03": "為同為異同意即意云何所生異意不同應無所識",
    "X14n0289_003:0316c04": "若無所識云何意生若有所識云何識意唯同與異",
    "X14n0289_003:0316c05": "二性無成界云何立若因法生世間諸法不離五塵",
    "X14n0289_003:0316c06": "汝觀色法及諸聲法香法味法及與觸法相狀分明",
    "X14n0289_003:0316c07": "以對五根非意所攝汝識決定依於法生今汝諦觀",
    "X14n0289_003:0316c08": "法法何狀若離色空動靜通塞合離生滅越此諸相",
    "X14n0289_003:0316c09": "終無所得生則色空諸法等生滅則色空諸法等滅",
    "X14n0289_003:0316c10": "所因既無因生有識作何形相相狀不有界云何生",
    "X14n0289_003:0316c11": "是故當知意法為緣生意識界三處都無則意與法",
    "X14n0289_003:0316c12": "及意界三本非因緣非自然性。",
    "X14n0289_003:0316c13": "[0316c13] 此目連悟入處也先辯非根生言汝意中必有所",
    "X14n0289_003:0316c14": "思法塵而後意根之相方顯若無前法則意根尚",
    "X14n0289_003:0316c15": "無將何生識抑且離法塵而別無形相可辯即使",
    "X14n0289_003:0316c16": "意能發識亦將何所用乎又汝下辯根識異同識",
    "X14n0289_003:0316c17": "心即意識從意根生故思量即意根恒番思量故",
    "X14n0289_003:0316c18": "兼了別性者言意識意根皆以了別為自性故曰",
    "X14n0289_003:0316c19": "兼意謂意識與意根皆能了別而分能生之根所",
    "X14n0289_003:0316c20": "生之識畢竟根識是同是別故曰為同為異若謂",
    "X14n0289_003:0316c21": "識同於意則識即是意云何乃名意為能生識為",
    "X14n0289_003:0316c22": "所生若謂意識不同於意則所生之識應無所識",
    "X14n0289_003:0316c23": "既無所識不得名為從意所生若有所識則識與",
    "X14n0289_003:0316c24": "意同了別性云何是識云何是意根識二體尚不",
    "X14n0289_003:0317a01": "能辯憑何而立生識之界限乎若因下辯不從境",
    "X14n0289_003:0317a02": "生現見五塵歷歷分明以對五根皆非意根所攝",
    "X14n0289_003:0317a03": "若謂意識不從意生從法塵生汝觀法塵之法作",
    "X14n0289_003:0317a04": "何形狀若離五塵別無形狀可得是則法塵生滅",
    "X14n0289_003:0317a05": "即是五塵生滅離五塵而別無法塵生滅可得且",
    "X14n0289_003:0317a06": "所因之法塵求其體相尚不可得況因法塵所生",
    "X14n0289_003:0317a07": "之識有何形相可見乎既法塵之相狀尚且不有",
    "X14n0289_003:0317a08": "而欲立界以生識惡可得哉故知十八界中皆是",
    "X14n0289_003:0317a09": "意識建立根本立處尚空所生枝葉何有既無處",
    "X14n0289_003:0317a10": "所可得又無界限可憑事誑理&#x8657;情危勢劣惡見",
    "X14n0289_003:0317a11": "之根株盡拔妄識之巢穴齊傾獨朗真心周圓法",
    "X14n0289_003:0317a12": "界故宗鏡云若直下能了內心莫疑外境心若了",
    "X14n0289_003:0317a13": "得外境皆空則獨目寓情無非妙性泥塗瓦礫盡",
    "X14n0289_003:0317a14": "是家珍已上可當法界觀中明空即色觀。",
    "X14n0289_003:0317a15": "[0317a15] 阿難白佛言世尊如來常說和合因緣一切世間種",
    "X14n0289_003:0317a16": "種變化皆因四大和合發明云何如來因緣自然二",
    "X14n0289_003:0317a17": "俱排擯我今不知斯義所屬惟垂哀愍開示眾生中",
    "X14n0289_003:0317a18": "道了義無戲論法。",
    "X14n0289_003:0317a19": "[0317a19] 前破妙覺不屬因緣已次破陰界入處不屬因緣",
    "X14n0289_003:0317a20": "故阿難復執因緣以興四大和合之問也意謂妙",
    "X14n0289_003:0317a21": "覺性是寂滅法是第一義不屬因緣已聞命矣陰",
    "X14n0289_003:0317a22": "界入處是生滅法是第二義定屬因緣云何世尊",
    "X14n0289_003:0317a23": "例皆擯棄且世尊尋常談說世間種種諸變化相",
    "X14n0289_003:0317a24": "皆因四大和合而生則應擯棄自然不應擯棄因",
    "X14n0289_003:0317b01": "緣云何因緣自然二俱排擯若昔日之不擯是",
    "X14n0289_003:0317b02": "則今日之擯非也若今日之擯是則昔日之不擯",
    "X14n0289_003:0317b03": "非也且昔日之不擯似墮有見今日之擯似墮無",
    "X14n0289_003:0317b04": "見既落一偏殊非中道似屬戲論亦非了義也故",
    "X14n0289_003:0317b05": "我等不知斯義定何所屬願為開示中道了義無",
    "X14n0289_003:0317b06": "戲論法問此經阿難先後三度執因緣而世尊亦",
    "X14n0289_003:0317b07": "三度逐破亦有異乎答曰三問三答各有深旨此",
    "X14n0289_003:0317b08": "亦經中一大關節也由阿難雖在法華會中預聞",
    "X14n0289_003:0317b09": "授記而向所熟聞熟習者皆小乘因緣法不知世",
    "X14n0289_003:0317b10": "尊對初機說因緣法者正欲引入一大事因緣也",
    "X14n0289_003:0317b11": "故因阿難請妙奢摩他三摩禪那時而世尊即乘",
    "X14n0289_003:0317b12": "其便而漸引之始由阿難執妙覺性為因緣世尊",
    "X14n0289_003:0317b13": "乘機即與發明見見非見見不能及此借因緣引",
    "X14n0289_003:0317b14": "入妙奢摩他也復因世尊破陰入三界本非因緣",
    "X14n0289_003:0317b15": "之後阿難亦乘機發問而世尊答以七大&#x5FA7;周本",
    "X14n0289_003:0317b16": "如來藏是借因緣引入三摩&#x9262;提大陀羅尼門也",
    "X14n0289_003:0317b17": "及至下文聞三緣斷故三因不生阿難復執因緣",
    "X14n0289_003:0317b18": "以問世尊答以本然非然和合非合合然俱離離",
    "X14n0289_003:0317b19": "合俱非此句方名無戲論法此借因緣以引入禪",
    "X14n0289_003:0317b20": "那也故曰因緣所生法我說即是空亦名為假名",
    "X14n0289_003:0317b21": "亦名中道義此即一心三觀之深旨皆藉因緣發",
    "X14n0289_003:0317b22": "明如來為一大事因緣出現於世蓋如此。",
    "X14n0289_003:0317b23": "[0317b23] 爾時世尊告阿難言汝先厭離聲聞緣覺諸小乘法",
    "X14n0289_003:0317b24": "發心勤求無上菩提故我今時為汝開示第一義諦",
    "X14n0289_003:0317c01": "如何復將世間戲論妄想因緣而自纏繞汝雖多聞",
    "X14n0289_003:0317c02": "如說藥人真藥現前不能分別如來說為真可憐愍",
    "X14n0289_003:0317c03": "汝今諦聽我當為汝分別開示亦令當來修大乘者",
    "X14n0289_003:0317c04": "通達實相阿難默然承佛聖旨。",
    "X14n0289_003:0317c05": "[0317c05] 此先痛責愚迷而後許說也言汝昔日愛樂小乘",
    "X14n0289_003:0317c06": "故我為說因緣和合諸小乘法不了義教今汝厭",
    "X14n0289_003:0317c07": "離諸小乘法殷勤啟請無上菩提故我今日為汝",
    "X14n0289_003:0317c08": "顯示最上第一義諦汝既不能領荷反將昔日所",
    "X14n0289_003:0317c09": "聞世間戲論妄想因緣自纏自繞而不肯捨者何",
    "X14n0289_003:0317c10": "耶且世間人皆稱汝為多聞第一及聞真諦不能",
    "X14n0289_003:0317c11": "信解正如有人熟記本草不識真藥及乎拈示不",
    "X14n0289_003:0317c12": "能分別反生疑惑不亦可憐愍哉然此第一義諦",
    "X14n0289_003:0317c13": "離言說相離心緣相本不可分別不可開示今汝",
    "X14n0289_003:0317c14": "既以戲論妄心因緣纏繞故我亦以方便為汝分",
    "X14n0289_003:0317c15": "別開示然此番開示不獨令汝通達實相亦令當",
    "X14n0289_003:0317c16": "來求大乘者通達實相言實相者即指七大幻妄",
    "X14n0289_003:0317c17": "本如來藏也。",
    "X14n0289_003:0317c18": "[0317c18] 阿難如汝所言四大和合發明世間種種變化阿難",
    "X14n0289_003:0317c19": "若彼大性體非和合則不能與諸大雜和猶如&#x8657;空",
    "X14n0289_003:0317c20": "不和諸色若和合者同於變化始終相成生滅相續",
    "X14n0289_003:0317c21": "生死死生生生死死如旋火輪未有休息阿難如水",
    "X14n0289_003:0317c22": "成&#x6C37;&#x6C37;還成水。",
    "X14n0289_003:0317c23": "[0317c23] 此是持地菩薩所證法門也先立量以楷定然後",
    "X14n0289_003:0317c24": "逐破令其無遁辭也如汝下牒前問辭次立量云",
    "X14n0289_003:0318a01": "大性是有法體非和合為宗因云則不能與諸大",
    "X14n0289_003:0318a02": "雜和故同喻如&#x8657;空不和諸色言大性者謂四大",
    "X14n0289_003:0318a03": "種性諸大者即四大實色又量云大性是有法和",
    "X14n0289_003:0318a04": "合為宗因云始終相成故生滅相續故喻如旋火",
    "X14n0289_003:0318a05": "輪先立此二量者正為阿難向來執定世間種種",
    "X14n0289_003:0318a06": "諸變化相皆因四大和合發明一聞世尊說陰入",
    "X14n0289_003:0318a07": "處界本非因緣自然遂遽生疑問而反指世尊兩",
    "X14n0289_003:0318a08": "擯為偏說則其迷執可知故世尊先立三支以楷",
    "X14n0289_003:0318a09": "定若謂四大之性不與四大和合猶如&#x8657;空不和",
    "X14n0289_003:0318a10": "諸色此即偏於自然墮於常見以知不變而不知",
    "X14n0289_003:0318a11": "隨緣故若謂四大之性實與四大和合如旋火輪",
    "X14n0289_003:0318a12": "始終相成同於變化此則偏於因緣墮於斷見以",
    "X14n0289_003:0318a13": "知隨緣而不知不變故而如來藏性豈如是哉而",
    "X14n0289_003:0318a14": "汝以為偏乎故復標正量之同喻示之曰如水成",
    "X14n0289_003:0318a15": "&#x6C37;&#x6C37;還成水直至下文辨破始終不得相成非真",
    "X14n0289_003:0318a16": "和合然後立正量以成立己宗方顯因緣自然二",
    "X14n0289_003:0318a17": "說皆偏非中道也厥旨深玄最宜詳玩。",
    "X14n0289_003:0318a18": "[0318a18] 汝觀地性麤為大地細為微塵至鄰&#x8657;塵析彼極微",
    "X14n0289_003:0318a19": "色邊際相七分所成更析鄰&#x8657;即實空性阿難若此",
    "X14n0289_003:0318a20": "鄰&#x8657;析成&#x8657;空當知&#x8657;空出生色相汝今問言由和",
    "X14n0289_003:0318a21": "合故出生世間諸變化相汝且觀此一鄰&#x8657;塵用幾",
    "X14n0289_003:0318a22": "&#x8657;空和合而有不應鄰&#x8657;合成鄰&#x8657;又鄰&#x8657;塵析入",
    "X14n0289_003:0318a23": "空者用幾色相合成&#x8657;空若色合時合色非空若空",
    "X14n0289_003:0318a24": "合時合空非色色猶可析空云何合。",
    "X14n0289_003:0318b01": "[0318b01] 此下正顯始終不能相成以破和合之計也塵之",
    "X14n0289_003:0318b02": "細者曰微細之又細者曰極微微之又微者曰鄰",
    "X14n0289_003:0318b03": "&#x8657;以極微猶有微相故名色邊際相更析極微為",
    "X14n0289_003:0318b04": "七分則微色殆&#x8657;故名鄰&#x8657;若將鄰&#x8657;更析即成",
    "X14n0289_003:0318b05": "&#x8657;空此正顯大地可析成&#x8657;空也若此鄰&#x8657;既可",
    "X14n0289_003:0318b06": "析成&#x8657;空當知&#x8657;空必能出生色相是則可名始",
    "X14n0289_003:0318b07": "終相成真和合相今殆不然汝今下正破&#x8657;空不",
    "X14n0289_003:0318b08": "能生色故曰汝今問言由和合故出生世間諸變",
    "X14n0289_003:0318b09": "化相則汝觀此一鄰&#x8657;塵用幾&#x8657;空和合而有以",
    "X14n0289_003:0318b10": "析色至鄰&#x8657;而終若更析鄰&#x8657;即實空性故欲合",
    "X14n0289_003:0318b11": "鄰&#x8657;必以&#x8657;空為始抑豈不用&#x8657;空合成鄰&#x8657;即",
    "X14n0289_003:0318b12": "將此鄰&#x8657;合鄰&#x8657;乎若&#x8657;空不能合成鄰&#x8657;則知",
    "X14n0289_003:0318b13": "&#x8657;空不能出生色相明矣又鄰下二句正破色相",
    "X14n0289_003:0318b14": "不能合空若謂析彼鄰&#x8657;即實空性則此&#x8657;空用",
    "X14n0289_003:0318b15": "幾色相合成&#x8657;空而今析此色相成&#x8657;空耶若色",
    "X14n0289_003:0318b16": "相不能合成&#x8657;空足知析鄰&#x8657;不能出生空性明",
    "X14n0289_003:0318b17": "矣若色下二句言色但合色不能合空云何鄰&#x8657;",
    "X14n0289_003:0318b18": "析成&#x8657;空若空下二句言空但合空不能合色云",
    "X14n0289_003:0318b19": "何&#x8657;空出生色相如是則始終相成之同喻瓦解",
    "X14n0289_003:0318b20": "&#x6C37;消反成&#x8657;空不和諸色之異喻矣故縱破之曰",
    "X14n0289_003:0318b21": "若色相猶可析而為空若&#x8657;空斷不可合而為色",
    "X14n0289_003:0318b22": "如是則不但破其析色明空是假即向來從空生",
    "X14n0289_003:0318b23": "色之計皆負墮矣以彼不知空生大覺如海一漚",
    "X14n0289_003:0318b24": "故也。",
    "X14n0289_003:0318c01": "[0318c01] 汝元不知如來藏中性色真空性空真色清淨本然",
    "X14n0289_003:0318c02": "周&#x5FA7;法界隨眾生心應所知量循業發現世間無知",
    "X14n0289_003:0318c03": "惑為因緣及自然性皆是識心分別計度但有言說",
    "X14n0289_003:0318c04": "都無實義。",
    "X14n0289_003:0318c05": "[0318c05] 此正成立己宗以顯色空皆出如來藏而色不出",
    "X14n0289_003:0318c06": "空空不合色也言汝尋常但知析色為空而不知",
    "X14n0289_003:0318c07": "性本自空不待析色而成空但知合空成色而不",
    "X14n0289_003:0318c08": "知性本自色不待合空而成色以此法性身法性",
    "X14n0289_003:0318c09": "土本來清淨本來不動本來周&#x5FA7;故也但九界眾",
    "X14n0289_003:0318c10": "生心有染淨量有大小業有善惡故各隨其心各",
    "X14n0289_003:0318c11": "應其量各循其業而發起現行轉如來藏而為識",
    "X14n0289_003:0318c12": "藏轉法性身而為根身轉法性土而為器界世間",
    "X14n0289_003:0318c13": "迷於清淨本然周&#x5FA7;法界者則惑為因緣墮於斷",
    "X14n0289_003:0318c14": "滅迷於隨心應量循業發現者則執為自然墮於",
    "X14n0289_003:0318c15": "死常然此皆是眾生意識計度分別所生豈知不",
    "X14n0289_003:0318c16": "變隨緣隨緣不變之真宗耶應立量云性色真空",
    "X14n0289_003:0318c17": "性空真色是有法非因緣非自然是宗因云不變",
    "X14n0289_003:0318c18": "隨緣隨緣不變故喻如水成&#x6C37;&#x6C37;成水故宗鏡云",
    "X14n0289_003:0318c19": "譬如寒月水結為&#x6C37;及至煖時&#x6C37;釋為水眾生迷",
    "X14n0289_003:0318c20": "時結性成心眾生悟時釋心為性此則不唯破鄰",
    "X14n0289_003:0318c21": "&#x8657;不能析成&#x8657;空&#x8657;空不能出生色相抑且顯自",
    "X14n0289_003:0318c22": "然因緣之執皆非故前二量深為有用然則世尊",
    "X14n0289_003:0318c23": "說法初未&#x751E;離因緣自然但善用因緣自然耳又",
    "X14n0289_003:0318c24": "何曾擯棄哉故知向來所說陰入界處本如來藏",
    "X14n0289_003:0319a01": "皆是為汝發明大事因緣開示中道了義則知汝",
    "X14n0289_003:0319a02": "所執者皆是妄想戲論豈了義之談乎問上文陰",
    "X14n0289_003:0319a03": "入處界已顯本如來藏與此中所顯如來藏是同",
    "X14n0289_003:0319a04": "是別答法雖同而義則別言法同者以五陰即色",
    "X14n0289_003:0319a05": "心二法入處界即根塵識三五大是塵見大是根",
    "X14n0289_003:0319a06": "識大是識故曰法同然三科中所指如來藏是指",
    "X14n0289_003:0319a07": "薪以告其有火也指井以告其有水也指&#x97B4;以告",
    "X14n0289_003:0319a08": "其有風也指芥孔以告其有空也七大所顯本如",
    "X14n0289_003:0319a09": "來藏是充薪火之量與大千世界之量等充井水",
    "X14n0289_003:0319a10": "之量與香水海等充&#x97B4;風之量與毗嵐風等充芥",
    "X14n0289_003:0319a11": "孔之量與無邊&#x8657;空等乃至充蜎飛蝡動知見之",
    "X14n0289_003:0319a12": "量皆與佛知佛見等無差別故總目之為大其義",
    "X14n0289_003:0319a13": "有不同也。",
    "X14n0289_003:0319a14": "[0319a14] 阿難火性無我寄於諸緣汝觀城中未食之家欲炊",
    "X14n0289_003:0319a15": "爨時手執陽燧日前求火阿難名和合者如我與汝",
    "X14n0289_003:0319a16": "一千二百五十比丘今為一眾眾雖為一詰其根本",
    "X14n0289_003:0319a17": "各各有身皆有所生氏族名字如舍利弗婆羅門種",
    "X14n0289_003:0319a18": "優樓頻螺迦葉波種乃至阿難瞿曇種姓阿難若此",
    "X14n0289_003:0319a19": "火性因和合有彼手執鏡於日求火此火為從鏡中",
    "X14n0289_003:0319a20": "而出為從艾出為於日來阿難若日來者自能燒汝",
    "X14n0289_003:0319a21": "手中之艾來處林木皆應受焚若鏡中出自能於鏡",
    "X14n0289_003:0319a22": "出然於艾鏡何不鎔紆汝手執尚無熱相云何融泮",
    "X14n0289_003:0319a23": "若生於艾何藉日鏡光明相接然後火生汝又諦觀",
    "X14n0289_003:0319a24": "鏡因手執日從天來艾本地生火從何方遊歷於此",
    "X14n0289_003:0319b01": "日鏡相遠非和非合不應火光無從自有汝猶不知",
    "X14n0289_003:0319b02": "如來藏中性火真空性空真火清淨本然周&#x5FA7;法界",
    "X14n0289_003:0319b03": "隨眾生心應所知量阿難當知世人一處執鏡一處",
    "X14n0289_003:0319b04": "火生&#x5FA7;法界執滿世間起起&#x5FA7;世間寧有方所循業",
    "X14n0289_003:0319b05": "發現世間無知惑為因緣及自然性皆是識心分別",
    "X14n0289_003:0319b06": "計度但有言說都無實義。",
    "X14n0289_003:0319b07": "[0319b07] 此烏芻瑟摩所證法門也先標定言火性本無有",
    "X14n0289_003:0319b08": "我寄諸緣而似有我非真如合汝觀下驗出無我",
    "X14n0289_003:0319b09": "汝觀世人手執陽燧對日求火而有火出因名火",
    "X14n0289_003:0319b10": "性和合而生即如現前一千二百五十比丘和合",
    "X14n0289_003:0319b11": "一處名和合眾雖千二百總名一眾詰其根本各",
    "X14n0289_003:0319b12": "有身名種族是真和合若汝火性因和合生則彼",
    "X14n0289_003:0319b13": "手執陽燧及艾對日求火而火出則應一一詰其",
    "X14n0289_003:0319b14": "根本各有來處此火為從鏡出為從艾出為從日",
    "X14n0289_003:0319b15": "來若日下辨非日來若鏡下辨非鏡出若生下辨",
    "X14n0289_003:0319b16": "非艾生汝又下令其審觀所自出言此三物各有",
    "X14n0289_003:0319b17": "處所此火從何所來既於三處詰之了無根本不",
    "X14n0289_003:0319b18": "應無因而自出耶言必有本也汝猶下方指出火",
    "X14n0289_003:0319b19": "之來處不在鏡中艾中日中元在如來藏中循業",
    "X14n0289_003:0319b20": "發現非和合也前言元者是本來不知也今言猶",
    "X14n0289_003:0319b21": "者言我已為汝說而猶然不知也崔豹古今註云",
    "X14n0289_003:0319b22": "陽燧者以銅為之如鏡之狀照物則影倒向日則",
    "X14n0289_003:0319b23": "火出淮南子云陽燧火方諸也論衡云於五月丙",
    "X14n0289_003:0319b24": "午日午時銷鍊五方石圓如鏡中央窪天晴向日",
    "X14n0289_003:0319c01": "則火出。",
    "X14n0289_003:0319c02": "[0319c02] 阿難水性不定流息無恒如室羅城迦毗羅仙斫迦",
    "X14n0289_003:0319c03": "羅仙及&#x9262;頭摩訶薩多等諸大幻師求太陰精用和",
    "X14n0289_003:0319c04": "幻藥是諸師等於白月晝手執方諸承月中水此水",
    "X14n0289_003:0319c05": "為復從珠中出空中自有為從月來阿難若從月來",
    "X14n0289_003:0319c06": "尚能遠方令珠出水所經林木皆應吐流流則何待",
    "X14n0289_003:0319c07": "方諸所出不流明水非從月降若從珠出則此珠中",
    "X14n0289_003:0319c08": "常應流水何待中宵承白月晝若從空生空性無邊",
    "X14n0289_003:0319c09": "水當無際從人洎天皆同滔溺云何復有水陸空行",
    "X14n0289_003:0319c10": "汝更諦觀月從天陟珠因手持承珠水盤本人敷設",
    "X14n0289_003:0319c11": "水從何方流注於此月珠相遠非和非合不應水精",
    "X14n0289_003:0319c12": "無從自有汝尚不知如來藏中性水真空性空真水",
    "X14n0289_003:0319c13": "清淨本然周&#x5FA7;法界隨眾生心應所知量一處執珠",
    "X14n0289_003:0319c14": "一處水出&#x5FA7;法界執滿法界生生滿世間寧有方所",
    "X14n0289_003:0319c15": "循業發現世間無知惑為因緣及自然性皆是識心",
    "X14n0289_003:0319c16": "分別計度但有言說都無實義。",
    "X14n0289_003:0319c17": "[0319c17] 此月光童子所證法門也流息無恒者求則流不",
    "X14n0289_003:0319c18": "求則不流也迦毗羅此云黃赤色斫迦羅此云輪",
    "X14n0289_003:0319c19": "&#x9262;頭摩此云赤蓮華訶薩多未詳此等外道於定",
    "X14n0289_003:0319c20": "或&#x89A9;日月輪或見紅蓮華及黃赤色故楞伽云譬",
    "X14n0289_003:0319c21": "如日月形&#x9262;頭摩深險如&#x8657;空&#x7070;燼外道道通禪",
    "X14n0289_003:0319c22": "是也太陰精水也望前為白月月當正中曰晝方",
    "X14n0289_003:0319c23": "諸陰燧水精珠也淮南子曰方諸見月則津而為",
    "X14n0289_003:0319c24": "水此水下詰其出處阿難下辨非月來若從珠出",
    "X14n0289_003:0320a01": "下辨非珠出若從空生下辨非空生汝更下令其",
    "X14n0289_003:0320a02": "審詳出處陟升也汝尚不知者言我已為汝說過",
    "X14n0289_003:0320a03": "兩番尚然不知也。",
    "X14n0289_003:0320a04": "[0320a04] 阿難風性無體動靜不常汝常整衣入於大眾僧伽",
    "X14n0289_003:0320a05": "梨角動及傍人則有微風拂彼人面此風為復出袈",
    "X14n0289_003:0320a06": "裟角發於&#x8657;空生彼人面阿難此風若復出袈裟角",
    "X14n0289_003:0320a07": "汝乃披風其衣飛搖應離汝體我今說法會中垂衣",
    "X14n0289_003:0320a08": "汝看我衣風何所在不應衣中有藏風地若生&#x8657;空",
    "X14n0289_003:0320a09": "汝衣不動何因無拂空性常住風應常生若無風時",
    "X14n0289_003:0320a10": "&#x8657;空當滅滅風可見滅空何狀若有生滅不名&#x8657;空",
    "X14n0289_003:0320a11": "名為&#x8657;空云何風出若風自生被拂之面從彼面生",
    "X14n0289_003:0320a12": "當應拂汝自汝整衣云何倒拂汝審諦觀整衣在汝",
    "X14n0289_003:0320a13": "面屬彼人&#x8657;空寂然不參流動風自誰方鼓動來此",
    "X14n0289_003:0320a14": "風空性隔非和非合不應風性無從自有汝宛不知",
    "X14n0289_003:0320a15": "如來藏中性風真空性空真風清淨本然周&#x5FA7;法界",
    "X14n0289_003:0320a16": "隨眾生心應所知量阿難如汝一人微動服衣有微",
    "X14n0289_003:0320a17": "風出&#x5FA7;法界拂滿國土生周&#x5FA7;世間寧有方所循業",
    "X14n0289_003:0320a18": "發現世間無知惑為因緣及自然性皆是識心分別",
    "X14n0289_003:0320a19": "計度但有言說都無實義。",
    "X14n0289_003:0320a20": "[0320a20] 此琉璃光所證法門也動靜不常者如搖箑則動",
    "X14n0289_003:0320a21": "不搖則靜也僧伽梨大衣也此風下徵其出處袈",
    "X14n0289_003:0320a22": "裟此云壞色衣阿難下辨非衣生若非下辨非空",
    "X14n0289_003:0320a23": "出空性常住風應常生者言空常而風亦常也若",
    "X14n0289_003:0320a24": "無風時&#x8657;空當滅者風滅而空亦滅也滅風可見",
    "X14n0289_003:0320b01": "滅空何狀者風濟則眾竅皆&#x8657;故有狀可見空滅",
    "X14n0289_003:0320b02": "應無狀貌可見何蒼蒼之色常在若有生滅則是",
    "X14n0289_003:0320b03": "可作之法不名&#x8657;空既名&#x8657;空則知風非是空云",
    "X14n0289_003:0320b04": "何執言風從空出此正顯名實不相當也風生於",
    "X14n0289_003:0320b05": "空是凡小之常執故詳辨之若風下辨非面生若",
    "X14n0289_003:0320b06": "謂此風不從自己整衣而生生於彼人被拂之面",
    "X14n0289_003:0320b07": "既生彼面應來拂汝自汝整衣應拂彼面云何復",
    "X14n0289_003:0320b08": "說風生彼面而倒拂耶汝宛不知者言我三番開",
    "X14n0289_003:0320b09": "示宛然與未聞之時無異也故知風本不動能動",
    "X14n0289_003:0320b10": "諸物若先有動應失自體不復更動今此風性周",
    "X14n0289_003:0320b11": "&#x5FA7;法界湛然不動寂爾無形推此動由皆從緣起",
    "X14n0289_003:0320b12": "且如密室之中若云有風風何不動若云無風遇",
    "X14n0289_003:0320b13": "緣即起故知風大不動動屬諸緣若執自然只合",
    "X14n0289_003:0320b14": "常生何得緊慢不定動靜不恒故知悉從緣起又",
    "X14n0289_003:0320b15": "推諸緣和合成事各各不有和合亦無緣緣之中",
    "X14n0289_003:0320b16": "俱無自性但是心動反推自心心亦不動以心無",
    "X14n0289_003:0320b17": "形起處不可得即知皆從真性起若真性不起方",
    "X14n0289_003:0320b18": "見真性&#x5FA7;十方界性合真空故曰性風真空性空",
    "X14n0289_003:0320b19": "真風故龍勝云地若是堅相不應捨其相如凝",
    "X14n0289_003:0320b20": "酥蠟蜜樹膠融則捨其堅相墮濕相中金銀銅鐵",
    "X14n0289_003:0320b21": "亦復如是如水為濕相寒則轉為堅相如是等種",
    "X14n0289_003:0320b22": "種悉皆捨相又云若火實有熱性云何有人入火",
    "X14n0289_003:0320b23": "不燒及人身中火不燒身雲中火水不能滅以火",
    "X14n0289_003:0320b24": "無有定熱性故神通力故火不能燒身業因緣故",
    "X14n0289_003:0320c01": "五藏不熱神龍力故水不能滅若熱性與火異火",
    "X14n0289_003:0320c02": "則非熱若熱性與火一云何言熱如火性餘性亦",
    "X14n0289_003:0320c03": "如是如是總性別性無故名為性空合論云若地",
    "X14n0289_003:0320c04": "性是實則不可易法身菩薩能變大地為金地種",
    "X14n0289_003:0320c05": "頓失則豈真實水性若實則不可易天人見水謂",
    "X14n0289_003:0320c06": "是琉璃餓鬼見水是火魚見是室廬則豈是實火",
    "X14n0289_003:0320c07": "性是實則不可易樹提伽生於火中又西國有布",
    "X14n0289_003:0320c08": "以火浣之鮮明名火浣布則豈是實風性是實則",
    "X14n0289_003:0320c09": "不可易列子御之而行舟得其便而駕之則豈是",
    "X14n0289_003:0320c10": "實故龍勝設問曰云何地水火風實法亦但有名",
    "X14n0289_003:0320c11": "字答無智人謂地等諸法以為實聖人慧眼觀之",
    "X14n0289_003:0320c12": "皆是&#x8657;誑譬如小兒見鏡中像以為實歡喜欲取",
    "X14n0289_003:0320c13": "大人觀之但誑惑人眼諸凡夫見和合而成謂為",
    "X14n0289_003:0320c14": "實地有天眼者能散此地但是微塵慧眼分別雖",
    "X14n0289_003:0320c15": "散此地實不可得故知無實地水火風亦非眼見",
    "X14n0289_003:0320c16": "實地水火風所以盤山云三界無法何處求心四",
    "X14n0289_003:0320c17": "大本空佛依何住璇璣不動寂爾無言覿面相呈",
    "X14n0289_003:0320c18": "更無餘事可作此中總註&#x811A;。",
    "X14n0289_003:0320c19": "[0320c19] 阿難空性無形因色顯發如室羅城去河遙處諸剎",
    "X14n0289_003:0320c20": "利種及婆羅門毗舍首陀兼頗羅墮栴陀羅等新立",
    "X14n0289_003:0320c21": "安居鑿井求水出土一尺於中則有一尺&#x8657;空如是",
    "X14n0289_003:0320c22": "乃至出土一丈中間還得一丈&#x8657;空&#x8657;空淺深隨出",
    "X14n0289_003:0320c23": "多少此空為當因土所出因鑿所有無因自生阿難",
    "X14n0289_003:0320c24": "若復此空無因自生未鑿土前何不無礙唯見大地",
    "X14n0289_003:0321a01": "&#x9008;無通達若因土出則土出時應見空入若土先出",
    "X14n0289_003:0321a02": "無空入者云何&#x8657;空因土而出若無出入則應空土",
    "X14n0289_003:0321a03": "元無異因無異則同則土出時空何不出若因鑿出",
    "X14n0289_003:0321a04": "則鑿出空應非出土不因鑿出鑿自出土云何見空",
    "X14n0289_003:0321a05": "汝更審諦諦審諦觀鑿從人手隨方運轉土因地移",
    "X14n0289_003:0321a06": "如是&#x8657;空因何所出鑿空&#x8657;實不相為用非和非合",
    "X14n0289_003:0321a07": "不應&#x8657;空無從自出若此&#x8657;空性圓周&#x5FA7;本不動搖",
    "X14n0289_003:0321a08": "當知現前地水火風均名五大性真圓融皆如來藏",
    "X14n0289_003:0321a09": "本無生滅阿難汝心昏迷不悟四大元如來藏當觀",
    "X14n0289_003:0321a10": "&#x8657;空為出為入為非出入汝全不知如來藏中性覺",
    "X14n0289_003:0321a11": "真空性空真覺清淨本然周&#x5FA7;法界隨眾生心應所",
    "X14n0289_003:0321a12": "知量阿難如一井空空生一井十方&#x8657;空亦復如是",
    "X14n0289_003:0321a13": "圓滿十方寧有方所循業發現世間無知惑為因緣",
    "X14n0289_003:0321a14": "及自然性皆是識心分別計度但有言說都無實義。",
    "X14n0289_003:0321a15": "[0321a15] 此&#x8657;空藏所證法門也空性無形者言無大小方",
    "X14n0289_003:0321a16": "圓之形量也剎利種王族也婆羅門此云淨行居",
    "X14n0289_003:0321a17": "家守道潔白其操者也毗舍商賈也首陀農夫也",
    "X14n0289_003:0321a18": "此西天之四姓頗羅墮此云利根旃陀羅此云屠",
    "X14n0289_003:0321a19": "者屠殺人畜故西天婬殺同賤殺者尤目為惡人",
    "X14n0289_003:0321a20": "國法令其搖鈴執幟警人異路不與良民同行故",
    "X14n0289_003:0321a21": "亦翻嚴幟此空下詰其生處阿難下辨非無因生",
    "X14n0289_003:0321a22": "若因土出下辨非土出若因鑿出下辨非鑿出若",
    "X14n0289_003:0321a23": "謂此空因鑿而出則應隨手鑿出&#x8657;空不須出土",
    "X14n0289_003:0321a24": "若謂不因鑿出鑿自出土云何井中得見&#x8657;空汝",
    "X14n0289_003:0321b01": "更下警令用心觀察審諦者審其實也諦審者毋",
    "X14n0289_003:0321b02": "浮察也諦觀者必欲見其端的也若此下會成五",
    "X14n0289_003:0321b03": "大汝心昏迷下痛責之也言汝昏暗迷癡不知好",
    "X14n0289_003:0321b04": "惡故執四大和合不肯捨其舊習不悟四大本如",
    "X14n0289_003:0321b05": "來藏汝但例觀空大以審其有出入無出入若悟",
    "X14n0289_003:0321b06": "空大不動周圓非出非入非不出入即悟四大非",
    "X14n0289_003:0321b07": "和非合非不和合矣汝全不知者謂愈說而愈昏",
    "X14n0289_003:0321b08": "若全然不解事之人也性覺真空性空真覺者以",
    "X14n0289_003:0321b09": "見空生大覺非是無本圓覺亦云無邊&#x8657;空覺所",
    "X14n0289_003:0321b10": "顯發是也。",
    "X14n0289_003:0321b11": "[0321b11] 阿難見覺無知因色空有如汝今者在祇陀林朝明",
    "X14n0289_003:0321b12": "夕昏設居中宵白月則光黑月便暗則明暗等因見",
    "X14n0289_003:0321b13": "分析此見為復與明暗相并大&#x8657;空為同一體為非",
    "X14n0289_003:0321b14": "一體或同非同或異非異阿難此見若復與明與暗",
    "X14n0289_003:0321b15": "及與&#x8657;空元一體者則明與暗二體相亡暗時無明",
    "X14n0289_003:0321b16": "明時無暗若與暗一明則見亡必一於明暗時當滅",
    "X14n0289_003:0321b17": "滅則云何見明見暗若明暗殊見無生滅一云何成",
    "X14n0289_003:0321b18": "若此見精與暗與明非一體者汝離明暗及與&#x8657;空",
    "X14n0289_003:0321b19": "分析見元作何形相離明離暗及離&#x8657;空是見元同",
    "X14n0289_003:0321b20": "龜毛兔角明暗&#x8657;空三事俱異從何立見明暗相背",
    "X14n0289_003:0321b21": "云何或同離三元無云何或異分空分見本無邊畔",
    "X14n0289_003:0321b22": "云何非同見暗見明性非遷改云何非異汝更細審",
    "X14n0289_003:0321b23": "微細審詳審諦審觀明從太陽暗隨黑月通屬&#x8657;空",
    "X14n0289_003:0321b24": "壅歸大地如是見精因何所出見覺空頑非和非合",
    "X14n0289_003:0321c01": "不應見精無從自出若見聞知性圓周&#x5FA7;本不動搖",
    "X14n0289_003:0321c02": "當知無邊不動&#x8657;空并其動搖地水火風均名六大",
    "X14n0289_003:0321c03": "性真圓融皆如來藏本無生滅阿難汝性沉淪不悟",
    "X14n0289_003:0321c04": "汝之見聞覺知本如來藏汝當觀此見聞覺知為生",
    "X14n0289_003:0321c05": "為滅為同為異為非生滅為非同異汝曾不知如來",
    "X14n0289_003:0321c06": "藏中性見覺明覺精明見清淨本然周&#x5FA7;法界隨眾",
    "X14n0289_003:0321c07": "生心應所知量如一見根見周法界聽&#x9F45;&#x751E;觸覺觸",
    "X14n0289_003:0321c08": "覺知妙德瑩然&#x5FA7;周法界圓滿十&#x8657;寧有方所循業",
    "X14n0289_003:0321c09": "發現世間無知惑為因緣及自然性皆是識心分別",
    "X14n0289_003:0321c10": "計度但有言說都無實義。",
    "X14n0289_003:0321c11": "[0321c11] 此大勢至證圓通處也見覺即見性常居現量不",
    "X14n0289_003:0321c12": "起分別故曰無知然必因色空而顯所謂不變隨",
    "X14n0289_003:0321c13": "緣也如汝下詰此見之起處此見下辨見性不與",
    "X14n0289_003:0321c14": "三法一體以明暗二相自相陵奪見性不殊故若",
    "X14n0289_003:0321c15": "此下辨見性不與三法異體以見性離塵無體故",
    "X14n0289_003:0321c16": "明暗相背下辨非或同或異分空分見下辨非非",
    "X14n0289_003:0321c17": "同非異汝更下令其審察見性畢竟從何處來初",
    "X14n0289_003:0321c18": "云細審次則細不徒細而加以微細審不徒審而",
    "X14n0289_003:0321c19": "加以詳審次諦觀已是密察而又審諦審觀者其",
    "X14n0289_003:0321c20": "意不過令其審詳密詳實見其起處而後已也若",
    "X14n0289_003:0321c21": "見下會成六大必欲作此會者以見相二分元是",
    "X14n0289_003:0321c22": "一體故汝性沉淪者責其溺於因緣而不能自出",
    "X14n0289_003:0321c23": "也不悟與當觀二字相呼應汝曾不知者言汝前",
    "X14n0289_003:0321c24": "來因斥破見性無體重加迷悶而我雖與汝發明",
    "X14n0289_003:0322a01": "至今還不知此見精清淨本然周&#x5FA7;法界本如來",
    "X14n0289_003:0322a02": "藏也性見覺明覺精明見者言性中之見即本覺",
    "X14n0289_003:0322a03": "之光明本覺之光明即性明之見豈汝向以眼為",
    "X14n0289_003:0322a04": "見哉如一下會六根也&#x751E;觸即舌根以味合方覺",
    "X14n0289_003:0322a05": "故覺觸覺知身意二根也妙德瑩然者言此六根",
    "X14n0289_003:0322a06": "即妙真如性所具之德相大智慧光明故能晝夜",
    "X14n0289_003:0322a07": "常然靈明不昧周&#x5FA7;圓滿其相如此寧有方所而",
    "X14n0289_003:0322a08": "汝執為大小舒縮耶不知此等皆是循業發現豈",
    "X14n0289_003:0322a09": "真見真聞哉。",
    "X14n0289_003:0322a10": "[0322a10] 阿難識性無源因於六種根塵妄出汝今&#x5FA7;觀此會",
    "X14n0289_003:0322a11": "聖眾用目循歷其目周視但如鏡中無別分折汝識",
    "X14n0289_003:0322a12": "於中次第標指此是文殊此富樓那此目犍連此須",
    "X14n0289_003:0322a13": "菩提此舍利弗此識了知為生於見為生於相為生",
    "X14n0289_003:0322a14": "&#x8657;空為無所因突然而出阿難若汝識性生於見中",
    "X14n0289_003:0322a15": "如無明暗及與色空四種必無元無汝見見性尚無",
    "X14n0289_003:0322a16": "從何發識若汝識性生於相中不從見生既不見明",
    "X14n0289_003:0322a17": "亦不見暗明暗不矚即無色空彼相尚無識從何發",
    "X14n0289_003:0322a18": "若生於空非相非見非見無辨自不能知明暗色空",
    "X14n0289_003:0322a19": "非相滅緣見聞覺知無處安立處此二非空則同無",
    "X14n0289_003:0322a20": "有非同物縱發汝識欲何分別若無所因突然而出",
    "X14n0289_003:0322a21": "何不日中別識明月汝更細詳微細詳審見託汝睛",
    "X14n0289_003:0322a22": "相推前境可狀成有不相成無如是識緣因何所出",
    "X14n0289_003:0322a23": "識動見澄非和非合聞聽覺知亦復如是不應識緣",
    "X14n0289_003:0322a24": "無從自出若此識心本無所從當知了別見聞覺知",
    "X14n0289_003:0322b01": "圓滿湛然性非從所兼彼&#x8657;空地水火風均名七大",
    "X14n0289_003:0322b02": "性真圓融皆如來藏本無生滅阿難汝心麤浮不悟",
    "X14n0289_003:0322b03": "見聞發明了知本如來藏汝應觀此六處識心為同",
    "X14n0289_003:0322b04": "為異為空為有為非同異為非空有汝元不知如來",
    "X14n0289_003:0322b05": "藏中性識明知覺明真識妙覺湛然&#x5FA7;周法界含吐",
    "X14n0289_003:0322b06": "十&#x8657;寧有方所循業發現世間無知惑為因緣及自",
    "X14n0289_003:0322b07": "然性皆是識心分別計度但有言說都無實義。",
    "X14n0289_003:0322b08": "[0322b08] 此彌勒所證圓通門也無源者因根塵而妄出故",
    "X14n0289_003:0322b09": "汝今下驗其無源而妄出觀即根聖眾即塵標指",
    "X14n0289_003:0322b10": "者識言眼根周圓而視如鏡中像而無分別此眼",
    "X14n0289_003:0322b11": "識仍兼同時明了意識以眼識緣性境時有自性",
    "X14n0289_003:0322b12": "分別不帶名言無籌度心由彼同時意識於性境",
    "X14n0289_003:0322b13": "上起第二念執取名字如某某等名隨念計度分",
    "X14n0289_003:0322b14": "別也阿難下辨單根不生若汝下辨單境不生若",
    "X14n0289_003:0322b15": "生下辨不從空生若謂此識不從見生不從相生",
    "X14n0289_003:0322b16": "是從空生者若非見則色空莫辯若非相則根無",
    "X14n0289_003:0322b17": "從立既無相見唯是一空空則識亦同無若必有",
    "X14n0289_003:0322b18": "識又不與根塵相偶縱發汝識欲何分別是則離",
    "X14n0289_003:0322b19": "根塵而言識從空生尤不可也若無下辯非無因",
    "X14n0289_003:0322b20": "生汝更下令彼審觀見託二句指根塵可狀二句",
    "X14n0289_003:0322b21": "指色空言此四者歷歷分明汝識從何而出也識",
    "X14n0289_003:0322b22": "動見澄者言識有分別故動見無分別故澄動靜",
    "X14n0289_003:0322b23": "不同本非和各定無生處不應識之緣由無從而",
    "X14n0289_003:0322b24": "自出耶若此下會成七大當知了別見聞覺知者",
    "X14n0289_003:0322c01": "了別指識見聞覺知指根謂生了別之見聞覺知",
    "X14n0289_003:0322c02": "也并前五大均名七大者前則會相歸見此則會",
    "X14n0289_003:0322c03": "相見總歸於識也汝心麤浮者痛責其用心麤淺",
    "X14n0289_003:0322c04": "輕浮不肯深入由不深入不悟六根所發之識是",
    "X14n0289_003:0322c05": "如來藏汝應觀察六處識心是同是異是空是有",
    "X14n0289_003:0322c06": "非同非異非空非有若是同不應用中相背若是",
    "X14n0289_003:0322c07": "異不應性中相知若是空不應現有分別若是有",
    "X14n0289_003:0322c08": "不應了無&#x8E2A;跡非同四句反上應知汝元不知者",
    "X14n0289_003:0322c09": "言我前來斥破無體而矍然不知如此重重開示",
    "X14n0289_003:0322c10": "至今元舊不知責之極也性識明知覺明真識者",
    "X14n0289_003:0322c11": "言本性之藏即妙明之知本覺之明即性真之識",
    "X14n0289_003:0322c12": "是汝前來所明覺性湛然&#x5FA7;十方界性非生滅者",
    "X14n0289_003:0322c13": "即是此物豈汝向以意識為心知哉含吐十&#x8657;者",
    "X14n0289_003:0322c14": "含即容義吐即&#x5FA7;周義十&#x8657;即十方&#x8657;空也其體",
    "X14n0289_003:0322c15": "如此豈有方所而汝反執在色身之內殊不知在",
    "X14n0289_003:0322c16": "色身之內者是循業發現之體非真體也初卷七",
    "X14n0289_003:0322c17": "處破心段段結云無有是處四科之文段段結云",
    "X14n0289_003:0322c18": "無有處所七大之文段段皆云寧有方所皆是心",
    "X14n0289_003:0322c19": "目所在一句根本發出許多枝葉以阿難頭頭認",
    "X14n0289_003:0322c20": "有方所故世尊法法破除向後世尊說出因明立",
    "X14n0289_003:0322c21": "所方知所立之處入流亡所方知除所之法所之",
    "X14n0289_003:0322c22": "一字真迷悟之大關也。",
    "X14n0289_003:0322c23": "[0322c23] 爾時阿難及諸大眾蒙佛如來微妙開示身心蕩然",
    "X14n0289_003:0322c24": "得無罣礙是諸大眾各各自知心&#x5FA7;十方見十方空",
    "X14n0289_003:0323a01": "如觀手中所持葉物一切世間諸所有物皆即菩提",
    "X14n0289_003:0323a02": "妙明元心心精&#x5FA7;圓含褁十方反觀父母所生之身",
    "X14n0289_003:0323a03": "猶彼十方&#x8657;空之中吹一微塵若存若亡如湛巨海",
    "X14n0289_003:0323a04": "流一浮漚起滅無從了然自知獲本妙心常住不滅",
    "X14n0289_003:0323a05": "禮佛合掌得未曾有於如來前說偈讚佛。",
    "X14n0289_003:0323a06": "[0323a06] 此敘悟也微妙開示者以世尊破心之後阿難有",
    "X14n0289_003:0323a07": "云何是我真性之請世尊托見精以發明故發軔",
    "X14n0289_003:0323a08": "之初即曰見性周&#x5FA7;非汝而誰由此一語或認相",
    "X14n0289_003:0323a09": "為見或認見為相種種&#x8AB5;訛惶惑不定故世尊示",
    "X14n0289_003:0323a10": "之曰此見及緣元是菩提妙淨明體阿難由此一",
    "X14n0289_003:0323a11": "語遂認定此見性即是妙覺性故領悟云誠如法",
    "X14n0289_003:0323a12": "王所說覺緣&#x5FA7;十方界湛然常住性非生滅世尊",
    "X14n0289_003:0323a13": "見其認定是真則又曰見見之時見非是見先德",
    "X14n0289_003:0323a14": "所謂你有拄杖子我與你拄杖子你無拄杖子我",
    "X14n0289_003:0323a15": "奪&#x5374;拄杖子也阿難由此重增迷悶故世尊復示",
    "X14n0289_003:0323a16": "之曰此見尚屬業識當業輪轉若能遠離和合不",
    "X14n0289_003:0323a17": "和合緣則復滅除諸生死因圓滿菩提不生滅性",
    "X14n0289_003:0323a18": "清淨本心本覺常住至此則阿難已知見性是妄",
    "X14n0289_003:0323a19": "妙覺是真然不知此妙覺性畢竟在甚麼處著落",
    "X14n0289_003:0323a20": "世尊復恐離波求水離像索鏡故不待其請而復",
    "X14n0289_003:0323a21": "示之曰汝將謂我前所破見精為非真而如來藏",
    "X14n0289_003:0323a22": "妙覺性為真乎然欲識妙覺性又不得離&#x5374;見聞",
    "X14n0289_003:0323a23": "覺知陰入處界也故復指陰入處界一一皆如來",
    "X14n0289_003:0323a24": "藏一一皆周&#x5FA7;法界故自發明地大以至識大妙",
    "X14n0289_003:0323b01": "覺湛然周&#x5FA7;法界處而阿難方驀然省悟故知阿",
    "X14n0289_003:0323b02": "難之悟實由如來見性周&#x5FA7;一語為發機而後有",
    "X14n0289_003:0323b03": "誠如覺緣&#x5FA7;十方界之一信由此一信世尊許多",
    "X14n0289_003:0323b04": "宛轉東敲西擊挑其悟門故至妙覺湛然周&#x5FA7;處",
    "X14n0289_003:0323b05": "忽然&#x9B2A;上阿難舊時機括不自知其躍然而起豈",
    "X14n0289_003:0323b06": "非微妙開示哉身心蕩然得無罣礙者二卷敘悟",
    "X14n0289_003:0323b07": "處雖曰身心泰然尚有許多疑礙故一一詳明至",
    "X14n0289_003:0323b08": "此則觸處皆通得大無礙矣是諸下正陳悟處各",
    "X14n0289_003:0323b09": "各自知心&#x5FA7;十方者是總領妙覺湛然&#x5FA7;周法界",
    "X14n0289_003:0323b10": "含吐十&#x8657;也言自知者意顯向來只是藉佛語而",
    "X14n0289_003:0323b11": "知不是自知今方自肯自信更不隨人口吻轉換",
    "X14n0289_003:0323b12": "矣向也見量極於初禪今則見十方空如觀掌中",
    "X14n0289_003:0323b13": "葉物矣向也為物所轉分大分小見舒見縮認見",
    "X14n0289_003:0323b14": "為物認物為見惶惑不定今則見一切世間諸所",
    "X14n0289_003:0323b15": "有物元一圓融清淨寶覺更無一物為障為隔矣",
    "X14n0289_003:0323b16": "向也昏擾擾相以為心性決定惑為色身之內今",
    "X14n0289_003:0323b17": "則已知心精&#x5FA7;圓含褁十方反觀父母所生之身",
    "X14n0289_003:0323b18": "若空中一塵海中一漚不復棄海認漚認漚為海",
    "X14n0289_003:0323b19": "矣向也不知真際所詣不知寂常心性不知身心",
    "X14n0289_003:0323b20": "顛倒所在不知見性是心不知陰入處界是如來",
    "X14n0289_003:0323b21": "藏不知七大&#x5FA7;周法界今則一一自知毫無疑惑",
    "X14n0289_003:0323b22": "矣向也世尊與我發明寶明妙性元所圓滿常住",
    "X14n0289_003:0323b23": "心地而我則徒獲此心而未敢認今則獲本妙心",
    "X14n0289_003:0323b24": "常住不滅不待認矣此正阿難[囗@力]地一聲時懸崖",
    "X14n0289_003:0323c01": "撒手處所謂稱錘移到徹梢頭忽然拶落翻筋斗",
    "X14n0289_003:0323c02": "故下文即以所見所悟處說偈讚佛也。",
    "X14n0289_003:0323c03": "[0323c03] 妙湛總持不動尊首楞嚴王世希有銷我億劫顛倒",
    "X14n0289_003:0323c04": "想不歷僧祇獲法身願今得果成寶王還度如是恒",
    "X14n0289_003:0323c05": "沙眾將此深心奉塵剎是則名為報佛恩伏請世尊",
    "X14n0289_003:0323c06": "為證明五濁惡世誓先入如一眾生未成佛終不於",
    "X14n0289_003:0323c07": "此取泥洹大雄大力大慈悲希更審除微細惑令我",
    "X14n0289_003:0323c08": "早登無上覺於十方界坐道場舜若多性可銷亡爍",
    "X14n0289_003:0323c09": "迦羅心無動轉。",
    "X14n0289_003:0323c10": "[0323c10] 此阿難既悟七大&#x5FA7;周而因悟如來所示大佛頂",
    "X14n0289_003:0323c11": "首楞嚴王即是一心三觀也即諸法而不染曰妙",
    "X14n0289_003:0323c12": "湛即諸法而不失曰總持即諸法而隨緣不變不",
    "X14n0289_003:0323c13": "變隨緣曰不動由妙湛故曰清淨由周&#x5FA7;故曰總",
    "X14n0289_003:0323c14": "持由本然故曰不動所謂清淨者即是上文所說",
    "X14n0289_003:0323c15": "性淨明體菩提涅槃元清淨體元是菩提妙淨明",
    "X14n0289_003:0323c16": "體圓覺所謂一身清淨多身清淨乃至十方眾生",
    "X14n0289_003:0323c17": "圓覺清淨是也此當奢摩他義所謂總持者即是",
    "X14n0289_003:0323c18": "上文所說圓妙明心即是大陀羅尼即是如來藏",
    "X14n0289_003:0323c19": "圓覺所謂根塵四大乃至陀羅尼&#x5FA7;滿法界是也",
    "X14n0289_003:0323c20": "此當三摩&#x9262;提義所謂本然者即是上文所說常",
    "X14n0289_003:0323c21": "住真心即是不動真如即是實相圓覺所謂&#x8657;空",
    "X14n0289_003:0323c22": "如是平等不動當知覺性平等不動是也此當禪",
    "X14n0289_003:0323c23": "那義由如來證此七大之性三觀之體故世間目",
    "X14n0289_003:0323c24": "之為妙湛總持不動尊非謂三十二相稱尊也亦",
    "X14n0289_003:0324a01": "由即幻妄而得究竟堅固之體故又目之為首楞",
    "X14n0289_003:0324a02": "嚴王不獨以破有稱王也此即世出世間最上希",
    "X14n0289_003:0324a03": "有奇特事我初不解一見如來三十二相形體映",
    "X14n0289_003:0324a04": "徹作奇特想作希有想今日乃知世尊之希有奇",
    "X14n0289_003:0324a05": "特不在三十二相也向以緣塵分別念念生滅者",
    "X14n0289_003:0324a06": "為清淨心而不知妙湛之體為清淨心也向以身",
    "X14n0289_003:0324a07": "為總持而心居身內而不知心精&#x5FA7;圓含褁十方",
    "X14n0289_003:0324a08": "者為總持也向以陰入界處為生滅法地水火風",
    "X14n0289_003:0324a09": "為變化性而不知即是不動周圓妙真如性也此",
    "X14n0289_003:0324a10": "皆昔日顛倒妄想如來今日一一微細為我開示",
    "X14n0289_003:0324a11": "將此億劫顛倒妄想一併銷除令我不勞經歷三",
    "X14n0289_003:0324a12": "阿僧祇即見如來大佛頂相平等法身何幸如之",
    "X14n0289_003:0324a13": "所謂過得橋來岸上行始覺渾身泥水濕也問婆",
    "X14n0289_003:0324a14": "沙論敘三阿僧祇劫修六度行百劫種相好因然",
    "X14n0289_003:0324a15": "後獲五分法身唯識謂地前歷一僧祇初地至八",
    "X14n0289_003:0324a16": "地歷一僧祇九地至佛地歷一僧祇然後獲究竟",
    "X14n0289_003:0324a17": "法身何故此中說不歷僧祇耶答彼約漸修此約",
    "X14n0289_003:0324a18": "頓悟以漸修言之則從微至著自信住行向以至",
    "X14n0289_003:0324a19": "等覺方證極果以頓言之則一念不生前後際斷",
    "X14n0289_003:0324a20": "即名為佛尚不涉地位階差豈歷僧祇哉昔廣額",
    "X14n0289_003:0324a21": "屠兒至佛座下無明頓息乃置刀謂佛曰世尊我",
    "X14n0289_003:0324a22": "是千佛一數佛即印可夫以廣額放下屠刀無明",
    "X14n0289_003:0324a23": "頓息預千佛數今慶喜法眼清明則其言獲也宜",
    "X14n0289_003:0324a24": "矣但其覺雖佛覺而功行未逮於極果故不言五",
    "X14n0289_003:0324b01": "分及究竟耳願今下重發大願當我未見大佛頂",
    "X14n0289_003:0324b02": "平等法身時自謂唯佛一人獨得覺性一切眾生",
    "X14n0289_003:0324b03": "悉皆無分故我上不求佛道下不度眾生今日乃",
    "X14n0289_003:0324b04": "知佛與眾生平等無二故我願求佛果亦願度生",
    "X14n0289_003:0324b05": "世尊既以種種方便委曲詳示令我得見此平等",
    "X14n0289_003:0324b06": "法如此深恩實難酬報今我辦此二種深心上則",
    "X14n0289_003:0324b07": "承事剎塵諸佛下則度脫剎塵眾生是則堪報難",
    "X14n0289_003:0324b08": "報之深恩所謂真龍得水便解興波作浪矣伏請",
    "X14n0289_003:0324b09": "下申明度生之願以阿難在法華會上畏此五濁",
    "X14n0289_003:0324b10": "心懷諂曲不堪受化故皆發願異國持經今見平",
    "X14n0289_003:0324b11": "等法身重興大願故於五濁惡世誓願先入度盡",
    "X14n0289_003:0324b12": "眾生方入滅度此亦改玉改步之意也泥洹此云",
    "X14n0289_003:0324b13": "滅度大雄下申明求佛之願撒無明之重障曰大",
    "X14n0289_003:0324b14": "雄拔惑業之深根曰大力與眾生二滅之樂曰大",
    "X14n0289_003:0324b15": "慈拔眾生二死之苦曰大悲也希更審除微細惑",
    "X14n0289_003:0324b16": "者言我麤惑雖除根中積生無始&#x8657;習與諸無明",
    "X14n0289_003:0324b17": "分劑頭數猶未能盡故冀世尊大雄大力及大慈",
    "X14n0289_003:0324b18": "悲暗中加被審除細惑令我五住究盡二死永亡",
    "X14n0289_003:0324b19": "早成正覺&#x5FA7;坐道場方得了當耳舜若下結成大",
    "X14n0289_003:0324b20": "誓舜若多此云空爍迦羅此云堅固即金剛心也",
    "X14n0289_003:0324b21": "謂空性無體不可銷亡者或可銷亡而我金剛堅",
    "X14n0289_003:0324b22": "固之心終不可轉此即&#x8657;空可盡我願無窮之意",
    "X14n0289_003:0324b23": "已上可當法界觀中空色無礙觀。",
    "X14n0289_003:0324c01": "大佛頂如來密因修證了義諸菩薩萬行首楞嚴經"
}