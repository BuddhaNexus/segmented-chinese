{
    "T30n1579_069:0678c04": "瑜伽師地論卷第六十九",
    "T30n1579_069:0678c06": "彌勒菩薩說",
    "T30n1579_069:0678c07": "三藏法師玄奘奉 詔譯",
    "T30n1579_069:0678c08": "攝決擇分中聲聞地之三",
    "T30n1579_069:0678c09": "[0678c09] 復次應知毘奈耶由五種制立為最甚深。",
    "T30n1579_069:0678c10": "云何名為五種制立。一學制立。二犯制立。三",
    "T30n1579_069:0678c11": "出離制立。四止息制立。五羯磨制立。",
    "T30n1579_069:0678c12": "[0678c12] 復次略由五處應知學制立為最甚深。一",
    "T30n1579_069:0678c13": "自在故。二不自在故。三顯現尸羅壞過失",
    "T30n1579_069:0678c14": "故。四顯現&#x6199;樂鄙業過失故。五彼二過失行",
    "T30n1579_069:0678c15": "不行故。言自在者。若時所化不隨煩惱勢",
    "T30n1579_069:0678c16": "力而行。非諸煩惱令不自在。爾時即依如",
    "T30n1579_069:0678c17": "是所化自在學行。隨意自在。不自在者。若",
    "T30n1579_069:0678c18": "時所化隨諸煩惱自在而行。由諸煩惱令",
    "T30n1579_069:0678c19": "不自在。爾時即依如是所化不自在學行。",
    "T30n1579_069:0678c20": "制立不自在學處。顯現尸羅壞過失者。觀",
    "T30n1579_069:0678c21": "諸性罪定不應行。制立隨護尸羅學處。顯",
    "T30n1579_069:0678c22": "現&#x6199;樂鄙業過失者。謂觀能障勤修善品。",
    "T30n1579_069:0678c23": "是故制立遮罪學處。彼二過失行不行者。謂",
    "T30n1579_069:0678c24": "佛觀彼自在所化過失不行故無制立。觀",
    "T30n1579_069:0678c25": "不自在過失現行制立學處。",
    "T30n1579_069:0678c26": "[0678c26] 復次略由五處應知犯制立為最甚深。云",
    "T30n1579_069:0678c27": "何為犯。謂能障礙所有善法令不得生當",
    "T30n1579_069:0678c28": "知此障略有五種。一慢緩障。二有罪障。三",
    "T30n1579_069:0678c29": "輕慢障。四惡作障。五所知障。慢緩障者。謂懈",
    "T30n1579_069:0679a01": "怠故於諸善法不勤方便。有罪障者。謂如",
    "T30n1579_069:0679a02": "有一或由貪纏或由瞋纏。或由癡纏。或",
    "T30n1579_069:0679a03": "由所餘隨一心法諸隨煩惱之所染污。彼",
    "T30n1579_069:0679a04": "既生起如是煩惱隨煩惱纏。堅著不捨。輕",
    "T30n1579_069:0679a05": "慢障者。謂如有一不尊所學。於諸學中",
    "T30n1579_069:0679a06": "不甚恭敬。於其所犯不見怖畏而有所",
    "T30n1579_069:0679a07": "犯。犯已不能速疾發露。於大師所及諸學",
    "T30n1579_069:0679a08": "中性不尊敬。惡作障者。謂如有一相續染",
    "T30n1579_069:0679a09": "污惡作所觸。於此惡作不能善巧究竟除",
    "T30n1579_069:0679a10": "遣。有悵有怏有諸惡作。所知障者。謂如有",
    "T30n1579_069:0679a11": "一心懷變悔。依因淨戒不生歡喜。不歡",
    "T30n1579_069:0679a12": "喜故不生適悅。如是乃至心不得定心。不",
    "T30n1579_069:0679a13": "定故無如實知。無如實觀。由此因緣名",
    "T30n1579_069:0679a14": "所知障。由慢緩障之所觸故。於諸煩惱及",
    "T30n1579_069:0679a15": "隨煩惱。為性執著。性執著故復為有罪障",
    "T30n1579_069:0679a16": "之所觸。為有罪障之所觸故。於諸學中",
    "T30n1579_069:0679a17": "不深恭敬。&#x6199;樂所犯。&#x6199;樂犯故便為輕慢",
    "T30n1579_069:0679a18": "障之所觸。為輕慢障之所觸故。生染污",
    "T30n1579_069:0679a19": "悔不能除遣。所生悔故便為惡作障之所",
    "T30n1579_069:0679a20": "觸。為惡作障之所觸故變悔轉增。由此因",
    "T30n1579_069:0679a21": "緣廣說乃至心不得定。心不定故便為所",
    "T30n1579_069:0679a22": "知障之所觸。如是名為障生次第。與此相",
    "T30n1579_069:0679a23": "違當知即是五種無障。謂無慢緩障。無有",
    "T30n1579_069:0679a24": "罪障。無輕慢障。無惡作障。無所知障。",
    "T30n1579_069:0679a25": "[0679a25] 復次意樂毀壞者。於其所犯尚不能出。況",
    "T30n1579_069:0679a26": "能無犯。云何名為意樂毀壞。謂略有五種。",
    "T30n1579_069:0679a27": "一於精進無發起欲。二於煩惱有染著欲。",
    "T30n1579_069:0679a28": "三於所犯有起犯欲。四於惡作無除遣欲。",
    "T30n1579_069:0679a29": "五於等持無引發欲。復次意樂具足者。尚",
    "T30n1579_069:0679b01": "無有犯。況出所犯。云何名為意樂具足。",
    "T30n1579_069:0679b02": "當知此亦略有五種。一於精進有發起欲。",
    "T30n1579_069:0679b03": "二於煩惱無染著欲。三於所犯起無犯",
    "T30n1579_069:0679b04": "欲。四於惡作有除遣欲。五於等持有引發",
    "T30n1579_069:0679b05": "欲。如世尊言。於所犯罪由意樂故我說能",
    "T30n1579_069:0679b06": "出非治罰故。",
    "T30n1579_069:0679b07": "[0679b07] 復次應由十處思求所犯。謂由別解脫法",
    "T30n1579_069:0679b08": "故。由廣分別毘奈耶故。五犯聚中由犯自",
    "T30n1579_069:0679b09": "相故。由六種差別成重相故。謂制立差別。",
    "T30n1579_069:0679b10": "事差別。煩惱差別。穿穴差別。補特伽羅差別。",
    "T30n1579_069:0679b11": "時差別。由無羞恥者除波羅闍已迦所餘",
    "T30n1579_069:0679b12": "有殘相故。由初業者非初業者現所行故。",
    "T30n1579_069:0679b13": "由逼惱出離故。由障難出離故。由有犯",
    "T30n1579_069:0679b14": "者時諸苾芻白大師故。由彼白已大師為",
    "T30n1579_069:0679b15": "欲止。當所犯集僧眾故。由僧眾集已制",
    "T30n1579_069:0679b16": "立所犯故。制立所犯已復於後時隨事開",
    "T30n1579_069:0679b17": "聽。令得究竟無惱害故。",
    "T30n1579_069:0679b18": "[0679b18] 復次略由五處應知出離制立為最甚深。",
    "T30n1579_069:0679b19": "謂無染出離故。逼惱出離故。障難出離故。",
    "T30n1579_069:0679b20": "無計出離故。說悔出離故。無染出離者。謂如",
    "T30n1579_069:0679b21": "有一於小隨小所犯法中隨有所行。若善",
    "T30n1579_069:0679b22": "法增不善法減。由此因緣便不染污。由此",
    "T30n1579_069:0679b23": "無染即是出離。是故說為無染出離。逼惱出",
    "T30n1579_069:0679b24": "離者。謂若有遭困苦重病之所逼切。除其",
    "T30n1579_069:0679b25": "性罪於餘犯法隨有所行由此逼惱即",
    "T30n1579_069:0679b26": "是出離。是故說為逼惱出離。障難出離者。謂",
    "T30n1579_069:0679b27": "若見有命難現前或梵行難。於小隨小所犯",
    "T30n1579_069:0679b28": "法中隨有所行。由此障難即是出離。是故",
    "T30n1579_069:0679b29": "說為障難出離。無計出離者。謂若有一遊",
    "T30n1579_069:0679c01": "於異方。經行曠野匱乏之處。隨有一種障",
    "T30n1579_069:0679c02": "難之法而現在前。隨其所有應受用事求",
    "T30n1579_069:0679c03": "受用法而不能得。遂生敬畏受用此事。",
    "T30n1579_069:0679c04": "於小隨小所犯法中隨有所犯。由此無計",
    "T30n1579_069:0679c05": "即是出離。是故說為無計出離。說悔出離者。",
    "T30n1579_069:0679c06": "謂如有一於五犯聚有餘犯中隨有所犯。",
    "T30n1579_069:0679c07": "遂於有智同梵行所。以毘奈耶祕密之法。發",
    "T30n1579_069:0679c08": "露陳說。如法悔除。言小隨小所犯法者。謂",
    "T30n1579_069:0679c09": "除性罪。",
    "T30n1579_069:0679c10": "[0679c10] 復次略由五處應知止息制立為最甚深。",
    "T30n1579_069:0679c11": "一清淨故。二防破壞故。三為引接廣大義",
    "T30n1579_069:0679c12": "利補特伽羅令入法故。四為令聖教轉增",
    "T30n1579_069:0679c13": "盛故。五為遮防難存活故。清淨故者。謂有",
    "T30n1579_069:0679c14": "清淨所作已辦諸阿羅漢。由彼已得極清淨",
    "T30n1579_069:0679c15": "故。僧便於彼小及隨小所有學處皆為止息。",
    "T30n1579_069:0679c16": "防破壞故者。謂於僧中一分苾芻。於有犯",
    "T30n1579_069:0679c17": "中生無犯想。於無犯中生有犯想。一分苾",
    "T30n1579_069:0679c18": "芻。於有犯中生有犯想。於無犯中生無犯",
    "T30n1579_069:0679c19": "想。由此因緣發起種種&#x9B2A;訟違諍。由此令",
    "T30n1579_069:0679c20": "僧不得安樂。為欲靜息此諍事故。僧眾",
    "T30n1579_069:0679c21": "和合白四羯磨。於小隨小所有學處皆共止",
    "T30n1579_069:0679c22": "息。為欲引接廣大義利補特伽羅令入法",
    "T30n1579_069:0679c23": "者。謂如有一族姓高貴補特伽羅。於聖教",
    "T30n1579_069:0679c24": "中多有所作。僧遇彼人無別方便可令入",
    "T30n1579_069:0679c25": "法。為欲引接令得入故。僧眾和合白四羯",
    "T30n1579_069:0679c26": "磨。於小隨小所有學處皆為止息。為令聖",
    "T30n1579_069:0679c27": "教轉增盛者。謂於末劫諍劫穢劫正現前時。",
    "T30n1579_069:0679c28": "無量有情於小隨小眾多學處不樂修學。",
    "T30n1579_069:0679c29": "未入法者不欲趣入。已入法者復欲離散。",
    "T30n1579_069:0680a01": "由此聖教漸漸衰退不得增盛。由此因緣",
    "T30n1579_069:0680a02": "僧眾和合。為令聖教得增盛故白四羯磨。",
    "T30n1579_069:0680a03": "於小隨小所有學處皆悉止息。為欲遮防",
    "T30n1579_069:0680a04": "難存活者。謂於末劫諍劫穢劫現在前時。",
    "T30n1579_069:0680a05": "由小隨小諸學處故。令諸苾芻難可存活",
    "T30n1579_069:0680a06": "為欲息此難存活事。僧眾和合白四羯磨。",
    "T30n1579_069:0680a07": "止息學處。",
    "T30n1579_069:0680a08": "[0680a08] 復次略由五種補特伽羅。於十羯磨應知",
    "T30n1579_069:0680a09": "羯磨制立為最甚深。何等名為十種羯磨。一",
    "T30n1579_069:0680a10": "受具羯磨。二結界羯磨。三長養羯磨。四同意",
    "T30n1579_069:0680a11": "羯磨。五趣向羯磨。六恣舉羯磨。七治罰羯磨。",
    "T30n1579_069:0680a12": "八攝受羯磨。九白二羯磨。十白四羯磨。云何",
    "T30n1579_069:0680a13": "五種補特伽羅。一良慧喻補特伽羅。二鸚鵡",
    "T30n1579_069:0680a14": "喻補特伽羅。三炬燭喻補特伽羅。四電光喻",
    "T30n1579_069:0680a15": "補特伽羅。五書畫喻補特伽羅。云何良慧喻",
    "T30n1579_069:0680a16": "補特伽羅。謂如有一於上所說十羯磨中。",
    "T30n1579_069:0680a17": "唯依於義不依於文。唯隨義轉不隨音",
    "T30n1579_069:0680a18": "聲。雖於此中未作如是羯磨言詞。然能依",
    "T30n1579_069:0680a19": "義發起語言行於此義。云何鸚鵡喻補特",
    "T30n1579_069:0680a20": "伽羅。謂如有一唯依於文不依於義。唯隨",
    "T30n1579_069:0680a21": "文轉不隨於義。不能依義發異言詞。云",
    "T30n1579_069:0680a22": "何炬燭喻補特伽羅。謂如有一依少羯磨",
    "T30n1579_069:0680a23": "便多增益。現行種種隨意言詞。譬如炬燭。",
    "T30n1579_069:0680a24": "云何電光喻補特伽羅。謂如有一或一時間",
    "T30n1579_069:0680a25": "於諸羯磨及諸學中現可得見。於一時間",
    "T30n1579_069:0680a26": "都不現見。譬如電光。云何書畫喻補特伽",
    "T30n1579_069:0680a27": "羅。謂如有一如其所制羯磨言詞。即如是",
    "T30n1579_069:0680a28": "轉不增不減。如書畫者。",
    "T30n1579_069:0680a29": "[0680a29] 復有五種偽毘奈耶。一偽制立學處。二偽制",
    "T30n1579_069:0680b01": "立所犯。三偽制立出離。四偽制立止息。五偽",
    "T30n1579_069:0680b02": "制立羯磨。云何偽制立學處。謂如有一制",
    "T30n1579_069:0680b03": "立學處。不入契經。不現於律。違背法性。",
    "T30n1579_069:0680b04": "違背法性者。謂能增長諸不善法。及能損",
    "T30n1579_069:0680b05": "減所有善法。云何偽制立所犯。謂如有一",
    "T30n1579_069:0680b06": "於有犯中立為無犯。於無犯中立為有犯。",
    "T30n1579_069:0680b07": "云何偽制立出離。謂如有一於不出離立",
    "T30n1579_069:0680b08": "為出離。於出離中立不出離。云何偽制立",
    "T30n1579_069:0680b09": "止息。謂如有一於不應止息制立止息。",
    "T30n1579_069:0680b10": "應止息中立不止息。云何偽制立羯磨。謂",
    "T30n1579_069:0680b11": "如有一於非法羯磨立法羯磨。法羯磨中",
    "T30n1579_069:0680b12": "立非法羯磨。",
    "T30n1579_069:0680b13": "[0680b13] 復次除十種事。若有苾芻。於異人前。宣說",
    "T30n1579_069:0680b14": "顯示諸餘苾芻壞戒壞見壞諸軌則及壞",
    "T30n1579_069:0680b15": "正命。當知此言非清淨說。云何十事。一於",
    "T30n1579_069:0680b16": "佛寶欲為損害或欲劫奪。如於佛寶二",
    "T30n1579_069:0680b17": "於法寶。三於僧寶當知亦爾。四見由彼故",
    "T30n1579_069:0680b18": "壞戒壞見。若壞軌則若壞正命。品類漸漸",
    "T30n1579_069:0680b19": "增長廣大。或聞或疑。五見彼顯示壞戒壞",
    "T30n1579_069:0680b20": "見壞軌壞命。等不正法或聞或疑。六欲令",
    "T30n1579_069:0680b21": "彼出壞戒壞見壞軌壞命不善法處。及欲",
    "T30n1579_069:0680b22": "安置諸善法處。七為護他心。勿使他人作",
    "T30n1579_069:0680b23": "如是解是諸苾芻皆悉壞戒壞見壞軌壞",
    "T30n1579_069:0680b24": "命。然相覆藏。八或有施主。或鄔波索迦。或造",
    "T30n1579_069:0680b25": "寺。主啟白僧眾作如是言。我不忍許諸",
    "T30n1579_069:0680b26": "有壞戒乃至壞命在此中住。諸苾芻輩。若",
    "T30n1579_069:0680b27": "見壞戒乃至壞命者。當告我知。若諸僧眾",
    "T30n1579_069:0680b28": "同聞此言。九若有見他由此因緣內懷嫌",
    "T30n1579_069:0680b29": "恨欲起無義或聞或疑。十僧眾於此壞戒",
    "T30n1579_069:0680c01": "壞見壞軌壞命污染他家行惡法者。無",
    "T30n1579_069:0680c02": "有力能治罰驅擯。唯有一因唯有一緣。所",
    "T30n1579_069:0680c03": "謂向他說彼不清淨事。若因嫉&#x59AC;。或因憎",
    "T30n1579_069:0680c04": "恚。或因財利。欲毀欲惱欲令損害。由此",
    "T30n1579_069:0680c05": "緣故向他說者。當知是名不清淨說。",
    "T30n1579_069:0680c06": "[0680c06] 復次毘奈耶中。略有五種能顯法義諸譬喻",
    "T30n1579_069:0680c07": "事。一本生事。二本事事。三影像事。四假合",
    "T30n1579_069:0680c08": "事。五譬喻事。本生事者。謂說前生菩薩行",
    "T30n1579_069:0680c09": "事。本事事者。謂說前世諸相應事。影像事",
    "T30n1579_069:0680c10": "者。謂說乳酪生酥熟酥醍醐等喻。影顯最",
    "T30n1579_069:0680c11": "勝補特伽羅。又以世間七種河中補特伽羅",
    "T30n1579_069:0680c12": "喻。影顯正法中七種補特伽羅。如是所餘影",
    "T30n1579_069:0680c13": "像種類皆應了知。假合事者。謂大王喻或良",
    "T30n1579_069:0680c14": "醫喻。如是等類餘無量喻。隨順染污及清淨",
    "T30n1579_069:0680c15": "品。復有現見世間譬喻。或依雜染品。或依",
    "T30n1579_069:0680c16": "清淨品。由彼少分共相應故假合而說。譬喻",
    "T30n1579_069:0680c17": "事者。謂說廣長眾多譬喻。如長譬喻及餘",
    "T30n1579_069:0680c18": "無量如是等類。",
    "T30n1579_069:0680c19": "[0680c19] 復次由五種相建立所知諸法差別。何等為",
    "T30n1579_069:0680c20": "五。一由事故。二由品業差別故。三由智依",
    "T30n1579_069:0680c21": "處差別故。四由智差別故。五由攝餘智差",
    "T30n1579_069:0680c22": "別故。云何由事故。謂略說一切有為無為",
    "T30n1579_069:0680c23": "名所知事。",
    "T30n1579_069:0680c24": "[0680c24] 云何由品業差別故。謂即此事復有五品所",
    "T30n1579_069:0680c25": "知差別及此五品所知作業。何等為五。謂此",
    "T30n1579_069:0680c26": "所知或有假立故名所知。或有勝義故名",
    "T30n1579_069:0680c27": "所知。或有所作究竟故名所知。或有他心",
    "T30n1579_069:0680c28": "淨不淨行故名所知。或有一切種別故名",
    "T30n1579_069:0680c29": "所知。若世俗智能知假立所知。知假立故",
    "T30n1579_069:0681a01": "如實了知世俗道理善不善法。有罪無罪廣",
    "T30n1579_069:0681a02": "說乃至緣生法等一分應遠離一分應修習。",
    "T30n1579_069:0681a03": "又能了知世俗言說遊行世間。隨因隨緣",
    "T30n1579_069:0681a04": "而起眾行法智類智。苦智集智。滅智道智。能",
    "T30n1579_069:0681a05": "知勝義所知。知勝義故能證見修所斷法",
    "T30n1579_069:0681a06": "斷盡智無生智。能知所作究竟所知。知所作",
    "T30n1579_069:0681a07": "究竟故。心得決定無有疑惑。於自斷中",
    "T30n1579_069:0681a08": "離增上慢。他心智能知他心淨不淨行所知。",
    "T30n1579_069:0681a09": "由知此故如實知他所有意樂界及隨眠。",
    "T30n1579_069:0681a10": "十力智能知一切種別所知。由知此故能正",
    "T30n1579_069:0681a11": "於他起一切種教誡教授。能斷一切有情",
    "T30n1579_069:0681a12": "疑惑。能善安置一切有情於善趣果及解脫",
    "T30n1579_069:0681a13": "中。有大勢力能作一切有情利益及安樂",
    "T30n1579_069:0681a14": "事。如是名為五品所知及五種業。",
    "T30n1579_069:0681a15": "[0681a15] 云何由智依處差別故。謂有二種。一自利",
    "T30n1579_069:0681a16": "行。二利他行。若隨順斷世俗智。若正能斷",
    "T30n1579_069:0681a17": "勝義智。若於斷所作究竟智。如是諸智。應",
    "T30n1579_069:0681a18": "知依自利行依處。若於他意樂界及隨眠所",
    "T30n1579_069:0681a19": "有他心智。若於一切種別所知中。所有十力",
    "T30n1579_069:0681a20": "智。如是二智。應知依利他行依處。如是名",
    "T30n1579_069:0681a21": "為智依處差別。",
    "T30n1579_069:0681a22": "[0681a22] 云何由智差別故。謂世俗智或善或不善。或",
    "T30n1579_069:0681a23": "無記或有漏或無漏。唯是世間。無漏者。謂於",
    "T30n1579_069:0681a24": "已斷一切無學身中可得。此及所餘總名",
    "T30n1579_069:0681a25": "俗智。亦唯世間。當知所餘法類智等是出世",
    "T30n1579_069:0681a26": "間。亦唯無漏。盡無生智當知唯於漏盡中",
    "T30n1579_069:0681a27": "生。若不分別盡及無生。謂我已得諸漏永",
    "T30n1579_069:0681a28": "盡。我未來苦不復當生者。唯是無漏。唯出",
    "T30n1579_069:0681a29": "世間。若作如是分別者。唯是無漏世出世",
    "T30n1579_069:0681b01": "間世俗智攝。是未曾得是阿羅漢相續中生",
    "T30n1579_069:0681b02": "他心智。唯是世間。若在異生及有學相續中",
    "T30n1579_069:0681b03": "者。是有漏。若無學相續中者。是無漏。問何因",
    "T30n1579_069:0681b04": "緣故清淨身中諸世俗智。說名無漏。答由彼",
    "T30n1579_069:0681b05": "身中諸漏隨眠已永斷故。又此諸智是他心",
    "T30n1579_069:0681b06": "智現所行境。此他心智非染污性。非餘染",
    "T30n1579_069:0681b07": "污現所行境。又彼自性不與一切煩惱相",
    "T30n1579_069:0681b08": "應。是故此智由隨眠故。由所緣故。由相",
    "T30n1579_069:0681b09": "應故。皆成無漏。十力智在如來相續中。是",
    "T30n1579_069:0681b10": "未曾得唯是無漏。世間智攝。何以故。由此",
    "T30n1579_069:0681b11": "一切種智皆帶戲論而現行故。",
    "T30n1579_069:0681b12": "[0681b12] 云何由攝餘智差別故。謂神通智。解脫門",
    "T30n1579_069:0681b13": "智。無礙解智。無諍智。願智。力。無畏。念住一",
    "T30n1579_069:0681b14": "切種不共佛法等智。隨其所應當知皆為",
    "T30n1579_069:0681b15": "如前所說諸智所攝。謂五神通。皆世俗智",
    "T30n1579_069:0681b16": "攝。若諸異生及諸有學相續中者。皆是有漏。",
    "T30n1579_069:0681b17": "若在無學相續中者。皆是無漏。第六神通。",
    "T30n1579_069:0681b18": "盡及無生二智所攝。盡無生智如前應知。空",
    "T30n1579_069:0681b19": "解脫門智八智所攝。謂法智類智。苦智集智。",
    "T30n1579_069:0681b20": "滅智道智。及出世間盡無生智。無願解脫門",
    "T30n1579_069:0681b21": "智。六智所攝。謂法智類智。苦智集智。盡智無",
    "T30n1579_069:0681b22": "生智。無相解脫門智。五智所攝。謂法智類智。",
    "T30n1579_069:0681b23": "滅智盡智無生智。無礙解智無諍智願智十",
    "T30n1579_069:0681b24": "力等一切不共佛法智皆世俗智攝。皆是無",
    "T30n1579_069:0681b25": "漏。在阿羅漢及如來相續中。如其所應盡",
    "T30n1579_069:0681b26": "當知。[0681b26] 諸解脫門建立相。如本地分已說。不",
    "T30n1579_069:0681b27": "共佛法及無礙解等。如菩薩地已說。",
    "T30n1579_069:0681b28": "[0681b28] 復次云何神境。云何神境智。云何神境智作",
    "T30n1579_069:0681b29": "證。謂從一種變作多種。如是廣說乃至梵",
    "T30n1579_069:0681c01": "世身自在轉。是名神境。由神境智於此神",
    "T30n1579_069:0681c02": "境領受示現。是故說此名為神境。若智具",
    "T30n1579_069:0681c03": "大威德。修所成是修果。名神境智。由此智",
    "T30n1579_069:0681c04": "於彼境能領受能示現。是故說此名神境",
    "T30n1579_069:0681c05": "智。即此智種子。由生緣所攝受故。勢力增",
    "T30n1579_069:0681c06": "長相續隨轉。名神境智作證。如是一切總攝",
    "T30n1579_069:0681c07": "為一。名神境智作證。",
    "T30n1579_069:0681c08": "[0681c08] 云何天耳。云何天耳智。云何天耳智作證。謂",
    "T30n1579_069:0681c09": "若修果耳所攝清淨色。是名天耳。與依耳",
    "T30n1579_069:0681c10": "識相應智。名天耳智。此智作證如前應知。",
    "T30n1579_069:0681c11": "如是一切總攝為一等如前說。",
    "T30n1579_069:0681c12": "[0681c12] 復次由此道理餘一切通所作問詞。如前",
    "T30n1579_069:0681c13": "應知。所有釋詞隨其所應我今當說。謂諸",
    "T30n1579_069:0681c14": "他心由有貪等差別而轉。名心差別。若具",
    "T30n1579_069:0681c15": "大威德修所成。是修果緣彼為境智。名心",
    "T30n1579_069:0681c16": "差別智。此智作證如前應知。如是一切總",
    "T30n1579_069:0681c17": "攝為一等如前說。若於過去生自體差別",
    "T30n1579_069:0681c18": "明了記憶。名宿住隨念。若智具大威德修",
    "T30n1579_069:0681c19": "所成。是修果依止於念與念相應此方得",
    "T30n1579_069:0681c20": "轉。是故說名宿住隨念智。餘如前說。若諸",
    "T30n1579_069:0681c21": "有情好惡色等種種差別。從彼別別有情眾",
    "T30n1579_069:0681c22": "沒。於此別別有情眾生。說名死生。若修果",
    "T30n1579_069:0681c23": "眼所攝清淨色以為依止。緣死生境。識相應",
    "T30n1579_069:0681c24": "智。名死生智。餘如前說。若一切結無餘永",
    "T30n1579_069:0681c25": "斷。名為漏盡。即於此中世間盡智及無生",
    "T30n1579_069:0681c26": "智。名漏盡智。所餘一切如前應知。",
    "T30n1579_069:0681c27": "[0681c27] 復次諸具神通修觀行者。若遇其時便能",
    "T30n1579_069:0681c28": "示現。或復安住或行他利。或於是中能善",
    "T30n1579_069:0681c29": "問記。是故名為具神通者。復次前三通是",
    "T30n1579_069:0682a01": "通非明。後三通亦通亦明。以能對治三世",
    "T30n1579_069:0682a02": "愚故。又初神通能迴異類。令他於己發生",
    "T30n1579_069:0682a03": "尊敬。第二神通知他所行染淨語業。能善訶",
    "T30n1579_069:0682a04": "責令其歡喜。第三神通善能知他若淨不淨",
    "T30n1579_069:0682a05": "心行差別。能正教授及與教誡。後三神通能",
    "T30n1579_069:0682a06": "令遠離常邊斷邊。能無顛倒離增上慢。依",
    "T30n1579_069:0682a07": "於漏盡宣說中道。即於此中能善教授。",
    "T30n1579_069:0682a08": "[0682a08] 復次觀察三種義勢力故。俱分解脫利根阿",
    "T30n1579_069:0682a09": "羅漢苾芻住無諍定。謂或有一。昔曾於彼",
    "T30n1579_069:0682a10": "無諍等持。聞有無量差別勝利。心生喜樂",
    "T30n1579_069:0682a11": "發起勝願。由此因緣緣彼為境。猛利意樂。",
    "T30n1579_069:0682a12": "數數熏修。彼既證得阿羅漢已。由彼為因",
    "T30n1579_069:0682a13": "由彼為緣。即於是中心樂趣入。是故今者",
    "T30n1579_069:0682a14": "住無諍定。又復有一。昔異生時。令諸有情",
    "T30n1579_069:0682a15": "起無量諍。於彼發起種種惱害瞋恨等事。",
    "T30n1579_069:0682a16": "今既證得阿羅漢果。於昔所行愚夫之行。",
    "T30n1579_069:0682a17": "生大悔愧。是故今者住無諍定。又復有一。",
    "T30n1579_069:0682a18": "自既證得阿羅漢果。欲令無量眾生造作順",
    "T30n1579_069:0682a19": "現法受可愛果業。又欲令彼於現法中受",
    "T30n1579_069:0682a20": "可愛果。是故方便住無諍定。由此因緣熏",
    "T30n1579_069:0682a21": "修邊際第四靜慮以為依止。發生無諍想三",
    "T30n1579_069:0682a22": "摩地防護他心。於自所起一切威儀。終不",
    "T30n1579_069:0682a23": "令他起煩惱諍。是故說此名為無諍。如是",
    "T30n1579_069:0682a24": "為欲護他心故。隨所依止村邑聚落所住",
    "T30n1579_069:0682a25": "之處。周遍於此村邑聚落諸眾生心次第觀",
    "T30n1579_069:0682a26": "察。如是遍觀一切衢路一切家屬一一眾生",
    "T30n1579_069:0682a27": "未來世心。如是觀已。彼若了知如是村邑",
    "T30n1579_069:0682a28": "如是聚落。如是衢路如是家屬。如是眾生",
    "T30n1579_069:0682a29": "當於我所暫得見時。必定生起諸煩惱諍。",
    "T30n1579_069:0682b01": "即便隱避令彼眾生皆不得見。彼若了知",
    "T30n1579_069:0682b02": "不由見故。由不見故。生煩惱諍。則作方",
    "T30n1579_069:0682b03": "便令彼得見。彼若了知由隨順故令不",
    "T30n1579_069:0682b04": "起諍。即便觀察所隨順事為淨不淨。若",
    "T30n1579_069:0682b05": "清淨者即與相見隨順彼事。若不清淨或復",
    "T30n1579_069:0682b06": "觀彼所隨順事令他相續起煩惱諍。既觀",
    "T30n1579_069:0682b07": "察已不與相見。又審觀察若因如是語言",
    "T30n1579_069:0682b08": "如是威儀。如是攝受如是受用衣服等物。",
    "T30n1579_069:0682b09": "如是說法如是勸導。令他相續起煩惱諍",
    "T30n1579_069:0682b10": "即便遠離。如是語言廣說乃至如是勸導。",
    "T30n1579_069:0682b11": "彼由多分住如是住行如是行。是故說名",
    "T30n1579_069:0682b12": "住無諍者。",
    "T30n1579_069:0682b13": "[0682b13] 云何願智。謂俱分解脫利根阿羅漢苾芻熏",
    "T30n1579_069:0682b14": "修邊際第四靜慮為依止故。若聲聞乘隨聲",
    "T30n1579_069:0682b15": "聞智所行境界。若獨覺乘隨獨覺智所行境",
    "T30n1579_069:0682b16": "界起如是願。願我當知如是如是所知",
    "T30n1579_069:0682b17": "境界。從此趣入熟修邊際第四靜慮。既入",
    "T30n1579_069:0682b18": "定已隨先所願一切了知。若諸如來遍於",
    "T30n1579_069:0682b19": "一切所知境界智無障礙。",
    "T30n1579_069:0682b20": "[0682b20] 復次諸佛如來於無諍定而不數入。所以者",
    "T30n1579_069:0682b21": "何。有諸眾生勝利益事。由起煩惱俱時成",
    "T30n1579_069:0682b22": "辦。如來於此勝利益事不能棄捨",
    "T30n1579_069:0682b23": "復次如熏修邊際第四靜慮以為依止引",
    "T30n1579_069:0682b24": "發無諍及與願智。當知如來所有一切不共",
    "T30n1579_069:0682b25": "佛法妙智亦爾。餘神通等一切靜慮以為依",
    "T30n1579_069:0682b26": "止皆能引發。",
    "T30n1579_069:0682b27": "[0682b27] 復次唯依諸靜慮及初靜慮近分未至定。能",
    "T30n1579_069:0682b28": "入聖諦現觀。非無色定。所以者何。無色定",
    "T30n1579_069:0682b29": "中奢摩他道勝。毘&#x9262;舍那道劣。非毘&#x9262;舍那",
    "T30n1579_069:0682c01": "劣道能入聖諦現觀。非生上地或色界或無",
    "T30n1579_069:0682c02": "色界能初入聖諦現觀。何以故。彼處難生",
    "T30n1579_069:0682c03": "厭故。若厭少者尚不能入聖諦現觀。況於",
    "T30n1579_069:0682c04": "彼處一切厭心少分亦無。",
    "T30n1579_069:0682c05": "[0682c05] 復次當說世俗智及出世無漏智初中後際",
    "T30n1579_069:0682c06": "生起差別。謂世俗智初異生位起如先說五",
    "T30n1579_069:0682c07": "染污見及與貪等相應邪智是染污等諸世",
    "T30n1579_069:0682c08": "俗智應斷。應知為欲生起彼對治故。復起",
    "T30n1579_069:0682c09": "世間信所攝受無顛倒見。是善有漏世俗智",
    "T30n1579_069:0682c10": "攝。以此正見為依止故。次起聞思所成妙",
    "T30n1579_069:0682c11": "慧。於諸念住勤修觀行。亦善有漏世俗智",
    "T30n1579_069:0682c12": "攝。以此為依。次於順決擇分方便道中。由",
    "T30n1579_069:0682c13": "修所成慧於諸念住勤修觀行。亦善有漏",
    "T30n1579_069:0682c14": "世俗智攝。以此為依。次起見道方便順決",
    "T30n1579_069:0682c15": "擇分俱行修所成慧。於諸念住勤修觀行。",
    "T30n1579_069:0682c16": "亦善有漏世俗智攝。以此為依。次起世第",
    "T30n1579_069:0682c17": "一法見道無間道所攝正見。亦善有漏世俗",
    "T30n1579_069:0682c18": "智攝。如是名為初異生地諸世俗智生起次",
    "T30n1579_069:0682c19": "第。又即以彼世第一法所攝俗智為依止",
    "T30n1579_069:0682c20": "故能入見道。昇見道時即先所修善世俗",
    "T30n1579_069:0682c21": "智所有種子。由彼熏修皆得清淨亦名為",
    "T30n1579_069:0682c22": "修。此則名為諦現觀邊諸世俗智。出見道",
    "T30n1579_069:0682c23": "已生起此智。證見所斷諸法解脫。昔來於",
    "T30n1579_069:0682c24": "彼曾未解脫。由此生故是諸聖者於見所",
    "T30n1579_069:0682c25": "斷煩惱斷中能正分別。謂那落迦我已永盡。",
    "T30n1579_069:0682c26": "乃至不復墮諸惡趣。又能了知我今已證",
    "T30n1579_069:0682c27": "得預流果。又能了知我今已斷如是如是",
    "T30n1579_069:0682c28": "所有煩惱。又隨所欲應可為他所記別者",
    "T30n1579_069:0682c29": "當為建立。又審觀察而記別之。又能於諸聖",
    "T30n1579_069:0683a01": "諦現觀。以無倒慧而正建立。復於此上隨",
    "T30n1579_069:0683a02": "其所應未離欲處。以世間道漸次修習能",
    "T30n1579_069:0683a03": "離彼欲。乃至能於無所有處離欲作證。此",
    "T30n1579_069:0683a04": "諸聖者以出世間智後所得諸世俗智離諸",
    "T30n1579_069:0683a05": "欲時。當知同彼非聖道者所作離欲。但能",
    "T30n1579_069:0683a06": "損伏煩惱種子。非謂永斷。此世俗智是出",
    "T30n1579_069:0683a07": "世間智後所得。應言此智亦是世間亦出世",
    "T30n1579_069:0683a08": "間。不應一向名為世間。又修此智略有四",
    "T30n1579_069:0683a09": "道。一方便道。二無間道。三解脫道。四勝進",
    "T30n1579_069:0683a10": "道。於一切地修道所斷耎中上等九品煩惱。",
    "T30n1579_069:0683a11": "隨其品數各各差別能隨順斷。是名初道。",
    "T30n1579_069:0683a12": "能無間斷。是第二道。無間斷已。是第三道。次",
    "T30n1579_069:0683a13": "後於斷。是第四道。此勝進道復有二種。或",
    "T30n1579_069:0683a14": "有無間為斷餘品修方便道。此於前品",
    "T30n1579_069:0683a15": "名勝進道。於後所斷名方便道。或有無間",
    "T30n1579_069:0683a16": "不修方便。但於前品生知足想。不求勝",
    "T30n1579_069:0683a17": "進或住放逸。或於已斷以觀察智而更觀",
    "T30n1579_069:0683a18": "察。或有但以伺察作意而伺察之。當知此",
    "T30n1579_069:0683a19": "道唯名勝進。除未至定所餘一切近分地中",
    "T30n1579_069:0683a20": "唯有俗智無出世智。何以故。由未至地是",
    "T30n1579_069:0683a21": "初定心初靜慮上所有定心皆先有定故。聖",
    "T30n1579_069:0683a22": "弟子從此以上。但依根本修出世智不依",
    "T30n1579_069:0683a23": "近分。第一有中所有諸智。皆俗智攝。何以故。",
    "T30n1579_069:0683a24": "彼處作意與出世間聖智作意不同分故。",
    "T30n1579_069:0683a25": "但作非想非非想行。出世作意。有想諸定所",
    "T30n1579_069:0683a26": "攝受故。始從學地乃至於此諸世俗智。當",
    "T30n1579_069:0683a27": "知皆名中際俗智。於阿羅漢身中所有一切",
    "T30n1579_069:0683a28": "清淨無漏解脫。一切結縛煩惱盡智。無生智",
    "T30n1579_069:0683a29": "及餘一切神通等功德所攝諸世俗智。皆是",
    "T30n1579_069:0683b01": "後際世俗智攝。",
    "T30n1579_069:0683b02": "[0683b02] 復次諸菩薩初中後際世俗智者。謂從勝解",
    "T30n1579_069:0683b03": "行地乃至到究竟地所有一切世俗智。初際",
    "T30n1579_069:0683b04": "者。謂勝解行地。中際者。謂從增上意樂清淨",
    "T30n1579_069:0683b05": "地乃至決定行地。後際者。謂到究竟地。又諸",
    "T30n1579_069:0683b06": "菩薩於諸地中起二種行。謂有戲論想差別",
    "T30n1579_069:0683b07": "行。及離戲論想現行行。似出世間。善修此",
    "T30n1579_069:0683b08": "故得後所得世俗智攝無障礙智。又諸菩薩",
    "T30n1579_069:0683b09": "有與如來願智相似諸世俗智。勝諸聲聞",
    "T30n1579_069:0683b10": "獨覺所得一切願智諸神通等及空智等。應",
    "T30n1579_069:0683b11": "知亦爾。由諸菩薩所有功德皆依十力種",
    "T30n1579_069:0683b12": "性而轉。聲聞獨覺則不如是。",
    "T30n1579_069:0683b13": "[0683b13] 復次如是已說初中後際諸世俗智。初中後",
    "T30n1579_069:0683b14": "際諸出世智。次我當說。謂見道修道無學道。",
    "T30n1579_069:0683b15": "若法智品見道。對治欲界見所斷惑。若類智",
    "T30n1579_069:0683b16": "品見道。對治色無色界見所斷惑。問一切類",
    "T30n1579_069:0683b17": "智現在前時皆能了別色界無色界耶。答若",
    "T30n1579_069:0683b18": "有曾於色無色界所有諸法善聞善思善取",
    "T30n1579_069:0683b19": "相者。即能了別。若不爾者不能了別。所餘",
    "T30n1579_069:0683b20": "諸智或在毘&#x9262;舍那品。或在奢摩他品。法智",
    "T30n1579_069:0683b21": "類智二品所攝。又於見道初智生時。諸餘智",
    "T30n1579_069:0683b22": "因由能生緣所攝受故。皆得增長一切見",
    "T30n1579_069:0683b23": "道。即此剎那皆名為得。於此得已後時漸",
    "T30n1579_069:0683b24": "漸次第現前。當知見道是勝進道。於修道",
    "T30n1579_069:0683b25": "中若有修習出世間道而離欲者。應知如",
    "T30n1579_069:0683b26": "前方便道等。皆是出世。若於苦等諸聖諦中。",
    "T30n1579_069:0683b27": "有戲論想而現行者。是世俗智。離戲論想而",
    "T30n1579_069:0683b28": "現行者。是出世智。為於諸諦以有相想",
    "T30n1579_069:0683b29": "善取相故。為如先時所見所知修習種種",
    "T30n1579_069:0683c01": "微妙智故。為以世間諸善厭行令心厭故。",
    "T30n1579_069:0683c02": "為受種種妙法樂故。是諸聖者亦修世間",
    "T30n1579_069:0683c03": "離欲之道而離諸欲。無學地中即如所說",
    "T30n1579_069:0683c04": "出世間智。解脫修道所斷惑故極善清淨。又",
    "T30n1579_069:0683c05": "出世智。能為一切世間功德所依持處。能令",
    "T30n1579_069:0683c06": "一切上地下地所有功德皆自在轉。如是名",
    "T30n1579_069:0683c07": "為初中後際出世間智次第生起。",
    "T30n1579_069:0683c08": "[0683c08] 復次諸神境智或加行得或生得。加行得者。",
    "T30n1579_069:0683c09": "如生此間異生有學及與無學諸菩薩等所",
    "T30n1579_069:0683c10": "有修果。生得者。謂生色界由先修習為因",
    "T30n1579_069:0683c11": "緣故。後於此中生便即得。又有欲界諸天",
    "T30n1579_069:0683c12": "及人一分福果所致。如曼馱多王等。又傍生",
    "T30n1579_069:0683c13": "趣如飛禽等。攝受如是眾同分故如得神",
    "T30n1579_069:0683c14": "通。鬼趣一分亦復如是。又有&#x546A;術藥草威德",
    "T30n1579_069:0683c15": "亦如神通。如作幻惑厭禱起屍半起屍等。",
    "T30n1579_069:0683c16": "即由如是差別道理。餘四神通所有差別。",
    "T30n1579_069:0683c17": "隨其所應當知亦爾。",
    "T30n1579_069:0683c18": "[0683c18] 復次云何所識法。謂一切法皆是所識。諸識",
    "T30n1579_069:0683c19": "能識。由五種相諸識差別。如其所應建立",
    "T30n1579_069:0683c20": "所識。何等為五。一依緣差別故。二欣慼差別",
    "T30n1579_069:0683c21": "故。三勝劣差別故。四心所差別故。五障治生",
    "T30n1579_069:0683c22": "差別故。云何依緣差別。謂由所依所緣差別。",
    "T30n1579_069:0683c23": "建立眼等六識差別。眼識了別諸色境界。餘",
    "T30n1579_069:0683c24": "識各各了自境界。意識了別一切眼色乃至",
    "T30n1579_069:0683c25": "意法以為境界。",
    "T30n1579_069:0683c26": "[0683c26] 云何欣慼差別。謂苦受相應識名慼。此能了",
    "T30n1579_069:0683c27": "別隨順憂苦不可意法。樂受相應識名欣。",
    "T30n1579_069:0683c28": "此能了別隨順喜樂可意諸法。不苦不樂受",
    "T30n1579_069:0683c29": "相應識名非欣非慼。此能了別隨順捨受",
    "T30n1579_069:0684a01": "非二諸法。[0684a01] 云何勝劣差別。謂不善法及有覆",
    "T30n1579_069:0684a02": "無記法相應識名劣。此能了別諸染污識所",
    "T30n1579_069:0684a03": "行諸法。善法相應識名勝。此能了別一切善",
    "T30n1579_069:0684a04": "識所行諸法。無記法相應識名非勝非劣。",
    "T30n1579_069:0684a05": "此能了別自所行法。",
    "T30n1579_069:0684a06": "[0684a06] 云何心法差別。謂有心法遍諸心起。復",
    "T30n1579_069:0684a07": "有心法遍善心起。所餘心法應知如前",
    "T30n1579_069:0684a08": "有漏法中已說其相。遍諸心起復有五種。",
    "T30n1579_069:0684a09": "謂作意觸受想思。如前意地已說其相。遍",
    "T30n1579_069:0684a10": "善心起復有十種。謂慚愧無貪。無瞋無癡。",
    "T30n1579_069:0684a11": "信精進。不放逸不害捨。如是十法若定地若",
    "T30n1579_069:0684a12": "不定地善心皆有。定地心中更增輕安不放",
    "T30n1579_069:0684a13": "逸等。唯是假法。此相應識皆能了知一切境",
    "T30n1579_069:0684a14": "法。[0684a14] 云何障治生差別。謂所治障有十五心。何",
    "T30n1579_069:0684a15": "等十五。謂欲界繫總有五心。見苦見集見滅",
    "T30n1579_069:0684a16": "見道及修所斷。如欲界繫總有五心。色無色",
    "T30n1579_069:0684a17": "界當知亦爾。能對治心是第十六。謂諸無漏",
    "T30n1579_069:0684a18": "學無學心。如是所治及能治識。隨其所應",
    "T30n1579_069:0684a19": "各能了別自所行法。",
    "T30n1579_069:0684a20": "[0684a20] 復次生差別者。略有五種。一欲界生行。二色",
    "T30n1579_069:0684a21": "界生行。三無色界生行。四往上地生。五還下",
    "T30n1579_069:0684a22": "地生。欲界生行者。從欲界繫若善若染污。若",
    "T30n1579_069:0684a23": "無覆無記心無間。遍欲界繫一切心生。是",
    "T30n1579_069:0684a24": "名欲界識生差別。如欲界繫如是。色無色",
    "T30n1579_069:0684a25": "界繫自地三心無間。皆生自地三心。若先未",
    "T30n1579_069:0684a26": "起靜慮無色。初欲生時要從欲界善心無",
    "T30n1579_069:0684a27": "間。初靜慮地善心得生。初靜慮地善心無間。",
    "T30n1579_069:0684a28": "第二靜慮善心得生。如是乃至。無所有處善",
    "T30n1579_069:0684a29": "心無間。第一有地善心得生。必從色界善",
    "T30n1579_069:0684b01": "心無間。初學心生。學心無間。無學心生。若",
    "T30n1579_069:0684b02": "先已起靜慮無色。即於彼地不退失者。彼",
    "T30n1579_069:0684b03": "從欲界善心無間。隨其所樂上地諸心。及",
    "T30n1579_069:0684b04": "學無學心欲起現前。先已善取彼行相故。",
    "T30n1579_069:0684b05": "於彼諸心如意能起。如是所餘上地諸心",
    "T30n1579_069:0684b06": "無間所起。如其所應當知亦爾。又從欲界",
    "T30n1579_069:0684b07": "無記心無間色界善心生。如色界果。欲界變",
    "T30n1579_069:0684b08": "化心即從色界善心無間此欲界無記心生。",
    "T30n1579_069:0684b09": "又說此心為欲界者。當知是彼影像類故。",
    "T30n1579_069:0684b10": "非自性故。又欲界沒生上地時。欲界善心",
    "T30n1579_069:0684b11": "無記心無間上地染污心生。謂生初靜慮乃",
    "T30n1579_069:0684b12": "至有頂。以一切處結生相續皆染污心方",
    "T30n1579_069:0684b13": "得成故。如是應知往上地生諸識決定",
    "T30n1579_069:0684b14": "於自所行生起差別。又諸異生退先所得",
    "T30n1579_069:0684b15": "世間靜慮無色定時。由染污心現前故退。",
    "T30n1579_069:0684b16": "此下地染污心從上地善心染污心無間生。",
    "T30n1579_069:0684b17": "又從上地沒生下地時。從一切上地善心",
    "T30n1579_069:0684b18": "染污心無記心無間唯有下地染污心生。如",
    "T30n1579_069:0684b19": "是應知。還下地生諸識。決定於自所行",
    "T30n1579_069:0684b20": "生起差別。如是障治生差別故。諸識決定於",
    "T30n1579_069:0684b21": "自所行了別所識諸法差別。"
}