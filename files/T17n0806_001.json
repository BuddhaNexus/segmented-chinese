{
    "T17n0806_001:0751a18": "佛說枯樹經一卷",
    "T17n0806_001:0751a20": "僧伽尼城北，迦葉佛時偷婆，陷在下方金剛",
    "T17n0806_001:0751a21": "際。佛從天上為母說法，還於此城下。阿難問",
    "T17n0806_001:0751a22": "佛：「佛從天下，以何為幟？」佛言：「今當現證。」即申",
    "T17n0806_001:0751a23": "手下方，執迦葉佛偷婆出。此偷婆以雜色玉",
    "T17n0806_001:0751a24": "石作，偷婆名僧伽尸，迦葉佛父名，說立婆留",
    "T17n0806_001:0751a25": "言慈造，高三百肘、方三里半，本真七寶合，故",
    "T17n0806_001:0751a26": "有七種色，現城即以此偷婆為稱也。迦葉、阿",
    "T17n0806_001:0751a27": "難等所以於此地集經者，有二事不得涅槃",
    "T17n0806_001:0751a28": "處出：一者、不在人中；二者、天人四輩來者，皆",
    "T17n0806_001:0751a29": "當悲感心亂，不靖聽故也。集訖，諸王於其處，",
    "T17n0806_001:0751b01": "造僧伽藍，名諸王寺，在偷婆北。後群茶王，慊",
    "T17n0806_001:0751b02": "偷婆當城門，王欲壞之，勅城內嚴銚[金*斫]，明當",
    "T17n0806_001:0751b03": "除之。夜半偷婆便移，從城上過，音聲振國，去",
    "T17n0806_001:0751b04": "城南二十里，在林樹間止。所勸王破寺臣者，",
    "T17n0806_001:0751b05": "即誅五族。王覩變知改，為清信士，自移來，可",
    "T17n0806_001:0751b06": "四十年許。諸王寺朽壞，後有橫王出，更修飾",
    "T17n0806_001:0751b07": "之，今日現在。",
    "T17n0806_001:0751b08": "佛說枯樹經"
}