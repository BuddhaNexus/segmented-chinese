{
    "T01n0054_001:0848b03": "佛說釋摩男本四子經",
    "T01n0054_001:0848b05": "吳月支國居士支謙譯",
    "T01n0054_001:0848b06": "聞如是：一時佛在釋羈瘦國，行在迦維羅衛",
    "T01n0054_001:0848b07": "兜國泥拘類園，坐於樹下。是時有釋人名曰",
    "T01n0054_001:0848b08": "摩男，到佛所前，以頭面著佛足為禮，白佛言：",
    "T01n0054_001:0848b09": "「我常聞佛語，輙著意中。我聞佛說，人心有三",
    "T01n0054_001:0848b10": "態，有婬態、有怒態、有癡態。我從聞以來，常著",
    "T01n0054_001:0848b11": "意，我自念：『無有婬態心自為正，無有怒態心",
    "T01n0054_001:0848b12": "自為正，無有癡態心自為正。』我自念：『常持是",
    "T01n0054_001:0848b13": "三者意不動，何因緣，殊不解？』」佛言：「若婬心怒",
    "T01n0054_001:0848b14": "心癡心解者，何因緣復與妻子共居？若有貪",
    "T01n0054_001:0848b15": "心故。其有賢者，自思惟：『雖有經小苦耳，久",
    "T01n0054_001:0848b16": "後大樂，與妻子共居須臾樂耳，久後大苦。』」「其",
    "T01n0054_001:0848b17": "有賢者，知世間樂少苦多？」佛言：「諸比丘得",
    "T01n0054_001:0848b18": "阿羅漢道，知世間樂少苦多。我故求佛道者，",
    "T01n0054_001:0848b19": "但念世間樂少苦多。我為菩薩時，常念樂少",
    "T01n0054_001:0848b20": "苦多。」摩男言：「獨佛、阿羅漢有是念耳？」佛告",
    "T01n0054_001:0848b21": "摩男：「聽我言，以著心中。人於世間，何等為",
    "T01n0054_001:0848b22": "樂？凡有五樂，人所貪憙。眼貪好色。即著心中，",
    "T01n0054_001:0848b23": "晝夜念之以好色貪著；耳聞好聲，鼻聞好香，",
    "T01n0054_001:0848b24": "舌憙美味，身得細軟，即著心中，以好色貪",
    "T01n0054_001:0848b25": "著。如是五者，天下人所貪，天下樂著皆出是",
    "T01n0054_001:0848b26": "五事。知當出幾何憂？世間人，或作田家從得",
    "T01n0054_001:0848b27": "生活，或作工師用得生活，或作賈市用得生",
    "T01n0054_001:0848b28": "活，或作長吏用得生活，或作畜牧用得生活，",
    "T01n0054_001:0848b29": "或作畫師用得生活。是人寒者忍寒、熱者忍",
    "T01n0054_001:0848c01": "熱、苦者忍苦、飢者忍飢、渴者忍渴，俱坐貪意，",
    "T01n0054_001:0848c02": "俱忍是寒溫飢渴。自怨言：『我治生若干歲，苦",
    "T01n0054_001:0848c03": "欲死，殊不得錢財，與寒苦共居，或得病瘦。』」佛",
    "T01n0054_001:0848c04": "告摩男：「是為一苦。二事者，貪婬之意。中有人，",
    "T01n0054_001:0848c05": "或作田家、或作工師、或作市賈、或作長吏、或",
    "T01n0054_001:0848c06": "作畜牧、或作畫師，行治生，忍寒熱飢渴，致貪",
    "T01n0054_001:0848c07": "錢財。以得富饒，復懷憂恐，畏縣官亡其錢",
    "T01n0054_001:0848c08": "財、或恐火起燒其錢財、或恐乘船船沒亡其",
    "T01n0054_001:0848c09": "錢財、或恐賊劫取其錢財、或恐貿賣亡其錢",
    "T01n0054_001:0848c10": "財、或恐貧家親屬持毒藥毒之、或親子散",
    "T01n0054_001:0848c11": "亡錢財，是人常與重憂共居，晝夜懷憂無有",
    "T01n0054_001:0848c12": "解已時。中復有人持錢財行，或逢縣官、或逢",
    "T01n0054_001:0848c13": "水火、或貨賣財物不還、或埋置地中不知",
    "T01n0054_001:0848c14": "其處、或有來誣謗之、或有親子用父錢財，其",
    "T01n0054_001:0848c15": "人自念言：『我從少小治生，忍寒熱飢渴，忍",
    "T01n0054_001:0848c16": "勤苦致錢財，今復亡失。』從是憂念，或病或",
    "T01n0054_001:0848c17": "死皆坐財錢，是皆貪意五樂所致，是為二",
    "T01n0054_001:0848c18": "苦。「三事者，世間人坐錢，父與子諍、兄與弟",
    "T01n0054_001:0848c19": "諍、夫與婦諍，或知識朋友共諍、或諸家內",
    "T01n0054_001:0848c20": "外共諍，背後相說惡露，是皆貪樂所致。世",
    "T01n0054_001:0848c21": "間人坐錢財故，王者與王者鬪、道人與道",
    "T01n0054_001:0848c22": "人鬪、田家與田家鬪、工師與工師鬪，皆坐",
    "T01n0054_001:0848c23": "錢財，故口相罵、杖相捶刀相斫，或相傷殺，皆",
    "T01n0054_001:0848c24": "坐貪所致，是為三苦。「四事者，世間人從軍，",
    "T01n0054_001:0848c25": "受取官錢公知，當行鬪戰生死無期，皆貪心",
    "T01n0054_001:0848c26": "故行從軍；以受官錢不得復休，便鬪，或傷頭",
    "T01n0054_001:0848c27": "或截頭、或傷臂或截臂、或傷脚或截脚，展",
    "T01n0054_001:0848c28": "相奪命，是皆貪所致，是為四苦。「五事者，",
    "T01n0054_001:0848c29": "世間人貪意，夜行穿人室壁，或於道中劫",
    "T01n0054_001:0849a01": "人、攻人城郭，為吏所得，或截頭、或截手、或",
    "T01n0054_001:0849a02": "截脚、或辜磔、或割其肌、或以火燒之、或以",
    "T01n0054_001:0849a03": "大椎椎其額、或斬其腰，是皆貪意所致，是",
    "T01n0054_001:0849a04": "為五苦。「世間人坐錢財，轉相欺，口亦相欺，身",
    "T01n0054_001:0849a05": "亦相欺，意亦相欺，時自以為可自用，無有",
    "T01n0054_001:0849a06": "過罪；不知殃毒在後，當入地獄。其有若賢者",
    "T01n0054_001:0849a07": "若沙門婆羅門，自思惟世間五樂多耶？憂苦",
    "T01n0054_001:0849a08": "多乎？」佛告摩男：「我為菩薩時，常念世間樂",
    "T01n0054_001:0849a09": "少苦多，以是故求無為之道。其有人欲言",
    "T01n0054_001:0849a10": "世間樂者，皆不知生死之道。若世間有賢善，",
    "T01n0054_001:0849a11": "心意無貪之志，復欲教人莫令貪，是最為大",
    "T01n0054_001:0849a12": "德。」佛告摩男：「我嘗至王舍國，有山名設提",
    "T01n0054_001:0849a13": "班擥瞿何墮夫妻沛施。我見諸尼揵種，有",
    "T01n0054_001:0849a14": "放髮行者、僂行者、坐地者、臥地者，身體無",
    "T01n0054_001:0849a15": "衣，皆被鹿皮。佛遙見之，前與尼揵語：『若何因",
    "T01n0054_001:0849a16": "緣，作是曹放髮行？何因緣於地坐臥，亦無",
    "T01n0054_001:0849a17": "衣被，自毒如是？』諸尼揵對佛言：『我曹先世行",
    "T01n0054_001:0849a18": "惡所致，令我今世困苦如是，行惡未盡故",
    "T01n0054_001:0849a19": "耳。』佛言：『若何因緣，聞知是事先世所為？從",
    "T01n0054_001:0849a20": "人聞耶？自知之乎？』諸尼揵言：『亦不知，亦不",
    "T01n0054_001:0849a21": "聞，亦不事師。』佛言：『若用是困苦故，得脫於生",
    "T01n0054_001:0849a22": "死乎？若亦不從人聞，亦不事師，若空自困",
    "T01n0054_001:0849a23": "苦為？寧可棄若所為，來事佛道。』佛言：『我但",
    "T01n0054_001:0849a24": "惜若身，念若子孫，後世皆當復法，效若曹所",
    "T01n0054_001:0849a25": "為。』諸尼揵皆瞋恚佛所言：『王萍沙用是沙門",
    "T01n0054_001:0849a26": "瞿曇，為內國中。』佛告諸尼揵：『若曹勿恚！王",
    "T01n0054_001:0849a27": "萍沙見受我經，或不敢妄有所說。』佛告諸",
    "T01n0054_001:0849a28": "尼揵：『若曹寧能正坐七日七夜，不飲食、不語",
    "T01n0054_001:0849a29": "言，如是為樂耶？王有宮闕伎樂為樂耶？』尼",
    "T01n0054_001:0849b01": "揵言：『沙門瞿曇！為樂。』佛言：『何以為樂？萍",
    "T01n0054_001:0849b02": "沙見國何以故不樂？』尼揵言：『我曹少憂，用是",
    "T01n0054_001:0849b03": "故，沙門瞿曇勝王萍沙。』佛告諸尼揵：『王萍",
    "T01n0054_001:0849b04": "沙！有婬之意、有怒之意、有癡之意，亦欲伏諸",
    "T01n0054_001:0849b05": "傍臣，復欲伏外諸民，晝夜計念，當治誰、當",
    "T01n0054_001:0849b06": "繫誰？』佛言：『其有婬者，亦欲自殺亦欲殺人；",
    "T01n0054_001:0849b07": "瞋怒者，亦欲自殺亦欲殺人；癡者，亦欲自",
    "T01n0054_001:0849b08": "殺亦欲殺人。』諸尼揵皆前到佛所，白佛言：",
    "T01n0054_001:0849b09": "『我曹亦無婬態、亦無怒態、亦無癡態，寧可作",
    "T01n0054_001:0849b10": "沙門。』佛言：『當歸，報若父母。』諸尼揵言：『我曹",
    "T01n0054_001:0849b11": "辭家學道，便與父母決。』佛言：『若曹且受五戒",
    "T01n0054_001:0849b12": "歸。』諸尼揵皆受五戒，一者不殺，二者不盜，",
    "T01n0054_001:0849b13": "三者不犯他家婦女，四者不欺，五者不飲酒。",
    "T01n0054_001:0849b14": "諸尼揵受五戒，著衣舉髮正行，各自歸家。」佛",
    "T01n0054_001:0849b15": "告摩男：「若聞經婬意、怒意、癡意，若言我持佛",
    "T01n0054_001:0849b16": "教，若熟思惟是五事，寧與世間等不？」摩男",
    "T01n0054_001:0849b17": "言：「我當歸思惟諷誦是經典，日當到佛所。」摩",
    "T01n0054_001:0849b18": "男前為佛作禮而去。",
    "T01n0054_001:0849b19": "佛說釋摩男本四子經"
}