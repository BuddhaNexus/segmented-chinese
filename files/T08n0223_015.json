{
    "T08n0223_015:0328a02": "摩訶般若波羅蜜經卷第十五",
    "T08n0223_015:0328a04": "後秦龜茲國三藏鳩摩羅什譯",
    "T08n0223_015:0328a05": "成辦品第五十(丹本大事起品)",
    "T08n0223_015:0328a06": "爾時須菩提白佛言：「世尊！是深般若波羅蜜",
    "T08n0223_015:0328a07": "為大事故起，不可思議事故起，不可稱事",
    "T08n0223_015:0328a08": "故起，無有量事故起。世尊！是深般若波羅蜜",
    "T08n0223_015:0328a09": "無等等事故起。」佛告須菩提：「如是，如是！是",
    "T08n0223_015:0328a10": "深般若波羅蜜為大事故起，乃至無等等事",
    "T08n0223_015:0328a11": "故起。何以故？般若波羅蜜中含受五波羅蜜，",
    "T08n0223_015:0328a12": "般若波羅蜜中含受內空、外空乃至無法有",
    "T08n0223_015:0328a13": "法空，含受四念處乃至八聖道分。是深般若",
    "T08n0223_015:0328a14": "波羅蜜中含受佛十力乃至一切種智。譬",
    "T08n0223_015:0328a15": "如灌頂王國土中尊，諸有官事皆委大臣，",
    "T08n0223_015:0328a16": "國王安樂無事自恣。如是，須菩提！所有聲",
    "T08n0223_015:0328a17": "聞、辟支佛法，若菩薩法、若佛法，一切皆在般",
    "T08n0223_015:0328a18": "若波羅蜜中，般若波羅蜜能成辦其事。以是",
    "T08n0223_015:0328a19": "故，須菩提！般若波羅蜜為大事故起，乃至",
    "T08n0223_015:0328a20": "無等等事故起。「復次，須菩提！是般若波羅",
    "T08n0223_015:0328a21": "蜜，不取色、不著色故，能成辦。受想行識不",
    "T08n0223_015:0328a22": "取不著故，能成辦。乃至一切種智不取不著",
    "T08n0223_015:0328a23": "故，能成辦。須陀洹果乃至阿羅漢果、辟支佛",
    "T08n0223_015:0328a24": "道，乃至阿耨多羅三藐三菩提，不取不著",
    "T08n0223_015:0328a25": "故，能成辦。」須菩提白佛言：「云何色不取不",
    "T08n0223_015:0328a26": "著故，般若波羅蜜能成辦？云何受想行識乃",
    "T08n0223_015:0328a27": "至阿耨多羅三藐三菩提不取不著故，般若",
    "T08n0223_015:0328a28": "波羅蜜能成辦？」佛告須菩提：「於汝意云何，",
    "T08n0223_015:0328a29": "頗見是色可取、可著不？」須菩提言：「不也，世",
    "T08n0223_015:0328b01": "尊！」「須菩提！於汝意云何，頗見受想行識乃",
    "T08n0223_015:0328b02": "至阿耨多羅三藐三菩提可取可著不？」須菩",
    "T08n0223_015:0328b03": "提言：「不也，世尊！」佛言：「善哉，善哉！須菩提！",
    "T08n0223_015:0328b04": "我亦不見是色可取可著。不見故不取，",
    "T08n0223_015:0328b05": "不取故不著。我亦不見受想行識乃至阿",
    "T08n0223_015:0328b06": "耨多羅三藐三菩提及一切種智可取可著。",
    "T08n0223_015:0328b07": "不見故不取，不取故不著。須菩提！我",
    "T08n0223_015:0328b08": "亦不見佛法、如來法、自然人法、一切智人法",
    "T08n0223_015:0328b09": "可取可著。不見故不取，不取故不著。",
    "T08n0223_015:0328b10": "以是故，須菩提！諸菩薩摩訶薩色亦不應",
    "T08n0223_015:0328b11": "取亦不應著，受想行識乃至佛法、如來法、",
    "T08n0223_015:0328b12": "自然人法、一切智人法亦不應取亦不應",
    "T08n0223_015:0328b13": "著。」爾時欲界、色界諸天子白佛言：「世尊！",
    "T08n0223_015:0328b14": "是般若波羅蜜甚深，難見難解，不可思惟",
    "T08n0223_015:0328b15": "比類知，微妙善巧智慧寂滅者可知。能信",
    "T08n0223_015:0328b16": "是般若波羅蜜者，當知是菩薩多供養諸佛，",
    "T08n0223_015:0328b17": "多種善根，與善知識相隨，能信解深般若",
    "T08n0223_015:0328b18": "波羅蜜。世尊！若三千大千世界中所有眾",
    "T08n0223_015:0328b19": "生，皆作信行法行人、八人、須陀洹、斯陀含、阿",
    "T08n0223_015:0328b20": "那含、阿羅漢、辟支佛若智若斷，不如是菩",
    "T08n0223_015:0328b21": "薩一日行深般若波羅蜜忍欲思惟籌量。何",
    "T08n0223_015:0328b22": "以故？是信行法行人、八人、須陀洹、斯陀含、阿",
    "T08n0223_015:0328b23": "那含、阿羅漢、辟支佛若智若斷，即是菩薩摩",
    "T08n0223_015:0328b24": "訶薩無生法忍。」佛告欲、色界諸天子：「如是，",
    "T08n0223_015:0328b25": "如是！諸天子！若信行法行人、八人、須陀洹乃",
    "T08n0223_015:0328b26": "至阿羅漢、辟支佛，即是菩薩摩訶薩無生法",
    "T08n0223_015:0328b27": "忍。諸天子！若善男子、善女人聞是深般若",
    "T08n0223_015:0328b28": "波羅蜜、書持受讀誦說、正憶念，是善男子、善",
    "T08n0223_015:0328b29": "女人疾得涅槃，勝求聲聞、辟支佛乘善男",
    "T08n0223_015:0328c01": "子、善女人遠離深般若波羅蜜，行餘經若",
    "T08n0223_015:0328c02": "一劫、若減一劫。何以故？是深般若波羅蜜中",
    "T08n0223_015:0328c03": "廣說上妙法。是信行法行人、八人、須陀洹、斯",
    "T08n0223_015:0328c04": "陀含、阿那含、阿羅漢、辟支佛所應學，菩薩摩",
    "T08n0223_015:0328c05": "訶薩亦所應學，學已得阿耨多羅三藐三菩",
    "T08n0223_015:0328c06": "提。」是時欲、色界諸天子俱發聲言：「世尊！是",
    "T08n0223_015:0328c07": "般若波羅蜜名摩訶波羅蜜。世尊！是般若波",
    "T08n0223_015:0328c08": "羅蜜名不可思議、不可稱、無有量、無等等波",
    "T08n0223_015:0328c09": "羅蜜。信行法行人、八人學是深般若波羅蜜，",
    "T08n0223_015:0328c10": "得成須陀洹、斯陀含、阿那含、阿羅漢、辟支",
    "T08n0223_015:0328c11": "佛，學是深般若波羅蜜得成菩薩摩訶薩，",
    "T08n0223_015:0328c12": "是深般若波羅蜜中學得阿耨多羅三藐三",
    "T08n0223_015:0328c13": "菩提，是深般若波羅蜜亦不增亦不減。」是",
    "T08n0223_015:0328c14": "時欲、色界諸天子，頂禮佛足繞佛而去。",
    "T08n0223_015:0328c15": "去是不遠，忽然不現，各還本處。須菩提白",
    "T08n0223_015:0328c16": "佛言：「世尊！若菩薩摩訶薩聞是深般若",
    "T08n0223_015:0328c17": "波羅蜜即時信解者，從何處終、來生是間？」",
    "T08n0223_015:0328c18": "佛告須菩提：「若菩薩摩訶薩聞是深般若波",
    "T08n0223_015:0328c19": "羅蜜即時信解，不沒不却不難不疑不悔、",
    "T08n0223_015:0328c20": "歡喜樂聽，聽已憶念，不遠離是深般若波羅",
    "T08n0223_015:0328c21": "蜜，若行若住若坐若臥終不廢忘，常隨法",
    "T08n0223_015:0328c22": "師。譬如新生犢子不離其母。菩薩摩訶薩",
    "T08n0223_015:0328c23": "亦如是，為聞深般若波羅蜜故，終不遠離",
    "T08n0223_015:0328c24": "法師。乃至得是深般若波羅蜜，口誦心解、正",
    "T08n0223_015:0328c25": "見通達。須菩提！當知是菩薩從人道中終，",
    "T08n0223_015:0328c26": "還生是間人中。何以故？是求佛道者前世",
    "T08n0223_015:0328c27": "時聞深般若波羅蜜，書持恭敬尊重讚歎，華",
    "T08n0223_015:0328c28": "香乃至幡蓋供養。以是因緣故，人中命",
    "T08n0223_015:0328c29": "終，還生人中，聞是深般若波羅蜜即時信",
    "T08n0223_015:0329a01": "解。」須菩提白佛言：「世尊！頗有菩薩摩訶薩",
    "T08n0223_015:0329a02": "如是功德成就，他方國土供養諸佛，於彼",
    "T08n0223_015:0329a03": "命終、來生是間，聞深般若波羅蜜即時信",
    "T08n0223_015:0329a04": "解，書持讀誦、正憶念。有是者不？」佛言：「有",
    "T08n0223_015:0329a05": "菩薩如是功德成就，他方國土供養諸佛，",
    "T08n0223_015:0329a06": "於彼命終來生是間，聞是深般若波羅蜜",
    "T08n0223_015:0329a07": "即時信解，書持讀誦、正憶念。何以故？是菩薩",
    "T08n0223_015:0329a08": "摩訶薩從他方諸佛所聞是深般若波羅蜜，",
    "T08n0223_015:0329a09": "信解書持讀誦說、正憶念，於彼間終、來生此",
    "T08n0223_015:0329a10": "間，當知是人是先世功德成就。「復次，須菩",
    "T08n0223_015:0329a11": "提！有菩薩從彌勒菩薩摩訶薩聞是深般",
    "T08n0223_015:0329a12": "若波羅蜜。以是善根因緣故，來生此間。須",
    "T08n0223_015:0329a13": "菩提！復有菩薩摩訶薩前世時雖聞深",
    "T08n0223_015:0329a14": "般若波羅蜜，不問中事；來生人中，聞是深",
    "T08n0223_015:0329a15": "般若波羅蜜心有疑悔難悟。須菩提！如是",
    "T08n0223_015:0329a16": "菩薩當知先世雖聞是深般若波羅蜜，不",
    "T08n0223_015:0329a17": "問故，今續疑悔難悟。須菩提！若菩薩先世",
    "T08n0223_015:0329a18": "雖聞禪那波羅蜜，不問中事；今世聞般",
    "T08n0223_015:0329a19": "若波羅蜜時，不問故，續生疑悔。須菩提！",
    "T08n0223_015:0329a20": "若菩薩先世雖聞毘梨耶波羅蜜，不問中",
    "T08n0223_015:0329a21": "事；今世聞般若波羅蜜，不問故，續復疑悔。",
    "T08n0223_015:0329a22": "須菩提！若菩薩先世雖聞羼提波羅蜜，不",
    "T08n0223_015:0329a23": "問中事；今世聞般若波羅蜜，不問故，續復",
    "T08n0223_015:0329a24": "疑悔。須菩提！若菩薩先世雖聞尸羅波羅",
    "T08n0223_015:0329a25": "蜜，不問中事；今世聞般若波羅蜜，不問",
    "T08n0223_015:0329a26": "故，續復疑悔。須菩提！若菩薩先世雖聞檀",
    "T08n0223_015:0329a27": "那波羅蜜，不問中事；今世聞般若波羅蜜，",
    "T08n0223_015:0329a28": "不問故，續復疑悔。「復次，須菩提！菩薩摩訶",
    "T08n0223_015:0329a29": "薩先世雖聞內空、外空、內外空乃至無法有",
    "T08n0223_015:0329b01": "法空，不問中事；來生人中，聞是深般若波",
    "T08n0223_015:0329b02": "羅蜜，不問故，續復疑悔難悟。「復次，須菩提！",
    "T08n0223_015:0329b03": "菩薩摩訶薩先世雖聞四念處乃至八聖道",
    "T08n0223_015:0329b04": "分，四禪、四無量心、四無色定、五神通，佛十力乃",
    "T08n0223_015:0329b05": "至一切種智，不問中事；來生人中，聞是深",
    "T08n0223_015:0329b06": "般若波羅蜜，不問故，續復疑悔難悟。「復次，",
    "T08n0223_015:0329b07": "須菩提！菩薩摩訶薩先世聞深般若波羅蜜，",
    "T08n0223_015:0329b08": "問中事而不行，捨身生時，聞是深般若波",
    "T08n0223_015:0329b09": "羅蜜，若一日二日三日四日五日，其心堅固",
    "T08n0223_015:0329b10": "無能壞者。若離所聞時便退失。何以故？",
    "T08n0223_015:0329b11": "先世聞是深般若波羅蜜時，雖問中事，不",
    "T08n0223_015:0329b12": "如說行。是人或時欲聞、或時不欲聞，心輕",
    "T08n0223_015:0329b13": "不固、志亂不定。譬如輕毛隨風東西。須菩",
    "T08n0223_015:0329b14": "提！當知是菩薩發意不久，不與善知識相",
    "T08n0223_015:0329b15": "隨，不多供養諸佛，先世不書是深般若波",
    "T08n0223_015:0329b16": "羅蜜，不讀不誦、不正憶念，不學般若波羅",
    "T08n0223_015:0329b17": "蜜，不學禪那波羅蜜，不學毘梨耶波羅",
    "T08n0223_015:0329b18": "蜜，不學羼提波羅蜜，不學尸羅波羅蜜，",
    "T08n0223_015:0329b19": "不學檀那波羅蜜，不學內空乃至無法有",
    "T08n0223_015:0329b20": "法空，不學四念處乃至八聖道分，不學四",
    "T08n0223_015:0329b21": "禪、四無量心、五神通、佛十力，乃至不學一切",
    "T08n0223_015:0329b22": "種智。如是，須菩提！當知是菩薩摩訶薩",
    "T08n0223_015:0329b23": "新發大乘意，少信少樂故，不能書是深",
    "T08n0223_015:0329b24": "般若波羅蜜，不能受持讀誦說、正憶念。須",
    "T08n0223_015:0329b25": "菩提！若求佛道善男子、善女人，不書是深",
    "T08n0223_015:0329b26": "般若波羅蜜，不受持讀誦、不說、不正憶念，",
    "T08n0223_015:0329b27": "亦不為深般若波羅蜜所護，乃至不為一",
    "T08n0223_015:0329b28": "切種智所護，是人亦不如說行深般若波羅",
    "T08n0223_015:0329b29": "蜜，乃至不如說行一切種智。是人或墮二",
    "T08n0223_015:0329c01": "地，若聲聞地、若辟支佛地。何以故？是善男子、",
    "T08n0223_015:0329c02": "善女人不書是深般若波羅蜜，不讀不誦、",
    "T08n0223_015:0329c03": "不說、不正憶念，是人亦不為深般若波羅",
    "T08n0223_015:0329c04": "蜜所護，亦不如說行。以是故，是善男子、善",
    "T08n0223_015:0329c05": "女人於二地中當墮一地。」",
    "T08n0223_015:0329c06": "摩訶般若波羅蜜經譬喻品第五十一",
    "T08n0223_015:0329c07": "佛告須菩提：「譬如大海中船破壞，其中人",
    "T08n0223_015:0329c08": "若不取木、不取器物、不取浮囊、不取死",
    "T08n0223_015:0329c09": "尸，須菩提！當知是人不到彼岸，沒海中",
    "T08n0223_015:0329c10": "死。須菩提！若船破時，其中人取木，取器物、",
    "T08n0223_015:0329c11": "浮囊、死尸，當知是人終不沒死，安隱無礙得",
    "T08n0223_015:0329c12": "到彼岸。須菩提！求佛道善男子、善女人亦",
    "T08n0223_015:0329c13": "復如是。若但有信樂，不依深般若波羅蜜，",
    "T08n0223_015:0329c14": "不書不讀不誦、不正憶念，不依禪那波",
    "T08n0223_015:0329c15": "羅蜜、毘梨耶波羅蜜、羼提波羅蜜、尸羅波羅蜜、",
    "T08n0223_015:0329c16": "檀那波羅蜜，不書不讀不誦、不正憶念，",
    "T08n0223_015:0329c17": "乃至不依一切種智，不書不讀不誦、不正",
    "T08n0223_015:0329c18": "憶念。須菩提！當知是善男子中道衰耗，是",
    "T08n0223_015:0329c19": "人未到一切種智，於聲聞、辟支佛地取證。",
    "T08n0223_015:0329c20": "須菩提！若有求佛道善男子、善女人為阿",
    "T08n0223_015:0329c21": "耨多羅三藐三菩提故，有信有忍、有淨心",
    "T08n0223_015:0329c22": "有深心、有欲有解、有捨有精進。是人依深",
    "T08n0223_015:0329c23": "般若波羅蜜，書持讀誦說、正憶念。是善男子、",
    "T08n0223_015:0329c24": "善女人為阿耨多羅三藐三菩提故，有諸信",
    "T08n0223_015:0329c25": "忍、淨心深心、欲解捨精進，為深般若波羅",
    "T08n0223_015:0329c26": "蜜所護，乃至一切種智所護。為深般",
    "T08n0223_015:0329c27": "若波羅蜜守護故，乃至一切種智守護故，",
    "T08n0223_015:0329c28": "終不中道衰耗，過聲聞、辟支佛地，能淨佛",
    "T08n0223_015:0329c29": "國土、成就眾生，當得阿耨多羅三藐三菩",
    "T08n0223_015:0330a01": "提。「須菩提！譬如男子女人持坏瓶取水，",
    "T08n0223_015:0330a02": "當知是瓶不久爛壞。何以故？是瓶未熟故，",
    "T08n0223_015:0330a03": "還歸於地。如是，須菩提！善男子、善女人雖",
    "T08n0223_015:0330a04": "有為阿耨多羅三藐三菩提心，有信有忍、",
    "T08n0223_015:0330a05": "有淨心有深心、有欲有解、有捨有精進，",
    "T08n0223_015:0330a06": "不為般若波羅蜜方便力所守護，不為禪",
    "T08n0223_015:0330a07": "那波羅蜜、毘梨耶波羅蜜、羼提波羅蜜、尸羅",
    "T08n0223_015:0330a08": "波羅蜜、檀那波羅蜜所守護，不為內空乃",
    "T08n0223_015:0330a09": "至無法有法空、四念處乃至八聖道分、佛十力",
    "T08n0223_015:0330a10": "乃至一切種智所守護。須菩提！當知是人",
    "T08n0223_015:0330a11": "中道衰耗，墮聲聞、辟支佛地。「須菩提！譬如男",
    "T08n0223_015:0330a12": "子女人持熟瓶取水，若河若井、若池若泉，",
    "T08n0223_015:0330a13": "當知是瓶持水安隱。何以故？是瓶成熟故。",
    "T08n0223_015:0330a14": "如是，須菩提！善男子、善女人求阿耨多羅三",
    "T08n0223_015:0330a15": "藐三菩提，有諸信忍、淨心深心、欲解捨精進，",
    "T08n0223_015:0330a16": "為般若波羅蜜方便力所護，為禪定、精進、",
    "T08n0223_015:0330a17": "忍辱、持戒、布施乃至一切種智所護故，",
    "T08n0223_015:0330a18": "須菩提！當知是人不中道衰耗，過聲聞、辟",
    "T08n0223_015:0330a19": "支佛地，能淨佛國土、成就眾生，得阿耨",
    "T08n0223_015:0330a20": "多羅三藐三菩提。「須菩提！譬如大海邊船",
    "T08n0223_015:0330a21": "未裝治，便持財物著上。須菩提！當知是",
    "T08n0223_015:0330a22": "船中道壞沒，人船財物各在一處，是賈",
    "T08n0223_015:0330a23": "客無方便力故，亡其重寶。如是，須菩提！是",
    "T08n0223_015:0330a24": "求佛道善男子、善女人，雖有為阿耨多羅",
    "T08n0223_015:0330a25": "三藐三菩提心，有信忍、淨心深心、欲解捨精",
    "T08n0223_015:0330a26": "進，不為般若波羅蜜方便力所守護，乃至",
    "T08n0223_015:0330a27": "不為一切種智所守護故，當知是人中道",
    "T08n0223_015:0330a28": "衰耗，失大珍寶。大珍寶者，所謂一切種智。",
    "T08n0223_015:0330a29": "衰耗者，墮聲聞、辟支佛地。須菩提！譬如人",
    "T08n0223_015:0330b01": "有智方便裝治海邊大船，然後推著水",
    "T08n0223_015:0330b02": "中，持財物著上，上船而去。當知是船不",
    "T08n0223_015:0330b03": "中道沒壞，必得安隱到所至處。如是，須",
    "T08n0223_015:0330b04": "菩提！善男子、善女人為阿耨多羅三藐三菩",
    "T08n0223_015:0330b05": "提，有信忍、淨心深心、欲解捨精進，為般若",
    "T08n0223_015:0330b06": "波羅蜜方便力所守護，為禪定、精進、忍",
    "T08n0223_015:0330b07": "辱、持戒、布施乃至一切種智所護故，當",
    "T08n0223_015:0330b08": "知是菩薩得到阿耨多羅三藐三菩提，不",
    "T08n0223_015:0330b09": "中道墮聲聞、辟支佛地。「須菩提！譬如有人",
    "T08n0223_015:0330b10": "年百二十歲，年耆根熟，又有風冷熱病若",
    "T08n0223_015:0330b11": "雜病。須菩提！於汝意云何，是人能從床",
    "T08n0223_015:0330b12": "起不？」須菩提言：「不能。」佛言：「是人或有能",
    "T08n0223_015:0330b13": "起者，云何？」須菩提言：「是人雖能起，不能遠",
    "T08n0223_015:0330b14": "行若十里若二十里，以其老病故。」「如是，須",
    "T08n0223_015:0330b15": "菩提！善男子、善女人雖有為阿耨多羅三",
    "T08n0223_015:0330b16": "藐三菩提心，有信忍、淨心深心、欲解捨精進，",
    "T08n0223_015:0330b17": "不為般若波羅蜜方便力所守護，乃至不",
    "T08n0223_015:0330b18": "為一切種智所守護故，當知是人中道墮",
    "T08n0223_015:0330b19": "聲聞、辟支佛地。何以故？不為般若波羅蜜",
    "T08n0223_015:0330b20": "方便力所守護故。須菩提！如向老人百二",
    "T08n0223_015:0330b21": "十歲，年耆根熟，又有風冷熱病若雜病。是",
    "T08n0223_015:0330b22": "人而欲起行，有兩健人各扶一掖，語老",
    "T08n0223_015:0330b23": "人言：『莫有所難，隨所欲至，我等二人終",
    "T08n0223_015:0330b24": "不相捨。』如是，須菩提！若善男子、善女人為",
    "T08n0223_015:0330b25": "阿耨多羅三藐三菩提，有信忍、淨心深心、欲",
    "T08n0223_015:0330b26": "解捨精進，為般若波羅蜜方便力所護，乃至",
    "T08n0223_015:0330b27": "為一切種智所護，當知是人不中道墮",
    "T08n0223_015:0330b28": "聲聞、辟支佛地，能到是處，所謂阿耨多羅三",
    "T08n0223_015:0330b29": "藐三菩提。」爾時佛復讚須菩提言：「善哉，",
    "T08n0223_015:0330c01": "善哉！須菩提！汝為諸菩薩摩訶薩問佛",
    "T08n0223_015:0330c02": "是事。須菩提！若有求佛道善男子、善女人，",
    "T08n0223_015:0330c03": "從初發意已來，以我我所心布施、持戒、忍",
    "T08n0223_015:0330c04": "辱、精進、禪定、智慧。是善男子、善女人布施時，",
    "T08n0223_015:0330c05": "作是念：『我是施主，我施是人，我施是物。",
    "T08n0223_015:0330c06": "我持戒，我修忍辱，我精進，我入禪，我修",
    "T08n0223_015:0330c07": "智慧。』是善男子、善女人念有是施、是我",
    "T08n0223_015:0330c08": "施，乃至念有是慧、是我慧。何以故？檀",
    "T08n0223_015:0330c09": "那波羅蜜中無如是分別，遠離此彼岸",
    "T08n0223_015:0330c10": "是檀那波羅蜜相。尸羅波羅蜜、羼提波羅蜜、",
    "T08n0223_015:0330c11": "毘梨耶波羅蜜、禪那波羅蜜、般若波羅蜜中",
    "T08n0223_015:0330c12": "無如是分別。何以故？遠離此彼岸是般",
    "T08n0223_015:0330c13": "若波羅蜜相。是人不知此岸、不知彼岸，",
    "T08n0223_015:0330c14": "是人不為檀那波羅蜜乃至不為一切種",
    "T08n0223_015:0330c15": "智所護故，墮聲聞、辟支佛地，不能到薩婆",
    "T08n0223_015:0330c16": "若。須菩提！云何求佛道人無方便？須菩",
    "T08n0223_015:0330c17": "提！求佛道人從初發心以來，無方便",
    "T08n0223_015:0330c18": "行布施、持戒、忍辱、精進、禪定、修智慧。是人",
    "T08n0223_015:0330c19": "作如是念：『我布施，施是人，以是物施。我",
    "T08n0223_015:0330c20": "持戒、修忍辱、勤精進、入禪定，修智慧、如",
    "T08n0223_015:0330c21": "是修智慧。』是人念有是施、是我施，以是",
    "T08n0223_015:0330c22": "施自高。念有是戒，是我戒，以是戒自",
    "T08n0223_015:0330c23": "高。念有是忍，是我忍，以是忍自高。念有",
    "T08n0223_015:0330c24": "是精進，是我精進，以是精進自高。念有是",
    "T08n0223_015:0330c25": "禪定，是我禪定，以是禪定自高。念有",
    "T08n0223_015:0330c26": "是慧，是我慧，以是慧自高。何以故？檀",
    "T08n0223_015:0330c27": "那波羅蜜中無如是分別，遠離此彼岸是",
    "T08n0223_015:0330c28": "檀那波羅蜜相。遠離此彼岸是尸羅波羅蜜",
    "T08n0223_015:0330c29": "相，遠離此彼岸是羼提波羅蜜相，遠離此",
    "T08n0223_015:0331a01": "彼岸是毘梨耶波羅蜜相，遠離此彼岸是",
    "T08n0223_015:0331a02": "禪那波羅蜜相，遠離此彼岸是般若波羅蜜",
    "T08n0223_015:0331a03": "相。何以故？般若波羅蜜中無是憶念分別。",
    "T08n0223_015:0331a04": "是求佛道善男子、善女人，不知此岸、不知",
    "T08n0223_015:0331a05": "彼岸，是人不為檀那波羅蜜所護，不為",
    "T08n0223_015:0331a06": "尸羅波羅蜜、羼提波羅蜜、毘梨耶波羅蜜、禪那",
    "T08n0223_015:0331a07": "波羅蜜、般若波羅蜜所護，乃至不為一切種",
    "T08n0223_015:0331a08": "智所護故，或墮聲聞道中、或墮辟支佛道",
    "T08n0223_015:0331a09": "中，不能得到薩婆若。如是，須菩提！菩薩摩",
    "T08n0223_015:0331a10": "訶薩不為般若波羅蜜方便力所守護故，",
    "T08n0223_015:0331a11": "或墮聲聞地或墮辟支佛地。須菩提！云何",
    "T08n0223_015:0331a12": "菩薩摩訶薩為般若波羅蜜方便力所護故，",
    "T08n0223_015:0331a13": "不墮聲聞、辟支佛道中，疾得阿耨多羅三藐",
    "T08n0223_015:0331a14": "三菩提？須菩提！菩薩從初已來，以方便力",
    "T08n0223_015:0331a15": "布施，無我我所心布施，乃至無我我所心",
    "T08n0223_015:0331a16": "修智慧。是人不作是念：『我有是施，是我",
    "T08n0223_015:0331a17": "施。』不以是施自高，乃至般若波羅蜜亦如",
    "T08n0223_015:0331a18": "是。是菩薩不念：『我布施。』不念：『我施是",
    "T08n0223_015:0331a19": "人，用是物施。』不念：『我持戒，有是戒。』不",
    "T08n0223_015:0331a20": "念：『我忍辱，有是忍辱。』不念：『我精進，有是",
    "T08n0223_015:0331a21": "精進。』不念：『我禪定，有是禪定。』不念：『我修",
    "T08n0223_015:0331a22": "智慧，有是智慧。』何以故？是檀那波羅蜜中",
    "T08n0223_015:0331a23": "無如是分別，遠離此彼岸是檀那波羅蜜",
    "T08n0223_015:0331a24": "相。遠離此彼岸是尸羅波羅蜜相，遠離此",
    "T08n0223_015:0331a25": "彼岸是羼提波羅蜜相，遠離此彼岸是毘梨",
    "T08n0223_015:0331a26": "耶波羅蜜相，遠離此彼岸是禪那波羅蜜",
    "T08n0223_015:0331a27": "相，遠離此彼岸是般若波羅蜜相。何以故？",
    "T08n0223_015:0331a28": "是般若波羅蜜中無如是憶念分別。是菩薩",
    "T08n0223_015:0331a29": "摩訶薩知此岸知彼岸，是人為檀那波",
    "T08n0223_015:0331b01": "羅蜜所護，為尸羅波羅蜜所護，為羼提波",
    "T08n0223_015:0331b02": "羅蜜、毘梨耶波羅蜜、禪那波羅蜜、般若波",
    "T08n0223_015:0331b03": "羅蜜所護，乃至為一切種智所護故，不墮",
    "T08n0223_015:0331b04": "聲聞辟支佛地，得到薩婆若。如是，須菩提！",
    "T08n0223_015:0331b05": "菩薩摩訶薩為般若波羅蜜方便力所護故，",
    "T08n0223_015:0331b06": "不墮聲聞辟支佛地，疾得阿耨多羅三藐三",
    "T08n0223_015:0331b07": "菩提。」",
    "T08n0223_015:0331b08": "摩訶般若波羅蜜經知識品第五十二",
    "T08n0223_015:0331b09": "爾時慧命須菩提白佛言：「世尊！新學菩薩",
    "T08n0223_015:0331b10": "摩訶薩，云何應學般若波羅蜜、禪那波羅蜜、",
    "T08n0223_015:0331b11": "毘梨耶波羅蜜、羼提波羅蜜、尸羅波羅蜜、檀那",
    "T08n0223_015:0331b12": "波羅蜜？」佛告須菩提：「新學菩薩摩訶薩若欲",
    "T08n0223_015:0331b13": "學般若波羅蜜，禪那、精進、忍辱、持戒、檀那波",
    "T08n0223_015:0331b14": "羅蜜，先當親近供養善知識，能說是深般",
    "T08n0223_015:0331b15": "若波羅蜜者。是人作是教：『汝善男子！所有",
    "T08n0223_015:0331b16": "布施，一切迴向阿耨多羅三藐三菩提。善男",
    "T08n0223_015:0331b17": "子！所有持戒、忍辱、精進、禪定、智慧，一切迴向",
    "T08n0223_015:0331b18": "阿耨多羅三藐三菩提。汝莫以色是阿耨多",
    "T08n0223_015:0331b19": "羅三藐三菩提，莫以受想行識是阿耨多羅",
    "T08n0223_015:0331b20": "三藐三菩提；莫以檀那波羅蜜是阿耨多",
    "T08n0223_015:0331b21": "羅三藐三菩提，莫以尸羅波羅蜜、羼提波羅",
    "T08n0223_015:0331b22": "蜜、毘梨耶波羅蜜、禪那波羅蜜、般若波羅蜜是",
    "T08n0223_015:0331b23": "阿耨多羅三藐三菩提；莫以內空乃至無法",
    "T08n0223_015:0331b24": "有法空是阿耨多羅三藐三菩提；莫以四念",
    "T08n0223_015:0331b25": "處、四正勤、四如意足、五根、五力、七覺分、八聖道",
    "T08n0223_015:0331b26": "分是阿耨多羅三藐三菩提；莫以四禪、四無",
    "T08n0223_015:0331b27": "量心、四無色定、五神通是阿耨多羅三藐三菩",
    "T08n0223_015:0331b28": "提；莫以佛十力乃至十八不共法是阿耨",
    "T08n0223_015:0331b29": "多羅三藐三菩提。所以者何？不取色便得",
    "T08n0223_015:0331c01": "阿耨多羅三藐三菩提，不取受想行識便得",
    "T08n0223_015:0331c02": "阿耨多羅三藐三菩提；不取檀那波羅蜜",
    "T08n0223_015:0331c03": "乃至般若波羅蜜，便得阿耨多羅三藐三菩",
    "T08n0223_015:0331c04": "提；不取內空乃至無法有法空、四念處乃至",
    "T08n0223_015:0331c05": "十八不共法，便得阿耨多羅三藐三菩提。",
    "T08n0223_015:0331c06": "善男子！行是深般若波羅蜜時莫貪色。何",
    "T08n0223_015:0331c07": "以故？善男子！是色非可貪者。莫貪受想行",
    "T08n0223_015:0331c08": "識。何以故？受想行識非可貪者。善男子！莫",
    "T08n0223_015:0331c09": "貪檀那波羅蜜、尸羅波羅蜜、羼提波羅蜜、毘",
    "T08n0223_015:0331c10": "梨耶波羅蜜、禪那波羅蜜、般若波羅蜜；莫貪",
    "T08n0223_015:0331c11": "內空乃至無法有法空；莫貪四念處乃至八",
    "T08n0223_015:0331c12": "聖道分；莫貪四禪、四無量心、四無色定、五神",
    "T08n0223_015:0331c13": "通；莫貪佛十力乃至一切種智。何以故？一",
    "T08n0223_015:0331c14": "切種智非可貪者。善男子！莫貪須陀洹果",
    "T08n0223_015:0331c15": "乃至阿羅漢果，莫貪辟支佛道，莫貪菩薩",
    "T08n0223_015:0331c16": "法位，莫貪阿耨多羅三藐三菩提。何以故？",
    "T08n0223_015:0331c17": "阿耨多羅三藐三菩提非可貪者。所以者何？",
    "T08n0223_015:0331c18": "諸法性空故。』」須菩提白佛言：「世尊！諸菩薩",
    "T08n0223_015:0331c19": "摩訶薩能為難事，於一切性空法中求阿",
    "T08n0223_015:0331c20": "耨多羅三藐三菩提，欲得阿耨多羅三藐三",
    "T08n0223_015:0331c21": "菩提。」佛言：「如是，如是！須菩提！菩薩摩訶薩",
    "T08n0223_015:0331c22": "能為難事，於一切性空法中求阿耨多羅",
    "T08n0223_015:0331c23": "三藐三菩提，欲得阿耨多羅三藐三菩提。須",
    "T08n0223_015:0331c24": "菩提！諸菩薩摩訶薩為安隱世間故，發阿",
    "T08n0223_015:0331c25": "耨多羅三藐三菩提心；為樂世間故、為救",
    "T08n0223_015:0331c26": "世間故、為世間歸故、為世間依處故、為世",
    "T08n0223_015:0331c27": "間洲故、為世間究竟道故、為世間將導故、",
    "T08n0223_015:0331c28": "為世間趣故，發阿耨多羅三藐三菩提心。",
    "T08n0223_015:0331c29": "須菩提！云何菩薩摩訶薩為安隱世間故，",
    "T08n0223_015:0332a01": "發阿耨多羅三藐三菩提心？須菩提！菩薩",
    "T08n0223_015:0332a02": "摩訶薩得阿耨多羅三藐三菩提時，拔出",
    "T08n0223_015:0332a03": "六道眾生，著無畏岸涅槃處。須菩提！是為",
    "T08n0223_015:0332a04": "菩薩摩訶薩為安隱世間故！發阿耨多羅三",
    "T08n0223_015:0332a05": "藐三菩提心。云何菩薩摩訶薩為樂世間",
    "T08n0223_015:0332a06": "故，發阿耨多羅三藐三菩提心？須菩提！菩",
    "T08n0223_015:0332a07": "薩摩訶薩得阿耨多羅三藐三菩提時，拔出",
    "T08n0223_015:0332a08": "眾生種種憂苦愁惱，著無畏岸涅槃處。須",
    "T08n0223_015:0332a09": "菩提！是為菩薩摩訶薩為樂世間故，發阿",
    "T08n0223_015:0332a10": "耨多羅三藐三菩提心。云何菩薩摩訶薩為",
    "T08n0223_015:0332a11": "救世間故，發阿耨多羅三藐三菩提心？須",
    "T08n0223_015:0332a12": "菩提！菩薩摩訶薩得阿耨多羅三藐三菩提",
    "T08n0223_015:0332a13": "時，救眾生生死中種種苦，亦為斷是苦故",
    "T08n0223_015:0332a14": "而為說法。眾生聞法，漸以三乘而得度脫。",
    "T08n0223_015:0332a15": "須菩提！是為菩薩摩訶薩為救世間故，發",
    "T08n0223_015:0332a16": "阿耨多羅三藐三菩提心。云何菩薩摩訶薩",
    "T08n0223_015:0332a17": "為世間歸故，發阿耨多羅三藐三菩提心？",
    "T08n0223_015:0332a18": "須菩提！菩薩摩訶薩得阿耨多羅三藐三菩",
    "T08n0223_015:0332a19": "提時，拔出眾生生老病死相憂悲愁惱法，",
    "T08n0223_015:0332a20": "著無畏岸涅槃處。須菩提！是為菩薩摩訶",
    "T08n0223_015:0332a21": "薩為世間歸故，發阿耨多羅三藐三菩提心。",
    "T08n0223_015:0332a22": "云何菩薩摩訶薩為世間依處故，發阿耨多",
    "T08n0223_015:0332a23": "羅三藐三菩提心？須菩提！菩薩摩訶薩得",
    "T08n0223_015:0332a24": "阿耨多羅三藐三菩提時，為眾生說一切",
    "T08n0223_015:0332a25": "法無依處。須菩提！是為菩薩摩訶薩為世",
    "T08n0223_015:0332a26": "間依處故，發阿耨多羅三藐三菩提心。」須",
    "T08n0223_015:0332a27": "菩提白佛言：「世尊！云何一切法無依處？」佛",
    "T08n0223_015:0332a28": "言：「色不相續即是色無生，色無生即是色",
    "T08n0223_015:0332a29": "不滅，色無滅即是色無依處；受想行識",
    "T08n0223_015:0332b01": "乃至一切種智亦如是。須菩提！是為菩",
    "T08n0223_015:0332b02": "薩摩訶薩為世間依處故，發阿耨多羅三",
    "T08n0223_015:0332b03": "藐三菩提心。云何菩薩摩訶薩為世間究",
    "T08n0223_015:0332b04": "竟道故，發阿耨多羅三藐三菩提心？須菩",
    "T08n0223_015:0332b05": "提！菩薩摩訶薩得阿耨多羅三藐三菩提",
    "T08n0223_015:0332b06": "時，為眾生說如是法：色究竟相非是",
    "T08n0223_015:0332b07": "色，受想行識乃至一切種智究竟相非是一",
    "T08n0223_015:0332b08": "切種智。須菩提！如究竟相，一切法相亦如",
    "T08n0223_015:0332b09": "是。」須菩提言：「世尊！若一切法相如究竟",
    "T08n0223_015:0332b10": "相者，云何諸菩薩摩訶薩皆應得阿耨多",
    "T08n0223_015:0332b11": "羅三藐三菩提？何以故？世尊！色究竟相中",
    "T08n0223_015:0332b12": "無有分別，受想行識究竟相中無有分",
    "T08n0223_015:0332b13": "別，乃至一切種智究竟相中無有分別，所",
    "T08n0223_015:0332b14": "謂是色、是受想行識，乃至是一切種智。」佛",
    "T08n0223_015:0332b15": "告須菩提：「如是，如是！色究竟相中無有",
    "T08n0223_015:0332b16": "分別，受想行識乃至一切種智究竟相中無",
    "T08n0223_015:0332b17": "有分別，所謂是色乃至是一切種智。須菩",
    "T08n0223_015:0332b18": "提！是為菩薩摩訶薩難事，如是觀諸法寂",
    "T08n0223_015:0332b19": "滅相而心不沒不却。何以故？菩薩摩訶薩",
    "T08n0223_015:0332b20": "作是念：『是諸深法，我應如是知，得阿耨多",
    "T08n0223_015:0332b21": "羅三藐三菩提。如是寂滅微妙法，當為眾",
    "T08n0223_015:0332b22": "生說。』是為菩薩摩訶薩為世間究竟道故，",
    "T08n0223_015:0332b23": "發阿耨多羅三藐三菩提心。云何菩薩摩訶",
    "T08n0223_015:0332b24": "薩為世間洲故，發阿耨多羅三藐三菩提",
    "T08n0223_015:0332b25": "心？須菩提！譬如江河大海四邊水斷是",
    "T08n0223_015:0332b26": "名為洲。須菩提！色亦如是前後際斷，受",
    "T08n0223_015:0332b27": "想行識前後際斷，乃至一切種智前後際斷。",
    "T08n0223_015:0332b28": "以是前後際斷故，一切法亦斷。須菩提！是",
    "T08n0223_015:0332b29": "一切法前後際斷故，即是寂滅，即是妙寶，",
    "T08n0223_015:0332c01": "所謂空、無所得、愛盡、無餘、離欲、涅槃。須菩",
    "T08n0223_015:0332c02": "提！若菩薩摩訶薩得阿耨多羅三藐三菩",
    "T08n0223_015:0332c03": "提時，以寂滅微妙法為眾生說。須菩提！是",
    "T08n0223_015:0332c04": "為菩薩摩訶薩為世間洲故，發阿耨多羅三",
    "T08n0223_015:0332c05": "藐三菩提心。云何菩薩摩訶薩為世間將導",
    "T08n0223_015:0332c06": "故，發阿耨多羅三藐三菩提心？須菩提！",
    "T08n0223_015:0332c07": "菩薩摩訶薩得阿耨多羅三藐三菩提時，為",
    "T08n0223_015:0332c08": "眾生說色不生不滅不垢不淨，說受想行識",
    "T08n0223_015:0332c09": "不生不滅不垢不淨，說十二入、十八界、四",
    "T08n0223_015:0332c10": "念處乃至八聖道分、四禪、四無量心、四無色定、",
    "T08n0223_015:0332c11": "五神通不生不滅不垢不淨，說須陀洹果乃",
    "T08n0223_015:0332c12": "至阿羅漢果、辟支佛道不生不滅不垢不淨，",
    "T08n0223_015:0332c13": "說佛十力乃至一切種智不生不滅不垢不",
    "T08n0223_015:0332c14": "淨。須菩提！是為菩薩摩訶薩為世間將導",
    "T08n0223_015:0332c15": "故，發阿耨多羅三藐三菩提心。云何菩薩摩",
    "T08n0223_015:0332c16": "訶薩為世間趣故，發阿耨多羅三藐三菩提",
    "T08n0223_015:0332c17": "心？須菩提！菩薩摩訶薩得阿耨多羅三藐",
    "T08n0223_015:0332c18": "三菩提時，為眾生說色趣空，說受想行",
    "T08n0223_015:0332c19": "識趣空，乃至說一切種智趣空。為眾生",
    "T08n0223_015:0332c20": "說色非趣非不趣。何以故？是色空相，非趣",
    "T08n0223_015:0332c21": "非不趣。說受想行識非趣非不趣。何以",
    "T08n0223_015:0332c22": "故？是受想行識空相，非趣非不趣。乃至一",
    "T08n0223_015:0332c23": "切種智非趣非不趣。何以故？是一切種智",
    "T08n0223_015:0332c24": "空相，非趣非不趣。如是，須菩提！菩薩摩訶",
    "T08n0223_015:0332c25": "薩為世間趣故，發阿耨多羅三藐三菩提",
    "T08n0223_015:0332c26": "心。何以故？一切法趣空，是趣不過。何以",
    "T08n0223_015:0332c27": "故？空中趣不趣不可得故。須菩提！一切",
    "T08n0223_015:0332c28": "法趣無相，是趣不過。何以故？無相中趣不",
    "T08n0223_015:0332c29": "趣不可得故。須菩提！一切法趣無作，是",
    "T08n0223_015:0333a01": "趣不過。何以故？無作中趣不趣不可得",
    "T08n0223_015:0333a02": "故。須菩提！一切法趣無起，是趣不過。",
    "T08n0223_015:0333a03": "何以故？無起中趣不趣不可得故。須菩提！",
    "T08n0223_015:0333a04": "一切法趣無所有、不生不滅不垢不淨，是趣",
    "T08n0223_015:0333a05": "不過。何以故？無所有、不生不滅不垢不淨中",
    "T08n0223_015:0333a06": "趣不趣不可得故。須菩提！一切法趣夢，是",
    "T08n0223_015:0333a07": "趣不過。何以故？夢中趣不趣不可得故。",
    "T08n0223_015:0333a08": "須菩提！一切法趣幻、趣響、趣影、趣化，是趣",
    "T08n0223_015:0333a09": "不過。何以故？是化等中趣不趣不可得",
    "T08n0223_015:0333a10": "故。須菩提！一切法趣無量無邊，是趣不過。",
    "T08n0223_015:0333a11": "何以故？無量無邊中趣不趣不可得故。須菩",
    "T08n0223_015:0333a12": "提！一切法趣不與不取，是趣不過。何以故？",
    "T08n0223_015:0333a13": "不與不取中趣非趣不可得故。須菩提！一切",
    "T08n0223_015:0333a14": "法趣不舉不下，是趣不過。何以故？不舉不",
    "T08n0223_015:0333a15": "下中趣不趣不可得故。須菩提！一切法趣",
    "T08n0223_015:0333a16": "不來不去，是趣不過。何以故？不來不",
    "T08n0223_015:0333a17": "去中趣不趣不可得故。須菩提！一切法趣",
    "T08n0223_015:0333a18": "不入不出、不合不散、不著不斷，是趣",
    "T08n0223_015:0333a19": "不過。何以故？不著不斷中趣不趣不可得",
    "T08n0223_015:0333a20": "故。須菩提！一切法趣我、眾生、壽命、人、起使、",
    "T08n0223_015:0333a21": "起作使、作者、知者、見者，是趣不過。何以故？",
    "T08n0223_015:0333a22": "我乃至知者見者畢竟不可得，云何當",
    "T08n0223_015:0333a23": "有趣不趣？須菩提！一切法趣有常，是趣",
    "T08n0223_015:0333a24": "不過。何以故？有常畢竟不可得，云何",
    "T08n0223_015:0333a25": "當有趣不趣？須菩提！一切法趣樂、淨、我，",
    "T08n0223_015:0333a26": "是趣不過。何以故？樂、淨、我畢竟不可得，",
    "T08n0223_015:0333a27": "云何當有趣不趣？須菩提！一切法趣無常、",
    "T08n0223_015:0333a28": "苦、不淨、無我，是趣不過。何以故？無常、苦、不",
    "T08n0223_015:0333a29": "淨、無我畢竟不可得，云何當有趣不趣？須",
    "T08n0223_015:0333b01": "菩提！一切法趣欲事，是趣不過。何以故？",
    "T08n0223_015:0333b02": "欲事畢竟不可得，云何當有趣不趣？須菩",
    "T08n0223_015:0333b03": "提！一切法趣瞋事、癡事、見事，是趣不過。何",
    "T08n0223_015:0333b04": "以故？瞋事、癡事、見事畢竟不可得，云何",
    "T08n0223_015:0333b05": "當有趣不趣？須菩提！一切法趣如，是趣不",
    "T08n0223_015:0333b06": "過。何以故？如中無來無去故。須菩提！一",
    "T08n0223_015:0333b07": "切法趣法性、實際、不可思議性，是趣不過。何",
    "T08n0223_015:0333b08": "以故？法性、實際、不可思議性中無來無去故。",
    "T08n0223_015:0333b09": "須菩提！一切法趣平等，是趣不過。何以故？",
    "T08n0223_015:0333b10": "平等中趣非趣不可得故。須菩提！一切法",
    "T08n0223_015:0333b11": "趣不動相，是趣不過。何以故？不動相中趣",
    "T08n0223_015:0333b12": "不趣不可得故。須菩提！一切法趣色，是趣",
    "T08n0223_015:0333b13": "不過。何以故？色畢竟不可得，云何當有",
    "T08n0223_015:0333b14": "趣不趣？須菩提！一切法趣受想行識，是趣",
    "T08n0223_015:0333b15": "不過。何以故？受想行識畢竟不可得，云何",
    "T08n0223_015:0333b16": "當有趣不趣？十二入、十八界亦如是。須菩",
    "T08n0223_015:0333b17": "提！一切法趣檀那波羅蜜，是趣不過。何以",
    "T08n0223_015:0333b18": "故？檀那畢竟不可得，云何當有趣不趣？",
    "T08n0223_015:0333b19": "須菩提！一切法趣尸羅波羅蜜，是趣不過。",
    "T08n0223_015:0333b20": "何以故？尸羅畢竟不可得故，云何當有",
    "T08n0223_015:0333b21": "趣不趣？須菩提！一切法趣羼提波羅蜜，是趣",
    "T08n0223_015:0333b22": "不過。何以故？羼提畢竟不可得故，云何",
    "T08n0223_015:0333b23": "當有趣不趣？須菩提！一切法趣毘梨耶波",
    "T08n0223_015:0333b24": "羅蜜，是趣不過。何以故？毘梨耶畢竟不可得",
    "T08n0223_015:0333b25": "故，云何當有趣不趣。須菩提！一切法趣",
    "T08n0223_015:0333b26": "禪那波羅蜜，是趣不過。何以故？禪那畢竟不",
    "T08n0223_015:0333b27": "可得故，云何當有趣不趣？須菩提！一切",
    "T08n0223_015:0333b28": "法趣般若波羅蜜，是趣不過。何以故？般若",
    "T08n0223_015:0333b29": "波羅蜜畢竟不可得故，云何當有趣不",
    "T08n0223_015:0333c01": "趣？須菩提！一切法趣內空，是趣不過。何",
    "T08n0223_015:0333c02": "以故？內空畢竟不可得故，云何當有趣",
    "T08n0223_015:0333c03": "不趣？須菩提！一切法趣外空，是趣不過。",
    "T08n0223_015:0333c04": "何以故？外空畢竟不可得故，云何當有趣",
    "T08n0223_015:0333c05": "不趣？須菩提！一切法趣內外空，是趣不過。",
    "T08n0223_015:0333c06": "何以故？內外空畢竟不可得故，云何當有",
    "T08n0223_015:0333c07": "趣不趣？乃至一切法趣無法有法空、是趣",
    "T08n0223_015:0333c08": "不過。何以故？無法有法空畢竟不可得故，",
    "T08n0223_015:0333c09": "云何當有趣不趣？須菩提！一切法趣四念",
    "T08n0223_015:0333c10": "處乃至八聖道分，是趣不過。何以故？四念",
    "T08n0223_015:0333c11": "處乃至八聖道分畢竟不可得故，云何當",
    "T08n0223_015:0333c12": "有趣不趣？須菩提！一切法趣佛十力乃",
    "T08n0223_015:0333c13": "至一切種智，是趣不過。何以故？一切種智",
    "T08n0223_015:0333c14": "中趣不趣不可得故。須菩提！一切法趣須",
    "T08n0223_015:0333c15": "陀洹果、斯陀含果、阿那含果、阿羅漢果、辟支佛",
    "T08n0223_015:0333c16": "道，是趣不過。何以故？須陀洹果乃至辟支佛",
    "T08n0223_015:0333c17": "道中趣不趣不可得故。須菩提！一切法",
    "T08n0223_015:0333c18": "趣阿耨多羅三藐三菩提，是趣不過。何以",
    "T08n0223_015:0333c19": "故？阿耨多羅三藐三菩提中趣不趣不可得",
    "T08n0223_015:0333c20": "故。須菩提！一切法趣須陀洹乃至佛，是趣",
    "T08n0223_015:0333c21": "不過。何以故？須陀洹乃至佛中趣不趣不",
    "T08n0223_015:0333c22": "可得故。」須菩提白佛言：「世尊！是深般若波",
    "T08n0223_015:0333c23": "羅蜜，誰能信解者？」佛告須菩提：「有菩薩摩",
    "T08n0223_015:0333c24": "訶薩，先於諸佛所久行六波羅蜜，善根純",
    "T08n0223_015:0333c25": "熟，供養無數百千萬億諸佛，與善知識相",
    "T08n0223_015:0333c26": "隨，是輩人能信解是深般若波羅蜜。」須",
    "T08n0223_015:0333c27": "菩提白佛言：「世尊！能信解是深般若波",
    "T08n0223_015:0333c28": "羅蜜者，有何等性？何等相？何等貌？」佛言：",
    "T08n0223_015:0333c29": "「欲瞋癡斷離是性相貌，是菩薩摩訶薩則能",
    "T08n0223_015:0334a01": "信解深般若波羅蜜。」",
    "T08n0223_015:0334a02": "◎摩訶般若波羅蜜經趣智品第五十三",
    "T08n0223_015:0334a03": "須菩提白佛言：「世尊！是諸菩薩摩訶薩解",
    "T08n0223_015:0334a04": "深般若波羅蜜者，當趣何所？」佛告須菩提：",
    "T08n0223_015:0334a05": "「是菩薩摩訶薩解深般若波羅蜜，當趣一切",
    "T08n0223_015:0334a06": "種智。」須菩提白佛言：「世尊！是菩薩摩訶薩",
    "T08n0223_015:0334a07": "能趣一切種智者，則為一切眾生所歸趣",
    "T08n0223_015:0334a08": "修般若波羅蜜故。世尊！修般若波羅蜜即",
    "T08n0223_015:0334a09": "是修一切法。世尊！無所修是修般若波羅",
    "T08n0223_015:0334a10": "蜜；不受修、壞修是修般若波羅蜜。」佛告須",
    "T08n0223_015:0334a11": "菩提：「何法壞故，般若波羅蜜為壞修？」「世",
    "T08n0223_015:0334a12": "尊！色壞故，般若波羅蜜為壞修；受想行識、",
    "T08n0223_015:0334a13": "十二處、十八界壞故，般若波羅蜜為壞修；",
    "T08n0223_015:0334a14": "我乃至知者見者壞故，般若波羅蜜為壞修。",
    "T08n0223_015:0334a15": "世尊！檀那波羅蜜壞故，般若波羅蜜為壞",
    "T08n0223_015:0334a16": "修；乃至般若波羅蜜壞故，般若波羅蜜為",
    "T08n0223_015:0334a17": "壞修。內空乃至無法有法空，四念處乃至十",
    "T08n0223_015:0334a18": "八不共法，須陀洹果乃至一切種智壞故，般",
    "T08n0223_015:0334a19": "若波羅蜜為壞修。」佛言：「如是，如是！須菩",
    "T08n0223_015:0334a20": "提！色壞故，般若波羅蜜為壞修；乃至一切",
    "T08n0223_015:0334a21": "種智壞故，般若波羅蜜為壞修。」爾時佛告",
    "T08n0223_015:0334a22": "須菩提：「是深般若波羅蜜中，阿惟越致菩薩",
    "T08n0223_015:0334a23": "摩訶薩應當驗知。若菩薩摩訶薩於是深",
    "T08n0223_015:0334a24": "般若波羅蜜中不著，當知是阿惟越致相。",
    "T08n0223_015:0334a25": "禪那波羅蜜乃至檀那波羅蜜中不著，四念",
    "T08n0223_015:0334a26": "處乃至一切種智中不著，當知是阿惟越",
    "T08n0223_015:0334a27": "致。若阿惟越致菩薩摩訶薩行深般若波",
    "T08n0223_015:0334a28": "羅蜜時，不以他語為堅要，亦不隨他教",
    "T08n0223_015:0334a29": "行。阿惟越致菩薩摩訶薩不為欲心、瞋心、",
    "T08n0223_015:0334b01": "癡心所牽。若阿惟越致菩薩摩訶薩，不遠",
    "T08n0223_015:0334b02": "離六波羅蜜。若阿惟越致菩薩摩訶薩，聞",
    "T08n0223_015:0334b03": "說深般若波羅蜜時，心不驚不沒不怖不",
    "T08n0223_015:0334b04": "畏不悔，歡喜樂聞、受持讀誦、正憶念、如說",
    "T08n0223_015:0334b05": "行。須菩提！當知是菩薩先世已問是深",
    "T08n0223_015:0334b06": "般若波羅蜜中事，已受持讀誦說、正憶念。何",
    "T08n0223_015:0334b07": "以故？是菩薩摩訶薩有大威德故，聞是深",
    "T08n0223_015:0334b08": "般若波羅蜜，心不驚不怖不畏不沒不悔，",
    "T08n0223_015:0334b09": "歡喜樂聞、受持讀誦、正憶念。」須菩提白佛言：",
    "T08n0223_015:0334b10": "「世尊！若菩薩摩訶薩聞深般若波羅蜜，不",
    "T08n0223_015:0334b11": "驚不怖乃至正憶念。世尊！是菩薩摩訶薩",
    "T08n0223_015:0334b12": "云何行是般若波羅蜜？」佛言：「隨順一切種",
    "T08n0223_015:0334b13": "智心，是菩薩摩訶薩應如是行般若波羅",
    "T08n0223_015:0334b14": "蜜。」「世尊！云何名隨順一切種智心，是菩薩",
    "T08n0223_015:0334b15": "摩訶薩應如是行般若波羅蜜？」佛言：「以空",
    "T08n0223_015:0334b16": "隨順，是為菩薩摩訶薩行深般若波羅蜜。",
    "T08n0223_015:0334b17": "以無相、無作、無所有、不生不滅不垢不淨隨",
    "T08n0223_015:0334b18": "順，是菩薩摩訶薩應如是行般若波羅蜜。",
    "T08n0223_015:0334b19": "以如夢、幻、焰、響、化隨順，是行般若波羅",
    "T08n0223_015:0334b20": "蜜。」須菩提白佛言：「佛說以空隨順乃至",
    "T08n0223_015:0334b21": "如夢如幻隨順，是行般若波羅蜜。世尊！",
    "T08n0223_015:0334b22": "是菩薩摩訶薩行何法，若色、若受想行識",
    "T08n0223_015:0334b23": "乃至一切種智？」佛告須菩提：「菩薩摩訶薩",
    "T08n0223_015:0334b24": "不行色、不行受想行識，乃至不行一切種",
    "T08n0223_015:0334b25": "智。何以故？是菩薩行處，無作法、無壞法，",
    "T08n0223_015:0334b26": "無所從來亦無所去，無住處，是法不可",
    "T08n0223_015:0334b27": "數、無有量。若無數無量，是法不可得，不",
    "T08n0223_015:0334b28": "可以色得乃至不可以一切種智得。何",
    "T08n0223_015:0334b29": "以故？色即是薩婆若，薩婆若即是色。乃",
    "T08n0223_015:0334c01": "至一切種智即是薩婆若，薩婆若即是一切",
    "T08n0223_015:0334c02": "種智。若色如相乃至一切種智如相，皆是一",
    "T08n0223_015:0334c03": "如，無二無別。色如相、薩婆若如相，一如，無",
    "T08n0223_015:0334c04": "二無別。乃至一切種智亦如是。」",
    "T08n0223_015:0334c05": "◎摩訶般若波羅蜜經卷第十五"
}