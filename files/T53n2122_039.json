{
    "T53n2122_039:0591a09": "法苑珠林卷第三十九",
    "T53n2122_039:0591a11": "西明寺沙門釋道世撰",
    "T53n2122_039:0591a12": "伽藍篇第三十六(此有三部)",
    "T53n2122_039:0591a13": "述意部營造部致敬部",
    "T53n2122_039:0591a14": "述意部第一",
    "T53n2122_039:0591a15": "[0591a15] 原夫伽藍者。昔布金西域肇樹福基。締搆東",
    "T53n2122_039:0591a16": "川終祈淨業。所以寶塔蘊其光明。精舍圖",
    "T53n2122_039:0591a17": "其形像。遍滿三千之界。住持一萬之年。建苦",
    "T53n2122_039:0591a18": "海之舟航。為信根之枝幹。&#x89A9;則發心。見便忘",
    "T53n2122_039:0591a19": "返。益福生善。稱為伽藍也。但惟年代日遠法",
    "T53n2122_039:0591a20": "教衰替。寺像雖立敬福罕儔。或真或偽。改換",
    "T53n2122_039:0591a21": "隨情。或精或&#x9E81;。乃同糞土。遂令目&#x89A9;其&#x8FF9;",
    "T53n2122_039:0591a22": "莫識厥旨。日用其事不知所由。是以行道之",
    "T53n2122_039:0591a23": "眾心無所安。流俗之徒於法無敬。輕慢於是",
    "T53n2122_039:0591a24": "乎生。陵蹈於是乎起。欲以此護法。不亦難哉",
    "T53n2122_039:0591a25": "者乎。是以古德寺誥。乃有多名。或名道場。",
    "T53n2122_039:0591a26": "即無生廷也。或名為寺。即公廷也。或名淨住",
    "T53n2122_039:0591a27": "舍。或名法同舍。或名出世間舍。或名精舍。或",
    "T53n2122_039:0591a28": "名清淨無極園。或名金剛淨剎。或名寂滅道",
    "T53n2122_039:0591a29": "場。或名遠離惡處。或名親近善處。並隨義立",
    "T53n2122_039:0591b01": "各有所表。今道俗離居豈得稱名也。",
    "T53n2122_039:0591b02": "營造部第二",
    "T53n2122_039:0591b03": "[0591b03] 依宣律師祇桓寺感通記云。經律大明祇桓",
    "T53n2122_039:0591b04": "寺之基趾。多云八十頃地一百二十院。准約",
    "T53n2122_039:0591b05": "東西近有十里。南北七百餘步祇陀須達二",
    "T53n2122_039:0591b06": "人共造。成之已後經二百年被燒都盡。則當",
    "T53n2122_039:0591b07": "此土姬周第十三主平王之三十一年。祇",
    "T53n2122_039:0591b08": "陀太子初雖不許賣。後見布金欣然奉施。即",
    "T53n2122_039:0591b09": "告長者。吾自造寺不假於卿。須達不許。因此",
    "T53n2122_039:0591b10": "共造。太子立願。後若荒廢願樹還生。恰至被",
    "T53n2122_039:0591b11": "燒屋宇頓盡。所立樹者如本不殊。何以被燒。",
    "T53n2122_039:0591b12": "良由須達為凡之時賣肉得財。居賤出貴常",
    "T53n2122_039:0591b13": "願荒儉。家雖巨富財由穢心。以此造寺終",
    "T53n2122_039:0591b14": "遭煨燼。太子願力淨心樹生。業行有殊表之",
    "T53n2122_039:0591b15": "染淨也。於後五百年有旃育迦王。依地而起。",
    "T53n2122_039:0591b16": "十不及一。經于百年被賊燒盡。經十三年有",
    "T53n2122_039:0591b17": "王六師迦者。依前重造。屋宇壯麗皆寶莊嚴。",
    "T53n2122_039:0591b18": "一百年後惡王壞之為殺人場。四天王及娑",
    "T53n2122_039:0591b19": "竭龍王忿之。以大石壓之殺毀者。經九十年",
    "T53n2122_039:0591b20": "荒無人物。忉利天王令第二子下為人王。又",
    "T53n2122_039:0591b21": "依地造。莊飾嚴好過佛在時。經百五十年魔",
    "T53n2122_039:0591b22": "天燒滅。則當此土漢末獻帝二十九年。以事",
    "T53n2122_039:0591b23": "往徵。顯宗已後和安桓靈之代。西域往來行",
    "T53n2122_039:0591b24": "人接踵。則見天王葺構之作。祇樹載茂之",
    "T53n2122_039:0591b25": "緣。後雖有造者僅接遺基。至于今日荒涼而",
    "T53n2122_039:0591b26": "已。依南天王子撰祇桓圖一百卷。北天王子",
    "T53n2122_039:0591b27": "撰五大精舍圖二百卷。各在本天不可具述。",
    "T53n2122_039:0591b28": "夫造寺法用不可楷定。隨其施主物有豐儉。",
    "T53n2122_039:0591b29": "雖量力而作。然須用心精誠而造。寺物雖小",
    "T53n2122_039:0591c01": "得福弘大。故無上依經云。雖造四果聖人塔",
    "T53n2122_039:0591c02": "廟滿四天下盡形供養。不如有人佛涅槃後",
    "T53n2122_039:0591c03": "取佛舍利造塔供養。所得功德勝前功德。百",
    "T53n2122_039:0591c04": "千萬億分不可為喻也。一由福有優劣。二由",
    "T53n2122_039:0591c05": "心有強弱。若有真心。縱小尚得福多。何況於",
    "T53n2122_039:0591c06": "大。若有偽心。縱大尚得福少。何況於小。是",
    "T53n2122_039:0591c07": "故行者。若欲造作必須殷重。不得輕慢也。如",
    "T53n2122_039:0591c08": "賢愚經云。天語須達長者云。汝往見佛得利",
    "T53n2122_039:0591c09": "無量。正使今得百車珍寶。不如轉足一步",
    "T53n2122_039:0591c10": "至趣世尊。正使今得百車象珍寶。不如舉",
    "T53n2122_039:0591c11": "足一步往趣世尊。正使今得一四天下滿中",
    "T53n2122_039:0591c12": "珍寶。不如舉足一步至向世尊。所得利益盈",
    "T53n2122_039:0591c13": "逾於彼百千萬倍。聞已歡喜。佛為說法成須",
    "T53n2122_039:0591c14": "陀洹果。須達問舍利弗。世尊足行日能幾里。",
    "T53n2122_039:0591c15": "舍利弗言。日半由旬。如轉輪王足行之法。世",
    "T53n2122_039:0591c16": "尊亦爾。時須達長者。即於道次。住二十里",
    "T53n2122_039:0591c17": "作停舍。須達請太子欲買園造精舍。祇陀太",
    "T53n2122_039:0591c18": "子言。若能以黃金布地令間無空者。便當相",
    "T53n2122_039:0591c19": "與。須達曰諾。謹隨其價。太子秖言。我戲語",
    "T53n2122_039:0591c20": "耳。須達言。太子不應妄語。即共與訟。時首陀",
    "T53n2122_039:0591c21": "會天化作一人。為評詳言。夫太子法不應妄",
    "T53n2122_039:0591c22": "語。價既已決不宜中悔。太子遂與之。便使",
    "T53n2122_039:0591c23": "人象負金出八十頃中。須臾欲滿。殘餘少地",
    "T53n2122_039:0591c24": "(雜阿含經。殘五百步。孛經亦云。太子秖有園八十頃去城不遠)須達思惟。何",
    "T53n2122_039:0591c25": "藏金足不多不少。當取滿之。祇陀問言。嫌貴",
    "T53n2122_039:0591c26": "置之。當言不也。自念金藏何者可足當補",
    "T53n2122_039:0591c27": "滿。祇陀念言。佛必大德。乃使斯人輕寶乃爾。",
    "T53n2122_039:0591c28": "教齊且止勿更出金。園地屬卿樹木屬我。我",
    "T53n2122_039:0591c29": "自上佛共立精舍。須達歡喜。即然可之。即便",
    "T53n2122_039:0592a01": "歸家當施功作。六師聞之往白國王。長者須",
    "T53n2122_039:0592a02": "達買祇陀園。欲為瞿曇沙門興立精舍。聽我",
    "T53n2122_039:0592a03": "徒眾與共捔術。沙門得勝便聽起立。若其",
    "T53n2122_039:0592a04": "不如不得起也。瞿曇徒眾住王舍城。我等徒",
    "T53n2122_039:0592a05": "眾當住於此。王報須達。六師出如此言。須達",
    "T53n2122_039:0592a06": "愁惱不樂。舍利弗怪問不樂。須達具述報",
    "T53n2122_039:0592a07": "之。舍利弗言。正使六師滿閻浮提。數如竹林",
    "T53n2122_039:0592a08": "不能動吾足上一毛。欲捔何等。自恣聽之。",
    "T53n2122_039:0592a09": "須達歡喜。即報國王。&#x5374;後七日當於城外寬",
    "T53n2122_039:0592a10": "博之處。時舍利弗共勞度差各現神變。外道",
    "T53n2122_039:0592a11": "不如(具在經文)時舍利弗既見外道受屈。即為說",
    "T53n2122_039:0592a12": "法。隨其本行宿福因緣各得道&#x8FF9;。六師徒眾",
    "T53n2122_039:0592a13": "三億弟子。於舍利弗所出家學道。捔技訖",
    "T53n2122_039:0592a14": "已各還所止。長者須達共舍利弗往圖精舍。",
    "T53n2122_039:0592a15": "須達自手捉繩一頭。時舍利弗自捉一頭。共",
    "T53n2122_039:0592a16": "經精舍。時舍利弗欣然含笑。須達問言。尊",
    "T53n2122_039:0592a17": "人何笑。答言。汝始於此經地。六欲天中宮",
    "T53n2122_039:0592a18": "殿已成。即借道眼悉見六天嚴淨宮殿。問舍",
    "T53n2122_039:0592a19": "利弗。是六天何處最樂。舍利弗言。下三欲",
    "T53n2122_039:0592a20": "染。上二憍逸。第四天中少欲知足。常有一",
    "T53n2122_039:0592a21": "生補處菩薩。來生其中。法訓不絕。須達言曰。",
    "T53n2122_039:0592a22": "我正當生第四天中。出言已竟餘宮悉滅。唯",
    "T53n2122_039:0592a23": "第四天宮殿湛然。復更徙繩。時舍利弗慘然",
    "T53n2122_039:0592a24": "憂色。即問。尊者何故憂色。答言。汝今見此地",
    "T53n2122_039:0592a25": "中蟻子不。對曰已見。時舍利弗語須達言。",
    "T53n2122_039:0592a26": "汝於過去毘婆尸佛。亦於此地為彼世尊起",
    "T53n2122_039:0592a27": "立精舍。而此蟻子在此中生。乃至七佛已來",
    "T53n2122_039:0592a28": "汝皆為佛起立精舍。而此蟻子亦在中生。至",
    "T53n2122_039:0592a29": "今九十一劫受一種身不得解脫。生死長遠",
    "T53n2122_039:0592b01": "唯福為要。不可不種。是時須達悲心憐傷。經",
    "T53n2122_039:0592b02": "地已竟起立精舍。為佛作窟。以妙栴檀用為",
    "T53n2122_039:0592b03": "香泥。別房住止千二百處。凡百二十處別打",
    "T53n2122_039:0592b04": "揵椎。施設已竟。欲往請佛。即往白王。王聞即",
    "T53n2122_039:0592b05": "遣請佛。世尊與諸四眾前後圍繞。放大火明",
    "T53n2122_039:0592b06": "震動天地。遍照三千。城中伎樂不鼓自鳴。盲",
    "T53n2122_039:0592b07": "聾病者皆得具足。男女大小&#x89A9;斯瑞應。歡喜",
    "T53n2122_039:0592b08": "踊躍來詣佛所。十八億人都悉來集聚。爾時",
    "T53n2122_039:0592b09": "世尊。隨病投藥。為說妙法。各得道&#x8FF9;。佛告阿",
    "T53n2122_039:0592b10": "難。今此園地須達所買。林樹華果祇陀所有。",
    "T53n2122_039:0592b11": "二人同心共立精舍。應當與號太子祇陀樹",
    "T53n2122_039:0592b12": "給孤獨食園。名字流布傳示後世。爾時阿難",
    "T53n2122_039:0592b13": "及四部眾。聞佛所說頂戴奉行。又涅槃經云。",
    "T53n2122_039:0592b14": "須達取金隨集布地。一日之中唯五百步。金",
    "T53n2122_039:0592b15": "未周遍。祇陀即語須達。餘未遍者不復須金。",
    "T53n2122_039:0592b16": "請以見與。我自為佛造立門樓。常使如來經",
    "T53n2122_039:0592b17": "由入出。祇陀大子自造門坊。須達長者七",
    "T53n2122_039:0592b18": "日之中成立大房。足三百口。禪坊靜處六十",
    "T53n2122_039:0592b19": "三所。冬室夏堂各各別異。&#x53A8;坊浴室洗&#x811A;之",
    "T53n2122_039:0592b20": "處。大小圊廁無不備足。問曰。何故如來偏",
    "T53n2122_039:0592b21": "住此園耶。答曰。依真諦師傳云。過去第四拘",
    "T53n2122_039:0592b22": "留孫佛時。人壽四萬歲。有長者名曰毘沙。此",
    "T53n2122_039:0592b23": "地廣一由旬。純以金板布地。遍滿其上。奉施",
    "T53n2122_039:0592b24": "如來以為住處。第五拘那含牟尼佛時。人壽",
    "T53n2122_039:0592b25": "三萬歲。有長者名大家主。以此園地廣三十",
    "T53n2122_039:0592b26": "里。純以銀衣等遍布其地。并以乳牛及犢子",
    "T53n2122_039:0592b27": "充滿其中。奉施如來起為住處。第六迦葉波",
    "T53n2122_039:0592b28": "佛時。人壽二萬歲。有長者名大幡相。以此",
    "T53n2122_039:0592b29": "園地廣二十里。純以七寶遍布其地。奉施如",
    "T53n2122_039:0592c01": "來起為住處。第七今釋迦牟尼佛。人壽百歲",
    "T53n2122_039:0592c02": "時有長者名須達多。此園地廣唯十里。純",
    "T53n2122_039:0592c03": "以金餅布地周滿園中。金厚五寸。買此園地",
    "T53n2122_039:0592c04": "奉施如來起為住處。至後彌勒佛出世時。人",
    "T53n2122_039:0592c05": "壽八萬歲。須達爾時為蠰佉國大臣。名須",
    "T53n2122_039:0592c06": "達多。此園地還廣一由旬純以七寶遍滿布",
    "T53n2122_039:0592c07": "地。奉施如來起為住處。過去未來地雖延促。",
    "T53n2122_039:0592c08": "終是一所。能施之人雖有前後。據體而論還",
    "T53n2122_039:0592c09": "是一人。常為長者殷富熾盛。常充供養諸佛",
    "T53n2122_039:0592c10": "不絕。至釋迦時初得須陀洹果。臨終時得阿",
    "T53n2122_039:0592c11": "那含果。至彌勒佛出時方證阿羅漢果。故雜",
    "T53n2122_039:0592c12": "阿含經云。給孤獨長者疾病。佛自往看病。記",
    "T53n2122_039:0592c13": "其得阿那含果。乃至命終生兜率陀天。常下",
    "T53n2122_039:0592c14": "來禮拜佛聽法已還歸天上(此據&#x8FF9;中示其小說論實是大菩薩)又",
    "T53n2122_039:0592c15": "大集經云。佛告梵天王等。我諸聲聞現在未",
    "T53n2122_039:0592c16": "來三業相應。及與三種菩提相應。有學無學。",
    "T53n2122_039:0592c17": "具足持戒。多聞善行。度諸眾生於三有海。及",
    "T53n2122_039:0592c18": "諸施主。為我聲聞而造塔寺。亦復供給一切",
    "T53n2122_039:0592c19": "所須。及彼眷屬付囑汝等。勿令惡王非法",
    "T53n2122_039:0592c20": "惱亂。爾時梵釋天王龍王夜叉等。合掌向佛",
    "T53n2122_039:0592c21": "而作是言。大德婆伽婆。已有一切如來塔寺",
    "T53n2122_039:0592c22": "及阿蘭若處。及未來世。若在家出家人。為",
    "T53n2122_039:0592c23": "於世尊聲聞弟子造塔寺處。我等悉共守護。",
    "T53n2122_039:0592c24": "令離一切諸難&#x6091;畏。亦如有給施飲食衣服",
    "T53n2122_039:0592c25": "臥具湯藥一切所須。如是施主我等亦當護",
    "T53n2122_039:0592c26": "持養育。故七佛經云。護僧伽藍神斯有十八",
    "T53n2122_039:0592c27": "神。一名美音。二名梵音。三名天鼓。四名歎",
    "T53n2122_039:0592c28": "妙。五名歎美。六名摩妙。七名雷音。八名師",
    "T53n2122_039:0592c29": "子。九名妙歎。十名梵響。十一名人音。十二名",
    "T53n2122_039:0593a01": "佛奴。十三名歎德。十四名廣目。十五名妙眼。",
    "T53n2122_039:0593a02": "十六名徹聽。十七名徹視。十八名遍視。寺既",
    "T53n2122_039:0593a03": "有神護。居住之者亦宜自勵不得惰怠。恐招",
    "T53n2122_039:0593a04": "現報也。",
    "T53n2122_039:0593a05": "致敬部第三",
    "T53n2122_039:0593a06": "[0593a06] 述曰。依如西域。凡有士女既到伽藍。至寺門",
    "T53n2122_039:0593a07": "外慶已所遇。先整衣服總設一禮。入寺門已",
    "T53n2122_039:0593a08": "復設一拜。然後安庠直進。不得左右顧盻。",
    "T53n2122_039:0593a09": "故涅槃經云。往僧坊者有其七法。一者生信。",
    "T53n2122_039:0593a10": "二者禮拜。三者聽法。四者至心。五者思義。六",
    "T53n2122_039:0593a11": "者如說修。七者迴向大乘利安多人。住是",
    "T53n2122_039:0593a12": "七善最勝最上不可譬喻。又郁迦長者經。佛",
    "T53n2122_039:0593a13": "言。長者。居家菩薩入佛寺精舍。當住門外",
    "T53n2122_039:0593a14": "一心作禮。然後當入精舍自念言。我何時當",
    "T53n2122_039:0593a15": "得如是居寺出塵垢之處。又十住毘婆沙論",
    "T53n2122_039:0593a16": "云。在家菩薩若入佛寺。初欲入時。於寺門外",
    "T53n2122_039:0593a17": "五體投地應作是念。此是善人住處。行慈悲",
    "T53n2122_039:0593a18": "喜捨住處。是故須禮。若見諸比丘威儀具",
    "T53n2122_039:0593a19": "足。見已恭肅敬心禮拜親近問訊。又自愛",
    "T53n2122_039:0593a20": "經云。時有國王詣佛所。遙見精舍下車&#x5374;蓋。",
    "T53n2122_039:0593a21": "解劍脫履拱手直進。又僧祇律云。若行平視",
    "T53n2122_039:0593a22": "迴時合身。總迴行時先下&#x811A;跟後下&#x811A;指。又",
    "T53n2122_039:0593a23": "智度論云。出入來去安庠一心。舉足下足",
    "T53n2122_039:0593a24": "觀地而行。為避亂心為護眾生故。是名不退",
    "T53n2122_039:0593a25": "菩薩相。又西國寺圖云。行至佛所禮三拜竟。",
    "T53n2122_039:0593a26": "圍繞三匝唄讚三契。禮佛既已方至僧房。房",
    "T53n2122_039:0593a27": "外一拜然後入見上座。次第至下各設三拜。",
    "T53n2122_039:0593a28": "僧多一拜。若見非法之事不得譏訶。若發言",
    "T53n2122_039:0593a29": "嫌責自失善利。非入寺之宜。故涅槃經云。夫",
    "T53n2122_039:0593b01": "入寺者。棄捨刀杖雜物然後入寺。捨刀杖者。",
    "T53n2122_039:0593b02": "去瞋恚三寶心也。捨雜物者。去從三寶乞求",
    "T53n2122_039:0593b03": "心也。且除兩過乃可入寺。順佛而行不得逆",
    "T53n2122_039:0593b04": "行。設復緣礙左遶。常想佛在右。入出之時",
    "T53n2122_039:0593b05": "悉轉面向佛。禮拜三寶者。常念體唯是一。",
    "T53n2122_039:0593b06": "何者覺法滿足名佛。所覺之道名法。學佛道",
    "T53n2122_039:0593b07": "者名僧。則知一切凡聖體同無二也。若入寺",
    "T53n2122_039:0593b08": "時低頭看地。不得高視。見地有蟲勿誤傷",
    "T53n2122_039:0593b09": "殺。當歌唄讚歎不唾僧地。若見草木不淨即",
    "T53n2122_039:0593b10": "須除&#x5374;。又四分律云。入僧寺已應先禮佛塔。",
    "T53n2122_039:0593b11": "次禮聲聞塔。後禮第一上座乃至第四上座。",
    "T53n2122_039:0593b12": "又五分律云。若入僧多但別禮師。餘人總禮",
    "T53n2122_039:0593b13": "而去。又四分律云。得禮出家五眾亡人塔及",
    "T53n2122_039:0593b14": "如來塔。又五百問事云。弟子得禮師塚。以報",
    "T53n2122_039:0593b15": "恩故。又增一阿含經云。塔中不應禮餘人。又",
    "T53n2122_039:0593b16": "十誦律云。佛塔聲聞塔前自他不得禮。又五",
    "T53n2122_039:0593b17": "百問事云。佛塔前禮餘人得罪。又三千威儀",
    "T53n2122_039:0593b18": "經云。不得座上作禮(今時數有諸寺及以俗家。見有道俗在床上禮佛。此大憍慢",
    "T53n2122_039:0593b19": "譬如欲拜人王。豈得在床拜耶。人王尚自不許。何況法王。得相比耶)毘尼母論",
    "T53n2122_039:0593b20": "云。不得著革屣富羅入塔(此是靴履總名)五百問事",
    "T53n2122_039:0593b21": "云。若是淨潔靴履&#x97B5;屩等得著禮拜。僧祇",
    "T53n2122_039:0593b22": "律云。若受人禮拜不得如&#x7602;羊不語。當相",
    "T53n2122_039:0593b23": "問訊少病少惱。安樂不。道路不疲苦不。",
    "T53n2122_039:0593b24": "[0593b24] 述曰。若有士人。或難因緣須至寺宿。不得臥",
    "T53n2122_039:0593b25": "僧床席。必無私有借臥如法。然不得共僧同",
    "T53n2122_039:0593b26": "其床臥。故寶梁經云。共僧同床半身枯死墮",
    "T53n2122_039:0593b27": "地獄。受其大苦。僧未眠時不得在先眠。不得",
    "T53n2122_039:0593b28": "調戲言笑說非法語失於威儀驚動眾心。若",
    "T53n2122_039:0593b29": "有便利洟唾。為求法宿。不得出外者無犯。",
    "T53n2122_039:0593c01": "睡時右&#x8107;著床以&#x811A;相壘。心係明相念當早",
    "T53n2122_039:0593c02": "起。表出家因也。是故經云。仰臥者是脩羅",
    "T53n2122_039:0593c03": "臥。伏地臥者是餓鬼臥。左&#x8107;臥者是貪欲人",
    "T53n2122_039:0593c04": "臥。右&#x8107;臥者是出家人臥。眾僧未起在前早",
    "T53n2122_039:0593c05": "起。嚴儀容服至僧房前。故沙彌威儀經云。若",
    "T53n2122_039:0593c06": "入師房應三彈指。又三千威儀經云。若入師",
    "T53n2122_039:0593c07": "房當具五法。一於外彈指。二當脫帽。三作禮。",
    "T53n2122_039:0593c08": "四正住教坐乃坐。五不忘持經。又僧祇律云。",
    "T53n2122_039:0593c09": "弟子應晨起先右&#x811A;入師房已頭面禮足問安",
    "T53n2122_039:0593c10": "眠不。故善見論云。弟子參師當避六處。一不",
    "T53n2122_039:0593c11": "得當前。二不得當後。三不得太遠。四不得太",
    "T53n2122_039:0593c12": "逼。五不得處高。六不得上風立。當不近不遠",
    "T53n2122_039:0593c13": "側廂而立。令師小語得聞。不費尊力也。又",
    "T53n2122_039:0593c14": "欲行時。威儀進止皆不得離師。故善見論云。",
    "T53n2122_039:0593c15": "弟子從師行。不得遠師七尺。又沙彌威儀經",
    "T53n2122_039:0593c16": "云。弟子從師行。不得以足蹈師影。",
    "T53n2122_039:0593c17": "[0593c17] 述曰。若女人入寺法用同前。但不得在男子",
    "T53n2122_039:0593c18": "上坐形相語笑。脂粉塗面畫眉假飾。非法調",
    "T53n2122_039:0593c19": "戲共相排盪。持手掁人。必須攝心整容隨人",
    "T53n2122_039:0593c20": "教令。依次持香一心供養懺悔自責。生女人",
    "T53n2122_039:0593c21": "中常成隔礙。於此妙法修奉無因。不得自專",
    "T53n2122_039:0593c22": "由他而辦。一何苦哉。深生悲悼。若見沙彌禮",
    "T53n2122_039:0593c23": "如大僧。勿以小位而不加敬。此於大僧為小",
    "T53n2122_039:0593c24": "在俗為尊。如此等法竭力而行。法用既多。具",
    "T53n2122_039:0593c25": "在士女篇述。",
    "T53n2122_039:0593c26": "[0593c26] 述曰。若男女所修事訖。須欲出寺。佛塔前設",
    "T53n2122_039:0593c27": "禮三拜。還須右繞三匝合掌唄讚然後&#x5374;行。",
    "T53n2122_039:0593c28": "出寺門外復設一禮。若見僧時。徒眾若少各",
    "T53n2122_039:0593c29": "禮三拜。僧若多時總辭三拜。故善見論云。",
    "T53n2122_039:0594a01": "禮佛時應繞三匝三拜四方作禮合十指掌",
    "T53n2122_039:0594a02": "叉手於頂&#x5374;行而出。絕不見如來。更復作禮",
    "T53n2122_039:0594a03": "迴前而去(表慕戀三寶重疊報恩也)凡欲入寺之行為作出",
    "T53n2122_039:0594a04": "世之緣。建立寺者開淨土之因。供養僧者為",
    "T53n2122_039:0594a05": "出離之軌故。惟穢俗之鄙質入伽藍之浮剎。",
    "T53n2122_039:0594a06": "所有施為恐乖法式。若也還家微捨自贖。表",
    "T53n2122_039:0594a07": "僧有法施俗有財惠。舉動合宜內外俱益也。",
    "T53n2122_039:0594a08": "[0594a08] 頌曰。",
    "T53n2122_039:0594a09": " 玄風冠西土  內範軼東矜",
    "T53n2122_039:0594a10": " 大川開寶匣  福地下金繩",
    "T53n2122_039:0594a11": " 繡&#x7A93;高可映  畫栱疊相承",
    "T53n2122_039:0594a12": " 日馭非難假  雲師本易憑",
    "T53n2122_039:0594a13": " 陽樓疑難燧  陰軒類鑒水",
    "T53n2122_039:0594a14": " 迴題飛星沒  長楣宿露凝",
    "T53n2122_039:0594a15": " 旌門曙光轉  輦道夕雲蒸",
    "T53n2122_039:0594a16": " 祇桓多靈物  竹園滿休徵",
    "T53n2122_039:0594a17": " 虛薄筆難紀  微軀竊自凌",
    "T53n2122_039:0594a18": " 優遊徒可恃  恩蔭永難勝",
    "T53n2122_039:0594a19": "感應緣(略引一十九寺)",
    "T53n2122_039:0594a20": "晉建元寺并建康太清寺宋靈味寺在鍾山",
    "T53n2122_039:0594a21": "蔣林里漢平等寺寺在南京晉升平白",
    "T53n2122_039:0594a22": "塔寺在&#x7959;陵三井里晉白馬寺在建康中",
    "T53n2122_039:0594a23": "黃里臨海天台山石梁聖寺東海蓬萊山",
    "T53n2122_039:0594a24": "聖寺抱罕臨河唐述谷仙寺相州石鼓山",
    "T53n2122_039:0594a25": "竹林聖寺巖州林慮山靈隱聖寺晉陽冥",
    "T53n2122_039:0594a26": "寂山聖寺代州五臺山大孚聖寺魏太山",
    "T53n2122_039:0594a27": "丹嶺聖寺雍州太一山九空仙寺終南山",
    "T53n2122_039:0594a28": "大秦嶺竹林寺梁州道子午關南獨聖寺",
    "T53n2122_039:0594a29": "終南折谷炬明聖寺西域志諸山感供",
    "T53n2122_039:0594b01": "聖寺總述中邊化跡降靈記",
    "T53n2122_039:0594b02": "[0594b02] 晉建元寺。建康太清里寺基本。宋北第元徽",
    "T53n2122_039:0594b03": "二年宮人陳太妃造寺塔。舍利靈應相仍。每",
    "T53n2122_039:0594b04": "夕放光。寺大殿後畫迦毘羅王及毘沙門天",
    "T53n2122_039:0594b05": "王二像。若有僧侶失儀童豎褻慢者。無不影",
    "T53n2122_039:0594b06": "響表異使其恭肅。若使虔誠懺禮標心懇切",
    "T53n2122_039:0594b07": "者。必空中有彈指聲。或循繞翼衛。其間有",
    "T53n2122_039:0594b08": "請福祈願者。莫不剋諧。",
    "T53n2122_039:0594b09": "[0594b09] 宋靈味寺。建康鍾山蔣林里。宋永初三年。沙",
    "T53n2122_039:0594b10": "門法意起造。晉末有高逸沙門。莫顯名&#x8FF9;。巖",
    "T53n2122_039:0594b11": "栖谷飲。常在鍾山之阿。一夜忽聞怪石崩",
    "T53n2122_039:0594b12": "墜。聲振林薄。明旦履行唯見清泉湛然。因聚",
    "T53n2122_039:0594b13": "徒結宇。號曰靈味寺焉。",
    "T53n2122_039:0594b14": "[0594b14] 漠平等寺。廣平武穆王壞舍宅所立也。寺",
    "T53n2122_039:0594b15": "門外有金像一軀。高二丈八尺。相好端嚴。常",
    "T53n2122_039:0594b16": "有神驗。國之吉凶先炳祥異。孝昌三年十二",
    "T53n2122_039:0594b17": "月。此像面有悲容垂淚遍體皆濕。時人號曰",
    "T53n2122_039:0594b18": "佛汗。京師士女空市而觀。有一比丘。以淨綿",
    "T53n2122_039:0594b19": "拭其淚。須臾之間綿濕都盡。更以他綿換拭。",
    "T53n2122_039:0594b20": "俄然復濕。如此三日乃止。至明年四月。爾朱",
    "T53n2122_039:0594b21": "榮入雒陽誅戮百官。死亡塗地。至永安二年",
    "T53n2122_039:0594b22": "三月。此像復汗。京邑仕庶復往觀視。五月",
    "T53n2122_039:0594b23": "北海入雒。莊帝北巡。七月北海大敗。所將",
    "T53n2122_039:0594b24": "江淮子弟五千餘人。盡被俘虜無一得還。永",
    "T53n2122_039:0594b25": "安三年七月。此像悲泣復如初汗。每經神驗",
    "T53n2122_039:0594b26": "朝野惶懼。禁人不聽觀視。至十二月爾朱兆",
    "T53n2122_039:0594b27": "入雒擒莊帝。帝崩於晉陽。宮殿空虛百日無",
    "T53n2122_039:0594b28": "主。唯尚書令司州牧樂平王爾朱世隆鎮京",
    "T53n2122_039:0594b29": "師。商旅四通盜賊不作。",
    "T53n2122_039:0594c01": "[0594c01] 白塔寺。在秣陵三井里。晉升平中有鳳皇",
    "T53n2122_039:0594c02": "集此地。因名其處為鳳皇臺。至宋升明二",
    "T53n2122_039:0594c03": "年。齊太祖起。造立寺之始。咸以山高難於谷",
    "T53n2122_039:0594c04": "汲。比丘法和爰發誓云。若此地可居。當使自",
    "T53n2122_039:0594c05": "然出水。乃於食堂前試鑿井。曾不數仞而清",
    "T53n2122_039:0594c06": "泉湛然。甘香清美。流未嘗竭。",
    "T53n2122_039:0594c07": "[0594c07] 白馬寺。在建康中。黃里。太興二年。晉中宗",
    "T53n2122_039:0594c08": "元皇帝起造。昔外國王欲滅佛法。宣令四遠",
    "T53n2122_039:0594c09": "毀壞塔寺。次招提寺忽有一白馬從西方來。",
    "T53n2122_039:0594c10": "繞塔悲鳴。騰躍空中。或復下地。一日一夜鳴",
    "T53n2122_039:0594c11": "聲不絕。以事白王。王潛下淚深自愧責。即",
    "T53n2122_039:0594c12": "&#x52C5;普停。已毀之塔並更修復。由此白馬大法",
    "T53n2122_039:0594c13": "更興。因改招提為白馬。此寺之號亦取是名",
    "T53n2122_039:0594c14": "焉。",
    "T53n2122_039:0594c15": "[0594c15] 東晉初天台山寺者。昔有沙門帛道猷。或云",
    "T53n2122_039:0594c16": "竺道猷。統涉山水窮括奇異。承天台石梁終",
    "T53n2122_039:0594c17": "古無度。乃慷慨曰。彼何人斯獨無貞操。故",
    "T53n2122_039:0594c18": "使聖寺密爾。對面千里。遂揭錫獨往往趣石",
    "T53n2122_039:0594c19": "梁。周瞰崖隒。久之方獲其山。石梁非一聖",
    "T53n2122_039:0594c20": "寺亦多。將欲直度不惜形命。且虹梁&#x4E98;谷。下",
    "T53n2122_039:0594c21": "望萬尋。上闊尺許。莓苔斜側。東邊似通。西礙",
    "T53n2122_039:0594c22": "大石。攀登路絕。猷乃別思冀投。夜宿梁東。",
    "T53n2122_039:0594c23": "便聞西寺磬聲經唄唱薩。勇意相續通夕不",
    "T53n2122_039:0594c24": "安。又聞聲曰。&#x5374;後十年當來此住。何須苦求",
    "T53n2122_039:0594c25": "雖爾不息。晨夕惋恨結草為庵。彌年禪觀。後",
    "T53n2122_039:0594c26": "試造梁乃見橫石洞開梁道平正。因即得度。",
    "T53n2122_039:0594c27": "遂見棟宇宏壯圖塔&#x74CC;奇。神僧敘接宛同素",
    "T53n2122_039:0594c28": "識。中食既訖將陳住意。僧曰。&#x5374;後十年自當",
    "T53n2122_039:0594c29": "至此。何勞早住。相送度梁橫石已塞。至晉太",
    "T53n2122_039:0595a01": "元年終於山所。形似紅色端坐如生。王羲之",
    "T53n2122_039:0595a02": "聞之造焉。望崖仰挹。今有往者雲迷其道。",
    "T53n2122_039:0595a03": "[0595a03] 宋時朱齡石者。使往遼東。還返失道隨風汎",
    "T53n2122_039:0595a04": "海。一月餘日達于一島。糧米俱竭。入島求",
    "T53n2122_039:0595a05": "泉。漸深登山。乃見一寺。堂宇莊嚴非所曾&#x89A9;。",
    "T53n2122_039:0595a06": "僧問所從具說行事。設食飲水問以去留。石",
    "T53n2122_039:0595a07": "曰。此乃聖居非凡可住。僧曰。欲住任意石苦",
    "T53n2122_039:0595a08": "辭欲還。僧告曰此間去都二十餘萬里。石等",
    "T53n2122_039:0595a09": "聞之驚&#x6091;曰。若爾何緣得達。僧曰。自當相",
    "T53n2122_039:0595a10": "送不勞致憂。又問曰。識杯度道人不。曰識之。",
    "T53n2122_039:0595a11": "便指壁上&#x9262;&#x5E12;曰。此是彼物。有小過罰在人",
    "T53n2122_039:0595a12": "中。便取&#x9262;&#x5E12;與石。并書一封。上為書字然不",
    "T53n2122_039:0595a13": "可識。曰可以書&#x9262;與之。令沙彌送勿從來道。",
    "T53n2122_039:0595a14": "此有直路疾至船所。須臾至海。沙彌以一竹",
    "T53n2122_039:0595a15": "杖著船頭語曰。但閉舫聽往不勞航柁。於",
    "T53n2122_039:0595a16": "即依言。但聞颼颼風聲。有竊視者。見船在",
    "T53n2122_039:0595a17": "空雲飛奔於山林海上數息間遂達楊都大",
    "T53n2122_039:0595a18": "桁。正見杯度奇桁欄口云馬馬。齡石既至書",
    "T53n2122_039:0595a19": "自飛上度手。度驚曰。汝那得蓬萊道人書。喚",
    "T53n2122_039:0595a20": "我歸耶。乃說緣由又將&#x9262;與之。手捧&#x9262;曰。",
    "T53n2122_039:0595a21": "吾不見此&#x9262;四千餘年。擲上入雲下還接取。",
    "T53n2122_039:0595a22": "太初中無故而死。事在高僧傳。",
    "T53n2122_039:0595a23": "[0595a23] 晉初河州唐述谷寺者。在今河州西北五十",
    "T53n2122_039:0595a24": "里。度風林津登長夷嶺南望名積石山。即禹",
    "T53n2122_039:0595a25": "貢導之極地也。眾&#x5CEF;競出各有異勢。或如寶",
    "T53n2122_039:0595a26": "塔。或如層樓。松&#x6822;映巖丹青飾岫。自非造化",
    "T53n2122_039:0595a27": "神功。何因綺麗若此。南行二十得其谷焉。",
    "T53n2122_039:0595a28": "鑿山搆室接梁通水。繞寺華果蔬菜充滿。今",
    "T53n2122_039:0595a29": "有僧住。南有石門濱於河上鐫石文曰。晉太",
    "T53n2122_039:0595b01": "始年之所立也。寺東谷中有一天寺。窮討處",
    "T53n2122_039:0595b02": "所略無定指。常聞鍾聲。又有異僧。故號此",
    "T53n2122_039:0595b03": "谷名為唐述。羌云鬼也。所以古今諸人入積",
    "T53n2122_039:0595b04": "石者。每逢仙聖。行往恍忽現寺現僧。東",
    "T53n2122_039:0595b05": "北嶺上出於醴泉。甜而且白。服者不老。",
    "T53n2122_039:0595b06": "[0595b06] 高齊初有異僧。投鄴下寺中夏坐。與同房僧",
    "T53n2122_039:0595b07": "亡名&#x6B35;曲意得。客僧患痢甚困。名以酒與之。",
    "T53n2122_039:0595b08": "客曰不可也。名曰。但飲。酒雖是戒禁有患通",
    "T53n2122_039:0595b09": "開。客顰眉為飲之患損。夏滿辭還本寺。相送",
    "T53n2122_039:0595b10": "出都。客曰。頗聞鼓山竹林寺乎。名曰聞之。古",
    "T53n2122_039:0595b11": "來虛傳竟無至者。客曰。無心相造。何由而至。",
    "T53n2122_039:0595b12": "一夏同房多相惱亂。患痢飲酒乃是佳藥。本",
    "T53n2122_039:0595b13": "非所欲為意而飲。願不此及人。山寺孤&#x9008;。",
    "T53n2122_039:0595b14": "時可歷覽。想一登陟以副虛懷。名聞喜躍",
    "T53n2122_039:0595b15": "曰。必能導達夕死無恨。至九月間剋望尋展。",
    "T53n2122_039:0595b16": "幸賜提引。不爾無由。客曰。若來可從鼓山東",
    "T53n2122_039:0595b17": "面而上。東度小谷。又東北上即是山寺。至期",
    "T53n2122_039:0595b18": "與好事者五六人。直詣石窟寺。山僧曰。何以",
    "T53n2122_039:0595b19": "得來。曰欲往竹林道由於此。僧曰。世人可笑。",
    "T53n2122_039:0595b20": "專聽妖言。此山東西我並遊涉。何處有寺。古",
    "T53n2122_039:0595b21": "有斯言。不勞往也。名曰。彼客致詞極非猛",
    "T53n2122_039:0595b22": "浪何有虛也。只得尋之。尋而不獲非余咎也。",
    "T53n2122_039:0595b23": "石窟寺僧數十相隨。依言東上。度谷尋嶺。",
    "T53n2122_039:0595b24": "忽見一翁把钁&#x65B5;地。又見一僧來至鋤禾四",
    "T53n2122_039:0595b25": "邊。把鋤曳钁曰。去年官寺道人放馬食我禾",
    "T53n2122_039:0595b26": "盡。今年復來蹋我秋苗。舉钁&#x8D82;僧。並皆返",
    "T53n2122_039:0595b27": "歸。唯名一人東北獨上。翁曰。放&#x511E;上山。乞蟲",
    "T53n2122_039:0595b28": "喫&#x5374;。遂依東上。林木深茂。聞南嶺上有吟",
    "T53n2122_039:0595b29": "詠聲。名曰。非往者客耶。曰是也。排榛而出。",
    "T53n2122_039:0595c01": "執手敘闊相將造寺。瞬目間忽見崇&#x5CEF;簉曰",
    "T53n2122_039:0595c02": "脩竹干雲重門洞開複殿基列。門外東西槽",
    "T53n2122_039:0595c03": "櫪飾以金鋪。似有馬蹤而無繫者。行至門首。",
    "T53n2122_039:0595c04": "曰且住此。通和尚去。須臾便出引入至佛殿",
    "T53n2122_039:0595c05": "前禮拜訖。西至廊下。和尚可年九十許。眉長",
    "T53n2122_039:0595c06": "鼻高狀如西僧。傍有官吏可三十人。執文簿",
    "T53n2122_039:0595c07": "有所判斷。舉手告曰。下里山寺殊無可觀。何",
    "T53n2122_039:0595c08": "能遠涉。名即禮拜十數拜。和尚曰。行來疲頓",
    "T53n2122_039:0595c09": "可止將至房去。便引西房北東轉見僧憑案",
    "T53n2122_039:0595c10": "讀經。名便禮拜都不慰問。便引盡北行東出",
    "T53n2122_039:0595c11": "至本客房中。歡笑通宵屢言永住。彼曰。",
    "T53n2122_039:0595c12": "一任和尚不敢為礙。待明為諮。報曰。和尚不",
    "T53n2122_039:0595c13": "許。乃至中食不異鄴中。臨別和尚曰。知欲",
    "T53n2122_039:0595c14": "永住。知友情也。然出家人不可兩處安名。",
    "T53n2122_039:0595c15": "本寺受供可得乖否。必欲永住。可除彼名好",
    "T53n2122_039:0595c16": "去。便辭送出執手憤惋。既別悽然。行一里",
    "T53n2122_039:0595c17": "間。數數反顧寺塔。林竹依然滿目。更行二里",
    "T53n2122_039:0595c18": "返顧並無。但是&#x5CEF;崖雜樹。行行西下。依隨",
    "T53n2122_039:0595c19": "本道。不見田苗。亦無田翁乃至石窟。備為僧",
    "T53n2122_039:0595c20": "說之。",
    "T53n2122_039:0595c21": "[0595c21] 高齊文宣在晉陽。使人騎白騞駝向我寺取",
    "T53n2122_039:0595c22": "經函去。使問不知何寺。帝曰。但任駝行。自知",
    "T53n2122_039:0595c23": "寺處。日晚出城。駝行至急奄然如睡。忽至一",
    "T53n2122_039:0595c24": "山名為冥寂。山半有寺。有群沙彌曰。高洋",
    "T53n2122_039:0595c25": "騞駝來也。便引入寺。見一老僧拜已問曰。",
    "T53n2122_039:0595c26": "高洋作天子何似。答曰。聖明。問曰。爾來何",
    "T53n2122_039:0595c27": "為。答曰。令取經函。僧曰。洋在寺嬾讀經。今",
    "T53n2122_039:0595c28": "取何用。指示北行東頭是其本房。汝可彼取",
    "T53n2122_039:0595c29": "函與之。即乘駝而返。如睡如夢。奄至晉陽。",
    "T53n2122_039:0596a01": "以函反命。不久帝行至谷口木井寺。有捨身",
    "T53n2122_039:0596a02": "癡人不解語。忽語帝曰。我先去爾後可來。帝",
    "T53n2122_039:0596a03": "然之。是夜癡人死。不久帝於晉陽不豫。使劉",
    "T53n2122_039:0596a04": "桃枝負行。鼻血淋瀝。是夜帝崩。",
    "T53n2122_039:0596a05": "[0596a05] 代州東南五臺山。古稱神仙之宅也。山方三",
    "T53n2122_039:0596a06": "百里。極巉巖崇峻。有五臺上不生草木。唯",
    "T53n2122_039:0596a07": "松&#x6822;茂林。經中明文殊將五百仙人往清涼",
    "T53n2122_039:0596a08": "雪山。即斯地也。地極嚴寒多雪。號曰清涼",
    "T53n2122_039:0596a09": "山。所以古來求道之士。多遊此山。遺&#x8FF9;靈窟",
    "T53n2122_039:0596a10": "即目極多。中臺最高。去并七百。望如抵",
    "T53n2122_039:0596a11": "掌。上有小石浮圖。其量千計。即是魏文帝宏",
    "T53n2122_039:0596a12": "所立也。石上人馬跡宛然如新。有大泉名曰",
    "T53n2122_039:0596a13": "太華。清澄如鏡。有二浮圖夾之。中有文殊師",
    "T53n2122_039:0596a14": "利像。人有至者。鐘聲香氣無日不有。神僧瑞",
    "T53n2122_039:0596a15": "像往往逢遇。龍朔三年下&#x52C5;令長安會昌",
    "T53n2122_039:0596a16": "寺。僧會賾往彼修理。寺塔。前後再返亦遇靈",
    "T53n2122_039:0596a17": "感。中臺東南下三十里有大孚靈鷲寺。古傳",
    "T53n2122_039:0596a18": "漢明所造。現有東西二道場像設猶存。南有",
    "T53n2122_039:0596a19": "華園二頃許。四時相間互相映發。古今常然",
    "T53n2122_039:0596a20": "不知元由。貞觀年中有禪師名解脫。聚住習",
    "T53n2122_039:0596a21": "定。自云於華園北四度見文殊師利菩薩。翼",
    "T53n2122_039:0596a22": "從滿空。群仙異聖不可勝紀。近有僧朗禪師。",
    "T53n2122_039:0596a23": "居山三十餘載。亦遇仙聖。飛空而去。唯留故",
    "T53n2122_039:0596a24": "皮。南臺三十里內多是名華遍於&#x5CEF;岫。俗號",
    "T53n2122_039:0596a25": "華山。中有聖寺。鍾聲時發。曾見異人形偉冠",
    "T53n2122_039:0596a26": "世。言語之間超騰遂遠。其山甚近滯俗罕登。",
    "T53n2122_039:0596a27": "登者必感勝緣。",
    "T53n2122_039:0596a28": "[0596a28] 魏太山丹嶺寺釋僧照。未詳氏族。性多虛放",
    "T53n2122_039:0596a29": "好追靈&#x8FF9;。譎詭之處無不登踐。承瀑布之下",
    "T53n2122_039:0596b01": "多諸洞穴仙聖遊止。以魏普泰年行至榮山。",
    "T53n2122_039:0596b02": "見飛流下有穴孔。因穴而入。行可五六里便",
    "T53n2122_039:0596b03": "得出穴。外有微逕。其東北上可行數里得石",
    "T53n2122_039:0596b04": "渠。闊三兩步。水西流清澄徹上下。藥草延",
    "T53n2122_039:0596b05": "蔓委地青翠。渠北有瓦舍三口。形甚古陋。庭",
    "T53n2122_039:0596b06": "前穀穗縱橫鳥雀殘食甚眾。東頭屋內有",
    "T53n2122_039:0596b07": "數架黃裘。中間有鐵臼兩具。亦有釜器。並附",
    "T53n2122_039:0596b08": "遊塵。都無炊爨之&#x8FF9;。西頭室裏有一沙門端",
    "T53n2122_039:0596b09": "坐儼然。塵沒膝。四望瞻眺唯見茂林懸澗。",
    "T53n2122_039:0596b10": "非有人居。須臾之間逢一神僧。年可六十。眉",
    "T53n2122_039:0596b11": "長丈餘。盤掛耳上。相見欣然傾慰若舊。問",
    "T53n2122_039:0596b12": "所從來。答云。我同學三人來此避世。一人外",
    "T53n2122_039:0596b13": "行未返。一人死來極久。似入滅定。今在西屋",
    "T53n2122_039:0596b14": "內汝見之未。今日何姓為主。答曰。是魏家。",
    "T53n2122_039:0596b15": "曰享國已久不姓曹邪。照云姓元。僧曰。我",
    "T53n2122_039:0596b16": "不知之。遂取穀穗擣之作粥。又往林中。葉下",
    "T53n2122_039:0596b17": "取梨棗與之令噉。僧云。汝但食之我不噉此。",
    "T53n2122_039:0596b18": "又問。誦何經業。照云。吾誦法華經。神僧鎮",
    "T53n2122_039:0596b19": "頭曰。大好。精進業。今東屋架上如許經。吾並",
    "T53n2122_039:0596b20": "自誦之。欲得聞不。照合掌曰。唯敢聞命。彼",
    "T53n2122_039:0596b21": "遂部別誦之。聲氣朗徹乃至通夜。照疲苦",
    "T53n2122_039:0596b22": "睡。僧曰。但睡。我自常業耳。達旦不眠。更為",
    "T53n2122_039:0596b23": "造食。照謝曰。幸得奉謁。今暫還歸尋來接事。",
    "T53n2122_039:0596b24": "僧亦不留。但言。我同學行去。汝若值者大有",
    "T53n2122_039:0596b25": "開寤。恨不見之。既言。須歸好去。照尋路得",
    "T53n2122_039:0596b26": "還。結侶重來。瀑布覓穴。莫測其處。今終南諸",
    "T53n2122_039:0596b27": "山亦有斯事。不可具述。",
    "T53n2122_039:0596b28": "[0596b28] 雍州鄠縣南繫頭山寺者。其山本舟人繫船",
    "T53n2122_039:0596b29": "其頂。故以名焉。昔太一未分。山連太行。王屋",
    "T53n2122_039:0596c01": "白鹿河水停於此川。號為山海。及巨靈大人",
    "T53n2122_039:0596c02": "秦洪海者。患水浩蕩。以左掌托太華。右足",
    "T53n2122_039:0596c03": "蹋中條。太一為之裂。河通地出。山遂高顯。仍",
    "T53n2122_039:0596c04": "本號為。張衡西京賦云。高掌遠蹠以流河",
    "T53n2122_039:0596c05": "曲者是也。古老傳云。繫頭南有九空仙寺。昔",
    "T53n2122_039:0596c06": "有人山採逼暮不知歸道。依林而宿。夜聞鍾",
    "T53n2122_039:0596c07": "聲在近。即尋之忽見一寺。僧眾百餘。但有行",
    "T53n2122_039:0596c08": "坐而不敘問。其人怪之。至明失寺。此來在近",
    "T53n2122_039:0596c09": "無往尋者。有僧曾至山。但有層&#x5CEF;秀林不可",
    "T53n2122_039:0596c10": "登踐。又云。山有九窟。仙人所居也。有藍田大",
    "T53n2122_039:0596c11": "谷伏羲城側歸義寺僧弘藏者。有膽勇聞而",
    "T53n2122_039:0596c12": "往尋。積日累夜巡繞山隒。止獲五窟。甚圓",
    "T53n2122_039:0596c13": "淨如人所造。無闕漏。似有居者。又光明寺",
    "T53n2122_039:0596c14": "了禪師亦往尋覓。依窟一夏。今所謂照陽窟",
    "T53n2122_039:0596c15": "也。足為華望之大觀也。而仙寺終不見焉。",
    "T53n2122_039:0596c16": "[0596c16] 子午關南大秦嶺竹林寺者。至貞觀初。採蜜",
    "T53n2122_039:0596c17": "人山行聞有鍾聲。尋而往至焉。寺舍二間有",
    "T53n2122_039:0596c18": "人住處。傍大竹林可有二頃。其人斷二節竹",
    "T53n2122_039:0596c19": "以盛蜜。可得五升許。兩人負下。尋路而至大",
    "T53n2122_039:0596c20": "秦戍。具告防人。以林至此可十五里。戍主利",
    "T53n2122_039:0596c21": "其大竹。將往伐取。遣人依言往覓。過小竹",
    "T53n2122_039:0596c22": "谷達于崖下。有鐵鎖長三丈許。防人曳。鎖",
    "T53n2122_039:0596c23": "掣之太牢。將上有二大虎。據崖頭向下大",
    "T53n2122_039:0596c24": "呼。其人&#x6091;急返走。又將十人重尋。值大洪",
    "T53n2122_039:0596c25": "雨便返。藍田寤真寺僧歸真。少小山栖。聞",
    "T53n2122_039:0596c26": "之便往。至小竹谷北上望崖失道而歸。常以",
    "T53n2122_039:0596c27": "為言。真云。此竹林至關可五十許里。",
    "T53n2122_039:0596c28": "[0596c28] 子午關南第一驛名三交。驛東有澗。東南坡",
    "T53n2122_039:0596c29": "數十頃。是栗樹。素不知有僧住。屢聞鍾聲不",
    "T53n2122_039:0597a01": "以為奇。一時驛家婦女採樵入澗。忽值一僧。",
    "T53n2122_039:0597a02": "獨坐石上縫衣。傍無一物。此女有信心。白曰。",
    "T53n2122_039:0597a03": "不知師在此日時欲至。向驛食來。僧云。貧道",
    "T53n2122_039:0597a04": "山居不得食。驛家官食。女曰。自有私食足以",
    "T53n2122_039:0597a05": "供養。僧曰。信心人食亦不可得。女恐時過馳",
    "T53n2122_039:0597a06": "走取食。及來尋之不見其&#x8FF9;。由是常令家",
    "T53n2122_039:0597a07": "人左近追之。永不可值。而有鍾聲。此寺去驛",
    "T53n2122_039:0597a08": "五里。",
    "T53n2122_039:0597a09": "[0597a09] 又終南析谷內&#x6936;櫚寺者。近有人見一僧",
    "T53n2122_039:0597a10": "云。倩為擎襆。向寺問寺在何處。云在析谷。",
    "T53n2122_039:0597a11": "炬明東嶺頭。其人為荷襆將至寺。見一僧",
    "T53n2122_039:0597a12": "從南崖來。可長五十尺。相召來其人辭返。語",
    "T53n2122_039:0597a13": "曰。君日日入山採柴。可於柴下取齋殘餅食",
    "T53n2122_039:0597a14": "之。不須道得之由緣。便隨其言日得其餅。妻",
    "T53n2122_039:0597a15": "怪窮之。不得已便說。遂&#x7602;經年。又見二僧入",
    "T53n2122_039:0597a16": "谷。其人手招指口。如是三返便得語。其人",
    "T53n2122_039:0597a17": "近死。今入山者至炬明嶺側常聞鍾聲。亦",
    "T53n2122_039:0597a18": "往往見有異僧。近有一僧。聞已遇見入谷。僧",
    "T53n2122_039:0597a19": "疑是&#x6936;櫚寺。問言。大德不是&#x6936;櫚寺僧",
    "T53n2122_039:0597a20": "不。曰是欲隨大德去得不。曰可相隨來。但聞",
    "T53n2122_039:0597a21": "耳邊颼飂風聲至急。心惟曰。此何必是聖。",
    "T53n2122_039:0597a22": "或入深山躓頓我。竊生念時前僧便失。懊惱",
    "T53n2122_039:0597a23": "之甚。返迴三日方達谷口。乃於避世堡立精",
    "T53n2122_039:0597a24": "舍。以之精舍見存。其僧不知所終。",
    "T53n2122_039:0597a25": "[0597a25] 又終南庫谷內西南。又名胡盧谷。昔有人於",
    "T53n2122_039:0597a26": "山採斫。遇見一寺。并石室石門。門內並寶器",
    "T53n2122_039:0597a27": "重大不可勝。然不見僧人。是眾僧供用具度。",
    "T53n2122_039:0597a28": "其人裴回顧眄記誌處所。以所齎瓠盧掛於",
    "T53n2122_039:0597a29": "室樹。下山召村人往尋其谷內。樹上往往悉",
    "T53n2122_039:0597b01": "是瓠盧。莫知蹤跡。今有尋山。云石門扇在山",
    "T53n2122_039:0597b02": "崖傍。半入山下。其半雖出無人力開之。今其",
    "T53n2122_039:0597b03": "谷名庫。地名天藏。故谷口府坊皆名天藏。測",
    "T53n2122_039:0597b04": "其山中則彌勒下生方現於俗耳。",
    "T53n2122_039:0597b05": "[0597b05] 西域志云。烏萇國西南有檀特山。山中有寺。",
    "T53n2122_039:0597b06": "大有眾僧。日日有驢運食。無控馭者。自來",
    "T53n2122_039:0597b07": "留食還去。莫知所在。西域志云。王玄策至大",
    "T53n2122_039:0597b08": "唐顯慶五年九月二十七日。菩提寺寺主名",
    "T53n2122_039:0597b09": "戒龍。為漢使王玄策等設大會。使人已下各",
    "T53n2122_039:0597b10": "贈華[疊*毛]十段并食器。次伸呈使獻物龍珠",
    "T53n2122_039:0597b11": "等。具錄大真珠八箱象牙佛塔一舍利寶塔",
    "T53n2122_039:0597b12": "一佛印四。至於十月一日。寺主及餘眾僧餞",
    "T53n2122_039:0597b13": "送使人。西行五里與使泣洟而別曰。會難別",
    "T53n2122_039:0597b14": "易。物理之然。況龍年老。此寺即諸佛成道",
    "T53n2122_039:0597b15": "處。為奏上於此存情。預修當來大覺之所言。",
    "T53n2122_039:0597b16": "意勤勤不能已已(若廣明西域塔寺靈&#x8FF9;嘉祥徵瑞具如上感通篇述)敬尋佛",
    "T53n2122_039:0597b17": "法東流年向六百。三寶傳記卷盈三千。其內",
    "T53n2122_039:0597b18": "名僧德重可觀。神通變化靈瑞感通。向有千",
    "T53n2122_039:0597b19": "人。自古君臣隱遁逸民。負才傲俗之流。並",
    "T53n2122_039:0597b20": "皆崇敬如賢如聖。備在傳記不可具述。故入",
    "T53n2122_039:0597b21": "大乘論云。尊者聖人賓頭盧羅&#x777A;羅等。有十",
    "T53n2122_039:0597b22": "六大阿羅漢。住世通法。又有九億無學聖人。",
    "T53n2122_039:0597b23": "亦在此洲未入涅槃。准此而詳。今諸山海所",
    "T53n2122_039:0597b24": "居眾僧。多聞磬聲。或尋遇寺。豈非聖人之",
    "T53n2122_039:0597b25": "所處乎。今更約諸門以分三時。一約住世。二",
    "T53n2122_039:0597b26": "約賢劫。三約釋迦一佛為候。初約住劫用辯",
    "T53n2122_039:0597b27": "通塞者。如西域所列往劫行事。如薩埵捨身",
    "T53n2122_039:0597b28": "流血尚在。達拏捨子杖捶遺血。布髮掩泥之",
    "T53n2122_039:0597b29": "所。捨身求偈之地。月光斬首。尸毘飼鷹。斯等",
    "T53n2122_039:0597c01": "遺跡並惟古劫。計數災蕩如何尚存。天竺名",
    "T53n2122_039:0597c02": "僧亦疑斯致。理如所問無宜獨留。而往事&#x8FF9;",
    "T53n2122_039:0597c03": "有僧釋云。此乃如來神力由菩薩志行。雖有",
    "T53n2122_039:0597c04": "三災不可除滅。後成世界依而集之。亦有人",
    "T53n2122_039:0597c05": "言。三災之化無往不除。乃至無一隙塵而得",
    "T53n2122_039:0597c06": "存焉。今云塔在豈不乖乎。諸德釋云。但非聖",
    "T53n2122_039:0597c07": "跡者。如無一隙得住。今云有者由聖力加",
    "T53n2122_039:0597c08": "備故得久住。欲使後代師之慕仰冀慕聖",
    "T53n2122_039:0597c09": "蹤依之得道。世界初成。昔古遺跡相似而現。",
    "T53n2122_039:0597c10": "並是佛之神力變化所為。故五不可思議中",
    "T53n2122_039:0597c11": "一。是佛神力也。所以往劫生事而列之。第二",
    "T53n2122_039:0597c12": "約同劫以明。相對有四。且如一&#x9262;千佛共",
    "T53n2122_039:0597c13": "同。故傳云。釋迦受食四王奉&#x9262;。滅後流行",
    "T53n2122_039:0597c14": "至毘舍離。若干百年又至乾陀衛。又至西",
    "T53n2122_039:0597c15": "月氏于填丘夷。次當達震旦返向師子國。",
    "T53n2122_039:0597c16": "還來天竺。上升兜率。彌勒見曰。釋迦佛&#x9262;",
    "T53n2122_039:0597c17": "今來至此。七日供養還下龍宮。彌勒成佛四",
    "T53n2122_039:0597c18": "王還獻。二者龍宮佛影千佛同留。三者方石",
    "T53n2122_039:0597c19": "說法千佛同坐。即揵陀卑&#x9262;樹下是也。四者",
    "T53n2122_039:0597c20": "石塔盛衰千佛同候。上傳之中多明四佛行",
    "T53n2122_039:0597c21": "坐之跡。准此未來抑亦可見。第三明釋迦一",
    "T53n2122_039:0597c22": "代通而不等。如天道寶階滅無遺緒。吒王",
    "T53n2122_039:0597c23": "大塔七化已三。道樹滅而更生。佛跡毀而還",
    "T53n2122_039:0597c24": "現。楊枝摧而重出。舍利試而逾靈。諸如此例",
    "T53n2122_039:0597c25": "故應不通後佛。至如雞足迦葉留化慈尊。山",
    "T53n2122_039:0597c26": "宮明辯持身待聖。沮渠滅定之侶。摩利應",
    "T53n2122_039:0597c27": "供之徒。事局未來。神化絕域。皆為明通開顯",
    "T53n2122_039:0597c28": "累俗慈導有情澄神諸有也。[0597c28] 依道宣律師感",
    "T53n2122_039:0597c29": "應記。問天人曰。荊州河東寺者。此國甚大。余",
    "T53n2122_039:0598a01": "與慈恩寺嵩法師。交顧積年。其人即河東羅",
    "T53n2122_039:0598a02": "雲法師之學士也。云此寺本曾住萬僧。震旦",
    "T53n2122_039:0598a03": "之最。聞之欣然莫測河東之號。請廣而述之。",
    "T53n2122_039:0598a04": "亦佛法之大觀也。答曰。晉氏南遷。郭璞多聞",
    "T53n2122_039:0598a05": "之士。周昉地圖云。此荊楚舊為王都。欲於",
    "T53n2122_039:0598a06": "硤州置之。嫌逼山遂止。便有宜都之號。下至",
    "T53n2122_039:0598a07": "松滋。地有面勢都邑之像。乃掘坑秤土嫌其",
    "T53n2122_039:0598a08": "太輕。覆寫本坑土又不滿。便止曰。昔金陵王",
    "T53n2122_039:0598a09": "氣於今不絕。固當經三百年矣。便都建業。仍",
    "T53n2122_039:0598a10": "於此置河東改遷。裴薛柳杜四姓居之。地在",
    "T53n2122_039:0598a11": "江曲之間。類蒲州河曲。故有河東目也。有",
    "T53n2122_039:0598a12": "東西二寺。昔符堅伐晉。荊州北岸並沒屬秦。",
    "T53n2122_039:0598a13": "時桓仲為荊牧邀翼法師。度江造東寺安長",
    "T53n2122_039:0598a14": "沙寺僧。西寺安四層寺僧。符堅歿後。北岸諸",
    "T53n2122_039:0598a15": "地還屬晉家。長沙四層諸僧各還本寺。西東",
    "T53n2122_039:0598a16": "二寺因舊廣立。自晉宋齊梁陳氏。僧徒常數",
    "T53n2122_039:0598a17": "百人。陳末隋初。有名者三千五百人。淨人數",
    "T53n2122_039:0598a18": "千。大殿一十三間。惟兩行柱通梁長五十五",
    "T53n2122_039:0598a19": "尺。欒櫨重疊。國中京冠。即彌天釋道安。使",
    "T53n2122_039:0598a20": "弟子翼法師之所造也。自晉至唐曾無虧損。",
    "T53n2122_039:0598a21": "殿前四鐵鑊。各受十餘斛以種蓮華。殿前塔。",
    "T53n2122_039:0598a22": "宋譙王義季所造。塔內素像忉利天工所造。",
    "T53n2122_039:0598a23": "佛殿中多金銅像。寶帳飛仙真珠華珮。並是",
    "T53n2122_039:0598a24": "四天王天人所作。寺內僧眾兼於主客出萬",
    "T53n2122_039:0598a25": "餘人。當途講說者五十三人。十三人得其聖",
    "T53n2122_039:0598a26": "果。各領千僧。餘小法師五百餘人。十誦律師",
    "T53n2122_039:0598a27": "有四十人。九人得聖。大小乘禪師八百餘人。",
    "T53n2122_039:0598a28": "其得聖人二百二十四人。徒眾嚴肅說不可",
    "T53n2122_039:0598a29": "盡。寺法立制誦經六十紙者免維那。誦法華",
    "T53n2122_039:0598b01": "度免直歲。寺房五重並皆七架。別院大小今",
    "T53n2122_039:0598b02": "有十所。般舟方等二院莊嚴最勝。夏別常有",
    "T53n2122_039:0598b03": "千人。四周廊廡減一萬間。寺開三門兩重七",
    "T53n2122_039:0598b04": "間。兩廈殿宇橫設並不重安。約准地數取其",
    "T53n2122_039:0598b05": "久故。所以殿宇至今三百年。餘無有損敗。東",
    "T53n2122_039:0598b06": "川大寺唯此為高。映曜川原實稱壯觀也。又",
    "T53n2122_039:0598b07": "問。彌天釋氏宇內式瞻云。乘赤驢荊襄朝夕",
    "T53n2122_039:0598b08": "而見。未審如何。答曰。虛也。又曰。若爾虛傳",
    "T53n2122_039:0598b09": "何為東寺上有驢臺。峴南有中驢村。據此行",
    "T53n2122_039:0598b10": "由則乘驢之有地也。答曰。非也。後人築臺於",
    "T53n2122_039:0598b11": "寺植樹供養焉。有佛殿之側頓置驢耶。又中",
    "T53n2122_039:0598b12": "驢之名。本是閭國郗國之故地也。後人不練",
    "T53n2122_039:0598b13": "遂妄擬之云云。"
}