{
    "T36n1736_087:0675b17": "大方廣佛華嚴經隨疏演義鈔卷",
    "T36n1736_087:0675b18": "第八十七",
    "T36n1736_087:0675b20": "唐清涼山大華嚴寺沙門澄觀述",
    "T36n1736_087:0675b21": "疏。第三具足優婆夷寄無違逆行。忍順物",
    "T36n1736_087:0675b22": "理名無違逆。疏又表忍必自卑下。上直約",
    "T36n1736_087:0675b23": "善友依報釋。此下約表位釋。忍必謙卑卑",
    "T36n1736_087:0675b24": "而不可逾。故小而大容。上通三忍法忍同",
    "T36n1736_087:0675b25": "如。即諦察法忍。內空外假者埏埴以為器。",
    "T36n1736_087:0675b26": "當其無有器之用即假能用。即空能大無",
    "T36n1736_087:0675b27": "有不成於空故。故因外假而內有所用。",
    "T36n1736_087:0675b28": "故老子云。有之以為利。無之以為用。無",
    "T36n1736_087:0675b29": "空不成於假。故空能多容。此二無二中道器",
    "T36n1736_087:0675c01": "也。疏二乘雖然不立忍名義如玄中。疏約",
    "T36n1736_087:0675c02": "事如受乳糜者。即世尊初成道。受二牧牛女",
    "T36n1736_087:0675c03": "所有乳糜。亦如前引。約法飡上品寂滅忍",
    "T36n1736_087:0675c04": "者。上品屬佛故如十忍品。疏淨名香積與",
    "T36n1736_087:0675c05": "此大同者。謂受食已得聖果等故。然淨名",
    "T36n1736_087:0675c06": "有二處文。一香積品中取飯來竟。維摩詰",
    "T36n1736_087:0675c07": "語舍利弗等諸大聲聞。仁者。可食如來甘",
    "T36n1736_087:0675c08": "露味飯。大悲所熏。無以限意食之使不",
    "T36n1736_087:0675c09": "消也。生公釋云。以其向念故教食也。亦欲",
    "T36n1736_087:0675c10": "因以明食之為理。泥洹是甘露之法。而食",
    "T36n1736_087:0675c11": "此食者必以得之故。飯中有甘露味焉。大",
    "T36n1736_087:0675c12": "悲所熏者。使人得悟為外熏義。豈曰食能",
    "T36n1736_087:0675c13": "大悲力焉。然則飯之為氣大悲熏也。無以限",
    "T36n1736_087:0675c14": "意者。飯出大悲即無限矣。而限言少者則",
    "T36n1736_087:0675c15": "不消也。釋曰。此乃以悲熏食得涅槃果。以",
    "T36n1736_087:0675c16": "果詺因為甘露味。未言食即表於涅槃。若",
    "T36n1736_087:0675c17": "即食為涅槃之理。義則善成。二菩薩行品。",
    "T36n1736_087:0675c18": "因淨名文殊禮覲世尊。阿難怪問。今所聞",
    "T36n1736_087:0675c19": "香昔所未有是為何香。佛言。是彼菩薩毛",
    "T36n1736_087:0675c20": "孔之香。身子亦言。我等毛孔亦出是香。問",
    "T36n1736_087:0675c21": "其從來。云食是香飯。阿難問淨名云。是香",
    "T36n1736_087:0675c22": "氣住當久如。維摩詰言。至此飯消。曰此飯",
    "T36n1736_087:0675c23": "久如當消。曰此飯勢力至于七日然後乃",
    "T36n1736_087:0675c24": "消。又阿難。若聲聞人未入正位。食此飯者",
    "T36n1736_087:0675c25": "得入正位。然後乃消。已入正位得心解",
    "T36n1736_087:0675c26": "脫。若未發大乘之意至發意乃消。已發",
    "T36n1736_087:0675c27": "意得無生忍。已得無生忍至一生補處。皆",
    "T36n1736_087:0675c28": "有食此飯者然後乃消。譬如有藥名曰",
    "T36n1736_087:0675c29": "上味。其有服者諸毒滅已然後乃消。此飯",
    "T36n1736_087:0676a01": "如是。滅除一切諸煩惱毒然後乃消。彼疏",
    "T36n1736_087:0676a02": "廣釋相竟。問云。香飯是色法。云何斷惑。遠",
    "T36n1736_087:0676a03": "公釋云。由大悲香飯不思議力所以能斷。",
    "T36n1736_087:0676a04": "如輪王有一寶床聖王居上。即能離欲逮",
    "T36n1736_087:0676a05": "得四禪玉女。雖見如觀佛像不生欲心。",
    "T36n1736_087:0676a06": "況佛菩薩所受境界。如華手經說。菩薩有一",
    "T36n1736_087:0676a07": "照法性冠。著此冠時一切諸法悉現在心。",
    "T36n1736_087:0676a08": "諸事亦爾。楷公云。雖有此釋道理不然。",
    "T36n1736_087:0676a09": "豈有色法性能斷惑。但以香飯資發觀智",
    "T36n1736_087:0676a10": "能斷煩惱。非是食體即能斷惑。釋曰。此亦",
    "T36n1736_087:0676a11": "諸古德意並未愜當。且約勝緣以解香飯。",
    "T36n1736_087:0676a12": "不知香飯以表法門。是以生公稍近於理。",
    "T36n1736_087:0676a13": "故云七日消者不過七日。一生補處即七",
    "T36n1736_087:0676a14": "日之內必有所得矣。然一食之悟亦不得",
    "T36n1736_087:0676a15": "有二階進也。今止一生補處者。顯佛無因",
    "T36n1736_087:0676a16": "得也。無生菩薩及正位之人。豈得假外方",
    "T36n1736_087:0676a17": "得進哉。而今云爾者。以明此飯為宣理之",
    "T36n1736_087:0676a18": "極。備有其義焉。釋曰。此以有表理意也。然",
    "T36n1736_087:0676a19": "淨名中食意通理智大悲。甘露味飯即三德",
    "T36n1736_087:0676a20": "涅槃。涅槃經中亦以涅槃將喻甘露。其飯香",
    "T36n1736_087:0676a21": "氣即表大悲。從體起用熏眾生故。今此寄",
    "T36n1736_087:0676a22": "位故表於忍。忍通五忍無法不攝。能忍是",
    "T36n1736_087:0676a23": "智所忍是理。廣說利他大悲熏也。然淨名",
    "T36n1736_087:0676a24": "云。得忍則消。亦該五忍之意。不為此釋殊",
    "T36n1736_087:0676a25": "為淺近。疏第四明智居士寄無掘撓行者。",
    "T36n1736_087:0676a26": "懃無怠退故。疏同四住中生者。四住生聖",
    "T36n1736_087:0676a27": "教家。以三賢十聖大類相似。故前同四住",
    "T36n1736_087:0676a28": "後同四地。疏食有五果者。即涅槃第二如來",
    "T36n1736_087:0676a29": "告純陀云。我今施汝常命色力安無礙辯。",
    "T36n1736_087:0676b01": "由施於食益命益色益力益安益辯才",
    "T36n1736_087:0676b02": "故近得此五。由是無常終得常五。並如",
    "T36n1736_087:0676b03": "迴向品中已釋。今此具配。疏第五法寶髻寄",
    "T36n1736_087:0676b04": "於無癡亂行者。以慧資定靜無遺照。動不",
    "T36n1736_087:0676b05": "離寂名無癡亂。疏尋教得解即教四門等",
    "T36n1736_087:0676b06": "者。但約詮旨以為二種四門。亦約教為信",
    "T36n1736_087:0676b07": "行。約理為法行。若準新經言面各二門故",
    "T36n1736_087:0676b08": "有八門。則亦可即就四門存泯不同以為",
    "T36n1736_087:0676b09": "八耳。如一有門見心妙有。而入法界則是",
    "T36n1736_087:0676b10": "有門。若取於有即拂有相名非有門。此有",
    "T36n1736_087:0676b11": "中有二矣。二空者知法空寂即是空門。以",
    "T36n1736_087:0676b12": "空為空門。便權說非空門。三若謂妄惑本",
    "T36n1736_087:0676b13": "空真智不空。即亦有亦空門。謂有二體斯",
    "T36n1736_087:0676b14": "門亦權。故說妄因真立妄無妄源。真對妄",
    "T36n1736_087:0676b15": "宣真非真矣。則雙存兩亡。則為亦有亦非有",
    "T36n1736_087:0676b16": "亦無亦非無門。四若謂欲言其有無相無",
    "T36n1736_087:0676b17": "名。欲言其無聖以之靈。為非有非無門。若",
    "T36n1736_087:0676b18": "滯雙非未逃戲論。故復拂之此雙非門。為",
    "T36n1736_087:0676b19": "但是遮為有所表。但遮同無。有表同有還",
    "T36n1736_087:0676b20": "成有無故。此雙非言思亦絕。名非非有非",
    "T36n1736_087:0676b21": "非無門故有八門。得意為門失意此八亦非",
    "T36n1736_087:0676b22": "門矣。疏第六普眼長者。寄善現行者。慧能",
    "T36n1736_087:0676b23": "顯發三諦之理般若現前故。疏無量有二下。",
    "T36n1736_087:0676b24": "疏中先釋無量。後知見下釋知見。於中亦",
    "T36n1736_087:0676b25": "二。先別依法華論。後通即般若論。論云。如",
    "T36n1736_087:0676b26": "來悉知是諸眾生便足。何故復說如來悉見",
    "T36n1736_087:0676b27": "是諸眾生。若不說如來悉見是諸眾生。或謂",
    "T36n1736_087:0676b28": "如來以比智知。恐生如是心故。若爾但",
    "T36n1736_087:0676b29": "言如來悉見是諸眾生便足。何故復說如來",
    "T36n1736_087:0676c01": "悉知是諸眾生。若不說如來悉知是諸眾生。",
    "T36n1736_087:0676c02": "或謂如來以肉眼等見。為防是故說知見",
    "T36n1736_087:0676c03": "二語。功德施論上卷云。何故知見俱說耶。為",
    "T36n1736_087:0676c04": "開顯一切智故。此復云何。貴於諸境界耶。",
    "T36n1736_087:0676c05": "然現覺非如比智見煙知有火。不能照",
    "T36n1736_087:0676c06": "了故諸相差別。亦非如肉眼見麁近細種。",
    "T36n1736_087:0676c07": "遠處即不能知。但隨他說或如彼。故智論",
    "T36n1736_087:0676c08": "二十九。明十八不共法解脫無減中。問曰。",
    "T36n1736_087:0676c09": "解脫知見者。但應言知。何以復言見。答曰。",
    "T36n1736_087:0676c10": "言知言見事得牢固言。如繩二合即為",
    "T36n1736_087:0676c11": "堅。復次若但說知即不攝一切慧。如阿毘",
    "T36n1736_087:0676c12": "曇所說。慧有三種。有知非見。有見非知。",
    "T36n1736_087:0676c13": "有亦知亦見。有知非見者。盡知無生智五",
    "T36n1736_087:0676c14": "識相應知。有見非知者。八忍世間正見五邪",
    "T36n1736_087:0676c15": "見。有亦知亦見者。餘師諸慧若說知謂不",
    "T36n1736_087:0676c16": "攝見。若說見則不攝知。是故說知見則",
    "T36n1736_087:0676c17": "具足。復次如從人讀誦分別籌量是名知。",
    "T36n1736_087:0676c18": "自身得證是名見。譬如耳聞事尚有疑是名",
    "T36n1736_087:0676c19": "知。親自目覩了了無疑是名見。解脫中知",
    "T36n1736_087:0676c20": "見亦如是差別。瑜伽八十六云。問知見有何",
    "T36n1736_087:0676c21": "差別。答照過去及以未來非現見境此慧名",
    "T36n1736_087:0676c22": "知。照現在境此慧名見。又所取為緣此",
    "T36n1736_087:0676c23": "慧名知。能取為緣此慧名見。又聞思所成",
    "T36n1736_087:0676c24": "此慧名知。修所成者此慧名見。又能斷煩",
    "T36n1736_087:0676c25": "惱此慧名知。斷煩惱已能證解脫此慧名",
    "T36n1736_087:0676c26": "見。又緣自相境此慧名知。緣共相境此慧",
    "T36n1736_087:0676c27": "名見。又尋求諸法此慧名知。既尋求已伺",
    "T36n1736_087:0676c28": "察諸法此慧名見。又緣無分別影像此慧",
    "T36n1736_087:0676c29": "名知。緣有分別影像為境此慧名見。又有",
    "T36n1736_087:0677a01": "色爾焰影像為緣此慧名見。無色爾焰影像",
    "T36n1736_087:0677a02": "為緣此慧名知。釋曰。爾焰為所緣也。成實",
    "T36n1736_087:0677a03": "論第十九見知品云。問曰。正見正知有何差",
    "T36n1736_087:0677a04": "別。答曰。即是一體無有差別。正見二種世",
    "T36n1736_087:0677a05": "間出世間。世間者。謂有罪福等。出世間者。",
    "T36n1736_087:0677a06": "謂能遍平等平等。諸諦正智亦爾。乃至問曰。",
    "T36n1736_087:0677a07": "經中說知者見者。則同漏盡有何差別。答",
    "T36n1736_087:0677a08": "曰。若智初破惑名知。入諸位已名為見。始",
    "T36n1736_087:0677a09": "觀名知。達了名見。有如是深淺等別。俱舍",
    "T36n1736_087:0677a10": "二十六。通明忍智見別。論云前品初。說依",
    "T36n1736_087:0677a11": "法忍法智於後復說正見正知。為有忍非",
    "T36n1736_087:0677a12": "智耶。為有智非見耶。頌曰聖慧忍非智。盡",
    "T36n1736_087:0677a13": "無生非見。餘二有漏慧皆智六見性。釋曰初",
    "T36n1736_087:0677a14": "句及第三句餘二字明無漏慧。有漏已下明",
    "T36n1736_087:0677a15": "有漏慧也。聖慧忍非智者。聖慧忍謂見道中",
    "T36n1736_087:0677a16": "八忍也。忍非智性決斷名智。忍起之時與",
    "T36n1736_087:0677a17": "非得俱。未成決斷故不名智。盡無生非",
    "T36n1736_087:0677a18": "見者。盡無生智不名為見。推度名見此之",
    "T36n1736_087:0677a19": "二智。已息求心非推度故。故不名見。餘二",
    "T36n1736_087:0677a20": "者餘無漏慧皆通知見二性。已斷疑故推度",
    "T36n1736_087:0677a21": "性故。有漏慧皆智六見性者。諸有漏慧皆智",
    "T36n1736_087:0677a22": "性攝。於中唯六亦是見性。謂身見等五及世",
    "T36n1736_087:0677a23": "間正見。如上聖慧及有漏慧皆擇法故並通",
    "T36n1736_087:0677a24": "性攝。大婆沙九十五論云。應具分別見智慧",
    "T36n1736_087:0677a25": "三自性差別。云何為見。答眼根五見世俗正",
    "T36n1736_087:0677a26": "見學無學見。問何故眼根說名為見。答由",
    "T36n1736_087:0677a27": "四事故。一賢聖說故。二世俗說故。三契經說",
    "T36n1736_087:0677a28": "故。四世現見故(云云)。問何故此五說名為",
    "T36n1736_087:0677a29": "見。答以四事故。一觀視故。謂能觀視所",
    "T36n1736_087:0677b01": "應取境。二決定故。謂能決定所應取境。三",
    "T36n1736_087:0677b02": "堅執故。謂於自境堅固僻執。非聖道觀不",
    "T36n1736_087:0677b03": "能令捨。四深入故。謂於所緣銳利深入如",
    "T36n1736_087:0677b04": "針墮泥。云世俗正見者。謂善意識相應慧。",
    "T36n1736_087:0677b05": "是見性故說名為見。學見者謂學有漏慧。",
    "T36n1736_087:0677b06": "無學見者謂無學正見。此二俱是見性故名",
    "T36n1736_087:0677b07": "為見。五見為境如陰夜見色。世俗正見於",
    "T36n1736_087:0677b08": "境如晴夜見色。有學見於境如陰晝見色。",
    "T36n1736_087:0677b09": "無學見於境如晴晝見色。云何為智。答五",
    "T36n1736_087:0677b10": "識相應慧除無漏慧。餘意識相應慧。五識相",
    "T36n1736_087:0677b11": "應慧有三種。一善二染污三無覆無記。餘論",
    "T36n1736_087:0677b12": "說諸見是智斷。應作四句。有見非智。謂眼",
    "T36n1736_087:0677b13": "根及無漏慧。忍有智非見。謂五識身相應慧",
    "T36n1736_087:0677b14": "盡無生智。餘五見及世俗正見。餘意識相應",
    "T36n1736_087:0677b15": "有漏慧。有見亦智。謂五見世俗正見。除無",
    "T36n1736_087:0677b16": "漏忍及盡無生智。餘有漏慧即學八智及無學",
    "T36n1736_087:0677b17": "正見。此無漏慧及前五見。世俗正見皆具見",
    "T36n1736_087:0677b18": "智二種相故。第三句攝有非見非智謂除",
    "T36n1736_087:0677b19": "前相。相謂所有所有若名若法。是前三句所",
    "T36n1736_087:0677b20": "表皆名為相。除此餘法為第四句義次廣前",
    "T36n1736_087:0677b21": "來一經頻有。無厭繁文。疏眷屬般若者。然",
    "T36n1736_087:0677b22": "般若有五。一實相般若即所證理。二觀照般",
    "T36n1736_087:0677b23": "若即能證智。三文字般若即能詮教。古唯有",
    "T36n1736_087:0677b24": "三新說有五。加四境界般若。實相唯悟",
    "T36n1736_087:0677b25": "真境兼後智體。今境界通事六塵之境皆為",
    "T36n1736_087:0677b26": "境界。五眷屬般若即與慧同時諸心心所。今",
    "T36n1736_087:0677b27": "此具五城為實相。長者為觀照。釋無量中",
    "T36n1736_087:0677b28": "已有境界。今有眷屬文字通四。疏別明十",
    "T36n1736_087:0677b29": "度之因感十身果。疏中但案文直釋。此十",
    "T36n1736_087:0677c01": "亦即菩提願等如來十身。一施度即相好莊",
    "T36n1736_087:0677c02": "嚴身。二戒獲意生身以遍至故。三忍獲威",
    "T36n1736_087:0677c03": "勢身。四進策萬行故成菩提。五禪獲福德",
    "T36n1736_087:0677c04": "無等。六顯法身。七成化身。八亦成願身。九",
    "T36n1736_087:0677c05": "還成力持。十亦成智身。後一總淨十身。疏",
    "T36n1736_087:0677c06": "第七無厭足王寄無著行者。方便涉有不",
    "T36n1736_087:0677c07": "迷於空。事理無滯不捨不受故名無著。疏",
    "T36n1736_087:0677c08": "先念教成益有十七心。初歡喜為總餘十",
    "T36n1736_087:0677c09": "六別。一淨信者信樂聞法。二下化上求。三法",
    "T36n1736_087:0677c10": "樂怡神。四勇求進趣。五欣慶所得。六悲智",
    "T36n1736_087:0677c11": "雙流。七不取不生。八以德嚴飾。九不著萬",
    "T36n1736_087:0677c12": "境。十不礙起修。十一物我齊均。十二不被",
    "T36n1736_087:0677c13": "心使。十三無住而住。十四稱理普周。十五",
    "T36n1736_087:0677c14": "見佛相嚴。十六不捨佛智。疏後行深玄中。",
    "T36n1736_087:0677c15": "疏文有五。一總標令信。二然善財下徵其",
    "T36n1736_087:0677c16": "疑心。三逆行下出其疑意。四貪益下通其伏",
    "T36n1736_087:0677c17": "難。五言深玄下。示其深玄先標後證可知。",
    "T36n1736_087:0677c18": "疏第八大光王寄難得行者。無障礙願力乃",
    "T36n1736_087:0677c19": "能得故。疏二十八相因未滿者。未見經論",
    "T36n1736_087:0677c20": "應闕無見頂及眉間白毫梵音廣長舌。以",
    "T36n1736_087:0677c21": "善生等經校量最勝故。謂三十相不及毫相。",
    "T36n1736_087:0677c22": "三十一不及烏瑟尼沙。總合不及如來胸",
    "T36n1736_087:0677c23": "中所出梵音義。合將二十九相以校白毫。",
    "T36n1736_087:0677c24": "三十中一是梵音故。長舌無文義為勝爾驗",
    "T36n1736_087:0677c25": "之。疏第九不動優婆夷寄善法行說法授",
    "T36n1736_087:0677c26": "人動成物軌。思擇修習一切法故。疏五中",
    "T36n1736_087:0677c27": "初二所持內德等者。然此五法即下因中所",
    "T36n1736_087:0677c28": "念五事。謂思惟如來福德智慧。皆悉清淨總",
    "T36n1736_087:0677c29": "持三昧。不可思議神通自在辯才無礙。謂思",
    "T36n1736_087:0678a01": "念何因得斯五德。彼佛便教發十種心。一",
    "T36n1736_087:0678a02": "謂應發不可壞心滅諸煩惱。二應發無",
    "T36n1736_087:0678a03": "能勝心破諸取著。三應發無退怯心入深",
    "T36n1736_087:0678a04": "法門。四應發能堪耐心。救惡眾生。五應發",
    "T36n1736_087:0678a05": "無迷惑心。普入於一切諸趣受生。六應發",
    "T36n1736_087:0678a06": "無厭足心。求見諸佛無有休息。七應發",
    "T36n1736_087:0678a07": "無知足心。悉受一切如來法雨。八應發正",
    "T36n1736_087:0678a08": "思惟心。普生一切佛法光明。九應發大住持",
    "T36n1736_087:0678a09": "心。普轉一切諸佛法輪。十應發廣流通心。",
    "T36n1736_087:0678a10": "隨眾生欲施其法寶。釋曰。十中初二成其",
    "T36n1736_087:0678a11": "所念福智故。今得第一難摧伏智慧藏解",
    "T36n1736_087:0678a12": "脫門。疏已取下佛教以釋其相。下四亦爾。",
    "T36n1736_087:0678a13": "次以第三無退怯心。酬其所念總持故。今",
    "T36n1736_087:0678a14": "得第三一切法平等總持門。三以第四救惡",
    "T36n1736_087:0678a15": "眾生。及第五諸趣受生示神通因。今得第",
    "T36n1736_087:0678a16": "二菩薩堅固受持行門。遍生五趣救惡眾",
    "T36n1736_087:0678a17": "生。是大神通是菩薩行。四以第六求佛無厭。",
    "T36n1736_087:0678a18": "第七受法無足心酬其三昧。今得第五求一",
    "T36n1736_087:0678a19": "切法心無疲厭三昧門。五以後三示其辯才",
    "T36n1736_087:0678a20": "無礙因。今得第四照明一切法辯才門。在文",
    "T36n1736_087:0678a21": "可知故。疏取下十句示因。釋今所得五法",
    "T36n1736_087:0678a22": "之果。而念福德含在智慧之中。其下釋十",
    "T36n1736_087:0678a23": "法中。方云上來已取十句釋五法門。但與",
    "T36n1736_087:0678a24": "下念五法不次顯無優劣故。疏正明發心",
    "T36n1736_087:0678a25": "堅固者。即前五果之因。一求佛智慧即求",
    "T36n1736_087:0678a26": "法三昧。二求佛十力即求智慧。三求佛辯",
    "T36n1736_087:0678a27": "才。四求佛光明。即是總持。總持以慧為體",
    "T36n1736_087:0678a28": "故云光明。餘皆堅固受持行願。發是心已下",
    "T36n1736_087:0678a29": "總結堅固。疏第十遍行外道寄真實行。智度",
    "T36n1736_087:0678b01": "已圓稱於二諦。言行不虛故名真實。大文",
    "T36n1736_087:0678b02": "第四。疏今初青蓮華長者寄救護等者。大悲",
    "T36n1736_087:0678b03": "增上救護眾生。大智無著離眾生相。悲智無",
    "T36n1736_087:0678b04": "住以立此名。疏迴向實際義通廣大者。佛",
    "T36n1736_087:0678b05": "境方窮橫周法界眾生界故。疏上四各有事",
    "T36n1736_087:0678b06": "理思之者。如一知香體異約事可知。約",
    "T36n1736_087:0678b07": "理者如燒香。謂以智火發揮萬行普周遍",
    "T36n1736_087:0678b08": "故。塗香者以性淨水和之飾法身故。末香",
    "T36n1736_087:0678b09": "者以金剛智碎令無實故。即以智及性淨",
    "T36n1736_087:0678b10": "等為生處也。如第二約類辯異。言約理",
    "T36n1736_087:0678b11": "者香即習氣行。天之因是天習氣熏灼成果",
    "T36n1736_087:0678b12": "故。亦是道習從天而來好光淨等餘類例。",
    "T36n1736_087:0678b13": "然三知力用者。上二約文但約世香而含",
    "T36n1736_087:0678b14": "約理。此則文自具二。如厭有為等約事。治",
    "T36n1736_087:0678b15": "諸病者白檀治熱。熏陸治冷約理即諸對",
    "T36n1736_087:0678b16": "治行。所謂慈悲不淨觀等斷諸惡者。如安息",
    "T36n1736_087:0678b17": "香能辟惡邪。正見智慧無惡不斷。又十善",
    "T36n1736_087:0678b18": "行等。生歡喜香。如沈檀等即稱根器行施",
    "T36n1736_087:0678b19": "悅自他等。增煩惱香如蘭麝等。謂愛染行",
    "T36n1736_087:0678b20": "如有漏定增愛味等。滅煩惱香如牛頭旃",
    "T36n1736_087:0678b21": "檀。先陀婆等。即諸智忍等。令於有為生愛",
    "T36n1736_087:0678b22": "著等唯約理說。此即人天勝因厭離有為。",
    "T36n1736_087:0678b23": "即無常等捨憍逸香。無我忍辱。不放逸等。發",
    "T36n1736_087:0678b24": "心念佛香。讚佛功德說淨土行等。證解法",
    "T36n1736_087:0678b25": "門深觀行等。聖所受用即觀真如。無分別等。",
    "T36n1736_087:0678b26": "一切菩薩差別者。三賢十地所修勝劣等。一",
    "T36n1736_087:0678b27": "切菩薩地位香者。所證如智有淺深等。疏",
    "T36n1736_087:0678b28": "二人間有下疏文有二。初釋象藏。後釋餘",
    "T36n1736_087:0678b29": "九。前中有二。先就事釋可知。後若就菩提",
    "T36n1736_087:0678c01": "心下二約法。似如來藏即是形相。似如來藏",
    "T36n1736_087:0678c02": "本覺真心。性德圓備稱理發心故似也。二",
    "T36n1736_087:0678c03": "因善惡相攻而生。即同因龍鬪生故。六波羅",
    "T36n1736_087:0678c04": "蜜經云。善惡互相熏猶如二象鬪。弱者去無",
    "T36n1736_087:0678c05": "迴。妄盡無來去。起信云。真如熏無明故能",
    "T36n1736_087:0678c06": "發心厭求。三若一發下。出現四霔法雨。是成",
    "T36n1736_087:0678c07": "就五心所及下清淨。六得法喜樂即安隱。七",
    "T36n1736_087:0678c08": "離惑業苦即方便。八展轉興慈即境界。九志",
    "T36n1736_087:0678c09": "願純淨即威德。亦業用通前七。疏餘之九",
    "T36n1736_087:0678c10": "下。二釋餘九言次五如次五分法身者。戒",
    "T36n1736_087:0678c11": "定可知。三王及四兵皆騰空者。慧證空故。",
    "T36n1736_087:0678c12": "四心念於佛脫五欲故。五集聽法是知見",
    "T36n1736_087:0678c13": "故餘可思之。疏第二婆施羅船師至寄不",
    "T36n1736_087:0678c14": "壞迴向者。得不壞信十種善根而迴向故。名",
    "T36n1736_087:0678c15": "為不壞。疏佛道為高下。新譯此有十事五",
    "T36n1736_087:0678c16": "對。今經但有四對闕第四安危。疏但略示",
    "T36n1736_087:0678c17": "其相而未言等者。等於餘義具說觀相乃",
    "T36n1736_087:0678c18": "有多意。一不壞相則五是可依五不可依。二",
    "T36n1736_087:0678c19": "不壞性則不見高卑。無夷險等一無高卑。",
    "T36n1736_087:0678c20": "是故經云。不見一法是佛法者。不見一法",
    "T36n1736_087:0678c21": "非佛法者。故金剛云。是法平等無有高下。",
    "T36n1736_087:0678c22": "二住正道者。則不分別是邪是正。三不見",
    "T36n1736_087:0678c23": "業惑以為所斷。不見智慧以為能斷。非有",
    "T36n1736_087:0678c24": "煩惱非離煩惱。四不見生死為雜亂。不",
    "T36n1736_087:0678c25": "見涅槃為寂靜。生死涅槃二際無差故無",
    "T36n1736_087:0678c26": "安危。五無大小三乘及一乘。非乘我所說",
    "T36n1736_087:0678c27": "故三性及相雙俱不壞。則雖無高下不壞",
    "T36n1736_087:0678c28": "高卑。無高無卑為真高等。一一契中上三",
    "T36n1736_087:0678c29": "即三觀意。四者以無所得而為方便。一時",
    "T36n1736_087:0679a01": "具觀一具一切方真觀矣。疏若佛法海者。",
    "T36n1736_087:0679a02": "準下推勝乃有多海。略舉其二餘例可知。",
    "T36n1736_087:0679a03": "疏色無色等依識心定。劫數淺深者。沈空滯",
    "T36n1736_087:0679a04": "寂即漩澓義。無色初二萬後後二二增。非想",
    "T36n1736_087:0679a05": "八萬劫為深。二萬即為淺。色無晝夜殊。劫",
    "T36n1736_087:0679a06": "數等身量則初禪最淺上上漸深。未有無",
    "T36n1736_087:0679a07": "相皆識心定故為心識相也。疏有方便為",
    "T36n1736_087:0679a08": "堅等七地已說。疏又謂修行有住無住者。上",
    "T36n1736_087:0679a09": "約外境世之八風。此約正修無住為順出",
    "T36n1736_087:0679a10": "離。有住為逆。又有住則順生死流。無住反",
    "T36n1736_087:0679a11": "此。疏若開第三第五各三者。三中三者。一漩",
    "T36n1736_087:0679a12": "澓淺深。二波濤遠近。三水色好惡。五中三者。",
    "T36n1736_087:0679a13": "一知其船鐵木堅脆機關澁滑。二水之大小。",
    "T36n1736_087:0679a14": "三風之逆順。此二各三為六并其餘三為",
    "T36n1736_087:0679a15": "九。如是已下總結為十。可行則行可止則",
    "T36n1736_087:0679a16": "止。雖是總結義當一故。疏第三無上勝長",
    "T36n1736_087:0679a17": "者寄等一切佛迴向者。謂等同三世一切如",
    "T36n1736_087:0679a18": "來能迴向道所迴向善故。以得勝通下釋名。",
    "T36n1736_087:0679a19": "此約得法釋等。於下約寄位釋。疏由等",
    "T36n1736_087:0679a20": "諸佛不見美惡者。彼經云。如是修學迴向",
    "T36n1736_087:0679a21": "道時見一切色乃至觸法。若美若惡不生",
    "T36n1736_087:0679a22": "愛憎。心得自在無諸過失。廣大清淨歡喜",
    "T36n1736_087:0679a23": "悅樂。離諸憂惱身心柔軟。諸根清涼是也。",
    "T36n1736_087:0679a24": "疏第四至一切處善友者。謂以大願力令",
    "T36n1736_087:0679a25": "其善根。所成供等遍一切故。疏一無漏",
    "T36n1736_087:0679a26": "林樹等者。多是淨名佛道品偈云。總持之園",
    "T36n1736_087:0679a27": "苑無漏法林樹。覺意淨妙華解脫智慧果。八",
    "T36n1736_087:0679a28": "解之浴池定水湛然滿。布以七淨華浴此無",
    "T36n1736_087:0679a29": "垢人等。疏此云水天者。總持教中有此天",
    "T36n1736_087:0679b01": "也。疏初地證發心者。疏中隨難但釋二句。",
    "T36n1736_087:0679b02": "今當略釋二地三聚圓滿故。三地修八禪",
    "T36n1736_087:0679b03": "故四地無行無生行慧光故。五地如疏。六",
    "T36n1736_087:0679b04": "地般若現前遍照普得故。七地有中殊勝行。",
    "T36n1736_087:0679b05": "修習一切菩提分故名普莊嚴。八地得無",
    "T36n1736_087:0679b06": "生忍。於三世間皆悉自在。得忍如空念念",
    "T36n1736_087:0679b07": "入法流故。九地以無所得而為方便力度",
    "T36n1736_087:0679b08": "偏增。具足辯才演一切法為莊嚴故。十地",
    "T36n1736_087:0679b09": "十障已摧十度已滿三祇已圓故。疏智論第",
    "T36n1736_087:0679b10": "八一切三昧皆入中者。論有喻云。譬如大",
    "T36n1736_087:0679b11": "海。謂若百川歸大海故。又云有人言。王三",
    "T36n1736_087:0679b12": "昧者。在第四禪故。有人云。佛三昧誰能",
    "T36n1736_087:0679b13": "知相。一切佛法一相無相無量無數不可知",
    "T36n1736_087:0679b14": "唯佛能知。佛神足持戒尚不可知。況復一",
    "T36n1736_087:0679b15": "切三昧。釋曰。此但歎勝耳。疏第五無盡功",
    "T36n1736_087:0679b16": "德藏由迴向力能成無盡功德藏故。疏第",
    "T36n1736_087:0679b17": "六入一切平等善根迴向善友者。事理無違",
    "T36n1736_087:0679b18": "皆入等理故。疏楞伽云。無有涅槃佛等者。",
    "T36n1736_087:0679b19": "即是經初。大慧讚於如來具知三性以成",
    "T36n1736_087:0679b20": "三身。初有四偈。明了遍計依他。謂世間離",
    "T36n1736_087:0679b21": "生滅等。十忍品已引。今此即歎具於圓成。",
    "T36n1736_087:0679b22": "云一切無涅槃無有涅槃佛。無有佛涅槃。",
    "T36n1736_087:0679b23": "遠離覺所覺。若有若無有是二悉俱離。牟尼",
    "T36n1736_087:0679b24": "寂靜觀是則遠離生。是名為不取今世後世",
    "T36n1736_087:0679b25": "淨。有二偈半。大雲解云。初一偈令了一",
    "T36n1736_087:0679b26": "如。謂此約無願觀以顯圓成。無涅槃佛故",
    "T36n1736_087:0679b27": "無願矣。初句謂色心等一切法中無得涅槃。",
    "T36n1736_087:0679b28": "以一切法本性如故。若得涅槃。是斷常見。",
    "T36n1736_087:0679b29": "滅法是斷。證得是常。次二句既無涅槃云何",
    "T36n1736_087:0679c01": "有佛。故下經云。見斷煩惱而得成佛。此",
    "T36n1736_087:0679c02": "則名為壞佛法者。煩惱與佛性寂滅故。三",
    "T36n1736_087:0679c03": "四句中所覺如故無有涅槃。能覺如故無",
    "T36n1736_087:0679c04": "有得佛。離覺所覺混同一如。釋曰。然上所",
    "T36n1736_087:0679c05": "解。理則盡矣。而消文未妙。今謂初句遣所",
    "T36n1736_087:0679c06": "證涅槃。次句遣能證之佛。第三句無能所契",
    "T36n1736_087:0679c07": "合。第四句總結所由。由離能所故皆無矣。",
    "T36n1736_087:0679c08": "無即空義。同一如矣。次若有下兩句明不生",
    "T36n1736_087:0679c09": "二見。正顯圓成遠離見過。前偈破執此顯",
    "T36n1736_087:0679c10": "不著。初句人法是有無我是無。二障是有無",
    "T36n1736_087:0679c11": "相是無。涅槃及佛此則是有。離覺所覺此則",
    "T36n1736_087:0679c12": "是無。皆成見過義須離之。故云是二悉俱",
    "T36n1736_087:0679c13": "離。後一偈明牟尼正觀。此歎世尊寂靜功",
    "T36n1736_087:0679c14": "德。了一切法本來寂靜。無有一法而是生",
    "T36n1736_087:0679c15": "者。生見既亡不生。豈有無生無滅。故無可",
    "T36n1736_087:0679c16": "取亦無可捨。非染非淨故二世淨。今初但",
    "T36n1736_087:0679c17": "引二句足證不般涅槃耳。疏佛種從緣起",
    "T36n1736_087:0679c18": "佛緣理生者。上句是法華經。下句是生公釋。",
    "T36n1736_087:0679c19": "古有二釋。並如前引。今引生公。正順經中",
    "T36n1736_087:0679c20": "佛種無盡之言。其即是常身法身亦涅槃文。",
    "T36n1736_087:0679c21": "涅槃二十三云。又善男子。斷煩惱者不名",
    "T36n1736_087:0679c22": "涅槃。不生煩惱乃名涅槃。諸佛如來煩惱",
    "T36n1736_087:0679c23": "不起是名涅槃。所有智慧於法無礙是為",
    "T36n1736_087:0679c24": "如來。非是凡夫聲聞緣覺菩薩是名佛性",
    "T36n1736_087:0679c25": "如來身心智慧。遍滿無量無邊阿僧祇土。無",
    "T36n1736_087:0679c26": "所障礙是名虛空。如如常住無有變易名",
    "T36n1736_087:0679c27": "曰實相。以是義故如來實不畢竟涅槃。釋",
    "T36n1736_087:0679c28": "曰。此皆明無永滅之涅槃與是常住真實",
    "T36n1736_087:0679c29": "涅槃矣。疏第七等隨順一切眾生善根者。",
    "T36n1736_087:0680a01": "謂以善根等心順益諸眾生故。疏文有四。",
    "T36n1736_087:0680a02": "一略釋名。二在補怛下略釋處。三又觀自",
    "T36n1736_087:0680a03": "在下廣釋友名。四文中下釋文。今初。三業",
    "T36n1736_087:0680a04": "歸向。如下別中六通赴緣者。謂天眼遙觀。",
    "T36n1736_087:0680a05": "天耳遙聞。他心遙知。神足速赴。宿命知其",
    "T36n1736_087:0680a06": "可度。漏盡令其解脫。攝謂攝受。利謂利樂。",
    "T36n1736_087:0680a07": "並如下經。由此下釋寄位名。疏又觀自在",
    "T36n1736_087:0680a08": "下。三廣釋中三。初雙標二名二。梵云下雙",
    "T36n1736_087:0680a09": "釋二名。三隨字別釋。二中有五。一以梵言",
    "T36n1736_087:0680a10": "輕重分成二名。二而法華下成觀音義。即",
    "T36n1736_087:0680a11": "彼經最初。答無盡意。佛告無盡意菩薩。若",
    "T36n1736_087:0680a12": "有無量百千萬億眾生受諸苦惱。聞是觀",
    "T36n1736_087:0680a13": "世音菩薩。一心稱名。觀世音菩薩。即時觀",
    "T36n1736_087:0680a14": "其音聲。皆得解脫。釋曰。上即總意亦兼心",
    "T36n1736_087:0680a15": "語。三若具三業下成自在義。亦彼經文初標",
    "T36n1736_087:0680a16": "故。彼經下出三業相。初一語業。稱名除七災",
    "T36n1736_087:0680a17": "者。經云。若有持是觀世音菩薩名者。設入",
    "T36n1736_087:0680a18": "大火火不能燒。由是菩薩威神力故(其一)若",
    "T36n1736_087:0680a19": "為大水所漂。稱其名號。即得淺處(其二)若",
    "T36n1736_087:0680a20": "有百千萬億眾生。為求金銀瑠璃硨磲碼碯",
    "T36n1736_087:0680a21": "珊瑚琥珀真珠等寶。入於大海。假使黑風吹",
    "T36n1736_087:0680a22": "其船舫。漂墮羅剎鬼國。其中若有乃至一",
    "T36n1736_087:0680a23": "人。稱觀世音菩薩名者。是諸人等。皆得解",
    "T36n1736_087:0680a24": "脫羅剎之難。以是因緣名觀世音(其三)若復",
    "T36n1736_087:0680a25": "有人臨當被害。稱觀世音菩薩名者。彼所",
    "T36n1736_087:0680a26": "執刀杖。尋段段壞(其四)下取意引上。一火不",
    "T36n1736_087:0680a27": "能燒。二水不能漂。三惡風不吹。四刀杖段",
    "T36n1736_087:0680a28": "壞。五惡鬼莫視。六枷鎖離身。七怨賊解脫。",
    "T36n1736_087:0680a29": "二身業。禮拜滿二願者。謂設欲求男。便生",
    "T36n1736_087:0680b01": "福德智慧之男。設欲求女。便生端正有相",
    "T36n1736_087:0680b02": "之女。三意業。存念淨三毒者。若有眾生多",
    "T36n1736_087:0680b03": "於婬欲。常念恭敬觀世音菩薩。便得離欲。",
    "T36n1736_087:0680b04": "若多嗔恚多癡准例上貪。斯即三業歸向",
    "T36n1736_087:0680b05": "也。彼經略舉。若準下經及彼偈文。危苦眾生",
    "T36n1736_087:0680b06": "多應時權救斯為自在。四而今多下。結成",
    "T36n1736_087:0680b07": "觀音也。今取下結成自在。上通相釋。疏然",
    "T36n1736_087:0680b08": "觀即下。第三隨字別釋。言觀即能觀者顯",
    "T36n1736_087:0680b09": "屬菩薩。通一切觀者。即智者意。然彼繁博。",
    "T36n1736_087:0680b10": "今取意釋。謂三業歸依觀通心眼了見諸",
    "T36n1736_087:0680b11": "相而無所著。徹見體性空無障礙。一切種",
    "T36n1736_087:0680b12": "智圓頓觀察。故經云。真觀清淨觀。廣大智慧",
    "T36n1736_087:0680b13": "觀。悲觀及慈觀。常願常瞻仰。無垢清淨光。慧",
    "T36n1736_087:0680b14": "日破諸暗。能伏災風火。普明照世間。皆是",
    "T36n1736_087:0680b15": "觀義。言世是所觀。通一切世者。世略有三。",
    "T36n1736_087:0680b16": "謂三世間。若山若水懸崖邃谷畏難之處器",
    "T36n1736_087:0680b17": "世間也。無量眾生即眾生世間。亦觀佛會所",
    "T36n1736_087:0680b18": "有眾生。常在一切諸如來所。即是觀察智正",
    "T36n1736_087:0680b19": "覺世間。從若云自在下。案文就義自在則",
    "T36n1736_087:0680b20": "寬直。就名言自在却局闕所觀故。然有能",
    "T36n1736_087:0680b21": "觀必有所觀。不爾於何而得自在。能所無",
    "T36n1736_087:0680b22": "二不壞能所。一觀一切觀。無觀無不觀。為",
    "T36n1736_087:0680b23": "真觀矣。疏又令歸向本所事者。本事即阿",
    "T36n1736_087:0680b24": "彌陀故。念誦者令先稱本師之名。頂上化",
    "T36n1736_087:0680b25": "佛即是彌陀故。疏又門即普門普門示現曲",
    "T36n1736_087:0680b26": "濟無遺故者。以普門字釋經行門普門之",
    "T36n1736_087:0680b27": "名。即法華經觀音品目曲濟無遺。是生公釋",
    "T36n1736_087:0680b28": "具云。曲濟無遺謂之普。從悟通神謂之門。",
    "T36n1736_087:0680b29": "天台智者說有十普。一慈悲普。二弘誓普。",
    "T36n1736_087:0680c01": "三修行普。四離惑普。五入法門普。六神通普。",
    "T36n1736_087:0680c02": "七方便普。八說法普。九成就眾生普。十供養",
    "T36n1736_087:0680c03": "諸佛普。此十一一稱實普周。今經下文業用",
    "T36n1736_087:0680c04": "之中略列十一門即十一普也。疏然大聖久",
    "T36n1736_087:0680c05": "成正覺者。即千手千眼陀羅尼經。依無量壽",
    "T36n1736_087:0680c06": "經繼無量壽當得作佛。號普光功德",
    "T36n1736_087:0680c07": "山王佛。亦迹門爾。疏方法華經三十五應者。",
    "T36n1736_087:0680c08": "即無盡意問云。觀世音菩薩云何遊此娑婆",
    "T36n1736_087:0680c09": "世界。云何而為眾生說法。方便之力其事云",
    "T36n1736_087:0680c10": "何。佛告無盡意。若有國土眾生。應以佛身",
    "T36n1736_087:0680c11": "得度者。即現佛身而為說法。二辟支佛。三",
    "T36n1736_087:0680c12": "聲聞身。四梵王。五帝釋。六自在天王。七大",
    "T36n1736_087:0680c13": "自在天王。八天大將軍。九毘沙門。十小王。",
    "T36n1736_087:0680c14": "十一長者。十二居士。十三宰官。十四婆羅門。",
    "T36n1736_087:0680c15": "十五比丘。十六比丘尼。十七優婆塞。十八優",
    "T36n1736_087:0680c16": "婆夷。十九長者婦女。二十居士婦女。二十一",
    "T36n1736_087:0680c17": "宰官婦女。二十二婆羅門婦女。二十三童男。",
    "T36n1736_087:0680c18": "二十四童女。二十五天。二十六龍。二十七夜",
    "T36n1736_087:0680c19": "叉。二十八乾闥婆。二十九阿修羅。三十迦樓",
    "T36n1736_087:0680c20": "羅。三十一緊那羅。三十二摩睺羅迦。三十三",
    "T36n1736_087:0680c21": "人。三十四非人。三十五執金剛神。皆如初句",
    "T36n1736_087:0680c22": "次第義加。以長者居士宰官婆羅門。共一即",
    "T36n1736_087:0680c23": "現婦女身而為說法故人謂之三十二應。",
    "T36n1736_087:0680c24": "理實四類。各各不同故。妙音中云或現長者",
    "T36n1736_087:0680c25": "居士婦女身。或現宰官婦女身。或現婆羅門",
    "T36n1736_087:0680c26": "婦女身。明知四類有四婦女。況妙音中有轉",
    "T36n1736_087:0680c27": "輪王及菩薩身。又加地獄餓鬼畜生及諸難",
    "T36n1736_087:0680c28": "處。皆能救濟豈無彼身。則三十五亦未為",
    "T36n1736_087:0680c29": "盡。若開四婦女各成二人以妻女別故。",
    "T36n1736_087:0681a01": "則此已有三十九矣。明知觀音諸大菩薩。各",
    "T36n1736_087:0681a02": "能萬類之化皆略舉耳。疏但是此中或現色",
    "T36n1736_087:0681a03": "身及說法耳者。以三十五應皆云即現其身",
    "T36n1736_087:0681a04": "而為說法。具如初一。明知通是此二義耳。",
    "T36n1736_087:0681a05": "疏皆五怖畏中事者。準十地論五畏攝諸",
    "T36n1736_087:0681a06": "畏故。若是新經下文有頌一一具頌此十八",
    "T36n1736_087:0681a07": "怖。法華觀音偈中亦不離此怖。恐繁不",
    "T36n1736_087:0681a08": "引。今略明五攝然五多約果略由二因。一",
    "T36n1736_087:0681a09": "邪智妄取我見愛著故即不活惡名死畏之",
    "T36n1736_087:0681a10": "因。二善根微少即大眾威德及惡道畏因。今",
    "T36n1736_087:0681a11": "此十八有通因者然險道有二。若世險道",
    "T36n1736_087:0681a12": "即不活及死畏攝。若惡道因為險即是邪智。",
    "T36n1736_087:0681a13": "熱惱有三。一失財熱惱。不活畏攝。二處眾",
    "T36n1736_087:0681a14": "熱惱。即大眾惡名畏攝。三毒熱惱。即是畏",
    "T36n1736_087:0681a15": "因。迷惑有二。若迷惑方隅等。即眾熱惱不",
    "T36n1736_087:0681a16": "活畏攝。若心迷惑。大眾畏因繫縛。亦是不活",
    "T36n1736_087:0681a17": "畏攝。殺害死攝。黑暗遷移乃有二意。現暗遷",
    "T36n1736_087:0681a18": "移皆不活攝。惡趣黑暗三塗遷移即惡道畏",
    "T36n1736_087:0681a19": "攝。愛別離怖正唯死畏兼及不活怨憎會怖。",
    "T36n1736_087:0681a20": "正唯惡道。亦兼不活逼迫身怖死及不活。逼",
    "T36n1736_087:0681a21": "迫心怖大眾威德及惡名攝。其憂悲怖死及",
    "T36n1736_087:0681a22": "不活二畏之相。亦通餘三。疏即能離因者。謂",
    "T36n1736_087:0681a23": "三業歸依我之三業。能令解脫令住正念。",
    "T36n1736_087:0681a24": "即無我我所及邪智故。第八正趣菩薩寄",
    "T36n1736_087:0681a25": "真如相善友者。謂善根合如成迴向故。",
    "T36n1736_087:0681a26": "第九無縛無著者。謂不為相縛不為見",
    "T36n1736_087:0681a27": "著。作用自在故名解脫。第十入法界無量",
    "T36n1736_087:0681a28": "者。等以法界善根迴向法界故。",
    "T36n1736_087:0681a29": "大方廣佛華嚴經隨疏演義鈔卷第八十七"
}