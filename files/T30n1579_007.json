{
    "T30n1579_007:0308c11": "瑜伽師地論卷第七",
    "T30n1579_007:0308c13": "彌勒菩薩說",
    "T30n1579_007:0308c14": "三藏法師玄奘奉 詔譯",
    "T30n1579_007:0308c15": "本地分中有尋有伺等三地之四",
    "T30n1579_007:0308c16": "[0308c16] 宿作因論者猶如有一若沙門若婆羅門。起",
    "T30n1579_007:0308c17": "如是見立如是論。廣說如經。凡諸世間所",
    "T30n1579_007:0308c18": "有士夫補特伽羅所受者。謂現所受苦。皆",
    "T30n1579_007:0308c19": "由宿作為因者。謂由宿惡為因。由勤精進",
    "T30n1579_007:0308c20": "吐舊業故者。謂由現法極自苦行現在新",
    "T30n1579_007:0308c21": "業。由不作因之所害故者。謂諸不善業。如",
    "T30n1579_007:0308c22": "是於後不復有漏者。謂一向是善性故。說",
    "T30n1579_007:0308c23": "後無漏。由無漏故業盡者謂諸惡業。由業",
    "T30n1579_007:0308c24": "盡故苦盡者謂宿因所作及現法方便所招",
    "T30n1579_007:0308c25": "苦惱。由苦盡故得證苦邊者。謂證餘生相",
    "T30n1579_007:0308c26": "續苦盡。謂無繫外道作如是計。問何因緣故",
    "T30n1579_007:0308c27": "彼諸外道起如是見立如是論。答由教及",
    "T30n1579_007:0308c28": "理故教如前說。理者猶如有一為性尋思。",
    "T30n1579_007:0308c29": "為性觀察。廣說如前。由見現法士夫作用",
    "T30n1579_007:0309a01": "不決定故。所以者何。彼見世間雖具正方",
    "T30n1579_007:0309a02": "便而招於苦。雖具邪方便而致於樂。彼如",
    "T30n1579_007:0309a03": "是思。若由現法士夫作用為彼因者。彼應",
    "T30n1579_007:0309a04": "顛倒。由彼所見非顛倒故。是故彼皆以宿",
    "T30n1579_007:0309a05": "作為因。由此理故。彼起如是見立如是",
    "T30n1579_007:0309a06": "論。[0309a06] 今應問彼汝何所欲。現法方便所招之",
    "T30n1579_007:0309a07": "苦。為用宿作為因。為用現法方便為因。",
    "T30n1579_007:0309a08": "若用宿作為因者。汝先所說由勤精進吐",
    "T30n1579_007:0309a09": "舊業故現在新業由不作因之所害故。如",
    "T30n1579_007:0309a10": "是於後不復有漏。乃至廣說。不應道理。",
    "T30n1579_007:0309a11": "若用現法方便為因者。汝先所說。凡諸世",
    "T30n1579_007:0309a12": "間所有士夫補特伽羅所受皆由宿作為",
    "T30n1579_007:0309a13": "因不應道理。如是現法方便苦。宿作為因",
    "T30n1579_007:0309a14": "故現法士夫用為因故。皆不應道理。是故",
    "T30n1579_007:0309a15": "此論非如理說。我今當說如實因相。或有",
    "T30n1579_007:0309a16": "諸苦唯用宿作為因。猶如有一自業增上",
    "T30n1579_007:0309a17": "力故生諸惡趣或貧窮家。或復有苦雜因所",
    "T30n1579_007:0309a18": "生。謂如有一因邪事王不獲樂果而反",
    "T30n1579_007:0309a19": "致苦。如事於王。如是由諸言說商賈等業。",
    "T30n1579_007:0309a20": "由事農業。由劫盜業。或於他有情作損害",
    "T30n1579_007:0309a21": "事。若有福者獲得富樂。若無福者雖設功",
    "T30n1579_007:0309a22": "用而無果遂。或復有法純由現在功用因",
    "T30n1579_007:0309a23": "得。如新所造引餘有業或聽聞正法於法",
    "T30n1579_007:0309a24": "覺察。或復發起威儀業路。或復修學工巧業",
    "T30n1579_007:0309a25": "處。如是等類。唯因現在士夫功用。",
    "T30n1579_007:0309a26": "[0309a26] 自在等作者論者。由如有一或沙門或婆羅",
    "T30n1579_007:0309a27": "門。起如是見立如是論。凡諸世間所有士",
    "T30n1579_007:0309a28": "夫補特伽羅所受彼一切。或以自在變化為",
    "T30n1579_007:0309a29": "因。或餘丈夫變化為因。諸如是等謂說自",
    "T30n1579_007:0309b01": "在等不平等因論者作如是計。問何因緣故",
    "T30n1579_007:0309b02": "起如是見立如是論。答由教及理。教如",
    "T30n1579_007:0309b03": "前說。理者。猶如有一為性尋思。為性觀察。",
    "T30n1579_007:0309b04": "廣說如前。彼由現見於因果中世間有情",
    "T30n1579_007:0309b05": "不隨欲轉故作此計。所以者何。現見世間",
    "T30n1579_007:0309b06": "有情。於彼因時欲修淨業。不遂本欲。反",
    "T30n1579_007:0309b07": "更為惡。於彼果時願生善趣樂世界中。不",
    "T30n1579_007:0309b08": "遂本欲。墮惡趣等。意謂受樂不遂所欲。",
    "T30n1579_007:0309b09": "反受諸苦。由見此故。彼作是思。世間諸物",
    "T30n1579_007:0309b10": "必應別有作者生者及變化者為彼物父。",
    "T30n1579_007:0309b11": "謂自在天或復其餘。[0309b11] 今當問彼汝何所欲嗢",
    "T30n1579_007:0309b12": "&#x62D5;南曰。",
    "T30n1579_007:0309b13": " 功能無體性  攝不攝相違",
    "T30n1579_007:0309b14": " 有用及無用  為因成過失",
    "T30n1579_007:0309b15": "[0309b15] 自在天等變化功能。為用業方便為因。為",
    "T30n1579_007:0309b16": "無因耶。若用業方便為因者。唯此功能",
    "T30n1579_007:0309b17": "用業方便為因。非餘世間。不應道理。若無",
    "T30n1579_007:0309b18": "因者。唯此功能無因而有。非世間物。不應",
    "T30n1579_007:0309b19": "道理。又汝何所欲。此大自在為墮世間攝。",
    "T30n1579_007:0309b20": "為不攝耶。若言攝者。此大自在則同世法。",
    "T30n1579_007:0309b21": "而能遍生世間。不應道理。若不攝者。則是",
    "T30n1579_007:0309b22": "解脫。而言能生世間。不應道理。又汝何所",
    "T30n1579_007:0309b23": "欲。為有用故變生世間。為無用耶。若有用",
    "T30n1579_007:0309b24": "者。則於彼用無有自在。而於世間有自",
    "T30n1579_007:0309b25": "在者。不應道理。若無用者。無有所須。而",
    "T30n1579_007:0309b26": "生世間。不應道理。又汝何所欲。此所出生",
    "T30n1579_007:0309b27": "為唯大自在為因。為亦取餘為因耶。若唯",
    "T30n1579_007:0309b28": "大自在為因者。是則若時有大自在。是時則",
    "T30n1579_007:0309b29": "有出生。若時有出生是時則有大自在。而",
    "T30n1579_007:0309c01": "言出生用大自在為因者。不應道理。若言",
    "T30n1579_007:0309c02": "亦取餘為因者。此唯取樂欲為因。為除",
    "T30n1579_007:0309c03": "樂欲更取餘為因。若唯取樂欲為因者。此",
    "T30n1579_007:0309c04": "樂欲為唯取大自在為因。為亦取餘為因",
    "T30n1579_007:0309c05": "耶。若唯取大自在為因者。若時有大自在",
    "T30n1579_007:0309c06": "是時則有樂欲。若時有樂欲是時則有大",
    "T30n1579_007:0309c07": "自在。便應無始常有出生。此亦不應道理。",
    "T30n1579_007:0309c08": "若言亦取餘為因者。此因不可得故。不應",
    "T30n1579_007:0309c09": "道理。又於彼欲無有自在。而言於世間",
    "T30n1579_007:0309c10": "物有自在者。不應道理。如是由功用故。",
    "T30n1579_007:0309c11": "攝不攝故。有用無用故。為因性故。皆不應",
    "T30n1579_007:0309c12": "理。是故此論非如理說。[0309c12] 害為正法論者。謂",
    "T30n1579_007:0309c13": "如有一若沙門若婆羅門。起如是見立如",
    "T30n1579_007:0309c14": "是論。若於彼祠中。&#x546A;術為先害諸生命。若",
    "T30n1579_007:0309c15": "能祀者。若所害者。若諸助伴。如是一切皆",
    "T30n1579_007:0309c16": "得生天。問何因緣故。彼諸外道起如是見",
    "T30n1579_007:0309c17": "立如是論。答此違理論。諂誑所起。不由",
    "T30n1579_007:0309c18": "觀察道理建立。然於諍競惡劫起時。諸婆",
    "T30n1579_007:0309c19": "羅門違越古昔婆羅門法。為欲食肉妄起",
    "T30n1579_007:0309c20": "此計。[0309c20] 又應問彼。汝何所欲。此&#x546A;術方為",
    "T30n1579_007:0309c21": "是法自體。為是非法自體。若是法自體者。",
    "T30n1579_007:0309c22": "離彼殺生。不能感得自所愛果。而能轉彼",
    "T30n1579_007:0309c23": "非法以為正法。不應道理。若是非法自體",
    "T30n1579_007:0309c24": "者。自是不愛果法。而能轉捨餘不愛果法",
    "T30n1579_007:0309c25": "者。不應道理。如是記已。復有救言。如世間",
    "T30n1579_007:0309c26": "毒&#x546A;術所攝不能為害。當知此&#x546A;術方亦",
    "T30n1579_007:0309c27": "復如是。今應問彼。汝何所欲。如&#x546A;術方",
    "T30n1579_007:0309c28": "能息外毒。亦能息內貪瞋癡毒。為不爾耶。",
    "T30n1579_007:0309c29": "若能息者。無處無時無有一人貪瞋癡等",
    "T30n1579_007:0310a01": "靜息可得故不中理。若不能息者。汝先",
    "T30n1579_007:0310a02": "所說。如&#x546A;術方能息外毒。亦能息除非法",
    "T30n1579_007:0310a03": "業者。不應道理。又汝何所欲。此&#x546A;術方為",
    "T30n1579_007:0310a04": "遍行耶。不遍行耶。若遍行者。自所愛親不",
    "T30n1579_007:0310a05": "先用祠。不應道理。若不遍者。此&#x546A;功能便",
    "T30n1579_007:0310a06": "非決定。不應道理。又汝何所欲。此&#x546A;功能",
    "T30n1579_007:0310a07": "為唯能轉因亦轉果耶。若唯轉因者。於果",
    "T30n1579_007:0310a08": "無能。不應道理。若亦轉果者。應如轉變",
    "T30n1579_007:0310a09": "即令羊等成可愛妙色。然捨羊等身。已方",
    "T30n1579_007:0310a10": "取天身。不應道理。又汝何所欲。造&#x546A;術",
    "T30n1579_007:0310a11": "者。為有力能及悲愍不。若言有者。離殺",
    "T30n1579_007:0310a12": "彼命。不能將彼往生天上。不應道理。若",
    "T30n1579_007:0310a13": "言無者。彼所造&#x546A;能有所辦。不應道理。",
    "T30n1579_007:0310a14": "如是由因故。譬喻故。不決定故。於果",
    "T30n1579_007:0310a15": "無能故。&#x546A;術者故。不應道理。是故此論",
    "T30n1579_007:0310a16": "非如理說。我今當說非法之相。若業損他",
    "T30n1579_007:0310a17": "而不治現過是名非法。又若業諸修道者",
    "T30n1579_007:0310a18": "共知此業感不愛果。又若業一切智者決定",
    "T30n1579_007:0310a19": "說為不善。又若業自所不欲。又若業染心",
    "T30n1579_007:0310a20": "所起。又若業待邪&#x546A;術方備功驗。又若業",
    "T30n1579_007:0310a21": "自性無記。諸如是等皆是非法。",
    "T30n1579_007:0310a22": "[0310a22] 邊無邊論者。謂如有一若沙門若婆羅門。依",
    "T30n1579_007:0310a23": "止世間諸靜慮故。於彼世間住有邊想無邊",
    "T30n1579_007:0310a24": "想。俱想不俱想。廣說如經。由此起如是見",
    "T30n1579_007:0310a25": "立如是論。世間有邊。世間無邊。世間亦有邊",
    "T30n1579_007:0310a26": "亦無邊。世間非有邊非無邊。當知此中已說",
    "T30n1579_007:0310a27": "因緣及能計者。是中若依斷邊際求世邊",
    "T30n1579_007:0310a28": "時。若憶念壞劫於世間起有邊想。若憶念",
    "T30n1579_007:0310a29": "成劫則於世間起無邊想。若依方域周廣",
    "T30n1579_007:0310b01": "求世邊時。若下過無間更無所得。上過第",
    "T30n1579_007:0310b02": "四靜慮亦無所得。傍一切處不得邊際。爾",
    "T30n1579_007:0310b03": "時則於上下起有邊想。於傍處所起無邊",
    "T30n1579_007:0310b04": "想。若為治此執。但依異文義無差別。則",
    "T30n1579_007:0310b05": "於世間起非有邊非無邊想。[0310b05] 今應問彼。汝",
    "T30n1579_007:0310b06": "何所欲。從前壞劫以來為更有世間生起。",
    "T30n1579_007:0310b07": "為無起耶。若言有者。世間有邊不應道理。",
    "T30n1579_007:0310b08": "若言無者。非世間住念世間邊。不應道",
    "T30n1579_007:0310b09": "理。如是彼來有故。彼來無故。皆不應理。是",
    "T30n1579_007:0310b10": "故此論非如理說。[0310b10] 不死矯亂論者。謂四種不",
    "T30n1579_007:0310b11": "死矯亂外道。如經廣說。應知彼諸外道若有",
    "T30n1579_007:0310b12": "人來。依最勝生道。問善不善。依決定勝道。",
    "T30n1579_007:0310b13": "問苦集滅道。便自稱言。不死亂者隨於處",
    "T30n1579_007:0310b14": "所依不死淨天不亂。詰問即於彼所問以",
    "T30n1579_007:0310b15": "言矯亂。或託餘事方便避之。或但隨問者",
    "T30n1579_007:0310b16": "言辭而轉。是中第一不死亂者。覺未開悟。",
    "T30n1579_007:0310b17": "第二於所證法。起增上慢。第三覺已開悟。",
    "T30n1579_007:0310b18": "而未決定。第四羸劣愚鈍。又復第一怖畏妄",
    "T30n1579_007:0310b19": "語。及怖畏他人知其無智故。不分明答言",
    "T30n1579_007:0310b20": "我無所知。第二於自所證未得無畏。懼他",
    "T30n1579_007:0310b21": "詰問。怖畏妄語。怖畏邪見故。不分明說我",
    "T30n1579_007:0310b22": "有所證。第三怖畏邪見。怖畏妄語。懼他詰",
    "T30n1579_007:0310b23": "問故。不分明說我不決定。如是三種。假",
    "T30n1579_007:0310b24": "託餘事以言矯亂。第四唯懼他詰。於最勝",
    "T30n1579_007:0310b25": "生道及決定勝道。皆不了達。於世文字。亦",
    "T30n1579_007:0310b26": "不善知。而不分明說言我是愚鈍都無所",
    "T30n1579_007:0310b27": "了。但反問彼。隨彼言辭。而轉以矯亂彼。[0310b27] 此",
    "T30n1579_007:0310b28": "四論發起因緣。及能計者。并破彼執。皆如",
    "T30n1579_007:0310b29": "經說。[0310b29] 由彼外道多怖畏故。依此見住。若有",
    "T30n1579_007:0310c01": "人來有所詰問。即以諂曲而行矯亂。當",
    "T30n1579_007:0310c02": "知此見是惡見攝。是故此論非如理說。",
    "T30n1579_007:0310c03": "[0310c03] 無因見論者。謂依止靜慮。及依止尋思。應",
    "T30n1579_007:0310c04": "知二種。如經廣說。問何因緣故。彼諸外道",
    "T30n1579_007:0310c05": "依止尋思。起如是見立如是論。我及世",
    "T30n1579_007:0310c06": "間。皆無因生。答略而言之。見不相續以為",
    "T30n1579_007:0310c07": "先故。諸內外事無量差別。種種生起。或復有",
    "T30n1579_007:0310c08": "時。見諸因緣空無果報。謂見世間無有",
    "T30n1579_007:0310c09": "因緣。或時欻爾大風卒起。於一時間寂然止",
    "T30n1579_007:0310c10": "息。或時忽爾瀑河彌漫。於一時間頓則空",
    "T30n1579_007:0310c11": "竭。或時&#x6B1D;爾果木敷榮。於一時間颯然衰",
    "T30n1579_007:0310c12": "&#x9847;。由如是故起無因見立無因論。[0310c12] 今應問",
    "T30n1579_007:0310c13": "彼。汝宿住念為念無體。為念自我。若念",
    "T30n1579_007:0310c14": "無體。無體之法。未曾串習。未曾經識。而能",
    "T30n1579_007:0310c15": "隨念。不應道理。若念自我。計我先無後欻",
    "T30n1579_007:0310c16": "然生。不應道理。又汝何所欲。一切世間內",
    "T30n1579_007:0310c17": "外諸物。種種生起。或欻然生起。為無因耶。",
    "T30n1579_007:0310c18": "為有因耶。若無因者。種種生起。欻然而起。",
    "T30n1579_007:0310c19": "有時不生。不應道理。若有因者。我及世間。",
    "T30n1579_007:0310c20": "無因而生。不應道理。如是念無體故。念",
    "T30n1579_007:0310c21": "自我故。內外諸物不由因緣種種異故。由",
    "T30n1579_007:0310c22": "彼因緣種種異故。不應道理。是故此論非",
    "T30n1579_007:0310c23": "如理說。",
    "T30n1579_007:0310c24": "[0310c24] 斷見論者。謂如有一若沙門若婆羅門。起",
    "T30n1579_007:0310c25": "如是見立如是論。乃至我有&#x9E81;色。四大所",
    "T30n1579_007:0310c26": "造之身。住持未壞。爾時有病。有癰有箭。",
    "T30n1579_007:0310c27": "若我死後。斷壞無有。爾時我善斷滅。如是",
    "T30n1579_007:0310c28": "欲界諸天。色界諸天。若無色界空無邊處所",
    "T30n1579_007:0310c29": "攝。乃至。非想非非想處所攝。廣說如經。謂",
    "T30n1579_007:0311a01": "說七種斷見論者。作如是計。問何因緣故。",
    "T30n1579_007:0311a02": "彼諸外道。起如是見立如是論。答由教及",
    "T30n1579_007:0311a03": "理故。教如前說。理者謂如有一為性尋思。",
    "T30n1579_007:0311a04": "乃至廣說。彼如是思若我死後復有身者。",
    "T30n1579_007:0311a05": "應不作業而得果異熟。若我體性一切永",
    "T30n1579_007:0311a06": "無。是則應無受業果異熟。觀此二種。理俱",
    "T30n1579_007:0311a07": "不可。是故起如是見立如是論。我身死已",
    "T30n1579_007:0311a08": "斷壞無有。猶如瓦石若一破已不可還合。",
    "T30n1579_007:0311a09": "彼亦如是。道理應知。[0311a09] 今應問彼。汝何所欲。",
    "T30n1579_007:0311a10": "為蘊斷滅。為我斷滅耶。若言蘊斷滅者。蘊",
    "T30n1579_007:0311a11": "體無常。因果展轉生起不絕。而言斷滅。不",
    "T30n1579_007:0311a12": "應道理。若言我斷。汝先所說。&#x9E81;色四大所",
    "T30n1579_007:0311a13": "造之身。有病有癰有箭。欲界諸天。色界諸",
    "T30n1579_007:0311a14": "天。若無色界空無邊處所攝。乃至。非想非非",
    "T30n1579_007:0311a15": "想處所攝。不應道理。如是若蘊斷滅故。若",
    "T30n1579_007:0311a16": "我斷滅故。皆不應理。是故此論非如理說。",
    "T30n1579_007:0311a17": "[0311a17] 空見論者。謂如有一若沙門若婆羅門。起",
    "T30n1579_007:0311a18": "如是見立如是論。無有施與無有愛養。",
    "T30n1579_007:0311a19": "無有祠祀。廣說乃至。世間無有真阿羅漢。",
    "T30n1579_007:0311a20": "復起如是見立如是論。無有一切諸法",
    "T30n1579_007:0311a21": "體相。[0311a21] 問何因緣故。彼諸外道。起如是見立",
    "T30n1579_007:0311a22": "如是論。答由教及理故。教如前說。理者謂",
    "T30n1579_007:0311a23": "如有一為性尋思。乃至廣說。又依世間諸",
    "T30n1579_007:0311a24": "靜慮故。見世施主一期受命恒行布施無",
    "T30n1579_007:0311a25": "有斷絕。從此命終生下賤家貧窮匱乏。彼",
    "T30n1579_007:0311a26": "作是思。定無施與愛養祠祀。復見有人一",
    "T30n1579_007:0311a27": "期壽中恒行妙行。或行惡行。見彼命終墮",
    "T30n1579_007:0311a28": "於惡趣生諸那落迦。或往善趣。生於天上",
    "T30n1579_007:0311a29": "樂世界中。彼作是思。定無妙行及與惡行。",
    "T30n1579_007:0311b01": "亦無妙行惡行二業果異熟。復見有一剎帝",
    "T30n1579_007:0311b02": "利種。命終之後。生婆羅門吠舍戍陀羅諸",
    "T30n1579_007:0311b03": "種姓中。或婆羅門。命終之後。生剎帝利吠",
    "T30n1579_007:0311b04": "舍戍陀羅諸種姓中。吠舍戍陀羅等亦復如",
    "T30n1579_007:0311b05": "是。彼作是思。定無此世剎帝利等從彼世",
    "T30n1579_007:0311b06": "間剎帝利等種姓中來。亦無彼世剎帝利等",
    "T30n1579_007:0311b07": "從此世間剎帝利等種姓中去。又復觀見諸",
    "T30n1579_007:0311b08": "離欲者生於下地。又見母命終已生而為",
    "T30n1579_007:0311b09": "女。女命終已還作其母。父終為子。子還作",
    "T30n1579_007:0311b10": "父。彼見父母不決定已作如是思。世間",
    "T30n1579_007:0311b11": "畢定無父無母。或復見人身壞命終。或生",
    "T30n1579_007:0311b12": "無想。或生無色。或入涅槃。求彼生處不能",
    "T30n1579_007:0311b13": "得見。彼作是念。決定無有化生眾生。以",
    "T30n1579_007:0311b14": "彼處所不可知故。或於自身起阿羅漢增",
    "T30n1579_007:0311b15": "上慢已臨命終時遂見生相。彼作是念。世",
    "T30n1579_007:0311b16": "間必無真阿羅漢。如是廣說。問復何因緣。",
    "T30n1579_007:0311b17": "或有起如是見立如是論。無有一切諸",
    "T30n1579_007:0311b18": "法體相。答以於如來所說甚深經中相似甚",
    "T30n1579_007:0311b19": "深離言說法。不能如實正覺了故。又於安",
    "T30n1579_007:0311b20": "立法相。不如正理而思惟故。起於空見。彼",
    "T30n1579_007:0311b21": "作是念。決定無有諸法體相。今應問彼。汝",
    "T30n1579_007:0311b22": "何所欲。為有生所受業及後所受業。為一",
    "T30n1579_007:0311b23": "切皆是生所受耶。若俱有者。汝先所說。無",
    "T30n1579_007:0311b24": "有施與。無有愛養。無有祠祀。無有妙行。",
    "T30n1579_007:0311b25": "無有惡行。無有妙行惡行業果異熟。無此",
    "T30n1579_007:0311b26": "世間。無彼世間。不應道理。若言無有後",
    "T30n1579_007:0311b27": "所受者。諸有造作淨與不淨種種行業。彼",
    "T30n1579_007:0311b28": "命終已。於彼生時。頓受一切淨與不淨業",
    "T30n1579_007:0311b29": "果異熟。不應道理。又汝何所欲。凡從彼胎",
    "T30n1579_007:0311c01": "藏。及從彼種子而生者。彼等於此為是父",
    "T30n1579_007:0311c02": "母。為非父母耶。若言是父母者。汝言無",
    "T30n1579_007:0311c03": "父無母。不應道理。若言彼非父母者。從",
    "T30n1579_007:0311c04": "彼胎藏及彼種子所生。而言非父非母。不",
    "T30n1579_007:0311c05": "應道理。若時為父母。是時非男女。若時",
    "T30n1579_007:0311c06": "為男女。是時非父母。無不定過。又汝何所",
    "T30n1579_007:0311c07": "欲。為有彼處受生眾生天眼不見。為無",
    "T30n1579_007:0311c08": "有耶。若言有者。汝言無有化生眾生。不",
    "T30n1579_007:0311c09": "應道理。若言無者。是則撥無離想欲者。",
    "T30n1579_007:0311c10": "離色欲者。離三界欲者。不應道理。又汝",
    "T30n1579_007:0311c11": "何所欲。為有阿羅漢性而於彼起增上慢。",
    "T30n1579_007:0311c12": "為無有耶。若言有者。汝言世間必定無",
    "T30n1579_007:0311c13": "有真阿羅漢。不應道理。若言無者。若有",
    "T30n1579_007:0311c14": "發起不正思惟顛倒。自謂是阿羅漢。此乃",
    "T30n1579_007:0311c15": "應是真阿羅漢。亦不中理。又應問彼。",
    "T30n1579_007:0311c16": "汝何所欲。圓成實相法。依他起相法。遍計",
    "T30n1579_007:0311c17": "所執相法。為有為無。若言有者。汝言無",
    "T30n1579_007:0311c18": "有一切諸法體相。不應道理。若言無者。",
    "T30n1579_007:0311c19": "應無顛倒亦無染淨。不應道理。如是若",
    "T30n1579_007:0311c20": "生後所受故。非不決定故。有生處故。有",
    "T30n1579_007:0311c21": "增上慢故。有三種相故。不應道理。是故此",
    "T30n1579_007:0311c22": "論非如理說。",
    "T30n1579_007:0311c23": "[0311c23] 妄計最勝論者。謂如有一若沙門若婆羅門。",
    "T30n1579_007:0311c24": "起如是見立如是論。婆羅門是最勝種類。",
    "T30n1579_007:0311c25": "剎帝利等是下劣種類。婆羅門是白淨色類。",
    "T30n1579_007:0311c26": "餘種是黑穢色類。婆羅門種可得清淨。非",
    "T30n1579_007:0311c27": "餘種類。諸婆羅門是梵王子。從大梵王口腹",
    "T30n1579_007:0311c28": "所生。從梵所出。梵所變化。梵王體胤謂&#x9B2A;",
    "T30n1579_007:0311c29": "諍劫諸婆羅門。作如是計。問何因緣故。諸",
    "T30n1579_007:0312a01": "婆羅門。起如是見立如是論。答由教及",
    "T30n1579_007:0312a02": "理故。教如前說。理者謂如有一。為性尋",
    "T30n1579_007:0312a03": "思。乃至廣說。以見世間真婆羅門性具戒",
    "T30n1579_007:0312a04": "故。有貪名利及恭敬故。作如是計。[0312a04] 今應",
    "T30n1579_007:0312a05": "問彼。汝何所欲。為唯餘種類從父母產生。",
    "T30n1579_007:0312a06": "為婆羅門亦爾耶。若唯餘種類者。世間現",
    "T30n1579_007:0312a07": "見諸婆羅門。從母產生。汝謗現事。不應",
    "T30n1579_007:0312a08": "道理。若婆羅門亦爾者。汝先所說。諸婆羅門",
    "T30n1579_007:0312a09": "是最勝種類。剎帝利等是下種類。不應道",
    "T30n1579_007:0312a10": "理。如從母產生。如是造不善業。造作善",
    "T30n1579_007:0312a11": "業。造身語意惡行。造身語意妙行。於現法",
    "T30n1579_007:0312a12": "中受愛不愛果。便於後世生諸惡趣。或生",
    "T30n1579_007:0312a13": "善趣。若三處現前是彼是此。由彼由此。入",
    "T30n1579_007:0312a14": "於母胎從之而生若世間工巧處。若作業",
    "T30n1579_007:0312a15": "處。若善不善。若王若臣。若機捷。若增進滿",
    "T30n1579_007:0312a16": "足。若為王顧錄以為給侍。若不顧錄。若是",
    "T30n1579_007:0312a17": "老病死法。若非老病死法。若修梵住已生",
    "T30n1579_007:0312a18": "於梵世。若復不爾。若修菩提分法。若不修",
    "T30n1579_007:0312a19": "習若悟聲聞菩提獨覺菩提。無上菩提。若復",
    "T30n1579_007:0312a20": "不爾。又汝何所欲為從勝種類生此名為",
    "T30n1579_007:0312a21": "勝。為由戒聞等耶。若由從勝種類生者。",
    "T30n1579_007:0312a22": "汝論中說。於祠祀中。若戒聞等勝取之為",
    "T30n1579_007:0312a23": "量。如此之言。應不中理。若由戒聞等者。",
    "T30n1579_007:0312a24": "汝先所說。諸婆羅門是最勝類。餘是下類。不",
    "T30n1579_007:0312a25": "應道理。如是產生故。作業故。受生故。工巧",
    "T30n1579_007:0312a26": "業處故。增上故。彼所顧錄故。梵住故。修覺",
    "T30n1579_007:0312a27": "分故。證菩提故。戒聞勝故。不應道理。是故",
    "T30n1579_007:0312a28": "此論非如理說。[0312a28] 妄計清淨論者。謂如有一若",
    "T30n1579_007:0312a29": "沙門若婆羅門。起如是見立如是論。若我",
    "T30n1579_007:0312b01": "解脫心得自在。觀得自在。謂於諸天微妙",
    "T30n1579_007:0312b02": "五欲。堅著攝受。嬉戲娛樂。隨意受用。是則",
    "T30n1579_007:0312b03": "名得現法涅槃第一清淨。又有外道。起如",
    "T30n1579_007:0312b04": "是見立如是論。若有離欲惡不善法。於",
    "T30n1579_007:0312b05": "初靜慮得具足住。乃至得具足住第四靜",
    "T30n1579_007:0312b06": "慮。是亦名得現法涅槃第一清淨。又有外",
    "T30n1579_007:0312b07": "道。起如是見立如是論。若有眾生。於孫",
    "T30n1579_007:0312b08": "陀利迦河沐浴支體。所有諸惡皆悉除滅。",
    "T30n1579_007:0312b09": "如於孫陀利迦河。如是於婆湖陀河伽耶",
    "T30n1579_007:0312b10": "河薩伐底河殑伽河等中。沐浴支體。應知",
    "T30n1579_007:0312b11": "亦爾。第一清淨。復有外道。計持狗戒以為",
    "T30n1579_007:0312b12": "清淨。或持牛戒。或持油墨戒。或持露形戒。",
    "T30n1579_007:0312b13": "或持灰戒。或持自苦戒。或持糞穢戒等。計",
    "T30n1579_007:0312b14": "為清淨。謂說現法涅槃外道。及說水等清",
    "T30n1579_007:0312b15": "淨外道。作如是計。問彼何因緣。起如是",
    "T30n1579_007:0312b16": "見立如是論。答由教及理故。教如前說。",
    "T30n1579_007:0312b17": "理者謂如有一為性尋思。乃至廣說。彼謂",
    "T30n1579_007:0312b18": "得諸縱任自在欲自在觀行自在名勝清",
    "T30n1579_007:0312b19": "淨。然不如實知縱任自在等相。又如有",
    "T30n1579_007:0312b20": "一計由自苦身故。自惡解脫。或造過惡。過",
    "T30n1579_007:0312b21": "惡解脫。[0312b21] 今應問彼。汝何所欲。若有於妙五",
    "T30n1579_007:0312b22": "欲嬉戲受樂者。為離欲貪。為未離耶。若",
    "T30n1579_007:0312b23": "已離者於世五欲。嬉戲受樂。不應道理。若",
    "T30n1579_007:0312b24": "未離者。計為解脫清淨。不應道理。又汝",
    "T30n1579_007:0312b25": "何所欲。諸得初靜慮。乃至具足住第四靜",
    "T30n1579_007:0312b26": "慮者。彼為已離一切貪欲。為未離耶。若",
    "T30n1579_007:0312b27": "言一切離者。但具足住乃至第四靜慮。不",
    "T30n1579_007:0312b28": "應道理。若言未離一切欲者。計為究竟",
    "T30n1579_007:0312b29": "解脫清淨。不應道理。又汝何所欲。為由內",
    "T30n1579_007:0312c01": "清淨故究竟清淨。為由外清淨故究竟清",
    "T30n1579_007:0312c02": "淨。若由內者。計於河中沐浴而得清淨。不",
    "T30n1579_007:0312c03": "應道理。若由外者。內具貪瞋癡等一切垢",
    "T30n1579_007:0312c04": "穢。但除外垢便計為淨。不應道理。又汝何",
    "T30n1579_007:0312c05": "所欲。為執受淨物故而得清淨。為執受不",
    "T30n1579_007:0312c06": "淨物故得清淨耶。若由執受淨物得清",
    "T30n1579_007:0312c07": "淨者。世間共見狗等不淨。而汝立計執受",
    "T30n1579_007:0312c08": "狗等得清淨者。不應道理。若由執受不",
    "T30n1579_007:0312c09": "淨物者。自體不淨而令他淨。不應道理。又",
    "T30n1579_007:0312c10": "汝何所欲。諸受狗等戒者。為行身等邪惡",
    "T30n1579_007:0312c11": "行故而得清淨。為行身等正妙行故得清",
    "T30n1579_007:0312c12": "淨耶。若由行邪惡行者。行邪惡行而計",
    "T30n1579_007:0312c13": "清淨。不應道理。若由正妙行者。持狗等",
    "T30n1579_007:0312c14": "戒。則為唐捐。而計於彼能得清淨。不應",
    "T30n1579_007:0312c15": "道理。如是離欲不離欲故。內外故。受淨不淨",
    "T30n1579_007:0312c16": "故。邪行正行故。不應道理。是故此論非如",
    "T30n1579_007:0312c17": "理說。",
    "T30n1579_007:0312c18": "[0312c18] 妄計吉祥論者。謂如有一若沙門若婆羅門。",
    "T30n1579_007:0312c19": "起如是見立如是論。若世間。日月薄蝕。",
    "T30n1579_007:0312c20": "星宿失度。所欲為事。皆不成就。若彼隨順。",
    "T30n1579_007:0312c21": "所欲皆成。為此義故。精勤供養日月星等。",
    "T30n1579_007:0312c22": "祠火誦&#x546A;。安置茅草。滿&#x74EB;頻螺果。及餉",
    "T30n1579_007:0312c23": "佉等。謂曆算者。作如是計。問彼何因緣起",
    "T30n1579_007:0312c24": "如是見立如是論。答由教及理故。教如",
    "T30n1579_007:0312c25": "前說。理者謂如有一為性尋思。乃至廣說。",
    "T30n1579_007:0312c26": "彼由獲得世間靜慮。世間皆謂是阿羅漢。若",
    "T30n1579_007:0312c27": "有欲得自身富樂所祈果遂者。便往請問。",
    "T30n1579_007:0312c28": "然彼不如實知業果相應緣生道理但見世",
    "T30n1579_007:0312c29": "間日月薄蝕。星度行時。爾時眾生淨不淨業",
    "T30n1579_007:0313a01": "果報成熟。彼則計為日月等作。復為信樂",
    "T30n1579_007:0313a02": "此事者。建立顯說。[0313a02] 今應問彼。汝何所欲。世",
    "T30n1579_007:0313a03": "間興衰等事。為是日月薄蝕。星度等作。為",
    "T30n1579_007:0313a04": "淨不淨業所作耶。若言日等作者。現見盡",
    "T30n1579_007:0313a05": "壽隨造福非福業。感此興衰苦樂等果。不",
    "T30n1579_007:0313a06": "應道理。若淨不淨業所作者。計日等作。不",
    "T30n1579_007:0313a07": "應道理。如是日等作故。淨不淨業作故。不",
    "T30n1579_007:0313a08": "應道理。是故此論非如理說。如是十六種",
    "T30n1579_007:0313a09": "異論。由二種門。發起觀察。由正道理。推逐",
    "T30n1579_007:0313a10": "觀察。於一切種皆不應理。"
}