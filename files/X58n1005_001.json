{
    "X58n1005_001:0426a05": "No. 1005",
    "X58n1005_001:0426a06": "答順宗心要法門",
    "X58n1005_001:0426a08": "唐清涼國師 澄觀 撰",
    "X58n1005_001:0426a09": "圭峰沙門 宗密 注",
    "X58n1005_001:0426a10": "[0426a10] 至道本乎其心(諸佛眾生迷悟本也)心法本乎無住。(萬法之宗。本乎無住。",
    "X58n1005_001:0426a11": "即心體也。淨名經云。依無住本。立一切法)無住心體。靈知不昧(瑩淨之理)。",
    "X58n1005_001:0426a12": "[0426a12] 性相寂默。(性即空空絕跡。相即星象粲然)包含德用(性包含於神用。具塵沙之無邊)。",
    "X58n1005_001:0426a13": "[0426a13] 該攝內外。(相該攝於內外。亦不在於中間)能廣(無外也)能深(無內也)。",
    "X58n1005_001:0426a14": "[0426a14] 非有非空。(妙有不空。真空不有)不生不滅(非四相所遷也)。",
    "X58n1005_001:0426a15": "[0426a15] 求之不得。棄之不離(明一真心地。絕取捨之情)。",
    "X58n1005_001:0426a16": "[0426a16] 迷現量則惑苦紛然。(迷本逐末)悟真性則空明廓徹(返本還源)。",
    "X58n1005_001:0426a17": "[0426a17] 雖即心即佛。唯證者方知。(凡聖一真。猶來見隔。見在即凡。情忘即佛。智與理冥。",
    "X58n1005_001:0426a18": "境與神會者。方知也)。",
    "X58n1005_001:0426a19": "[0426a19] 然有證有知。則慧日沈沒於有地(若存證知。則棄內而外求。即滯於有)。",
    "X58n1005_001:0426a20": "[0426a20] 若無照無悟。則昏雲掩蔽於空門(若忘智忘照。則外忘緣而內忘照。即",
    "X58n1005_001:0426a21": "滯於無)。",
    "X58n1005_001:0426a22": "[0426a22] 但一念不生。前後際斷。(妄心不生。二際俱斷)照體獨立。物我皆",
    "X58n1005_001:0426a23": "如(真智現前。我及我所。悉皆同體)。",
    "X58n1005_001:0426a24": "[0426a24] 直造心源。無智無得。(至理&#x8657;玄。言忘慮絕。不可以識識。不可以行得)不取不",
    "X58n1005_001:0426b01": "捨。(性自天真。本無取捨)無對無修。(本非對待。豈有修作)。",
    "X58n1005_001:0426b02": "[0426b02] 然迷悟更依。真妄相待(迷即六凡。悟則四聖。真智生。妄念滅。妄若起。真智隱)。",
    "X58n1005_001:0426b03": "[0426b03] 若求真去妄。如避影以勞形(若有取捨。勞形役智)。",
    "X58n1005_001:0426b04": "[0426b04] 若體妄即真。似處陰而影滅(妄無自性。舉體即真)。",
    "X58n1005_001:0426b05": "[0426b05] 若無心忘照。則萬累都捐(既忘心照。煩惱自空)。",
    "X58n1005_001:0426b06": "[0426b06] 若任運寂知。則眾行圓起(起即體之用。用而無用。何假因耶)。",
    "X58n1005_001:0426b07": "[0426b07] 放曠任其去住。(不著彼此)靜鑑見其源流(動靜不失理也)。",
    "X58n1005_001:0426b08": "[0426b08] 語默不失玄微。(語默全真)動靜豈離法界(去住合道)。",
    "X58n1005_001:0426b09": "[0426b09] 言止則雙忘智寂。(止觀俱泯)論觀則雙照寂知(止觀齊彰)。",
    "X58n1005_001:0426b10": "[0426b10] 語證不可示人。(寂然之理。不可說示)說理非證不了(唯證相應)。",
    "X58n1005_001:0426b11": "[0426b11] 悟寂無寂。(智與理冥)真智無知。(真如之理。泯能知智)以知寂不二之",
    "X58n1005_001:0426b12": "一心。(以即理之智也)契空有雙融之中道。(證不二之理也)無住無著。",
    "X58n1005_001:0426b13": "(二邊不立。中道不安)莫攝莫收。(任法界性。延促無礙)是非兩忘。能所雙絕。",
    "X58n1005_001:0426b14": "斯絕亦絕。般若現前(法界真性。思慮叵窮。若絕能所。則真智現前也)。",
    "X58n1005_001:0426b15": "[0426b15] 般若非心外新生。(不從外得)智性乃本來具足(非新新有)。",
    "X58n1005_001:0426b16": "[0426b16] 然本寂不能自見。實由般若之功(理非智不能顯)。",
    "X58n1005_001:0426b17": "[0426b17] 般若之與智性。翻覆相成(智非理不能生)。",
    "X58n1005_001:0426b18": "[0426b18] 本智之與始終。兩體雙絕(本末俱泯)。",
    "X58n1005_001:0426b19": "[0426b19] 證入則妙覺圓明。(體無瑕翳)悟本則因果交徹(凡聖相入)。",
    "X58n1005_001:0426b20": "[0426b20] 心心作佛。無一心而非佛心。(念念全真)處處證真。無一塵",
    "X58n1005_001:0426b21": "而非佛國(即染而淨)。",
    "X58n1005_001:0426b22": "[0426b22] 真妄物我。舉一全收。(二而不二)心佛眾生。炳然齊致(不二而二)。",
    "X58n1005_001:0426b23": "[0426b23] 迷則人隨於法。法法萬差而人不同(迷真逐妄)。",
    "X58n1005_001:0426b24": "[0426b24] 悟則法隨於人。人人一致而融萬境(物象無體)。",
    "X58n1005_001:0426c01": "[0426c01] 言窮慮絕。何果何因。(本離言念)體本寂寥。孰同孰異(非同異境)。",
    "X58n1005_001:0426c02": "[0426c02] 唯志懷&#x8657;朗。消息沖融(佩道之士。契之即神)。",
    "X58n1005_001:0426c03": "[0426c03] 其猶透水月華。&#x8657;而可見。(喻也)無心鏡像。照而常空矣",
    "X58n1005_001:0426c04": "(虛心之鑑)。",
    "X58n1005_001:0426c05": "心要法門頌",
    "X58n1005_001:0426c06": " 欲達心源淨(所迷之理)  須知我相空(萬物自&#x8657;)",
    "X58n1005_001:0426c07": " 形容何處實(緣生本無)  念慮本無從(起處不真)",
    "X58n1005_001:0426c08": " 豁爾靈明現(似日初出)  翛然世界通(即無障礙)",
    "X58n1005_001:0426c09": " 真金開伏藏(情忘理現)  赫日出瞑矇(智起惑忘)",
    "X58n1005_001:0426c10": " 試將心比佛(性無異故)  與佛始終同(真妄無別)"
}