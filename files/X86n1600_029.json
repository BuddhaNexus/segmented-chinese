{
    "X86n1600_029:0277b21": "宗統編年卷之二十九",
    "X86n1600_029:0277b23": "臨濟第二十四世祖",
    "X86n1600_029:0277b24": "諱永慈。字海舟。原籍金陵余氏。生緣蜀之成都。",
    "X86n1600_029:0277c01": "齠年出家。嗣東明法。住金陵東山翼善寺。",
    "X86n1600_029:0277c02": "英宗壬戌正統七年。",
    "X86n1600_029:0277c03": "臨濟第二十四世東山翼善祖嗣宗統(二十一年)。",
    "X86n1600_029:0277c04": "癸亥八年。",
    "X86n1600_029:0277c05": "勅賜蘇州鄧尉山寺額聖恩禪寺。",
    "X86n1600_029:0277c06": "從僧道立奏請也。",
    "X86n1600_029:0277c07": "法師東白善啟寂。",
    "X86n1600_029:0277c08": "啟蘇之長洲人。甫能言。通佛典。出家屏迹龍山。見",
    "X86n1600_029:0277c09": "知於獨菴衍。南洲洽。應詔纂修大典。校大藏經。與",
    "X86n1600_029:0277c10": "瞿宗吉賦牡丹。一韻往復殆將百首。錢文通海銘",
    "X86n1600_029:0277c11": "其塔。",
    "X86n1600_029:0277c12": "甲子九年。",
    "X86n1600_029:0277c13": "曹洞第二十六世嵩山祖示寂。",
    "X86n1600_029:0277c14": "祖坐脫偈曰。吾年八十七。出夕復入夕。撒手威音",
    "X86n1600_029:0277c15": "前。金烏呌天碧。",
    "X86n1600_029:0277c16": "曹洞第二十七世祖",
    "X86n1600_029:0277c17": "諱可從。字無方。",
    "X86n1600_029:0277c18": "乙丑十年。",
    "X86n1600_029:0277c19": "曹洞第二十七世西京定國祖嗣宗統(二十九年)。",
    "X86n1600_029:0277c20": "頒行大藏安置天下名山。",
    "X86n1600_029:0277c21": "勅賜常州府武進縣祥符禪寺聖旨曰。朕體天地",
    "X86n1600_029:0277c22": "保民之心。恭成皇曾祖考之志。刊印大藏經典。頒",
    "X86n1600_029:0277c23": "賜天下。用廣流傳。茲以一藏。安置直隷常州府武",
    "X86n1600_029:0277c24": "進縣祥符禪寺。永充供養。聽所在僧官僧徒。看誦",
    "X86n1600_029:0278a01": "讚揚。上為國家祝釐。下與生民祈福。務須敬奉守",
    "X86n1600_029:0278a02": "護。不許縱容閒雜之人。私借觀玩。輕慢褻凟。致有",
    "X86n1600_029:0278a03": "損壞遺失。敢有違者。必究治之。諭。",
    "X86n1600_029:0278a04": "丙寅十一年。",
    "X86n1600_029:0278a05": "智瑄出家領悟。",
    "X86n1600_029:0278a06": "瑄姓范。初為梓人。因營建。創足。聞提誨而有省。遂",
    "X86n1600_029:0278a07": "出家力參。充火頭。偶因火燄燎眉。照鏡。忽然大悟。",
    "X86n1600_029:0278a08": "丁卯十二年。戊辰十三年。己巳十四年。",
    "X86n1600_029:0278a09": "景帝。",
    "X86n1600_029:0278a10": "景帝庚午景泰元年。",
    "X86n1600_029:0278a11": "禪師萬峯支下東明普慈寂。",
    "X86n1600_029:0278a12": "辛未二年。",
    "X86n1600_029:0278a13": "佛滅後二千四百年。",
    "X86n1600_029:0278a14": "壬申三年。癸酉四年。",
    "X86n1600_029:0278a15": "甲戌五年。",
    "X86n1600_029:0278a16": "祖付智瑄正法。",
    "X86n1600_029:0278a17": "瑄依祖座下久。得其道。付法有殺活由來總見成",
    "X86n1600_029:0278a18": "之記。",
    "X86n1600_029:0278a19": "乙亥六年。丙子七年。",
    "X86n1600_029:0278a20": "丁丑八年。",
    "X86n1600_029:0278a21": "禪師紹琦住蜀方山雲峯寺。",
    "X86n1600_029:0278a22": "琦字楚山。別號荊璧叟。唐安雷氏子。九歲投玄極",
    "X86n1600_029:0278a23": "通出世。究即心即佛語。詣西岷。孜孜不失。一夕身",
    "X86n1600_029:0278a24": "心虗凝。對境湛寂。參無際悟。聞淨板聲。礙膺氷釋。",
    "X86n1600_029:0278b01": "眾請主天成。百廢具興。眾四千指。嘗與雲溪瑛。素",
    "X86n1600_029:0278b02": "虗理光澤惠。大機用。互相激昂。至宗門極則處。稍",
    "X86n1600_029:0278b03": "覺胸次未穩。復加力行者四載。浮漚細識。始得滅",
    "X86n1600_029:0278b04": "盡。一段孤明。迥無瑕瞖。再謁東普。徵詰無礙。普鳴",
    "X86n1600_029:0278b05": "鐘集眾。以袈裟拂子付之。復歸東山。潛跡十載。弟",
    "X86n1600_029:0278b06": "子白琦曰。佛法下衰。禪林秋晚。真風委地。吾師傳",
    "X86n1600_029:0278b07": "佛心印。荷擔大柄。當馭法利生。豈可淹遲林壑。孤",
    "X86n1600_029:0278b08": "付托以安眠哉。琦幡然東下。抵武昌。過黃梅。登東",
    "X86n1600_029:0278b09": "西二山。禮諸祖遺像。蘄陽荊王飲道價。召求心要。",
    "X86n1600_029:0278b10": "至白門。歷西浙。由匡廬歸蜀。所至大闡玄猷。毳徒",
    "X86n1600_029:0278b11": "臻萃。韓都侯建方山雲峯寺。延琦開法。上堂。以拂",
    "X86n1600_029:0278b12": "子打一圓相曰。機前一著。覿面全提。復擊禪牀曰。",
    "X86n1600_029:0278b13": "句外一言。和聲揭露。箇裏不許停思顧慮。豈容開",
    "X86n1600_029:0278b14": "口分疏。只饒眨得眼來。劒去久矣。縱是佛祖到此。",
    "X86n1600_029:0278b15": "攢眉有分。若是英俊衲僧。向未舉以前。自當點首",
    "X86n1600_029:0278b16": "一笑。嗟觀近世以來。人心不古。禪學之者。不務真",
    "X86n1600_029:0278b17": "參實悟。惟是接響承虗。以覺識依通為悟明。穿鑿",
    "X86n1600_029:0278b18": "機緣為參究。破壞律儀為解脫。夤緣據位為出世。",
    "X86n1600_029:0278b19": "以致祖風凋弊。魔說熾然。塞佛法之坦途。瞽人天",
    "X86n1600_029:0278b20": "之正眼。使吾教外別傳之道。於斯而委地。若是本",
    "X86n1600_029:0278b21": "色道流。以十方法界為個圓覺期。莫論長期短期。",
    "X86n1600_029:0278b22": "百日千日。結制解制。但以舉起話頭為始。若一年",
    "X86n1600_029:0278b23": "不悟。參一年。十年不悟。參十年。二十年不悟。參二",
    "X86n1600_029:0278b24": "十年。盡平生不悟。決定不移此志。直須要個真實",
    "X86n1600_029:0278c01": "究竟處。方是放參之日也。",
    "X86n1600_029:0278c02": "睿皇復改八月改元天順。",
    "X86n1600_029:0278c03": "戊寅天順二年。",
    "X86n1600_029:0278c04": "詔嚴濫度僧徒。",
    "X86n1600_029:0278c05": "己卯三年。庚辰四年。",
    "X86n1600_029:0278c06": "辛巳五年　大明一統志成。",
    "X86n1600_029:0278c07": "禪師物外圓信謁廣善月幻。",
    "X86n1600_029:0278c08": "信字無念。金臺高氏子。別號物外。九齡謁大覺悅",
    "X86n1600_029:0278c09": "出家。慨然曰。禮佛轉法。僧途恒務。未明生死。[稯凶+(鬯匕)][稯凶+(鬯匕)]",
    "X86n1600_029:0278c10": "何益。聞無際悟演教於京都隆恩寺。特往請業。示",
    "X86n1600_029:0278c11": "以無字。猛力提究。忽爾話頭成片。身心凝然。悟曰。",
    "X86n1600_029:0278c12": "暫時靜念。不得認著。更衣入終南山。立限十年。聞",
    "X86n1600_029:0278c13": "火院破薪聲有省。然自知未是徹處。更加逼拶。覺",
    "X86n1600_029:0278c14": "活潑潑地。脫灑無依。有偈曰。崑崙倒跨清風舞。澗",
    "X86n1600_029:0278c15": "底泥牛鬬石虎。磕著蒼松眼上眉。蟭螟踏破虗空",
    "X86n1600_029:0278c16": "肚。回牛山。縛茅晏坐不臥。滌盪餘習。乃詣繁昌八",
    "X86n1600_029:0278c17": "峰山廣善寺叩月幻。幻為臨濟下二十三世。問答",
    "X86n1600_029:0278c18": "契機。幻囅然一笑。撫之曰。善自保護。報佛恩德。乃",
    "X86n1600_029:0278c19": "付之衣法。復居山三十周寒暑。後開法伏牛山。",
    "X86n1600_029:0278c20": "壬午六年。",
    "X86n1600_029:0278c21": "臨濟第二十四世金陵東山翼善祖示寂。",
    "X86n1600_029:0278c22": "塔於寺側。",
    "X86n1600_029:0278c23": "臨濟第二十五世祖",
    "X86n1600_029:0278c24": "諱智瑄。字寶峰。住南京高峰寺。",
    "X86n1600_029:0279a01": "癸未七年。",
    "X86n1600_029:0279a02": "臨濟第二十五世金陵高峰祖嗣宗統(十六年)。",
    "X86n1600_029:0279a03": "甲申八年。",
    "X86n1600_029:0279a04": "憲年純皇帝。",
    "X86n1600_029:0279a05": "憲宗乙酉成化元年。丙戌二年。",
    "X86n1600_029:0279a06": "丁亥三年。戊子四年。己丑五年。",
    "X86n1600_029:0279a07": "庚寅六年。",
    "X86n1600_029:0279a08": "禪師弁山下碧巖空谷景隆寂。",
    "X86n1600_029:0279a09": "隆姑蘇洞庭黿山陳氏子。初見懶雲安於弁山。開",
    "X86n1600_029:0279a10": "示法要。後於虎邱禮石菴祝髮。會菴遷靈隱。隆相",
    "X86n1600_029:0279a11": "隨七載。因往天目禮高峰祖塔。憩錫歲餘。忽有省。",
    "X86n1600_029:0279a12": "入造安求證。安為助喜。後住碧巖。僧問如何是佛",
    "X86n1600_029:0279a13": "法的的大意。隆曰。此問最親切。曰覿露堂堂時如",
    "X86n1600_029:0279a14": "何。隆曰。途路未為真。曰南人如問雪。我道是楊花。",
    "X86n1600_029:0279a15": "隆曰。喚鐘作甕又爭得。晚年於西湖修吉山。卜地",
    "X86n1600_029:0279a16": "為生壙。築室以居。隆機辯峻逸。儒釋貫通。所著空",
    "X86n1600_029:0279a17": "谷集尚直尚理編。",
    "X86n1600_029:0279a18": "辛卯七年。壬辰八年。",
    "X86n1600_029:0279a19": "癸巳九年。",
    "X86n1600_029:0279a20": "禪師方山下金陵高座寺古溪覺澄寂。",
    "X86n1600_029:0279a21": "澄山後蔚蘿張氏子。年十歲為牧牛之童。十四從",
    "X86n1600_029:0279a22": "雲中天暉昶圓髻。閱藏五載。從默菴學禪。機頴迅",
    "X86n1600_029:0279a23": "徹。道聲鵲起。景泰三年。宗伯胡濙延住南陰香嚴",
    "X86n1600_029:0279a24": "寺。自惟大事未明。不一年而退。登太岡山。參月溪",
    "X86n1600_029:0279b01": "得其奧旨。往西蜀謁方山琦。久之大事了徹。付法",
    "X86n1600_029:0279b02": "後。辭琦南下。天順五年。住高座寺。寺即雨華臺。東",
    "X86n1600_029:0279b03": "晉時西域僧開山。後梁天監年間。雲光法主講法",
    "X86n1600_029:0279b04": "華經。天雨寶華。故名其臺。澄住後足不履城市者",
    "X86n1600_029:0279b05": "十載。是年八月初九日端坐而化。澄能文。曰吾將",
    "X86n1600_029:0279b06": "藉此以明佛知見。胡濙序其雨華集曰。將與蒲菴。",
    "X86n1600_029:0279b07": "全室。逃虗。[媲囟+(色巴+囚)]美於後。",
    "X86n1600_029:0279b08": "禪師惠通住寶禪寺。",
    "X86n1600_029:0279b09": "曹洞第二十七世西京定國祖示寂。",
    "X86n1600_029:0279b10": "曹洞第二十八世祖",
    "X86n1600_029:0279b11": "諱文載。字月舟。初住少室。後隱烟霞。著洞上緒",
    "X86n1600_029:0279b12": "餘傳。",
    "X86n1600_029:0279b13": "甲午十年。",
    "X86n1600_029:0279b14": "曹洞第二十八世嵩少祖嗣宗統(四十四年)。",
    "X86n1600_029:0279b15": "祖示眾。引臥龍語云。道個正字。蚤已落偏。葢本位",
    "X86n1600_029:0279b16": "都無言說。但有言說。即屬偏也。古人道偏正不曾",
    "X86n1600_029:0279b17": "離本地。無生那涉語因緣。又道不落今時句。妙在",
    "X86n1600_029:0279b18": "未聞前。不落今時。須虗一位。不得當頭道著。直須",
    "X86n1600_029:0279b19": "玄行。始解相應。半夜日頭出。日午打三更。皆是無",
    "X86n1600_029:0279b20": "語中有語。道個露地白牛。明妙法身。猶是文彩。須",
    "X86n1600_029:0279b21": "向文彩未生前。妙會始得。",
    "X86n1600_029:0279b22": "乙未十一年。丙申十二年。",
    "X86n1600_029:0279b23": "丁酉十三年。",
    "X86n1600_029:0279b24": "禪師本瑞來參。",
    "X86n1600_029:0279c01": "瑞南昌鍾陵江氏子。隨父商頴州。偶厭世相。遂信",
    "X86n1600_029:0279c02": "步至荊門。禮無說能剃染為沙門。令看萬法歸一",
    "X86n1600_029:0279c03": "話。乃徧參耆宿。與全首座者同行。至襄陽道中。偶",
    "X86n1600_029:0279c04": "聞老嫗喚猪聲。全說偈曰。阿娘牆內喚哪哪。途路",
    "X86n1600_029:0279c05": "師僧會也麼。拶破這些關棙子。阿娘依舊是婆婆。",
    "X86n1600_029:0279c06": "疑滋甚。一日病中聞僧舉大慧臨滅因緣。頓明全",
    "X86n1600_029:0279c07": "首座偈意。入蜀見楚山雪峯。多所發藥。益臻玄奧。",
    "X86n1600_029:0279c08": "末後至金陵見祖。祖問曰。什麼處來。曰北京。祖曰。",
    "X86n1600_029:0279c09": "莫有別處去麼。曰隨方瀟灑。祖曰。曾到四川否。曰",
    "X86n1600_029:0279c10": "曾到。祖曰見法鑑否。曰曾見。祖曰。見楚山否。曰曾",
    "X86n1600_029:0279c11": "見。祖曰。法鑑會下多少眾。曰三十。祖曰。楚山會下",
    "X86n1600_029:0279c12": "多少眾。曰三十。祖曰。且不一般。曰本無差別。豈分",
    "X86n1600_029:0279c13": "彼此。祖曰。四川境界與此間如何。曰江山雖異。風",
    "X86n1600_029:0279c14": "月一同。祖竪拳曰。還有這箇麼。曰無。祖曰。因甚却",
    "X86n1600_029:0279c15": "無。曰非某境界。祖曰。如何是你境界。曰諸佛不能",
    "X86n1600_029:0279c16": "識。誰敢強安名。祖曰。汝豈不是著空。曰終不向鬼",
    "X86n1600_029:0279c17": "窟裏作活計。祖曰。西天九十六種。汝當第一。瑞拂",
    "X86n1600_029:0279c18": "袖而出。遂留止一冬。機語甚契。",
    "X86n1600_029:0279c19": "戊戌十四年。",
    "X86n1600_029:0279c20": "祖付本瑞正法。",
    "X86n1600_029:0279c21": "祖以袈裟拂子付本瑞。偈曰。濟山棒喝如輕觸。殺",
    "X86n1600_029:0279c22": "活從茲手眼親。聖解凡情俱坐斷。曇華猶放一枝",
    "X86n1600_029:0279c23": "新。",
    "X86n1600_029:0279c24": "臨濟第二十五世南京高峰祖示寂。",
    "X86n1600_029:0280a01": "臨濟第二十六世祖",
    "X86n1600_029:0280a02": "諱本瑞。字天奇。別號煢絕。嗣金陵高峰祖。",
    "X86n1600_029:0280a03": "己亥十五年。",
    "X86n1600_029:0280a04": "臨濟第二十六世金陵祖嗣宗統(三十年)。",
    "X86n1600_029:0280a05": "祖示眾曰。汝等除去心中謟曲。截斷人我貪嗔。直",
    "X86n1600_029:0280a06": "教一念不生。萬緣頓息。然後向此乾乾淨淨處。提",
    "X86n1600_029:0280a07": "個話頭。字字明白。念念相續。看他是個甚麼道理。",
    "X86n1600_029:0280a08": "務要討個分曉。日久歲深。不煉昏沉。昏沉自退。不",
    "X86n1600_029:0280a09": "除散亂。散亂自絕。純一無雜。心念不生。忽然會得",
    "X86n1600_029:0280a10": "如夢而醒。覆看從前。俱是虗幻。當體本來見成。萬",
    "X86n1600_029:0280a11": "象森羅。全機獨露。天上人間。悉無別法。蕩蕩然無",
    "X86n1600_029:0280a12": "拘無束。坦坦地自由自在。於這大明國裏。也不枉",
    "X86n1600_029:0280a13": "為人。向此法門。也不枉為僧。却來隨緣度日。豈不",
    "X86n1600_029:0280a14": "暢哉。",
    "X86n1600_029:0280a15": "禪師東明支下天目活埋菴月江覺淨寂。",
    "X86n1600_029:0280a16": "淨姑蘇雙楊沈氏子。嗣東明旵祖。匿影天目活埋",
    "X86n1600_029:0280a17": "菴。日惟一饘。歲惟一衲。醎酢不沾。枕簟不御者六",
    "X86n1600_029:0280a18": "年。愛苕溪清幽。遂駐錫水心院。歷二十稔。道行精",
    "X86n1600_029:0280a19": "峻。世莫得而遠近之。唯以法施。未嘗少倦。正月十",
    "X86n1600_029:0280a20": "九日寂。四眾皇皇。如失慈父。",
    "X86n1600_029:0280a21": "庚子十六年。辛丑十七年。壬寅十八年。",
    "X86n1600_029:0280a22": "癸卯十九年。甲辰二十年。乙巳二十一年。",
    "X86n1600_029:0280a23": "丙午二十二年。丁未二十三年。",
    "X86n1600_029:0280a24": "孝宗敬皇帝。",
    "X86n1600_029:0280b01": "孝宗戊申宏治元年。",
    "X86n1600_029:0280b02": "己酉二年。",
    "X86n1600_029:0280b03": "禪師如巹集禪宗正脉。",
    "X86n1600_029:0280b04": "巹嘉禾人。嗣空谷隆。輯佛祖機語曰禪宗正脉。",
    "X86n1600_029:0280b05": "庚戌三年。辛亥四年。壬子五年。",
    "X86n1600_029:0280b06": "癸丑六年。甲寅七年。",
    "X86n1600_029:0280b07": "乙卯八年(十二月天鼓鳴)。丙辰九年。",
    "X86n1600_029:0280b08": "丁巳十年(五月各省天鳴地震)。戊午十一年。",
    "X86n1600_029:0280b09": "己未十二年。庚申十三年。",
    "X86n1600_029:0280b10": "辛酉十四年。",
    "X86n1600_029:0280b11": "禪師天界下樵陽君峰大闡惠通寂。",
    "X86n1600_029:0280b12": "通政和邵氏子。年二十造甌甯斗峰。禮寶積玉溪",
    "X86n1600_029:0280b13": "得度。出關參天界中。久之付袈裟拂子。常侍黃高",
    "X86n1600_029:0280b14": "扣法有省。八月延至寶禪寺。復捐貲建寺。奏上賜",
    "X86n1600_029:0280b15": "額曰正法禪寺。延通主法。戊戌冬。南還故山。住邵",
    "X86n1600_029:0280b16": "武君峰。是年寂。",
    "X86n1600_029:0280b17": "壬戌十五年。癸亥十六年。甲子十七年。",
    "X86n1600_029:0280b18": "乙丑十八年。",
    "X86n1600_029:0280b19": "武宗毅皇帝。",
    "X86n1600_029:0280b20": "武宗丙寅正德元年。",
    "X86n1600_029:0280b21": "祖付明聰正法。",
    "X86n1600_029:0280b22": "聰邵武光澤縣人。姓奚。母吳氏。將誕前一夕。有病",
    "X86n1600_029:0280b23": "僧告宿。吳辭之。夜半遂生聰。而病僧是夜道亡。里",
    "X86n1600_029:0280b24": "人咸謂此僧再來。十七從隱菴得度。二十受具。精",
    "X86n1600_029:0280c01": "毗尼。兼修止觀。深究唯識等論。一日遊百丈山。逢",
    "X86n1600_029:0280c02": "一老宿問聰曰。大通智勝佛。十劫坐道場。佛法不",
    "X86n1600_029:0280c03": "見前。不得成佛道。此理如何。聰依文對。老宿詬罵",
    "X86n1600_029:0280c04": "而去。聰疑情頓發。一日聞馬嘶豁然大悟。乃曰。如",
    "X86n1600_029:0280c05": "斯之事。如來明見。無有錯謬。往謁金陵祖。久之付",
    "X86n1600_029:0280c06": "正法印。",
    "X86n1600_029:0280c07": "丁卯二年。",
    "X86n1600_029:0280c08": "少室祖奉詔說法伊鄭諸王往來問道。",
    "X86n1600_029:0280c09": "戊辰三年。",
    "X86n1600_029:0280c10": "臨濟第二十六世金陵祖示寂。",
    "X86n1600_029:0280c11": "祖得法弟子三百四十有奇。未及百年。湮沒殆盡。",
    "X86n1600_029:0280c12": "獨無聞聰祖傳持正脉至今。",
    "X86n1600_029:0280c13": "雲外香曰。天奇老人。徹底為人。老婆心切。當時法",
    "X86n1600_029:0280c14": "運。庶幾稍振。自茲以降。景逼桑榆。雖有魯陽之戈。",
    "X86n1600_029:0280c15": "烏能挽其萬一者哉。",
    "X86n1600_029:0280c16": "臨濟第二十七世祖",
    "X86n1600_029:0280c17": "諱明聰。字無聞。別號絕學。嗣金陵瑞祖。住隨州",
    "X86n1600_029:0280c18": "關子嶺龍泉寺。",
    "X86n1600_029:0280c19": "己巳四年。",
    "X86n1600_029:0280c20": "臨濟第二十七世隨州龍泉祖嗣宗統(三十五年)。",
    "X86n1600_029:0280c21": "庚午五年。辛未六年。",
    "X86n1600_029:0280c22": "壬申七年。",
    "X86n1600_029:0280c23": "禪師古音淨琴住瑞巖。",
    "X86n1600_029:0280c24": "琴閩之建溪興賢蔡氏子。晚號玉芝老人。幼敏逸。",
    "X86n1600_029:0281a01": "每日歎云。世間所求皆是苦。不如蚤覓出身途。年",
    "X86n1600_029:0281a02": "二十五出家。歷參樵陽大闡。將樂性空。泉南靜晃。",
    "X86n1600_029:0281a03": "虎林印宗。皆當世宏道之士也。最後往巫山叩壽",
    "X86n1600_029:0281a04": "堂松。遂蒙印可。回閩隱雙峰三十年。四方懷道之",
    "X86n1600_029:0281a05": "士踵至。是年應瑞巖請。後於斗峰重創大剎。宏化",
    "X86n1600_029:0281a06": "一方。所著有醍醐集三卷。",
    "X86n1600_029:0281a07": "德寶生於金臺吳氏(是為笑巖祖)。",
    "X86n1600_029:0281a08": "癸酉八年。甲戌九年。",
    "X86n1600_029:0281a09": "乙亥十年。",
    "X86n1600_029:0281a10": "曹洞第二十八世嵩少祖示寂。",
    "X86n1600_029:0281a11": "俍享挺曰。當宏正嘉隆時。九鼎單絲。祖道不絕如",
    "X86n1600_029:0281a12": "綫。緒餘一冊。(嵩少祖著有洞上緒餘山堂湻載列人天眼目)播在叢林。沿",
    "X86n1600_029:0281a13": "襲舊聞。未為無補。然烏焉成馬。已經三寫之訛。曾",
    "X86n1600_029:0281a14": "參殺人。徒聞市上之口。今日拈來。好與他禪板蒲",
    "X86n1600_029:0281a15": "團。一齊焚却。",
    "X86n1600_029:0281a16": "曹洞第二十九世祖",
    "X86n1600_029:0281a17": "諱宗書。號小山。初住少林。遷宗鏡。",
    "X86n1600_029:0281a18": "丙子十一年。",
    "X86n1600_029:0281a19": "曹洞第二十九世宗鏡祖嗣宗統(三十年)。",
    "X86n1600_029:0281a20": "丁丑十二年。戊寅十三年。己卯十四年。",
    "X86n1600_029:0281a21": "庚辰十五年。辛巳十六年。",
    "X86n1600_029:0281a22": "世宗肅皇帝。",
    "X86n1600_029:0281a23": "世宗壬午嘉靖元年。",
    "X86n1600_029:0281a24": "勅開萬壽戒壇詔選宗師為十座首　發明(如來滅後。戒乃",
    "X86n1600_029:0281b01": "大師。自唐麟德年間。詔律師道宣開戒於終南山後。歷代聖君。每見舉揚。以宏遺範。今世宗登極之初。即",
    "X86n1600_029:0281b02": "有勅開戒壇。選師傳授之詔。可謂不負靈山付囑者矣。故特書)。",
    "X86n1600_029:0281b03": "詔開戒壇。選宗師為十座首。宗林等應詔。演說毗",
    "X86n1600_029:0281b04": "尼。多所利益。上時奉玄。林上書規勸。請宏護大法。",
    "X86n1600_029:0281b05": "上不以為忤。林字大章。餘姚宋氏子。捿隱於杭之",
    "X86n1600_029:0281b06": "安隱淨慈間。薄遊都下。屏跡香山。乃膺詔選。",
    "X86n1600_029:0281b07": "癸未二年。",
    "X86n1600_029:0281b08": "笑巖寶出家。",
    "X86n1600_029:0281b09": "寶年十二。偶至禪林。聽演華嚴大疏。至十地品。世",
    "X86n1600_029:0281b10": "尊作轉輪王。布施國城妻子身命等。廓然如釋桎",
    "X86n1600_029:0281b11": "梏。歎曰。千古猶今。同一夢幻。於是決志披緇。禮本",
    "X86n1600_029:0281b12": "境廣慧寺大寂能為師。名德寶。號笑巖。",
    "X86n1600_029:0281b13": "禪師果斌住南京天界。",
    "X86n1600_029:0281b14": "斌字半峰。與顧華玉談禪和詩。題王十岳山寮避",
    "X86n1600_029:0281b15": "暑詩云。小隱空山絕四鄰。野雲孤鶴自相親。誰知",
    "X86n1600_029:0281b16": "一徑深如許。猶有敲門看竹人。",
    "X86n1600_029:0281b17": "甲申三年(正月五星聚于營室南畿諸郡大饑)。乙酉四年。",
    "X86n1600_029:0281b18": "丙戌五年。",
    "X86n1600_029:0281b19": "禪師無相圓應中丞毛埕請住天池華山禪寺重修",
    "X86n1600_029:0281b20": "大殿。",
    "X86n1600_029:0281b21": "華山寺為晉時古剎。峰前天池。一泓湛碧。高僧注",
    "X86n1600_029:0281b22": "經於此。池中三見青蓮。有鉢盂翠屏諸勝。中峰本",
    "X86n1600_029:0281b23": "祖建石殿。安置藏經。歲久荒圮。埕字貞甫。讀書殿",
    "X86n1600_029:0281b24": "側。見石柱流光之瑞。遂發心重修。延無相圓主席",
    "X86n1600_029:0281c01": "說法。有手記及詩文述其事。",
    "X86n1600_029:0281c02": "丁亥六年(五月京師雨錢)。戊子七年。己丑八年。",
    "X86n1600_029:0281c03": "庚寅九年。",
    "X86n1600_029:0281c04": "禪師如遷圓佐謁宗鏡祖於立雪庭。",
    "X86n1600_029:0281c05": "遷鳳翔岐山李氏子。首參悅菴喜。指示向上一路。",
    "X86n1600_029:0281c06": "尋入青峰山。弔影單棲。有所開悟。同天然佐來少",
    "X86n1600_029:0281c07": "室謁書祖。入室陶鎔機契。俱蒙印可。",
    "X86n1600_029:0281c08": "辛卯十年。",
    "X86n1600_029:0281c09": "禪師如進通玄同謁宗鏡祖。",
    "X86n1600_029:0281c10": "進字隱菴。廣平永年陳氏子。玄字古風。鄴下王氏",
    "X86n1600_029:0281c11": "子。同謁書祖於少室。一見期以龍象。久之俱付衣",
    "X86n1600_029:0281c12": "法。",
    "X86n1600_029:0281c13": "壬辰十一年。",
    "X86n1600_029:0281c14": "禪師德寶至龍泉參祖。",
    "X86n1600_029:0281c15": "寶徧參名宿。一日渡溪失足墮水。衣履俱濕。更衣",
    "X86n1600_029:0281c16": "呂家店。默坐。忽聞婦人責子有省。遂造關嶺謁龍",
    "X86n1600_029:0281c17": "泉祖。呈所得。明旦入室。祖曰。上座昨日許多絡索。",
    "X86n1600_029:0281c18": "向甚處去也。寶擬對。祖笑曰。鷂子過新羅。寶復問",
    "X86n1600_029:0281c19": "曰。十聖三賢。已全聖智。為甚不明斯旨。祖曰。如何",
    "X86n1600_029:0281c20": "是斯旨。下語皆不契。因臨泉洗菜。忽一莖菜墮水。",
    "X86n1600_029:0281c21": "逐水圜轉。捉之弗得。遂豁然喜躍。來歸。祖舉玄沙",
    "X86n1600_029:0281c22": "未徹語勘之。寶曰賊入空房。祖曰。不得草草。寶便",
    "X86n1600_029:0281c23": "喝。拂袖而出。旋辭祖入楚。",
    "X86n1600_029:0281c24": "癸巳十二年。",
    "X86n1600_029:0282a01": "禪師常忠謁書祖於嵩山。",
    "X86n1600_029:0282a02": "忠字蘊空。生緣建昌。為儒時。嘗講姚江良知之學。",
    "X86n1600_029:0282a03": "出世後。聞中州小山祖道風。即往參謁。祖問來為",
    "X86n1600_029:0282a04": "何事。忠云為生死求出離法。祖曰。生死在何處。要",
    "X86n1600_029:0282a05": "你出離。忠無語。祖曰。且去務下著。一日忠又問如",
    "X86n1600_029:0282a06": "何得見性成佛。祖曰你喫飯也未。忠云已喫了。祖",
    "X86n1600_029:0282a07": "曰舌在你口裏。還見麼。忠云畢竟如何得成佛。祖",
    "X86n1600_029:0282a08": "曰。佛是乾屎橛。汝咬得破麼。忠擬再問。祖搖手曰",
    "X86n1600_029:0282a09": "不是不是。忠益心疑之。乃辭祖遍參諸方。",
    "X86n1600_029:0282a10": "甲午十三年。乙未十四年。",
    "X86n1600_029:0282a11": "丙申十五年。",
    "X86n1600_029:0282a12": "書祖自少室遷宗鏡。",
    "X86n1600_029:0282a13": "祖謝少林事。往住北京宗鏡。時蘊知忠徧訪諸方",
    "X86n1600_029:0282a14": "名宿有省。乃徹見祖作用。復返嵩山。隨侍住宗鏡。",
    "X86n1600_029:0282a15": "服勤三載。祖付以偈。",
    "X86n1600_029:0282a16": "丁酉十六年。",
    "X86n1600_029:0282a17": "祖付德寶法印。",
    "X86n1600_029:0282a18": "寶入楚參大覺圓。覺齒高。儀貌豐碩。辭音如鐘。住",
    "X86n1600_029:0282a19": "山數十年不與人事。禪門巨匠也。寶侍覺數月。朝",
    "X86n1600_029:0282a20": "夕扣擊。舉拈放風轉。方便莫測。一日室中舉外道",
    "X86n1600_029:0282a21": "問佛。不問有言。不問無言。世尊良久。外道便悟。覺",
    "X86n1600_029:0282a22": "曰。既不涉有無。良久亦是閑名。正當恁麼時。外道",
    "X86n1600_029:0282a23": "悟箇甚麼。寶擬對。覺以手掩其口曰。止止。猶挂齒",
    "X86n1600_029:0282a24": "在。寶曰。可謂東土衲僧。不若西天外道。遂作偈曰。",
    "X86n1600_029:0282b01": "一自當年畫模則。幾番紅了幾番黑。如今謝主老",
    "X86n1600_029:0282b02": "還鄉。那管平生得未得。覺為助喜。未幾回關嶺。祖",
    "X86n1600_029:0282b03": "付以法印諭出世。",
    "X86n1600_029:0282b04": "戊戌十七年。己亥十八年。庚子十九年。",
    "X86n1600_029:0282b05": "辛丑二十年。",
    "X86n1600_029:0282b06": "禪師常潤參宗鏡祖付法。",
    "X86n1600_029:0282b07": "潤字幻休。別號大千。南昌進賢王氏子。初謁萬松",
    "X86n1600_029:0282b08": "林於徑山。復參大方蓮。後參宗鏡祖。力行二年。愈",
    "X86n1600_029:0282b09": "益精進。祖舉洞山我今不是渠詰之曰。既不是渠。",
    "X86n1600_029:0282b10": "畢竟是何人。潤領悟。以偈答曰。若要識此人。有箇",
    "X86n1600_029:0282b11": "真消息。無相滿虗空。有形沒踪跡。曾為佛祖師。嘗",
    "X86n1600_029:0282b12": "作乾坤則。龜毛拂子清風生。兔角杖頭明月出。祖",
    "X86n1600_029:0282b13": "曰。子無勦說。更須自入悟門。潤曰。尚不借緣。從何",
    "X86n1600_029:0282b14": "門入。祖曰。既不借緣。何為至此。潤曰。因不借緣。所",
    "X86n1600_029:0282b15": "以至此。祖曰。就不借緣一語。於意云何。潤曰。彩鳳",
    "X86n1600_029:0282b16": "飜飛身自在。鐵牛奔吼意常閑。祖曰。善哉明日辭",
    "X86n1600_029:0282b17": "行。祖付偈曰。定作人天主。當思少室秋。潤曰。常潤",
    "X86n1600_029:0282b18": "是甚麼人。安敢當此。祖囑曰。吾道不振久矣豈宜",
    "X86n1600_029:0282b19": "袖手耶。潤唯唯。",
    "X86n1600_029:0282b20": "壬寅二十一年。",
    "X86n1600_029:0282b21": "癸卯二十二年。",
    "X86n1600_029:0282b22": "臨濟第二十七世龍泉祖示寂。",
    "X86n1600_029:0282b24": "宗統編年卷之二十九"
}