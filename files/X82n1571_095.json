{
    "X82n1571_095:0544c07": "五燈全書卷第九十五",
    "X82n1571_095:0544c09": "京都聖感禪寺住持(臣)僧　(超永)　編輯",
    "X82n1571_095:0544c10": "京都古華嚴寺住持(臣)僧　(超揆)　較閱　進",
    "X82n1571_095:0544c11": "呈",
    "X82n1571_095:0544c12": "　　臨濟宗",
    "X82n1571_095:0544c13": "　　　南嶽下三十六世隨錄",
    "X82n1571_095:0544c14": "神京百花陀報國寺玉輪滿禪師小參。鳴鐘集眾。撾",
    "X82n1571_095:0544c15": "鼓陞堂。聲色堆頭。難逃語默。兩堂俱是杜禪和。教我",
    "X82n1571_095:0544c16": "有口向誰說。兔角龜毛眼上裁。無孔鐵鎚重下楔。說",
    "X82n1571_095:0544c17": "不說。那怕甕中走却鼈。喝一喝　小參。問選佛場開",
    "X82n1571_095:0544c18": "即不問。德山托鉢事如何。師曰。日烘山色煖。冰解凍",
    "X82n1571_095:0544c19": "聲寒。曰雪峰與麼道。德山便歸方丈。此意如何。師曰。",
    "X82n1571_095:0544c20": "好音在耳人皆聽。曰巖頭道。大小德山。未會末後句。",
    "X82n1571_095:0544c21": "如何是末後句。師曰。古路毒蛇頭戴角。曰巖頭雪峰。",
    "X82n1571_095:0544c22": "一挨一拶。是何心行。師曰。死柴頭上有生烟。曰德山",
    "X82n1571_095:0544c23": "明日陞堂。果爾不同。且道明甚麼邊事。師曰。不因樵",
    "X82n1571_095:0544c24": "子徑。怎到葛洪家。曰巖頭撫掌受記。又如何。師曰。門",
    "X82n1571_095:0545a01": "前禾已熟。稚叟盡高歌。曰德山果中其言麼。師曰瞎。",
    "X82n1571_095:0545a02": "僧作禮。師曰。一把柳絲收不得。和烟搭在玉闌干。乃",
    "X82n1571_095:0545a03": "曰。德山施閫外之機。運籌帷幄。雪峰奉全提之令。犇",
    "X82n1571_095:0545a04": "走道途。巖頭拍板無腔。風清八極。雖然迥出常倫。未",
    "X82n1571_095:0545a05": "免通身漏逗。有人檢點得出。許伊親見作家。其或未",
    "X82n1571_095:0545a06": "然。更聽一頌。金鎚擊碎玉珊珊。此老家風總不堪。時",
    "X82n1571_095:0545a07": "把一聲歸去笛。夜深吹過汨羅灣(古田元嗣)。",
    "X82n1571_095:0545a08": "華亭溪。翁居士顧昌洛法名元登。年六歲。即喜誦經。",
    "X82n1571_095:0545a09": "十八歲。遍參知識。留心個事。三十三歲。聞燒菉葱花",
    "X82n1571_095:0545a10": "語有省。甲子。補選都門。參兜率圜於隆恩。圜問。一口",
    "X82n1571_095:0545a11": "吸盡西江水。龐公佛法未夢見在。居士向甚處見馬",
    "X82n1571_095:0545a12": "祖。士曰。直饒龐公再來。亦答者話不出。圜曰。今日問",
    "X82n1571_095:0545a13": "得。龐公口啞。士曰。未到隆恩。早知和尚有此鈍置。圜",
    "X82n1571_095:0545a14": "曰。老僧年邁。士曰。者老漢。是何心行。圜曰吽吽。隨命",
    "X82n1571_095:0545a15": "聲鐘集眾。說法記莂。及圜遷化時。大眾雲集。圜曰。山",
    "X82n1571_095:0545a16": "僧末後。以何為供養。士曰。槐樹庭中顛倒枝。圜曰。何",
    "X82n1571_095:0545a17": "如臨濟青松好。士曰。這小廝兒。干他甚事。圜曰。你要",
    "X82n1571_095:0545a18": "在老僧頭上行麼。七曰。恁麼則某甲退身三步矣。圜",
    "X82n1571_095:0545a19": "曰。與老僧何干。士曰。凍雲吹不盡。寒雪欲飛花。圜曰。",
    "X82n1571_095:0545a20": "不礙往來關　士嘗舉南泉斬猫因緣。拈曰。南泉橫",
    "X82n1571_095:0545a21": "吞巨海。趙州背負須彌。可謂機超元要。道出常情。雖",
    "X82n1571_095:0545a22": "然如是。爭奈鼻孔在兩堂手裏。若人檢點得出。許伊",
    "X82n1571_095:0545a23": "天下橫行　舉元紹二上座見烏臼因緣。士拈曰。烏",
    "X82n1571_095:0545a24": "臼據令而行。直饒三世諸佛。歷代祖師。也覰烏臼不",
    "X82n1571_095:0545b01": "著。眾中還有覰著者麼。照顧性命　舉陸亘大夫問",
    "X82n1571_095:0545b02": "南泉肇法師也甚奇特因緣。士頌曰。夢中花艶不尋",
    "X82n1571_095:0545b03": "常。那曉芳菲別有香。一陣春風歸去也。空餘落日照",
    "X82n1571_095:0545b04": "斜陽　士因仙巖智問。世尊不說說。迦葉不聞聞。不",
    "X82n1571_095:0545b05": "說說且止。如何是不聞聞。士曰。明月下庭。紗牕自白。",
    "X82n1571_095:0545b06": "曰何處得者消息來。士曰。宮商律呂甚分明。曰是甚",
    "X82n1571_095:0545b07": "麼音。士曰。迦葉不聞聞　芙蓉覺問。久聞居士。向來",
    "X82n1571_095:0545b08": "見處。舉似山僧看。士鳴指一下。曰未在更道。士曰。今",
    "X82n1571_095:0545b09": "日捉敗和尚也。曰那裏是山僧敗闕處。士曰。再犯不",
    "X82n1571_095:0545b10": "容。覺笑而頷之　士郊遊次。友人問。今日看插苗。如",
    "X82n1571_095:0545b11": "何是祖師西來意。士曰。竹籃提飯農夫喫　士問卓",
    "X82n1571_095:0545b12": "林傑。進則喪身失命。退則墮在塹坑。不進不退。又落",
    "X82n1571_095:0545b13": "在死水裏如何即得。曰一鏃破三關。士曰。昨夜三更",
    "X82n1571_095:0545b14": "月到窗。曰是何消息。士曰。石人牽線。玉女穿針。曰也",
    "X82n1571_095:0545b15": "要露柱證明。士曰。大似弄巧成拙　士與傑同臥。聞",
    "X82n1571_095:0545b16": "鄰人哭聲。傑曰。為甚麼。士曰。東家死人。西家助哀。曰",
    "X82n1571_095:0545b17": "他家死底人。即今在甚麼處。士翹起一足。曰浪搖湖",
    "X82n1571_095:0545b18": "水月。山背楚南天。士曰。萬年松在祝融峰　侯莘隱",
    "X82n1571_095:0545b19": "問。如何是海底泥牛銜月走。士曰。蚯蚓騰空翻觔斗。",
    "X82n1571_095:0545b20": "曰如何是巖前石虎抱兒眠。士曰。仰面當場不見天。",
    "X82n1571_095:0545b21": "曰如何是鐵。蛇鑽入金剛眼。士曰。蝦蟇頭上戴片板。",
    "X82n1571_095:0545b22": "曰如何是崑崙騎象鷺鷥牽。士曰。八十婆婆裝少年。",
    "X82n1571_095:0545b23": "曰四句中。畢竟那一句。是縱奪殺活的。士曰。十行丹",
    "X82n1571_095:0545b24": "字賢良冊。五夜黃麻辟召書。士有語錄。行世(蛤菴圜嗣)。",
    "X82n1571_095:0545c01": "虎丘雲巖聖宣時禪師吳江烏鎮花氏子。上堂。三門",
    "X82n1571_095:0545c02": "達海涌之峰。日日光生石座。絕頂挂雲巖之塔。時時",
    "X82n1571_095:0545c03": "影落經臺。雪浪軒前。放開脚步。轆轤井畔。坐斷石頭。",
    "X82n1571_095:0545c04": "明明百草頭。明明祖師意。把住則截斷眾流。放行則",
    "X82n1571_095:0545c05": "隨波逐浪。且道。作麼生是恰好。驀卓拄杖曰。過去諸",
    "X82n1571_095:0545c06": "如來。斯門已成就。現在諸菩薩。今各入圓通。未來參",
    "X82n1571_095:0545c07": "學人。當遵如是行。雖然如是。撞著個臨濟德山。又作",
    "X82n1571_095:0545c08": "麼生。卓拄杖曰。放過則不可(佛智孝嗣)。",
    "X82n1571_095:0545c09": "越州蓬山院慧雲周禪師上堂。一僧出。師便打。僧喝。",
    "X82n1571_095:0545c10": "師直打退。乃曰。問答分明理事周。皇恩佛化已相酬。",
    "X82n1571_095:0545c11": "頻頻更覓元中旨。笑倒雲門六不收。喝一喝　示眾。",
    "X82n1571_095:0545c12": "道人相為絕言詮。熱罵麤拳意氣全。莫把醍醐成毒",
    "X82n1571_095:0545c13": "藥。等閒仰面吐青天　小參。智不到處。切忌道著。則",
    "X82n1571_095:0545c14": "罪犯彌天。驀卓拄杖曰。山僧失口道著了也。還有相",
    "X82n1571_095:0545c15": "救者麼。如無。總是鐵圍山裏漢。喝一喝　上堂。饑餐",
    "X82n1571_095:0545c16": "渴飲冷添衣。撥火拈香是阿誰。薦得當陽無二見。依",
    "X82n1571_095:0545c17": "然重楔腦門錐　晚參。難難難。胸中有座須彌山。移",
    "X82n1571_095:0545c18": "又移不去。推又推不翻。十分煩悶無人識。不如饑來",
    "X82n1571_095:0545c19": "喫飯倦來眠。瞌睡惺時打個噴。通身慶快向誰言",
    "X82n1571_095:0545c20": "　佛開光上堂。佛身無為。隨處示現。正現之時。阿誰不",
    "X82n1571_095:0545c21": "見。即此而見。見非是見。離此而見。見不能及。畢竟如",
    "X82n1571_095:0545c22": "何即得。良久曰。忽地洞開千聖眼。風光斷不假安排。",
    "X82n1571_095:0545c23": "觸不得兮背不得。彌空花雨是何來　小參。浪跡天",
    "X82n1571_095:0545c24": "涯剛十年。業風吹過海東南。而今鹽醬隨時用。敲磕",
    "X82n1571_095:0546a01": "虗空話歲寒。驀卓拄杖曰。還有知音者麼。復卓一下",
    "X82n1571_095:0546a02": "曰。徒勞側耳　晚參。識得一。萬事畢。試問諸人。如何",
    "X82n1571_095:0546a03": "是一。良久曰。秤錘落井　示眾。諸人。天堂裏也去得。",
    "X82n1571_095:0546a04": "地獄裏也去得。佛國裏也去得。魔宮裏也去得。檢點",
    "X82n1571_095:0546a05": "將來。只有一處去不得。何故。山僧將竹篦子。向你諸",
    "X82n1571_095:0546a06": "人橫兩橫。便去不得也。且道。過在甚處。眾默然。乃曰。",
    "X82n1571_095:0546a07": "莫謂無事好　上堂。芒鞋蹋破衲衣穿。一缽高懸枕",
    "X82n1571_095:0546a08": "石眠。任他心動與幡動。畢竟誰將口耳傳。揮拂子曰。",
    "X82n1571_095:0546a09": "一陣霜風透體寒　問如何是本來面目。師曰。簷前",
    "X82n1571_095:0546a10": "雨滴聲　問眉毛挂劒時如何。師打曰。照顧性命。僧",
    "X82n1571_095:0546a11": "喝。師曰。死活不知　示眾。明鏡當軒。妍醜難藏。心鏡",
    "X82n1571_095:0546a12": "高懸。因甚不知己過。眾下語不契。師自代曰。我不負",
    "X82n1571_095:0546a13": "人。面無慙色(聖超暐嗣)。",
    "X82n1571_095:0546a14": "僊居方巖應五昌禪師上堂。佛歡喜。僧自恣。昔日目",
    "X82n1571_095:0546a15": "連尊者。用大神通。百計千方。只救得一母。不如山僧",
    "X82n1571_095:0546a16": "拄杖子力量大。打破鬼門關。日輪正當午。卓拄杖曰。",
    "X82n1571_095:0546a17": "室利室利伊醯伊醯。又以拄杖作按劒勢曰。若不順",
    "X82n1571_095:0546a18": "我呪。頭彼七分如阿梨樹枝。又喝一喝曰。當時摩竭",
    "X82n1571_095:0546a19": "令。幾喪目前機　上堂。近硃者赤。近墨者黑。硃墨不",
    "X82n1571_095:0546a20": "近。豈稱純白。若論個事。萬靈瞻仰無門。千聖近傍不",
    "X82n1571_095:0546a21": "得。方巖到這裏。直得通身是劒。難分玉石。今日不免",
    "X82n1571_095:0546a22": "蝦為子曲。隨例說拈花說面壁。遂高聲曰。住住。瀑布",
    "X82n1571_095:0546a23": "不容針。空華難下筆。喝一喝　上堂。連朝大雨滂沱。",
    "X82n1571_095:0546a24": "三草二木。悉蒙潤澤敷榮。萬壑千溪。盡皆流沙走石。",
    "X82n1571_095:0546b01": "穿過諸仁髑髏。滴瞎諸仁眼睛。因甚麼恬然不識。豎",
    "X82n1571_095:0546b02": "拄杖曰。劈箭急　上堂。纔見分秧。又報秋熟。今日收",
    "X82n1571_095:0546b03": "歸。滿倉珠玉。人人藉此貲生。個個皆仗渠力。汝等有",
    "X82n1571_095:0546b04": "口祇堪喫飯。全不想牛耕田農播穀。官差日日鞭糧",
    "X82n1571_095:0546b05": "促。更有一件。還想得起來麼。喝一喝。便歸方丈　上",
    "X82n1571_095:0546b06": "堂。四大五蘊之身。等於泡沫。一息不來。便同灰壤。汝",
    "X82n1571_095:0546b07": "等尋常日用間。還仗誰力。朝參暮參。畢竟參個甚麼。",
    "X82n1571_095:0546b08": "若謂有佛法。文殊不應貶向二鐵圍山。若謂無佛法。",
    "X82n1571_095:0546b09": "世尊四十九年說的作麼生。豎拂曰。大鵬展翅覆十",
    "X82n1571_095:0546b10": "洲。籬邊之雀空啾啾(湛庵常嗣)。",
    "X82n1571_095:0546b11": "永嘉琴溪昭福少古傑禪師上堂。教中道。諸法從本",
    "X82n1571_095:0546b12": "來。常自寂滅相。即今山自青。水自綠。荷自香。鳥自語。",
    "X82n1571_095:0546b13": "日自昇。月自降。雲自興。雨自施。種種等法。無不是發",
    "X82n1571_095:0546b14": "露諸人本地風光。爭奈妄想執著而未證得。故我宗",
    "X82n1571_095:0546b15": "只貴契悟。汝等學得的。于此門中。一點也用不著。不",
    "X82n1571_095:0546b16": "聞巖頭曰。從門入者。不是家珍山僧立地待汝搆去。",
    "X82n1571_095:0546b17": "卓拄杖曰。會麼。一翳在眼。空花亂墜(湛菴常嗣)。",
    "X82n1571_095:0546b18": "順天慈源獨步裔禪師上堂。馬祖陞堂。百丈捲席。赤",
    "X82n1571_095:0546b19": "眼撞著火柴頭。究竟相逢不相識。臨濟建立黃檗宗",
    "X82n1571_095:0546b20": "旨。棒打普化。克符六耳。雖不同謀。三人證龜成鼈。者",
    "X82n1571_095:0546b21": "一隊漢。向蟭螟眼裏。擊大法鼓。轉大法輪。雖使人天",
    "X82n1571_095:0546b22": "百萬。一聞千悟。得大總持。直是不滿新慈源一笑。或",
    "X82n1571_095:0546b23": "問慈源。又當如何指陳。驀卓拄杖曰。諦聽諦聽　上",
    "X82n1571_095:0546b24": "堂。首座白椎竟。大眾寂靜。師曰。淨白地上。不可更屙。",
    "X82n1571_095:0546c01": "便下座　上堂。七月秋何其熱。令人滿口齒冰雪。望",
    "X82n1571_095:0546c02": "斷雲霓稼穡勞。農夫曬得背皮裂。娑竭羅龍熱惱生。",
    "X82n1571_095:0546c03": "火婆盧門正歡悅。從來冷暖自家知。何必豐干又饒",
    "X82n1571_095:0546c04": "舌。雖然如是。且道。不涉寒暑一句。又作麼生。一雨洗",
    "X82n1571_095:0546c05": "空三伏暑。片雲廣被萬方清(湛菴常嗣)。",
    "X82n1571_095:0546c06": "寧波大梅日休寤禪師永嘉林氏子。上堂。樹色未收",
    "X82n1571_095:0546c07": "前夜雨。溪聲添得別山泉。桃花灣上無人到。荷葉池",
    "X82n1571_095:0546c08": "邊有鹿眠。若向第一句薦得。堪與佛祖為師。若向第",
    "X82n1571_095:0546c09": "二句薦得。堪與人天為師。若向第三句薦得。自救不",
    "X82n1571_095:0546c10": "了。忽有個漢。從旁出來道。者一句聻。師卓拄杖曰。將",
    "X82n1571_095:0546c11": "謂無人證明　量田小參。佛殿基亘今亘古。法堂屋",
    "X82n1571_095:0546c12": "氣象簇新。東廊頭西廊畔。丘丘相似。大佛具小佛具。",
    "X82n1571_095:0546c13": "兩窟分明。琴案一岑。荷池五畝。新嶺口灰爐兒。園後",
    "X82n1571_095:0546c14": "底。塘外底。絕無遮覆。茭箬坑。桐樹園。淨髮公丘。七石",
    "X82n1571_095:0546c15": "八石。歷來收管。一任橫量豎量。千算萬算。直饒弓口",
    "X82n1571_095:0546c16": "不差。算盤有準。上了冊子。祇可交世界主。未可交閻",
    "X82n1571_095:0546c17": "大王。以拂子打○曰。現前大眾。各各有自己者一片",
    "X82n1571_095:0546c18": "田地。從無始以來。于其中間。食息起居。樹藝種植播",
    "X82n1571_095:0546c19": "弄。直至今日。也須從頭量過。通盤打算。長多少。闊多",
    "X82n1571_095:0546c20": "少。漲沒多少。荒蕪多少。或熟多少。或尖或斜。或肥或",
    "X82n1571_095:0546c21": "瘠。證驗得十成無弊竇。方好春耕夏耨。秋收冬藏。自",
    "X82n1571_095:0546c22": "他俱利。設若毫釐有差。流水不對。局段不是。荊棘參",
    "X82n1571_095:0546c23": "天。莽莽鹵鹵。他時日後。飛行夜叉。來取冊子。莫言山",
    "X82n1571_095:0546c24": "僧不道　晚參。一塵飛而翳天。一芥墮而覆地。一花",
    "X82n1571_095:0547a01": "開而見佛。驀擲拄杖曰。且道是一塵飛耶。一芥墮耶。",
    "X82n1571_095:0547a02": "一花開耶。若是俊鷹快鶻。便合摩霄。鈍鳥棲蘆。徒勞",
    "X82n1571_095:0547a03": "啾唧　上堂。寶劒未施。百怪潛踪。古鏡未彰。千妖匿",
    "X82n1571_095:0547a04": "影。火爐未開。瓶盤釵釧。悉化精金。若說個鉗錘妙密。",
    "X82n1571_095:0547a05": "早已傷鹽費醬了也。更說個尅期取證。又已落第二",
    "X82n1571_095:0547a06": "頭了也。既然如是。因甚爐鞴之間。鈍銕仍多。良匠門",
    "X82n1571_095:0547a07": "下。樗散靡用。良久曰。鴛鴦繡出從君看。不把金鍼度",
    "X82n1571_095:0547a08": "與人(法幢幟嗣)。",
    "X82n1571_095:0547a09": "小若巖五雲閒菴教禪師永嘉沈氏子。上堂。林覺侯",
    "X82n1571_095:0547a10": "問。佛法人情徧葛藤。蛇神牛鬼一時興。願師提出吹",
    "X82n1571_095:0547a11": "毛劒。昏夜重瞻太白燈。吹毛劒即不問。如何是太白",
    "X82n1571_095:0547a12": "燈。師曰。神光鑒邪正。焰焰燦人天。曰高冷欲堅松柏",
    "X82n1571_095:0547a13": "操。徹寒不媚熱炎人。可是雪竇雪麼。師曰。紅爐飛一",
    "X82n1571_095:0547a14": "點。觸著使人寒。曰大材小草皆培植。近壑遙巒任仰",
    "X82n1571_095:0547a15": "瞻。可是頭陀頂麼。師曰。擬瞻終不見。隨處露青青。曰",
    "X82n1571_095:0547a16": "梅子峰前親記莂。慈溪縣裏展風規。可是雲岫雲麼。",
    "X82n1571_095:0547a17": "師曰。八風吹不動。出處自閒閒。曰虗牕常納千峰月。",
    "X82n1571_095:0547a18": "古洞高撐半壁天。祇如五雲境。還許拈提否。師曰。孤",
    "X82n1571_095:0547a19": "峻期知己。清嚴是素心。曰眼空宇宙渾無物。舌鼓風",
    "X82n1571_095:0547a20": "雷若有神。莫是境中人麼。師曰。揚眉裴休至。掃地相",
    "X82n1571_095:0547a21": "公來。曰欲惜狂瀾為砥柱。願瞻杲日麗中天。請師直",
    "X82n1571_095:0547a22": "指人中意。師曰。把臂弄明珠。慰枯作霖雨。曰三千里",
    "X82n1571_095:0547a23": "外臨獅象。萬仞峰頭集鳳麟。今日知己相逢。作家圍",
    "X82n1571_095:0547a24": "繞。未審如何欵接。師曰。冷澹煑巖泉。一琴彈古曲。曰",
    "X82n1571_095:0547b01": "八角磨盤空裏走。無星秤子十方橫。可容戴角小廝",
    "X82n1571_095:0547b02": "兒。接拍成令麼。師曰。打鼓弄琵琶。相逢兩會家。曰恁",
    "X82n1571_095:0547b03": "麼萬古羣蒙開正眼。千秋佳會際風雲。師曰。道義重",
    "X82n1571_095:0547b04": "如山。高風光末世。乃豎拄杖曰。鷲峰正眼。耀古輝今。",
    "X82n1571_095:0547b05": "少室真風。敲金戞玉。或處或出。發明佛祖靈機。全主",
    "X82n1571_095:0547b06": "全賓。開鑿人天眼目。所以道。欲舉恁麼事。須是過量",
    "X82n1571_095:0547b07": "人。既逢過量人。方舉恁麼事。倒騎三脚驢子。放憨無",
    "X82n1571_095:0547b08": "位真人。一為無量。無量為一。小中現大。大中現小。頓",
    "X82n1571_095:0547b09": "令山林泉石。咸作獅子吼音。鱗甲羽毛。齊露毗盧妙",
    "X82n1571_095:0547b10": "相。卓拄杖曰。到者裏。縱是六臂三頭通身是眼底。亦",
    "X82n1571_095:0547b11": "須驀面一劄。腦後一鎚。大眾會麼。烈焰光中騰彩鳳。",
    "X82n1571_095:0547b12": "花鍼孔裏展金鵬　小參。問如何是即心即佛。師曰。",
    "X82n1571_095:0547b13": "王孫豪氣空今古。碧玉盤中擲六紅。曰如何是非心",
    "X82n1571_095:0547b14": "非佛。師曰。一賽千金等閒事。家無四壁不知貧。曰不",
    "X82n1571_095:0547b15": "是心不是佛不是物。又如何。師曰。一片白雲橫谷口。",
    "X82n1571_095:0547b16": "幾多歸鳥盡迷巢。曰人人脚下起清風。師打曰。且過",
    "X82n1571_095:0547b17": "這邊立。乃曰。豎起脊梁。珊瑚枝枝撐著月。放下身心。",
    "X82n1571_095:0547b18": "烈焰紅爐飛點雪。即心即佛。阿那個皮下無血。非心",
    "X82n1571_095:0547b19": "非佛。芥子觸著須彌裂。不是心不是佛不是物。好大",
    "X82n1571_095:0547b20": "哥瞥不瞥。選佛場中及第歸。大似虗空重著楔。以柱",
    "X82n1571_095:0547b21": "杖旋風打散　上堂。紅塵浮百帀。翠岫疊千重。真實",
    "X82n1571_095:0547b22": "相頭頭顯露。差別智事事超宗。餧凡餧聖誰還價。絕",
    "X82n1571_095:0547b23": "倒長汀老凍膿。喝一喝　示眾。邃壑千峰寥寂僧。梅",
    "X82n1571_095:0547b24": "知寒盡報春興。纔過元旦元宵至。及節隨時也挂燈。",
    "X82n1571_095:0547c01": "驀豎拄杖曰。諸仁者。還見麼。一燈發焰。燈燈傳輝。西",
    "X82n1571_095:0547c02": "天四七。震旦二三。開人天眼目。徹佛祖風規。五花騰",
    "X82n1571_095:0547c03": "彩。千朵競奇。名匠不能剪畵。巧手安得浪為。然燈釋",
    "X82n1571_095:0547c04": "迦。策眉相看。三賢十地。隔[穀禾+卵]旁窺。到者裏。還有洞然",
    "X82n1571_095:0547c05": "者麼。以拄杖打○相曰。明暗只緣隨影轉。迴光返照",
    "X82n1571_095:0547c06": "不須疑　示眾。也大奇。也大奇。飛虹磴滑。獅子峰威。",
    "X82n1571_095:0547c07": "有佛無佛俱勘破。誕生示寂莫狐疑。且道。黃面瞿曇。",
    "X82n1571_095:0547c08": "即今在甚麼處。良久曰。楊柳含烟描不就。桃花依舊",
    "X82n1571_095:0547c09": "露春姿　一居士入方丈曰。某五磊參得底。昨日失",
    "X82n1571_095:0547c10": "節。一夜不睡。却有徹處。師遽曰。海底泥牛。昨夜三更。",
    "X82n1571_095:0547c11": "因甚觸殺前村老大虫。士擬議。師曰。三十年後。莫道",
    "X82n1571_095:0547c12": "見雲岫來　僧持鏡柿二物來參。師問。大圓鏡智性",
    "X82n1571_095:0547c13": "清淨。即今山河大地。且道在鏡內。在鏡外。曰某甲展",
    "X82n1571_095:0547c14": "具。師即指柿子問曰。者從那裏得來。僧擬議。師打曰。",
    "X82n1571_095:0547c15": "不是你的　五雲垂問。踞嶺青獅。齩人火急。如何入",
    "X82n1571_095:0547c16": "得五雲門　尋常道。懸崖撒手。自肯承當。因甚聖五",
    "X82n1571_095:0547c17": "雲巖。個個脚酸手軟　手眼通身底。過飛虹磴。還免",
    "X82n1571_095:0547c18": "得惡水驀頭澆麼(法幢幟嗣)。",
    "X82n1571_095:0547c19": "永嘉密印多子無禪師章安潘氏子。神識暢茂。髫齔",
    "X82n1571_095:0547c20": "時。雅慕出世法。即與母茹素。稍長頴慧。善讀書。每于",
    "X82n1571_095:0547c21": "炎凉際。輙動世間無常之想。因訪密印幟于大隱廬。",
    "X82n1571_095:0547c22": "命看趙州無雜用心處。疑情頓發。不放參閱月。信口",
    "X82n1571_095:0547c23": "作偈呈幟。幟徵曰。心既無有。甚麼物恁麼來。師面赤",
    "X82n1571_095:0547c24": "汗下。偶見月上柳梢有省。有要識趙州端的旨。綠楊",
    "X82n1571_095:0548a01": "枝上月初寒之句。幟以為潘子參得禪矣。無何嚴慈",
    "X82n1571_095:0548a02": "相繼辭世。乃詣法通成薙染。服勞三祀。嗣復參雙徑",
    "X82n1571_095:0548a03": "容。命入堂。一日舉德山便棒公案詰師。師擬答。容振",
    "X82n1571_095:0548a04": "威一喝。師無措。少頃聞堂外僧。唱君不見絕學無為",
    "X82n1571_095:0548a05": "閒道人不除妄想不求真。乃豁然。撫掌曰。自今已往。",
    "X82n1571_095:0548a06": "不被天下老和尚謾也。未幾歸省幟於大梅。幟一見",
    "X82n1571_095:0548a07": "輙問。如何是佛法無多子。師曰。眼橫鼻直。幟頷之。撾",
    "X82n1571_095:0548a08": "鼓集眾。授師衣拂。後幟退居淨覺。命師繼席密印",
    "X82n1571_095:0548a09": "　上堂。大象不遊於兔徑。揭地掀天行直捷。大悟不拘",
    "X82n1571_095:0548a10": "於小節。驅耕奪食全殺活。滄海不擇細流。紅爐那容",
    "X82n1571_095:0548a11": "毫末。所以德山入門便棒。臨濟入門便喝。劒氣鑠愁",
    "X82n1571_095:0548a12": "雲。虗空也斬脫。卓拄杖曰。者裏拶身得入。直須鶻眼",
    "X82n1571_095:0548a13": "龍睛。若非鶻眼龍睛。烈焰何由湊泊。雖然還知無湊",
    "X82n1571_095:0548a14": "泊處。正好湊泊麼。震威一喝　上堂。問前面大羅山。",
    "X82n1571_095:0548a15": "後面頭陀峰。中間事作麼生。師曰。真不掩偽。曰萬象",
    "X82n1571_095:0548a16": "及森羅。一法之所印。師曰。直不藏曲。乃曰。真不掩偽。",
    "X82n1571_095:0548a17": "直不藏曲。一法所印。堆山積嶽。凜凜霜風刮面寒。處",
    "X82n1571_095:0548a18": "處梅花香錯落。剔起雙眸不受瞞。祥麟原祇一隻角。",
    "X82n1571_095:0548a19": "喝一喝　小參。當人一著。無欠無虧。貧無不足。富不",
    "X82n1571_095:0548a20": "有餘。眉毛橫額下。鼻孔大頭垂。開眼合眼自不見。甘",
    "X82n1571_095:0548a21": "受山僧驀面欺。驀面欺。好肉剜瘡知不知。遂拍掌一",
    "X82n1571_095:0548a22": "下。復喝一喝　上堂。大年初一。無事不吉。有喝彩者。",
    "X82n1571_095:0548a23": "出來相見。良久眾不出。乃曰。且喜天下太平。便下座",
    "X82n1571_095:0548a24": "　晚參。喫粥了也。千足萬足。洗缽盂去。馬頭栽角。縱",
    "X82n1571_095:0548b01": "饒直下承當。也是將錯就錯。何故。彼自無瘡。不勞剜",
    "X82n1571_095:0548b02": "肉　晚參。山僧一向有一句子。在汝諸人問處。諸人",
    "X82n1571_095:0548b03": "不解問得。諸人一向有一句子。在山僧答處。山僧未",
    "X82n1571_095:0548b04": "曾答得。如今問即問。答即答。問答俱全。天地懸隔。為",
    "X82n1571_095:0548b05": "甚如此。萬語萬當。不如一默　上堂。大眾。面赤不如",
    "X82n1571_095:0548b06": "語直。今辰乃山僧墮地之時。好事大家知。柏參知眾",
    "X82n1571_095:0548b07": "炊香積飯。為作供養。冷處著把火。一場熱閙。諸仁濟",
    "X82n1571_095:0548b08": "濟上來。請為說法。可謂慶讚因齋。難逢快便。山僧到",
    "X82n1571_095:0548b09": "此。退步末由。直得口是扁担。正與麼時。仔細思量。畢",
    "X82n1571_095:0548b10": "竟說個甚麼即得。若為說佛。佛是假名。若為說法。法",
    "X82n1571_095:0548b11": "無定相。若為說山僧自己生緣落處。山僧生緣瑞安。",
    "X82n1571_095:0548b12": "俗即姓潘。何須再舉。若更為說山僧本命元辰落處。",
    "X82n1571_095:0548b13": "山僧本命屬亥。亥生人肖猪。泥猪疥狗。便是本命元",
    "X82n1571_095:0548b14": "辰。本命元辰。即是泥猪疥狗。祇恁麼道。汝等諸仁。還",
    "X82n1571_095:0548b15": "信得及否。若也信得及去。戴角披毛。償他施主有分。",
    "X82n1571_095:0548b16": "其或未然。密印今日失利。拈拄杖。卓一卓。下座　小",
    "X82n1571_095:0548b17": "參。驀召大眾曰。冬不寒﨟後看。今朝十月既盡。動著",
    "X82n1571_095:0548b18": "通身汗出。四五日前响雷。兩三日前雨雹。桃花李花",
    "X82n1571_095:0548b19": "開滿庭。後山草上蛇蛻殻。試看田內刈禾人。猶脫衣",
    "X82n1571_095:0548b20": "卸膊。者便是冬不寒底時節。汝等諸人。自然洞曉不",
    "X82n1571_095:0548b21": "疑。祇如道臘後看。畢竟看個甚麼。看梅耶。看雪耶。看",
    "X82n1571_095:0548b22": "佛性義耶。驀喝一喝。者裏若不喝住。只恐諸人看到",
    "X82n1571_095:0548b23": "驢年。也未有歇日。雖然如是。也是冬行春令。呵呵歸",
    "X82n1571_095:0548b24": "方丈　師于康熈丁巳夏示微疾。至六月二十六日。",
    "X82n1571_095:0548c01": "大眾問安次。師曰。山僧一生別無他事。惟先老人囑",
    "X82n1571_095:0548c02": "累未完。言之不覺目下。遂書遺囑勉眾。居喪務儉約。",
    "X82n1571_095:0548c03": "不必作法事。破費常住。酉牌時分。以指于侍者明正",
    "X82n1571_095:0548c04": "掌中。畫一偈字。正即具紙筆。師隨書曰。生來死去如",
    "X82n1571_095:0548c05": "何說。絕學無為半句多。不動唇皮開口處。要知端的",
    "X82n1571_095:0548c06": "有誵訛。擲筆怡然而逝。世壽五十有五。僧臘二十有",
    "X82n1571_095:0548c07": "九。依法闍維。奉靈骨于本山之東麓窣堵。霽崙永。為",
    "X82n1571_095:0548c08": "之銘塔。語錄十卷。行世(法幢幟嗣)。",
    "X82n1571_095:0548c09": "瑞安葆光斷流渡禪師上堂。舉拄杖一卓曰。者個便",
    "X82n1571_095:0548c10": "是本有生緣。元辰甲子。五行收不得。巧曆莫能推。處",
    "X82n1571_095:0548c11": "聖不增。在凡不減。注焉而不滿。酌焉而不竭。端坐受",
    "X82n1571_095:0548c12": "供養。施主常安樂。設有向未舉已前勘破。山僧不辭",
    "X82n1571_095:0548c13": "旂鼓相送。何也。人人有分金剛體。直下承當見作家",
    "X82n1571_095:0548c14": "　小參。七人八穀。自求多福。羅睺羅兒與一文。端的",
    "X82n1571_095:0548c15": "今年蠶麥熟。穀日立春。天與善人。府庫充兮倉廩實。",
    "X82n1571_095:0548c16": "從門出者是家珍。恁麼則時和年豐也。只如水牯牛。",
    "X82n1571_095:0548c17": "又作麼生。拈拄杖曰。犂與耙不離身。只在自家田地",
    "X82n1571_095:0548c18": "上。一回翻轉一回新　小參。天上月圓。人間月半。諸",
    "X82n1571_095:0548c19": "方布袋解開。火樹銀花撩亂。正恁麼時。且道如何批",
    "X82n1571_095:0548c20": "判。以拂子作○相曰。君子和而不同。衲僧高著眼看",
    "X82n1571_095:0548c21": "　小參。佳節清明桃李笑。野田荒塚只生愁。衲僧家",
    "X82n1571_095:0548c22": "大事未明。如喪考妣。笑個甚麼。長連床上。有粥有飯。",
    "X82n1571_095:0548c23": "愁個甚麼。笑只笑他李白桃紅。重重間錯。不得春風",
    "X82n1571_095:0548c24": "花不開。花開又被風吹落。愁只愁他野田荒塚。漠漠",
    "X82n1571_095:0549a01": "寒烟。春來依舊蓬蒿長。那見兒孫挂紙錢。山僧者裏。",
    "X82n1571_095:0549a02": "愁也不須愁。笑也無可笑。三盞清茶一瓣香。百千祖",
    "X82n1571_095:0549a03": "塔同時到。以拂子作掃勢。下座　小參。今朝纔今朝。",
    "X82n1571_095:0549a04": "昨日已昨日。轉眼是明朝。光陰劈箭急。所以道。生死",
    "X82n1571_095:0549a05": "事大。無常迅速。欺人是禍。饒人是福。一念回機。千足",
    "X82n1571_095:0549a06": "萬足。卓拄杖喝一喝曰。彼自無瘡。不勞剜肉(法幢幟嗣)。",
    "X82n1571_095:0549a07": "處州東寶雪機元禪師上堂。一句截流。千江絕滴。圓",
    "X82n1571_095:0549a08": "機獨唱。萬聖消聲。吹毛劒誰敢攖鋒。塗毒鼓寧容側",
    "X82n1571_095:0549a09": "耳。縱有喝散羣峰。掀翻大海底來。也不得動著。何故。",
    "X82n1571_095:0549a10": "動著則禍生。喝一喝。下座　上堂。卓拄杖曰。能殺能",
    "X82n1571_095:0549a11": "活。能縱能奪。有時驗在我邊。諸人不知。有時驗在汝",
    "X82n1571_095:0549a12": "邊。山僧不會。山僧若會。則枝生節外。取笑旁觀。諸人",
    "X82n1571_095:0549a13": "若知。則墮坑落塹。未許出頭。欲得兩無過犯。合道甚",
    "X82n1571_095:0549a14": "麼即得。擲拄杖。下座　上堂。孤迥迥峭巍巍。毗耶正",
    "X82n1571_095:0549a15": "令。摩竭風規。百尺竿頭路窄。獨木橋上人稀。一般古",
    "X82n1571_095:0549a16": "曲無音韻。且道如何和得齊　上堂。瞬息韶光去不",
    "X82n1571_095:0549a17": "留。百年風木轉興憂。子規泣盡三更月。血滿枝頭恨",
    "X82n1571_095:0549a18": "未休　山行次。侍僧問。如何是萬山深處佛法。師曰。",
    "X82n1571_095:0549a19": "澗流隱隱調清梵。幽鳥聲聲發妙機　萬公訪師。便",
    "X82n1571_095:0549a20": "問。覿面相逢。請師速道。師曰。莫錯認。萬曰。看破了也。",
    "X82n1571_095:0549a21": "師便喝。茶次師問。護法向參誰來。萬點胸曰。萬公。師",
    "X82n1571_095:0549a22": "曰。他剛恰不在。萬曰。當面錯過。師一喝。萬擬議。師曰。",
    "X82n1571_095:0549a23": "果然不在　吉將軍。遇師于芝田。一見便問。請問軍",
    "X82n1571_095:0549a24": "中還有佛法也無。師曰有。吉曰。如何是軍中底佛法。",
    "X82n1571_095:0549b01": "師卓拄杖曰。掃却羣魔隊。回朝謁聖君。吉曰。然則我",
    "X82n1571_095:0549b02": "賞三軍。請師定爵。師曰。五侯費盡平生力。自此詩書",
    "X82n1571_095:0549b03": "懶更看。吉大喜。禮拜而退(法幢幟嗣)。",
    "X82n1571_095:0549b04": "寶月金山義禪師永嘉李氏子。年十五。睹演西竺傳",
    "X82n1571_095:0549b05": "奇。因興出世想。遂禮梅峰寶城璧薙落。適密印請雪",
    "X82n1571_095:0549b06": "竇奇結制。師隨眾打七。會奇入堂。因同參問本來面",
    "X82n1571_095:0549b07": "目。師側聆豁然。遽呈所得。奇頷之。解制後。居靈田山。",
    "X82n1571_095:0549b08": "纂伴虎狼。而友麋鹿。寒暑兩忘。時大梅幟。還頭陀。聞",
    "X82n1571_095:0549b09": "師清操。以偈招之。師亦欣然出山。罄吐平生所蘊。幟",
    "X82n1571_095:0549b10": "悉為許可。命典藏鑰。尋以鈯斧子囑師住山　小參。",
    "X82n1571_095:0549b11": "不是目前機。亦非目前法。眼光爍四海。眉尖堆五嶽。",
    "X82n1571_095:0549b12": "有等泛泛流。只將皮膚摸。以拂子畫一畫曰。若透這",
    "X82n1571_095:0549b13": "一關。虗空也打落。遂擲拂子。喝一喝　師于康熈辛",
    "X82n1571_095:0549b14": "亥冬仲示微疾。至二十四日子時。問侍僧曰。夜何時",
    "X82n1571_095:0549b15": "耶。僧曰。三更多也。師起沐浴更衣。索筆書偈曰。坐斷",
    "X82n1571_095:0549b16": "春風不計期。漚花影裏露全機。鐵牛昨夜雲中吼。報",
    "X82n1571_095:0549b17": "道歸家正是時。擲筆而逝。奉全身塔于本山之麓(法幢",
    "X82n1571_095:0549b18": "幟嗣)。",
    "X82n1571_095:0549b19": "雁宕羅漢深明徹禪師小參。問句裏無私則不問。如",
    "X82n1571_095:0549b20": "何是賓中賓。師曰。迷頭認影人。曰如何是賓中主。師",
    "X82n1571_095:0549b21": "曰。拄杖絕疎親。曰如何是主中賓。師曰。披簑帶月吟。",
    "X82n1571_095:0549b22": "曰如何是主中主。師曰。殺活在當人。乃曰。纔過履端",
    "X82n1571_095:0549b23": "佳節。却遇春餘三日。梅花片片飛來。柳眼枝枝突出。",
    "X82n1571_095:0549b24": "灼然底事分明。何須語言徵詰。那知佛祖家風。錯過",
    "X82n1571_095:0549c01": "目前消息。撞著無位真人。空開大口呌屈。休呌屈。覓",
    "X82n1571_095:0549c02": "則知君不可得。喝一喝(法幢幟嗣)。",
    "X82n1571_095:0549c03": "永嘉密印非相提禪師上堂。啟潑天爐鞴。煅聖煉凡。",
    "X82n1571_095:0549c04": "施震地鉗錘。風行雷厲。轉四大部洲。作一粒米。室廬",
    "X82n1571_095:0549c05": "城郭。不動纖塵。將一粒米。包含百億須彌。日月山川。",
    "X82n1571_095:0549c06": "了無窒礙。所以道。盡大地是沙門一隻眼。隨所住處。",
    "X82n1571_095:0549c07": "是諸佛身。放之則六合可彌。卷之則退藏于密。直使",
    "X82n1571_095:0549c08": "頑銅鈍銕。頓化精金。外道天魔共揚至化。提持列祖",
    "X82n1571_095:0549c09": "綱宗。穿透衲僧巴鼻。且道得何三昧。與麼縱橫自在。",
    "X82n1571_095:0549c10": "以杖畫○相。復作十相曰。高著眼　上堂。結制解制。",
    "X82n1571_095:0549c11": "總歸舊例。鼻孔昂藏。古今無異。祇要人人脚跟穩密。",
    "X82n1571_095:0549c12": "個個踏著自家田地。何必向外馳求。算來多少費氣。",
    "X82n1571_095:0549c13": "大丈夫。須猛利。衣裏明珠照萬方。莫如窮子空逃逝",
    "X82n1571_095:0549c14": "　示眾。千說萬說。只是一說。作麼生是一說。良久曰。",
    "X82n1571_095:0549c15": "父母所生口。終不與君訣　一僧經行。展兩手于師",
    "X82n1571_095:0549c16": "前曰。好個清平世界。師曰。既是清平世界。何用著忙。",
    "X82n1571_095:0549c17": "僧無語。師與一掌曰。者弄虗頭漢　僧纔到門。便問。",
    "X82n1571_095:0549c18": "如何是淨土。師曰。步步踏著　問。如何是佛。師曰。今",
    "X82n1571_095:0549c19": "年米價平　僧參。問久聞和尚。今纔識得。師曰。山僧",
    "X82n1571_095:0549c20": "眉毛長多少。僧擬議。師曰。我却識得汝(法幢幟嗣)。",
    "X82n1571_095:0549c21": "蕭山湘湖城山大拙理禪師示眾。我有一句子。只是",
    "X82n1571_095:0549c22": "道不得。何故。若道得。爛却舌頭。眾中還有道得者麼。",
    "X82n1571_095:0549c23": "一僧出禮拜。師曰錯錯。便歸方丈(冷堂林嗣)。",
    "X82n1571_095:0549c24": "雪竇逸菴元禪師上堂。握向上機權。紹祖師寶位。開",
    "X82n1571_095:0550a01": "鑿羣生眼目。恢廓振古風規。葢是衲僧尋常事。若也",
    "X82n1571_095:0550a02": "旋乾轉嶽。忽雨忽風。佛祖覰視無由。天人展足無地。",
    "X82n1571_095:0550a03": "有時高高山頂。而合水和泥。有時深深海底。而一塵",
    "X82n1571_095:0550a04": "不立。一塵不立處。坦率無畦。合水和泥時。潛身不露。",
    "X82n1571_095:0550a05": "有般不知進止底。便謂上無攀仰。下絕己躬。掘地覓",
    "X82n1571_095:0550a06": "天。徒勞歲月。且如何是元上座為人處。卓拄杖曰。千",
    "X82n1571_095:0550a07": "鈞鐵棒輕拈出。要辨楊岐嫡骨兒　七期滿小參。長",
    "X82n1571_095:0550a08": "老不解存德。慣要拶人痛處。無奈根鈍皮頑。拶著仍",
    "X82n1571_095:0550a09": "不知痛。及至歸到方丈。却在背地自訟。休自訟。須向",
    "X82n1571_095:0550a10": "當場展大用。有麼有麼。良久曰。如無。只得疋馬單鎗。",
    "X82n1571_095:0550a11": "獨拈獨弄。舞拄杖。歸方丈　退院上堂。在昔白雲端",
    "X82n1571_095:0550a12": "祖住圓通。退院上堂曰。難難難是遣情難。情盡圓明",
    "X82n1571_095:0550a13": "一顆寒。方便遣情猶不是。更除方便太無端。大眾。且",
    "X82n1571_095:0550a14": "情又如何遣。聻。遂一喝下座。拽杖出山。清風古韻。仰",
    "X82n1571_095:0550a15": "止千秋。今日不肖遠孫。乍主雪竇。況味相侔用。拈一",
    "X82n1571_095:0550a16": "偈。以續貂後。秉命住持九越月。艱危奚止一絲懸。翠",
    "X82n1571_095:0550a17": "峰法叔親臨到。撾鼓陞堂告脫肩(山夫正嗣)。",
    "X82n1571_095:0550a18": "明州南山昂峰隱禪師臘八上堂。明星忽覩嘆奇哉。",
    "X82n1571_095:0550a19": "便出山來打野榸。自此一虗傳百實。謂言成道至今",
    "X82n1571_095:0550a20": "猜　問。性從何起。師曰。問從何來。僧擬議。師便打(山夫",
    "X82n1571_095:0550a21": "正嗣)。",
    "X82n1571_095:0550a22": "武林雄聖尼靜諾越禪師郡之林氏女。幼出家。參雄",
    "X82n1571_095:0550a23": "聖致。往來雪竇之門。一日侍立次。致舉洛浦見夾山",
    "X82n1571_095:0550a24": "因緣。汝作麼生會。師進前一掌。致曰。切莫捋虎鬚。師",
    "X82n1571_095:0550b01": "曰。蒼天蒼天。一日隨眾入室。致曰。古人道。諸方只具",
    "X82n1571_095:0550b02": "啐啄同時眼。不具啄啐同時用。汝諸人。作麼生用。作",
    "X82n1571_095:0550b03": "麼生會。眾無對。師噓兩聲。致曰未在。師曰。齊和太平",
    "X82n1571_095:0550b04": "歌　元旦上堂。一年三百六十日。迅速光陰如電捷。",
    "X82n1571_095:0550b05": "古來舊例起年規。個個出門賀聖節。撞著彌勒笑呵",
    "X82n1571_095:0550b06": "呵。踏著秤硬錘如鐵。鐵鐵鐵。世人那個知端的。喝一",
    "X82n1571_095:0550b07": "喝下座(惟極致嗣)。",
    "X82n1571_095:0550b08": "蘇州秀峰漢峰頂禪師宜興人。上堂。積雪未消。是處",
    "X82n1571_095:0550b09": "銀墻鐵壁。紅輪高照。依然綠水青山。時節若至。其理",
    "X82n1571_095:0550b10": "自彰。且道即今是甚麼時節。喝一喝　南泉賣身頌",
    "X82n1571_095:0550b11": "曰。貧來無賴把身憂。齒落眉長不怕羞。那得窮坑填",
    "X82n1571_095:0550b12": "得滿。由來千古使人愁　趙州柏樹子頌曰。塞壑填",
    "X82n1571_095:0550b13": "溝體露真。何拘古柏覓知音。從伊此話傳千載。引得",
    "X82n1571_095:0550b14": "韓獹遶樹尋(岫雲瑋嗣)。",
    "X82n1571_095:0550b15": "戴耘野居士吳江人。村居不入城者四十年。先於古",
    "X82n1571_095:0550b16": "南座下。受偈策發。後參秀峰瑋。呈偈曰。鳥啼花落暮",
    "X82n1571_095:0550b17": "春天。悔別名山幾十年。梅子青青將熟也。這回能不",
    "X82n1571_095:0550b18": "口流涎。瑋為印可(岫雲瑋嗣)。",
    "X82n1571_095:0550b19": "大善鑌鐵瑋禪師示眾。清晨諸人濟濟到來。日午諸",
    "X82n1571_095:0550b20": "人蕭蕭散去。須知有一人不來亦不去。蕩蕩乎民無",
    "X82n1571_095:0550b21": "能名焉。且道此人證何三昧。良久曰。莫怪渠儂多意",
    "X82n1571_095:0550b22": "氣。他家曾踏上頭關　示眾。豎拂曰。大眾看看。大中",
    "X82n1571_095:0550b23": "真富貴。賓網羅殿角。好個祖師心。古鼎三隻脚　問。",
    "X82n1571_095:0550b24": "欲瞻大壽山。須得淨五眼。如何是肉眼。師曰。阿誰不",
    "X82n1571_095:0550c01": "有。曰如何是天眼。師曰。照破大千。曰如何是慧眼。師",
    "X82n1571_095:0550c02": "曰。無所不透。曰如何是法眼。師曰。驗你骨出。曰如何",
    "X82n1571_095:0550c03": "是佛眼。師曰。空空如也。僧擬進語。師豎拂曰。這個是",
    "X82n1571_095:0550c04": "甚麼眼。僧無語。師便打(崇己峻嗣)。",
    "X82n1571_095:0550c05": "京都圓寧漢杲印禪師示眾。參個甚麼。悟個甚麼。歷",
    "X82n1571_095:0550c06": "歷明明。不消絡索。觸著是兮磕著是。祥麟只有一隻",
    "X82n1571_095:0550c07": "角　士問。如何聖賢心。師曰。能殺人。能活人。士曰。如",
    "X82n1571_095:0550c08": "何是凡夫心。師曰。能讚人。能陷人　問。如何是最上",
    "X82n1571_095:0550c09": "一乘。師曰。從來無二路。曰還許學人蹴踏也無。師曰。",
    "X82n1571_095:0550c10": "疑則別參(達本地嗣)。",
    "X82n1571_095:0550c11": "處州法海隨菴猷禪師閩之長汀黃氏子。上堂。一錫",
    "X82n1571_095:0550c12": "多年住翠微。無才不敢浪施為。龜毛兔角從他弄。火",
    "X82n1571_095:0550c13": "種刀畊且守愚。諸禪子。知不知。盤中盞內好茶飯。俱",
    "X82n1571_095:0550c14": "是行人血汗珠。弗修道鼓是非。長裙高帽雖遮過。黑",
    "X82n1571_095:0550c15": "面閻君不放伊　解制上堂。三分光陰二早過。靈臺",
    "X82n1571_095:0550c16": "一點不揩磨。貪生逐日區區去。喚不回頭怎奈何。諸",
    "X82n1571_095:0550c17": "仁者。此古雪竇示眾法語。如此說話。字字鏗金戞玉。",
    "X82n1571_095:0550c18": "可珍可愛。是即是。究竟將來。未免無人。爭似真身寺",
    "X82n1571_095:0550c19": "裏。其中雖不多眾。且喜各各脚跟下。縱橫八字。人人",
    "X82n1571_095:0550c20": "頂門上。飛大寶光。敢問諸人。這段奇特事。且道承誰",
    "X82n1571_095:0550c21": "恩力。湖海從他枯到底。姓名終不與君通　退院上",
    "X82n1571_095:0550c22": "堂。二十年來一釣舟。不風流處也風流。解畊種小牸",
    "X82n1571_095:0550c23": "牛。欄內無多三四頭。老僧從此還山寺。一飽毛團萬",
    "X82n1571_095:0550c24": "事休。拽拄杖便行　寶掌先師塔前上供。諸方窮。尚",
    "X82n1571_095:0551a01": "有卓錐之地。獅山窮。錐地也無。盤中白石。鐘裏清溪。",
    "X82n1571_095:0551a02": "此乃不肖之微誠。插香曰。雖有好花時正放。難禁愁",
    "X82n1571_095:0551a03": "思滿秦峰　問。聞昔韶國師居此山時。甞為人解粘",
    "X82n1571_095:0551a04": "去縛。和尚今日聻。師拈拄杖曰。我者條銕蒺藜。能殺",
    "X82n1571_095:0551a05": "人亦能活人。僧喝。師便打。僧又喝。師良久。復顧侍司",
    "X82n1571_095:0551a06": "曰。山僧住持法海多時。始遇一人。僧近前作聽勢。師",
    "X82n1571_095:0551a07": "展兩手示之。僧擬議。師曰。禮拜了退(雪厂白嗣)。",
    "X82n1571_095:0551a08": "吳江圓明靈松慈禪師秀水吳氏子。上堂。敲石石響。",
    "X82n1571_095:0551a09": "擊木木應。驀以拳擊空一下曰。且道是何音韻。若將",
    "X82n1571_095:0551a10": "耳聽則聾却。若將眼覰則瞎却。若將口說則啞却。若",
    "X82n1571_095:0551a11": "是個漢。聞恁麼舉揚拂袖便行。雖然。慈上座拄杖子。",
    "X82n1571_095:0551a12": "未肯放過在。何故聻。春風偶度庭前樹。石上苔花夜",
    "X82n1571_095:0551a13": "又開　上堂。山頭白浪。海底飛塵。總饒會得。開口不",
    "X82n1571_095:0551a14": "能。因甚到者裏。唇齒俱失。不見道。融爻象管輅思而",
    "X82n1571_095:0551a15": "不解。事富山海郭璞註而未詳。諸祖相見攢眉。千聖",
    "X82n1571_095:0551a16": "逢之結舌。直須向洪濛未兆。打個觔斗。方好與慈上",
    "X82n1571_095:0551a17": "座拄杖子相見。如或未然。徒成鈍置(雪厂白嗣)。",
    "X82n1571_095:0551a18": "處州青田石門蒼石立禪師孝感湯氏子。僧問。如何",
    "X82n1571_095:0551a19": "是佛。師曰。耳朵裏山河大地。曰如何是法。師曰。桃花",
    "X82n1571_095:0551a20": "紅李花白。曰如何是僧。師曰。踏翻大地。一雙驢脚。劃",
    "X82n1571_095:0551a21": "斷風雲。七尺烏藤。僧擬進語。師便歸方丈　上堂。舉",
    "X82n1571_095:0551a22": "麻谷至章敬因緣畢。師曰。一人說是。一人說非。銅頭",
    "X82n1571_095:0551a23": "鐵額漢。堪笑復堪悲。諸仁者。且道。石門笑的。是個甚",
    "X82n1571_095:0551a24": "麼。良久曰。能可舌根爛出骨此心不敢漏真機(雪厂白嗣)。",
    "X82n1571_095:0551b01": "處州凌江梲嵩宗禪師閩之歸化蕭氏子。浴佛上堂。",
    "X82n1571_095:0551b02": "若道釋迦生于此日。則為世諦流布。若道不生于此",
    "X82n1571_095:0551b03": "日。衲僧眼在甚麼處。這裏會得。不動脚跟。朝離兜率。",
    "X82n1571_095:0551b04": "暮降閻浮。未出母胎。度人已畢。其或未然。年年是今",
    "X82n1571_095:0551b05": "日。惡水驀頭澆　長至上堂。假不立。真不守。甦回萬",
    "X82n1571_095:0551b06": "竅。頓發千機。頭頭現影處。孤危迥露。孤危迥露處。頭",
    "X82n1571_095:0551b07": "頭現影。解獅鈴于獅子項下。奪驪珠于蒼龍窟中。赤",
    "X82n1571_095:0551b08": "手風流。甚生意氣。說甚君子道長。小人道消。大眾還",
    "X82n1571_095:0551b09": "知者個消息麼。若也不知。打開香積廚。傾出無米飯。",
    "X82n1571_095:0551b10": "諸上座。普同供養(雪厂白嗣)。",
    "X82n1571_095:0551b11": "杭州演教佛髻元禪師越州上虞倪氏子。棄儒出家。",
    "X82n1571_095:0551b12": "上堂。曠劫猶今。殊途一轍。平地上起堆。無風處作浪。",
    "X82n1571_095:0551b13": "雖非聲色。聲色炳煥。雖非心佛。心佛歷然。悉仗此機",
    "X82n1571_095:0551b14": "流轉。不從他處發光。且道。此機是甚麼。若道是佛。背",
    "X82n1571_095:0551b15": "却自家的。若道是法。不免從他覓。若道是心。印賊身",
    "X82n1571_095:0551b16": "自敗。若道是人天正眼。掩耳偷鈴。直饒總不恁麼。猶",
    "X82n1571_095:0551b17": "未相許在。既總不恁麼。因甚麼猶未相許。不是丈夫",
    "X82n1571_095:0551b18": "多意氣。為他曾透上頭關(雪厂白嗣)。",
    "X82n1571_095:0551b19": "京都弘慈廣濟別室天孚祐禪師三韓金氏子。母宋。",
    "X82n1571_095:0551b20": "生時屋後火起。家產殆盡。方七月父故。母苦志堅守。",
    "X82n1571_095:0551b21": "五六歲。師患病將死。有一道者。偶從外入。信手拈一",
    "X82n1571_095:0551b22": "粒藥。放師口中。其病隨愈。道者指師曰。此子當入空",
    "X82n1571_095:0551b23": "門。有大因緣在。十三歲。母因道者言。送師禮本寺恒",
    "X82n1571_095:0551b24": "明□耆宿薙染。未幾。母亦逝。一日恒摩師頂曰。當勤",
    "X82n1571_095:0551c01": "精進。莫辱汝父母。師泣拜而銘心。恒器師骨硬。更加",
    "X82n1571_095:0551c02": "嚴切。執侍巾瓶已久。丁未春。正恒示疾。將入滅。哹師",
    "X82n1571_095:0551c03": "叮嚀激勵。師跪叩無措。恒輙滅後。師日夜追思父母",
    "X82n1571_095:0551c04": "一回愁。指像顧眾曰。還識這老漢麼。祐上座。昔日親",
    "X82n1571_095:0551c05": "遭毒手。大結冤讐。歷年以來。未敢輕露。今日遮藏不",
    "X82n1571_095:0551c06": "住。在諸人面前披肝瀝膽。和盤托出去也。以香打圓",
    "X82n1571_095:0551c07": "相曰。沿皮摸索終無用。打破○○始得知。喝一喝。插",
    "X82n1571_095:0551c08": "香便拜　示眾。舉世尊初生。頌曰。一聲[囗@力]地天方曉。",
    "X82n1571_095:0551c09": "禍出私門不可當。却怪此公真大膽。獨將雙手劈洪",
    "X82n1571_095:0551c10": "荒　示眾。舉未離兜率。頌曰。王宮兜率示多生。出得",
    "X82n1571_095:0551c11": "泥犂墮火坑。堪笑度人伎倆盡。只將烏豆換金睛",
    "X82n1571_095:0551c12": "　示眾。舉殃崛產難。頌曰。春城處處有花開。陣陣香風",
    "X82n1571_095:0551c13": "撲鼻來。大抵遊人咸錯過。獃郎還向鬂邊猜　高層",
    "X82n1571_095:0551c14": "雲太常。一日朝罷。官服見師曰。弟子。今日帶了枷鎖。",
    "X82n1571_095:0551c15": "來見和尚。師曰。何不解脫去。士曰。難逃治化。師遂豎",
    "X82n1571_095:0551c16": "起拳頭曰。這個聻。士無語。師曰。果然難逃治化。士作",
    "X82n1571_095:0551c17": "禮(天植樹嗣)。",
    "X82n1571_095:0551c18": "雄州興雲石琳瑀禪師臘八上堂。世尊向正覺山前。",
    "X82n1571_095:0551c19": "六載辛勤。求一佛字。了不可得。趙州丈夫氣槩。便云。",
    "X82n1571_095:0551c20": "佛之一字。我不喜聞。檢點將來。一人事上不足。一人",
    "X82n1571_095:0551c21": "理上有餘。各與二十拄杖。象山這裏。明星燦爛。敢問",
    "X82n1571_095:0551c22": "諸人。還曾悟也未。若也悟去。各與二十拄杖。若也未",
    "X82n1571_095:0551c23": "悟。二十拄杖象山自喫。諸人無分。且道利害在甚麼",
    "X82n1571_095:0551c24": "處。卓拄杖曰。金剛寶劒重拈出。佛祖齊教立下風",
    "X82n1571_095:0552a01": "　冬至小參。一陽來復。水牯牛。驀爾向無陰陽地上。東",
    "X82n1571_095:0552a02": "觸西觸。敢問諸兄弟。還曾摸著他鼻頭也未。若也摸",
    "X82n1571_095:0552a03": "著。不妨隨處卷舒。放去踏翻千澗月。收來衝破一林",
    "X82n1571_095:0552a04": "烟。若也未曾摸著。年來更有新條在。惱亂春風恐未",
    "X82n1571_095:0552a05": "休　示眾。舉香嚴上樹。師曰。天地一指。萬物一馬。通",
    "X82n1571_095:0552a06": "身是口。分疎不下。祇如祖師不西來。香嚴未上樹。又",
    "X82n1571_095:0552a07": "作麼生。太平本是將軍定　頌殃崛產難曰。花謝花",
    "X82n1571_095:0552a08": "開檻外香。引他蜂蝶去來忙。自從夢破情忘後。陋巷",
    "X82n1571_095:0552a09": "空回笑一場　頌德山托鉢曰。玉女乘春出畵堂。牧",
    "X82n1571_095:0552a10": "童一見笑紅妝。無端更唱關山曲。不是愁人也斷膓",
    "X82n1571_095:0552a11": "(南音言嗣)。",
    "X82n1571_095:0552a13": "五燈全書卷第九十五"
}