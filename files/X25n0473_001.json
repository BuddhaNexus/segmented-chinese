{
    "X25n0473_001:0055a02": "No. 473",
    "X25n0473_001:0055a03": "釋金剛經",
    "X25n0473_001:0055a05": "明 真可 撰",
    "X25n0473_001:0055a06": "[0055a06] 心外無法。如來實語。水外無波。聖人切喻。但眾生從",
    "X25n0473_001:0055a07": "無始以來。名言習氣染深難化。故聞凡著凡。聞聖著",
    "X25n0473_001:0055a08": "聖。聞有著有。聞無著無。聞生死著生死。聞涅槃著涅",
    "X25n0473_001:0055a09": "槃。聞世界著世界。聞微塵眾著微塵眾。本心即隱沒。",
    "X25n0473_001:0055a10": "被名言所轉。執而忘返。埋沒自性。所以如來於般若",
    "X25n0473_001:0055a11": "會上說金剛經。即世界而破微塵眾。即微塵眾而破",
    "X25n0473_001:0055a12": "世界堅習。堅習既破。微塵習除。虧一喪兩。一兩既喪。",
    "X25n0473_001:0055a13": "本心頓露。[0055a13] 故六祖曰。不思善．不思惡。阿那箇是明上",
    "X25n0473_001:0055a14": "座本來面目。此老即善惡情上指渠。曉得箇無善惡",
    "X25n0473_001:0055a15": "的。這箇無善惡的。名有多種。曰本性。曰真心。曰佛性。",
    "X25n0473_001:0055a16": "曰本覺等。故天機深者。不受名言所染。能即名言而",
    "X25n0473_001:0055a17": "悟名言。不及者。如此經以世界微塵眾情上。如來宛",
    "X25n0473_001:0055a18": "轉方便。借微塵眾破世界有名無實。借世界破微塵",
    "X25n0473_001:0055a19": "眾有名無實。究竟兩者名實無。當情消性。復即與六",
    "X25n0473_001:0055a20": "祖因善惡之情。悟無善惡本來面目。初無差別。即此",
    "X25n0473_001:0055a21": "而觀。若不能即名言了悟得名言染不得的。不惟世",
    "X25n0473_001:0055a22": "界即一合相。微塵眾亦一合相也。何以故。情未破故。",
    "X25n0473_001:0055a23": "吾故曰。虧一喪兩。[0055a23] 茲眾位偶聚泖上。結金剛般若緣。",
    "X25n0473_001:0055a24": "此非就地抽苗。皆是多生曾親近諸佛菩薩來。所以",
    "X25n0473_001:0055b01": "不期邂逅。道人與世泊然。初無他慕。今更深夜靜。白",
    "X25n0473_001:0055b02": "燭光中。不惜口業。世出世法。將高就低。種種譬喻。委",
    "X25n0473_001:0055b03": "曲剖析。此一分經。雖眾位根器生熟不同。或聞道人",
    "X25n0473_001:0055b04": "拈提。或有所入。或無所入。解者自今日後。由麤而精。",
    "X25n0473_001:0055b05": "既精則必入神。既能入神。則一切名言。世界．微塵．聖",
    "X25n0473_001:0055b06": "凡．善惡．把柄在自手裏。彼名言安能轉我。未解者。自",
    "X25n0473_001:0055b07": "今日後。必須要解。始不負堯風中此翻邂逅。且老病",
    "X25n0473_001:0055b08": "不與人期。流芳不可把玩。世出世法。各須努力。",
    "X25n0473_001:0055b09": "[0055b09] 眾生情計。不此即彼。不聖即凡。故曰聖凡情盡。體露",
    "X25n0473_001:0055b10": "真常。今世界可碎。微塵可合。則世界與微塵。未始有",
    "X25n0473_001:0055b11": "常也。而眾生於未始有常之間。計世界為一。計微塵",
    "X25n0473_001:0055b12": "為多。不一即多。不多即一。酣計而不醒。從無始以來。",
    "X25n0473_001:0055b13": "至於今日。死此生彼。死彼生此。究其所以。不過我見",
    "X25n0473_001:0055b14": "未空。隨處計著。[0055b14] 故如來曰。一合相即不可說。凡夫貪",
    "X25n0473_001:0055b15": "著其事。利根眾生。苟知合微塵而有世界。世界果有",
    "X25n0473_001:0055b16": "乎。碎世界而為微塵。微塵果有乎。嗚呼。此貴在自悟。",
    "X25n0473_001:0055b17": "不貴說破。所以如來於此經提無生之綱。於緣生之",
    "X25n0473_001:0055b18": "中。真深慈大悲也。",
    "X25n0473_001:0055b19": "[0055b19] 夫碎世界而為微塵眾。微塵果有乎。合微塵眾而為",
    "X25n0473_001:0055b20": "世界。世界果有乎。此兩者互為主客。迭相蕩洗。而一",
    "X25n0473_001:0055b21": "多之情。豈煩天風海濤&#x76B7;漱。然後滌除者哉。故善用",
    "X25n0473_001:0055b22": "其心者。終日處乎一多之中。而一多不能累也。反是",
    "X25n0473_001:0055b23": "者。則不勝累矣。故此經曰。一合相者。即非一合相。是",
    "X25n0473_001:0055b24": "名一合相。而凡夫貪著其事者。是不達一多無常。主",
    "X25n0473_001:0055c01": "客無定故也。如能達之。則一合相未始非天人師焉。",
    "X25n0473_001:0055c02": "[0055c02] 蘇長公有言曰。溪聲便是廣長舌。吾則曰。一合相便",
    "X25n0473_001:0055c03": "是廣長舌也。或者以長公為是。以我為非。以我為是。",
    "X25n0473_001:0055c04": "以長公為非。此所謂癡人前不可說夢也。",
    "X25n0473_001:0055c05": "[0055c05] 世界與微塵眾。往復研之。但有名言。俱無自體。謂世",
    "X25n0473_001:0055c06": "界合微塵眾而有。謂微塵眾碎世界而有。皆眾生橫",
    "X25n0473_001:0055c07": "計也。然此橫計。不無其因。始因於事不精。理不徹而",
    "X25n0473_001:0055c08": "生。事。精則能了知事外無理。理徹。則能了知理外無",
    "X25n0473_001:0055c09": "事。事外無理。事果有乎。理外無事。理果有乎。是以性",
    "X25n0473_001:0055c10": "宗不成相宗始精。相宗不成性宗始圓。精即圓故精",
    "X25n0473_001:0055c11": "而無思。圓即精故圓而歷然。無思故。即事而契同。歷",
    "X25n0473_001:0055c12": "然故。即理而彌照。此等受用。自他滿足。但因中易知",
    "X25n0473_001:0055c13": "而難證。果中易證而難忘。噫。因中即受用。果中受用",
    "X25n0473_001:0055c14": "忘。此非披毛戴角者不能也。",
    "X25n0473_001:0055c15": "[0055c15] 夫我人眾生壽者四見。初本一我見耳。以展轉橫計。",
    "X25n0473_001:0055c16": "遂成四見。若以智眼觀之。則一心不生。我尚不有。誰",
    "X25n0473_001:0055c17": "為我見。我見既拔。則餘者不待遣而自空矣。[0055c17] 又我見",
    "X25n0473_001:0055c18": "者。無主宰中強作主宰之謂。人見。則待我而生。眾生",
    "X25n0473_001:0055c19": "見。即循情分別不能返照之謂。壽者見。不過貪生畏",
    "X25n0473_001:0055c20": "死之念也。用是觀之。則金剛經所說四見。實不在經。",
    "X25n0473_001:0055c21": "即在吾人周旋日用逆順之間。與佛何干。雖然。若不",
    "X25n0473_001:0055c22": "是這瞿曇老漢曲折點破。則茫茫大塊終古不旦矣。",
    "X25n0473_001:0055c23": "[0055c23] 佛問須菩提曰。若人碎三千大千世界而為微塵眾。",
    "X25n0473_001:0055c24": "是微塵眾可謂多乎。須菩提曰。甚多。予以是知須菩",
    "X25n0473_001:0056a01": "提之意。以為不但多耳。諦觀而察之。誠乃有名無實。",
    "X25n0473_001:0056a02": "故曰。即非微塵眾。是名微塵眾。復次。世界之意。亦有",
    "X25n0473_001:0056a03": "名無實耳。故曰即非世界。是名世界。[0056a03] 蓋微塵自無其",
    "X25n0473_001:0056a04": "體。必碎世界而有。世界亦無其體。必合微塵而成。故",
    "X25n0473_001:0056a05": "以世界觀塵。世現而塵不現。以微塵觀世。塵形而世",
    "X25n0473_001:0056a06": "不形。或計多碎相。則多碎相現。計一合相。則一合相",
    "X25n0473_001:0056a07": "現。多碎相即微塵之別名。一合相即世界之異稱耳。",
    "X25n0473_001:0056a08": "若當機頓了。多碎相與一合相。皆有名而無實。則一",
    "X25n0473_001:0056a09": "多之情。不待掃而自盡矣。一多之情既盡。則我固有",
    "X25n0473_001:0056a10": "之心光昭然現前矣。故曰。凡聖情盡。體露真常。又此",
    "X25n0473_001:0056a11": "情緣一而起。謂之一情。緣多而起。謂之多情。緣凡而",
    "X25n0473_001:0056a12": "起。謂之凡情。緣聖而起。謂之聖情。故一一多多凡凡",
    "X25n0473_001:0056a13": "聖聖。不過一情之橫計耳。又曰&#x5FA7;計。又曰前塵相想。",
    "X25n0473_001:0056a14": "又曰六塵緣影。皆此情之別名也。圭峰科此段義。謂",
    "X25n0473_001:0056a15": "證法界。有味乎哉。",
    "X25n0473_001:0056a16": "[0056a16] 夫有卷則有舒。有聚則有散。有合則有碎。此自然之",
    "X25n0473_001:0056a17": "理也。故如來呼須菩提而告之曰。若三千大千世界",
    "X25n0473_001:0056a18": "可碎而為微塵。是微塵眾果多耶少耶。須菩提承佛",
    "X25n0473_001:0056a19": "而言。曰甚多。夫碎大千世界而為微塵。以凡夫心量",
    "X25n0473_001:0056a20": "較之。則不勝其多矣。若如來所知。則不勝其少也。豈",
    "X25n0473_001:0056a21": "微塵多少之數如來不知。乃待須菩提定耶。蓋如來",
    "X25n0473_001:0056a22": "逆知一切眾生。雖根有鈍利之不同。而執世界為一",
    "X25n0473_001:0056a23": "合相。未始有不同者也。但利根眾生。一聞世界可碎",
    "X25n0473_001:0056a24": "而為微塵。則不待須菩提言多。微塵即非微塵眾。是",
    "X25n0473_001:0056b01": "名微塵眾。然後悟世界必非一合相。奈鈍根眾生。須",
    "X25n0473_001:0056b02": "待須菩提密破其微塵多眾之執。然後知一合相。初",
    "X25n0473_001:0056b03": "本非世界。假眾微塵合而始成世界。世界既合微塵",
    "X25n0473_001:0056b04": "眾而始有者。則世界當一合相住時。住本無住。合本",
    "X25n0473_001:0056b05": "無合。豈待碎世界而為微塵眾。然後一合相始破哉。",
    "X25n0473_001:0056b06": "[0056b06] 又須菩提以為我與如來。碎世界而為微塵。合微塵",
    "X25n0473_001:0056b07": "而為世界。合合碎碎重疊翻騰。上根與中根。固已皆",
    "X25n0473_001:0056b08": "悟世界本無。合微塵而有。微塵亦無。碎世界而有。至",
    "X25n0473_001:0056b09": "此。則一多之執情。不待觀空然後破也。奈下根之難",
    "X25n0473_001:0056b10": "悟。所以須菩提復拈三千大千世界即非世界。是名",
    "X25n0473_001:0056b11": "世界。顯告而曉之曰。若世界實有者。即是一合相。世",
    "X25n0473_001:0056b12": "界若是一合相。則如來往嘗又說一合相即非一合",
    "X25n0473_001:0056b13": "相。是名一合相。此又何耶。如來與須菩提憫眾生執",
    "X25n0473_001:0056b14": "情之難破。味著此身。計為實有。委曲翻騰。而下根眾",
    "X25n0473_001:0056b15": "生執解未盡。故如來呼須菩提而再告之曰。一合相",
    "X25n0473_001:0056b16": "者。即是不可說。但凡夫之人貪著其事。豈須菩提不",
    "X25n0473_001:0056b17": "知一合相即非一合相。待如來再告之而後曉耶。蓋",
    "X25n0473_001:0056b18": "如來借須菩提。而深責下根執現前之身。橫謂實有",
    "X25n0473_001:0056b19": "而味著也。[0056b19] 嗚呼。初碎世界而為微塵。徵微塵而非有。",
    "X25n0473_001:0056b20": "微塵非有。則世界無體。故須菩提不先破一合相之",
    "X25n0473_001:0056b21": "執。而先破多微塵之執。蓋多微塵既破。則一合相之",
    "X25n0473_001:0056b22": "執不待破而破矣。何者。多為一體。多破。則一無體矣。",
    "X25n0473_001:0056b23": "一多情盡。則世界與微塵。皆清淨法界也。指何物為",
    "X25n0473_001:0056b24": "世界微塵耶。學者知此。則我如來父子翻騰剖柝之",
    "X25n0473_001:0056c01": "苦心。方始知也。如果知之。則三千大千世界之堅初",
    "X25n0473_001:0056c02": "碎而為微塵。再合微塵而為世界。何異一紙卷舒。浮",
    "X25n0473_001:0056c03": "雲之聚散者哉。"
}