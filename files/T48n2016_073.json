{
    "T48n2016_073:0822c02": "宗鏡錄卷第七十三",
    "T48n2016_073:0822c04": "慧日永明寺主智覺禪師延壽集",
    "T48n2016_073:0822c05": "夫八識之中。覆真習妄。何識造業。何識為因。",
    "T48n2016_073:0822c06": "何識為依。成其妄種。答。前五識取塵。第六",
    "T48n2016_073:0822c07": "識為因。第七識計我造業。第八識為依。以此",
    "T48n2016_073:0822c08": "生死苦果不斷。楞伽經偈云。如水大流盡。波",
    "T48n2016_073:0822c09": "浪則不起。如是意識滅。種種識不生。釋云。謂",
    "T48n2016_073:0822c10": "五識取塵。轉入六識。六識記法為因。七識攀",
    "T48n2016_073:0822c11": "緣。六識。造善惡業。得未來生死。覆障八識。不",
    "T48n2016_073:0822c12": "得顯現。若五識不取塵。即無六識。六識無",
    "T48n2016_073:0822c13": "故。七識不生。七識不生故。則無善惡業。無善",
    "T48n2016_073:0822c14": "惡業故。即無生死。無生死故。如來藏心湛然",
    "T48n2016_073:0822c15": "常住。即是六七識滅。建立八識。又八識為五",
    "T48n2016_073:0822c16": "六七識所依。與諸識作因者。即第六識心。諸",
    "T48n2016_073:0822c17": "識依之。如水盡。則無波浪。六識滅。七識亦不",
    "T48n2016_073:0822c18": "生。故云一念無明風。鼓動真如海。無明風盡。",
    "T48n2016_073:0822c19": "識浪不生。則覺海性澄源源澄覺元妙。問。",
    "T48n2016_073:0822c20": "一切世間因果相酬。生死不絕。於諸識中。何",
    "T48n2016_073:0822c21": "識為主。答。生滅因緣。最初依阿賴耶識為",
    "T48n2016_073:0822c22": "體。以意識為用。如是三世因果。流轉不絕。功",
    "T48n2016_073:0822c23": "在意識。以是義故。意名相續識。起信論云。復",
    "T48n2016_073:0822c24": "次生滅因緣者。謂諸眾生依心意識轉。此義",
    "T48n2016_073:0822c25": "云何。以依阿賴耶識。有無明不覺。起能見能",
    "T48n2016_073:0822c26": "現。能取境界。分別。相續。說名為意。此意復有",
    "T48n2016_073:0822c27": "五種異名。一名業識。謂無明力。不覺心動。二",
    "T48n2016_073:0822c28": "名轉識。謂依動心。能見境相。三名現識。謂現",
    "T48n2016_073:0822c29": "一切境界相。猶如明鏡。現眾色像。現識亦爾。",
    "T48n2016_073:0823a01": "如其五境。對至即現。無有前後。不由功力。四",
    "T48n2016_073:0823a02": "名智識。謂分別染淨諸差別法。五名相續識。",
    "T48n2016_073:0823a03": "謂恒作意相應不斷。任持過去善惡等業。令",
    "T48n2016_073:0823a04": "無失壞。成熟現未苦樂等報。使無違越。已曾",
    "T48n2016_073:0823a05": "經事。忽然憶念。未曾經事。妄生分別。是故三",
    "T48n2016_073:0823a06": "界一切。皆以心為自性。離心則無六塵境界。",
    "T48n2016_073:0823a07": "何以故。一切諸法。以心為主。從妄念起。凡所",
    "T48n2016_073:0823a08": "分別。皆分別自心。心不見心。無相可得。是故",
    "T48n2016_073:0823a09": "當知。一切世間境界之相。皆依眾生無明妄",
    "T48n2016_073:0823a10": "念而得建立。如鏡中像。無體可得。唯從虛妄",
    "T48n2016_073:0823a11": "分別心轉。心生則種種法生。心滅則種種法",
    "T48n2016_073:0823a12": "滅。故釋云。通論五種之識。皆名為意。就本而",
    "T48n2016_073:0823a13": "言。但取業識。以最微細。作諸識本故。如是業",
    "T48n2016_073:0823a14": "識。見相未分。然諸菩薩知心妄動。無前境界。",
    "T48n2016_073:0823a15": "了一切法。唯是識量。捨前外執。順業識義。故",
    "T48n2016_073:0823a16": "名業識。心不見心。無相可得者。是明諸法非",
    "T48n2016_073:0823a17": "有之義。入楞伽經偈云。身資生住持。若如",
    "T48n2016_073:0823a18": "夢中生。應有二種心。而心無二相。如刀不自",
    "T48n2016_073:0823a19": "割。如指不自觸。如心不自見。其事亦如是。若",
    "T48n2016_073:0823a20": "如夢中所見諸事是實有者。即有能見所見",
    "T48n2016_073:0823a21": "二相。而其夢中。實無二法。三界諸心。皆如此",
    "T48n2016_073:0823a22": "夢。離心之外。無可分別。故言一切分別。即分",
    "T48n2016_073:0823a23": "別自心。而就自心不能自見。如刀指等。故言",
    "T48n2016_073:0823a24": "心不見心。既無他可見。亦不能自見。所見無",
    "T48n2016_073:0823a25": "故。能見不成。能所二相。皆無所得。故言無相",
    "T48n2016_073:0823a26": "可得。又一心隨無明動。作五種識故。說三界",
    "T48n2016_073:0823a27": "唯心轉也。此心隨熏。似現雖有種種。然窮其",
    "T48n2016_073:0823a28": "因緣。唯心作也。離現識。則無六塵境。反驗六",
    "T48n2016_073:0823a29": "塵。唯是一心。故云。離心則無境等。問。現有六",
    "T48n2016_073:0823b01": "塵境。云何唯心。答。以一切法。皆是此心。隨熏",
    "T48n2016_073:0823b02": "所起。更無異體。故說唯心。疑云。何作諸法耶。",
    "T48n2016_073:0823b03": "答。由妄念熏故。生起諸法。故云從妄念起。亦",
    "T48n2016_073:0823b04": "可疑云。法既唯心。我何不見。而我所見。唯是",
    "T48n2016_073:0823b05": "異心。釋云。異心者。是妄念分別而作故。云妄",
    "T48n2016_073:0823b06": "念生也。既境唯識。無外異法。是故種種分別",
    "T48n2016_073:0823b07": "皆是自心。即塵無相。識不自緣。是故無塵識",
    "T48n2016_073:0823b08": "不生。則心不見心矣。攝論云。無有別法能取",
    "T48n2016_073:0823b09": "別法。能所既窮故。無相可得也。心生種種法",
    "T48n2016_073:0823b10": "生。心滅種種法滅者。瑜伽論問。諸修觀行者。",
    "T48n2016_073:0823b11": "見遍計所執無相時。當言入何等性。答。入圓",
    "T48n2016_073:0823b12": "成實性。問。入圓成實性時。當言遣何等性。",
    "T48n2016_073:0823b13": "答。遣依他起性。以此當知。唯識觀成。則無有",
    "T48n2016_073:0823b14": "識。楞伽經偈亦云。無心之心量。我說為心量。",
    "T48n2016_073:0823b15": "此之謂也。若依此論。無明動真如。成生滅緣",
    "T48n2016_073:0823b16": "起。無明風滅。識浪即止。唯是真如。平等平等",
    "T48n2016_073:0823b17": "也。此境界離心之外。無體可得也。又亦即是",
    "T48n2016_073:0823b18": "心故。復無體也。如鏡外無體。鏡內復無體也。",
    "T48n2016_073:0823b19": "疑云。既其無體。何以宛然顯現。釋云。並是真",
    "T48n2016_073:0823b20": "心之上。虛妄顯現。何處有體而可得也。疑云。",
    "T48n2016_073:0823b21": "何以知心上顯現。釋云。以心生則種種法生。",
    "T48n2016_073:0823b22": "以無明力。不覺心動。能現一切境界。則心隨",
    "T48n2016_073:0823b23": "熏動。故云生也。若無明滅。境界隨滅。諸分別",
    "T48n2016_073:0823b24": "識。皆滅無餘。故言心滅則種種法滅。此則心",
    "T48n2016_073:0823b25": "原還淨。故云滅也。既心隨不覺。妄現諸境。則",
    "T48n2016_073:0823b26": "驗諸境。唯。心無體也。又夫心者。形於未兆。動",
    "T48n2016_073:0823b27": "靜無不應於自心。如詩云。願言則啑願。思",
    "T48n2016_073:0823b28": "也。言。我也。謂人。或思已則啑。故知心應千",
    "T48n2016_073:0823b29": "里。設有處遠而思者。我皆知矣。是以萬事唯",
    "T48n2016_073:0823c01": "心先知。故得稱心靈。斯之謂也。如太山吳伯",
    "T48n2016_073:0823c02": "武。與弟相失二十餘年。相遇於市。仍共相敺。",
    "T48n2016_073:0823c03": "伯武覺心神悲慟。因問。乃兄弟也。問。生滅",
    "T48n2016_073:0823c04": "因緣。別以何為因。以何為緣。而得生起。答。",
    "T48n2016_073:0823c05": "古師釋云。生滅因緣。體相有二。一阿賴耶心體。",
    "T48n2016_073:0823c06": "不守自性。變作諸法。是生滅因。根本無明。熏",
    "T48n2016_073:0823c07": "動心體。是生滅緣。又復無明住地諸染根本。",
    "T48n2016_073:0823c08": "起諸生滅。故說為因。六塵境界能動七識。波",
    "T48n2016_073:0823c09": "浪生滅。是生滅緣。依此二義。以顯因緣。諸生",
    "T48n2016_073:0823c10": "滅相。聚集而生。故名眾生。而無別體。唯依心",
    "T48n2016_073:0823c11": "體。故言依心。即是阿賴耶自心相也。又真妄",
    "T48n2016_073:0823c12": "和合諸識緣起。以四句辯之。一以如來藏唯",
    "T48n2016_073:0823c13": "不生滅。如水濕性。二七識唯生滅。如水波",
    "T48n2016_073:0823c14": "浪。三賴耶識亦生亦滅。亦不生滅。如海含動",
    "T48n2016_073:0823c15": "靜。四無明倒執非生滅。非不生滅。如起浪猛",
    "T48n2016_073:0823c16": "風。非水非浪。問。賴耶既通動靜。不應唯在生",
    "T48n2016_073:0823c17": "滅門。答。為起靜以成動。無別有動體。是故靜",
    "T48n2016_073:0823c18": "性隨於動。亦在生滅門中。非直賴耶具動靜。",
    "T48n2016_073:0823c19": "在此生滅中。亦乃如來藏唯不動。亦在此門",
    "T48n2016_073:0823c20": "中。何以故。彼生滅無別體故。如水作波。又起",
    "T48n2016_073:0823c21": "信論說。無明為因。境界為緣。生三細之識。六",
    "T48n2016_073:0823c22": "麁之相。則隨迷昧之緣。而沈六趣。始覺為因。",
    "T48n2016_073:0823c23": "五度為緣。則隨悟解之緣。而昇一乘。又說。迷",
    "T48n2016_073:0823c24": "則有過恒沙等妄染之法。即染緣生而淨緣",
    "T48n2016_073:0823c25": "滅。悟則有過恒沙等諸淨功德。即淨緣起而",
    "T48n2016_073:0823c26": "染緣亡。然但一心所作。更無二原。義說逐悟",
    "T48n2016_073:0823c27": "逐迷。實無能逐所逐。故論云。以一切法。皆從",
    "T48n2016_073:0823c28": "心起妄念而生。凡所分別。皆分別自心。心不",
    "T48n2016_073:0823c29": "見心。無相可得。如古德釋。波水之喻真如生",
    "T48n2016_073:0824a01": "滅二門。以水濕喻心真如。以波動喻心生滅。",
    "T48n2016_073:0824a02": "波無異濕之動。則無異真如之生滅。即水以",
    "T48n2016_073:0824a03": "辯於波。不變性而緣起也。水無異動之濕。則",
    "T48n2016_073:0824a04": "無有離生滅之真如。即波以明於水。下捨緣",
    "T48n2016_073:0824a05": "而即真也。問。記憶之事。定屬何法而生。",
    "T48n2016_073:0824a06": "答。大乘說能記憶法。有三。一自證分。能記憶",
    "T48n2016_073:0824a07": "見分。二別境中念。能記憶曾所更事。三識中",
    "T48n2016_073:0824a08": "種子。能不妄生自現行。唯識疏云。如不曾更",
    "T48n2016_073:0824a09": "境。必不能憶。如現行色。曾被見分緣者。後必",
    "T48n2016_073:0824a10": "能憶。若不曾為相分緣者。後時必不能記憶",
    "T48n2016_073:0824a11": "也。以能緣見分。於過去時及現在世。但緣相",
    "T48n2016_073:0824a12": "分。不曾自緣。前已滅心。既過去已。今時見分",
    "T48n2016_073:0824a13": "有何所以。能自憶持。以於昔時。不曾返緣自",
    "T48n2016_073:0824a14": "見分故。既許今時心心所法。能自記憶。明由",
    "T48n2016_073:0824a15": "昔時有自證分。緣於見分。證彼緣境。作量果",
    "T48n2016_073:0824a16": "故。故今能憶。問。生滅門中。有漏位內。約",
    "T48n2016_073:0824a17": "教所論。有幾種生死。答。略有二種。一分段。",
    "T48n2016_073:0824a18": "二變易。識論云。一分段生死。謂諸有漏善不",
    "T48n2016_073:0824a19": "善業。由煩惱障緣助勢力。所感三界麁異熟",
    "T48n2016_073:0824a20": "果。身命短長。隨因緣力。有定劑限。故名分段。",
    "T48n2016_073:0824a21": "二不思議變易生死。謂諸無漏有分別業。由",
    "T48n2016_073:0824a22": "所知障緣助勢力。所感殊勝細異熟果。由悲",
    "T48n2016_073:0824a23": "願力。改轉身命。無定劑限。故名變易。無漏定",
    "T48n2016_073:0824a24": "願正所資感。妙用難惻名不思議。或名意",
    "T48n2016_073:0824a25": "生身。隨意願成故。如契經說。如取為緣。有漏",
    "T48n2016_073:0824a26": "業因。續後有者。而生三有。如是無明習地為",
    "T48n2016_073:0824a27": "緣。無漏業因。有阿羅漢。獨覺。已得自在菩薩。",
    "T48n2016_073:0824a28": "三種意生身。亦名變化身。無漏定力。轉令異",
    "T48n2016_073:0824a29": "本如變化故。問。論云。所知障不障解脫。無",
    "T48n2016_073:0824b01": "能發業潤生用故。何用資感生死苦為。答。",
    "T48n2016_073:0824b02": "成二利故。更須資生。論云。自證菩提。利樂他",
    "T48n2016_073:0824b03": "故。謂不定性獨覺聲聞。及得自在大願菩薩。",
    "T48n2016_073:0824b04": "已永斷伏煩惱障故。無容復受當分段身。恐",
    "T48n2016_073:0824b05": "廢長時修菩薩行。遂以無漏勝定願力。如延",
    "T48n2016_073:0824b06": "壽法。資現身因。令彼長時與果不絕。數數",
    "T48n2016_073:0824b07": "如是定願資助。乃至證得無上菩提。彼復何",
    "T48n2016_073:0824b08": "須所知障助。既未圓證無相大悲。不執菩提",
    "T48n2016_073:0824b09": "有情實有。無由發起猛利悲願。又所知障。障",
    "T48n2016_073:0824b10": "大菩提。為永斷除。留身久住。又所知障。為有",
    "T48n2016_073:0824b11": "漏依。此障若無。彼定非有。故於身住。有大助",
    "T48n2016_073:0824b12": "力。若所留身。有漏定願所資助者。分段身攝。",
    "T48n2016_073:0824b13": "二乘異生所知境故。無漏定願所資助者。變",
    "T48n2016_073:0824b14": "易身攝。非彼境故。由此應知。變易生死。性是",
    "T48n2016_073:0824b15": "有漏異熟果攝。於無漏業。是增上果。釋云。得",
    "T48n2016_073:0824b16": "自在大願菩薩。已永斷伏煩惱障者。謂八地",
    "T48n2016_073:0824b17": "已去菩薩。雖藉煩惱生死受生。不同凡夫及",
    "T48n2016_073:0824b18": "二乘。說現及種潤。由起煩惱利益有情業勢。",
    "T48n2016_073:0824b19": "方能感生死果。煩惱若伏。業勢便盡。故須法",
    "T48n2016_073:0824b20": "執。助願受生。故已永斷伏。無容復受當分段",
    "T48n2016_073:0824b21": "果。既有二利之益。觀知分段報終。恐廢長時",
    "T48n2016_073:0824b22": "修菩薩行。遂入無漏勝定。勝願之力。如阿羅",
    "T48n2016_073:0824b23": "漢延壽之法。資現身之因。即資過去感令身",
    "T48n2016_073:0824b24": "業。令業長時與果不絕。既未圓證無相大悲。",
    "T48n2016_073:0824b25": "不執菩提有情實有。無由發起猛利悲願者。",
    "T48n2016_073:0824b26": "既未成佛。圓證無相大悲。一味平等之解。若",
    "T48n2016_073:0824b27": "不執菩提可求有情可度。為實有者。無有因",
    "T48n2016_073:0824b28": "由。可能起猛利大悲。及猛利願。以所知障可",
    "T48n2016_073:0824b29": "求可度執為先。方能發起無漏業故。說業為",
    "T48n2016_073:0824c01": "因。以是勝故。無明為緣。以疎遠故。非如煩惱",
    "T48n2016_073:0824c02": "資有漏業。但緣義同。少分相似。又所知障。",
    "T48n2016_073:0824c03": "障大菩提。正障智故。為永斷除此所知障。留",
    "T48n2016_073:0824c04": "身久住。說之為緣。為所斷緣故。又此所知障。",
    "T48n2016_073:0824c05": "能為一切有漏之依。由有此障。俱諸行法。不",
    "T48n2016_073:0824c06": "成無漏故。此所依之障。若無。彼能依有漏。決",
    "T48n2016_073:0824c07": "定非有。今既留身久住。由有所知障為緣。故",
    "T48n2016_073:0824c08": "說此障。為於身住有大助力。說為緣也。此變",
    "T48n2016_073:0824c09": "易生死。乃是菩薩成就非願。圓滿菩提。若",
    "T48n2016_073:0824c10": "分段生死。即是凡夫妄心所造。念念耽著。入",
    "T48n2016_073:0824c11": "大苦輪。無有休息。如大涅槃經云。佛告迦葉。",
    "T48n2016_073:0824c12": "世間眾生。顛倒覆心。貪著生相。厭患老死。迦",
    "T48n2016_073:0824c13": "葉。菩薩不爾。觀其初生。已見過患。迦葉。如有",
    "T48n2016_073:0824c14": "女人。入於他舍。是女端正。顏貌繢麗。以好瓔",
    "T48n2016_073:0824c15": "珞。莊嚴其身。主人見已。便問言。汝字何等。繫",
    "T48n2016_073:0824c16": "屬於誰。女人答言。我身即是功德大天。主人",
    "T48n2016_073:0824c17": "問言。汝所至處。為何所作。女人答言。我所",
    "T48n2016_073:0824c18": "至處。能與種種金銀琉璃。玻璃真珠。珊瑚琥珀。",
    "T48n2016_073:0824c19": "硨磲瑪瑙。象馬車乘。奴婢僕使。主人聞已。心",
    "T48n2016_073:0824c20": "生歡喜踊躍無量。我今福德故。令汝來。至我",
    "T48n2016_073:0824c21": "舍宅。即便燒香散華供養。恭敬禮拜。復於門",
    "T48n2016_073:0824c22": "外。更見一女。其形醜陋。衣裳弊壞。多諸垢膩。",
    "T48n2016_073:0824c23": "皮膚皴裂。其色艾白。見已問言。汝字何等。繫",
    "T48n2016_073:0824c24": "屬誰家。女人答言。我字黑闇。復問何故名為",
    "T48n2016_073:0824c25": "黑闇。女人答言。我所行處。能令其家所有財",
    "T48n2016_073:0824c26": "寶。一切衰耗。主人聞已。即持利刀。作如是言。",
    "T48n2016_073:0824c27": "汝若不去。當斷汝命。女人答言。汝甚愚癡。無",
    "T48n2016_073:0824c28": "有智慧。主人問言。云何名為癡無智慧。女",
    "T48n2016_073:0824c29": "人答言。汝舍中者。即是我姊。我常與姊。進止",
    "T48n2016_073:0825a01": "共俱。汝若驅我。亦當驅彼。主人還入。問功德",
    "T48n2016_073:0825a02": "天。外有一女。云是汝妹。實為是不。功德天言。",
    "T48n2016_073:0825a03": "實是我妹。我與此妹。行住共俱。未曾相離。隨",
    "T48n2016_073:0825a04": "所住處。我常作好。彼常作惡。我常利益。彼",
    "T48n2016_073:0825a05": "作衰耗。若愛我者。亦應愛彼。若見恭敬。亦應",
    "T48n2016_073:0825a06": "敬彼。主人即言。若有如是好惡事者。我俱不",
    "T48n2016_073:0825a07": "用。各隨意去。是時二女俱共相將。還其所止。",
    "T48n2016_073:0825a08": "爾時主人。見其還去。心生歡喜踊躍無量。釋",
    "T48n2016_073:0825a09": "曰。功德天者。即喻於生。黑闇女者。即喻於死。",
    "T48n2016_073:0825a10": "只是世間生死二法。諸惡之本。眾苦之原。賢",
    "T48n2016_073:0825a11": "聖共訶。愚癡所蔽。主人見已者。心矚於境。",
    "T48n2016_073:0825a12": "名為見也。即便問言者。以解觀生求生之實。",
    "T48n2016_073:0825a13": "名為問。女人答言者。境對於心。義稱答也。功",
    "T48n2016_073:0825a14": "德大天者。喻生是出相也。功德報主。具六識",
    "T48n2016_073:0825a15": "光明。照六塵境界。名功德天也。繫屬於誰者。",
    "T48n2016_073:0825a16": "應言屬惑業。我今福德者。宿修善因。今受天",
    "T48n2016_073:0825a17": "報。名至我宅也。復於門外者。死捨身家。義云",
    "T48n2016_073:0825a18": "門外。繫屬誰家者。緣應即死。無所屬也。我字",
    "T48n2016_073:0825a19": "黑闇者。死是沒相。雖有五根。無所覺知。名",
    "T48n2016_073:0825a20": "黑闇也。我常與姊。進止共俱者。即生即死。為",
    "T48n2016_073:0825a21": "進止俱。主人即言。若有如是好惡事者。我俱",
    "T48n2016_073:0825a22": "不用者。夫於生不喜者。見死則不憂也。爾時",
    "T48n2016_073:0825a23": "主人。見其還去。心生歡喜踊躍無量者。證初",
    "T48n2016_073:0825a24": "地時。離分段死。入歡喜地。故云歡喜無量。",
    "T48n2016_073:0825a25": "問。唯有內識而無外緣。云何復說六處輪迴。",
    "T48n2016_073:0825a26": "生死相續。答。識論頌云。由諸業習氣。二取",
    "T48n2016_073:0825a27": "習氣俱。前異熟既盡。復生餘異熟。諸業。謂福",
    "T48n2016_073:0825a28": "業罪業不動業。即有漏善不善思業。思業之",
    "T48n2016_073:0825a29": "眷屬。亦立業名。同招引滿異熟果故。此雖纔",
    "T48n2016_073:0825b01": "起無間即滅。無義能招當異熟果。而熏本識。",
    "T48n2016_073:0825b02": "起自功德。即此功能。說為習氣。是業氣分",
    "T48n2016_073:0825b03": "熏習所。成。簡曾現業。故名習氣。如是習氣。展",
    "T48n2016_073:0825b04": "轉相續。至成熟時。招異熟果。此顯當果勝增",
    "T48n2016_073:0825b05": "上緣。相見。名色。心及心所。本末。彼取。皆二取",
    "T48n2016_073:0825b06": "攝。彼所熏發。親能生彼本識上功能。名二取",
    "T48n2016_073:0825b07": "習氣。此顯來世異熟果心。及彼相應諸因緣",
    "T48n2016_073:0825b08": "種。謂俱業種二取種俱。是疎親緣互相助義。",
    "T48n2016_073:0825b09": "業招生顯。故頌先說。前異熟者。謂前前生業",
    "T48n2016_073:0825b10": "異熟。果餘異熟者。謂後後生業異熟果。雖二",
    "T48n2016_073:0825b11": "取種受果無窮。而業習氣受果有盡。由異熟",
    "T48n2016_073:0825b12": "果。性別難。招等流增上。性同易感。由感餘生",
    "T48n2016_073:0825b13": "業等種熟。前異熟果受用盡時。後別能生餘",
    "T48n2016_073:0825b14": "異熟果。由斯生死輪轉無窮。何假外緣方得",
    "T48n2016_073:0825b15": "相續。此頌意說。由業二取。生死輪迴。皆不",
    "T48n2016_073:0825b16": "離識。心心所法。為彼性故。釋云。此雖纔起無",
    "T48n2016_073:0825b17": "間即滅。無義能招當異熟果者。雖現用無有",
    "T48n2016_073:0825b18": "過去體。能招當來真異熟果。而現行之業當",
    "T48n2016_073:0825b19": "造之時。熏於本識起自業之功能。功能。即習",
    "T48n2016_073:0825b20": "氣。習氣展轉相續。至成熟時。招異熟果。相見",
    "T48n2016_073:0825b21": "名色心及心所本末。彼取。皆二。取攝者。一者",
    "T48n2016_073:0825b22": "相見。謂即取彼實能取。實所取。名二取。二者",
    "T48n2016_073:0825b23": "取名色。色者。色蘊。名者。四蘊。即是執取五蘊",
    "T48n2016_073:0825b24": "為義。前言相中。亦通取無為。以為本質故。今",
    "T48n2016_073:0825b25": "此唯顯取親所緣。不能緣得心外法故。又變",
    "T48n2016_073:0825b26": "無為之影相分。亦名所攝。不離心等故。三者",
    "T48n2016_073:0825b27": "取心及心所。一切五蘊法。不離此二故。四者",
    "T48n2016_073:0825b28": "本末。謂取親果。第八識。是諸異熟之根本故。",
    "T48n2016_073:0825b29": "又總報品。故名本。餘識等異熟別報品。故名",
    "T48n2016_073:0825c01": "末。即取一異熟也。五彼取者。即彼上四取也。",
    "T48n2016_073:0825c02": "此諸取。皆是二取所攝。即是現行之取也。雖",
    "T48n2016_073:0825c03": "二取種受果無窮。而業習氣受果有盡。由異熟",
    "T48n2016_073:0825c04": "果性別難招。等。流增上性同易感者。二取種",
    "T48n2016_073:0825c05": "子受果無窮。攝論說。習氣有盡。所以者何。由",
    "T48n2016_073:0825c06": "異熟果。一者性別。與業性殊。不多相順。二",
    "T48n2016_073:0825c07": "者難招。業雖招得。謂必異世果方熟故。業習",
    "T48n2016_073:0825c08": "氣有盡。如沈麝穢草。有萎歇故。其等流果及",
    "T48n2016_073:0825c09": "增上果。一者性同。體性相順。二者易感。同",
    "T48n2016_073:0825c10": "時生故。此念熏已。即能生果故。二取種。易感",
    "T48n2016_073:0825c11": "果也。何者為等流。何者為增上。增上寬。但",
    "T48n2016_073:0825c12": "等流必增上。等流者。謂種子與現行及自種。",
    "T48n2016_073:0825c13": "為俱生同類因故也。增上處無別體。即等流",
    "T48n2016_073:0825c14": "性故。又是等流果。故性同。是增上果。故易感。",
    "T48n2016_073:0825c15": "又種望現行。是增上。望自類種。是等流。業種",
    "T48n2016_073:0825c16": "望彼現及種。皆異性故。但是異熟。前異熟",
    "T48n2016_073:0825c17": "受用盡時。復不能生餘異熟果。意由感當來",
    "T48n2016_073:0825c18": "餘生業等種子熟故。於今身中前異熟果受",
    "T48n2016_073:0825c19": "用盡時。即是此身臨終之位。彼所熟業。復別",
    "T48n2016_073:0825c20": "能生彼餘果起。即先業盡時。後果種熟時。其",
    "T48n2016_073:0825c21": "異熟果而復得生。所以生死不斷絕也。由此",
    "T48n2016_073:0825c22": "業果無斷。生死相續。輪轉無窮。何假藉心外",
    "T48n2016_073:0825c23": "之緣。方得生死相續。此相續識。無有斷時。若",
    "T48n2016_073:0825c24": "未觸途成觀。諦了自心。皆對境生疑。執有前",
    "T48n2016_073:0825c25": "法。一切生死。盡是疑情。但了唯心。自然無咎。",
    "T48n2016_073:0825c26": "若疑蛇得病。豈有實境居懷。猶懸砂止飢。但",
    "T48n2016_073:0825c27": "是自心想起。如晉書樂廣傳。廣有親客。久闊",
    "T48n2016_073:0825c28": "不復來。廣問其故。答曰。前在座。蒙賜酒。見盃",
    "T48n2016_073:0825c29": "中有蛇。意甚惡之。既飲而疾。于時河南廳署。",
    "T48n2016_073:0826a01": "壁上有角。角邊畫作蛇。廣意盃中蛇。即角影",
    "T48n2016_073:0826a02": "也。復置酒前處。客豁然意解沈痾頓愈。又律",
    "T48n2016_073:0826a03": "中四食章。古師義門手鈔云。思食者。如饑",
    "T48n2016_073:0826a04": "饉之歲。小兒從母求食。啼而不止。母遂懸砂",
    "T48n2016_073:0826a05": "囊誑云。此是飯。兒七日諦視其囊。將為是食。",
    "T48n2016_073:0826a06": "其母七日後。解下視之。其兒見是砂絕望。因",
    "T48n2016_073:0826a07": "此命終。方驗生老病死。皆是自心。地水火風。",
    "T48n2016_073:0826a08": "終無別體。是以眾生耽著生死。二乘厭畏生",
    "T48n2016_073:0826a09": "死。皆不了心外無法。為境所留。取捨雖殊。俱",
    "T48n2016_073:0826a10": "非解脫。何者。眾生為生死。縛二乘被涅槃縛。",
    "T48n2016_073:0826a11": "如楞伽經云。復次大慧。諸聲聞眾。畏生死妄",
    "T48n2016_073:0826a12": "想苦。而求涅槃。不知生死涅槃差別之相。一",
    "T48n2016_073:0826a13": "切皆是妄分。別有。無所有故。妄計未來諸根",
    "T48n2016_073:0826a14": "境滅。以為涅槃。不知證自知境界。轉所依藏",
    "T48n2016_073:0826a15": "識。為大涅槃。彼愚癡人。不知去來現在諸佛。",
    "T48n2016_073:0826a16": "所說自心境界。取心外境。常於生死輪轉不",
    "T48n2016_073:0826a17": "絕。問。生死相續。由二取有支。我執名言二",
    "T48n2016_073:0826a18": "種習氣。成異熟果者。其生死業先來後去。定",
    "T48n2016_073:0826a19": "屬何識。答。唯第八識。是諸異熟之根本。若",
    "T48n2016_073:0826a20": "無此識。生死不成。由前七轉識有間斷。非主",
    "T48n2016_073:0826a21": "故。此識亦名執持識。能執持種子根身。初一",
    "T48n2016_073:0826a22": "念。有執趣結生相續義。即是界趣生義。此執",
    "T48n2016_073:0826a23": "趣結生。不通果位。八地已上。不通執趣結生",
    "T48n2016_073:0826a24": "也。今但取執持種子根身義。故名執持義。此",
    "T48n2016_073:0826a25": "通一切位。此是生位。最初攬胎成體。乃至死",
    "T48n2016_073:0826a26": "時。前諸識悉皆惛昧遷謝。唯異熟識。最後執",
    "T48n2016_073:0826a27": "受身分。捨執受處。冷觸便生。壽煖識三不相",
    "T48n2016_073:0826a28": "離故。冷觸起時。即是非情。雖變亦緣。而不執",
    "T48n2016_073:0826a29": "受故。由此為凡為聖。常作所依。捨生趣生。恒",
    "T48n2016_073:0826b01": "為其主。問。生死依處。約有幾事。答。生死",
    "T48n2016_073:0826b02": "流轉所依事。有三。經云。有三種流轉。一是處",
    "T48n2016_073:0826b03": "流轉。於三世處。由我分別。二是事流轉。由外",
    "T48n2016_073:0826b04": "六處。由我取執。三如是而轉。諸業異熟。相續",
    "T48n2016_073:0826b05": "流轉。問。由二取習氣。成生死者。必因現行",
    "T48n2016_073:0826b06": "功能。方成習氣。且現行何法。熏成生死。答。",
    "T48n2016_073:0826b07": "初因無明不了發業。次因情愛貪著潤生。故",
    "T48n2016_073:0826b08": "云從癡有愛。則我病生。以癡愛故。則念念相",
    "T48n2016_073:0826b09": "續。當知念即生死。經云。起一念善。受人天身。",
    "T48n2016_073:0826b10": "起一念惡。受三塗身。故知日夜念念。造未來",
    "T48n2016_073:0826b11": "生死之身。有何窮盡。安般守意經序云。彈",
    "T48n2016_073:0826b12": "指之間。心九百六十轉。一日一夕。十三億意。",
    "T48n2016_073:0826b13": "意有一身。心不自知。猶彼種大也。菩薩",
    "T48n2016_073:0826b14": "處胎經云。一彈指頃。有三十二億百千念。念",
    "T48n2016_073:0826b15": "念成形。形形皆有識。佛之威神。入彼微識中。",
    "T48n2016_073:0826b16": "皆令得度。此識教化非無識也。問。生死之",
    "T48n2016_073:0826b17": "法是有是無。答。非有非無。何者。若言是有。",
    "T48n2016_073:0826b18": "一身內外地水火風。各各性空。未曾聚散。所",
    "T48n2016_073:0826b19": "以無生之生。可說為。生。無滅之滅。可說為滅。",
    "T48n2016_073:0826b20": "如菴提遮女師子吼了義經云。若能明知地",
    "T48n2016_073:0826b21": "水火風四緣畢竟未曾自得有所和合。而能",
    "T48n2016_073:0826b22": "隨其所宜有所說者。是為生義。乃至若能明",
    "T48n2016_073:0826b23": "知地水火風畢竟不自得有所散壞。而能隨",
    "T48n2016_073:0826b24": "其所宜有所說者。是為死義。若言是無。以染",
    "T48n2016_073:0826b25": "淨真如不守自性。不覺隨緣。起幻生滅。故云",
    "T48n2016_073:0826b26": "法身流轉五道。號曰眾生。如上所明。凡聖二",
    "T48n2016_073:0826b27": "種生死。須知生死中道。方離斷常。是以生之",
    "T48n2016_073:0826b28": "無生。真性湛然。無生之生。業果宛然。真性湛",
    "T48n2016_073:0826b29": "然。不可執常。業果宛然。不可執斷。又復諸佛",
    "T48n2016_073:0826c01": "出世。尚如空華亂生亂滅。況眾生顛倒生死。",
    "T48n2016_073:0826c02": "但如妄夢。如狂醉。豈是實耶。融大師云。一切",
    "T48n2016_073:0826c03": "凡聖。三塗已上。種智已還。皆妄想謂有。並是",
    "T48n2016_073:0826c04": "夢中。如人夢中見在地獄。種種方便求脫。浪",
    "T48n2016_073:0826c05": "生辛苦。但抖擻令覺。即一切事盡。無。如今",
    "T48n2016_073:0826c06": "並是夢中所作。還受夢報。又如狂醉之人。恒",
    "T48n2016_073:0826c07": "隨物轉。所以一切眾生。飲無明酒。臥五住地。",
    "T48n2016_073:0826c08": "長劫惛然。孰有醒者。忽得見性之時。如同醉",
    "T48n2016_073:0826c09": "醒。如經偈云。譬如惛醉人。酒消然後醒。得佛",
    "T48n2016_073:0826c10": "無上體。是我真法身。又若入宗鏡中。頓明實",
    "T48n2016_073:0826c11": "性。反觀世間生死。名相虛誑。猶如兒戲。復似",
    "T48n2016_073:0826c12": "技人。然雖改換千差。一性宛然不動。如草堂",
    "T48n2016_073:0826c13": "和尚偈云。樂兒本是一形軀。乍作官人乍作",
    "T48n2016_073:0826c14": "奴。名目服章雖改變。始終奴主了無殊。",
    "T48n2016_073:0826c15": "宗鏡錄卷第七十三"
}