{
    "X64n1260_036:0266c13": "列祖提綱錄卷第三十六",
    "X64n1260_036:0266c15": "武林十八澗理安禪寺住持婁東行悅集",
    "X64n1260_036:0266c16": "結制提綱(節臘)",
    "X64n1260_036:0266c17": "[0266c17] 瑯琊覺禪師結夏上堂。汝等諸人在者裏過夏。與你",
    "X64n1260_036:0266c18": "點出五般病。一不得向萬里無寸草處去。二不得孤",
    "X64n1260_036:0266c19": "峰獨宿。三不得張弓架箭。四不得物外安身。五不得",
    "X64n1260_036:0266c20": "滯於生殺。何故。一處有滯自救難為。五處若通方名",
    "X64n1260_036:0266c21": "導師。汝等諸人若到諸方遇明眼作者。與我通箇消",
    "X64n1260_036:0266c22": "息。貴得祖風不墜。若是常徒即便寢息。何故。踝形國",
    "X64n1260_036:0266c23": "裏誇服飾。想君太煞不知時。",
    "X64n1260_036:0266c24": "[0266c24] 雲居祐禪師結夏示眾。無相光中有一無位真人。出",
    "X64n1260_036:0267a01": "沒三界流轉五道。不捨十惡業。不墮五陰身。不除煩",
    "X64n1260_036:0267a02": "惱障。不證涅槃。不憎毀禁。不敬持戒。不經冬不過夏。",
    "X64n1260_036:0267a03": "汝等諸人還知去處麼。良久云。九旬陽焰裏。五分法",
    "X64n1260_036:0267a04": "身圓。",
    "X64n1260_036:0267a05": "[0267a05] 白雲端禪師結夏云。安居之首禁足為名。禁足之意",
    "X64n1260_036:0267a06": "意在進道而護生。衲僧家有何生而可護。何道而可",
    "X64n1260_036:0267a07": "進。唾一唾。唾破釋迦老子面門。行一步。踏斷釋迦老",
    "X64n1260_036:0267a08": "子脊骨。猶是隨行逐隊漢。未是本分衲僧。如何是本",
    "X64n1260_036:0267a09": "分衲僧。無限風流慵賣弄。免教人指好郎君。",
    "X64n1260_036:0267a10": "[0267a10] 真淨文禪師洞山結夏上堂。十方聚會。三月一結。息",
    "X64n1260_036:0267a11": "狂妄心。除苦惱熱。獲勝清涼。證大寂滅。到波羅岸。出",
    "X64n1260_036:0267a12": "生死轍。以此聖制故不&#x8657;設。聲聞緣覺不見不聞。三",
    "X64n1260_036:0267a13": "世諸佛祇可自知。衲僧跳不出。打在綣繢裏。動即開",
    "X64n1260_036:0267a14": "眼尿床。夢中說夢。且向洞山門下九十日討箇活路。",
    "X64n1260_036:0267a15": "[0267a15] 上堂。茲日夏首。眾僧結制之晨。泐潭山比丘克文與",
    "X64n1260_036:0267a16": "清淨大眾。踞菩薩乘。修寂滅行。以大圓覺為我伽藍。",
    "X64n1260_036:0267a17": "身心安居平等本際。涅槃自性無繫屬故。今我敬請",
    "X64n1260_036:0267a18": "不依聲聞。當與十方如來及大菩薩三月安居。為修",
    "X64n1260_036:0267a19": "菩薩無上妙覺大因緣故。離諸垢染清淨梵行。若能",
    "X64n1260_036:0267a20": "如是。所謂如蓮華不著水。心清淨超於彼。",
    "X64n1260_036:0267a21": "[0267a21] 五祖演禪師四面結夏上堂云。結夏無可供養大眾。",
    "X64n1260_036:0267a22": "作一家讌管顧諸人。遂&#x64E1;手云。囉邏招。囉邏搖。囉邏",
    "X64n1260_036:0267a23": "送。莫怪空&#x758E;。伏惟珍重。",
    "X64n1260_036:0267a24": "[0267a24] 海會結夏上堂。此夏居白雲。禪人偶聚會。三月九旬",
    "X64n1260_036:0267b01": "中。尊卑相倚賴。粥飯與茶湯。精麤隨分耐。逐意習經",
    "X64n1260_036:0267b02": "書。任運行三昧。彼此出家兒。放教肚皮大。",
    "X64n1260_036:0267b03": "[0267b03] 結夏上堂。孟夏漸熱。伏惟首座大眾尊候萬福。&#x5374;似",
    "X64n1260_036:0267b04": "夾竹桃花錦上鋪花。&#x5FA7;地花。莫眼花。每年事例不用",
    "X64n1260_036:0267b05": "張查。下座人事巡寮喫茶。",
    "X64n1260_036:0267b06": "[0267b06] 圓悟勤禪師結夏上堂。高超十地。不歷僧祇。物我一",
    "X64n1260_036:0267b07": "如。身心平等。不與萬法為侶。不與千聖同途。歷歷常",
    "X64n1260_036:0267b08": "光現前。處處壁立萬仞。直饒透出威音已前。猶是者",
    "X64n1260_036:0267b09": "邊事在。及乎理隨事變應物應機。或現十種他受用",
    "X64n1260_036:0267b10": "身。或現三尺一丈六。有時孤峰頂上目視雲霄。有時",
    "X64n1260_036:0267b11": "淺草平田橫三&#x7AEA;四。亦只是者邊事。只如不動步而",
    "X64n1260_036:0267b12": "廓周沙界。不起念而周&#x5FA7;十&#x8657;底人。且道九旬三月",
    "X64n1260_036:0267b13": "還結夏也無。雲在嶺頭閒不徹。水流澗下太忙生。",
    "X64n1260_036:0267b14": "[0267b14] 結夏上堂。一塵含法界無邊。子細檢點。猶有空缺處。",
    "X64n1260_036:0267b15": "在百億毛頭獅子。百億毛頭一時現。著實論量。未是",
    "X64n1260_036:0267b16": "極則之談。若論本分事。大人具大見。大智得大用。設",
    "X64n1260_036:0267b17": "使盡無邊香水海。越不可說不可說世界。都盧是自",
    "X64n1260_036:0267b18": "己安居處。舉一念超越無邊剎海。猶未是衲僧行履",
    "X64n1260_036:0267b19": "處。不犯鋒鋩不拘得失。不落二見不在中間。正當恁",
    "X64n1260_036:0267b20": "麼時如何。山中九十日。雲外幾千年。",
    "X64n1260_036:0267b21": "[0267b21] 結夏請上堂。豁開戶牖當軒者誰。無面目可見。&#x5FA7;界",
    "X64n1260_036:0267b22": "不藏。無形相可&#x89A9;。全機獨用。以無面目而諸相歷然。",
    "X64n1260_036:0267b23": "以無形相而十身具足。解脫門廣啟。選佛場宏開。作",
    "X64n1260_036:0267b24": "不可思議功勳。成無量殊勝奇特。直得一為無量無",
    "X64n1260_036:0267c01": "量為一。小中現大大中現小。坐微塵裏轉大法輪。猶",
    "X64n1260_036:0267c02": "未是衲僧本分事。於中若得桶底子脫。五色線斷。目",
    "X64n1260_036:0267c03": "前無法。心外無機。則圓融一切無有所為。成就諸法",
    "X64n1260_036:0267c04": "全體顯現。且正當恁麼時。不落功勛一句作麼生道。",
    "X64n1260_036:0267c05": "三尺龍泉光照膽。萬人叢裏奪高標。",
    "X64n1260_036:0267c06": "[0267c06] 雲居結夏上堂。眼聲耳色不思議。百草顛頭受用時。",
    "X64n1260_036:0267c07": "表裏洞然無一事。端能保護蠟人兒。好日多同。遇緣",
    "X64n1260_036:0267c08": "即宗。法隨法行。法幢隨處建立。有世界以光明為佛",
    "X64n1260_036:0267c09": "事。有世界以音聲為佛事。有世界以香飯為佛事。有",
    "X64n1260_036:0267c10": "世界以莊嚴為佛事。有世界以寂默為佛事。且道雲",
    "X64n1260_036:0267c11": "居以何為佛事。不惜眉毛為諸人拈出。行住坐臥動",
    "X64n1260_036:0267c12": "轉施為。萬象森羅包含內外。無一法不周。無一事不",
    "X64n1260_036:0267c13": "圓。到者裏。著著盡是佛事則且置。佛在什麼處。委悉",
    "X64n1260_036:0267c14": "麼。高高峰頂無消息。深深海底沒蹤由。復云。九十光",
    "X64n1260_036:0267c15": "陰一撮子。半千人在毫端中。各各包含大千界。全承",
    "X64n1260_036:0267c16": "渠力得雍容。沒築磕。絕行蹤。萬里雖然無寸草。德雲",
    "X64n1260_036:0267c17": "不下妙高峰。",
    "X64n1260_036:0267c18": "[0267c18] 結制上堂。二千年前佛制。諸方遵行為例。九旬之內",
    "X64n1260_036:0267c19": "安閒。共作鬼家活計。且是如何鬼家活計。猢猻入布",
    "X64n1260_036:0267c20": "袋。復云。九旬結袋口。安居解脫道。水乳自和同。萬緣",
    "X64n1260_036:0267c21": "無所撓。栗棘蓬快吞。金剛圈猛跳。共透衲僧家。頂[寧*頁]",
    "X64n1260_036:0267c22": "上一竅。",
    "X64n1260_036:0267c23": "[0267c23] 龍門遠禪師結夏上堂。揮戈佛日不西流。照徹人間",
    "X64n1260_036:0267c24": "洞九幽。從此安居無一事。休將玄妙挂心頭。",
    "X64n1260_036:0268a01": "[0268a01] 結夏上堂。龍門結夏勝諸方。大地山河為舉揚。若向",
    "X64n1260_036:0268a02": "九旬參得透。更無佛法可商量。",
    "X64n1260_036:0268a03": "[0268a03] 結夏上堂。龍門門下無凡客。不假風雷自有奇。三月",
    "X64n1260_036:0268a04": "進修從此始。經行宴坐可思議。三月安居。九旬禁足。",
    "X64n1260_036:0268a05": "稟如來之教旨。乃釋子之清規。橋彴津梁。人間天上。",
    "X64n1260_036:0268a06": "或垂手入&#x913D;者未&#x751E;離於此座。觀心入定者亦常遊",
    "X64n1260_036:0268a07": "乎十方。此豈可以有心知。豈可以無心會。苟能如是。",
    "X64n1260_036:0268a08": "何生而不護。何足而不禁。覆被萬靈廣益群品。或不",
    "X64n1260_036:0268a09": "由斯道者。吾末如之何也。下座。",
    "X64n1260_036:0268a10": "[0268a10] 虎丘隆禪師結制。朱明啟候。九夏初臨。四海高人。罷",
    "X64n1260_036:0268a11": "搖金錫。心猿頓歇。意馬休征。戒潔滄海之珠。性朗碧",
    "X64n1260_036:0268a12": "天之月。纖塵莫染。帝網交光。離相絕名。真機獨露。正",
    "X64n1260_036:0268a13": "當恁麼時。安居一句作麼生道。誰知鷲嶺當年事。一",
    "X64n1260_036:0268a14": "念迴光尚宛然。",
    "X64n1260_036:0268a15": "[0268a15] 大慧杲禪師徑山結夏上堂。此日諸方叢林莫不踞",
    "X64n1260_036:0268a16": "菩薩乘修寂滅行。以大圓覺為我伽藍。身心安居平",
    "X64n1260_036:0268a17": "等性智。徑山又且不然。從今日去九十日內。與諸衲",
    "X64n1260_036:0268a18": "子共喫無米飯。咬優曇根。飲不濕水。說睡夢語。且道",
    "X64n1260_036:0268a19": "恁麼修行。與諸方結制相去多少。良久云。將此深心",
    "X64n1260_036:0268a20": "奉塵剎。是則名為報佛恩。下座。",
    "X64n1260_036:0268a21": "[0268a21] 結夏上堂。一年一度解。一年一度結。只是者箇事。何",
    "X64n1260_036:0268a22": "須更多說。不多說。踏著秤錘硬似鐵。",
    "X64n1260_036:0268a23": "[0268a23] 雲門庵結夏示眾。有句無句。如藤倚樹。孟八郎漢便",
    "X64n1260_036:0268a24": "恁麼去。機不到。語不副。眼裏著得百千萬億須彌山。",
    "X64n1260_036:0268b01": "耳裏著得無量無邊香水海。機副語。語投機。眼裏著",
    "X64n1260_036:0268b02": "沙不得。耳裏著水不得。有般漢聞恁麼道。便道見月",
    "X64n1260_036:0268b03": "休觀指。歸家罷問程。不知垂萬里&#x920E;。駐千里烏騅。布",
    "X64n1260_036:0268b04": "漫天網。打衝浪鯤鯨。若是蝦蟆蚯蚓跛&#x9F08;盲龜。徒勞",
    "X64n1260_036:0268b05": "上釣。徒勞入網。須是恁麼人。方知恁麼事。所以道。殺",
    "X64n1260_036:0268b06": "人自有殺人刀。活人自有活人劍。有殺人刀無活人",
    "X64n1260_036:0268b07": "劍。一切死人活不得。有活人劍無殺人刀。一切活人",
    "X64n1260_036:0268b08": "死不得。死得活人。活得死人。便能刮龜毛於鐵牛背",
    "X64n1260_036:0268b09": "上。截兔角於石女腰邊。不作奇特商量。不作玄妙解",
    "X64n1260_036:0268b10": "會。何須九旬禁足三月護生。謹守蠟人無繩自縛。須",
    "X64n1260_036:0268b11": "知盡十方&#x5FA7;法界。無有如針鋒許不是各各當人安",
    "X64n1260_036:0268b12": "居之處。便恁麼去更有事在。敢問諸人。只如不死不",
    "X64n1260_036:0268b13": "活底人出來。且作麼生殺作麼生活。若殺不得活不",
    "X64n1260_036:0268b14": "得。佛法無靈驗。直饒殺得活得。也未是作家。於衲僧",
    "X64n1260_036:0268b15": "分上了無交涉。且道衲僧有什麼長處。良久云。雖有",
    "X64n1260_036:0268b16": "一雙窮相手。未曾低揖等閒人。喝一喝。",
    "X64n1260_036:0268b17": "[0268b17] 結夏示眾。今日是眾僧結制之辰。雲門庵比丘宗杲",
    "X64n1260_036:0268b18": "與赤肉團上無位真人。現前清淨大眾。以法界為伽",
    "X64n1260_036:0268b19": "藍。同諸菩薩九十日內安居。其中跳金剛圈。吞栗棘",
    "X64n1260_036:0268b20": "蓬。作夢中佛事。降鏡裏魔軍。三業清淨六根明潔。身",
    "X64n1260_036:0268b21": "四威儀無諸過患。懸契如來一百四十大願。紹三寶",
    "X64n1260_036:0268b22": "種永不斷絕。苟能如是修證。如是安居。是大丈夫漢。",
    "X64n1260_036:0268b23": "是真出家兒。不須謹守蠟人如鵝護雪。其或未然。趙",
    "X64n1260_036:0268b24": "州東壁挂葫蘆。莫道不疑好。拍禪床下座。",
    "X64n1260_036:0268c01": "[0268c01] 應庵華禪師結夏上堂。橫按拄杖云。住山僧某甲據",
    "X64n1260_036:0268c02": "菩薩乘修寂滅行。同入清淨實相住持。以大圓覺為",
    "X64n1260_036:0268c03": "我伽藍。身心安居平等性智。老僧二千年前與十二",
    "X64n1260_036:0268c04": "大士同在光明藏中。親聞如來金口叮嚀付囑。向二",
    "X64n1260_036:0268c05": "千年後為末世眾生廣演斯要。今正是時。報恩不敢",
    "X64n1260_036:0268c06": "囊藏被&#x8462;。更為諸人八字打開去也。以拄杖卓一下",
    "X64n1260_036:0268c07": "云。先請文殊大士向山僧拄杖頭上為諸人說安居",
    "X64n1260_036:0268c08": "偈。護生須是殺。殺盡始安居。要會箇中意。鐵船水上",
    "X64n1260_036:0268c09": "浮。次當山僧重說偈言去也。文殊據虎頭。山僧收虎",
    "X64n1260_036:0268c10": "尾。中間諸菩薩隨例生歡喜。復以拄杖卓一卓下座。",
    "X64n1260_036:0268c11": "[0268c11] 或庵體禪師結夏上堂。十方聚會。九夏同居。柔和作",
    "X64n1260_036:0268c12": "衣。法空為座。隨處建立。觸事而真。容眾尊賢。共成保",
    "X64n1260_036:0268c13": "社。不逞摧邪顯正。誰分舊住新歸。飋飋松風寶蓮閣",
    "X64n1260_036:0268c14": "超今邁古。寥寥江月朝宗亭激濁揚清。明明古佛生",
    "X64n1260_036:0268c15": "涯。一一道人活計。祇如不虧實相賓主歷然一句作",
    "X64n1260_036:0268c16": "麼生道。妙舞不須誇&#x5FA7;拍。三臺須是大家催。",
    "X64n1260_036:0268c17": "[0268c17] 密庵傑禪師結夏上堂。十四十五。立規立矩。十六十",
    "X64n1260_036:0268c18": "七。無固無必。以大圓覺為我伽藍。身心安居平等性",
    "X64n1260_036:0268c19": "智。黃面老子二千年前留一則公案。直至於今毫髮",
    "X64n1260_036:0268c20": "不差。靈隱移向十四日施展。諸人還見麼。還聞麼。驀",
    "X64n1260_036:0268c21": "拈拄杖卓一卓云。只此見聞非見聞。無餘聲色可呈",
    "X64n1260_036:0268c22": "君。箇中若了元無事。體用何妨分不分。喝一喝下座。",
    "X64n1260_036:0268c23": "[0268c23] 結夏上堂。二千年前舊公案。今日拈來重剖判。任是",
    "X64n1260_036:0268c24": "鐵眼與銅睛。也須更入紅爐&#x7145;。眾中忽有箇不受人",
    "X64n1260_036:0269a01": "瞞底出來道。盡大地是箇紅爐也&#x7145;某甲不破。只向",
    "X64n1260_036:0269a02": "他道。也知你向鬼窟裏作活計。",
    "X64n1260_036:0269a03": "[0269a03] 元叟端禪師結夏上堂。二千二百五十年前。光明藏",
    "X64n1260_036:0269a04": "中金口親曾付囑。二千二百五十年後。比丘行端其",
    "X64n1260_036:0269a05": "當顯示。護生須是殺。殺盡始安居。會得箇中意。鐵船",
    "X64n1260_036:0269a06": "水上浮。",
    "X64n1260_036:0269a07": "[0269a07] 結夏上堂。中峰門下千歲巖前。囊無繫蟻之絲。廚乏",
    "X64n1260_036:0269a08": "聚蠅之糝。茲者時當首夏。憑何揭示玄徒。說性說心",
    "X64n1260_036:0269a09": "行棒行喝是弄猢猻家具。向上向下亦有亦無是諸",
    "X64n1260_036:0269a10": "方煎過藥滓。三世諸佛與你豈殊。六代祖師與你何",
    "X64n1260_036:0269a11": "別。百千劫內謾自馳求。十二時中何曾欠少。變現普",
    "X64n1260_036:0269a12": "周法界。收攝在一微塵。寒暑固難變遷。生死豈能拘",
    "X64n1260_036:0269a13": "綴。但辦肯心。必不相賺。",
    "X64n1260_036:0269a14": "[0269a14] 結夏示眾。世道不古。人根益微。背本趨末甚多。&#x9061;流",
    "X64n1260_036:0269a15": "窮源極少。但言即心即佛。不知心佛旨歸。惟云藉教",
    "X64n1260_036:0269a16": "明宗。不省教中玄要。爭鋒唇吻。懷寶胸襟。拾瓦礫以",
    "X64n1260_036:0269a17": "當黃金。指螢火而為陽燧。甘馳求而靡怠。竟劬瘁以",
    "X64n1260_036:0269a18": "何成。輪迴六道之中。盤繞四生之內。深所畏者。良可",
    "X64n1260_036:0269a19": "憫焉。三月安居由茲開&#x524F;。十方聚會從此進修。若也",
    "X64n1260_036:0269a20": "外息諸緣。自然內心無喘。塵塵&#x8657;明湛寂。處處廓徹",
    "X64n1260_036:0269a21": "靈通。煩惱即是菩提。障礙皆名解脫。",
    "X64n1260_036:0269a22": "[0269a22] 結夏上堂。諸方禁足。我者裏是事不足。諸方護生。我",
    "X64n1260_036:0269a23": "者裏逐旋營生。諸方也怪中竺不得。中竺也怪諸方",
    "X64n1260_036:0269a24": "不得。",
    "X64n1260_036:0269b01": "[0269b01] 結夏上堂。十五日以前水長船高。十五日已後泥多",
    "X64n1260_036:0269b02": "佛大。正當十五日。狸奴白牯。情與無情。身心安居平",
    "X64n1260_036:0269b03": "等性智。復說偈云。臘人還只爾。鐵彈復何如。夜短睡",
    "X64n1260_036:0269b04": "不足。日長饑有餘。",
    "X64n1260_036:0269b05": "[0269b05] 楚石琦禪師結夏上堂。今日結也。憍陳如尊者領眾",
    "X64n1260_036:0269b06": "歸堂。&#x9262;盂口向天。露柱&#x811A;踏地。一要掃刮床帳。防備",
    "X64n1260_036:0269b07": "蚊蟲。二要曬[日*良]蒲團。免教搭濕。三要熱時揮扇。困時",
    "X64n1260_036:0269b08": "打眠。切不得將禪道佛法貼在額尖上。靈龜負圖自",
    "X64n1260_036:0269b09": "取喪身之兆。九十日內作麼生。薰風自南來。殿閣生",
    "X64n1260_036:0269b10": "微涼。復舉雲&#x8462;安和尚問石霜。萬戶俱閉即不問。萬",
    "X64n1260_036:0269b11": "戶俱開時如何。霜云堂中事作麼生。安云無人接得",
    "X64n1260_036:0269b12": "渠。霜云。道也太煞道。只道得八成。安云&#x5374;請和尚道。",
    "X64n1260_036:0269b13": "霜云無人識得渠。師云。或有人問永祚。萬戶俱開時",
    "X64n1260_036:0269b14": "如何。向他道且喜到來。你道與古人是同是別。",
    "X64n1260_036:0269b15": "[0269b15] 結夏上堂。汝諸人見壽山搖唇鼓舌。便擬聚頭[舀*鳥]啄。",
    "X64n1260_036:0269b16": "向意根下摶量。及乎放出金剛圈。颺下栗棘蓬。十箇",
    "X64n1260_036:0269b17": "五雙吞跳不得。此無他。從前在髑髏裏妄想慣了。又",
    "X64n1260_036:0269b18": "閨閣暖軟物未除。卒遇惡辣鉗鎚便生退屈。明明向",
    "X64n1260_036:0269b19": "你道此事不在言語上。千經萬論可是無言語。還使",
    "X64n1260_036:0269b20": "得偷心也無。端的要死偷心。不用九十日內參取。",
    "X64n1260_036:0269b21": "[0269b21] 結夏上堂。衣食養壽命。一日不可無。糞埽敵寒暑。麤",
    "X64n1260_036:0269b22": "糲療形枯。昨日三春。今朝九夏。何不[這-言+(珍-王)]色身強&#x5FA4;時",
    "X64n1260_036:0269b23": "撥教生死路頭明白。要去便去要住便住。誰障得你。",
    "X64n1260_036:0269b24": "誰礙得你。豈不俊哉。豈不快哉。且道生死路頭作麼",
    "X64n1260_036:0269c01": "生撥。空手把鉏頭。步行騎水牛。人從橋上過。橋流水",
    "X64n1260_036:0269c02": "不流。若不會。與你下箇註&#x811A;。空手把鉏頭。驟馬上高",
    "X64n1260_036:0269c03": "樓。步行騎水牛。&#x9599;處冷湫湫。人從橋上過。飯籮頭受",
    "X64n1260_036:0269c04": "餓。橋流水不流。撥火覓浮漚。時不待人。復舉圓覺經",
    "X64n1260_036:0269c05": "云。居一切時不起妄念。於諸妄心亦不息滅。住妄想",
    "X64n1260_036:0269c06": "境不加了知。於無了知不辨真實。師云。若然者。道有",
    "X64n1260_036:0269c07": "也得道無也得。向上也得向下也得。得也得不得也",
    "X64n1260_036:0269c08": "得。數片白雲籠古寺。一條綠水繞青山。",
    "X64n1260_036:0269c09": "[0269c09] 呆庵莊禪師結夏上堂。九旬禁足。今朝始特地升堂",
    "X64n1260_036:0269c10": "為指南。一念不生三際斷。百千諸佛是同參。同參事",
    "X64n1260_036:0269c11": "則不問。且道百千諸佛只今向什處安身立命。擊拂",
    "X64n1260_036:0269c12": "子。手執夜明符。幾箇知天曉。",
    "X64n1260_036:0269c13": "[0269c13] 愚庵及禪師上堂。舉僧問虎丘隆禪師。九旬禁足意",
    "X64n1260_036:0269c14": "旨如何。隆云理長則就。師云。九夏安居就理長。徑山",
    "X64n1260_036:0269c15": "無法可論量。桑疇雨過羅紈膩。麥隴風來餅餌香。",
    "X64n1260_036:0269c16": "[0269c16] 無用寬禪師結夏上堂。諸方結制有什巴鼻。太湖梁",
    "X64n1260_036:0269c17": "山冷&#x6C37;&#x6C37;地。二百箇鐵額銅頭。無用分作兩處。提起",
    "X64n1260_036:0269c18": "放下吞聲飲氣。擬議之間頂門著地。卓拄杖一下云。",
    "X64n1260_036:0269c19": "法王法制。",
    "X64n1260_036:0269c20": "[0269c20] 結夏上堂。以拂子召眾云。不是心不是佛不是物。也",
    "X64n1260_036:0269c21": "不散誕。也不拘束。一般茆草冷。滑滑又漉漉。太湖西",
    "X64n1260_036:0269c22": "梁山。粥足與飯足。諸兄弟。正好向者裏&#x629D;折拄杖。傾",
    "X64n1260_036:0269c23": "心露腹。免致巡門逐戶風餐水宿。忽然[囗@力]地一聲。亦",
    "X64n1260_036:0269c24": "不必笑亦不必哭。八臂那吒納命不足。喝一喝下座。",
    "X64n1260_036:0270a01": "[0270a01] 天目禮禪師結夏上堂。眾生諸佛大地山河。往古來",
    "X64n1260_036:0270a02": "今他方此土。拈拄杖云。盡在拄杖頭上禁足護生。獨",
    "X64n1260_036:0270a03": "有一大闡提人不入者保社。何故。黃河三千年一度",
    "X64n1260_036:0270a04": "清。",
    "X64n1260_036:0270a05": "[0270a05] 結夏上堂。七尺單前。一蒲團地。橫&#x4E98;十方。&#x7AEA;窮三際。",
    "X64n1260_036:0270a06": "一切諸佛眾生多才少智。虎膽狼心鼠肝蟲臂。盡在",
    "X64n1260_036:0270a07": "裏許安居結制。謂之平等性智。大眾還知老僧不在",
    "X64n1260_036:0270a08": "裏許麼。參。",
    "X64n1260_036:0270a09": "[0270a09] 雪巖欽禪師結夏。以拂子打一圓相云。以大圓覺為",
    "X64n1260_036:0270a10": "我伽藍。安居有學無學。萬象森羅發明所得非得平",
    "X64n1260_036:0270a11": "等性智。於九十日中禁盡一切眾生之足而無住相。",
    "X64n1260_036:0270a12": "斷盡一切眾生之命而無殺相。乃至藏天地於一塵。",
    "X64n1260_036:0270a13": "融古今於一念。然後一塵塵各有一天地。一念念各",
    "X64n1260_036:0270a14": "有一古今。非延非促無自無他。擊拂子云。清茶淡飯",
    "X64n1260_036:0270a15": "衲僧家。復舉臨濟問洛浦。從上一人行棒一人行喝。",
    "X64n1260_036:0270a16": "阿那箇親。浦云總不親。濟云親處作麼生。浦便喝。濟",
    "X64n1260_036:0270a17": "便打。師拈云。二大老雖是啐啄同時。要且未會轉身",
    "X64n1260_036:0270a18": "句在。忽有人問如何是轉身句。顧侍者云。牢記取。",
    "X64n1260_036:0270a19": "[0270a19] 結夏上堂。護生須是殺。自傷己命。殺盡始安居。難逃",
    "X64n1260_036:0270a20": "業鏡。會得箇中意。鐵船水上浮。莫也是&#x8657;空釘橛。&#x9262;",
    "X64n1260_036:0270a21": "盂安柄。仰山今日不遵古規。且要別行條令。作麼生。",
    "X64n1260_036:0270a22": "一切尋常。只據現定。",
    "X64n1260_036:0270a23": "[0270a23] 結夏上堂。圓覺伽藍。天是天地是地。平等性智。山是",
    "X64n1260_036:0270a24": "山水是水。畢竟九十日內十二時中如何踐履。青絹",
    "X64n1260_036:0270b01": "扇子足風涼。",
    "X64n1260_036:0270b02": "[0270b02] 高峰妙禪師結制上堂。大限九旬。小限七日。麤中有",
    "X64n1260_036:0270b03": "細。細中有密。密密無間纖塵不立。正恁麼時。銀山鐵",
    "X64n1260_036:0270b04": "壁進則無門退之則失。如墮萬丈深坑。四面懸崖荊",
    "X64n1260_036:0270b05": "棘。切須猛烈英雄。直要翻身跳出。若還一念遲疑。佛",
    "X64n1260_036:0270b06": "亦救你不得。此是最上玄門。普請大眾著力。山僧雖",
    "X64n1260_036:0270b07": "則不管閒非。越例與諸人通箇消息。[○@川]&#x3282;[○@∴]。",
    "X64n1260_036:0270b08": "[0270b08] 結制上堂。西峰今年結夏有一奇特事。不得不告報",
    "X64n1260_036:0270b09": "諸人。且道是什奇特事。龍蛇混雜。凡聖同居。",
    "X64n1260_036:0270b10": "[0270b10] 結制上堂。西峰今年結夏。全然不成保社。一日兩頓",
    "X64n1260_036:0270b11": "薄粥。大家忍饑無暇。雖有真如佛性菩提涅槃。和聲",
    "X64n1260_036:0270b12": "擲拄杖云。權且颺在獅子巖下。",
    "X64n1260_036:0270b13": "[0270b13] 結制上堂。封&#x5374;拄杖頭。結&#x5374;布袋頭。大家團圞頭。赤",
    "X64n1260_036:0270b14": "眼火柴頭。嗄。正是冤家共聚頭。不妨頭上更安頭。以",
    "X64n1260_036:0270b15": "拄杖打散。",
    "X64n1260_036:0270b16": "[0270b16] 結制上堂。今年龍象頗多。權作三堂結夏。雖然名字",
    "X64n1260_036:0270b17": "不同。是法本無高下。中間有箇肉身菩薩。現與諸人",
    "X64n1260_036:0270b18": "同結同修同眠同坐。若也檢點得出。說甚黃面瞿曇",
    "X64n1260_036:0270b19": "西來達磨。不然。且待七月十五&#x5374;與諸人說破。",
    "X64n1260_036:0270b20": "[0270b20] 千巖長禪師結夏上堂。諸方今日結夏。千巖今日結",
    "X64n1260_036:0270b21": "舌。良久云。是同是別。以手摑口云。又成多說。下座。",
    "X64n1260_036:0270b22": "[0270b22] 天如則禪師結夏示眾。今晨四月十五。諸方浩浩譚",
    "X64n1260_036:0270b23": "禪。不是結&#x5374;布袋。便是同泛鐵船。者裏隨緣度日。誰",
    "X64n1260_036:0270b24": "能掘地覓天。饑來喫飯困來打眠。只有一事不得向",
    "X64n1260_036:0270c01": "諸人道。閻羅老子要筭飯錢。",
    "X64n1260_036:0270c02": "[0270c02] 結夏示眾。護生須是殺。罪犯彌天。殺盡始安居。狼藉",
    "X64n1260_036:0270c03": "不少。惟有生苕帚功不浪施。掃斷葛藤露布。任諸人",
    "X64n1260_036:0270c04": "坐臥縱橫。十二箇時辰使教顛倒走。與麼則&#x5C05;期取",
    "X64n1260_036:0270c05": "證有何消息。薰風自南來。殿閣生微涼。",
    "X64n1260_036:0270c06": "[0270c06] 唯庵然禪師結夏上堂。九十日包三大劫。諸人直要",
    "X64n1260_036:0270c07": "徹根源。會須撥轉當頭柁。覺海乘風駕鐵船。驀拈拄",
    "X64n1260_036:0270c08": "杖云。柁根在者裏。船在什麼處。喝一喝。",
    "X64n1260_036:0270c09": "[0270c09] 結制上堂。一二三四五六七。金剛&#x63D1;出秤錘汁。七六",
    "X64n1260_036:0270c10": "五四三二一。扶桑枝上懸紅日。鷺鸞牽動鐵崑崙。挨",
    "X64n1260_036:0270c11": "得&#x8657;空半邊側。碧眼黃頭膽喪魂。驚走入大圓覺海。",
    "X64n1260_036:0270c12": "藏蹤遁跡。浸爛鼻孔。要且黈氣不得。箇事且止。只如",
    "X64n1260_036:0270c13": "諸人日用二六時中。畢竟作麼生履踐。良久云。不因",
    "X64n1260_036:0270c14": "樵子逕。爭到葛洪家。",
    "X64n1260_036:0270c15": "[0270c15] 結制上堂。蠟人為驗始於今日。九十日終推功辨的。",
    "X64n1260_036:0270c16": "黃面瞿曇結住布袋頭。百萬人天咸皆受屈。松隱結",
    "X64n1260_036:0270c17": "制總不恁麼。以手作搖櫓勢云。山僧即今駕無底鐵",
    "X64n1260_036:0270c18": "船。普請大眾同入大圓覺海遊戲去也。喝一喝云。看",
    "X64n1260_036:0270c19": "取定南針。",
    "X64n1260_036:0270c20": "[0270c20] 無文璨禪師結夏上堂。百不知。百不會。飽喫飯。熟打",
    "X64n1260_036:0270c21": "睡。要得&#x5C05;期取證。須證如是三昧。",
    "X64n1260_036:0270c22": "[0270c22] 北&#x78F5;簡禪師結夏上堂。以大圓覺為我伽藍。身心安",
    "X64n1260_036:0270c23": "居平等性智。喫官酒。臥官街。當處死。當處埋。本來無",
    "X64n1260_036:0270c24": "位次。何用強安排。",
    "X64n1260_036:0271a01": "[0271a01] &#x8657;舟度禪師結夏上堂。舉雲門和尚示眾云。汝等諸",
    "X64n1260_036:0271a02": "人在此過夏。山僧深不欲向你道。惜取眉毛好。師云。",
    "X64n1260_036:0271a03": "雲門靈龜曳尾拂跡跡生。靈隱即不然。汝等諸人在",
    "X64n1260_036:0271a04": "此過夏。山僧直截向你說。口是禍門。",
    "X64n1260_036:0271a05": "[0271a05] 月江印禪師結制上堂。雪峰領眾到浮江。自失一隻",
    "X64n1260_036:0271a06": "眼。西院留天平商量兩錯。不惜幾莖眉。雲峰有年無",
    "X64n1260_036:0271a07": "德。也不留人過夏商量兩錯生風起草。也不領徒諸",
    "X64n1260_036:0271a08": "方寄夏帶水拖泥。也不探龍宮踏翻巨海。也不入虎",
    "X64n1260_036:0271a09": "穴踢倒須彌。只是飲水定渴。喫飯療饑。禪客相逢只",
    "X64n1260_036:0271a10": "彈指。此心能有幾人知。",
    "X64n1260_036:0271a11": "[0271a11] 結制上堂。麻三斤。乾屎橛。蠟人&#x6C37;。鵝護雪。&#x732B;有歃血",
    "X64n1260_036:0271a12": "之功。虎有起屍之德。趙州親見老南泉。臨濟未是白",
    "X64n1260_036:0271a13": "拈賊。",
    "X64n1260_036:0271a14": "[0271a14] 結夏。瑯琊點出五病。西院商量兩錯。井蛙不足以語",
    "X64n1260_036:0271a15": "東海。夏蟲不可以語&#x6C37;霜。若是捎空俊鶻。便合乘時。",
    "X64n1260_036:0271a16": "止濼&#x56E6;魚。徒勞激浪。是故從上若佛若祖天下老和",
    "X64n1260_036:0271a17": "尚。莫不向刀山劍樹上鑊湯爐炭中成等正覺。拔濟",
    "X64n1260_036:0271a18": "有情。若約山僧看來。也是秤鎚蘸醋。喝一喝。",
    "X64n1260_036:0271a19": "[0271a19] 劍門分禪師懶庵和尚出隊領眾至結夏。師陞座。壺",
    "X64n1260_036:0271a20": "山劍門今夏有煩釋迦彌勒為侍者。文殊普賢為監",
    "X64n1260_036:0271a21": "廚。觀音勢至作勸首眾。阿羅漢為簥夫。分司列局有",
    "X64n1260_036:0271a22": "規矩。發機須是千鈞弩。一一要須親透過。斯晨結夏",
    "X64n1260_036:0271a23": "仲冬嚴寒。胡言漢語。若透不過。舉足下步生生死死",
    "X64n1260_036:0271a24": "枉受輪迴。有不可說不可說之苦。是則是也。山僧有",
    "X64n1260_036:0271b01": "救苦安樂法門接待汝。妙用縱橫絕無纖慮。要知麼。",
    "X64n1260_036:0271b02": "今朝四月十五日陞座罷。侍者請勸首引諸施主就",
    "X64n1260_036:0271b03": "西禪老師座前燒香。大家喫茶去。",
    "X64n1260_036:0271b04": "[0271b04] 晦機&#x7188;禪師結制上堂。以手作結布袋勢云。南山今",
    "X64n1260_036:0271b05": "日結布袋口了也。汝等諸人各各於中身心安居平",
    "X64n1260_036:0271b06": "等性智。忽有箇衝開碧落撞倒須彌底。莫道結子不",
    "X64n1260_036:0271b07": "堅密。良久云。漫天網子百千重。",
    "X64n1260_036:0271b08": "[0271b08] 癡絕&#x51B2;禪師結夏上堂。圓覺伽藍。塵塵有路。坐斷去",
    "X64n1260_036:0271b09": "來。頓空今古。那裏十三。者邊十五。後先不差毫髮許。",
    "X64n1260_036:0271b10": "可笑黃面瞿曇。至今不知落處。",
    "X64n1260_036:0271b11": "[0271b11] &#x8657;堂愚禪師結夏上堂。有一人日銷萬兩黃金。同此",
    "X64n1260_036:0271b12": "聖制。只是無人認得。若有人認得。許伊日銷萬兩黃",
    "X64n1260_036:0271b13": "金。",
    "X64n1260_036:0271b14": "[0271b14] 伊庵權禪師上堂。今朝結&#x5374;布袋口。明眼衲僧莫亂",
    "X64n1260_036:0271b15": "走。心行滅處解翻身。噴啑也成獅子吼。旃檀林。任馳",
    "X64n1260_036:0271b16": "驟。剔起眉毛頂上生。剜肉成瘡露家醜。",
    "X64n1260_036:0271b17": "[0271b17] 默堂悟禪師結夏上堂。最初一步。十方世界現全身。",
    "X64n1260_036:0271b18": "末後一言。一微塵中深&#x93BB;斷。有時提起如倚天長劍",
    "X64n1260_036:0271b19": "光耀乾坤。有時放下似紅爐點雪&#x8657;含萬象。得到恁",
    "X64n1260_036:0271b20": "麼田地。天魔外道拱手歸降。三世諸佛一時稽首。便",
    "X64n1260_036:0271b21": "可以大圓覺為我伽藍。於一毛端現寶王剎。如是則",
    "X64n1260_036:0271b22": "朝往西天暮歸東土亦是禁足。百花叢裏坐。淫坊酒",
    "X64n1260_036:0271b23": "肆行。亦是禁足。雖然如是。不曾動著者裏一步。恁麼",
    "X64n1260_036:0271b24": "則九旬無&#x8657;棄之功。百劫有今時之用。堪報不報之",
    "X64n1260_036:0271c01": "恩。以助無為之化。此即是涅槃妙心金剛王寶劍。敢",
    "X64n1260_036:0271c02": "問大眾。作麼生得到者田地去。如人上山各自努力。",
    "X64n1260_036:0271c03": "[0271c03] 石屋珙禪師結制上堂。今朝四月十五日。行&#x811A;師僧",
    "X64n1260_036:0271c04": "念頭息。草鞋乾曬待秋風。金錫罷遊留靠壁。鸕&#x9DC0;偏",
    "X64n1260_036:0271c05": "愛守空池。鳳凰豈肯棲荊棘。平生肝膽向人傾。相識",
    "X64n1260_036:0271c06": "猶如不相識。",
    "X64n1260_036:0271c07": "[0271c07] 結制上堂。福源今日結制。不得不為諸人議定。第一。",
    "X64n1260_036:0271c08": "從朝至暮舉足下足不得踏著常住地。若踏著常住",
    "X64n1260_036:0271c09": "地。定犯著波羅夷罪。第二。十二時中不得向鼻孔裏",
    "X64n1260_036:0271c10": "出氣。若向鼻孔裏出氣。定犯著波羅夷罪。第三件事",
    "X64n1260_036:0271c11": "且莫說。且莫說。留在七月十五也未遲。甕裏何曾走",
    "X64n1260_036:0271c12": "&#x5374;&#x9F08;。",
    "X64n1260_036:0271c13": "[0271c13] 結制上堂。四月十五日已前。夜短睡不足。四月十五",
    "X64n1260_036:0271c14": "日已後。日長饑有餘。正當四月十五日。福源寺裏禪",
    "X64n1260_036:0271c15": "和子。粥亦足飯亦足睡亦足。游戲圓覺伽藍。安居平",
    "X64n1260_036:0271c16": "等性智。敢問諸人。因甚得到者般田地。薰風入戶自",
    "X64n1260_036:0271c17": "生涼。湖水到門非有意。",
    "X64n1260_036:0271c18": "[0271c18] 恕中慍禪師結夏上堂。雲門云。今月十五入夏也。寒",
    "X64n1260_036:0271c19": "山子作麼生。靈巖道。今月十五入夏也。黑漆桶作麼",
    "X64n1260_036:0271c20": "生。旃檀叢林旃檀圍繞。獅子叢林獅子圍繞。衲僧鼻",
    "X64n1260_036:0271c21": "孔大頭垂。金剛腦後三斤鐵。",
    "X64n1260_036:0271c22": "[0271c22] 了庵欲禪師結夏上堂。本覺今朝結夏。為汝約法三",
    "X64n1260_036:0271c23": "章。一者日裏一餐。二者夜間一寢。三者山門頭佛殿",
    "X64n1260_036:0271c24": "裏東行西行。不得踏破常住磚。卓拄杖下座。",
    "X64n1260_036:0272a01": "[0272a01] 結制上堂。一大藏教束之高閣。長期短期無繩自縛。",
    "X64n1260_036:0272a02": "莫更紛紛紜紜。直須灑灑落落。楊岐一頭驢只有三",
    "X64n1260_036:0272a03": "隻&#x811A;。潘閬倒騎歸。跌殺黃番綽。五味拈來饡秤錘。別",
    "X64n1260_036:0272a04": "有香風滿寥廓。喝。復舉道吾和尚。云高不在絕頂。富",
    "X64n1260_036:0272a05": "不在福嚴。樂不在天堂。苦不在地獄。相識滿天下。知",
    "X64n1260_036:0272a06": "心能幾人。大慧和尚云。高在絕頂。富在福嚴。樂在天",
    "X64n1260_036:0272a07": "堂。苦在地獄。誰知席帽下。元是昔愁人。師云。二大老",
    "X64n1260_036:0272a08": "一人高高處觀之不足。一人低低處平之有餘。唱教",
    "X64n1260_036:0272a09": "門中足可觀光。若約衲僧門下猶欠悟在。本覺又作",
    "X64n1260_036:0272a10": "麼生。但將飯向無心&#x76CC;。自有人提折&#x811A;鐺。",
    "X64n1260_036:0272a11": "[0272a11] 結夏上堂。今朝四月十五。隨分椎鐘擊&#x76B7;。燈籠動地",
    "X64n1260_036:0272a12": "放光。露柱掀天起舞。揭開臨濟三玄。抽&#x5374;雲門一顧。",
    "X64n1260_036:0272a13": "擊拂子。發機須是千鈞弩。",
    "X64n1260_036:0272a14": "[0272a14] 傑峰愚禪師結制示眾。六根不動。千眼頓開。一念纔",
    "X64n1260_036:0272a15": "生。萬機寢削。擊碎祖師關&#x68D9;。掀翻大藏靈文。不墮聲",
    "X64n1260_036:0272a16": "色二途。不立有無知見。當頭俱坐斷。一性自閒閒。何",
    "X64n1260_036:0272a17": "須更用三月安居九旬禁足。晝參夜參。茶裏飯裏。使",
    "X64n1260_036:0272a18": "盡平生氣力。用盡平生伎倆。撐眉努目。咬齒&#x63D1;拳。討",
    "X64n1260_036:0272a19": "得許多生受喫做甚麼。其或未然。太平元是將軍定。",
    "X64n1260_036:0272a20": "不許將軍見太平。",
    "X64n1260_036:0272a21": "[0272a21] 結制示眾。黃面老子二千年前立箇限局。三月安居",
    "X64n1260_036:0272a22": "九旬禁足。&#x5C05;期取證戒殺護生。致使諸方叢林於四",
    "X64n1260_036:0272a23": "月十五日結制。謂之結&#x5374;袋頭。外不放入。內不放出。",
    "X64n1260_036:0272a24": "與麼修行。驢年也未有箇出日。石溪則不然。四月十",
    "X64n1260_036:0272b01": "五結&#x5374;布袋頭。略通一線路。從他入底自入。出底自",
    "X64n1260_036:0272b02": "出。去底自去。來底自來。何故。畢竟水須朝海去。到頭",
    "X64n1260_036:0272b03": "雲定覓山歸。",
    "X64n1260_036:0272b04": "[0272b04] 南石琇禪師結制上堂。世尊掩室因沙。窮則計拙。東",
    "X64n1260_036:0272b05": "山設一家讌。義出豐年。北山者裏。室不掩。讌不設。行",
    "X64n1260_036:0272b06": "則與諸人同行。坐則與諸人同坐。饑則飯。困則寢。自",
    "X64n1260_036:0272b07": "然踏著向上玄關。顯示衲僧巴鼻。洞山五位不用分",
    "X64n1260_036:0272b08": "張。臨濟三玄何勞花擘。正恁麼時。如何是衲僧行履",
    "X64n1260_036:0272b09": "處。拄杖且將閒靠壁。草鞋乾曬待秋風。",
    "X64n1260_036:0272b10": "[0272b10] 結制上堂。以大圓覺為我伽藍。身心安居平等性智。",
    "X64n1260_036:0272b11": "開眼寐語。護生須是殺。殺盡始安居。會得箇中意。鐵",
    "X64n1260_036:0272b12": "船水上浮。誑諕閭閻。直饒總不與麼。亦未是衲僧行",
    "X64n1260_036:0272b13": "履處。且作麼生是衲僧行履處。長短三期俱莫立。饑",
    "X64n1260_036:0272b14": "來喫飯困來眠。雖然。切忌隨徑山舌頭轉。",
    "X64n1260_036:0272b15": "[0272b15] 笑隱訢禪師結夏上堂。據菩薩乘。修寂滅行。同入清",
    "X64n1260_036:0272b16": "淨實相住持。釋迦老子於明鏡中更加繪畫。報國則",
    "X64n1260_036:0272b17": "不然。有時三頭六臂。變現大力魔王。有時日面月面。",
    "X64n1260_036:0272b18": "示應大悲千手眼。三條椽下倒臥橫眠。十字街頭縱",
    "X64n1260_036:0272b19": "橫遊戲。卓拄杖云。若無舉鼎拔山力。千里烏騅不易",
    "X64n1260_036:0272b20": "騎。",
    "X64n1260_036:0272b21": "[0272b21] 結夏上堂。舉天平依和尚行&#x811A;時參西院。常云。莫道",
    "X64n1260_036:0272b22": "會佛法。覓箇舉話人也無。一日西院遙見召云。從依。",
    "X64n1260_036:0272b23": "平舉頭。西院云錯。平行三兩步。西院又云錯。平近前。",
    "X64n1260_036:0272b24": "西院云適來者兩錯。是西院錯。上座錯。平云從依錯。",
    "X64n1260_036:0272c01": "西院云錯。平休去。西院云。且在者裏過夏。待共上座",
    "X64n1260_036:0272c02": "商量者兩錯。平當時便行。住後謂眾云。我當初行&#x811A;",
    "X64n1260_036:0272c03": "時被風吹到思明長老處。連下兩錯。更留我過夏。待",
    "X64n1260_036:0272c04": "共我商量。我不道恁麼時錯。發足南方去時。早知道",
    "X64n1260_036:0272c05": "錯了也。雪竇頌云。禪家流。愛輕薄。滿肚參來用不著。",
    "X64n1260_036:0272c06": "堪悲堪笑天平老。&#x5374;謂當初悔行&#x811A;。錯錯。西院清風",
    "X64n1260_036:0272c07": "頓銷鑠。復。云忽有箇衲僧出云錯。雪竇錯何似天平",
    "X64n1260_036:0272c08": "錯。師云。者一則公案。叢林中商量者多。決斷者少。中",
    "X64n1260_036:0272c09": "峰今日為諸人斷看。一人監主自盜。一人賣賊放贓。",
    "X64n1260_036:0272c10": "一人知而不肯。各與三十拄杖。何也。速則易改。久則",
    "X64n1260_036:0272c11": "難追。",
    "X64n1260_036:0272c12": "[0272c12] 雪嶠信禪師結制上堂。四十年來恁麼行。斬開碧落",
    "X64n1260_036:0272c13": "血腥腥。其中果有希奇事。獅子遊行不問程。稽首燈",
    "X64n1260_036:0272c14": "王如來。普願微塵國土眾生同入般若波羅密門。且",
    "X64n1260_036:0272c15": "道般若波羅密門作麼生入。舉拂子云。鑑。",
    "X64n1260_036:0272c16": "[0272c16] 箬庵問禪師結夏示眾。人皆苦炎熱。我愛夏日長。薰",
    "X64n1260_036:0272c17": "風自南來。殿閣生微&#x51C9;。良久云。大家在者裏。驀拍禪",
    "X64n1260_036:0272c18": "床。須信茫茫煙浪裏。自然別有好商量。",
    "X64n1260_036:0272c19": "[0272c19] 結夏陞座。現成公案。&#x9008;絕&#x8AB5;訛。掉下腰包。大事已辦。",
    "X64n1260_036:0272c20": "佛祖說不到。今日說到。佛祖行不到。今日行到。直得",
    "X64n1260_036:0272c21": "德山臨濟喝似雷轟棒如雨點。到者裏也只得退身",
    "X64n1260_036:0272c22": "三步。十聖三賢罔措。野狐潛&#x89B7;無門。你若錯&#x811A;踏著",
    "X64n1260_036:0272c23": "常住一片磚。便見分身兩段。何況較古較今說長道",
    "X64n1260_036:0272c24": "短。鼓是煽非惑亂人家男女。長期短限者邊那邊。&#x8657;",
    "X64n1260_036:0273a01": "費草鞋消磨歲月。閻老子面前他時打鬼骨臀。且道",
    "X64n1260_036:0273a02": "是甚麼人承受。山僧二十年前向水邊林下撞著箇",
    "X64n1260_036:0273a03": "無面目老漢。水也不曾沾他一滴。今日敢向人天眾",
    "X64n1260_036:0273a04": "前為者老漢出氣。冤家路狹被諸上座逼定。要山僧",
    "X64n1260_036:0273a05": "為眾結夏。結夏且置。你將山僧拄杖安置在什麼處。",
    "X64n1260_036:0273a06": "莫動著。動著則頭破腦裂。卓拄杖云。謹白。",
    "X64n1260_036:0273a07": "[0273a07] 結制上堂。師云。逼胡孫上樹。畫虎成貍。剝名品&#x8318;枝。",
    "X64n1260_036:0273a08": "弄巧成拙。今日三。明日四。枝上生枝。&#x9F69;破話頭。裂碎",
    "X64n1260_036:0273a09": "鼻孔。平地上坑陷人家男女。直饒向未舉以前薦得。",
    "X64n1260_036:0273a10": "猶為立地死漢。諸兄弟。幸不作者般蟲豸。當陽直截",
    "X64n1260_036:0273a11": "一句作麼生道。秋風秋雨寒侵骨。爛葉堆雲且閉門。",
    "X64n1260_036:0273a12": "[0273a12] 結制上堂。曲說直說塵說剎說。三世一時說。舌頭不",
    "X64n1260_036:0273a13": "出口。明眼衲僧向者裏共出隻手。貴圖宗風不墜。師",
    "X64n1260_036:0273a14": "法有據。若只循途守轍。何祇埋沒生平。九旬伊始。聖",
    "X64n1260_036:0273a15": "制初成。打頭不遇作家。到底翻成骨董。要不入者圈",
    "X64n1260_036:0273a16": "繢麼。一句&#x9008;超千百億。六月黃河徹底&#x6C37;。",
    "X64n1260_036:0273a17": "[0273a17] 結制上堂。一法不是有。萬法不是無。不說如來禪。不",
    "X64n1260_036:0273a18": "明祖師意。賓是賓主是主。禮是禮樂是樂。滿面春風",
    "X64n1260_036:0273a19": "潑畫欄。梵王宮殿開深鑰。坐享太平底也少伊不得。",
    "X64n1260_036:0273a20": "提上挈下底也少伊不得。其間設或半肯半不肯。山",
    "X64n1260_036:0273a21": "僧只恁麼放過。雲無心而出岫。水盈科而或流。遇高",
    "X64n1260_036:0273a22": "山而必止。到大海而方休。驀卓拄杖云。長期短限渾",
    "X64n1260_036:0273a23": "閒事。要使人人盡徹頭。",
    "X64n1260_036:0273a24": "[0273a24] 結制上堂。靈雲見桃花。墮坑落塹。香嚴聞擊竹。接響",
    "X64n1260_036:0273b01": "乘&#x8657;。現成田地一任縱橫。十字荒田不揀草。信手拈",
    "X64n1260_036:0273b02": "來是。且道是箇甚麼。天晴日出。雨落地濕。春山疊亂",
    "X64n1260_036:0273b03": "青。春水翻空碧。自是不歸歸便得。見不成。聞不及。擬",
    "X64n1260_036:0273b04": "議不來還劈脊。此時不直究根源。更待當來問彌勒。",
    "X64n1260_036:0273b05": "[0273b05] 林&#x81EF;豫禪師結制上堂。今年結夏不尋常。柴滿堆兮",
    "X64n1260_036:0273b06": "麥滿倉。珍重五湖雲水客。輕搖蒲扇足風&#x51C9;。喝一喝。",
    "X64n1260_036:0273b07": "[0273b07] 牧雲門禪師結夏上堂。天童結夏草鞋高挂。無內無",
    "X64n1260_036:0273b08": "外無高無下。以大圓覺為我伽藍。身心安居平等性",
    "X64n1260_036:0273b09": "智。大眾。以大圓覺為我伽藍。則百億須彌百億日月",
    "X64n1260_036:0273b10": "百億四天下。乃至華藏世界盡無邊香水海。總出不",
    "X64n1260_036:0273b11": "得天童門限。身心安居平等性智。但只饑來喫飯困",
    "X64n1260_036:0273b12": "來打眠。行但行坐但坐。菩提煩惱生死涅槃智慧愚",
    "X64n1260_036:0273b13": "癡真如佛性。當人&#x811A;跟下總不必動著。正恁麼時如",
    "X64n1260_036:0273b14": "何。黃鶯啼綠樹。好聽箇中玄。下座。",
    "X64n1260_036:0273b15": "[0273b15] 弘覺忞禪師結制上堂。乃舉起拄杖云。看看。山僧拄",
    "X64n1260_036:0273b16": "杖頭上橫開寶剎畢集群宗。就中請得毗盧遮那如",
    "X64n1260_036:0273b17": "來為堂頭和尚。盧舍那如來為都監寺。釋迦如來為",
    "X64n1260_036:0273b18": "化主。文殊師利菩薩為首座。彌勒菩薩為維那。觀音",
    "X64n1260_036:0273b19": "菩薩為書記。得大勢菩薩為副寺。普賢菩薩為典座。",
    "X64n1260_036:0273b20": "藥王菩薩為知藏。藥上菩薩為典客。無邊身菩薩為",
    "X64n1260_036:0273b21": "直歲。寂根菩薩為知殿。勇施菩薩為知浴。慧上菩薩",
    "X64n1260_036:0273b22": "為侍者。薩陀波崙菩薩為寮元。地藏菩薩為堂主。善",
    "X64n1260_036:0273b23": "財菩薩為參頭。總十方三世盡空法界。若凡若聖咸",
    "X64n1260_036:0273b24": "皆普入圓覺伽藍之內。各各安居平等性智之中。於",
    "X64n1260_036:0273c01": "是毗盧遮那如來為眾演法曰。護生須是殺。殺盡始",
    "X64n1260_036:0273c02": "安居。會得箇中意。鐵船水上浮。文殊師利菩薩為秉",
    "X64n1260_036:0273c03": "拂小參曰。十方同聚會。箇箇學無為。此是選佛場。心",
    "X64n1260_036:0273c04": "空及第歸。乃召云。大眾。如斯諦信得及去。即今便與",
    "X64n1260_036:0273c05": "諸聖同參。將來次補毗盧遮那如來為大和尚。其或",
    "X64n1260_036:0273c06": "尚留觀聽稍涉遲疑。則諸人自諸人。拄杖子自拄杖",
    "X64n1260_036:0273c07": "子。依舊去聖時遙。正法將滅。九十日內切須自著精",
    "X64n1260_036:0273c08": "彩好。久立珍重。",
    "X64n1260_036:0273c09": "[0273c09] 天童奇禪師結夏上堂。山僧二十年前偶一日冷地",
    "X64n1260_036:0273c10": "裏將三千大千世界所有眾生性命攝在一微塵裏。",
    "X64n1260_036:0273c11": "&#x7ADD;無一人得知。所謂藏山於海。藏舟於壑。夜半有力",
    "X64n1260_036:0273c12": "者負去。寐者不覺耳。今日山僧普告大眾。還信得及",
    "X64n1260_036:0273c13": "麼。如信得及見得徹。便好休去歇去。如信不及見不",
    "X64n1260_036:0273c14": "徹。不妨朝參暮參。一朝參到無參處。遂顧視左右云。",
    "X64n1260_036:0273c15": "始知無處不家山。"
}