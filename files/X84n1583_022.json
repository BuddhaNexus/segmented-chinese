{
    "X84n1583_022:0529a10": "續燈正統卷二十二",
    "X84n1583_022:0529a12": "南海普陀嗣祖沙門西蜀 性統 編集",
    "X84n1583_022:0529a13": "  臨濟宗",
    "X84n1583_022:0529a14": "   大鑑下第二十一世",
    "X84n1583_022:0529a15": "    徑山範禪師法嗣",
    "X84n1583_022:0529a16": "杭州府淨慈斷橋妙倫禪師[0529a16] 台州黃巖徐氏子。母劉。",
    "X84n1583_022:0529a17": "夢月而孕。年十八。落髮永嘉廣慈院。初見谷源道於",
    "X84n1583_022:0529a18": "瑞巖。聞舉麻三斤話。疑之。&#x5FA7;叩諸方。一日於雲居見",
    "X84n1583_022:0529a19": "山堂閱楞嚴。至蚊蟲螻蟻無有言說而能辦事。釋然",
    "X84n1583_022:0529a20": "有省。曰趙州&#x6822;樹子話。可煞直截。然不以語人。旋謁",
    "X84n1583_022:0529a21": "無準於雪竇。準問。從何處來。師曰天台。曰還過得石",
    "X84n1583_022:0529a22": "梁橋麼。師曰。一&#x811A;踏斷了也。自是人呼為斷橋。一日",
    "X84n1583_022:0529a23": "準以狗子因何有業識。令師下語。凡三十轉不契。師",
    "X84n1583_022:0529a24": "曰。可無方便乎。準以真淨所頌示之。師竦然。良久聞",
    "X84n1583_022:0529b01": "板聲。通身汗下。於是脫然無疑。準移育王雙徑。師皆",
    "X84n1583_022:0529b02": "分座。出世祇園。遷瑞巖國清。後主淨慈。[0529b02] 上堂。荊山",
    "X84n1583_022:0529b03": "有玉。獲得者不在荊山。赤水有珠。拾得者不在赤水。",
    "X84n1583_022:0529b04": "衲僧有無位真人。證得者。出入不在面門。驀拈拄杖",
    "X84n1583_022:0529b05": "橫按曰。會麼。幽州江口石人蹲。[0529b05] 上堂。舉慈明室中",
    "X84n1583_022:0529b06": "安一盆水。盆上置一劍。劍畔安一緉草鞋。凡見僧來。",
    "X84n1583_022:0529b07": "便指。擬議便打因緣。頌曰。百華叢裡躍鞭過。俊逸風",
    "X84n1583_022:0529b08": "流有許多。未第儒生偷眼&#x89B0;。滿懷無奈舊愁何。[0529b08] 上",
    "X84n1583_022:0529b09": "堂。德山低頭。夾山點頭。俱胝&#x7AEA;起手指頭。玄沙築破",
    "X84n1583_022:0529b10": "&#x811A;指頭。拈拄杖曰。都來不出山僧拄杖頭。何以見得。",
    "X84n1583_022:0529b11": "卓拄杖曰。一葉落天下秋。[0529b11] 上堂。舉達觀穎曰。七佛",
    "X84n1583_022:0529b12": "是性&#x96B7;。萬法是心奴。且道。主人翁在甚麼處。自喝曰。",
    "X84n1583_022:0529b13": "七佛已下出頭。又自諾曰。各自祗候。師曰。喚七佛為",
    "X84n1583_022:0529b14": "性&#x96B7;。指萬法是心奴。達觀自謂有出身路。及乎自喝",
    "X84n1583_022:0529b15": "自諾。又是奴&#x96B7;邊事。主人翁何曾夢見。大眾要見主",
    "X84n1583_022:0529b16": "人翁麼。以拂子拂一拂曰。曉來一陣春風動。開&#x5FA7;園",
    "X84n1583_022:0529b17": "林百樣華。[0529b17] 將終。與眾入室罷。作手書。辭諸山及魏",
    "X84n1583_022:0529b18": "國公。公饋藥不受。又使人問師曰。師生天台。因甚死",
    "X84n1583_022:0529b19": "淨慈。師答曰。日出東方夜落西。遂嗒然而化。世壽六",
    "X84n1583_022:0529b20": "十一。僧臘四十四。塔於□□□□□。",
    "X84n1583_022:0529b21": "寧波府天童西巖了慧禪師[0529b21] 蓬州羅氏子。垂髫與群",
    "X84n1583_022:0529b22": "兒戲。必喜為佛塔像。一日玉掌山祖燈至其舍。師向",
    "X84n1583_022:0529b23": "之合掌。父母以師資宿契。遂令出家。燈授以般舟三",
    "X84n1583_022:0529b24": "昧。非其志。辭往成都。謁&#x74CC;菴照於昭覺。覺器之。屬令",
    "X84n1583_022:0529c01": "南詢。乃參浙翁琰於徑山。聞高原泉為人徑直。往叩",
    "X84n1583_022:0529c02": "之。適原赴台之瑞巖。師與俱往。一日原問。山河大地。",
    "X84n1583_022:0529c03": "是有是無。師擬開口。原即喝出。復以偈呈原。原曰。沒",
    "X84n1583_022:0529c04": "交涉。師一日偶書白楊示眾語。原閱之笑曰。寫字與",
    "X84n1583_022:0529c05": "做言句儘得。爭奈沒交涉何。師憤然。原曰。汝緣不在",
    "X84n1583_022:0529c06": "此。可往雪竇見準公。師秉命造謁。自陳來歷。準呵曰。",
    "X84n1583_022:0529c07": "熟睡去。既而令充不釐務侍者。一日準謂師曰。&#x89B0;不",
    "X84n1583_022:0529c08": "透處。只在鼻尖頭。道不著處。不離脣皮上。討之則千",
    "X84n1583_022:0529c09": "里萬里。師抗聲曰。將謂有多少。準遷育王。師侍行。盡",
    "X84n1583_022:0529c10": "得其要。逮準移徑山。師居第二座。蘇州牧節齋趙觀",
    "X84n1583_022:0529c11": "文。舉師開法定慧。次遷永嘉能仁江州東林。後至天",
    "X84n1583_022:0529c12": "童。[0529c12] 佛涅槃上堂。拈拄杖召眾曰。黃面瞿曇。乃竺乾",
    "X84n1583_022:0529c13": "猛將。以慈悲為弓矢。以智慧為戈矛。統百萬雄兵。勇",
    "X84n1583_022:0529c14": "不可當。布三百餘陣。勢不可敵。如是四十九年。演出",
    "X84n1583_022:0529c15": "五千餘卷兵書。雖流落人間。未嘗有一字漏泄。因與",
    "X84n1583_022:0529c16": "生死魔軍。為冤為對。遂於跋提河邊。築一巨城。題名",
    "X84n1583_022:0529c17": "涅槃。於其城中。先以紫磨金軀。犒賞諸兵。令其瞻仰",
    "X84n1583_022:0529c18": "取足。再三撫諭。而又散以八斛四斗珍珠。其謀意無",
    "X84n1583_022:0529c19": "他。必欲普與盡大地眾生。打破生死牢關。共行通天",
    "X84n1583_022:0529c20": "活路。得到大安隱大解脫場而後已。豈謂二千餘載。",
    "X84n1583_022:0529c21": "猶未遂其志。未奏其功。山僧既知其力盡計窮。不免",
    "X84n1583_022:0529c22": "&#x39DE;劍相助去也。以拄杖畫一畫曰。四海浪平龍睡穩。",
    "X84n1583_022:0529c23": "九天雲淨鶴飛高。[0529c23] 芙蓉長老至上堂。舉唐芙蓉訓。",
    "X84n1583_022:0529c24": "訪實性大師。實性上堂。右邊拈拄杖。向左邊曰。若不",
    "X84n1583_022:0530a01": "是芙蓉師兄。也大難委悉話。頌曰。陪盡老精神。杯盤",
    "X84n1583_022:0530a02": "越樣新。誰知村店酒。難勸玉樓人。[0530a02] 舉泐潭常面壁",
    "X84n1583_022:0530a03": "坐。南泉至乃撫常背。常曰阿誰。泉曰普願。常曰如何。",
    "X84n1583_022:0530a04": "泉曰。也尋常。常曰。汝何多事因緣。頌曰。面壁堆危引",
    "X84n1583_022:0530a05": "客過。問誰那更問如何。道尋常已成多事。檢點儂家",
    "X84n1583_022:0530a06": "事更多。[0530a06] 依妙峰於靈隱時。&#x751E;題兩廊畫壁曰。幸是",
    "X84n1583_022:0530a07": "十方無壁落。誰將五彩畫&#x8657;空。善財眼裡生華&#x7796;。去",
    "X84n1583_022:0530a08": "&#x5374;一重又一重。晚年退居幻智菴。將終。戒執事已。問",
    "X84n1583_022:0530a09": "曰。今何時。對曰。二鼓矣。遂放身而逝。實宋理宗景定",
    "X84n1583_022:0530a10": "壬戌三月十一日也。壽六十五。夏四十七。",
    "X84n1583_022:0530a11": "杭州府靈隱退耕寧禪師[0530a11] 初住嘉興崇聖。次遷蘇之",
    "X84n1583_022:0530a12": "報恩慧日承天萬壽。後遷靈隱。上堂。目前無法。意在",
    "X84n1583_022:0530a13": "目前。雨餘山色翠。風暖鳥聲喧。拍禪&#x7240;曰。堪笑老胡",
    "X84n1583_022:0530a14": "無轉智。少室峰前坐九年。[0530a14] 上堂。舉石門因僧問。年",
    "X84n1583_022:0530a15": "窮歲盡時如何。門曰。東村王老夜燒錢。師曰。王老燒",
    "X84n1583_022:0530a16": "錢。言端語端。綿包特石。鐵裹泥團。[0530a16] 上堂。極目千峰",
    "X84n1583_022:0530a17": "鎖翠。滿空柳絮飛綿。可憐無位真人。一向草宿露眠。",
    "X84n1583_022:0530a18": "啞。三春看又過。何日是歸年。[0530a18] 舉僧問趙州。和尚何",
    "X84n1583_022:0530a19": "姓。州曰常州有。曰甲子多少。州曰蘇州有。頌曰。蘇州",
    "X84n1583_022:0530a20": "有常州有。三月江南啼鷓鴣。堪笑有年無德漢。被人",
    "X84n1583_022:0530a21": "拶著強分&#x758E;。[0530a21] 舉巖頭問欽山。如何是真言。欽曰南",
    "X84n1583_022:0530a22": "無佛陀耶。頌曰。隨機有問隨機答。不是禪兮不是玄。",
    "X84n1583_022:0530a23": "後代無端翻譯出。&#x5374;將梵語作唐言。",
    "X84n1583_022:0530a24": "寧波府天童別山祖智禪師[0530a24] 蜀順慶楊氏子。年十四",
    "X84n1583_022:0530b01": "得度。初聞僧誦華嚴彌勒樓閣入已還閉。遂恍如夢",
    "X84n1583_022:0530b02": "覺。便得頌靈雲見桃花因緣。有萬綠叢中紅一點幾",
    "X84n1583_022:0530b03": "人歡喜幾人愁之句。&#x5FA7;叩浙翁琰無際派高原泉淳",
    "X84n1583_022:0530b04": "菴淨妙峰善諸老。最後見無準於雪竇。準知是法器。",
    "X84n1583_022:0530b05": "待之彌峻。時或棒喝交下。一語不少貸。師擬對。&#x8F19;噤",
    "X84n1583_022:0530b06": "不能發。繇是知解都喪。久之作而言曰。吾生平伎倆",
    "X84n1583_022:0530b07": "皆死法也。今見此翁。始行活路。既而準移徑山。命師",
    "X84n1583_022:0530b08": "分座。宋嘉熙戊戌。出住洞庭天王。寶祐丙辰。天童燬。",
    "X84n1583_022:0530b09": "州帥吳公潛奏師道行。師被旨。&#x643A;一囊一&#x76CB;至。縛茆",
    "X84n1583_022:0530b10": "以居。寧郡久不雨。師禱之&#x8F19;應。繇是人情奔湊。不三",
    "X84n1583_022:0530b11": "年百廢具舉。天童始還舊觀。[0530b11] 上堂。舉世尊將入涅",
    "X84n1583_022:0530b12": "槃。文殊請再轉法輪。世尊咄曰。吾四十九年。未嘗說",
    "X84n1583_022:0530b13": "一字。汝請吾再轉法輪。是吾曾轉法輪耶公案。頌曰。",
    "X84n1583_022:0530b14": "老漢平生大脫空。將無作有誑盲聾。臨行一語方真",
    "X84n1583_022:0530b15": "實。也是闍黎飯後鐘。[0530b15] 景定庚申九月旦。忽示眾曰。",
    "X84n1583_022:0530b16": "雲澹月華新。木脫山露骨。有天有地來。幾箇眼睛活。",
    "X84n1583_022:0530b17": "有省問者。師曰。不及相見。各自努力。越十日。夜分呼",
    "X84n1583_022:0530b18": "侍者囑後事。叉手而寂。壽六十有八。夏五十四。塔全",
    "X84n1583_022:0530b19": "身於中峰密菴窣堵波之右。",
    "X84n1583_022:0530b20": "福州府雪峰環溪一禪師[0530b20] 舉大通智勝佛。十劫坐道",
    "X84n1583_022:0530b21": "場。佛法不現前。不得成佛道話。頌曰。劫初鑄就毗盧",
    "X84n1583_022:0530b22": "印。古篆雕蟲尚宛然。堪笑堪悲人不識。&#x5374;嫌字畫不",
    "X84n1583_022:0530b23": "完全。[0530b23] 題憨布袋讚曰。逢人乞一文。袋裡敵國富。不",
    "X84n1583_022:0530b24": "是下生遲。嫌佛不肯做。[0530b24] 舉即心即佛話。頌曰。即心",
    "X84n1583_022:0530c01": "即佛。砒霜狼毒。起死回生。不消一服。",
    "X84n1583_022:0530c02": "寧波府天童月坡明禪師[0530c02] 舉僧問雲門。久雨不晴時",
    "X84n1583_022:0530c03": "如何。門曰劄。師頌曰。雲門者一劄。吹毛光透匣。若不",
    "X84n1583_022:0530c04": "是張華。徒勞眼眨眨。[0530c04] 舉良遂參麻谷因緣。頌曰。&#x643A;",
    "X84n1583_022:0530c05": "鋤不顧。便好回去。誰人敢道。你是座主。[0530c05] 舉離四句",
    "X84n1583_022:0530c06": "絕百非話。頌曰。離四句絕百非。遞相推過幾曾知。者",
    "X84n1583_022:0530c07": "僧擔一擔懵懂。換得兩頭淈[泳-永+盾]歸。[0530c07] 舉熏風自南來",
    "X84n1583_022:0530c08": "殿閣生微&#x51C9;公案。頌曰。賣扇老婆手遮日。一種風流",
    "X84n1583_022:0530c09": "出當家。說與途中未歸客。何須向外喫波吒。",
    "X84n1583_022:0530c10": "寧波府雪竇希叟紹曇禪師[0530c10] 西蜀人。出世佛隴。上堂。",
    "X84n1583_022:0530c11": "僧問。向上宗乘事若何。師曰。簷頭滴滴。分明歷歷。乃",
    "X84n1583_022:0530c12": "曰。西子湖邊泛渺茫。一堤寒綠鎖垂楊。誰知業債難",
    "X84n1583_022:0530c13": "&#x8FEF;避。開眼隨人入鑊湯。到者裡。如何即得。擬欲爛煨",
    "X84n1583_022:0530c14": "黃獨。不顧紫泥。未免蹈古人&#x811A;跡。擬欲關空鎖夢。塞",
    "X84n1583_022:0530c15": "路斷橋。又恐坐在葛藤窠裡。不如隨分納些些。俯順",
    "X84n1583_022:0530c16": "時宜去也。拈拄杖曰。&#x7AEA;窮三際。橫&#x4E98;十方。靠拄杖曰。",
    "X84n1583_022:0530c17": "碧眼黃頭會不得。野梅風定暗浮香。[0530c17] 上堂。三月春",
    "X84n1583_022:0530c18": "云暮。韶華似酒濃。鶯啼楊柳雨。蝶弄海棠風。若作境",
    "X84n1583_022:0530c19": "會。過山尋蟻&#x8FF9;。不作境會。度水覓魚蹤。畢竟如何。故",
    "X84n1583_022:0530c20": "鄉歸路遠。日暮泣途窮。[0530c20] 住雪竇上堂。一宿覺三擔",
    "X84n1583_022:0530c21": "土。&#x811A;未跨門。丰骨已露。等閒舉一步。危徑結寒華。信",
    "X84n1583_022:0530c22": "彩示一機。斷崖飛瀑布。雖然。要跨乳峰門即易。要入",
    "X84n1583_022:0530c23": "乳峰室即難。何故。鴻飛冥冥。弋人何慕。[0530c23] 上堂。發得",
    "X84n1583_022:0530c24": "一機活。出得一言當。萬里無片雲。青天合喫棒。不待",
    "X84n1583_022:0531a01": "春風著意開。暗香已在梅花上。[0531a01] 舉僧問南泉。師居",
    "X84n1583_022:0531a02": "方丈。將何指南。泉曰。昨夜三更失&#x5374;牛。天明起來失",
    "X84n1583_022:0531a03": "&#x5374;火話。頌曰。奴顏婢膝走人間。羞見羊裘七里灘。文",
    "X84n1583_022:0531a04": "叔雖為天子貴。子陵元作故人看。 寄天童偈曰。翁",
    "X84n1583_022:0531a05": "翁八十再生牙。爛嚼&#x8657;空吐出查。撒向玲瓏巖畔樹。",
    "X84n1583_022:0531a06": "枝枝葉葉是曇華。",
    "X84n1583_022:0531a07": "福州府雪峰絕岸可湘禪師[0531a07] 舉僧問曹山。雪覆千山。",
    "X84n1583_022:0531a08": "為甚麼孤峰不白。山曰。須知有異中異。曰如何是異",
    "X84n1583_022:0531a09": "中異。山曰。不墮諸山色。頌曰。言中彼此帶幽玄。盡向",
    "X84n1583_022:0531a10": "言中辨正偏。孤負一條官驛路。茫茫沉在月明前。",
    "X84n1583_022:0531a11": "[0531a11] 舉僧問歸宗。如何是玄旨。宗曰。無人能會。曰向者如",
    "X84n1583_022:0531a12": "何。宗曰。有向即乖。曰不向者如何。宗曰。誰求玄旨。又",
    "X84n1583_022:0531a13": "曰。去。無汝用心處。曰豈無方便門。令學人得入。宗曰。",
    "X84n1583_022:0531a14": "觀音妙智力。能救世間苦。曰如何是觀音妙智力。宗",
    "X84n1583_022:0531a15": "敲鼎&#x8462;三下曰。子還聞麼。曰聞。宗曰。我何不聞。僧無",
    "X84n1583_022:0531a16": "語。宗以棒&#x8D82;下。頌曰。三聲鼎&#x8462;普門開。苦海勞生喚",
    "X84n1583_022:0531a17": "不回。九十春光今已半。空飛華片點莓苔。[0531a17] 漁浦接",
    "X84n1583_022:0531a18": "待偈曰。吳山那畔越山前。有飯充饑有榻眠。到此便",
    "X84n1583_022:0531a19": "能休歇去。帝鄉猶隔一潮船。",
    "X84n1583_022:0531a20": "紹興府光孝石室輝禪師[0531a20] 上堂。舉城東老姥與佛同",
    "X84n1583_022:0531a21": "生。不欲見佛公案。頌曰。平生不願佛相逢。十指尖頭",
    "X84n1583_022:0531a22": "現紺容。夾路桃花風雨後。馬蹄何處避殘紅。",
    "X84n1583_022:0531a23": "台州府國清靈叟源禪師[0531a23] 上堂。舉僧問趙州。真如凡",
    "X84n1583_022:0531a24": "聖皆是夢言。如何是真言。州曰。唵部臨[口*癹]。師曰。趙州",
    "X84n1583_022:0531b01": "禪只在口皮邊。看他與麼。也是喚鐘作甕。忽有問國",
    "X84n1583_022:0531b02": "清。&#x5374;向他道。饑時但喫飯。且道。與古人是同是別。良",
    "X84n1583_022:0531b03": "久曰。西天梵語。此土唐言。[0531b03] 上堂。炎自炎。&#x51C9;自&#x51C9;。法",
    "X84n1583_022:0531b04": "無二法。不用商量。只如人人鼻孔在面上。則固是知",
    "X84n1583_022:0531b05": "有。我更問你。別沼荷香。何似深村稻香。[0531b05] 防意如城",
    "X84n1583_022:0531b06": "偈曰。六門長鎖舊封疆。已是攀緣萬慮忘。昨夜貧家",
    "X84n1583_022:0531b07": "忽遭劫。元來禍起自蕭牆。[0531b07] 守口如瓶偈曰。明明只",
    "X84n1583_022:0531b08": "在鼻孔下。動著無非是禍門。直下放教如木[木*突]。青天",
    "X84n1583_022:0531b09": "白日怒雷奔。",
    "X84n1583_022:0531b10": "九江府廬山東林指南直禪師[0531b10] 送僧還成都偈曰。智",
    "X84n1583_022:0531b11": "不到處道一句。一句當機便到家。宿鷺亭前風擺柳。",
    "X84n1583_022:0531b12": "錦官城畔雨催華。",
    "X84n1583_022:0531b13": "靈隱薰禪師法嗣",
    "X84n1583_022:0531b14": "杭州府淨慈愚極慧禪師[0531b14] 參石田於靈隱。隱一日室",
    "X84n1583_022:0531b15": "中舉雲門念七話。連舉十數轉。無人下語。忽有一僧。",
    "X84n1583_022:0531b16": "纔跨門。田遽曰。雪峰輥毬。師侍旁豁然領情。遂衝口",
    "X84n1583_022:0531b17": "說偈曰。雲門念七。雪峰輥毬。白蘋紅蓼。明月孤舟。田",
    "X84n1583_022:0531b18": "頷之。[0531b18] 住北禪日。謝劍南儒藏主。雲谷慶藏主。無則",
    "X84n1583_022:0531b19": "珍藏主。上堂。舉白雲開堂拈香曰。眾中衣&#x76CB;道友。有",
    "X84n1583_022:0531b20": "一言半句利益我者。同伸報謝。山僧乍住。二三故人",
    "X84n1583_022:0531b21": "遠來相訪。又非一言半句者此。豈無片香以為供養。",
    "X84n1583_022:0531b22": "燒楓香。是著菩提邊事。燒黃熟。是著說佛說祖邊事。",
    "X84n1583_022:0531b23": "而今猛&#x712B;一爐。也要盡大地人知道。浙西管內嘉興",
    "X84n1583_022:0531b24": "府川原道地。且道。燒底是甚麼香。良久曰。不下閤。",
    "X84n1583_022:0531c01": "[0531c01] 送寧禪人偈曰。心未寧時為汝安。落花小雨釀春寒。",
    "X84n1583_022:0531c02": "斷橋流水孤山路。楊柳絲絲拂&#x7575;欄。",
    "X84n1583_022:0531c03": "杭州府中竺雪屋珂禪師[0531c03] 上堂。枯桑知天風。海水知",
    "X84n1583_022:0531c04": "天寒。且道。衲僧知箇甚麼。知道飯是米做。直饒恁麼。",
    "X84n1583_022:0531c05": "閻羅老子。索飯錢有日在。[0531c05] 師以宋鼎既遷。即謝寺",
    "X84n1583_022:0531c06": "事。金山賢默菴雅知師。且尊其道行。時元兵下江南。",
    "X84n1583_022:0531c07": "默菴被總兵伯顏。&#x8107;置幕中。從至武林。默菴言於伯",
    "X84n1583_022:0531c08": "顏。請師住靈隱。親持請疏扣門。師抽關露半面問曰。",
    "X84n1583_022:0531c09": "汝為誰。默菴曰。和尚故人某甲也。師落關曰。我不識",
    "X84n1583_022:0531c10": "你。&#x8462;師雖處世外。而以忠節自持。故不屑靈隱之命",
    "X84n1583_022:0531c11": "(斷江恩有詩曰。雪屋今亡四十年。高風凜凜尚依然。伯顏丞相拜&#x7240;下。不肯為渠來冷泉)。",
    "X84n1583_022:0531c12": "徑山沖禪師法嗣",
    "X84n1583_022:0531c13": "福州府神光北山隆禪師[0531c13] 示眾。即心即佛。有水有竹",
    "X84n1583_022:0531c14": "屋便好。非心非佛。不襪不冠身自繇。不是心不是佛",
    "X84n1583_022:0531c15": "不是物。閒倚闌干立清曉。紅芭蕉引碧牽牛。[0531c15] 禮鏡",
    "X84n1583_022:0531c16": "清塔偈曰。慣問門前甚麼聲。池蛙笑汝自蛙鳴。年來",
    "X84n1583_022:0531c17": "荒&#x5374;天華寺。正令方纔一半行。",
    "X84n1583_022:0531c18": "□□府高臺此山應禪師[0531c18] 上堂。舉大隨菴側有一龜。",
    "X84n1583_022:0531c19": "僧問。一切眾生皮裹骨。者箇眾生因甚骨裹皮。隨拈",
    "X84n1583_022:0531c20": "草履覆龜背上。僧無語。師頌曰。休將皮骨強分張。得",
    "X84n1583_022:0531c21": "六藏時且六藏。隻履盡情都&#x8462;了。者僧無事可思量。",
    "X84n1583_022:0531c22": "寧波府天童簡翁敬禪師[0531c22] 上堂。舉大梅即心即佛話。",
    "X84n1583_022:0531c23": "頌曰。郎心葉薄妾&#x6C37;清。郎說黃金妾不應。假使偶然",
    "X84n1583_022:0531c24": "通一笑。半生誰信守孤燈。[0531c24] 舉文殊問菴提遮女。生",
    "X84n1583_022:0532a01": "以何為義話。頌曰。問處分明答處端。當機覿面不相",
    "X84n1583_022:0532a02": "謾。死生生死元無際。月上青天玉一團。",
    "X84n1583_022:0532a03": "育王照禪師法嗣",
    "X84n1583_022:0532a04": "湖州府道場龍源介清禪師[0532a04] 福州長溪王氏子。得度",
    "X84n1583_022:0532a05": "於義興法藏齊。造育王謁寂&#x7A93;。入室契旨。典侍司。復",
    "X84n1583_022:0532a06": "掌藏鑰。出世四明壽國。遷開壽。遷道場。上堂。三春云",
    "X84n1583_022:0532a07": "暮。綠暗紅稀。動為境轉。靜為法迷。不以色&#x8462;。不以聲",
    "X84n1583_022:0532a08": "騎。風前閒聽杜鵑啼。[0532a08] 上堂。終日忙忙。那事無妨。顯",
    "X84n1583_022:0532a09": "而不露。隱而不藏。大眾且道。如何是隱而不藏底道",
    "X84n1583_022:0532a10": "理。玉梅結子浮青樹。石筍抽條上綠&#x7A93;。",
    "X84n1583_022:0532a11": "大鑑下第二十二世",
    "X84n1583_022:0532a12": "育王珙禪師法嗣",
    "X84n1583_022:0532a13": "蘇州府崑山薦嚴竺元妙道禪師[0532a13] 寧海陳氏子。幼患",
    "X84n1583_022:0532a14": "右目。母&#x643A;禱觀音像。師仰見像之右目。有小蛛窠。乃",
    "X84n1583_022:0532a15": "為揭去。目患遂愈。父母以為於佛有緣。俾投杭之六",
    "X84n1583_022:0532a16": "和正嚴得度。嚴令學百法論。師曰。一法不學。學百法",
    "X84n1583_022:0532a17": "乎。遂謁育王橫川珙。一日聞舉乾屎橛話。豁然大悟。",
    "X84n1583_022:0532a18": "呈偈曰。雲門乾屎橛。光明照十方。鄮峰纔發足。五日",
    "X84n1583_022:0532a19": "到錢塘。珙謂眾曰。此子再來人也。至元己丑。出主邑",
    "X84n1583_022:0532a20": "之慈源。遷崑山薦嚴。一晚與眾會茶。舉東坡訪玉泉。",
    "X84n1583_022:0532a21": "泉問大儒高姓。士曰姓秤。泉曰是甚麼秤。士曰稱天",
    "X84n1583_022:0532a22": "下長老底秤。泉喝一喝曰。且道者一喝重多少。士無",
    "X84n1583_022:0532a23": "語。師命眾代語。時別源源遽起剪燭。了堂一咳[口*敕]一",
    "X84n1583_022:0532a24": "聲。師笑曰。源藏主剪燭。一侍者咳[口*敕]。一僧請師自代。",
    "X84n1583_022:0532b01": "師曰。洎不過此。又一晚新古帆上方丈。請益趙州無",
    "X84n1583_022:0532b02": "字話。師厲聲曰。夜深下去。古帆歸堂惡發曰。不與我",
    "X84n1583_022:0532b03": "說便休。何用見瞋。或以告師。師曰。他向後自悟去在。",
    "X84n1583_022:0532b04": "古帆聞之。當下廓然。 仁宗詔陞黃巖鴻福。賜號定",
    "X84n1583_022:0532b05": "慧圓明。延祐丙辰。淨慈靈隱兩剎。爭欲致之。俱不就。",
    "X84n1583_022:0532b06": "年逾七十。懷紫籜之幽絕。乃往終焉。",
    "X84n1583_022:0532b07": "江寧府保寧古林清茂禪師[0532b07] 年十三。為大僧。聆老宿",
    "X84n1583_022:0532b08": "舉高菴勵僧語。不覺洟淚交下。乃知有出生死超聖",
    "X84n1583_022:0532b09": "凡一著子。淬志參訪。&#x5FA7;歷門庭。橫川居育王。師往叩。",
    "X84n1583_022:0532b10": "鎚拂之下。始知觸淨。出世吳之開元。遷鄱陽永福。後",
    "X84n1583_022:0532b11": "主金陵保寧。[0532b11] 上堂。僧問。毛吞巨海。芥納須彌。是衲",
    "X84n1583_022:0532b12": "僧分上事。不是衲僧分上事。師曰。拈&#x5374;門前大案山。",
    "X84n1583_022:0532b13": "曰鯨吞海水盡。露出珊瑚枝。師曰。金剛腦後鐵蒺藜。",
    "X84n1583_022:0532b14": "曰只如教中道。我得無諍三昧。人中最為第一。如何",
    "X84n1583_022:0532b15": "是無諍三昧。師曰。放你三十棒。曰仁義盡從貧處斷。",
    "X84n1583_022:0532b16": "世情偏向有錢家。師曰。知恩者少。負恩者多。[0532b16] 問。記",
    "X84n1583_022:0532b17": "得昔日舉上座到瑯琊。問近離甚處。舉曰兩浙。琊曰。",
    "X84n1583_022:0532b18": "船來陸來。舉曰船來。琊曰。船在甚處。舉曰埠下。意旨",
    "X84n1583_022:0532b19": "如何。師曰。開口見膽。曰瑯琊云不涉程途一句作麼",
    "X84n1583_022:0532b20": "生道。如何是不涉程途底句。師曰。前不構村。後不迭",
    "X84n1583_022:0532b21": "店。曰只如舉上座以坐具摵云。杜撰長老如麻似粟。",
    "X84n1583_022:0532b22": "又作麼生。師曰。焦&#x750E;打著連底凍。曰後來瑯琊問侍",
    "X84n1583_022:0532b23": "者。此是甚麼人。者曰舉上座。瑯琊遂親下旦過問云。",
    "X84n1583_022:0532b24": "莫是舉師叔麼。莫怪適來相觸忤。作麼生是觸忤處。",
    "X84n1583_022:0532c01": "師曰。爛泥裡有刺。曰舉喝云。長老何年到汾陽。我在",
    "X84n1583_022:0532c02": "浙中早聞你名。見解如此。何得名喧宇宙。瑯琊遂作",
    "X84n1583_022:0532c03": "禮曰。某甲罪過。那裡是他罪過處。師曰。若不登樓望。",
    "X84n1583_022:0532c04": "焉知滄海深。曰後來大慧道。二老相見如日月麗天。",
    "X84n1583_022:0532c05": "龍象蹴踏。未審還端的也無。師曰。土上加泥又一重。",
    "X84n1583_022:0532c06": "曰瑯琊後遇慈明舉此話。明曰。舉見處纔能自了。而",
    "X84n1583_022:0532c07": "汝負墮。如何為人。為復肯伊不肯伊。師曰。一點水墨",
    "X84n1583_022:0532c08": "兩處成龍。曰可謂龍得水時添意氣。虎逢山勢長威",
    "X84n1583_022:0532c09": "獰。師曰。無人處斫額望汝。[0532c09] 問。如何是佛。師曰。釘釘",
    "X84n1583_022:0532c10": "膠黏。曰如何是祖師西來意。師曰。蟻子不食鐵。曰如",
    "X84n1583_022:0532c11": "何是正中偏。師曰。草滿法堂。曰如何是偏中正。師曰。",
    "X84n1583_022:0532c12": "苔封古殿。曰如何是正中來。師曰。獮猴帶席帽。曰如",
    "X84n1583_022:0532c13": "何是兼中至。師曰。日上月下。曰如何是兼中到。師曰。",
    "X84n1583_022:0532c14": "截水停輪。曰五位君臣蒙指示。夜明簾外事如何。師",
    "X84n1583_022:0532c15": "曰。&#x8D82;曉不歸家。黃昏候日出。[0532c15] 上堂。若說佛法供養",
    "X84n1583_022:0532c16": "大眾。未免鬚眉墮落。若說世法供養大眾。入地獄如",
    "X84n1583_022:0532c17": "箭射。去此二途。畢竟說箇甚麼。三寸舌頭無用處。一",
    "X84n1583_022:0532c18": "雙空手不成拳。[0532c18] 小參。舉僧問靈雲。如何是佛法大",
    "X84n1583_022:0532c19": "意。靈曰。臨鴆砧井底種林檎。僧曰。學人不會。靈曰。今",
    "X84n1583_022:0532c20": "年桃李貴。一顆值千金。大慧道。者箇公案。從古至今。",
    "X84n1583_022:0532c21": "無人拈出。山僧不惜口業。更為諸人註破。臨鴆砧臨",
    "X84n1583_022:0532c22": "鴆砧。井底種林檎。今年桃李貴。一顆值千金。師曰。大",
    "X84n1583_022:0532c23": "眾。靈雲答者僧話。且道與臨濟在黃檗問佛法的的",
    "X84n1583_022:0532c24": "大意。三度喫六十拄杖。是同是別。若道是同。法無同",
    "X84n1583_022:0533a01": "相。若道是別。佛法豈有兩般。常愛大慧道。我者裡蚌",
    "X84n1583_022:0533a02": "蛤禪。開著口便見心肝五臟。只者便是。雖然。也是大",
    "X84n1583_022:0533a03": "都城裡撮馬糞漢。[0533a03] 小參。古人道。九旬禁足魚遊網。",
    "X84n1583_022:0533a04": "三月安居鳥入籠。生殺盡時蠶作繭。如何透得者三",
    "X84n1583_022:0533a05": "重。卓拄杖曰。將成九仞之山。不進一簣之土。[0533a05] 開元",
    "X84n1583_022:0533a06": "入寺小參。舉雪峰問德山。從上諸聖以何法示人。山",
    "X84n1583_022:0533a07": "曰。我宗無語句。亦無一法為人。後有僧問雪峰。和尚",
    "X84n1583_022:0533a08": "見德山。得箇甚麼便休去。峰曰。我當時空手去空手",
    "X84n1583_022:0533a09": "歸。五祖拈曰。如今說向透未過者。有兩人從東京來。",
    "X84n1583_022:0533a10": "問伊近離何處。&#x5374;曰蘇州。便問。蘇州事如何。伊曰。一",
    "X84n1583_022:0533a11": "切尋常。雖然。謾山僧不過。何故。只為語音不同。畢竟",
    "X84n1583_022:0533a12": "如何。蘇州菱邵伯藕。師曰。從門入者不是家珍。自己",
    "X84n1583_022:0533a13": "流來還同瓦礫。老東山依模脫墼。殊不知二大老正",
    "X84n1583_022:0533a14": "是食飽傷心。雖然。既是東京來。因甚&#x5374;說蘇州話。",
    "X84n1583_022:0533a15": "[0533a15] 上堂。舉洞山冬夜喫&#x83D3;子次。問泰首座曰。有一物上。",
    "X84n1583_022:0533a16": "拄天下拄地。黑似漆。常在動用中。動用中收不得。過",
    "X84n1583_022:0533a17": "在甚麼處。泰曰。過在動用中。山遂喚侍者。掇退&#x83D3;桌。",
    "X84n1583_022:0533a18": "師曰。者箇說話。在今諸方。每至冬夜。未&#x751E;不拈出註",
    "X84n1583_022:0533a19": "解一上。然於正文。未曾道著一句。有底道。洞山只見",
    "X84n1583_022:0533a20": "錐頭利。不見鑿頭方。抑屈人作麼。有底道。泰首座不",
    "X84n1583_022:0533a21": "得&#x83D3;子喫。要且盡大地人皆不得喫。成人者少。敗人",
    "X84n1583_022:0533a22": "者多。殊不知。洞山有偏正回互不犯底手&#x811A;。直饒泰",
    "X84n1583_022:0533a23": "首座道不在動用中。也不得他&#x83D3;子喫在。良久曰。水",
    "X84n1583_022:0533a24": "流黃葉來何處。牛帶寒鴉過別村。[0533a24] 除夕小參。今夜",
    "X84n1583_022:0533b01": "年盡月盡日盡。世事悠悠。何時是盡。明朝年新月新",
    "X84n1583_022:0533b02": "日新。千變萬化。又見重新。所以道。窮則變。變則通。垂",
    "X84n1583_022:0533b03": "鉤四海只釣獰龍。三千威儀。八萬細行。諸人固是不",
    "X84n1583_022:0533b04": "知。若得聲和響順。各守祖父田園。知道飯是米做。免",
    "X84n1583_022:0533b05": "向瞎驢邊滅&#x5374;吾宗。卓拄杖曰。從前汗馬無人識。只",
    "X84n1583_022:0533b06": "要重論&#x8462;代功。[0533b06] 永福入寺小參。紅塵&#x9599;市。十字街",
    "X84n1583_022:0533b07": "頭。百草頭邊。孤峰頂上。若作佛法商量。入地獄如箭",
    "X84n1583_022:0533b08": "射。直得萬機休罷。千聖不&#x643A;。聲前非聲。色後非色。檢",
    "X84n1583_022:0533b09": "點將來。正是髑髏前妄想。借使打破髑髏。揭&#x5374;腦&#x8462;。",
    "X84n1583_022:0533b10": "踢倒須彌。踏翻大海。&#x811A;跟下推勘得出。也是落七落",
    "X84n1583_022:0533b11": "八。通方上士。出格高人。除非自作生涯。終不守他窠",
    "X84n1583_022:0533b12": "窟。現前大眾。冀善參詳。山僧二千里水陸間關。來此",
    "X84n1583_022:0533b13": "聚頭。不為別事。[0533b13] 冬至重建寢堂小參。豁開戶&#x7257;。重",
    "X84n1583_022:0533b14": "新舊日規模。當軒者誰。坐斷聖凡途轍。碧眼胡僧罔",
    "X84n1583_022:0533b15": "措。釋迦彌勒猶是他奴。燈籠露柱掀眉。文殊普賢權",
    "X84n1583_022:0533b16": "作走使。描不成&#x7575;不就。撲落非他物。華簇簇錦簇簇。",
    "X84n1583_022:0533b17": "縱橫不是塵。逴得便去。山河并大地。踏著便瞋。全露",
    "X84n1583_022:0533b18": "法王身。自古自今。說玄說妙。緇素不分者。如稻麻竹",
    "X84n1583_022:0533b19": "葦。就理就事。變通逸格者。能有幾人。伶俐漢沒窠臼。",
    "X84n1583_022:0533b20": "知是般事便休。且道。知底是甚麼事。寒來暑往。陰極",
    "X84n1583_022:0533b21": "陽生。庭前玉樹華開早。也勝東山水上行。卓拄杖。喝",
    "X84n1583_022:0533b22": "一喝。[0533b22] 上堂。舉育王夜參曰。少室無門戶。如何便得",
    "X84n1583_022:0533b23": "通。夜深寧耐立。聽我話西東。師召大眾。也有權。也有",
    "X84n1583_022:0533b24": "實。也有照。也有用。只是不得恁麼會。珍重。[0533b24] 除夕小",
    "X84n1583_022:0533c01": "參。一年三百六十日。今夜方始到頭。是汝諸人。於自",
    "X84n1583_022:0533c02": "己分上事。亦須知有到頭時節。若未得到頭。直須向",
    "X84n1583_022:0533c03": "前決擇。豈不見。大隨參七十餘員善知識。具大眼目",
    "X84n1583_022:0533c04": "者。只一二人。且如何是具大眼目者。五祖海上參尋",
    "X84n1583_022:0533c05": "數十員尊宿。洎至浮山圓鑑會中。直是開口不得。後",
    "X84n1583_022:0533c06": "到白雲。&#x9F69;破一箇鐵酸&#x9940;。方得百味具足。遂云。華發",
    "X84n1583_022:0533c07": "&#x9DC4;冠媚早秋。誰人解染紫絲頭。有時風動頻相倚。似",
    "X84n1583_022:0533c08": "向&#x5826;前&#x9B2C;不休。喝一喝曰。修心未到無心地。萬種千",
    "X84n1583_022:0533c09": "般逐水流。[0533c09] 保寧入院小參。當軒大坐。百&#x5E00;千重。一",
    "X84n1583_022:0533c10": "句全提。該天括地。佛眼&#x89B0;不見。海口難宣。今古不同",
    "X84n1583_022:0533c11": "途。凡聖罔測。直得麒麟現瑞。鳳凰來儀。山色呈祥。人",
    "X84n1583_022:0533c12": "煙&#x894D;遝。其奈梁寶公蹉過達磨。雖曰觀音大士傳佛",
    "X84n1583_022:0533c13": "心印。畢竟不識者箇消息。是汝諸人還猛省麼。卓拄",
    "X84n1583_022:0533c14": "杖曰。若不同&#x7240;睡。焉知被底穿。[0533c14] 小參。舉死心示眾",
    "X84n1583_022:0533c15": "曰。行&#x811A;高人。解開&#x76CB;囊。卸&#x5374;包笠。去&#x5374;藥忌。一人所",
    "X84n1583_022:0533c16": "在也須到。半人所在也須到。無人所在也須親到。師",
    "X84n1583_022:0533c17": "曰。者般說話。如黑石蜜中邊皆甜。雖然。不因夜來鴈。",
    "X84n1583_022:0533c18": "爭見海門秋。[0533c18] 除夕小參。今宵歲盡何曾盡。明日年",
    "X84n1583_022:0533c19": "來實不來。三十六旬如轉轂。幾番潮去又潮回。機輪",
    "X84n1583_022:0533c20": "轉處。掣電猶迷。大用現前。誰當辨的。廓情塵於未兆。",
    "X84n1583_022:0533c21": "忘至理於言詮。人人鼻孔撩天。各各安家樂業。文殊",
    "X84n1583_022:0533c22": "普賢起佛見法見。貶向二鐵圍山。燈籠露柱。突出金",
    "X84n1583_022:0533c23": "剛眼睛。呵呵大笑。麻三斤乾屎橛。諸人若作佛法商",
    "X84n1583_022:0533c24": "量。入地獄如箭射。到者裡。言思道斷。心行處滅。一種",
    "X84n1583_022:0534a01": "平懷。泯然自盡。正與麼時如何。良久曰。東風昨夜消",
    "X84n1583_022:0534a02": "殘雪。枯樹枝頭又著花。[0534a02] 結制小參。明日結夏來臨。",
    "X84n1583_022:0534a03": "只管悠悠過日。及乎打鼓陞堂。直是思量不出。諸人",
    "X84n1583_022:0534a04": "簇簇上來。未免將南作北。七佛以前。初無者箇消息。",
    "X84n1583_022:0534a05": "七佛以後。雖有者箇消息。終是不能圓悟如來無上",
    "X84n1583_022:0534a06": "菩提。不能證入圓覺伽藍。身心安居。平等性智。以致",
    "X84n1583_022:0534a07": "諸人九十日內。惟務口體。不務修持。背覺合塵。&#x8657;延",
    "X84n1583_022:0534a08": "歲月。五祖道。達磨大師信&#x811A;來。信口道。後代兒孫翻",
    "X84n1583_022:0534a09": "成計較。計較得成天清地寧。雲門扇子[跳-兆+孛]跳上三十",
    "X84n1583_022:0534a10": "三天。築著帝釋鼻孔。東海鯉魚打一棒。雨似盆傾。楚",
    "X84n1583_022:0534a11": "&#x9DC4;不是丹山鳳。愛向梧桐樹上鳴。[0534a11] &#x751E;垂示曰。向上",
    "X84n1583_022:0534a12": "更有事在。露出獅子爪牙。其間別有商量。未免當門",
    "X84n1583_022:0534a13": "按&#x5292;。只者靈鋒。阿誰敢擬。師辭鋒峻拔。手眼卓越。應",
    "X84n1583_022:0534a14": "菴而後。師殆第一人乎。&#x751E;續宗門統要。示寂保寧。",
    "X84n1583_022:0534a15": "紹興府天衣斷江覺恩禪師[0534a15] 慈溪顧氏子。依雲門廣",
    "X84n1583_022:0534a16": "孝祝髮。從明之延慶聞。習四教儀。七日能通。聞嘆異。",
    "X84n1583_022:0534a17": "往參育王橫川。室中機契。掌內記。德業日彰。一時賢",
    "X84n1583_022:0534a18": "士大夫。皆樂與之遊。出世蘇之天平。後遷開元。及明",
    "X84n1583_022:0534a19": "之保福。越之天衣。一日室中眾侍立次。忽扶杖而言",
    "X84n1583_022:0534a20": "曰。老僧嵌空倚杖藜。分明畫出須菩提。顧左右曰。會",
    "X84n1583_022:0534a21": "麼。良久擲下拄杖。倚蒲團而逝。",
    "X84n1583_022:0534a22": "淨慈鞏禪師法嗣",
    "X84n1583_022:0534a23": "杭州府靈隱東嶼德海禪師[0534a23] 台州臨海陳氏子。年十",
    "X84n1583_022:0534a24": "四。從蜀僧安石出家。參石林鞏於承天。林問。如何是",
    "X84n1583_022:0534b01": "汝自己。師擬議。林便推出。師懷疑。一日入室。林問。盡",
    "X84n1583_022:0534b02": "大地是金剛正體。何處著上座。師擬對。林便打。從此",
    "X84n1583_022:0534b03": "徹證。林遷淨慈。命居侍司。一日室中舉國師三喚侍",
    "X84n1583_022:0534b04": "者話。師曰。不是失&#x5374;&#x732B;兒。定是失&#x5374;狗子。林曰。是狐",
    "X84n1583_022:0534b05": "負是不孤負。師曰。瞞人自瞞。林以竹篦擊之曰。亢吾",
    "X84n1583_022:0534b06": "宗者。海子也。至元庚寅。出世天台寒巖。大德乙巳。遷",
    "X84n1583_022:0534b07": "姑蘇寒山。至大己酉。再遷崑山東禪。辛亥。敕賜金襴",
    "X84n1583_022:0534b08": "法衣。皇慶癸丑。復遷中竺。延祐乙卯。詔主淨慈。至山",
    "X84n1583_022:0534b09": "門曰。清淨慈門。一湖秋水。入得入不得。虎&#x9F69;大蟲。蛇",
    "X84n1583_022:0534b10": "吞&#x9F08;鼻。[0534b10] 室中垂語曰。手握利刃劍。因甚猢猻子不",
    "X84n1583_022:0534b11": "死。嚙破鐵酸&#x9940;。因甚路上有饑人。魚以水為命。因甚",
    "X84n1583_022:0534b12": "死在水中。眾答皆不契。&#x751E;頌俱胝&#x7AEA;指因緣曰。深深",
    "X84n1583_022:0534b13": "無底。高高絕攀。思之轉遠。尋之復難。泰定乙丑。復遷",
    "X84n1583_022:0534b14": "靈隱。丁卯九月示微疾。召弟子付囑訖。跏趺而化。世",
    "X84n1583_022:0534b15": "壽七十二。僧臘五十八。帝&#x751E;賜號明宗慧忍禪師。塔",
    "X84n1583_022:0534b16": "於育王後山之麓。",
    "X84n1583_022:0534b17": "嘉興府天寧竺雲景曇禪師[0534b17] 浦江嚴氏子。久依石林。",
    "X84n1583_022:0534b18": "後住婺之治平。蘇之北禪。禾之天寧。[0534b18] 上堂。金烏東",
    "X84n1583_022:0534b19": "上。玉兔西沉。伶俐衲子。東討西尋。忽然撞破&#x8657;空。曠",
    "X84n1583_022:0534b20": "劫只在如今。卓拄杖下座。[0534b20] 僧問。三賢未達。十聖難",
    "X84n1583_022:0534b21": "知。如何是此宗。師曰。無孔笛氈拍板。曰知音者誰。師",
    "X84n1583_022:0534b22": "曰。聾人爭得聞。曰也知和尚慣有此機。師曰。鷂子過",
    "X84n1583_022:0534b23": "新羅。[0534b23] 問。如何是涅槃心。師曰。須彌山。曰如何是差",
    "X84n1583_022:0534b24": "別智。師曰。四大海。",
    "X84n1583_022:0534c01": "蘇州府虎丘東州壽永禪師[0534c01] 送僧偈曰。動靜無非一",
    "X84n1583_022:0534c02": "大禪。何須更透未生前。故園千里今歸去。陸有征途",
    "X84n1583_022:0534c03": "水有船。舉張約齋入道話。頌曰。一擊鐘聲透耳根。三",
    "X84n1583_022:0534c04": "千剎海一時昏。賊從赤肉團邊去。明日依然不離門。",
    "X84n1583_022:0534c05": "徑山愚禪師法嗣",
    "X84n1583_022:0534c06": "蘇州府虎丘閒極雲禪師[0534c06] 久依&#x8657;堂於徑山。居第一",
    "X84n1583_022:0534c07": "座。一日寶葉源。請益&#x8657;堂德山末後句曰。若謂之有。",
    "X84n1583_022:0534c08": "德山焉得不會。若謂之無。巖頭又道德山未會。乞和",
    "X84n1583_022:0534c09": "尚慈悲指示。堂曰。我不會。汝去問首座。源詣師。值師",
    "X84n1583_022:0534c10": "遊山歸。索水濯足。源亟進水。復委身為師摩捋。因仰",
    "X84n1583_022:0534c11": "面舉前話叩之。師乃掬水澆潑曰。有甚麼末後句。源",
    "X84n1583_022:0534c12": "不契。復上見堂。堂曰。首座如何向汝道。源舉似前話。",
    "X84n1583_022:0534c13": "堂曰。那那。我向你道他會得。源於是釋然領旨。[0534c13] 舉",
    "X84n1583_022:0534c14": "興化酬唐莊宗中原寶價因緣。頌曰。君王寶自難酬",
    "X84n1583_022:0534c15": "價。興化何曾敢借看。天地既無私&#x8462;載。至今留得鎮",
    "X84n1583_022:0534c16": "中原。[0534c16] 舉陸&#x4E98;問南泉。弟子家中一片石。也曾坐也",
    "X84n1583_022:0534c17": "曾臥。擬鐫作佛得麼。泉曰得。&#x4E98;曰。莫不得麼。泉曰不",
    "X84n1583_022:0534c18": "得因緣。頌曰。坐臥曾經幾度春。半封苔蘚半籠雲。無",
    "X84n1583_022:0534c19": "稜無縫難提掇。空把肝腸說向人。",
    "X84n1583_022:0534c20": "紹興府定水寶葉妙源禪師[0534c20] 象山陳氏子。秉具觀方。",
    "X84n1583_022:0534c21": "遇僧流逐物遺道者。則憂見於色。&#x8657;堂以不肯下吳",
    "X84n1583_022:0534c22": "潛。潛怒繫之。獄以辱之。師奉事惟謹。有疑輒問。隨問",
    "X84n1583_022:0534c23": "而解。久之廓然。一日&#x8657;堂曰。源乎汝今太平矣。及堂",
    "X84n1583_022:0534c24": "領徑山。俾師首眾。後出主平江薦嚴。遷泉州水陸。次",
    "X84n1583_022:0535a01": "遷定水。舉世尊五通仙人因緣。頌曰。那一通。你問我。",
    "X84n1583_022:0535a02": "口是禍門。招因帶果。慚愧慈悲大法王。丙丁離壬不",
    "X84n1583_022:0535a03": "屬火。[0535a03] 上堂。舉張[矢*出]參石霜。霜問。秀才高姓。曰姓張",
    "X84n1583_022:0535a04": "名[矢*出]。霜曰。者裡覓巧尚不可得。[矢*出]自何來。[矢*出]言下大",
    "X84n1583_022:0535a05": "悟話。頌曰。進前峭壁三千丈。退後懸崖十萬重。珍重",
    "X84n1583_022:0535a06": "天唐張[矢*出]老。鐵鎚無縫舞春風。後居雲頂。以至元辛",
    "X84n1583_022:0535a07": "巳示寂。塔雲頂。世壽七十有五。",
    "X84n1583_022:0535a08": "徑山月禪師法嗣",
    "X84n1583_022:0535a09": "□□府南叟茂禪師[0535a09] 舉巖頭擺渡婆子拋兒話。頌曰。",
    "X84n1583_022:0535a10": "鄂渚渡邊窮鬼子。全機錯在扣舷時。何如別下一轉",
    "X84n1583_022:0535a11": "語。救取婆婆第七兒。[0535a11] 舉夾山參船子話。頌曰。無相",
    "X84n1583_022:0535a12": "無瑕便倒戈。只因輕信智頭陀。若還不到華亭上。鐵",
    "X84n1583_022:0535a13": "鑄船橈奈汝何。[0535a13] 舉龐居士下橋喫撲。靈照相扶話。",
    "X84n1583_022:0535a14": "頌曰。孝順藏忤逆。人前醜莫遮。今生親骨肉。宿世惡",
    "X84n1583_022:0535a15": "冤家。",
    "X84n1583_022:0535a16": "徑山度禪師法嗣",
    "X84n1583_022:0535a17": "杭州府徑山虎巖淨伏禪師[0535a17] 淮安人。至元間。&#x751E;召見。",
    "X84n1583_022:0535a18": "有偈進上。其略曰。過去諸如來。安住祕密藏。現在十",
    "X84n1583_022:0535a19": "方佛。成道轉法輪。未來諸世尊。一切眾生是。由妄想",
    "X84n1583_022:0535a20": "執著。結煩惱&#x8462;纏。迷成六道身。枉受三塗苦。惟念過",
    "X84n1583_022:0535a21": "現佛。不敬未來尊。與佛結冤&#x8B90;。或烹宰殺害。不了眾",
    "X84n1583_022:0535a22": "生相。全是法性身。昔有常不輕。禮拜於一切。言我不",
    "X84n1583_022:0535a23": "輕汝。汝等當作佛。若能念自他。同是未來佛。現世增",
    "X84n1583_022:0535a24": "福壽。生生生佛國。上&#x89A7;大悅。問從上帝王。有戒殺者",
    "X84n1583_022:0535b01": "否。師曰。宋仁宗一日語&#x7FA3;臣曰。朕夜來饑甚。思欲燒",
    "X84n1583_022:0535b02": "羊。因慮後來遂為常例。寧耐一時之饑。不忍啟無窮",
    "X84n1583_022:0535b03": "之殺。&#x7FA3;臣皆呼萬歲。上嘉納。即受帝師戒。",
    "X84n1583_022:0535b04": "寧波府天童竺西坦禪師[0535b04] 問僧。從何方來。曰金&#x9D5E;。師",
    "X84n1583_022:0535b05": "曰。金&#x9D5E;山高多少。僧曰。不見頂。師呵斥之。一日陞座。",
    "X84n1583_022:0535b06": "舉世尊拈華公案。其僧言下有省。"
}