{
    "T27n1545_002:0005b04": "阿毘達磨大毘婆沙論卷第二",
    "T27n1545_002:0005b06": "五百大阿羅漢等造",
    "T27n1545_002:0005b07": "三藏法師玄奘奉　詔譯",
    "T27n1545_002:0005b08": "雜蘊第一中世第一法納息第一之一",
    "T27n1545_002:0005b09": "云何世第一法。如是等章及解章義既領會",
    "T27n1545_002:0005b10": "已。次應廣釋。問何故作此論。答為欲分別",
    "T27n1545_002:0005b11": "契經義故。謂契經中佛世尊說。若有一類於",
    "T27n1545_002:0005b12": "諸行中不能如理思惟。能起世第一法。無",
    "T27n1545_002:0005b13": "有是處。若不能起世第一法。能入正性離",
    "T27n1545_002:0005b14": "生。無有是處。若不能入正性離生。能得",
    "T27n1545_002:0005b15": "預流一來不還阿羅漢果。無有是處。若有",
    "T27n1545_002:0005b16": "一類於諸行中。能如理思惟起世第一法。",
    "T27n1545_002:0005b17": "斯有是處。乃至廣說。契經雖說世第一法",
    "T27n1545_002:0005b18": "名。而不廣辯世第一法義。契經既是此論依",
    "T27n1545_002:0005b19": "處。彼所不顯示者。今應廣分別之。由是",
    "T27n1545_002:0005b20": "因緣故作斯論。問何故作論依契經耶。答",
    "T27n1545_002:0005b21": "彼作論者意欲爾故。隨彼意欲而作此論。",
    "T27n1545_002:0005b22": "不違法性何煩徵詰。復次一切阿毘達磨。",
    "T27n1545_002:0005b23": "皆為解釋契經中義。以廣分別諸經義故。",
    "T27n1545_002:0005b24": "乃得名為阿毘達磨。故彼尊者於諸經中",
    "T27n1545_002:0005b25": "纂集種種不相似義。分別解釋立為雜蘊。乃",
    "T27n1545_002:0005b26": "至纂集種種見趣。分別解釋立為見蘊。然",
    "T27n1545_002:0005b27": "於所立八種蘊中。皆具分別一切法相。問何",
    "T27n1545_002:0005b28": "故尊者論初先說世第一法。為順次第說",
    "T27n1545_002:0005b29": "諸功德。為逆次第說諸功德。為依順決擇",
    "T27n1545_002:0005c01": "分先後次第而說耶。設爾何失。若順次第",
    "T27n1545_002:0005c02": "說諸功德者。應先說不淨觀或持息念等。",
    "T27n1545_002:0005c03": "次說念住。次說三義觀。次說七處善。次說",
    "T27n1545_002:0005c04": "煖次說頂次說忍。然後應說世第一法。若",
    "T27n1545_002:0005c05": "逆次第說諸功德者。應先說阿羅漢果次",
    "T27n1545_002:0005c06": "說不還次說一來次說預流次說見道。然",
    "T27n1545_002:0005c07": "後應說世第一法。若依順決擇分先後次",
    "T27n1545_002:0005c08": "第而說者。應先說煖次頂次忍。然後應說",
    "T27n1545_002:0005c09": "世第一法。如尊者妙音生智論說。云何煖。",
    "T27n1545_002:0005c10": "云何頂。云何忍。云何世第一法。若不依此",
    "T27n1545_002:0005c11": "三種次第即所造論有雜亂失。如佛在世尊",
    "T27n1545_002:0005c12": "者大迦多衍那。成就無邊希有功德。於無量",
    "T27n1545_002:0005c13": "法自相共相。無障礙智隨欲現前。勇猛精進",
    "T27n1545_002:0005c14": "恒無斷絕。已能善入阿毘達磨文義大海無",
    "T27n1545_002:0005c15": "邊覺慧。不可傾動如妙高山。為大論王能",
    "T27n1545_002:0005c16": "伏他論。自所立論無能當者。今尊者迦多衍",
    "T27n1545_002:0005c17": "尼子亦復如是。何故造論。先說世第一法",
    "T27n1545_002:0005c18": "耶。答諸師於此種種異說。謂或有說。今於",
    "T27n1545_002:0005c19": "此中非順次第說諸功德。非逆次第說",
    "T27n1545_002:0005c20": "諸功德。亦不依彼順決擇分先後次第而",
    "T27n1545_002:0005c21": "說。但作論者意欲爾故。隨彼意欲而作此",
    "T27n1545_002:0005c22": "論。不違法相何煩徵詰。有作是說。阿毘達",
    "T27n1545_002:0005c23": "磨性相所顯非如契經寧求次第。阿毘達",
    "T27n1545_002:0005c24": "磨以廣論道決擇諸法真實性相。此既繁",
    "T27n1545_002:0005c25": "雜。不應於中求其次第。若求次第文但增",
    "T27n1545_002:0005c26": "繁於義無益。復有說者。不應詰問作論者",
    "T27n1545_002:0005c27": "意。以經先說世第一法。廣說如前。今此論",
    "T27n1545_002:0005c28": "師依經造論。故亦先說世第一法。問置作",
    "T27n1545_002:0005c29": "論者。何故經中世尊先說世第一法。答觀",
    "T27n1545_002:0006a01": "所化者分齊說故。謂佛觀所化者。已得下",
    "T27n1545_002:0006a02": "中品忍。未得上品忍。及世第一法。欲令得",
    "T27n1545_002:0006a03": "故說如是言。若有一類於諸行中不能",
    "T27n1545_002:0006a04": "如理思惟能起世第一法。無有是處。乃至",
    "T27n1545_002:0006a05": "廣說。此中如理思惟顯上品忍。世第一法正",
    "T27n1545_002:0006a06": "說自名。故佛世尊觀所化者修行分齊作",
    "T27n1545_002:0006a07": "如是說。或有說者。為止於此多誹謗故。",
    "T27n1545_002:0006a08": "謂他於此世第一法起多誹謗。是故先說。",
    "T27n1545_002:0006a09": "多誹謗者。謂於自性及於名界現前退中",
    "T27n1545_002:0006a10": "皆起誹謗。於自性起誹謗者。謂或有說。",
    "T27n1545_002:0006a11": "信等五根以為自性。於名起誹謗者。謂",
    "T27n1545_002:0006a12": "或有說。此名種性地法。不應名世第一",
    "T27n1545_002:0006a13": "法。",
    "T27n1545_002:0006a14": "於界起誹謗者。謂或有說。此是欲色界繫。",
    "T27n1545_002:0006a15": "或復有說。此色無色界繫。或復有說。此是",
    "T27n1545_002:0006a16": "三界繫。或復有說。此是三界繫及不繫。或復",
    "T27n1545_002:0006a17": "有說。此非三界繫亦非不繫。於現前起",
    "T27n1545_002:0006a18": "誹謗者。謂或有說。此法多念相續現前。於",
    "T27n1545_002:0006a19": "退起誹謗者。謂或有說。此法可退。為止",
    "T27n1545_002:0006a20": "如是種種誹謗。是故先說世第一法。有餘",
    "T27n1545_002:0006a21": "師說。諸有漏法皆不牢固。如糞掃淤泥。誰",
    "T27n1545_002:0006a22": "於此中牢固最勝。譬如醍醐。謂世第一法。",
    "T27n1545_002:0006a23": "是故先說。有說。此法隨順無我。是故先說。",
    "T27n1545_002:0006a24": "謂此論中讚歎出離解脫涅槃隨順無我。非",
    "T27n1545_002:0006a25": "如外典讚歎受用諸欲樂具隨順我執。世",
    "T27n1545_002:0006a26": "第一法有法聲故。既順無我與此論同。非",
    "T27n1545_002:0006a27": "如煖等無有法聲不同此論隨順無我。",
    "T27n1545_002:0006a28": "故此先說世第一法。有說。此法世法中勝。",
    "T27n1545_002:0006a29": "是故先說。謂諸論中此論最勝。世第一法世",
    "T27n1545_002:0006b01": "法中勝與此論同。是故先說。有說。若有住",
    "T27n1545_002:0006b02": "此法時。名佛出世真實利益。彼於爾時得",
    "T27n1545_002:0006b03": "無障礙受用勝義聖法財故。謂佛出世眾生",
    "T27n1545_002:0006b04": "入法。凡有二種。一者世俗。二者勝義。世俗",
    "T27n1545_002:0006b05": "者。謂剃除鬚髮被以法服正信出家。勝義",
    "T27n1545_002:0006b06": "者。謂世第一法無間引生苦法智忍。世俗入",
    "T27n1545_002:0006b07": "法有二種過。一者破戒。二者歸俗。勝義入法",
    "T27n1545_002:0006b08": "無如是過。隨其種性自在證得自乘功",
    "T27n1545_002:0006b09": "德。無退失故。有說。若有住此法時。無",
    "T27n1545_002:0006b10": "始時來聖道門閉。今創能開。捨未曾捨諸",
    "T27n1545_002:0006b11": "異生性。得未曾得所有聖道。是故先說世第",
    "T27n1545_002:0006b12": "一法。有說。若有住此法時。捨異生名",
    "T27n1545_002:0006b13": "得聖者名。捨異生數得聖者數。捨異生",
    "T27n1545_002:0006b14": "分齊得聖者分齊。捨異生種性得聖者種",
    "T27n1545_002:0006b15": "性。是故先說世第一法。有說。若有住此法",
    "T27n1545_002:0006b16": "時。得心不得心因。得明不得明因。得受",
    "T27n1545_002:0006b17": "不得受因。餘心所亦爾。是故先說世第一",
    "T27n1545_002:0006b18": "法。",
    "T27n1545_002:0006b19": "有說。若有住此法時。捨曾習緣得未曾",
    "T27n1545_002:0006b20": "習緣。捨共得不共。捨世間得出世間。捨",
    "T27n1545_002:0006b21": "有愛味得無愛味。捨耽嗜依得出離依。是",
    "T27n1545_002:0006b22": "故先說世第一法。有說。為斷疑異生性。是",
    "T27n1545_002:0006b23": "故先說世第一法。謂或有疑此異生性既無",
    "T27n1545_002:0006b24": "有始應亦無終。今顯其有終即世第一法。",
    "T27n1545_002:0006b25": "有說。若有住此法時。異生過患。異生變異。",
    "T27n1545_002:0006b26": "異生虛誑。異生剛強。悉不復起。煖頂忍位或",
    "T27n1545_002:0006b27": "有起者。是故先說世第一法。有說。異生起",
    "T27n1545_002:0006b28": "此法已。要至非異生位。方得命終。如異生",
    "T27n1545_002:0006b29": "非異生如是。未見諦已見諦。未得果已得果。",
    "T27n1545_002:0006c01": "未入正性離生。已入正性離生。未起現觀已",
    "T27n1545_002:0006c02": "起現觀。住不定聚。住正定聚。無聖道有聖道。",
    "T27n1545_002:0006c03": "無證淨有證淨應知亦爾。煖頂忍等即不決",
    "T27n1545_002:0006c04": "定。是故先說世第一法。有說。若有起此善",
    "T27n1545_002:0006c05": "根。唯一剎那必無停滯。煖等不爾。是故先",
    "T27n1545_002:0006c06": "說世第一法。有說。若有住此法時。異生身",
    "T27n1545_002:0006c07": "中念住等行修至究竟。煖等不爾。是故先",
    "T27n1545_002:0006c08": "說世第一法。有說。若有住此法時。說名",
    "T27n1545_002:0006c09": "最初有漏。心斷無漏心續。餘位不爾。是",
    "T27n1545_002:0006c10": "故先說世第一法。有說。此法能令異生可",
    "T27n1545_002:0006c11": "傾動。身而不傾動。是故先說。如妙高山踞",
    "T27n1545_002:0006c12": "金輪上四方猛風不能傾動。如是異生安",
    "T27n1545_002:0006c13": "住此法。四倒惡見不能傾動。餘異生位即不",
    "T27n1545_002:0006c14": "如是。有說。此法猶如明相能表始終。是故",
    "T27n1545_002:0006c15": "先說。謂如明相表晝分始及夜分終。世第一",
    "T27n1545_002:0006c16": "法亦復如是。顯聖道始及異生終。如表始",
    "T27n1545_002:0006c17": "終。如是能表正度已度。趣入已出加行究",
    "T27n1545_002:0006c18": "竟。應知亦爾。餘位不然。有說。顯此住同法",
    "T27n1545_002:0006c19": "中能有異相。是故先說。謂世第一法雖苦諦",
    "T27n1545_002:0006c20": "攝。而無間引生初滅苦道。雖有世間流轉",
    "T27n1545_002:0006c21": "老死薩迦耶攝。而能引生初滅彼道。煖等不",
    "T27n1545_002:0006c22": "然。有說。顯此雖是世間緣。而能無間引初",
    "T27n1545_002:0006c23": "出世緣。餘位不爾。是故先說。如世間出世",
    "T27n1545_002:0006c24": "間緣如是。有垢無垢。有過無過。有毒無毒。",
    "T27n1545_002:0006c25": "有濁無濁。有身見事無身見事。有顛倒事無",
    "T27n1545_002:0006c26": "顛倒事。有愛事無愛事。有隨眠事無隨眠",
    "T27n1545_002:0006c27": "事緣。應知亦爾。是故先說。有說。若有住",
    "T27n1545_002:0006c28": "此法時。有勢有力能有所作猶如健夫。",
    "T27n1545_002:0006c29": "謂於爾時無間引起聖初止觀。及起聖見",
    "T27n1545_002:0007a01": "慧首創冠餘覺支鬘。餘位不爾。是故先說世",
    "T27n1545_002:0007a02": "第一法。有說。此法其用最勝。能捨異生性",
    "T27n1545_002:0007a03": "得聖性。捨邪性得正性。無間能入正性離",
    "T27n1545_002:0007a04": "生。餘法不然。是故先說世第一法。有說。行",
    "T27n1545_002:0007a05": "者住此法時。能捨輕動過妬羅綿柳疊絮",
    "T27n1545_002:0007a06": "等諸異生性。能於聖教安住不動如天帝",
    "T27n1545_002:0007a07": "幢。是故先說世第一法。有說。行者住此法",
    "T27n1545_002:0007a08": "時。捨無始來令心心所成不質直煩惱惡",
    "T27n1545_002:0007a09": "見。得未曾得令心心所成質直性無漏聖",
    "T27n1545_002:0007a10": "道。有說。行者住此法時。捨五補特伽羅同",
    "T27n1545_002:0007a11": "分。謂五無間者。得八補特伽羅同分。謂四向",
    "T27n1545_002:0007a12": "四果。是故先說世第一法。有作是言。世第",
    "T27n1545_002:0007a13": "一法。由三事故論先說之。一順經說。二止",
    "T27n1545_002:0007a14": "多謗。三此剎那得初聖果。順經止謗如前",
    "T27n1545_002:0007a15": "廣說。即此剎那得初聖果者。謂彼與世第",
    "T27n1545_002:0007a16": "一法為無間士用果。以如是等諸因緣故。",
    "T27n1545_002:0007a17": "此論先說世第一法。",
    "T27n1545_002:0007a18": "有餘師言。尊者於此依逆次第宣說諸法。",
    "T27n1545_002:0007a19": "問若爾此論即應先說阿羅漢果。次說不",
    "T27n1545_002:0007a20": "還。次說一來。次說預流。次說見道。然後應",
    "T27n1545_002:0007a21": "說世第一法。何故先說世第一法耶。答此",
    "T27n1545_002:0007a22": "中逆說異生身中淨染諸法。非說一切初",
    "T27n1545_002:0007a23": "說。云何世第一法。廣說乃至。云何為煖。此",
    "T27n1545_002:0007a24": "則逆說異生身中清淨品法。次作是說。此",
    "T27n1545_002:0007a25": "二十句薩迦耶見。廣說乃至。若無有見此",
    "T27n1545_002:0007a26": "則宣說異生身中雜染品法。此二品法誰能",
    "T27n1545_002:0007a27": "了知。謂無我智。是故第二智納息中作如",
    "T27n1545_002:0007a28": "是說頗有一智知一切法。乃至廣說。此無",
    "T27n1545_002:0007a29": "我智何由而生。謂覺緣起。是故第三納息作",
    "T27n1545_002:0007b01": "如是說。一補特伽羅此生十二支緣起。乃至",
    "T27n1545_002:0007b02": "廣說。此緣起覺何由而起。謂愛及敬。是故第",
    "T27n1545_002:0007b03": "四納息作如是說。云何愛。云何敬。乃至廣",
    "T27n1545_002:0007b04": "說。如是愛敬何因而生。謂慚及愧。是故第五",
    "T27n1545_002:0007b05": "納息作如是說。云何慚。云何愧。乃至廣說。",
    "T27n1545_002:0007b06": "如是慚愧何由而有。為解法相。是故第六",
    "T27n1545_002:0007b07": "納息作如是說。色法生老無常。乃至廣說。",
    "T27n1545_002:0007b08": "此解法相何由而得。謂捨無義修習有義。",
    "T27n1545_002:0007b09": "是故第七納息作如是說。諸修劣苦行當知",
    "T27n1545_002:0007b10": "無義俱。乃至廣說。誰捨無義修習有義。謂",
    "T27n1545_002:0007b11": "能正思正思惟者。是故第八納息作如是",
    "T27n1545_002:0007b12": "說。云何思。云何思惟。乃至廣說。雜蘊法覺由",
    "T27n1545_002:0007b13": "何明淨。謂由結斷。是故次說第二結蘊。如",
    "T27n1545_002:0007b14": "是結斷由何而證。謂由諸智。是故次說第",
    "T27n1545_002:0007b15": "三智蘊。誰能生起斷結諸智。謂無業障補特",
    "T27n1545_002:0007b16": "伽羅。是故次說第四業蘊。諸業多分依誰而",
    "T27n1545_002:0007b17": "生。謂四大種。故次第五說大種蘊。大種所造",
    "T27n1545_002:0007b18": "勝者是何。謂眼等根。是故次說第六根蘊。諸",
    "T27n1545_002:0007b19": "根清淨由何勢力。謂得諸定。是故次說",
    "T27n1545_002:0007b20": "第七定蘊。有得定已起邪推求。便復引生諸",
    "T27n1545_002:0007b21": "惡見趣。為令識相能速斷除。故最後說第",
    "T27n1545_002:0007b22": "八見蘊。雖於如是一一蘊中具攝諸法。而",
    "T27n1545_002:0007b23": "隨增勝制立蘊名。故作是說。由逆次說",
    "T27n1545_002:0007b24": "異生身中淨染諸法非說一切。是故先說",
    "T27n1545_002:0007b25": "世第一法。",
    "T27n1545_002:0007b26": "云何世第一法。答若心心所法為等無間",
    "T27n1545_002:0007b27": "入正性離生。是謂世第一法。有作是說。若",
    "T27n1545_002:0007b28": "五根為等無間入正性離生。是謂世第一",
    "T27n1545_002:0007b29": "法。",
    "T27n1545_002:0007c01": "問誰作此說。答是舊阿毘達磨者說。問彼何",
    "T27n1545_002:0007c02": "故作此說。答為遮餘部故作是說。不必唯",
    "T27n1545_002:0007c03": "說五根為性。謂分別論者執信等五根唯是",
    "T27n1545_002:0007c04": "無漏。一切異生悉不成就。問彼部何故作",
    "T27n1545_002:0007c05": "此執耶。答彼由契經故作此執。謂契經說。",
    "T27n1545_002:0007c06": "若有五根增上猛利。平等圓滿多修習故。成",
    "T27n1545_002:0007c07": "阿羅漢諸漏永盡。從此減下成不還者。次",
    "T27n1545_002:0007c08": "復減下成一來者。次復減下成預流者。若全",
    "T27n1545_002:0007c09": "無此信等五根。我說彼住外異生品。由此",
    "T27n1545_002:0007c10": "經故彼執五根唯是無漏。為遮彼意故舊",
    "T27n1545_002:0007c11": "阿毘達磨者說。世第一法以五根為自性。世",
    "T27n1545_002:0007c12": "第一法在異生身。故知五根亦通有漏異生。",
    "T27n1545_002:0007c13": "定不成有為無漏故。問若執五根體唯無",
    "T27n1545_002:0007c14": "漏。有何過失。答便違契經。如契經說。我若",
    "T27n1545_002:0007c15": "於此信等五根。未如實知。是集是沒是味是",
    "T27n1545_002:0007c16": "過患是出離。未能超此天人世間及魔梵",
    "T27n1545_002:0007c17": "等。乃至未能證得無上正等菩提。乃至廣",
    "T27n1545_002:0007c18": "說。非無漏法可作如是品類觀察。分別論",
    "T27n1545_002:0007c19": "者作如是言。世尊此中說自相觀。謂我於",
    "T27n1545_002:0007c20": "此信等五根。未如實知集等自相。未能",
    "T27n1545_002:0007c21": "超此天人世間及魔梵等。乃至廣說。云何",
    "T27n1545_002:0007c22": "觀無漏是集自相耶。謂此必因親近善士。",
    "T27n1545_002:0007c23": "聽聞正法如理作意。法隨法行而集起故。",
    "T27n1545_002:0007c24": "云何觀此是沒自相。謂要未知當知根沒已",
    "T27n1545_002:0007c25": "知根起。已知根沒具知根起故。云何觀此",
    "T27n1545_002:0007c26": "是味自相。謂此亦是愛所緣故。若爾無漏愛",
    "T27n1545_002:0007c27": "所繫耶。不爾。如仁許無漏法是煩惱境而",
    "T27n1545_002:0007c28": "非所繫。我宗亦然。愛緣無漏而不能繫。",
    "T27n1545_002:0007c29": "斯有何失。云何觀無漏是過患自相。謂觀",
    "T27n1545_002:0008a01": "無漏是無常故。云何觀無漏是出離自相。謂",
    "T27n1545_002:0008a02": "涅槃時必棄捨故。如契經說。般涅槃時一切",
    "T27n1545_002:0008a03": "有為皆悉棄捨。彼言非理。所以者何。謂",
    "T27n1545_002:0008a04": "此經說。我若於此信等五根。未如實知是",
    "T27n1545_002:0008a05": "集沒味過患出離。未能證得諸漏永盡無上",
    "T27n1545_002:0008a06": "菩提。非自相觀能盡諸漏。故彼所說決定非",
    "T27n1545_002:0008a07": "理。由此五根非唯無漏。又執五根唯無漏",
    "T27n1545_002:0008a08": "者。復違經說。如契經說。唯願世尊演說法",
    "T27n1545_002:0008a09": "要。所以者何。有諸有情處在世間。或生或",
    "T27n1545_002:0008a10": "長。有利根者。有中根者。有軟根者。乃至廣",
    "T27n1545_002:0008a11": "說。又契經說。苾芻當知。我昔未轉正法輪",
    "T27n1545_002:0008a12": "時。曾以佛眼觀諸有情處在世間。或生或",
    "T27n1545_002:0008a13": "長有利中軟諸根差別。善容貌善調伏薄塵",
    "T27n1545_002:0008a14": "垢。若不聞法。退失勝利信等五根。若唯無",
    "T27n1545_002:0008a15": "漏應利根者是阿羅漢。中根者是不還。軟根",
    "T27n1545_002:0008a16": "即是一來預流。若爾世尊未轉法輪應已名",
    "T27n1545_002:0008a17": "轉。一切聖者於諸世間已充滿故。復轉法",
    "T27n1545_002:0008a18": "輪應成無用。分別論者作如是言。此中根",
    "T27n1545_002:0008a19": "名說所依處不說根體。於我何違。彼如是",
    "T27n1545_002:0008a20": "言亦不應理。違餘經故。謂餘經說。",
    "T27n1545_002:0008a21": "生聞梵志往世尊所而白佛言。喬答摩尊說",
    "T27n1545_002:0008a22": "根有幾。佛言。我說二十二根。所謂眼根。乃",
    "T27n1545_002:0008a23": "至廣說。彼經豈亦說根所依。彼此二經根聲",
    "T27n1545_002:0008a24": "不異。一謂根體。一謂所依。非所極成。是自",
    "T27n1545_002:0008a25": "妄執。故定應許信等五根亦通有漏。問若",
    "T27n1545_002:0008a26": "通有漏。彼所引經當云何釋。答信等五根實",
    "T27n1545_002:0008a27": "通有漏。彼經一向說無漏者。所以者何。依",
    "T27n1545_002:0008a28": "無漏根建立聖者有差別故。有說。彼經唯",
    "T27n1545_002:0008a29": "說聖道。所以者何。聖者差別依聖道說非",
    "T27n1545_002:0008b01": "世俗故。問彼經又說。若全無此信等五根。",
    "T27n1545_002:0008b02": "我說彼住外異生品。復云何通。答斷善根者",
    "T27n1545_002:0008b03": "名外異生。謂諸異生總有二種。一內二外。",
    "T27n1545_002:0008b04": "不斷善根。說名為內。斷善根者。說名為外。",
    "T27n1545_002:0008b05": "彼經意說。若全無此信等五根。我說名為斷",
    "T27n1545_002:0008b06": "善根者。故所引經於我無失。或說。此是經部",
    "T27n1545_002:0008b07": "所說。謂經部師。亦為遮遣分別論者。如前",
    "T27n1545_002:0008b08": "所執故作是言。世第一法五根為性。非唯",
    "T27n1545_002:0008b09": "爾所。",
    "T27n1545_002:0008b10": "有說。此是犢子部宗。彼部師執世第一法信",
    "T27n1545_002:0008b11": "等五根以為自性。唯此五根是自性善。餘雜",
    "T27n1545_002:0008b12": "此故。亦得善名。由此五根建立一切賢",
    "T27n1545_002:0008b13": "聖差別不由餘根。如契經說。若有五根增",
    "T27n1545_002:0008b14": "上猛利。平等圓滿多修習故成俱解脫。從",
    "T27n1545_002:0008b15": "此減下成慧解脫。次復減下成身證。次復",
    "T27n1545_002:0008b16": "減下成見至。次復減下成信解。次復減下",
    "T27n1545_002:0008b17": "成隨法行。次復減下成隨信行。問今此論",
    "T27n1545_002:0008b18": "宗與犢子部。何相關預而敘彼說答為令",
    "T27n1545_002:0008b19": "疑者得決定故。謂彼與此所立義宗。雖",
    "T27n1545_002:0008b20": "多分同而有少異。謂彼部執世第一法唯",
    "T27n1545_002:0008b21": "以信等五根為性。諸異生性一向染污。謂",
    "T27n1545_002:0008b22": "欲界繫。見苦所斷。十種隨眠為自性故。",
    "T27n1545_002:0008b23": "隨眠體是不相應行。涅槃有三種。謂學無",
    "T27n1545_002:0008b24": "學非學無學。立阿素洛為第六趣補特伽",
    "T27n1545_002:0008b25": "羅。體是實有。彼如是等若六若七與此不",
    "T27n1545_002:0008b26": "同。餘多相似勿有疑。彼與此皆同故。敘",
    "T27n1545_002:0008b27": "彼宗遮顯有異。今應問彼。若唯五根是",
    "T27n1545_002:0008b28": "自性善。所餘善法自性是何。若謂彼是不",
    "T27n1545_002:0008b29": "善無記雜五根故亦名善者。如是五根與彼",
    "T27n1545_002:0008c01": "相雜。何故不名不善無記。然信等五與所",
    "T27n1545_002:0008c02": "餘法。同一所依。同一行相。同一所緣。一起一",
    "T27n1545_002:0008c03": "住。一滅一果同一等流。同一異熟。而言五根",
    "T27n1545_002:0008c04": "是自性善。餘相雜故假立善名。但順妄情",
    "T27n1545_002:0008c05": "不應正理。勿有此過。故應說言世第一法",
    "T27n1545_002:0008c06": "根非根性。",
    "T27n1545_002:0008c07": "尊者法救作如是言。諸心心所是思差別。故",
    "T27n1545_002:0008c08": "世第一法以思為自性。尊者覺天作如是說。",
    "T27n1545_002:0008c09": "諸心心所體即是心。故世第一法以心為",
    "T27n1545_002:0008c10": "自性。彼二尊者作如是言。信等思心前後各",
    "T27n1545_002:0008c11": "異無一並用。信等五根為等無間。入見道",
    "T27n1545_002:0008c12": "者。約容有義故作是言。信等五根能入見",
    "T27n1545_002:0008c13": "道。謂或有用信思信心為等無間入於",
    "T27n1545_002:0008c14": "見道。乃至或用慧思慧心為等無間入於",
    "T27n1545_002:0008c15": "見道若爾應用不相應法為等無間入於",
    "T27n1545_002:0008c16": "見道。彼作是言。許亦何失。如仁宗說心體",
    "T27n1545_002:0008c17": "前後。雖不相應而有所緣能為無間入於",
    "T27n1545_002:0008c18": "見道。我宗亦爾。信等思心雖復自體無相",
    "T27n1545_002:0008c19": "應義。而有所緣。能為無間入於見道。斯有",
    "T27n1545_002:0008c20": "何失。有大過失。所以者何。若信思心為",
    "T27n1545_002:0008c21": "等無間入見道者。既無精進及念定慧。",
    "T27n1545_002:0008c22": "應有懈怠忘念散亂惡慧能入見道。如是",
    "T27n1545_002:0008c23": "乃至若慧思心為等無間入見道者。既無",
    "T27n1545_002:0008c24": "有信精進念定。應有不信懈怠忘念散亂",
    "T27n1545_002:0008c25": "能入見道。如是豈不成大過失。",
    "T27n1545_002:0008c26": "為遮如是種種異執故復說言。於此義中",
    "T27n1545_002:0008c27": "若心心所法。為等無間入正性離生。是謂",
    "T27n1545_002:0008c28": "世第一法。於此義中者。謂於此不顛倒。",
    "T27n1545_002:0008c29": "此宗此論。此蘊此納息此品類。此順契經。",
    "T27n1545_002:0009a01": "我及諸餘。同梵行者。所許義中如是。尊者迦",
    "T27n1545_002:0009a02": "多衍尼子。欲顯自宗世第一法以根非根相",
    "T27n1545_002:0009a03": "應俱有心心所法為其自性。",
    "T27n1545_002:0009a04": "問世第一法。與苦法智忍為等無間緣名",
    "T27n1545_002:0009a05": "入見道。為此滅已方名為入。為此住位即",
    "T27n1545_002:0009a06": "名入耶。若此滅已方名入者。何故此中不",
    "T27n1545_002:0009a07": "言已入。若此住位即名入者。異生聖者應",
    "T27n1545_002:0009a08": "成雜亂。有作是言。滅已名入。問若爾此文",
    "T27n1545_002:0009a09": "應說已入。爾時見道名已生故。答應言已",
    "T27n1545_002:0009a10": "入而說入者。此於究竟說加行聲。如今來",
    "T27n1545_002:0009a11": "聲說已來事。如世間說。大王今者從何處",
    "T27n1545_002:0009a12": "來。彼雖已來而說今來。此亦如是。又如已",
    "T27n1545_002:0009a13": "斷而說今斷。如契經說斷樂斷苦。乃至廣",
    "T27n1545_002:0009a14": "說。離欲染時。苦根已斷。今離第三靜慮。染",
    "T27n1545_002:0009a15": "樂根斷時。乃說為斷。豈非已斷而說今斷。",
    "T27n1545_002:0009a16": "又如已解脫而說今解脫。如契經說。心解",
    "T27n1545_002:0009a17": "脫欲漏有漏無明漏。離欲染時心於欲漏",
    "T27n1545_002:0009a18": "已得解脫。今離非想非非想處染。心於",
    "T27n1545_002:0009a19": "有漏無明漏得解脫時。乃說為解脫。亦於",
    "T27n1545_002:0009a20": "已解脫而說今解脫。又如已受而說今受。",
    "T27n1545_002:0009a21": "如契經說。受樂受時如實知受樂受乃至",
    "T27n1545_002:0009a22": "廣說。彼亦已受而說今受。非於受時可",
    "T27n1545_002:0009a23": "了知故。此亦如是。雖是已入而說今入。",
    "T27n1545_002:0009a24": "有餘師說。此文應言無間而入正性離生。",
    "T27n1545_002:0009a25": "彼言無理。等無間入無間。而入義有何異。如",
    "T27n1545_002:0009a26": "是說者。世第一法。住時名入。問若爾異生",
    "T27n1545_002:0009a27": "應即聖者。入聖道故。答無如是過。世第一",
    "T27n1545_002:0009a28": "法至住位時。苦法智忍在正生位。未成就",
    "T27n1545_002:0009a29": "故不名聖者。苦法智忍雖未已生。以在正",
    "T27n1545_002:0009b01": "生名等無間。世第一法爾時為彼等無間",
    "T27n1545_002:0009b02": "緣。故名為入。由此故說。若心心所法為等",
    "T27n1545_002:0009b03": "無間入正性離生。是謂世第一法。問若心",
    "T27n1545_002:0009b04": "心所法。已入正性離生。或當得入。亦是世第",
    "T27n1545_002:0009b05": "一法不。答亦是。問若爾此中何故不說。答若",
    "T27n1545_002:0009b06": "說正入。當知則說已入當入。若說現在。當",
    "T27n1545_002:0009b07": "知則說過去未來。其相一故。思心差別論者",
    "T27n1545_002:0009b08": "作如是言。若信思心為等無間入見道者。",
    "T27n1545_002:0009b09": "唯信思心但為同類等無間緣。如是乃至。若",
    "T27n1545_002:0009b10": "慧思心為等無間入見道者。唯慧思心但",
    "T27n1545_002:0009b11": "為同類等無間緣。相似相續論者作如是",
    "T27n1545_002:0009b12": "言。心心所法但為同類等無間緣。謂心與心",
    "T27n1545_002:0009b13": "非心所。心所與心所非心。諸心所中。受與",
    "T27n1545_002:0009b14": "受非餘。想等亦爾。然諸心所非恒相應。遇",
    "T27n1545_002:0009b15": "別緣起。謂若欣前境起樂受。若厭前境",
    "T27n1545_002:0009b16": "起苦受。若於境中庸。起不苦不樂受。若欲",
    "T27n1545_002:0009b17": "有所領納生受。若欲取像生想。若欲有所",
    "T27n1545_002:0009b18": "作生思。乃至若欲有所決擇生慧。故諸心",
    "T27n1545_002:0009b19": "所非恒相應。若爾已起心心所法。應不皆",
    "T27n1545_002:0009b20": "作等無間緣。彼作是言。一切能作等無間",
    "T27n1545_002:0009b21": "緣。然非無間。如仁宗許。出無想時。雖五",
    "T27n1545_002:0009b22": "百劫無心心所。而用入位心心所法。為",
    "T27n1545_002:0009b23": "今出位等無間緣。我宗亦爾。雖同類法多時",
    "T27n1545_002:0009b24": "間斷而前為後等無間緣。斯有何失。彼言",
    "T27n1545_002:0009b25": "無理。所以者何。有心無心義各別故。又相",
    "T27n1545_002:0009b26": "應法。有即與果有未與果。不應理故。未",
    "T27n1545_002:0009b27": "生心等。非等無間。預作彼緣不應理故。又",
    "T27n1545_002:0009b28": "彼違害品類足說如說云何心等無間法。",
    "T27n1545_002:0009b29": "謂心無間餘心心所法。或已生或正生。及無",
    "T27n1545_002:0009c01": "想定滅盡定。或已生或正生。又若爾者復有",
    "T27n1545_002:0009c02": "別過。謂若從有尋有伺地心心所法無間。無",
    "T27n1545_002:0009c03": "尋唯伺地。或無尋無伺地。心心所法現在前。",
    "T27n1545_002:0009c04": "前地已起心心所法。應非後地等無間緣。",
    "T27n1545_002:0009c05": "不相似故。乃至若從無尋無伺地。心心所",
    "T27n1545_002:0009c06": "法無間。無尋唯伺地。或有尋有伺地。心心所",
    "T27n1545_002:0009c07": "法現在前。說亦如是。善不善無記等心心所",
    "T27n1545_002:0009c08": "法展轉無間。其過亦爾。前若非後等無間緣。",
    "T27n1545_002:0009c09": "後既無緣。應不得起。若謂後起由前隔越。",
    "T27n1545_002:0009c10": "同類諸法等無間緣。此亦不然。在有心位",
    "T27n1545_002:0009c11": "隔越為緣。不應理故。又初無漏。及無始來",
    "T27n1545_002:0009c12": "曾所未起殊勝有漏。彼既無有前起。同類",
    "T27n1545_002:0009c13": "等無間緣應不得起。又彼所言有大過失。",
    "T27n1545_002:0009c14": "謂貪無間應常起貪。無時伏貪起不淨觀。",
    "T27n1545_002:0009c15": "若瞋無間應常起瞋。無時伏瞋起慈悲觀。",
    "T27n1545_002:0009c16": "若癡無間應常起癡。無時伏癡起因緣觀。",
    "T27n1545_002:0009c17": "起我見等如理應知。執異類起無近緣故。",
    "T27n1545_002:0009c18": "又此勝善曾未起故。是則善心無由得起。",
    "T27n1545_002:0009c19": "若爾則無得解脫義。勿有如是種種過",
    "T27n1545_002:0009c20": "失。",
    "T27n1545_002:0009c21": "是故應許前生心聚為後生聚等無間緣。若",
    "T27n1545_002:0009c22": "等不等。前於後生開避力同。如穀豆聚。",
    "T27n1545_002:0009c23": "問世第一法。現在前時。所修未來心心所法。",
    "T27n1545_002:0009c24": "彼法亦是世第一法不。有說。彼非世第一",
    "T27n1545_002:0009c25": "法。所以者何。以此中說若心心所法為等",
    "T27n1545_002:0009c26": "無間。入正性離生。是謂世第一法。彼未來",
    "T27n1545_002:0009c27": "者。既不能作等無間緣。是故彼非世第",
    "T27n1545_002:0009c28": "一法。又彼若是世第一法。則世第一法應",
    "T27n1545_002:0009c29": "有多心。便違後文。世第一法。應言一心",
    "T27n1545_002:0010a01": "非眾多心。如是說者。彼法亦是世第一法若",
    "T27n1545_002:0010a02": "彼法非世第一法。便與智蘊所說相違。如",
    "T27n1545_002:0010a03": "說若有未曾得道現在前時。修餘未來彼種",
    "T27n1545_002:0010a04": "類道。若執彼非世第一法。云何名為彼種",
    "T27n1545_002:0010a05": "類道。問彼不能作等無間緣。如何可名世",
    "T27n1545_002:0010a06": "第一法。答彼雖不作等無間緣。而能隨順",
    "T27n1545_002:0010a07": "由起得故。譬如苾芻與僧欲法。謂如僧眾",
    "T27n1545_002:0010a08": "布灑他時。有諸苾芻雖不在眾。由與欲",
    "T27n1545_002:0010a09": "故得布灑他。諸餘僧事亦得成立。如是未",
    "T27n1545_002:0010a10": "來所修種類。雖不能作等無間緣。而起自",
    "T27n1545_002:0010a11": "得顯相隨順。設彼不起顯相順得。此不能",
    "T27n1545_002:0010a12": "作等無間緣。此能為緣由彼順力。彼於聖",
    "T27n1545_002:0010a13": "道起不礙力強故。問若彼亦是世第一法。",
    "T27n1545_002:0010a14": "此中本論何故不說。答應說而不說者。當",
    "T27n1545_002:0010a15": "知此義有餘。復次若有能作等無間緣。此",
    "T27n1545_002:0010a16": "中即說。彼不能作等無間緣。是故不說。復",
    "T27n1545_002:0010a17": "次若行世者此中說之。彼不行世是故不",
    "T27n1545_002:0010a18": "說。復次若能取果與果此中說之。彼不能",
    "T27n1545_002:0010a19": "取果與果。是故不說。復次若因長養得而",
    "T27n1545_002:0010a20": "亦在身者。此中說之。彼雖因長養得而不",
    "T27n1545_002:0010a21": "在身。是故不說。復次若有勢力能修未來。",
    "T27n1545_002:0010a22": "此中即說。彼無修力故不說之。復次若心",
    "T27n1545_002:0010a23": "彼因彼心此果。此中即說彼法不爾。故不",
    "T27n1545_002:0010a24": "說之。復次若法酬因。亦能取果在身緣境。",
    "T27n1545_002:0010a25": "此中即說。彼法不爾故不說之。復次若具",
    "T27n1545_002:0010a26": "二修此中即說。彼唯得修無行修義。故不",
    "T27n1545_002:0010a27": "說之。復次若有作用此中說之。彼無作",
    "T27n1545_002:0010a28": "用。是故不說。問若爾何故此後文說世第一",
    "T27n1545_002:0010a29": "法非多心耶。答彼說現世有作用者。唯有",
    "T27n1545_002:0010b01": "一心非說一切。若說一切實有多心。未來",
    "T27n1545_002:0010b02": "世中有多品類種類同故。雖非所修尚得",
    "T27n1545_002:0010b03": "名為世第一法。況所修者而非是耶。故有",
    "T27n1545_002:0010b04": "問言。頗有相應世第一法而不與苦法智",
    "T27n1545_002:0010b05": "忍作等無間緣耶答有。謂即未來所修種",
    "T27n1545_002:0010b06": "類。問世第一法。隨轉色心不相應行。為是世",
    "T27n1545_002:0010b07": "第一法不。有作是說。彼非世第一法。由此",
    "T27n1545_002:0010b08": "中言若心心所法。為等無間入正性離生。",
    "T27n1545_002:0010b09": "是謂世第一法。彼不能作等無間緣。是故",
    "T27n1545_002:0010b10": "不名世第一法。如是說者。彼法亦是世第",
    "T27n1545_002:0010b11": "一法。問彼既不作等無間緣。云何得名世",
    "T27n1545_002:0010b12": "第一法。答彼雖不作等無間緣而能隨順。",
    "T27n1545_002:0010b13": "由彼與此心心所法。一起一住一滅。一果一",
    "T27n1545_002:0010b14": "等流一異熟。極親近故。問若爾此中何故不",
    "T27n1545_002:0010b15": "說。答應說而不說者。當知此義有餘。復",
    "T27n1545_002:0010b16": "次若法能作等無間緣。此中即說。彼法不",
    "T27n1545_002:0010b17": "爾。故不說之。復次若法因長養得而有所",
    "T27n1545_002:0010b18": "緣。此中即說。彼法不爾。故不說之。復次若",
    "T27n1545_002:0010b19": "法相應。有所依有行相。有所緣有警覺。",
    "T27n1545_002:0010b20": "此中說之。彼法不爾。是故不說。故有問言。",
    "T27n1545_002:0010b21": "頗有現在世第一法非苦法智忍等無間緣",
    "T27n1545_002:0010b22": "耶答有。謂此隨轉色。心不相應行。",
    "T27n1545_002:0010b23": "說一切有部發智大毘婆沙論卷第二"
}