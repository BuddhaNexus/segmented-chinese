{
    "T01n0053_001:0846c05": "佛說苦陰經",
    "T01n0053_001:0846c07": "失譯人名今附後漢錄",
    "T01n0053_001:0846c08": "聞如是：一時婆伽婆，在舍衛城祇樹給孤獨",
    "T01n0053_001:0846c09": "園。彼時諸比丘，中後聚論皆悉會，少有所",
    "T01n0053_001:0846c10": "因。彼時有諸異道異學，中後行彷徉，而行",
    "T01n0053_001:0846c11": "至彼諸比丘所，到已共諸比丘面相慰，面相",
    "T01n0053_001:0846c12": "慰已却坐一面。彼諸異道異學却坐一面已，",
    "T01n0053_001:0846c13": "語諸比丘曰：「諸賢！沙門瞿曇智慧說婬，智",
    "T01n0053_001:0846c14": "慧說色痛。諸賢！我等亦以智慧說婬，智慧",
    "T01n0053_001:0846c15": "說色痛。此諸賢！有何差、有何降、有何若干？",
    "T01n0053_001:0846c16": "此沙門瞿曇及我等俱有智慧。」彼時諸比丘",
    "T01n0053_001:0846c17": "聞諸道異學所說，亦不然可、亦不呰蔑。不",
    "T01n0053_001:0846c18": "然可、不呰蔑已，從座起而還。「我今聞此所",
    "T01n0053_001:0846c19": "說，問世尊已當廣知其義。」便至世尊所，到",
    "T01n0053_001:0846c20": "已禮世尊足，却坐一面。彼諸比丘却坐一面",
    "T01n0053_001:0846c21": "已，如共異道異學所論，盡廣向世尊說。作",
    "T01n0053_001:0846c22": "如是向世尊說已，世尊告諸比丘曰：「此諸比",
    "T01n0053_001:0846c23": "丘！彼時應向異道異學作如是說：『云何婬氣",
    "T01n0053_001:0846c24": "味？云何是敗壞？云何是棄？云何色氣味？云",
    "T01n0053_001:0846c25": "何是敗壞？云何是棄？云何痛氣味？云何敗",
    "T01n0053_001:0846c26": "壞？云何棄？』此諸比丘！應作是答。異道異學",
    "T01n0053_001:0846c27": "彼聞已，各各相視外，當更求論，必當瞋恚。恨",
    "T01n0053_001:0846c28": "恚已默然，面不悅，身支節污，背其面，不能",
    "T01n0053_001:0846c29": "答。變其面，當默然從坐起，便即還。何以故？",
    "T01n0053_001:0847a01": "我不見天及世間魔梵、沙門婆羅門、眾天及人，",
    "T01n0053_001:0847a02": "聞我所說，與我等者知其義，若從如來、如來",
    "T01n0053_001:0847a03": "弟子，若彼聞此，此間聞已。云何婬氣味？謂",
    "T01n0053_001:0847a04": "因五婬，若生樂、若生喜。如是婬氣味，此中",
    "T01n0053_001:0847a05": "多有敗壞。「云何婬敗壞？此族姓子，或以功",
    "T01n0053_001:0847a06": "伎以自存命，若耕作、若販賣、若客書、若學",
    "T01n0053_001:0847a07": "算、若學數、若學作詩、若學首盧、若教書、若",
    "T01n0053_001:0847a08": "應官募，彼寒寒所逼、熱熱所逼，強忍飢渴",
    "T01n0053_001:0847a09": "為蚊虻蠅蚤所噬，彼忍此而求錢財。彼族姓",
    "T01n0053_001:0847a10": "子，作如是起、作如是行、作如是勤行。彼作",
    "T01n0053_001:0847a11": "如是，而不能得財物，便憂慼不樂啼哭，自",
    "T01n0053_001:0847a12": "椎自打，而愚癡作如是言：『我為癡行、為不",
    "T01n0053_001:0847a13": "得。』彼族姓，不使起，便勤修作行，彼便得果。",
    "T01n0053_001:0847a14": "彼得錢財，便守護之、極藏舉之：『今我此財，莫",
    "T01n0053_001:0847a15": "令王奪我，莫令賊盜、莫令火燒、莫令腐壞、莫",
    "T01n0053_001:0847a16": "令出利失利。』彼守護錢財，而為王所奪、賊所",
    "T01n0053_001:0847a17": "盜、火所燒而敗壞，出利不得利。彼便憂慼不",
    "T01n0053_001:0847a18": "樂啼哭，自椎自打，增益愚癡。復次，彼長夜",
    "T01n0053_001:0847a19": "所可愛喜念，恚敗壞失，此今現身是苦陰，",
    "T01n0053_001:0847a20": "因婬故、緣婬故、增上婬故，是婬因緣。眾生因",
    "T01n0053_001:0847a21": "婬、緣婬、增上婬，因婬故，母共子諍、子共母",
    "T01n0053_001:0847a22": "諍，父共子諍、子共父諍，兄共妹諍、妹共兄",
    "T01n0053_001:0847a23": "諍。彼共鬪諍，母說子非、子說母非，父說子非、",
    "T01n0053_001:0847a24": "子說父非，兄說妹非、妹說兄非，況復人人",
    "T01n0053_001:0847a25": "耶？此是今現苦陰，因婬故、緣婬故、增上婬",
    "T01n0053_001:0847a26": "故。此眾生因婬故、緣婬故、增上婬故，王王共",
    "T01n0053_001:0847a27": "諍，婆羅門婆羅門共諍，居士居士共諍，賤",
    "T01n0053_001:0847a28": "人工師賤人工師彼各各共鬪諍，各各作種",
    "T01n0053_001:0847a29": "種鬪具。或以拳、或以石、或以刀、或以杖，於",
    "T01n0053_001:0847b01": "中死死苦，此是現苦陰，因婬故、緣婬故、增上",
    "T01n0053_001:0847b02": "婬故。此眾生因婬故至增上婬故，使著鎧便",
    "T01n0053_001:0847b03": "執弓箭，或著皮鎧持極利刀，相圍聚鬪。彼",
    "T01n0053_001:0847b04": "於中或以象鬪，或以馬、或以車、或以步兵、",
    "T01n0053_001:0847b05": "或以女人、或以士夫，於中或有死死苦，此是",
    "T01n0053_001:0847b06": "現苦陰，因婬故、緣婬故、增上婬故。此眾生因",
    "T01n0053_001:0847b07": "婬故至增上婬故，著鎧至持極利刀，詣極高",
    "T01n0053_001:0847b08": "城而欲伐之。彼於中或吹貝、或擊鼓、或舉聲",
    "T01n0053_001:0847b09": "喚呼，或以椎、或以戟、或以鏚、或以利輪、",
    "T01n0053_001:0847b10": "或以箭相射、或下亂石、或以弩、或以銷銅",
    "T01n0053_001:0847b11": "注之，於中死死苦，是為現苦陰，因婬故至",
    "T01n0053_001:0847b12": "增上婬故。此眾生因婬故至增上婬故，至王",
    "T01n0053_001:0847b13": "城邑，或穿墻破藏、或盜他物、或截他道，壞",
    "T01n0053_001:0847b14": "他城、破他村、殺他人，被有司執之，駈使作種",
    "T01n0053_001:0847b15": "種苦行：或截其首，或截手足，或截其耳、或",
    "T01n0053_001:0847b16": "截其鼻、或截耳鼻，或截其髻、或截其髮、或截",
    "T01n0053_001:0847b17": "髻髮，或著凾中、或衣戮殺，或著沙石上、或著",
    "T01n0053_001:0847b18": "草上、或著鐵驢口中、或著鐵師子口中、或",
    "T01n0053_001:0847b19": "著銅釜中、或著鐵釜中，或段段割之、或利叉",
    "T01n0053_001:0847b20": "刺之、或臥熱鐵床上以熱油灑之，著臼中以",
    "T01n0053_001:0847b21": "鐵杵擣之，若以龍噬、若以撾打、若以捲捲，",
    "T01n0053_001:0847b22": "將至標下以刀梟首，是現身苦陰，因婬故",
    "T01n0053_001:0847b23": "至增上婬故。此眾生因婬故至增上婬故，作",
    "T01n0053_001:0847b24": "身苦行口意苦行，彼時若得患病苦，臥在床",
    "T01n0053_001:0847b25": "上、臥在座上、或臥蔭中，身有痛極苦極痛，不",
    "T01n0053_001:0847b26": "樂命欲斷。謂彼身苦行口意苦行，彼終時倒",
    "T01n0053_001:0847b27": "懸向下，猶若冥時日欲沒大山大山間，彼山",
    "T01n0053_001:0847b28": "影倒懸向下。如是彼身苦行口苦行意苦行，",
    "T01n0053_001:0847b29": "彼時命終倒懸向下。彼作是念：『此身苦行口",
    "T01n0053_001:0847c01": "意苦行，倒懸向下，本不作行、本不作福，我",
    "T01n0053_001:0847c02": "多作眾惡，謂趣作惡、作貪、作兇暴，不作福行、",
    "T01n0053_001:0847c03": "不作善行，亦不作有所歸，我必墮其趣。』此",
    "T01n0053_001:0847c04": "便有變悔，變悔已終亦不善、生亦不善，此是",
    "T01n0053_001:0847c05": "現苦陰，因婬故至增上婬故。此眾生因婬",
    "T01n0053_001:0847c06": "故至增上婬故，作身苦行作口意苦行，彼",
    "T01n0053_001:0847c07": "作身至意苦行已，彼因彼緣身壞死時，生惡",
    "T01n0053_001:0847c08": "趣泥犁中。此是彼身苦陰，因婬故至增上",
    "T01n0053_001:0847c09": "婬故，是為婬敗壞。「云何棄婬？若有於婬",
    "T01n0053_001:0847c10": "有求欲，當止求欲、當度婬欲，棄此婬欲，是",
    "T01n0053_001:0847c11": "為棄婬。「諸有沙門婆羅門，如是氣味婬者，",
    "T01n0053_001:0847c12": "於中有敗壞，棄捨不知如真，彼豈能自棄婬",
    "T01n0053_001:0847c13": "耶？復能止他耶？如與住俱豈能止婬？是事",
    "T01n0053_001:0847c14": "不然。諸有沙門婆羅門，如是氣味婬，知是",
    "T01n0053_001:0847c15": "敗壞，能棄捨知如真，後自能止婬，亦能",
    "T01n0053_001:0847c16": "止他，如與住俱能止婬者，有是處。「云何氣味",
    "T01n0053_001:0847c17": "色？若剎利女、婆羅門女、工師女、庶人女，若十",
    "T01n0053_001:0847c18": "四十五女，於此時容色具足，彼時形色有樂",
    "T01n0053_001:0847c19": "有喜。爾時氣味色，此中多有敗壞。云何色",
    "T01n0053_001:0847c20": "敗壞？當如見妹老耄年過、齒落髮墮、鮐背執",
    "T01n0053_001:0847c21": "杖申縮而行。於意云何？前好容色寧敗壞",
    "T01n0053_001:0847c22": "不？」「唯然世尊！」「復次，當如見妹病苦患，若臥",
    "T01n0053_001:0847c23": "床上、若臥座上、若臥蔭中，痛悉著身，極苦",
    "T01n0053_001:0847c24": "極患，不樂命欲斷。於意云何？前好容色寧敗",
    "T01n0053_001:0847c25": "壞不？」「唯然世尊！」「復次，當如見妹若死，一日至",
    "T01n0053_001:0847c26": "七日，若烏啄、若鵄啄，若狗食、若狐食，若火",
    "T01n0053_001:0847c27": "燒、若埋、若蟲。於意云何？前好容色寧敗壞",
    "T01n0053_001:0847c28": "不？」「唯然世尊！」「復次，如見妹死屍，若骨若青、",
    "T01n0053_001:0847c29": "若蟲若食、若骨白。於意云何？前好容色寧敗",
    "T01n0053_001:0848a01": "壞不？」「唯然世尊！」「復次，若見如妹屍，無有皮",
    "T01n0053_001:0848a02": "肉但筋相連。於意云何？前好容色寧敗壞",
    "T01n0053_001:0848a03": "不？」「唯然世尊！」「復次，若見如妹死屍，骨節處",
    "T01n0053_001:0848a04": "處分解散在異處，脚骨在一處，髆骨髀骨、腰",
    "T01n0053_001:0848a05": "骨脊骨、肩骨項骨、髑髏骨，各在一處。於意云",
    "T01n0053_001:0848a06": "何？前好容色寧敗壞不？」「唯然世尊！」「復次，若",
    "T01n0053_001:0848a07": "見如妹死屍，骨正白如貝，若青鴿色、若赤",
    "T01n0053_001:0848a08": "油潤、若腐碎。於意云何？前好容色寧敗壞",
    "T01n0053_001:0848a09": "不？」「唯然世尊！」「是為色敗壞。云何棄色？謂於",
    "T01n0053_001:0848a10": "色有求欲，當止求欲，度一切求欲，棄此色。",
    "T01n0053_001:0848a11": "「諸有沙門婆羅門，如是氣味色於中敗壞，無",
    "T01n0053_001:0848a12": "棄捨不知如真，豈能自止色耶？復能止他",
    "T01n0053_001:0848a13": "乎？而與住居，豈能止色耶？是事不然。諸有",
    "T01n0053_001:0848a14": "沙門婆羅門，如是氣味色，知敗壞棄捨離，知",
    "T01n0053_001:0848a15": "如真者，彼能自止色，亦能令他止，如所住",
    "T01n0053_001:0848a16": "能止色者，有是處。「云何氣味痛？此比丘於",
    "T01n0053_001:0848a17": "婬解脫，至住四禪正受，住於彼時，亦不自",
    "T01n0053_001:0848a18": "壞亦不壞他，此無壞已，於中便得樂。何以",
    "T01n0053_001:0848a19": "故？我說不恚得樂痛，是為痛氣味。「云何痛",
    "T01n0053_001:0848a20": "敗壞？謂痛是無常苦盡法，是為痛敗壞。「云",
    "T01n0053_001:0848a21": "何痛棄？謂痛求欲，止求欲、度求欲，是棄痛。",
    "T01n0053_001:0848a22": "「若沙門婆羅門，如是氣味痛，不知敗壞，不",
    "T01n0053_001:0848a23": "知棄捨，不知如真，彼豈能自止痛耶？復能",
    "T01n0053_001:0848a24": "止他乎？而與住居棄痛者，是事不然。諸有",
    "T01n0053_001:0848a25": "沙門婆羅門，如是氣味痛，知是敗壞棄捨，",
    "T01n0053_001:0848a26": "知如真者，彼能自止痛，亦能令他止，而與",
    "T01n0053_001:0848a27": "住居能止痛者，有是處。」佛如是說。彼諸比",
    "T01n0053_001:0848a28": "丘聞世尊所說，歡喜而樂。",
    "T01n0053_001:0848a29": "佛說苦陰經"
}