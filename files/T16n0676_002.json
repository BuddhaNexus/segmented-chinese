{
    "T16n0676_002:0693a02": "解深密經卷第二",
    "T16n0676_002:0693a04": "大唐三藏法師玄奘奉 詔譯",
    "T16n0676_002:0693a05": "一切法相品第四",
    "T16n0676_002:0693a06": "[0693a06] 爾時，德本菩薩摩訶薩白佛言：「世尊！如世尊",
    "T16n0676_002:0693a07": "說：『於諸法相善巧菩薩。』於諸法相善巧菩",
    "T16n0676_002:0693a08": "薩者，齊何名為於諸法相善巧菩薩？如來",
    "T16n0676_002:0693a09": "齊何施設彼，為於諸法相善巧菩薩？」說是",
    "T16n0676_002:0693a10": "語已。",
    "T16n0676_002:0693a11": "[0693a11] 爾時，世尊告德本菩薩曰：「善哉！德本！汝今乃",
    "T16n0676_002:0693a12": "能請問如來如是深義；汝今為欲利益安",
    "T16n0676_002:0693a13": "樂無量眾生，哀愍世間、及諸天、人、阿素洛等；",
    "T16n0676_002:0693a14": "為令獲得義利安樂故，發斯問。汝應諦聽，",
    "T16n0676_002:0693a15": "吾當為汝說諸法相。[0693a15] 「謂諸法相略有三種，",
    "T16n0676_002:0693a16": "何等為三？一者、遍計所執相；二者、依他起相；",
    "T16n0676_002:0693a17": "三者、圓成實相。云何諸法遍計所執相？謂一",
    "T16n0676_002:0693a18": "切法名假安立自性差別，乃至為令隨起",
    "T16n0676_002:0693a19": "言說。云何諸法依他起相？謂一切法緣生自",
    "T16n0676_002:0693a20": "性，則此有故彼有，此生故彼生，謂無明緣",
    "T16n0676_002:0693a21": "行，乃至招集純大苦蘊。云何諸法圓成實相？",
    "T16n0676_002:0693a22": "謂一切法平等真如。於此真如，諸菩薩眾勇",
    "T16n0676_002:0693a23": "猛精進為因緣故，如理作意，無倒思惟為",
    "T16n0676_002:0693a24": "因緣故，乃能通達。於此通達，漸漸修集，乃",
    "T16n0676_002:0693a25": "至無上正等菩提方證圓滿。[0693a25] 「善男子！如眩",
    "T16n0676_002:0693a26": "&#x7796;人眼中所有眩&#x7796;過患，遍計所執相當",
    "T16n0676_002:0693a27": "知亦爾。如眩&#x7796;人眩&#x7796;眾相：或髮毛、輪、蜂",
    "T16n0676_002:0693a28": "蠅、巨勝，或復青、黃、赤、白等相差別現前；依他",
    "T16n0676_002:0693a29": "起相當知亦爾。如淨眼人遠離眼中眩&#x7796;",
    "T16n0676_002:0693b01": "過患，即此淨眼本性所行無亂境界；圓成實",
    "T16n0676_002:0693b02": "相當知亦爾。[0693b02] 「善男子！譬如清淨頗胝迦寶，",
    "T16n0676_002:0693b03": "若與青染色合，則似帝青、大青、末尼寶像；",
    "T16n0676_002:0693b04": "由邪執取帝青、大青、末尼寶故，惑亂有情。",
    "T16n0676_002:0693b05": "若與赤染色合，則似琥珀末尼寶像；由邪",
    "T16n0676_002:0693b06": "執取琥珀末尼寶故，惑亂有情。若與綠染",
    "T16n0676_002:0693b07": "色合，則似末羅羯多末尼寶像；由邪執取",
    "T16n0676_002:0693b08": "末羅羯多末尼寶故，惑亂有情。若與黃染",
    "T16n0676_002:0693b09": "色合，則似金像；由邪執取真金像故，惑亂",
    "T16n0676_002:0693b10": "有情。[0693b10] 「如是，德本！如彼清淨頗胝迦上，所有",
    "T16n0676_002:0693b11": "染色相應；依他起相上，遍計所執相言說習",
    "T16n0676_002:0693b12": "氣，當知亦爾。如彼清淨頗胝迦上，所有帝",
    "T16n0676_002:0693b13": "青、大青、琥珀、末羅羯多、金等邪執；依他起相",
    "T16n0676_002:0693b14": "上遍計所執相執，當知亦爾。如彼清淨頗胝",
    "T16n0676_002:0693b15": "迦寶；依他起相，當知亦爾。如彼清淨頗胝迦",
    "T16n0676_002:0693b16": "上，所有帝青、大青、琥珀、末羅羯多、真金等相，",
    "T16n0676_002:0693b17": "於常常時，於恒恒時，無有真實、無自性性，",
    "T16n0676_002:0693b18": "即依他起相上，由遍計所執相，於常常時、",
    "T16n0676_002:0693b19": "於恒恒時，無有真實、無自性性；圓成實相，",
    "T16n0676_002:0693b20": "當知亦爾。",
    "T16n0676_002:0693b21": "[0693b21] 「復次，德本！相名相應以為緣故，遍計所執相",
    "T16n0676_002:0693b22": "而可了知；依他起相上，遍計所執相執以",
    "T16n0676_002:0693b23": "為緣故，依他起相而可了知；依他起相上，遍",
    "T16n0676_002:0693b24": "計所執相無執以為緣故，圓成實相而可了",
    "T16n0676_002:0693b25": "知。[0693b25] 「善男子！若諸菩薩能於諸法依他起相上，",
    "T16n0676_002:0693b26": "如實了知遍計所執相，即能如實了知一切",
    "T16n0676_002:0693b27": "無相之法；若諸菩薩如實了知依他起相，即",
    "T16n0676_002:0693b28": "能如實了知一切雜染相法；若諸菩薩如實",
    "T16n0676_002:0693b29": "了知圓成實相，即能如實了知一切清淨相",
    "T16n0676_002:0693c01": "法。[0693c01] 「善男子！若諸菩薩能於依他起相上，如實",
    "T16n0676_002:0693c02": "了知無相之法，即能斷滅雜染相法；若能",
    "T16n0676_002:0693c03": "斷滅雜染相法，即能證得清淨相法。[0693c03] 「如是，",
    "T16n0676_002:0693c04": "德本！由諸菩薩如實了知遍計所執相、依他",
    "T16n0676_002:0693c05": "起相、圓成實相故；如實了知諸無相法、雜染",
    "T16n0676_002:0693c06": "相法、清淨相法；如實了知無相法故，斷滅",
    "T16n0676_002:0693c07": "一切雜染相法，斷滅一切染相法故，證得",
    "T16n0676_002:0693c08": "一切清淨相法。齊此名為於諸法相善巧",
    "T16n0676_002:0693c09": "菩薩；如來齊此施設彼為於諸法相善巧",
    "T16n0676_002:0693c10": "菩薩。」[0693c10] 爾時，世尊欲重宣此義，而說頌曰：",
    "T16n0676_002:0693c11": "「若不了知無相法，  雜染相法不能斷；",
    "T16n0676_002:0693c12": " 不斷雜染相法故，  壞證微妙淨相法。",
    "T16n0676_002:0693c13": " 不觀諸行眾過失，  放逸過失害眾生；",
    "T16n0676_002:0693c14": " 懈怠住法動法中，  無有失壞可憐愍。」",
    "T16n0676_002:0693c15": "解深密經無自性相品第五",
    "T16n0676_002:0693c16": "[0693c16] 爾時，勝義生菩薩摩訶薩白佛言：「世尊！我曾",
    "T16n0676_002:0693c17": "獨在靜處，心生如是尋思：『世尊以無量門",
    "T16n0676_002:0693c18": "曾說：「諸蘊所有自相，生相、滅相，永斷、遍知。」如",
    "T16n0676_002:0693c19": "說諸蘊，諸處、緣起、諸食亦爾。以無量門",
    "T16n0676_002:0693c20": "曾說：「諸諦所有自相，遍知、永斷、作證、修習。」",
    "T16n0676_002:0693c21": "以無量門曾說：「諸界所有自相、種種界性、",
    "T16n0676_002:0693c22": "非一界性、永斷、遍知。」以無量門曾說：「念住",
    "T16n0676_002:0693c23": "所有自相、能治、所治、及以修習，未生令生、生",
    "T16n0676_002:0693c24": "已堅住，不忘、倍修、增長、廣大。」如說念住、正",
    "T16n0676_002:0693c25": "斷、神足、根、力、覺支，亦復如是。以無量門曾",
    "T16n0676_002:0693c26": "說：「八支聖道所有自相、能治、所治、及以修習，",
    "T16n0676_002:0693c27": "未生令生、生已堅住，不忘、倍修、增長、廣大。」』世",
    "T16n0676_002:0693c28": "尊復說：『一切諸法皆無自性、無生、無滅、本來",
    "T16n0676_002:0693c29": "寂靜、自性涅槃。』未審世尊依何密意作如",
    "T16n0676_002:0694a01": "是說：『一切諸法皆無自性、無生、無滅、本來寂",
    "T16n0676_002:0694a02": "靜、自性涅槃。』我今請問如來斯義，惟願如來",
    "T16n0676_002:0694a03": "哀愍解釋，說一切法皆無自性、無生、無滅、本",
    "T16n0676_002:0694a04": "來寂靜、自性涅槃所有密意。」",
    "T16n0676_002:0694a05": "[0694a05] 爾時，世尊告勝義生菩薩曰：「善哉，善哉！勝義",
    "T16n0676_002:0694a06": "生！汝所尋思，甚為如理。善哉，善哉！善男子！",
    "T16n0676_002:0694a07": "汝今乃能請問如來如是深義，汝今為欲",
    "T16n0676_002:0694a08": "利益安樂無量眾生，哀愍世間、及諸天、人、阿",
    "T16n0676_002:0694a09": "素洛等，為令獲得義利安樂故，發斯問。汝",
    "T16n0676_002:0694a10": "應諦聽，吾當為汝解釋所說『一切諸法皆",
    "T16n0676_002:0694a11": "無自性、無生、無滅、本來寂靜、自性涅槃所有密",
    "T16n0676_002:0694a12": "意。』",
    "T16n0676_002:0694a13": "[0694a13] 「勝義生！當知我依三種無自性性密意，說",
    "T16n0676_002:0694a14": "言一切諸法皆無自性，所謂相無自性性、生",
    "T16n0676_002:0694a15": "無自性性、勝義無自性性。[0694a15] 「善男子！云何諸法",
    "T16n0676_002:0694a16": "相無自性性？謂諸法遍計所執相。何以故？此",
    "T16n0676_002:0694a17": "由假名安立為相，非由自相安立為相，是",
    "T16n0676_002:0694a18": "故說名相無自性性。[0694a18] 「云何諸法生無自性性？",
    "T16n0676_002:0694a19": "謂諸法依他起相。何以故？此由依他緣力故",
    "T16n0676_002:0694a20": "有，非自然有，是故說名生無自性性。[0694a20] 「云何",
    "T16n0676_002:0694a21": "諸法勝義無自性性？謂諸法由生無自性性",
    "T16n0676_002:0694a22": "故，說名無自性性；即緣生法，亦名勝義無",
    "T16n0676_002:0694a23": "自性性。何以故？於諸法中，若是清淨所緣境",
    "T16n0676_002:0694a24": "界，我顯示彼以為勝義無自性性，依他起",
    "T16n0676_002:0694a25": "相非是清淨所緣境界，是故亦說名為勝義",
    "T16n0676_002:0694a26": "無自性性。復有諸法圓成實相，亦名勝義",
    "T16n0676_002:0694a27": "無自性性。何以故？一切諸法法無我性名為",
    "T16n0676_002:0694a28": "勝義，亦得名為無自性性，是一切法勝義諦",
    "T16n0676_002:0694a29": "故，無自性性之所顯故。由此因緣，名為勝",
    "T16n0676_002:0694b01": "義無自性性。[0694b01] 「善男子！譬如空花，相無自性",
    "T16n0676_002:0694b02": "性，當知亦爾。譬如幻像，生無自性性，當知",
    "T16n0676_002:0694b03": "亦爾；一分勝義無自性性，當知亦爾。譬如虛",
    "T16n0676_002:0694b04": "空，惟是眾色無性所顯，遍一切處；一分勝義",
    "T16n0676_002:0694b05": "無自性性，當知亦爾，法無我性之所顯故，遍",
    "T16n0676_002:0694b06": "一切故。[0694b06] 「善男子！我依如是三種無自性性，",
    "T16n0676_002:0694b07": "密意說言：『一切諸法皆無自性。』[0694b07] 「勝義生！當",
    "T16n0676_002:0694b08": "知，我依相無自性性，密意說言：『一切諸法",
    "T16n0676_002:0694b09": "無生、無滅、本來寂靜、自性涅槃。』何以故？若法",
    "T16n0676_002:0694b10": "自相都無所有，則無有生；若無有生，則無",
    "T16n0676_002:0694b11": "有滅；若無生無滅，則本來寂靜；若本來寂靜，",
    "T16n0676_002:0694b12": "則自性涅槃。於中都無少分所有更可令",
    "T16n0676_002:0694b13": "其般涅槃故。是故我依相無自性性，密意說",
    "T16n0676_002:0694b14": "言：『一切諸法無生、無滅、本來寂靜、自性涅槃。』",
    "T16n0676_002:0694b15": "[0694b15] 「善男子！我亦依法無我性所顯勝義無自性",
    "T16n0676_002:0694b16": "性，密意說言：『一切諸法無生、無滅、本來寂靜、",
    "T16n0676_002:0694b17": "自性涅槃。』何以故？法無我性所顯勝義無自",
    "T16n0676_002:0694b18": "性性，於常常時、於恒恒時，諸法法性、安住、",
    "T16n0676_002:0694b19": "無為。一切雜染不相應故，於常常時、於恒",
    "T16n0676_002:0694b20": "恒時，諸法法性安住故無為，由無為故無生",
    "T16n0676_002:0694b21": "無滅；一切雜染不相應故，本來寂靜、自性涅",
    "T16n0676_002:0694b22": "槃。是故我依法無我性所顯勝義無自性性，",
    "T16n0676_002:0694b23": "密意說言：『一切諸法無生、無滅、本來寂靜、自",
    "T16n0676_002:0694b24": "性涅槃。』",
    "T16n0676_002:0694b25": "[0694b25] 「復次，勝義生！非由有情界中諸有情類，別觀",
    "T16n0676_002:0694b26": "遍計所執自性為自性故，亦非由彼別觀",
    "T16n0676_002:0694b27": "依他起自性及圓成實自性為自性故，我立",
    "T16n0676_002:0694b28": "三種無自性性；然由有情於依他起自性及",
    "T16n0676_002:0694b29": "圓成實自性上，增益遍計所執自性故，我",
    "T16n0676_002:0694c01": "立三種無自性性。[0694c01] 「由遍計所執自性相故，",
    "T16n0676_002:0694c02": "彼諸有情於依他起自性及圓成實自性中，",
    "T16n0676_002:0694c03": "隨起言說。如如隨起言說如是如是，由言",
    "T16n0676_002:0694c04": "說熏習心故、由言說隨覺故、由言說隨",
    "T16n0676_002:0694c05": "眠故，於依他起自性及圓成實自性中，執著",
    "T16n0676_002:0694c06": "遍計所執自性相。[0694c06] 「如如執著如是如是，於",
    "T16n0676_002:0694c07": "依他起自性及圓成實自性上，執著遍計所",
    "T16n0676_002:0694c08": "執自性；由是因緣，生當來世依他起自性；",
    "T16n0676_002:0694c09": "由此因緣，或為煩惱雜染所染、或為業雜",
    "T16n0676_002:0694c10": "染所染、或為生雜染所染，於生死中長",
    "T16n0676_002:0694c11": "時馳騁、長時流轉，無有休息，或在那落迦、",
    "T16n0676_002:0694c12": "或在傍生、或在餓鬼、或在天上、或在阿素",
    "T16n0676_002:0694c13": "洛、或在人中，受諸苦惱。",
    "T16n0676_002:0694c14": "[0694c14] 「復次，勝義生！若諸有情從本已來，未種善",
    "T16n0676_002:0694c15": "根，未清淨障，未成熟相續，未多修勝解，",
    "T16n0676_002:0694c16": "未能積集福德、智慧二種資糧。我為彼故，",
    "T16n0676_002:0694c17": "依生無自性性宣說諸法。彼聞是已，能於",
    "T16n0676_002:0694c18": "一切緣生行中，隨分解了無常、無恒，是不安",
    "T16n0676_002:0694c19": "隱變壞法已，於一切行，心生怖畏，深起厭",
    "T16n0676_002:0694c20": "患；心生怖畏，深厭患已，遮止諸惡，於諸惡",
    "T16n0676_002:0694c21": "法能不造作，於諸善法能勤修習。習善因",
    "T16n0676_002:0694c22": "故，未種善根能種善根，未清淨障能令清淨，",
    "T16n0676_002:0694c23": "未熟相續能令成熟。由此因緣，多修勝解，",
    "T16n0676_002:0694c24": "亦多積集福德、智慧二種資糧。[0694c24] 「彼雖如是",
    "T16n0676_002:0694c25": "種諸善根，乃至積集福德、智慧二種資糧；然",
    "T16n0676_002:0694c26": "於生無自性性中，未能如實了知相無自",
    "T16n0676_002:0694c27": "性性及二種勝義無自性性。於一切行未",
    "T16n0676_002:0694c28": "能正厭、未正離欲，未正解脫，未遍解脫",
    "T16n0676_002:0694c29": "煩惱雜染、未遍解脫諸業雜染、未遍解脫",
    "T16n0676_002:0695a01": "諸生雜染。如來為彼更說法要，謂相無自",
    "T16n0676_002:0695a02": "性性及勝義無自性性。為欲令其於一切",
    "T16n0676_002:0695a03": "行能正厭故、正離欲故、正解脫故，超過一",
    "T16n0676_002:0695a04": "切煩惱雜染故、超過一切業雜染故、超過",
    "T16n0676_002:0695a05": "一切生雜染故。[0695a05] 「彼聞如是所說法已，於生",
    "T16n0676_002:0695a06": "無自性性中，能正信解相無自性性及勝義",
    "T16n0676_002:0695a07": "無自性性，簡擇思惟，如實通達；於依他起",
    "T16n0676_002:0695a08": "自性中，能不執著遍計所執自性相。由言",
    "T16n0676_002:0695a09": "說不熏習智故、由言說不隨覺智故、由言",
    "T16n0676_002:0695a10": "說離隨眠智故，能滅依他起相；於現法",
    "T16n0676_002:0695a11": "中智力所持，能永斷滅當來世因。由此因",
    "T16n0676_002:0695a12": "緣，於一切行能正厭患、能正離欲、能正解",
    "T16n0676_002:0695a13": "脫，能遍解脫煩惱、業、生三種雜染。[0695a13] 「復次，勝",
    "T16n0676_002:0695a14": "義生！諸聲聞乘種性有情，亦由此道此",
    "T16n0676_002:0695a15": "行&#x8FF9;故，證得無上安隱涅槃。諸獨覺乘種",
    "T16n0676_002:0695a16": "性有情、諸如來乘種性有情，亦由此道",
    "T16n0676_002:0695a17": "此行&#x8FF9;故，證得無上安隱涅槃。一切聲聞、獨",
    "T16n0676_002:0695a18": "覺、菩薩，皆共此一妙清淨道，皆同此一究竟",
    "T16n0676_002:0695a19": "清淨，更無第二。我依此故，密意說言：『唯有",
    "T16n0676_002:0695a20": "一乘。』非於一切有情界中，無有種種有情",
    "T16n0676_002:0695a21": "種性，或鈍根性、或中根性、或利根性有情差",
    "T16n0676_002:0695a22": "別。[0695a22] 「善男子！若一向趣寂聲聞種性補特伽羅，",
    "T16n0676_002:0695a23": "雖蒙諸佛施設種種勇猛加行方便化導，終",
    "T16n0676_002:0695a24": "不能令當坐道場證得阿耨多羅三藐三",
    "T16n0676_002:0695a25": "菩提。何以故？由彼本來唯有下劣種性故、",
    "T16n0676_002:0695a26": "一向慈悲薄弱故、一向怖畏眾苦故。由彼",
    "T16n0676_002:0695a27": "一向慈悲薄弱，是故一向棄背利益諸眾生",
    "T16n0676_002:0695a28": "事；由彼一向怖畏眾苦，是故一向棄背發起",
    "T16n0676_002:0695a29": "諸行所作。我終不說一向棄背利益眾生事",
    "T16n0676_002:0695b01": "者、一向棄背發起諸行所作者，當坐道場，",
    "T16n0676_002:0695b02": "能得阿耨多羅三藐三菩提，是故說彼名為",
    "T16n0676_002:0695b03": "一向趣寂聲聞。若迴向菩提聲聞種性補",
    "T16n0676_002:0695b04": "特伽羅，我亦異門說為菩薩。何以故？彼既",
    "T16n0676_002:0695b05": "解脫煩惱障已，若蒙諸佛等覺悟時，於所",
    "T16n0676_002:0695b06": "知障，其心亦可當得解脫。由彼最初為自",
    "T16n0676_002:0695b07": "利益，修行加行脫煩惱障，是故如來施設",
    "T16n0676_002:0695b08": "彼為聲聞種性。",
    "T16n0676_002:0695b09": "[0695b09] 「復次，勝義生！如是於我善說善制法毘奈耶，",
    "T16n0676_002:0695b10": "最極清淨意樂所說善教法中，諸有情類意",
    "T16n0676_002:0695b11": "解種種差別可得。善男子！如來但依如是",
    "T16n0676_002:0695b12": "三種無自性性，由深密意，於所宣說不了義",
    "T16n0676_002:0695b13": "經，以隱密相說諸法要，謂一切法皆無自",
    "T16n0676_002:0695b14": "性、無生、無滅、本來寂靜、自性涅槃。[0695b14] 「於是經中，",
    "T16n0676_002:0695b15": "若諸有情已種上品善根、已清淨諸障、已",
    "T16n0676_002:0695b16": "成熟相續、已多修勝解，已能積集上品福",
    "T16n0676_002:0695b17": "德、智慧資糧，彼若聽聞如是法已，於我甚",
    "T16n0676_002:0695b18": "深密意言說，如實解了，於如是法，深生信",
    "T16n0676_002:0695b19": "解，於如是義，以無倒慧，如實通達。依此",
    "T16n0676_002:0695b20": "通達善修習故，速疾能證最極究竟；亦於我",
    "T16n0676_002:0695b21": "所深生淨信，知是如來、應、正等覺於一切",
    "T16n0676_002:0695b22": "法現正等覺。[0695b22] 「若諸有情，已種上品善根、已",
    "T16n0676_002:0695b23": "清淨諸障、已成熟相續、已多修勝解，未能",
    "T16n0676_002:0695b24": "積集上品福德、智慧資糧。其性質直，是質直",
    "T16n0676_002:0695b25": "類，雖無力能思擇廢立，而不安住自見取",
    "T16n0676_002:0695b26": "中。彼若聽聞如是法已，於我甚深祕密言",
    "T16n0676_002:0695b27": "說，雖無力能如實解了，然於此法能生勝",
    "T16n0676_002:0695b28": "解，發清淨信，信此經典，是如來說，是其甚",
    "T16n0676_002:0695b29": "深，顯現甚深，空性相應，難見難悟，不可尋思，",
    "T16n0676_002:0695c01": "非諸尋思所行境界、微細詳審聰明智者之",
    "T16n0676_002:0695c02": "所解了。於此經典所說義中，自輕而住，作",
    "T16n0676_002:0695c03": "如是言：『諸佛菩提為最甚深，諸法法性亦最",
    "T16n0676_002:0695c04": "甚深，唯佛如來能善了達，非是我等所能",
    "T16n0676_002:0695c05": "解了。諸佛如來，為彼種種勝解有情，轉正法",
    "T16n0676_002:0695c06": "教；諸佛如來無邊智見，我等智見猶如牛",
    "T16n0676_002:0695c07": "跡。』於此經典，雖能恭敬，為他宣說，書寫護",
    "T16n0676_002:0695c08": "持，披閱，流布，殷重供養，受誦溫習；然猶未",
    "T16n0676_002:0695c09": "能以其修相發起加行，是故於我甚深密",
    "T16n0676_002:0695c10": "意所說言辭，不能通達。由此因緣，彼諸有",
    "T16n0676_002:0695c11": "情，亦能增長福德、智慧二種資糧，於彼相",
    "T16n0676_002:0695c12": "續未成熟者，亦能成熟。[0695c12] 「若諸有情，廣說乃至",
    "T16n0676_002:0695c13": "未能積集上品福德、智慧資糧，性非質直，",
    "T16n0676_002:0695c14": "非質直類，雖有力能思擇廢立，而復安住",
    "T16n0676_002:0695c15": "自見取中。彼若聽聞如是法已，於我甚深",
    "T16n0676_002:0695c16": "密意言說不能如實解了。於如是法雖生",
    "T16n0676_002:0695c17": "信解，然於其義隨言執著，謂一切法決定",
    "T16n0676_002:0695c18": "皆無自性，決定不生不滅，決定本來寂靜，決",
    "T16n0676_002:0695c19": "定自性涅槃。由此因緣，於一切法獲得無",
    "T16n0676_002:0695c20": "見及無相見。由得無見無相見故，撥一切",
    "T16n0676_002:0695c21": "相皆是無相，誹撥諸法遍計所執相、依他起",
    "T16n0676_002:0695c22": "相、圓成實相。何以故？由有依他起相及圓",
    "T16n0676_002:0695c23": "成實相故，遍計所執相方可施設；若於依",
    "T16n0676_002:0695c24": "他起相及圓成實相見為無相，彼亦誹撥",
    "T16n0676_002:0695c25": "遍計所執相，是故說彼誹撥三相。雖於我",
    "T16n0676_002:0695c26": "法起於法想，而非義中起於義想；由於我",
    "T16n0676_002:0695c27": "法起法想故，及非義中起義想故，於是法",
    "T16n0676_002:0695c28": "中持為是法，於非義中持為是義。彼雖於",
    "T16n0676_002:0695c29": "法起信解故，福德增長；然於非義起執著",
    "T16n0676_002:0696a01": "故，退失智慧；智慧退故，退失廣大無量善",
    "T16n0676_002:0696a02": "法。[0696a02] 「復有有情，從他聽聞，謂法為法，非義為",
    "T16n0676_002:0696a03": "義，若隨其見，彼即於法起於法想，於非義",
    "T16n0676_002:0696a04": "中起於義想，執法為法、非義為義。由此因",
    "T16n0676_002:0696a05": "緣，當知同彼退失善法。若有有情不隨",
    "T16n0676_002:0696a06": "其見，從彼欻聞一切諸法皆無自性、無生、無",
    "T16n0676_002:0696a07": "滅、本來寂靜、自性涅槃，便生恐怖，生恐怖",
    "T16n0676_002:0696a08": "已，作如是言：『此非佛語，是魔所說。』作此解",
    "T16n0676_002:0696a09": "已，於是經典，誹謗、毀罵。由此因緣，獲大衰",
    "T16n0676_002:0696a10": "損，觸大業障。由是緣故，我說若有於一切",
    "T16n0676_002:0696a11": "相起無相見，於非義中宣說為義，是起廣",
    "T16n0676_002:0696a12": "大業障方便；由彼陷墜無量眾生，令其獲",
    "T16n0676_002:0696a13": "得大業障故。[0696a13] 「善男子！若諸有情，未種善根、",
    "T16n0676_002:0696a14": "未清淨障、未熟相續、無多勝解，未集福",
    "T16n0676_002:0696a15": "德、智慧資糧。性非質直，非質直類，雖有力",
    "T16n0676_002:0696a16": "能思擇廢立，而常安住自見取中。彼若聽",
    "T16n0676_002:0696a17": "聞如是法已，不能如實解我甚深密意言",
    "T16n0676_002:0696a18": "說，亦於此法不生信解，於是法中起非",
    "T16n0676_002:0696a19": "法想，於是義中起非義想。於是法中執為",
    "T16n0676_002:0696a20": "非法，於是義中執為非義，唱如是言：『此",
    "T16n0676_002:0696a21": "非佛語，是魔所說。』作此解已，於是經典，誹",
    "T16n0676_002:0696a22": "謗毀罵，撥為虛偽，以無量門，毀滅摧伏如",
    "T16n0676_002:0696a23": "是經典，於諸信解此經典者起怨家想。彼",
    "T16n0676_002:0696a24": "先為諸業障所障，由此因緣，復為如是業",
    "T16n0676_002:0696a25": "障所障，如是業障，初易施設，乃至齊於百",
    "T16n0676_002:0696a26": "千俱胝那庾多劫，無有出期。[0696a26] 「善男子！如是",
    "T16n0676_002:0696a27": "於我善說善制法、毘奈耶，最極清淨意樂所",
    "T16n0676_002:0696a28": "說善教法中，有如是等諸有情類意解種種",
    "T16n0676_002:0696a29": "差別可得。」",
    "T16n0676_002:0696b01": "[0696b01] 爾時，世尊欲重宣此義，而說頌曰：",
    "T16n0676_002:0696b02": "「一切諸法皆無性，  無生無滅本來寂，",
    "T16n0676_002:0696b03": " 諸法自性恒涅槃。  誰有智言無密意？",
    "T16n0676_002:0696b04": " 相生勝義無自性，  如是我皆已顯示；",
    "T16n0676_002:0696b05": " 若不知佛此密意，  失壞正道不能往！",
    "T16n0676_002:0696b06": " 依諸淨道清淨者，  惟依此一無第二，",
    "T16n0676_002:0696b07": " 故於其中立一乘，  非有情性無差別。",
    "T16n0676_002:0696b08": " 眾生界中無量生，  惟度一身趣寂滅，",
    "T16n0676_002:0696b09": " 大悲勇猛證涅槃，  不捨眾生甚難得！",
    "T16n0676_002:0696b10": " 微妙難思無漏界，  於中解脫等無差，",
    "T16n0676_002:0696b11": " 一切義成離惑苦，  二種異說謂常樂。」",
    "T16n0676_002:0696b12": "[0696b12] 爾時，勝義生菩薩復白佛言：「世尊！諸佛如來",
    "T16n0676_002:0696b13": "密意語言，甚奇！希有！乃至微妙最微妙！甚深",
    "T16n0676_002:0696b14": "最甚深！難通達最難通達！[0696b14] 「如是我今領解",
    "T16n0676_002:0696b15": "世尊所說義者：若於分別所行遍計所執相",
    "T16n0676_002:0696b16": "所依行相中，假名安立以為色蘊，或自性相、",
    "T16n0676_002:0696b17": "或差別相；假名安立為色蘊生、為色蘊滅、",
    "T16n0676_002:0696b18": "及為色蘊永斷、遍知，或自性相、或差別相，是",
    "T16n0676_002:0696b19": "名遍計所執相。世尊依此施設諸法相無自",
    "T16n0676_002:0696b20": "性性。若即分別所行遍計所執相所依行相，",
    "T16n0676_002:0696b21": "是名依他起相。世尊依此施設諸法生無",
    "T16n0676_002:0696b22": "自性性，及一分勝義無自性性。如是我今領",
    "T16n0676_002:0696b23": "解世尊所說義者：若即於此分別所行遍計",
    "T16n0676_002:0696b24": "所執相所依行相中，由遍計所執相不成實",
    "T16n0676_002:0696b25": "故，即此自性無自性性法無我真如清淨所",
    "T16n0676_002:0696b26": "緣，是名圓成實相。世尊依此施設一分勝",
    "T16n0676_002:0696b27": "義無自性性。如於色蘊，如是，於餘蘊皆應",
    "T16n0676_002:0696b28": "廣說；如於諸蘊如是，於十二處，一一處中",
    "T16n0676_002:0696b29": "皆應廣說；於十二有支，一一支中皆應廣",
    "T16n0676_002:0696c01": "說；於四種食，一一食中皆應廣說；於六界、",
    "T16n0676_002:0696c02": "十八界，一一界中皆應廣說。[0696c02] 「如是我今領",
    "T16n0676_002:0696c03": "解世尊所說義者：若於分別所行遍計所執",
    "T16n0676_002:0696c04": "相所依行相中，假名安立以為苦諦，苦諦遍",
    "T16n0676_002:0696c05": "知，或自性相、或差別相，是名遍計所執相。世",
    "T16n0676_002:0696c06": "尊依此施設諸法相無自性性。若即分別所",
    "T16n0676_002:0696c07": "行遍計所執相所依行相，是名依他起相。世",
    "T16n0676_002:0696c08": "尊依此施設諸法生無自性性，及一分勝義",
    "T16n0676_002:0696c09": "無自性性。如是我今領解世尊所說義者：",
    "T16n0676_002:0696c10": "若即於此分別所行遍計所執相所依行相",
    "T16n0676_002:0696c11": "中，由遍計所執相不成實故，即此自性無自",
    "T16n0676_002:0696c12": "性性法無我真如清淨所緣，是名圓成實相。",
    "T16n0676_002:0696c13": "世尊依此施設一分勝義無自性性。如於",
    "T16n0676_002:0696c14": "苦諦如是，於餘諦皆應廣說。如於聖諦如",
    "T16n0676_002:0696c15": "是，於諸念住、正斷、神足、根、力、覺支、道支中，一",
    "T16n0676_002:0696c16": "一皆應廣說。[0696c16] 「如是我今領解世尊所說義",
    "T16n0676_002:0696c17": "者：若於分別所行遍計所執相所依行相中，",
    "T16n0676_002:0696c18": "假名安立以為正定，及為正定能治所治，若",
    "T16n0676_002:0696c19": "正修未生令生，生已堅住不忘，倍修增長廣",
    "T16n0676_002:0696c20": "大，或自性相、或差別相，是名遍計所執相。世",
    "T16n0676_002:0696c21": "尊依此施設諸法相無自性性。若即分別所",
    "T16n0676_002:0696c22": "行遍計所執相所依行相，是名依他起相。世",
    "T16n0676_002:0696c23": "尊依此施設諸法生無自性性，及一分勝義",
    "T16n0676_002:0696c24": "無自性性。如是我今領解世尊所說義者：",
    "T16n0676_002:0696c25": "若即於此分別所行遍計所執相所依行相",
    "T16n0676_002:0696c26": "中，由遍計所執相不成實故，即此自性無自",
    "T16n0676_002:0696c27": "性性法無我真如清淨所緣，是名圓成實相。",
    "T16n0676_002:0696c28": "世尊依此施設諸法一分勝義無自性性。[0696c28] 「世",
    "T16n0676_002:0696c29": "尊！譬如毘濕縛藥，一切散藥、仙藥方中，皆應",
    "T16n0676_002:0697a01": "安處。如是，世尊！依此諸法皆無自性、無生、無",
    "T16n0676_002:0697a02": "滅、本來寂靜、自性涅槃，無自性性了義言教，",
    "T16n0676_002:0697a03": "遍於一切不了義經，皆應安處。[0697a03] 「世尊！如彩",
    "T16n0676_002:0697a04": "畫地，遍於一切彩畫事業皆同一味，或青、",
    "T16n0676_002:0697a05": "或黃、或赤、或白，復能顯發彩畫事業。如是，世",
    "T16n0676_002:0697a06": "尊！依此諸法皆無自性廣說乃至自性涅槃，",
    "T16n0676_002:0697a07": "無自性性了義言教，遍於一切不了義經，皆",
    "T16n0676_002:0697a08": "同一味，復能顯發彼諸經中所不了義。[0697a08] 「世尊！",
    "T16n0676_002:0697a09": "譬如一切成熟珍羞諸餅果內，投之熟酥，更",
    "T16n0676_002:0697a10": "生勝味。如是，世尊！依此諸法皆無自性，廣",
    "T16n0676_002:0697a11": "說乃至自性涅槃，無自性性了義言教，置於",
    "T16n0676_002:0697a12": "一切不了義經，生勝歡喜。[0697a12] 「世尊！譬如虛空",
    "T16n0676_002:0697a13": "遍一切處，皆同一味，不障一切所作事業。",
    "T16n0676_002:0697a14": "如是，世尊！依此諸法皆無自性廣說乃至自",
    "T16n0676_002:0697a15": "性涅槃，無自性性了義言教，遍於一切不了",
    "T16n0676_002:0697a16": "義經，皆同一味，不障一切聲聞、獨覺及諸大",
    "T16n0676_002:0697a17": "乘所修事業。」說是語已。",
    "T16n0676_002:0697a18": "[0697a18] 爾時，世尊歎勝義生菩薩曰：「善哉，善哉！善男",
    "T16n0676_002:0697a19": "子！汝今乃能善解如來所說甚深密意言義；",
    "T16n0676_002:0697a20": "復於此義善作譬喻，所謂世間毘濕縛藥，雜",
    "T16n0676_002:0697a21": "彩畫地，熟酥，虛空。勝義生！如是，如是！更無",
    "T16n0676_002:0697a22": "有異！如是，如是！汝應受持。」",
    "T16n0676_002:0697a23": "[0697a23] 爾時勝義生菩薩復白佛言：「世尊！初於一時",
    "T16n0676_002:0697a24": "在婆羅&#x75C6;斯仙人墮處，施鹿林中，惟為發",
    "T16n0676_002:0697a25": "趣聲聞乘者，以四諦相轉正法輪。雖是甚",
    "T16n0676_002:0697a26": "奇、甚為希有，一切世間諸天、人等，先無有能",
    "T16n0676_002:0697a27": "如法轉者。而於彼時所轉法輪，有上、有容，",
    "T16n0676_002:0697a28": "是未了義，是諸諍論安足處所。[0697a28] 「世尊！在昔第",
    "T16n0676_002:0697a29": "二時中，惟為發趣修大乘者，依一切法皆",
    "T16n0676_002:0697b01": "無自性、無生、無滅、本來寂靜、自性涅槃，以隱",
    "T16n0676_002:0697b02": "密相轉正法輪。雖更甚奇、甚為希有，而",
    "T16n0676_002:0697b03": "於彼時所轉法輪，亦是有上、有所容受，猶",
    "T16n0676_002:0697b04": "未了義，是諸諍論安足處所。[0697b04] 「世尊！於今第",
    "T16n0676_002:0697b05": "三時中，普為發趣一切乘者，依一切法皆",
    "T16n0676_002:0697b06": "無自性、無生、無滅、本來寂靜、自性涅槃、無自",
    "T16n0676_002:0697b07": "性性，以顯了相轉正法輪。第一甚奇、最為",
    "T16n0676_002:0697b08": "希有。于今世尊所轉法輪無上無容，是真了",
    "T16n0676_002:0697b09": "義，非諸諍論安足處所。[0697b09] 「世尊！若善男子或善",
    "T16n0676_002:0697b10": "女人，於此如來依一切法皆無自性、無生、無",
    "T16n0676_002:0697b11": "滅、本來寂靜、自性涅槃，所說甚深了義言教，",
    "T16n0676_002:0697b12": "聞已信解、書寫、護持、供養、流布、受誦、修習、如",
    "T16n0676_002:0697b13": "理思惟，以其修相發起加行，生幾所福？」說",
    "T16n0676_002:0697b14": "是語已。",
    "T16n0676_002:0697b15": "[0697b15] 爾時，世尊告勝義生菩薩曰：「勝義生！是善男",
    "T16n0676_002:0697b16": "子或善女人，其所生福無量無數難可喻知，",
    "T16n0676_002:0697b17": "吾今為汝略說少分。如爪上土比大地土，",
    "T16n0676_002:0697b18": "百分不及一，千分不及一，百千分不及",
    "T16n0676_002:0697b19": "一，數算、計喻、鄔波尼殺曇分亦不及一。或",
    "T16n0676_002:0697b20": "如牛跡中水比四大海水，百分不及一，廣",
    "T16n0676_002:0697b21": "說乃至鄔波尼殺曇分亦不及一。如是，於",
    "T16n0676_002:0697b22": "諸不了義經，聞已信解、廣說乃至以其修相",
    "T16n0676_002:0697b23": "發起加行所獲功德，比此所說了義經教，",
    "T16n0676_002:0697b24": "聞已信解所集功德，廣說乃至以其修相發",
    "T16n0676_002:0697b25": "起加行所集功德，百分不及一，廣說乃至鄔",
    "T16n0676_002:0697b26": "波尼殺曇分亦不及一。」說是語已。",
    "T16n0676_002:0697b27": "[0697b27] 爾時，勝義生菩薩復白佛言：「世尊！於是解深",
    "T16n0676_002:0697b28": "密法門中，當何名此教？我當云何奉持？」[0697b28] 佛",
    "T16n0676_002:0697b29": "告勝義生菩薩曰：「善男子！此名勝義了義之",
    "T16n0676_002:0697c01": "教；於此勝義了義之教，汝當奉持。」[0697c01] 說此勝",
    "T16n0676_002:0697c02": "義了義教時，於大會中，有六百千眾生發",
    "T16n0676_002:0697c03": "阿耨多羅三藐三菩提心；三百千聲聞遠塵",
    "T16n0676_002:0697c04": "離垢，於諸法中得法眼淨；一百五十千聲",
    "T16n0676_002:0697c05": "聞永盡諸漏心得解脫；七十五千菩薩得",
    "T16n0676_002:0697c06": "無生法忍。"
}