{
    "T30n1579_025:0417a21": "瑜伽師地論卷第二十五",
    "T30n1579_025:0417a23": "彌勒菩薩說",
    "T30n1579_025:0417a24": "三藏法師玄奘奉　詔譯",
    "T30n1579_025:0417a25": "本地分中聲聞地第十三初瑜伽處出",
    "T30n1579_025:0417a26": "離地第三之四",
    "T30n1579_025:0417a27": "云何名善友性。謂八因緣故。應知一切種圓",
    "T30n1579_025:0417a28": "滿善友性。何等為八。謂如有一安住禁戒。",
    "T30n1579_025:0417a29": "具足多聞。能有所證。性多哀愍心無厭倦。",
    "T30n1579_025:0417b01": "善能堪忍無有怖畏語具圓滿。云何名為",
    "T30n1579_025:0417b02": "安住禁戒。謂安住具戒善能守護別解律",
    "T30n1579_025:0417b03": "儀。如前廣說。樂沙門性樂婆羅門性。為自",
    "T30n1579_025:0417b04": "調伏為自寂靜。為自涅槃修行正行。如是",
    "T30n1579_025:0417b05": "名為安住禁戒。云何名為具足多聞。謂若",
    "T30n1579_025:0417b06": "有法宣說開示。初中後善文義巧妙。獨一",
    "T30n1579_025:0417b07": "圓滿清白梵行。於如是類眾多妙法能善受",
    "T30n1579_025:0417b08": "持。言善通利。意善尋思。見善通達。如是名",
    "T30n1579_025:0417b09": "為具足多聞。云何名為能有所證。謂能證",
    "T30n1579_025:0417b10": "得勝無常想無常苦想。苦無我想厭逆食想。",
    "T30n1579_025:0417b11": "一切世間不可樂想有過患想。斷想離想。滅",
    "T30n1579_025:0417b12": "想死想。不淨想青瘀想。膿爛想破壞想。膖脹",
    "T30n1579_025:0417b13": "想噉食想。血塗想離散想。骨鎖想觀察空想。",
    "T30n1579_025:0417b14": "復能證得最初靜慮。第二靜慮。第三靜慮。第",
    "T30n1579_025:0417b15": "四靜慮空無邊處。識無邊處。無所有處。最後",
    "T30n1579_025:0417b16": "非想非非想處。又能證得慈悲喜捨。或預流",
    "T30n1579_025:0417b17": "果。或一來果。或不還果。或神境通。或宿住",
    "T30n1579_025:0417b18": "通。或天耳通。或死生通。或心差別通。或阿羅",
    "T30n1579_025:0417b19": "漢。具八解脫靜慮等定。有大堪能具大勢",
    "T30n1579_025:0417b20": "力。能善為他現三神變教授教誡。三神變",
    "T30n1579_025:0417b21": "者。一神力神變。二記說神變。三教導神變。如",
    "T30n1579_025:0417b22": "是名為能有所證。云何名為為性哀愍。謂",
    "T30n1579_025:0417b23": "於他所常起悲憐。樂與其義。樂與其利。樂",
    "T30n1579_025:0417b24": "與其樂。樂與猗觸。樂與安隱。如是名為為",
    "T30n1579_025:0417b25": "性哀愍。云何名為心無厭倦。謂善能示現",
    "T30n1579_025:0417b26": "善能教導。善能讚勵善能慶慰。處於四眾",
    "T30n1579_025:0417b27": "宣說正法不辭勞倦。翹勤無墮起發圓",
    "T30n1579_025:0417b28": "滿。為性好樂發勤精進。如是名為心無厭",
    "T30n1579_025:0417b29": "倦。云何名為善能堪忍。謂罵不報罵瞋不",
    "T30n1579_025:0417c01": "報瞋。打不報打弄不報弄。堪耐椎杵。於",
    "T30n1579_025:0417c02": "諸逼迫縛錄禁閉捶打毀辱迫愶斫截眾苦事",
    "T30n1579_025:0417c03": "中。自推己過以業異熟為所依趣。終不於",
    "T30n1579_025:0417c04": "他發生憤恚。亦不懷恨隨眠不捨。如是雖",
    "T30n1579_025:0417c05": "遭輕陵毀辱。而其本性都無變改。唯常於",
    "T30n1579_025:0417c06": "彼思為義利。又能堪忍寒熱飢渴蚊虻。風",
    "T30n1579_025:0417c07": "日蛇蠍惡觸。他所干犯磣毒語言。身內所",
    "T30n1579_025:0417c08": "生猛利堅勁。辛楚切心奪命苦受。為性堪",
    "T30n1579_025:0417c09": "忍能有容納。如是名為善能堪忍。云何名",
    "T30n1579_025:0417c10": "為無有怖畏。謂處大眾說正法時。心無怯",
    "T30n1579_025:0417c11": "劣聲無戰掉辯無誤失。終不由彼怯懼因",
    "T30n1579_025:0417c12": "緣為諸怖畏之所逼切。腋不流汗身毛",
    "T30n1579_025:0417c13": "不竪。如是名為無有怖畏。云何名為語具",
    "T30n1579_025:0417c14": "圓滿。謂彼成就最上首語極美妙語。甚顯了",
    "T30n1579_025:0417c15": "語易悟解語。樂欲聞語無違逆語。無所依語",
    "T30n1579_025:0417c16": "無邊際語。如是名為語具圓滿。言詞巧妙。",
    "T30n1579_025:0417c17": "成就如是八種因緣。善能諫舉善作憶念。",
    "T30n1579_025:0417c18": "善能教授善能教誡。善說正法。云何名為善",
    "T30n1579_025:0417c19": "能諫舉。謂若有餘於增上戒毀犯尸羅。於",
    "T30n1579_025:0417c20": "增上軌毀犯軌則。由見聞疑能正諫。舉真",
    "T30n1579_025:0417c21": "實不以虛妄。應時不以非時。饒益不以",
    "T30n1579_025:0417c22": "衰損。柔軟不以麁獷。善友不以憎嫉。如是",
    "T30n1579_025:0417c23": "名為善能諫舉。云何名為善作憶念。謂",
    "T30n1579_025:0417c24": "令憶念先所犯罪或法或義。云何名為令",
    "T30n1579_025:0417c25": "其憶念先所犯罪。謂若有餘先起毀犯而",
    "T30n1579_025:0417c26": "不能憶。善作方便令彼憶念。告言長老。",
    "T30n1579_025:0417c27": "曾於某處某事某時。毀犯如是如是色類。",
    "T30n1579_025:0417c28": "如是名為令其憶念先所犯罪。云何名為令",
    "T30n1579_025:0417c29": "憶念法。謂若有餘於先所聞所受正法獨處",
    "T30n1579_025:0418a01": "思念。所謂契經應頌記別廣說如前。彼若不",
    "T30n1579_025:0418a02": "憶令其憶念。或復稱述授與令憶。或興請",
    "T30n1579_025:0418a03": "問詰難令憶。如是名為令憶念法。云何名",
    "T30n1579_025:0418a04": "為令憶念義。謂若有餘於先所聞所受正",
    "T30n1579_025:0418a05": "義。有所忘失為作憶念。宣說開示令新令",
    "T30n1579_025:0418a06": "顯。又若有善能引義利能引梵行久時所作",
    "T30n1579_025:0418a07": "久時所說。彼若忘失亦令憶念。如是名為",
    "T30n1579_025:0418a08": "善作憶念。云何名為善能教授。謂於遠離寂",
    "T30n1579_025:0418a09": "靜瑜伽作意止觀。時時隨順教授而轉。時時",
    "T30n1579_025:0418a10": "宣說與彼相應無倒言論。所謂能趣心離障",
    "T30n1579_025:0418a11": "蓋甚可愛樂。尸羅言論等持言論。聖慧言論",
    "T30n1579_025:0418a12": "解脫言論。解脫智見言論少欲言論。喜足言",
    "T30n1579_025:0418a13": "論永斷言論。離欲言論寂滅言論。損減言論",
    "T30n1579_025:0418a14": "無雜言論。隨順緣性緣起言論。如是名為善",
    "T30n1579_025:0418a15": "能教授。云何名為善能教誡。謂於大師所說",
    "T30n1579_025:0418a16": "聖教。能以正法以毘奈耶平等教誨。或軌",
    "T30n1579_025:0418a17": "範師或親教師或同法者。或餘尊重等尊重",
    "T30n1579_025:0418a18": "者。如實知彼隨於一處違越毀犯。便於時",
    "T30n1579_025:0418a19": "時如法呵責。治罰驅擯令其調伏。既調伏已",
    "T30n1579_025:0418a20": "如法平等受諸利養。和同曉悟收斂攝受。",
    "T30n1579_025:0418a21": "於所應作及不應作。為令現行不現行故。",
    "T30n1579_025:0418a22": "於其積習及不積習。教導教誨。如是名為",
    "T30n1579_025:0418a23": "善能教誡。云何名為善說正法。謂於時時",
    "T30n1579_025:0418a24": "能善宣說初時所作無倒言論。所謂施論戒",
    "T30n1579_025:0418a25": "論生天之論。於諸欲中能廣開示過患出離",
    "T30n1579_025:0418a26": "清淨品法。又於時時宣說超勝四種聖諦相",
    "T30n1579_025:0418a27": "應言論。所謂苦論集論滅論道論。為諸有情",
    "T30n1579_025:0418a28": "得成熟故。為諸有情得清淨故。為令正",
    "T30n1579_025:0418a29": "法得久住故。宣說相應助伴。隨順清亮。有",
    "T30n1579_025:0418b01": "用相稱。應順名句文身所有言論。又此言",
    "T30n1579_025:0418b02": "論應時而發殷重。漸次相續俱有令其欣",
    "T30n1579_025:0418b03": "慶。令其愛樂。令其歡喜。令其勇悍。無所",
    "T30n1579_025:0418b04": "訶擯。相應助伴。無亂如法稱順眾會。有慈",
    "T30n1579_025:0418b05": "憐心。有利益心。有哀愍心。不依利養恭敬",
    "T30n1579_025:0418b06": "讚頌。不自高舉。不陵蔑他。如是名為善說",
    "T30n1579_025:0418b07": "正法。由彼成就如是八支。於時時間善能",
    "T30n1579_025:0418b08": "諫舉善作憶念。善能教授。善能教誡。善說",
    "T30n1579_025:0418b09": "正法。是故說彼名為善友。如是廣辯善友",
    "T30n1579_025:0418b10": "性已。復云何知此中略義。謂若善友心善稠",
    "T30n1579_025:0418b11": "密為性哀愍。最初於彼樂為利益。樂為安",
    "T30n1579_025:0418b12": "樂。又即於此利益安樂。如實了知。無有顛",
    "T30n1579_025:0418b13": "倒離顛倒見。又即於此利益安樂。有大勢",
    "T30n1579_025:0418b14": "力方便善巧。能令積集能令引發。又即於",
    "T30n1579_025:0418b15": "此利益安樂。翹勤無墮起發圓滿。為性好",
    "T30n1579_025:0418b16": "樂發勤精進。當知由此四因緣故攝一切",
    "T30n1579_025:0418b17": "種。總略圓滿善知識性。如是名為此善友",
    "T30n1579_025:0418b18": "性所有略義。若前所說廣分別義。若此所說",
    "T30n1579_025:0418b19": "所有略義。一切總說為善友性。云何名為聞",
    "T30n1579_025:0418b20": "思正法。謂正法者。若佛世尊若佛弟子。正士",
    "T30n1579_025:0418b21": "正至正善丈夫。宣說開顯分別照了。此復云",
    "T30n1579_025:0418b22": "何。所謂契經應頌記別廣說如前。十二分教",
    "T30n1579_025:0418b23": "是名正法。云何契經。謂薄伽梵於彼彼方所。",
    "T30n1579_025:0418b24": "為彼彼所化有情。依彼彼所化諸行差別。",
    "T30n1579_025:0418b25": "宣說無量蘊相應語處相應語。緣起相應語",
    "T30n1579_025:0418b26": "食相應語。諦相應語界相應語。聲聞乘相應",
    "T30n1579_025:0418b27": "語獨覺乘相應語。如來乘相應語念住正斷",
    "T30n1579_025:0418b28": "神足根力覺支道支等相應語。不淨息念諸",
    "T30n1579_025:0418c01": "學證淨等相應語。結集如來正法藏者。攝",
    "T30n1579_025:0418c02": "聚如是種種聖語。為令聖教久住世故。以",
    "T30n1579_025:0418c03": "諸美妙名句文身。如其所應次第安布次第",
    "T30n1579_025:0418c04": "結集。謂能貫穿縫綴種種能引義利。能",
    "T30n1579_025:0418c05": "引梵行。真善妙義。是名契經。云何應頌。謂",
    "T30n1579_025:0418c06": "於中間或於最後宣說伽他。或復宣說",
    "T30n1579_025:0418c07": "未了義經。是名應頌。云何記別。謂於是",
    "T30n1579_025:0418c08": "中記別弟子命過已後當生等事。或復宣說",
    "T30n1579_025:0418c09": "已了義經。是名記別。云何諷頌。謂非直",
    "T30n1579_025:0418c10": "說是結句說。或作二句或作三句或作",
    "T30n1579_025:0418c11": "四句或作五句或作六句等。是名諷頌。",
    "T30n1579_025:0418c12": "云何自說。謂於是中不顯能請補特伽羅",
    "T30n1579_025:0418c13": "名字種姓。為令當來正法久住聖教久住。",
    "T30n1579_025:0418c14": "不請而說。是名自說。云何因緣。謂於是",
    "T30n1579_025:0418c15": "中顯示能請補特伽羅名字種姓。因請而",
    "T30n1579_025:0418c16": "說。及諸所有毘奈耶相應有因有緣別解脫",
    "T30n1579_025:0418c17": "經。是名因緣。云何譬喻。謂於是中有譬",
    "T30n1579_025:0418c18": "喻說。由譬喻故本義明淨。是名譬喻。云",
    "T30n1579_025:0418c19": "何本事。謂諸所有宿世相應事義言教。是",
    "T30n1579_025:0418c20": "名本事。云何本生。謂於是中宣說世尊在",
    "T30n1579_025:0418c21": "過去世彼彼方分。若死若生行菩薩行行難",
    "T30n1579_025:0418c22": "行行。是名本生。云何方廣。謂於是中廣",
    "T30n1579_025:0418c23": "說一切諸菩薩道。為令修證阿耨多羅三",
    "T30n1579_025:0418c24": "藐三菩提十力無畏無障智等一切功德。是",
    "T30n1579_025:0418c25": "名方廣。云何希法。謂於是中宣說諸佛諸",
    "T30n1579_025:0418c26": "佛弟子比丘比丘尼。式叉摩那。勞策男勞策",
    "T30n1579_025:0418c27": "女。近事男近事女等。若共不共勝於其餘",
    "T30n1579_025:0418c28": "勝諸世間。同意所許甚奇希有最勝功德。是",
    "T30n1579_025:0419a01": "名希法。云何論議。所謂一切摩呾履迦阿",
    "T30n1579_025:0419a02": "毘達磨。研究甚深素呾纜義。宣暢一切契",
    "T30n1579_025:0419a03": "經宗要。是名論議。如是所說十二分教。三",
    "T30n1579_025:0419a04": "藏所攝。謂或有素怛纜藏攝。或有毘奈耶",
    "T30n1579_025:0419a05": "藏攝。或有阿毘達磨藏攝。當知此中若說",
    "T30n1579_025:0419a06": "契經應頌。記別諷頌。自說譬喻。本事本生。",
    "T30n1579_025:0419a07": "方廣希法。是名素怛纜藏。若說因緣是名",
    "T30n1579_025:0419a08": "毘奈耶藏。若說論議是名阿毘達磨藏。是",
    "T30n1579_025:0419a09": "故如是十二分教。三藏所攝。如是一切正",
    "T30n1579_025:0419a10": "士正至正善丈夫共所宣說。故名正法。聽",
    "T30n1579_025:0419a11": "聞此故名聞正法。此復云何。謂如有一或",
    "T30n1579_025:0419a12": "受持素呾纜。或受持毘奈耶。或受持阿毘",
    "T30n1579_025:0419a13": "達磨。或受持素怛纜及毘奈耶。或受持素",
    "T30n1579_025:0419a14": "怛纜及阿毘達磨。或受持毘奈耶及阿毘達",
    "T30n1579_025:0419a15": "磨。或具受持素怛纜毘奈耶阿毘達磨。如",
    "T30n1579_025:0419a16": "是一切名聞正法。此聞正法復有二種。一",
    "T30n1579_025:0419a17": "聞其文。二聞其義。云何思正法。謂如有一",
    "T30n1579_025:0419a18": "即如所聞所信正法。獨處空閑遠離六種",
    "T30n1579_025:0419a19": "不應思處。謂思議我思議有情思議世間。",
    "T30n1579_025:0419a20": "思議有情業。果異熟。思議靜慮者靜慮境",
    "T30n1579_025:0419a21": "界。思議諸佛諸佛境界。但正思惟所有諸法",
    "T30n1579_025:0419a22": "自相共相。如是思惟復有二種。一者以算",
    "T30n1579_025:0419a23": "數行相。善巧方便算計諸法。二者以稱量行",
    "T30n1579_025:0419a24": "相。依正道理觀察諸法功德過失。謂若思",
    "T30n1579_025:0419a25": "惟諸蘊相應所有言教。若復思惟如前所說",
    "T30n1579_025:0419a26": "所餘隨一所有言教。皆由如是二種行相方",
    "T30n1579_025:0419a27": "便思惟。此復云何。謂言色者。即十色處及墮",
    "T30n1579_025:0419a28": "法處所攝眾色。是名色蘊。所言受者。即三種",
    "T30n1579_025:0419a29": "受。是名受蘊。所言想者。即六想身。是名想",
    "T30n1579_025:0419b01": "蘊。所言行者。即六思身等。是名行蘊。所言",
    "T30n1579_025:0419b02": "識者。即六識身等。是名識蘊。如是名為以",
    "T30n1579_025:0419b03": "算數行相思惟諸蘊相應言教。或復由此",
    "T30n1579_025:0419b04": "算數行相。別別思惟展轉差別當知即有無",
    "T30n1579_025:0419b05": "量差別。云何以稱量行相。依正道理思惟",
    "T30n1579_025:0419b06": "諸蘊相應言教。謂依四道理無倒觀察。何",
    "T30n1579_025:0419b07": "等為四。一觀待道理。二作用道理。三證成道",
    "T30n1579_025:0419b08": "理。四法爾道理。云何名為觀待道理。謂略說",
    "T30n1579_025:0419b09": "有二種觀待。一生起觀待。二施設觀待。生起",
    "T30n1579_025:0419b10": "觀待者。謂由諸因諸緣勢力生起諸蘊。此",
    "T30n1579_025:0419b11": "蘊生起要當觀待諸因諸緣。施設觀待者。",
    "T30n1579_025:0419b12": "謂由名身句身文身。施設諸蘊。此蘊施設要",
    "T30n1579_025:0419b13": "當觀待名句文身。是名於蘊生起觀待施設",
    "T30n1579_025:0419b14": "觀待。即此生起觀待施設觀待。生起諸蘊",
    "T30n1579_025:0419b15": "施設諸蘊。說名道理瑜伽方便。是故說為",
    "T30n1579_025:0419b16": "觀待道理。云何名為作用道理。謂諸蘊生已",
    "T30n1579_025:0419b17": "由自緣故。有自作用各各差別。謂眼能見",
    "T30n1579_025:0419b18": "色耳能聞聲。鼻能嗅香舌能甞味。身能覺",
    "T30n1579_025:0419b19": "觸意能了法。色為眼境為眼所行。乃至法",
    "T30n1579_025:0419b20": "為意境為意所行。或復所餘如是等類。於",
    "T30n1579_025:0419b21": "彼彼法別別作用當知亦爾。即此諸法各別",
    "T30n1579_025:0419b22": "作用。所有道理瑜伽方便。皆說名為作用道",
    "T30n1579_025:0419b23": "理。云何名為證成道理。謂一切蘊皆是無常。",
    "T30n1579_025:0419b24": "眾緣所生苦空無我。由三量故如實觀察。",
    "T30n1579_025:0419b25": "謂由至教量故由現量故。由比量故。由",
    "T30n1579_025:0419b26": "此三量證驗道理。諸有智者心正執受安置",
    "T30n1579_025:0419b27": "成立。謂一切蘊皆無常性眾緣生性。苦性空",
    "T30n1579_025:0419b28": "性。及無我性。如是等名證成道理。云何名",
    "T30n1579_025:0419b29": "為法爾道理。謂何因緣故即彼諸蘊。如是種",
    "T30n1579_025:0419c01": "類。諸器世間。如是安布。何因緣故地堅為",
    "T30n1579_025:0419c02": "相水濕為相。火煖為相風用輕動以為其",
    "T30n1579_025:0419c03": "相。何因緣故諸蘊無常諸法無我涅槃寂靜。",
    "T30n1579_025:0419c04": "何因緣故色變壞相受領納相。想等了相行",
    "T30n1579_025:0419c05": "造作相。識了別相。由彼諸法本性應爾。自",
    "T30n1579_025:0419c06": "性應爾。法性應爾。即此法爾說名道理瑜",
    "T30n1579_025:0419c07": "伽方便。或即如是或異如是或非如是。一",
    "T30n1579_025:0419c08": "切皆以法爾為依。一切皆歸法爾道理。令",
    "T30n1579_025:0419c09": "心安住令心曉了。如是名為法爾道理。如",
    "T30n1579_025:0419c10": "是名為依四道理。觀察諸蘊相應言教。如",
    "T30n1579_025:0419c11": "由算數行相及稱量行相。觀察諸蘊相應言",
    "T30n1579_025:0419c12": "教。如是即由二種行相。觀察其餘所有言",
    "T30n1579_025:0419c13": "教。如是總名審正觀察。思惟一切所說正",
    "T30n1579_025:0419c14": "法。如是名為聞思正法。",
    "T30n1579_025:0419c15": "云何無障。謂此無障略有二種。一者依內。",
    "T30n1579_025:0419c16": "二者依外。我當先說依內外障。與彼相違",
    "T30n1579_025:0419c17": "當知即是二種無障。云何名依內障。謂如",
    "T30n1579_025:0419c18": "有一於其先世不曾修福。不修福故。不",
    "T30n1579_025:0419c19": "能時時獲得隨順資生眾具。所謂衣食諸坐",
    "T30n1579_025:0419c20": "臥具病緣醫藥及餘什具。有猛利貪及長時",
    "T30n1579_025:0419c21": "貪。有猛利瞋及長時瞋。有猛利癡及長時",
    "T30n1579_025:0419c22": "癡。或於先世積集造作多疾病業。由彼為",
    "T30n1579_025:0419c23": "因多諸疾病。或由現在行不平等。由是因",
    "T30n1579_025:0419c24": "緣風熱痰癊數數發動。或有宿食住在身",
    "T30n1579_025:0419c25": "中。或食麁重多事多業。多有所作多與眾",
    "T30n1579_025:0419c26": "會。樂著事業樂著語言。樂著睡眠樂著諠",
    "T30n1579_025:0419c27": "眾。樂相雜住樂著戲論。樂自舉恃掉亂放",
    "T30n1579_025:0419c28": "逸居止非處。如是等類應知一切名依內",
    "T30n1579_025:0419c29": "障。云何名依外障。謂如有一依不善士。由",
    "T30n1579_025:0420a01": "彼因緣不能時時獲得隨順教授教誡。或",
    "T30n1579_025:0420a02": "居惡處於此住處。若晝日分多有種種諠",
    "T30n1579_025:0420a03": "雜眾集諸變異事。若於夜分多有種種高聲",
    "T30n1579_025:0420a04": "大聲大眾諠雜。復有種種猛利辛楚風日惡",
    "T30n1579_025:0420a05": "觸。或有種種人及非人怖畏驚恐。如是等類",
    "T30n1579_025:0420a06": "應知一切名依外障。如是廣辯內外障已。",
    "T30n1579_025:0420a07": "復云何知此中略義。謂於此中略有三障。",
    "T30n1579_025:0420a08": "一加行障。二遠離障。三寂靜障。云何加行障。",
    "T30n1579_025:0420a09": "謂若此障會遇現前。於諸善品所有加行。",
    "T30n1579_025:0420a10": "皆無堪能亦無勢力。此復云何。謂常疹疾",
    "T30n1579_025:0420a11": "困苦重病。風熱痰癊數數發動。或有宿食",
    "T30n1579_025:0420a12": "住在身中。或被蛇蠍百足蚰蜒之所蛆螫。或",
    "T30n1579_025:0420a13": "人非人之所逼惱。又不能得衣食臥具病",
    "T30n1579_025:0420a14": "緣醫藥及餘什具。如是等類應知一切名加",
    "T30n1579_025:0420a15": "行障。云何遠離障。謂食麁重多事多業多有",
    "T30n1579_025:0420a16": "所作或樂事業。由此因緣愛樂種種所作",
    "T30n1579_025:0420a17": "事業。彼彼事中其心流散或樂語言。由此因",
    "T30n1579_025:0420a18": "緣雖於遠離斷寂靜修有所堪能有大勢",
    "T30n1579_025:0420a19": "力。然唯讀誦便生喜足或樂睡眠。由此因",
    "T30n1579_025:0420a20": "緣惛沈睡眠常所纏繞。為性懈怠執睡為",
    "T30n1579_025:0420a21": "樂。執倚為樂執臥為樂。或樂諠眾。由此",
    "T30n1579_025:0420a22": "因緣樂與在家及出家眾。談說種種王論賊",
    "T30n1579_025:0420a23": "論。食論飲論。妙衣服論婬女巷論。諸國土論",
    "T30n1579_025:0420a24": "大人傳論。世間傳論大海傳論。如是等類能",
    "T30n1579_025:0420a25": "引無義。虛綺論中樂共談說抂度時日。又",
    "T30n1579_025:0420a26": "多愛樂數與眾會。彼彼事中令心散動。令",
    "T30n1579_025:0420a27": "心擾亂或樂雜住。由此因緣諸在家眾及出",
    "T30n1579_025:0420a28": "家眾。若未會遇思慕欲見。若已會遇不欲",
    "T30n1579_025:0420a29": "別離或樂戲論。由此因緣樂著世間種種",
    "T30n1579_025:0420b01": "戲論。於應趣向好樂前行。於遠離中喜",
    "T30n1579_025:0420b02": "捨善軛。如是等類眾多障法。應知一切名",
    "T30n1579_025:0420b03": "遠離障。若有此障會遇現前。難可捨離阿",
    "T30n1579_025:0420b04": "練若處山林曠野邊際臥具所有貪著。亦不",
    "T30n1579_025:0420b05": "能居阿練若處塚間樹下空閑靜室。云何寂",
    "T30n1579_025:0420b06": "靜障。謂寂靜者。即奢摩他毘鉢舍那。有奢摩",
    "T30n1579_025:0420b07": "他障。有毘鉢舍那障。云何奢摩他障。謂諸放",
    "T30n1579_025:0420b08": "逸及住非處。由放逸故或惛沈睡眠纏繞",
    "T30n1579_025:0420b09": "其心。或唯得奢摩他便生愛味。或於下劣",
    "T30n1579_025:0420b10": "性心樂趣入。或於闇昧性其心樂著。由住",
    "T30n1579_025:0420b11": "如是非處所故。人或非人諠雜擾亂。他所",
    "T30n1579_025:0420b12": "逼惱心外馳散。如是名為奢摩他障。當知",
    "T30n1579_025:0420b13": "此障能障寂靜。云何毘鉢舍那障。謂樂自恃",
    "T30n1579_025:0420b14": "舉及以掉亂。樂自恃舉者。謂如有一作是",
    "T30n1579_025:0420b15": "思惟。我生高族淨信出家非為下劣。諸餘",
    "T30n1579_025:0420b16": "比丘則不如是。由此因緣自高自舉陵蔑",
    "T30n1579_025:0420b17": "於他。如是我生富族淨信出家非為貧匱。",
    "T30n1579_025:0420b18": "我具妙色喜見端嚴多聞聞持。其聞積集善",
    "T30n1579_025:0420b19": "巧言詞語具圓滿。諸餘比丘則不如是。由",
    "T30n1579_025:0420b20": "此因緣自高自舉陵蔑於他。彼由如是自",
    "T30n1579_025:0420b21": "高舉故。諸有比丘耆年多智積修梵行。不",
    "T30n1579_025:0420b22": "能時時恭敬請問。彼諸比丘亦不時時為",
    "T30n1579_025:0420b23": "其開發未開發處。為其顯了未顯了處。亦",
    "T30n1579_025:0420b24": "不為其殷到精懇以慧通達甚深句義。方",
    "T30n1579_025:0420b25": "便開示乃至令其智見清淨。如是名為樂自",
    "T30n1579_025:0420b26": "恃舉毘鉢舍那障。又如有一唯得少分下劣",
    "T30n1579_025:0420b27": "智見安隱而住。彼由如是少分下劣智見安",
    "T30n1579_025:0420b28": "住。便自高舉。自高舉故。便生喜足更不上",
    "T30n1579_025:0420b29": "求。是名樂自恃舉所住毘鉢舍那障。言掉",
    "T30n1579_025:0420c01": "亂者。謂如有一根不寂靜。諸根掉亂諸根",
    "T30n1579_025:0420c02": "囂舉。於一切時惡思所思惡說所說惡作所",
    "T30n1579_025:0420c03": "作。不能安住思惟諸法。不能堅固思惟諸",
    "T30n1579_025:0420c04": "法。由此因緣毘鉢舍那不能圓滿。不得清",
    "T30n1579_025:0420c05": "淨。是名掉亂毘鉢舍那障。如是二法障奢",
    "T30n1579_025:0420c06": "摩他。謂多放逸及住非處二法。能障毘鉢舍",
    "T30n1579_025:0420c07": "那。謂樂自恃舉及以掉亂。如是若奢摩他障",
    "T30n1579_025:0420c08": "若毘鉢舍那障。總名寂靜障。如是名為障之",
    "T30n1579_025:0420c09": "略義。即此略義及前廣辨。總略為一說名",
    "T30n1579_025:0420c10": "為障。此障相違當知無障。謂即此障無性遠",
    "T30n1579_025:0420c11": "離。不合不會說名無障。云何惠捨。謂若布",
    "T30n1579_025:0420c12": "施其性無罪為莊嚴心為助伴心。為資",
    "T30n1579_025:0420c13": "瑜伽為得上義而修布施。是名惠捨。問誰",
    "T30n1579_025:0420c14": "能施。誰所施。用何施何相施。云何施何故",
    "T30n1579_025:0420c15": "施。由此因緣施性無罪。答誰能施者。謂施",
    "T30n1579_025:0420c16": "者施主是名能施。云何施者云何施主。謂若",
    "T30n1579_025:0420c17": "自手施名為施者。若自物施若欣樂施非",
    "T30n1579_025:0420c18": "不樂施。名為施主。誰所施者。謂四種所施。",
    "T30n1579_025:0420c19": "一有苦者。二有恩者。三親愛者。四尊勝者。云",
    "T30n1579_025:0420c20": "何有苦者。謂貧窮者或乞匃者。或行路者或",
    "T30n1579_025:0420c21": "悕求者。或盲瞽者或聾騃者。或無依者或無",
    "T30n1579_025:0420c22": "趣者。匱乏種種資生具者。復有所餘如是",
    "T30n1579_025:0420c23": "等類名有苦者。云何有恩者。謂或父母或乳",
    "T30n1579_025:0420c24": "飲者。或養育者或成長者。或於曠野沙磧等",
    "T30n1579_025:0420c25": "中能濟度者。或飢儉時能賑恤者。或怖怨",
    "T30n1579_025:0420c26": "敵而救援者。或被執縛而能解者。或遭疾",
    "T30n1579_025:0420c27": "病而救療者。教利益者教安樂者。引利益者",
    "T30n1579_025:0420c28": "引安樂者。隨所生起諸事務中。為助伴者。",
    "T30n1579_025:0420c29": "同歡喜者同憂愁者。遭厄難時不相棄者。",
    "T30n1579_025:0421a01": "復有所餘如是等類名有恩者。云何親愛",
    "T30n1579_025:0421a02": "者。謂諸親友或於其處有愛有敬。或信順",
    "T30n1579_025:0421a03": "語。或數語言談論交往。或有親昵。復有所",
    "T30n1579_025:0421a04": "餘如是等類說名親愛。云何尊勝。謂若沙",
    "T30n1579_025:0421a05": "門若婆羅門。世間同許為賢善者。離損害",
    "T30n1579_025:0421a06": "者極離害者。離貪欲者。為調伏貪而修",
    "T30n1579_025:0421a07": "行者。離瞋恚者。為調伏瞋而修行者。離",
    "T30n1579_025:0421a08": "愚癡者。為調伏癡而修行者。復有所餘如",
    "T30n1579_025:0421a09": "是等類名尊勝者。用何施者。謂若略說。或",
    "T30n1579_025:0421a10": "用有情數物而行惠施。或用無情數物而",
    "T30n1579_025:0421a11": "行惠施。云何有情數物持用惠施。謂或妻子",
    "T30n1579_025:0421a12": "奴婢作使。或象馬猪牛羊雞鴨駝騾等類。",
    "T30n1579_025:0421a13": "或有諸餘大男大女小男小女。或復所餘如",
    "T30n1579_025:0421a14": "是等類所用施物。或復內身頭目手足血肉",
    "T30n1579_025:0421a15": "骨髓。隨願施與。此亦名為有情數物持用布",
    "T30n1579_025:0421a16": "施。是諸菩薩所現行事。非此義中意所許",
    "T30n1579_025:0421a17": "施。若有於彼諸有情類或得自在。或有勢",
    "T30n1579_025:0421a18": "力或能制伏。若應持彼惠施於他。若惠施",
    "T30n1579_025:0421a19": "時自無有罪。若不由彼惠施因緣他心嫌",
    "T30n1579_025:0421a20": "恨。若施於他。知彼有情不為損惱。是名無",
    "T30n1579_025:0421a21": "罪有情數物持用惠施。云何無情數物持用",
    "T30n1579_025:0421a22": "惠施。謂略說有三種物。一者財物。二者穀",
    "T30n1579_025:0421a23": "物。三者處物。言財物者。謂末尼真珠琉璃",
    "T30n1579_025:0421a24": "螺貝璧玉珊瑚馬瑙彩石生色可染赤珠",
    "T30n1579_025:0421a25": "右旋。復有所餘如是等類。或諸珍寶或金",
    "T30n1579_025:0421a26": "或銀。或諸衣服或諸什物。或香或鬘是名財",
    "T30n1579_025:0421a27": "物。云何穀物。謂諸所有可食可飲。大麥小",
    "T30n1579_025:0421a28": "麥。稻穀粟穀。糜黍胡麻。大小豆等。甘蔗蒲",
    "T30n1579_025:0421a29": "桃乳酪果汁。種種漿飲。復有所餘如是等",
    "T30n1579_025:0421b01": "類是名穀物。云何處物。謂諸田宅邸店鄽",
    "T30n1579_025:0421b02": "肆。建立福舍及寺館等。復有所餘如是等",
    "T30n1579_025:0421b03": "類是名處物。是名無罪無情數物持用惠施。",
    "T30n1579_025:0421b04": "當知此中有情數物無情數物。一切總說名",
    "T30n1579_025:0421b05": "所用施。何相施者。謂無貪俱行思造作心意",
    "T30n1579_025:0421b06": "業。及此所起身業語業捨所施物。或自相續",
    "T30n1579_025:0421b07": "或他相續是名施相。云何施者。謂由淨信",
    "T30n1579_025:0421b08": "而行惠施。由正教見而行惠施。由有果見",
    "T30n1579_025:0421b09": "而行惠施。由極殷重而行惠施。由恭敬心",
    "T30n1579_025:0421b10": "自手行施。而不輕慢應時而施。濟他要用",
    "T30n1579_025:0421b11": "不損惱他而行惠施。如法平等。不以兇",
    "T30n1579_025:0421b12": "暴積集財物而行惠施。以鮮潔物而行惠",
    "T30n1579_025:0421b13": "施。以精妙物而行惠施。以清淨物而行惠",
    "T30n1579_025:0421b14": "施。由此自他俱無有罪。數數惠施制伏慳",
    "T30n1579_025:0421b15": "垢積集勢力而行惠施。先心歡喜而行惠",
    "T30n1579_025:0421b16": "施。於正施時其心清淨施已無悔。如是而",
    "T30n1579_025:0421b17": "施。何故施者。或慈悲故而行惠施。謂於有",
    "T30n1579_025:0421b18": "苦。或知恩故而行惠施。謂於有恩。或愛或",
    "T30n1579_025:0421b19": "敬或信順故而行惠施。謂於親愛。或為悕",
    "T30n1579_025:0421b20": "求世出世間殊勝功德。而行惠施。謂於尊",
    "T30n1579_025:0421b21": "勝。由是因緣故修惠施。由是行相。或在家",
    "T30n1579_025:0421b22": "者或出家者修行布施。為莊嚴心為助伴",
    "T30n1579_025:0421b23": "心。為資瑜伽。為得上義。而行布施。由此",
    "T30n1579_025:0421b24": "因緣施性無罪。是名惠捨。",
    "T30n1579_025:0421b25": "云何名為沙門莊嚴。嗢拕南曰。",
    "T30n1579_025:0421b26": "　正信而無諂　　少病精進慧",
    "T30n1579_025:0421b27": "　具少欲喜足　　易養及易滿",
    "T30n1579_025:0421b28": "　杜多德端嚴　　知量善士法",
    "T30n1579_025:0421b29": "　具聰慧者相　　忍柔和賢善",
    "T30n1579_025:0421c01": "謂如有一具足正信無有諂曲。少諸疾",
    "T30n1579_025:0421c02": "病性勤精進成就妙慧。少欲喜足易養易",
    "T30n1579_025:0421c03": "滿。具足成就杜多。功德端嚴。知量具足成",
    "T30n1579_025:0421c04": "就賢善士法。具足成就聰慧者相。堪忍柔和",
    "T30n1579_025:0421c05": "為性賢善。云何名為具足正信。謂多淨信多",
    "T30n1579_025:0421c06": "正敬順。多生勝解多善欲樂。於諸善法及大",
    "T30n1579_025:0421c07": "師所。深生淨信無惑無疑。於大師所恭敬",
    "T30n1579_025:0421c08": "尊重承奉供養。既修如是恭敬尊重承奉供",
    "T30n1579_025:0421c09": "養。專心親附依止而住。如於大師。如是於",
    "T30n1579_025:0421c10": "法同梵行者。於諸所學教授教誡。於修供",
    "T30n1579_025:0421c11": "養於無放逸。於三摩地當知亦爾。如是名",
    "T30n1579_025:0421c12": "為具足正信。云何名為無有諂曲。謂有純",
    "T30n1579_025:0421c13": "質為性正直。於其大師及諸有智同梵行所。",
    "T30n1579_025:0421c14": "如實自顯。如是名為無有諂曲。云何名為",
    "T30n1579_025:0421c15": "少諸疾病。謂性無病順時變熟。平等執受不",
    "T30n1579_025:0421c16": "極溫熱不極寒冷。無所損害隨時安樂。",
    "T30n1579_025:0421c17": "由是因緣。所食所飲。所噉所甞。易正變",
    "T30n1579_025:0421c18": "熟。如是名為少諸疾病。云何名為性勤精",
    "T30n1579_025:0421c19": "進。謂能安住有勢。有勤有勇堅猛。於善法",
    "T30n1579_025:0421c20": "中能不捨軛。翹勤無惰起發圓滿。能有所",
    "T30n1579_025:0421c21": "作。於諸有智同梵行者躬自承奉。如是名",
    "T30n1579_025:0421c22": "為性勤精進。云何名為成就妙慧。謂聰念覺",
    "T30n1579_025:0421c23": "皆悉圓滿。根不闇鈍。根不頑愚。亦不瘖瘂。",
    "T30n1579_025:0421c24": "非手代言。有力能了善說惡說所有法義。",
    "T30n1579_025:0421c25": "具足成就俱生覺慧。具足成就加行覺慧。如",
    "T30n1579_025:0421c26": "是名為成就妙慧。云何少欲。謂雖成就善",
    "T30n1579_025:0421c27": "少欲等所有功德。而不於此欲求他知。謂",
    "T30n1579_025:0421c28": "他知我具足少欲成就功德。是名少欲。云",
    "T30n1579_025:0421c29": "何喜足。謂於隨一衣服飲食臥具等事。便生",
    "T30n1579_025:0422a01": "歡喜生正知足。於所未得所有衣服或麁",
    "T30n1579_025:0422a02": "或妙。更無悕望更無思慮。於所已得不",
    "T30n1579_025:0422a03": "染不愛。如前廣說而受用之。如於衣服",
    "T30n1579_025:0422a04": "於其飲食臥具等事當知亦爾。是名喜足。",
    "T30n1579_025:0422a05": "云何易養。謂能獨一自得怡養不待於他。",
    "T30n1579_025:0422a06": "或諸僮僕或餘人眾。又不追求餘長財寶。令",
    "T30n1579_025:0422a07": "他施者施主等類。謂為難養。是名易養。云",
    "T30n1579_025:0422a08": "何易滿。謂得微少便自支持。若得麁弊亦",
    "T30n1579_025:0422a09": "自支持。是名易滿。云何成就杜多功德。謂",
    "T30n1579_025:0422a10": "常期乞食次第乞食。但一坐食先止後食。但",
    "T30n1579_025:0422a11": "持三衣但持毳衣持糞掃衣。住阿練若常",
    "T30n1579_025:0422a12": "居樹下。常居逈露常住塚間。常期端坐",
    "T30n1579_025:0422a13": "處如常坐。如是依止。若食若衣若諸敷具杜",
    "T30n1579_025:0422a14": "多功德。或十二種或十三種。於乞食中分",
    "T30n1579_025:0422a15": "為二種。一者隨得乞食。二者次第乞食。隨得",
    "T30n1579_025:0422a16": "乞食者。謂隨往還家隨獲隨得而便受食。",
    "T30n1579_025:0422a17": "次第乞食者。謂入里巷巡家而乞。隨得隨",
    "T30n1579_025:0422a18": "現而便受食。不高舉手越趣餘家。願我",
    "T30n1579_025:0422a19": "當獲精妙飲食。乃至期願多有所得。當知",
    "T30n1579_025:0422a20": "此中若依乞食無差別性。唯有十二。若依",
    "T30n1579_025:0422a21": "乞食有差別性。便有十三。云何名為但一坐",
    "T30n1579_025:0422a22": "食。謂坐一座乃至應食悉皆受食。從此座",
    "T30n1579_025:0422a23": "起必不重食。如是名為但一坐食。云何名",
    "T30n1579_025:0422a24": "為先止後食。謂為食故坐如應座。乃至未",
    "T30n1579_025:0422a25": "食先應具受諸所應食。應正了知。我今唯",
    "T30n1579_025:0422a26": "受爾所飲食當自支持。又正了知我過於",
    "T30n1579_025:0422a27": "此定不當食。如是受已然後方食。如是名",
    "T30n1579_025:0422a28": "為先止後食。云何名為但持三衣。謂但三衣",
    "T30n1579_025:0422a29": "而自支持。何者三衣。一僧伽胝。二嗢怛囉",
    "T30n1579_025:0422b01": "僧伽。三安怛婆參。除此三衣終不貯畜。過",
    "T30n1579_025:0422b02": "此長衣。如是名為但持三衣。云何名為但",
    "T30n1579_025:0422b03": "持毳衣。謂所持衣或三衣數或是長衣。一切",
    "T30n1579_025:0422b04": "皆用毛毳而作。終不貯畜餘所作衣。如是",
    "T30n1579_025:0422b05": "名為但持毳衣。云何名為持糞掃衣。謂所",
    "T30n1579_025:0422b06": "有衣他捨。棄擲或街或巷。或市或鄽。或道非",
    "T30n1579_025:0422b07": "道。或雜便穢。或為便穢膿血洟唾之所塗",
    "T30n1579_025:0422b08": "染。取如是等不淨衣物。除去麁穢堅執洗",
    "T30n1579_025:0422b09": "浣縫染受持。如是名為持糞掃衣。云何名",
    "T30n1579_025:0422b10": "為住阿練若。謂住空閑山林坰野。受用邊",
    "T30n1579_025:0422b11": "際所有臥具。遠離一切村邑聚落。如是名",
    "T30n1579_025:0422b12": "為住阿練若。云何名為常居樹下。謂常期願",
    "T30n1579_025:0422b13": "住於樹下依止樹根。如是名為常居樹下。",
    "T30n1579_025:0422b14": "云何名為常居逈露。謂常期願住於逈露無",
    "T30n1579_025:0422b15": "覆障處。如是名為常居逈露。云何名為常",
    "T30n1579_025:0422b16": "住塚間。謂常期願住塚墓間。諸有命過送尸",
    "T30n1579_025:0422b17": "骸處。如是名為常住塚間。云何名為常期",
    "T30n1579_025:0422b18": "端坐。謂於大床或小繩床或草葉座。端身而",
    "T30n1579_025:0422b19": "坐推度時日。終不以背或以其脇依倚大",
    "T30n1579_025:0422b20": "床或小繩床或壁或樹草葉座等。如是名為",
    "T30n1579_025:0422b21": "常期端坐。云何名為處如常座。謂所坐臥",
    "T30n1579_025:0422b22": "或諸草座或諸葉座。如舊敷設草座葉座。而",
    "T30n1579_025:0422b23": "常坐臥。一敷設後終不數數翻舉修理。如是",
    "T30n1579_025:0422b24": "名為處如常座。問何故名為杜多功德。答譬",
    "T30n1579_025:0422b25": "如世間或毛或[疊*毛]。未鞭未彈未紛未擘。爾",
    "T30n1579_025:0422b26": "時相著不軟不輕。不任造作縷綫氈褥。若",
    "T30n1579_025:0422b27": "鞭若彈若紛若擘。爾時分散柔軟輕妙。堪任",
    "T30n1579_025:0422b28": "造作縷綫氈褥。如是行者。由飲食貪於諸",
    "T30n1579_025:0422b29": "飲食令心染著。由衣服貪於諸衣服令心",
    "T30n1579_025:0422c01": "染著。由敷具貪於諸敷具令心染著。彼由",
    "T30n1579_025:0422c02": "如是杜多功德。能淨修治令其純直。柔軟輕",
    "T30n1579_025:0422c03": "妙有所堪任。隨順依止能修梵行。是故名",
    "T30n1579_025:0422c04": "為杜多功德。於飲食中有美食貪及多食",
    "T30n1579_025:0422c05": "貪。能障修善。為欲斷除美食貪故。常期乞",
    "T30n1579_025:0422c06": "食次第乞食。為欲斷除多食貪故。但一坐",
    "T30n1579_025:0422c07": "食先止後食。於衣服中。有三種貪能障修",
    "T30n1579_025:0422c08": "善。一多衣貪。二軟觸貪。三上妙貪。為欲斷",
    "T30n1579_025:0422c09": "除多衣貪故。但持三衣。為欲斷除於諸衣",
    "T30n1579_025:0422c10": "服軟觸貪故。但持毳衣。為欲斷除於諸衣",
    "T30n1579_025:0422c11": "服上妙貪故。持糞掃衣。於諸敷具。有四",
    "T30n1579_025:0422c12": "種貪能障修善。一諠雜貪。二屋宇貪。三倚",
    "T30n1579_025:0422c13": "樂臥樂貪。四敷具貪。為欲斷除諠雜貪故。",
    "T30n1579_025:0422c14": "住阿練若。為欲斷除屋宇貪故。常居樹下",
    "T30n1579_025:0422c15": "逈露塚間。又為斷除婬佚貪故。常住塚",
    "T30n1579_025:0422c16": "間。為欲斷除倚樂臥樂貪故。常期端坐。為",
    "T30n1579_025:0422c17": "欲斷除敷具貪故。處如常座。是名成就杜",
    "T30n1579_025:0422c18": "多功德。云何端嚴。謂能成就若往若還若覩",
    "T30n1579_025:0422c19": "若瞻。若屈若伸持僧伽胝持衣持鉢。端嚴",
    "T30n1579_025:0422c20": "形相。是名端嚴。云何知量。謂於淨信諸婆",
    "T30n1579_025:0422c21": "羅門長者居士。極恣衣服飲食敷具。病緣醫",
    "T30n1579_025:0422c22": "藥諸什物中。知量而聚。是名知量。云何成",
    "T30n1579_025:0422c23": "就賢善士法。謂生高族淨信出家。或生富",
    "T30n1579_025:0422c24": "族淨信出家。顏容殊妙喜見端嚴。具足多",
    "T30n1579_025:0422c25": "聞語具圓滿。或隨獲得少智少見少安樂",
    "T30n1579_025:0422c26": "住。由是因緣不自高舉不陵蔑他。能知",
    "T30n1579_025:0422c27": "唯有法隨法行。是其諦實。既了知已精進",
    "T30n1579_025:0422c28": "修行法隨法行。是名成就賢善士法。云",
    "T30n1579_025:0422c29": "何成就聰慧者相。謂由作業相表知愚",
    "T30n1579_025:0423a01": "夫。由作業相表知聰慧。其事云何。謂諸愚",
    "T30n1579_025:0423a02": "夫。惡思所思惡說所說惡作所作。諸聰慧者。",
    "T30n1579_025:0423a03": "善思所思善說所說善作所作。是名成就聰",
    "T30n1579_025:0423a04": "慧者相。云何堪忍。謂如有一罵不報罵",
    "T30n1579_025:0423a05": "瞋不報瞋打不報打弄不報弄。又彼尊",
    "T30n1579_025:0423a06": "者堪能忍受寒熱飢渴。蚊虻風日。蛇蠍",
    "T30n1579_025:0423a07": "毒觸。又能忍受他所干犯麁惡語言。又",
    "T30n1579_025:0423a08": "能忍受身中所有猛利堅勁辛楚切心奪命",
    "T30n1579_025:0423a09": "苦受。為性堪忍有所容受。是名堪忍。云",
    "T30n1579_025:0423a10": "何柔和。謂如有一於大師等。具足成就慈",
    "T30n1579_025:0423a11": "愍身業。具足成就慈愍語業。具足成就慈",
    "T30n1579_025:0423a12": "愍意業。與諸有智同梵行者。和同受用應",
    "T30n1579_025:0423a13": "所受用。凡所飲食無有私密。如法所獲",
    "T30n1579_025:0423a14": "如法所得。墮在鉢中為鉢所攝而為受用。",
    "T30n1579_025:0423a15": "同戒同見成就如是六種。可樂可愛可重。",
    "T30n1579_025:0423a16": "無違諍法易可共住性不惱他。與諸有智",
    "T30n1579_025:0423a17": "同梵行者。共住一處常令歡喜。是名柔",
    "T30n1579_025:0423a18": "和。云何賢善。謂如有一遠離顰蹙舒顏平",
    "T30n1579_025:0423a19": "視。含笑先言常為愛語。性多攝受善法同",
    "T30n1579_025:0423a20": "侶。身心澄淨。是名賢善。若有成就如是諸",
    "T30n1579_025:0423a21": "法。愛樂正法愛樂功德。不樂利養恭敬稱",
    "T30n1579_025:0423a22": "譽。亦不成就增益損減二種邪見。於非有",
    "T30n1579_025:0423a23": "法未甞增益。於實有法未甞損減。於諸世",
    "T30n1579_025:0423a24": "間事文綺者。所造順世種種字相綺飾文句",
    "T30n1579_025:0423a25": "相應詩論。能正了知。無義無利遠避棄捨。",
    "T30n1579_025:0423a26": "不習不愛亦不流傳。不樂貯畜餘長衣鉢。",
    "T30n1579_025:0423a27": "遠離在家共諠雜住。增煩惱故。樂與聖",
    "T30n1579_025:0423a28": "眾和合居止。淨修智故。不樂攝受親里",
    "T30n1579_025:0423a29": "朋友。勿我由此親友因緣。當招無量擾亂",
    "T30n1579_025:0423b01": "事務。彼或變壞當生種種愁慼傷歎悲苦憂",
    "T30n1579_025:0423b02": "惱。隨所生起本隨二惑。不堅執著尋即棄",
    "T30n1579_025:0423b03": "捨除遣變吐。勿我由此二惑因緣。當生現",
    "T30n1579_025:0423b04": "法後法眾苦。終不虛損所有信施。終不毀",
    "T30n1579_025:0423b05": "犯清淨禁戒。受用信施終不毀呰他人信",
    "T30n1579_025:0423b06": "施。終不棄捨所受學處。常樂省察己之過",
    "T30n1579_025:0423b07": "失。不喜伺求他所愆犯。隱覆自善發露",
    "T30n1579_025:0423b08": "己惡。命難因緣亦不故思毀犯眾罪。設由",
    "T30n1579_025:0423b09": "忘念少有所犯。即便速疾如法悔除。於應",
    "T30n1579_025:0423b10": "作事翹勤無墮。凡百所為自能成辦。終",
    "T30n1579_025:0423b11": "不求他為己給使。於佛世尊及佛弟子不",
    "T30n1579_025:0423b12": "可思議威德神力甚深法教。深生信解終不",
    "T30n1579_025:0423b13": "毀謗。能正了知唯是如來所知所見非我境",
    "T30n1579_025:0423b14": "界。終不樂住自妄見。取非理僻執惡見。",
    "T30n1579_025:0423b15": "所生言論呪術。若與如是功德相應。如是",
    "T30n1579_025:0423b16": "安住如是修學。以正沙門諸莊嚴具。而自",
    "T30n1579_025:0423b17": "莊嚴甚為微妙。譬如有人盛壯端正好自莊",
    "T30n1579_025:0423b18": "嚴。樂受諸欲沐浴身首。塗以妙香服鮮白",
    "T30n1579_025:0423b19": "衣。飾以種種妙莊嚴具。所謂瓔珞耳環。指",
    "T30n1579_025:0423b20": "環腕釧。臂釧諸妙寶印。并金銀等種種華",
    "T30n1579_025:0423b21": "鬘。如是莊嚴極為奇妙。如是行者以正沙",
    "T30n1579_025:0423b22": "門種種功德妙莊嚴具。而自莊嚴。其德熾然",
    "T30n1579_025:0423b23": "威光遍照。是故說為沙門莊嚴。是名沙門莊",
    "T30n1579_025:0423b24": "嚴具義。",
    "T30n1579_025:0423b25": "瑜伽師地論卷第二十五"
}