{
    "T08n0261_003:0876a02": "大乘理趣六波羅蜜多經卷第三",
    "T08n0261_003:0876a04": "罽賓國三藏般若奉 詔譯",
    "T08n0261_003:0876a05": "不退轉品第四",
    "T08n0261_003:0876a06": "[0876a06] 爾時慈氏菩薩摩訶薩，頭面著地禮佛雙足，",
    "T08n0261_003:0876a07": "而白佛言：「大聖世尊已說菩薩五種發心，修",
    "T08n0261_003:0876a08": "行大乘得不退轉。然大悲心云何發起？云何",
    "T08n0261_003:0876a09": "修行？唯願如來哀愍有情廣為宣說，利益安",
    "T08n0261_003:0876a10": "樂諸眾生故。」",
    "T08n0261_003:0876a11": "[0876a11] 爾時薄伽梵告慈氏菩薩摩訶薩言：「善哉，善",
    "T08n0261_003:0876a12": "哉！善男子！快問斯義。汝今諦聽！善思念之。吾",
    "T08n0261_003:0876a13": "當為汝分別解說，斷汝疑網。所言五種心者，",
    "T08n0261_003:0876a14": "第一大悲心。當持此心堅固不捨，念彼惡趣",
    "T08n0261_003:0876a15": "地獄眾生，復思其苦如契經說。汝應知之，今",
    "T08n0261_003:0876a16": "於此經重為汝說。觀諸有情，皆是宿世父母",
    "T08n0261_003:0876a17": "宗親所尊重境，今在地獄現受眾苦，為十三",
    "T08n0261_003:0876a18": "火之所纏繞——有二火焰從足而入徹頂而出，",
    "T08n0261_003:0876a19": "復有二焰從頂而入通足而出，復有二焰自",
    "T08n0261_003:0876a20": "背而入從胸而出，復有二焰從胸而入自背",
    "T08n0261_003:0876a21": "而出，復有二焰從左&#x8107;入穿右&#x8107;出，復有二",
    "T08n0261_003:0876a22": "焰從右&#x8107;入穿左&#x8107;出，復有一焰從首而纏下",
    "T08n0261_003:0876a23": "至於足——然此地獄諸眾生身，其形軟弱猶如",
    "T08n0261_003:0876a24": "熟酥，為彼眾火交絡焚熱。其地獄火燒人間",
    "T08n0261_003:0876a25": "火，如燒[疊*毛]花無復餘燼。或有眾生為火所燒，",
    "T08n0261_003:0876a26": "東西馳走以求救護，莫知所為；復有眾生，逃",
    "T08n0261_003:0876a27": "形無地&#x5374;來赴火；復有眾生，忽被擲置糞穢",
    "T08n0261_003:0876a28": "深坑，坑中有蟲其觜銛利，純是銅鐵長十六",
    "T08n0261_003:0876a29": "指，啄噉眾生皮骨髓腦；復有眾生，處煻煨中",
    "T08n0261_003:0876b01": "而被燒煮；或有眾生，在&#x918E;水中而被漂溺。是",
    "T08n0261_003:0876b02": "時獄卒以大鐵網，從中漉出猶若捕魚，置彼",
    "T08n0261_003:0876b03": "眾生熱鐵地上偃臥燒炙。次以鐵鉗鑷取其",
    "T08n0261_003:0876b04": "舌，復以洋銅灌注其口，悶絕而死良久乃穌。",
    "T08n0261_003:0876b05": "即欲奔馳意求免離，終無得脫。復有鐵狗尋",
    "T08n0261_003:0876b06": "即逐之，鐵烏鐵觜隨飛而啄，骨肉分裂而噉",
    "T08n0261_003:0876b07": "食之。遙見園林，即欲攀上望得免脫，其林樹",
    "T08n0261_003:0876b08": "上皆生鐵刺，其一一刺長十六指，其刺炎熱。",
    "T08n0261_003:0876b09": "眾生欲上，刺鋒垂下，從胸而入徹背而出，受",
    "T08n0261_003:0876b10": "苦無量求脫無由。烏鷲飛來啄取雙眼，復劈",
    "T08n0261_003:0876b11": "其腦取髓食之。從此欲下，刺鋒向上，眼耳鼻",
    "T08n0261_003:0876b12": "舌身肉手足及十指節悉皆分散，隨掛樹上",
    "T08n0261_003:0876b13": "免脫無由。獄卒收取盛鐵囊中，以熱鐵棒反",
    "T08n0261_003:0876b14": "覆搥打。復有眾生手足頭髻，五處磔裂以鋸解",
    "T08n0261_003:0876b15": "之。復有眾生內鐵臼中，以其鐵杵從頭而擣。",
    "T08n0261_003:0876b16": "復有眾生在於鑊湯，鐵杈翻轉煮之糜爛，唯",
    "T08n0261_003:0876b17": "有骨在其命猶存。復有眾生處於地獄，而以",
    "T08n0261_003:0876b18": "紫礦將為屋舍，縱火焚燎其焰洞然，紫礦鎔",
    "T08n0261_003:0876b19": "流滴如熱箭。復有地獄四面鐵山，眾生處中二",
    "T08n0261_003:0876b20": "山相拶，或時南北或復東西，二山合時，其中眾",
    "T08n0261_003:0876b21": "生膿血流出。復有地獄而有鐵蛇纏眾生身，",
    "T08n0261_003:0876b22": "從足至首而銜其頭，盡力縛束髓血集頂，吸",
    "T08n0261_003:0876b23": "而食之唯殘皮骨。復有地獄諸眾生等，而被",
    "T08n0261_003:0876b24": "獄卒三股鐵叉而叉其身，從兩足入至頂及",
    "T08n0261_003:0876b25": "肩三處通出，其火隨扠猛焰俱發，眼耳鼻口",
    "T08n0261_003:0876b26": "火出亦然。復有地獄以諸眾生，臥熱鐵地或",
    "T08n0261_003:0876b27": "偃仆側，次黑鐵繩隨身而拼，復以斤斧而斸",
    "T08n0261_003:0876b28": "斫之，如工匠師治諸濕木。復有眾生，被諸獄",
    "T08n0261_003:0876b29": "卒從足至頭[利-禾+皮]取其皮，[利-禾+皮]已作繩用充韁",
    "T08n0261_003:0876c01": "轡，銜勒眾生上高山頂，其山熱鐵驅迫令登，",
    "T08n0261_003:0876c02": "鞭撻萬般苦不可說。此等眾生從無始來，皆",
    "T08n0261_003:0876c03": "我父母內外宗親，今者流轉在於地獄，經無",
    "T08n0261_003:0876c04": "量劫，常受苦惱如已舍宅，惡業盡故暫生人",
    "T08n0261_003:0876c05": "天，於此造罪還墮地獄。菩薩摩訶薩觀此眾",
    "T08n0261_003:0876c06": "生受諸苦已，起大悲心。次觀鬼趣，復起悲心。",
    "T08n0261_003:0876c07": "見諸眾生處餓鬼中，一日一夜如人一月，以",
    "T08n0261_003:0876c08": "日計月十二為年，於鬼趣中壽五百歲，同於",
    "T08n0261_003:0876c09": "人間萬五千歲，常受飢渴，耳初不聞漿水之",
    "T08n0261_003:0876c10": "名，何況眼見。然彼餓鬼身如大山，頭如穹廬，",
    "T08n0261_003:0876c11": "咽細如針，其髮髲下垂覆兩肩，猶如利刀割",
    "T08n0261_003:0876c12": "切形體，變為猛焰燒爛其身，如火燎薪苦痛",
    "T08n0261_003:0876c13": "難忍，其兩腋毛下覆腰腹，次隱處毛下垂膝",
    "T08n0261_003:0876c14": "踝，刀割火燒亦復如是，經無量歲受如斯苦。",
    "T08n0261_003:0876c15": "或遙見水奔赴求之，及到其傍面仆而倒，以",
    "T08n0261_003:0876c16": "惡業力其水變為膿血糞穢或作熱砂。其水",
    "T08n0261_003:0876c17": "兩岸復有獄卒，執持弓箭刀棒鉞斧槍&#x77DF;斫",
    "T08n0261_003:0876c18": "刺種種捶楚，飢火所燒熱渴迷亂，尋返馳走",
    "T08n0261_003:0876c19": "猛火焚熱莫知所之。獄卒隨逐撾打斫截，手",
    "T08n0261_003:0876c20": "足支節悉皆損折。復有餓鬼，朝產五子隨產",
    "T08n0261_003:0876c21": "食之，夜生五子隨生隨食，由懷飢餓未曾暫",
    "T08n0261_003:0876c22": "飽。或遇天雨仰口承之，由業力故一滴入口，",
    "T08n0261_003:0876c23": "流入腹中變成猛火直過而出。或遇夏月熱",
    "T08n0261_003:0876c24": "風起時，吹諸餓鬼墮砂磧中，下熱砂燒上為",
    "T08n0261_003:0876c25": "日炙，飢渴熱逼望見樹林，欲取蔭涼奔走至",
    "T08n0261_003:0876c26": "彼，蔭避餓鬼隨至皆移。何以故？昔於人間或",
    "T08n0261_003:0876c27": "設施會，見有乞人慳惜不與，非理打罵而驅",
    "T08n0261_003:0876c28": "遣之，以是業緣今受斯報。復有餓鬼於夜月",
    "T08n0261_003:0876c29": "時，淨無雲翳流光照觸，毒熱爍身如盛夏時日炙無異。",
    "T08n0261_003:0877a01": "復有餓鬼，於盛冬時有大風起，由業力故吹",
    "T08n0261_003:0877a02": "諸餓鬼猶若飛塵，置&#x6C37;山中受諸寒苦。從是",
    "T08n0261_003:0877a03": "受苦經無量時，於此命終還墮地獄，如是往",
    "T08n0261_003:0877a04": "來經無量歲，惡業盡已希得人身，生貧賤家",
    "T08n0261_003:0877a05": "慳&#x608B;不施，以乞自活轉增貪惜。以貧窮故造",
    "T08n0261_003:0877a06": "十不善種種諸罪，從此命終復墮地獄受種",
    "T08n0261_003:0877a07": "種苦。其苦畢已生餓鬼中，如是往返經無數",
    "T08n0261_003:0877a08": "劫，受如斯苦。此等眾生亦於過去無量無邊生",
    "T08n0261_003:0877a09": "死劫中，恒為父母六親眷屬，常為我故造不",
    "T08n0261_003:0877a10": "善業，今在餓鬼受斯苦報。菩薩摩訶薩觀是",
    "T08n0261_003:0877a11": "苦已，起大悲心。[0877a11] 「復次，慈氏！鬼趣既然，次觀傍",
    "T08n0261_003:0877a12": "生亦復如是。有諸&#x9E9E;鹿野干狐兔虎豹豺狼",
    "T08n0261_003:0877a13": "種種諸獸，及諸飛鳥野&#x9DC4;鵝鴨鳧鴈鴛鴦如",
    "T08n0261_003:0877a14": "是等類，若行若住棲止飛浮，恒畏於人、大力",
    "T08n0261_003:0877a15": "鳥獸，若飲若食未曾暫安，晝夜之中常懷怖",
    "T08n0261_003:0877a16": "懼。復有傍生黿鼉龜&#x9F08;魚蚌蝦&#x87C7;室獸摩羅",
    "T08n0261_003:0877a17": "水族之類，恒被網捕生死水中。復有傍生&#x8675;",
    "T08n0261_003:0877a18": "虺蜴蜥蚰蜒鼠狼，此類傍生闇中而生闇中",
    "T08n0261_003:0877a19": "而死。復有傍生蟣蝨蚤等，依人身生還依人",
    "T08n0261_003:0877a20": "死。復有傍生或依死屍，或依糞濕或依草木，",
    "T08n0261_003:0877a21": "當處而生還當處死，或變化生還變化死，所",
    "T08n0261_003:0877a22": "謂蛆蟲螟蛉蟊螣蛗螽蛺蝶之類。復有傍生",
    "T08n0261_003:0877a23": "恒食膿血及諸不淨以為甘味，所謂&#x732A;狗蜣",
    "T08n0261_003:0877a24": "蜋蠅虻之類，遙聞臭氣以為香美，飛走馳赴",
    "T08n0261_003:0877a25": "恐不得&#x98E1;。復有傍生不食美草唯食棘刺，不",
    "T08n0261_003:0877a26": "飲清流唯飲濁水。復有傍生非依草生而恒食",
    "T08n0261_003:0877a27": "草，所謂象馬牛驢駱駝騾等畜生之類，或以",
    "T08n0261_003:0877a28": "鐵鉤鉤斲其腦，令使調伏得已乘之，或穿鼻",
    "T08n0261_003:0877a29": "中或以轡勒，籠繫其首負重而行，常被鞭撻",
    "T08n0261_003:0877b01": "種種呵罵遲疾須行，或有&#x5C2B;羸起已復倒，捶",
    "T08n0261_003:0877b02": "楚無限力不能前，皆由宿因今受斯苦。或食",
    "T08n0261_003:0877b03": "信施無復精勤，償他宿債遭此艱苦。如是驅",
    "T08n0261_003:0877b04": "役種種鞭打，尚未還足，或取殺之，苦切萬端",
    "T08n0261_003:0877b05": "陳告無所。生乏水草病無醫藥，死已[利-禾+皮]剝為",
    "T08n0261_003:0877b06": "人噉食。如是死已墮於地獄。何以故？由心愚",
    "T08n0261_003:0877b07": "癡不知善惡，不念父母生育劬勞，不識因果",
    "T08n0261_003:0877b08": "不聞正法，亦無布施持戒善根，但念水草餘",
    "T08n0261_003:0877b09": "無所知。此等傍生人所畜養。除畜養外餘類",
    "T08n0261_003:0877b10": "傍生，所謂師子虎豹&#x72B2;狼，及上所說水陸傍",
    "T08n0261_003:0877b11": "生，互相殘害更相噉食，由是業故生地獄中，",
    "T08n0261_003:0877b12": "經無量劫受諸劇苦，地獄罪畢復趣傍生，如",
    "T08n0261_003:0877b13": "是往來經無量劫。此等傍生亦於過去無量",
    "T08n0261_003:0877b14": "無邊生死劫來，恒為父母六親眷屬，常為我",
    "T08n0261_003:0877b15": "故造不善業，今在傍生受斯苦報。菩薩摩訶",
    "T08n0261_003:0877b16": "薩觀此苦已，起大悲心。傍生既然，次觀人趣。",
    "T08n0261_003:0877b17": "有諸眾生雖生人道多受貧窮，飢餓長時裸",
    "T08n0261_003:0877b18": "形露體，泥行雨宿霜穫暑耘，日夜驅馳手足",
    "T08n0261_003:0877b19": "皴劈，頭髮蓬亂羸步而前，乞白巡門未曾",
    "T08n0261_003:0877b20": "一飽，至於日暮偃臥飢眠，取給於他無相濟",
    "T08n0261_003:0877b21": "者。雖有言行人不信從，雖有姿容反遭輕賤，",
    "T08n0261_003:0877b22": "恒行忍辱饒益於人，而被嫌呵云自怯懼。或",
    "T08n0261_003:0877b23": "有文藝人不錄之，省覲宗親猜嫌求食。或歸",
    "T08n0261_003:0877b24": "信三寶謗謂邀名，或讚歎於人便云諂曲。或",
    "T08n0261_003:0877b25": "生下賤恒不自安，繫屬於人進退唯命，常冒",
    "T08n0261_003:0877b26": "寒熱不知溫涼，汲水採薪不辭勞倦。郎主之",
    "T08n0261_003:0877b27": "意都無愍心，小有差遲尋被鞭撻。自作自得",
    "T08n0261_003:0877b28": "非天與人，薄福所招過於死苦。譬如枯樹枝",
    "T08n0261_003:0877b29": "葉皆無，一切飛禽不來棲託，薄福之人亦復",
    "T08n0261_003:0877c01": "如是。」[0877c01] 爾時薄伽梵重說頌言：",
    "T08n0261_003:0877c02": "「無言稱癡闇，  有語謂風狂，",
    "T08n0261_003:0877c03": " 親近嫌諂諛，  遠離云恐怖，",
    "T08n0261_003:0877c04": " 忍辱言怯弱，  歸信謂邀名，",
    "T08n0261_003:0877c05": " 貧賤在人間，  實過於死苦。",
    "T08n0261_003:0877c06": "[0877c06] 「復次，慈氏！當知貧窮極為大苦。雖常親近讚",
    "T08n0261_003:0877c07": "歎於人，以無福故過患隨生，以貧窮故恒遭",
    "T08n0261_003:0877c08": "凌辱，轉造惡業墮捺落迦。復有豪貴族姓之",
    "T08n0261_003:0877c09": "人，多有僕使象馬牛羊，親戚眷屬前後圍遶，",
    "T08n0261_003:0877c10": "受勝妙樂猶若諸天，五欲迷荒轉增貪恚，恒",
    "T08n0261_003:0877c11": "起我慢凌懱於人。」[0877c11] 爾時薄伽梵說伽他曰：",
    "T08n0261_003:0877c12": "「不攝五根多放逸，  貪財害己若怨家，",
    "T08n0261_003:0877c13": " 耽荒五欲如醉人，  貴賤皆招生死苦。」",
    "T08n0261_003:0877c14": "[0877c14] 佛告慈氏菩薩摩訶薩：「一切眾生不知現在",
    "T08n0261_003:0877c15": "及與未來，自所造業如影隨形，諸苦所因貪",
    "T08n0261_003:0877c16": "欲為本，更不修習善法津梁，燒滅宿因白法",
    "T08n0261_003:0877c17": "皆盡，從此沒已復墮三塗。所以者何？以貪",
    "T08n0261_003:0877c18": "欲故恒斷生命，恃己勢力劫奪他財，種種方",
    "T08n0261_003:0877c19": "便侵他妻妾，恣欲邪行不擇親&#x8E08;，恒起希求",
    "T08n0261_003:0877c20": "作諸妄語，詭詐良善綺飾文詞，訶毀有情作",
    "T08n0261_003:0877c21": "&#x9E81;惡語，傳說彼此離間他人，眷屬諸親不令",
    "T08n0261_003:0877c22": "和睦，恒懷貪嫉侮慢自高，瞋火所燒善業都",
    "T08n0261_003:0877c23": "盡，讚諸外道謗佛法僧，祠祀天神以求福祐。",
    "T08n0261_003:0877c24": "不知宿世三寶深恩，無量劫來為我勤苦修",
    "T08n0261_003:0877c25": "習勝行菩提資糧，具一切智號之為佛，而於",
    "T08n0261_003:0877c26": "生死長夜闇中，為作燈明、為歸為救、為船為",
    "T08n0261_003:0877c27": "筏拯濟生靈，置於人天大涅槃岸。眾生邪見",
    "T08n0261_003:0877c28": "我慢貢高猶如醉人，五欲纏縛不修善法。從",
    "T08n0261_003:0877c29": "此命終，墮於地獄、傍生、鬼趣，或在人中下賤",
    "T08n0261_003:0878a01": "貧窮，受諸苦惱如被毒箭中於身心。善法不",
    "T08n0261_003:0878a02": "修受斯苦報。菩薩摩訶薩觀是苦已，起大悲",
    "T08n0261_003:0878a03": "心。次觀天趣。觀彼諸天，壽命長遠無諸苦惱，",
    "T08n0261_003:0878a04": "將命終時五衰相現：一者頭上花鬘悉皆萎悴，",
    "T08n0261_003:0878a05": "二者天衣塵垢所著，三者腋下自然汗出，四",
    "T08n0261_003:0878a06": "者兩目數多眴動，五者不樂本居。此相現時，",
    "T08n0261_003:0878a07": "新生天女皆悉遠離棄之如草，舊侍天女愛",
    "T08n0261_003:0878a08": "戀情深圍遶而觀，如欲捨命哽咽悲哭，各各",
    "T08n0261_003:0878a09": "就前哀號問訊。時天報曰：『彼新天女，我亦憐",
    "T08n0261_003:0878a10": "愍無有二心，云何今者棄我如草？汝等於今",
    "T08n0261_003:0878a11": "悲哀惜我——以是因緣於舊生愛、新者生瞋——五",
    "T08n0261_003:0878a12": "相現前必知死至，離天宮處美妙音聲，天上",
    "T08n0261_003:0878a13": "色香悅意欲樂，迷亂失念離此宮耶？諸天會",
    "T08n0261_003:0878a14": "中不得久住，我於今日命將盡耶？如是苦惱",
    "T08n0261_003:0878a15": "猶箭中心，我等無依無怙、無親無主、無歸無",
    "T08n0261_003:0878a16": "救。』失聲悲歎：『諸天快樂而捨我耶？』又思：『善見",
    "T08n0261_003:0878a17": "宮城於今將絕，帝釋寶座朝謁無由，殊勝殿",
    "T08n0261_003:0878a18": "中永斷瞻望，釋天寶象何日同乘？眾花苑中",
    "T08n0261_003:0878a19": "無復能見，&#x9E81;惡苑內介冑長辭，雜林苑中宴",
    "T08n0261_003:0878a20": "會無日，喜林園苑遊止無期。波利質多及劫",
    "T08n0261_003:0878a21": "波樹，白玉軟石更無坐時，善法堂中集議長",
    "T08n0261_003:0878a22": "隔，曼陀枳尼殊勝池水沐浴無由，四種甘露",
    "T08n0261_003:0878a23": "亦難得食，五妙音樂頓絕聽聞。咄哉大苦無",
    "T08n0261_003:0878a24": "常迅速，令我此身獨嬰此苦，剎那生滅而至",
    "T08n0261_003:0878a25": "死耶？』諸天壽命乃如幻夢，脫衣棄地痛割身",
    "T08n0261_003:0878a26": "心，如被&#x8675;螫極大苦惱。瞻仰餘天：『願垂慈愍",
    "T08n0261_003:0878a27": "濟我壽命，更延少日不亦樂乎！能為我身除",
    "T08n0261_003:0878a28": "五衰相，勿令墮彼馬頭山處沃焦海中。』雖有",
    "T08n0261_003:0878a29": "是言，諸天聞之無能救者。此天見已，作是思",
    "T08n0261_003:0878b01": "惟：『彼等諸天不能相救延我壽命，以是定知",
    "T08n0261_003:0878b02": "將死不久。』臨命終時其天自見當生之處，墮",
    "T08n0261_003:0878b03": "於地獄、傍生、鬼趣。見是相已，哽咽悲號悶絕",
    "T08n0261_003:0878b04": "&#x8E83;地，角眼相視尋即命終，隨業而生墮三",
    "T08n0261_003:0878b05": "惡趣。以是當知天中大苦，流轉不絕無有盡",
    "T08n0261_003:0878b06": "期。菩薩摩訶薩觀是苦已，起大悲心。[0878b06] 「慈氏！當",
    "T08n0261_003:0878b07": "知譬如有人以角弓弰滴大海水，弓所得水",
    "T08n0261_003:0878b08": "與大海水，何者為多？」[0878b08] 慈氏菩薩摩訶薩白佛",
    "T08n0261_003:0878b09": "言：「世尊！其弓弰水極為微少，如何以此比大",
    "T08n0261_003:0878b10": "海乎？以是大海極為深廣，云何方比弓弰水",
    "T08n0261_003:0878b11": "耶？」",
    "T08n0261_003:0878b12": "[0878b12] 爾時薄伽梵告慈氏菩薩摩訶薩言：「善男子！",
    "T08n0261_003:0878b13": "從人天沒墮三惡趣，如大海水；復生人天，如弓",
    "T08n0261_003:0878b14": "弰水。墮三塗者受苦無量，不可稱說不可思",
    "T08n0261_003:0878b15": "量，如上略說三惡趣苦，如殑伽河而得一沙，",
    "T08n0261_003:0878b16": "其未說者如殑伽沙。壽命亦爾，如人間壽經",
    "T08n0261_003:0878b17": "於百年，帝釋天中為一晝夜，以此晝夜三十",
    "T08n0261_003:0878b18": "為月，十二為年，壽一千年，如人間歲總三俱",
    "T08n0261_003:0878b19": "胝餘六十億。以此壽量為彼黑繩大地獄中",
    "T08n0261_003:0878b20": "一日一夜，以此日夜三十為月，十二月為年，",
    "T08n0261_003:0878b21": "滿一千年而為壽量。以此千年而於眾合大",
    "T08n0261_003:0878b22": "地獄中為一日夜，以此日夜三十為月，十二",
    "T08n0261_003:0878b23": "月為年，滿二千年以為壽量，乃至阿鼻大地",
    "T08n0261_003:0878b24": "獄中壽一中劫。以是當知，地獄眾生壽命長",
    "T08n0261_003:0878b25": "遠。諸天臨終以天眼觀，皆悉能知極懷憂惱，",
    "T08n0261_003:0878b26": "所有欲樂一時皆失，以其苦樂各十六分，一",
    "T08n0261_003:0878b27": "分苦生能滅天中十六分樂。是為菩薩摩訶",
    "T08n0261_003:0878b28": "薩觀見諸天，臨命終時受如是苦，起大悲心。",
    "T08n0261_003:0878b29": "慈氏！當知此即菩薩摩訶薩第一大慈悲心。",
    "T08n0261_003:0878c01": "復次，應起大精進心，拔濟有情置於涅槃安",
    "T08n0261_003:0878c02": "樂之處。如彼商主作是思惟：『父母宗親咸悉",
    "T08n0261_003:0878c03": "貧匱，如何方便得免艱難？』如是思已，更無異",
    "T08n0261_003:0878c04": "方，唯有入海採如意珠。得已還歸色養給侍。",
    "T08n0261_003:0878c05": "作是念已入海求之，得如意珠置高幢上，能",
    "T08n0261_003:0878c06": "雨一切種種珍寶、衣服、飲食、香花、妓樂，父母",
    "T08n0261_003:0878c07": "宗親隨意所須悉令充足。菩薩摩訶薩發菩",
    "T08n0261_003:0878c08": "提心求一切智亦復如是。作是思惟：『一切眾",
    "T08n0261_003:0878c09": "生，皆我宿世父母親屬，流轉生死現受諸苦，",
    "T08n0261_003:0878c10": "以何方便而得免離？』如是思已，更無異方，唯",
    "T08n0261_003:0878c11": "有入於六波羅蜜法海之中，求一切智如意",
    "T08n0261_003:0878c12": "寶珠以濟斯苦。作是念已入法海中，而求種",
    "T08n0261_003:0878c13": "智如意寶珠置法幢上，布大慈雲、普雨一切",
    "T08n0261_003:0878c14": "神通功德陀羅尼門，慚媿衣服，施為舍宅，淨",
    "T08n0261_003:0878c15": "戒之香，忍辱花鬘，精進之&#x994D;，禪定為床，智慧",
    "T08n0261_003:0878c16": "甘露以為其食，諸法空寂而為其座，以大涅",
    "T08n0261_003:0878c17": "槃而為寶城，諸佛菩薩為善知識，降&#x9714;如是",
    "T08n0261_003:0878c18": "妙寶、衣服、香花、妓樂。如意寶珠一切種智，唯",
    "T08n0261_003:0878c19": "除無上調御大師，無能拔濟諸苦難者，永得",
    "T08n0261_003:0878c20": "安樂究竟涅槃。菩薩摩訶薩思惟是已，決定",
    "T08n0261_003:0878c21": "自知得不退轉，復發是願：『願我所生有苦難",
    "T08n0261_003:0878c22": "處，代諸眾生受諸苦惱，不願自證解脫涅槃，",
    "T08n0261_003:0878c23": "捨彼眾生自求安樂。所以者何？一切聲聞及",
    "T08n0261_003:0878c24": "辟支佛，自求解脫已入涅槃，無量無邊不可",
    "T08n0261_003:0878c25": "勝數，不能利樂一切眾生，不能稱揚佛身功",
    "T08n0261_003:0878c26": "德。菩薩摩訶薩設在三塗，能令有情捨不善",
    "T08n0261_003:0878c27": "業，修習善法免離眾苦而得解脫，況於人中。",
    "T08n0261_003:0878c28": "以是因緣，菩薩摩訶薩利樂十方一切有情。",
    "T08n0261_003:0878c29": "由此義故，忉利諸天、大梵天王、大自在天、諸",
    "T08n0261_003:0879a01": "仙外道，恭敬供養皆悉容受。而此菩薩得不",
    "T08n0261_003:0879a02": "退心，三世諸佛所共稱讚與授記別。菩薩摩",
    "T08n0261_003:0879a03": "訶薩修大乘者，自在無畏如師子王，一切眾",
    "T08n0261_003:0879a04": "生隨逐而行，永無怖畏直至菩提。聲聞、緣覺",
    "T08n0261_003:0879a05": "諸阿羅漢，聞菩薩教，深入巖窟以衣覆頭而",
    "T08n0261_003:0879a06": "趣涅槃。豈同大乘修菩薩行，自利利他無不",
    "T08n0261_003:0879a07": "蒙益。以是因緣轉加精進，寧於三塗受無量",
    "T08n0261_003:0879a08": "苦，終不自利而取涅槃。過現未來一切有情",
    "T08n0261_003:0879a09": "所造惡業，應墮惡趣受諸苦者，願集我身而",
    "T08n0261_003:0879a10": "代受之。我於過去及現在世。所修勝行一切善",
    "T08n0261_003:0879a11": "品諸功德法，願皆迴施一切有情速證涅槃。",
    "T08n0261_003:0879a12": "所有珍財我願悉捨，打罵凌辱終不加報皆",
    "T08n0261_003:0879a13": "忍受之，願彼眾生悉無罪累。無量無邊阿僧",
    "T08n0261_003:0879a14": "祇劫難行苦行我願盡行，而為眾生誓求無",
    "T08n0261_003:0879a15": "上正等菩提，精進修行禪定解脫得不退轉。",
    "T08n0261_003:0879a16": "又如過去無量無邊菩薩摩訶薩，精勤修習",
    "T08n0261_003:0879a17": "一切智智，我亦當作如是修行。所以者何？為",
    "T08n0261_003:0879a18": "度一切流轉有情，安置涅槃無上解脫。復願",
    "T08n0261_003:0879a19": "一切眾生之類——若卵生、若胎生、若濕生、若化",
    "T08n0261_003:0879a20": "生，若有色、若無色，若有想、若無想、若非有",
    "T08n0261_003:0879a21": "想非無想——我皆令入大般涅槃。一切眾生皆",
    "T08n0261_003:0879a22": "令圓滿六波羅蜜，具足成就無上佛身百福",
    "T08n0261_003:0879a23": "莊嚴，三十二相、八十種好，項背圓光過百千",
    "T08n0261_003:0879a24": "日，眾生樂見瞻仰無厭。復願十方世界一切眾",
    "T08n0261_003:0879a25": "生，功德莊嚴悉皆如佛。』復發是願：『願捨此身，",
    "T08n0261_003:0879a26": "為於法界一切眾生打罵訶責，或時繫縛苦切",
    "T08n0261_003:0879a27": "凌辱欲斷命根，種種役使承順無違，願彼眾",
    "T08n0261_003:0879a28": "生悉無罪累。』發是願已，復更思惟：『願我速得",
    "T08n0261_003:0879a29": "成滿此願，復願此身住於五趣，利益安樂一切",
    "T08n0261_003:0879b01": "有情，無依怙者為作依怙，遊他國者為作示",
    "T08n0261_003:0879b02": "導，入海之者為作船筏，涉溝澗者為作橋梁，",
    "T08n0261_003:0879b03": "處曠野者為作泉井，寒凍之者為作柴薪，盛",
    "T08n0261_003:0879b04": "暑炎毒為作清涼，處黑闇者為作燈明，疲乏",
    "T08n0261_003:0879b05": "之者作軟敷具，飢餓之者作甘美&#x994D;，渴乏之",
    "T08n0261_003:0879b06": "者化作甜漿，為裸露者而作衣服，亢旱飢饉",
    "T08n0261_003:0879b07": "為雨五穀，病苦之者為作良醫令疾除愈壽",
    "T08n0261_003:0879b08": "命延長，孤惸鰥寡而為侍者，諸貧窮者為作",
    "T08n0261_003:0879b09": "伏藏。隨彼行住不相捨離，若遠行者為作伴",
    "T08n0261_003:0879b10": "侶，并作車馬令達所至。若邪見者為說正法",
    "T08n0261_003:0879b11": "令住正見。地獄苦者我誓入彼，地獄之中拔",
    "T08n0261_003:0879b12": "濟令出。墮餓鬼者為作清涼甘美飲食，除熱",
    "T08n0261_003:0879b13": "飢渴。墮傍生類虎豹&#x72B2;狼熊羆師子，化作肉",
    "T08n0261_003:0879b14": "山以充食噉。』復發是願：『食我肉者，悉得充飽",
    "T08n0261_003:0879b15": "不相食噉。象馬牛羊&#x9E9E;鹿等獸，我為彼作肥",
    "T08n0261_003:0879b16": "膩軟草。若諸眾生食肉噉草五穀飲食，隨意",
    "T08n0261_003:0879b17": "所須悉令充足。處人趣者隨所樂欲，我悉供",
    "T08n0261_003:0879b18": "給令無所乏。』復發是願：『願我悉得成就一切",
    "T08n0261_003:0879b19": "陀羅尼身，隨諸眾生所在之處皆為救護，作",
    "T08n0261_003:0879b20": "如意樹及作賢瓶，出無盡財，給施一切具足",
    "T08n0261_003:0879b21": "圓滿。或作醫王除其疾病，以大悲手執法關",
    "T08n0261_003:0879b22": "鑰，開涅槃城示佛知見。三僧祇劫難行苦行，",
    "T08n0261_003:0879b23": "救諸眾生安住涅槃真實解脫。於所生處，常",
    "T08n0261_003:0879b24": "勤精進無有懈怠，利益安樂一切有情。為救",
    "T08n0261_003:0879b25": "眾生處捺落迦，受苦無量如涅槃樂。』復發是",
    "T08n0261_003:0879b26": "願：『若一切眾生未得解脫，我願常居地獄不",
    "T08n0261_003:0879b27": "證菩提。』慈氏！當知即是菩薩摩訶薩第二精",
    "T08n0261_003:0879b28": "進勤求一切智智。[0879b28] 「復次，慈氏！行此行已，應當",
    "T08n0261_003:0879b29": "更發三種勝心求不退轉，乃至三無數劫精",
    "T08n0261_003:0879c01": "進修行，於一剎那無令間斷。或有眾魔作沙門",
    "T08n0261_003:0879c02": "形，或婆羅門形、苦行之者種種異形，於",
    "T08n0261_003:0879c03": "大乘中求諸過失，勸修行者令其退轉，作如",
    "T08n0261_003:0879c04": "是言：『佛道懸遠，經百千劫難行苦行難捨能",
    "T08n0261_003:0879c05": "捨，國城妻子、象馬七珍、奴婢僮僕、身肉手足",
    "T08n0261_003:0879c06": "無所&#x608B;惜，如是布施經千萬劫方證菩提。無",
    "T08n0261_003:0879c07": "量眾生如是修習，皆未成佛，悉已退轉自取",
    "T08n0261_003:0879c08": "涅槃。設成佛果亦入涅槃，一種涅槃何須勤",
    "T08n0261_003:0879c09": "苦？汝求利益修二種事，一求現生常受快樂。",
    "T08n0261_003:0879c10": "人天種種勝妙五欲隨意所作，小有苦者亦",
    "T08n0261_003:0879c11": "勿須怖。何以故？譬如農夫，豈懼蟲鹿不營種",
    "T08n0261_003:0879c12": "耶？人天快樂亦復如是，雖有小苦快樂無窮，",
    "T08n0261_003:0879c13": "但自修持何憂何怖。二者自求涅槃，此生三",
    "T08n0261_003:0879c14": "生得阿羅漢自當解脫，何用勤苦求佛果耶？",
    "T08n0261_003:0879c15": "若復不能趣二乘者，且受人天種種快樂，設後",
    "T08n0261_003:0879c16": "厭離疾入涅槃。譬如有人用功雖少獲利乃",
    "T08n0261_003:0879c17": "多，復有一人功力極多事不成辦。設汝布施",
    "T08n0261_003:0879c18": "種種艱勞，都無所成，自為欺誑。汝今與我行",
    "T08n0261_003:0879c19": "住共俱，出世涅槃進止同處。』慈氏！當知菩薩",
    "T08n0261_003:0879c20": "摩訶薩修大乘者，聞斯語已都不信從，作是",
    "T08n0261_003:0879c21": "思惟：『此是惡魔嬈亂我耳，而作障礙欲誘誑",
    "T08n0261_003:0879c22": "我令退菩提。』既知是已，復發是心：『我今不應",
    "T08n0261_003:0879c23": "違本誓願受如斯語，決定進求無上佛果。』而",
    "T08n0261_003:0879c24": "於大乘誓不退轉，發三種心。云何為三？一者",
    "T08n0261_003:0879c25": "一切有情皆我宿世父母親友，從無始際生",
    "T08n0261_003:0879c26": "死輪迴受大艱苦，於八寒、八熱十六地獄受",
    "T08n0261_003:0879c27": "諸苦惱，復於餓鬼、傍生趣中，及於人、天亦復",
    "T08n0261_003:0879c28": "如是。況是我之宿世父母內外親屬而無悲",
    "T08n0261_003:0879c29": "戀，是故我今誓取菩提不應退屈。慈氏！當知",
    "T08n0261_003:0880a01": "此即菩薩摩訶薩不退轉中第一心也。二者",
    "T08n0261_003:0880a02": "一切有情從無始來既為父母，一一生處在",
    "T08n0261_003:0880a03": "母腹中，寢食睡眠不得安止，生育劬勞，以大",
    "T08n0261_003:0880a04": "悲心血變成乳，長時不倦咽苦吐甘，功德日",
    "T08n0261_003:0880a05": "修願我成長。自我薄祐夭壽而終，父母悲號",
    "T08n0261_003:0880a06": "自拔頭髮，椎胸墮淚食旨不甘。一一生中皆",
    "T08n0261_003:0880a07": "有斯苦，所出目淚其量淺深過四大海，所飲",
    "T08n0261_003:0880a08": "母乳過四大河。復次一切有情無始至今，以",
    "T08n0261_003:0880a09": "恩愛故為我父母，種種因緣為我捨命，以是",
    "T08n0261_003:0880a10": "至今流轉未息。若此有情勤苦修習無上菩",
    "T08n0261_003:0880a11": "提，即此有情悉合成佛，由為我故生死無窮。",
    "T08n0261_003:0880a12": "復次，一切有情從無始來，憐愍我故造不善",
    "T08n0261_003:0880a13": "業心無改悔，若此惡業可立形相，計量積集",
    "T08n0261_003:0880a14": "過妙高山。積業既然，墮三惡趣于今不絕。以",
    "T08n0261_003:0880a15": "是義故如何背恩，自取涅槃而求解脫？譬如",
    "T08n0261_003:0880a16": "眾人同犯王法，繫在囹圄逃刑無路。中有一",
    "T08n0261_003:0880a17": "人見牆小穴，設諸方便自脫而行，以是因緣",
    "T08n0261_003:0880a18": "免離苦難。二乘之人亦復如是，昔與眾生同",
    "T08n0261_003:0880a19": "為癡愛，繫在三界生死囹圄求出無由，中有一",
    "T08n0261_003:0880a20": "人見四諦門，知苦斷集證滅修道，獲阿羅漢",
    "T08n0261_003:0880a21": "自證涅槃。修大乘者則不如是，願共眾生同",
    "T08n0261_003:0880a22": "得解脫，以戒定為雙手、智慧為鈇鉞、大悲為",
    "T08n0261_003:0880a23": "鉤鑰，破煩惱賊摧生死軍，開涅槃城昇智慧",
    "T08n0261_003:0880a24": "殿。慈氏！當知此即菩薩摩訶薩修大乘者第",
    "T08n0261_003:0880a25": "二不退轉心。三者菩薩摩訶薩作是思惟：『從",
    "T08n0261_003:0880a26": "無始際流轉至今，一一有情互相繫屬，身口",
    "T08n0261_003:0880a27": "意業苦惱他人，作擾亂心發彼瞋恚，劫奪財",
    "T08n0261_003:0880a28": "寶種種貪求，斷他命根食他血肉，如是殺害",
    "T08n0261_003:0880a29": "無量無邊。設彼未終，日夜思想以何方便斷",
    "T08n0261_003:0880b01": "彼命根，持其血肉充我飲噉。又懷憍慢恃己",
    "T08n0261_003:0880b02": "凌他，說彼為非自言我是，聞他勝事嫉&#x59AC;心",
    "T08n0261_003:0880b03": "生，不耐他人中毒令死，見苦難者無有悲心，",
    "T08n0261_003:0880b04": "喜不自勝，何當早逝。見富貴者意不欲之，願",
    "T08n0261_003:0880b05": "犯刑名貶黜貧賤，願他苦惱自受榮華。願他",
    "T08n0261_003:0880b06": "財寶日夜銷亡，願我資財日日增長。願彼憂",
    "T08n0261_003:0880b07": "苦我恒安樂，彼受憎嫌我納愛敬，他作怨家",
    "T08n0261_003:0880b08": "自為親友，彼恒墮落我得超昇。願他貧窮我",
    "T08n0261_003:0880b09": "唯富有。我得智慧願彼愚癡。無始生死日夜",
    "T08n0261_003:0880b10": "思惟，以如是心自求安樂，利益向己苦惱屬",
    "T08n0261_003:0880b11": "他，無一眾生不被侵害，名聞善事皆不願他，",
    "T08n0261_003:0880b12": "口許心違常行如是，種種迫脅令彼不安，無",
    "T08n0261_003:0880b13": "量無邊不可備說。復以惡教示導他人，現在",
    "T08n0261_003:0880b14": "未來墮於險道，詐作知見辯證他人，令損珍",
    "T08n0261_003:0880b15": "財失其官爵，以離間語&#x9B2A;亂親&#x758E;，巧詐多端",
    "T08n0261_003:0880b16": "令心相恨，墮於地獄無有出期。以麤惡言於",
    "T08n0261_003:0880b17": "他毀罵，如以熱箭中彼身心，乃至命終何時",
    "T08n0261_003:0880b18": "暫忘。假立名字毀訾多端，損惱眾生種種異",
    "T08n0261_003:0880b19": "語，或作外道邪見仙人，恚火燒心說邪惡法，",
    "T08n0261_003:0880b20": "瞋恚熾盛墜陷有情，蠱道&#x546A;術妖魅符書，令",
    "T08n0261_003:0880b21": "諸眾生皆共修習，互相損害疾病流行。壯者",
    "T08n0261_003:0880b22": "衰羸少變令老，明眼令瞽聰耳使聾，端正之",
    "T08n0261_003:0880b23": "者而現醜容，貢高之者而獲癩病，修善之者",
    "T08n0261_003:0880b24": "而令作惡，智慧之者使令癡狂，長壽之者而",
    "T08n0261_003:0880b25": "令夭喪，富貴之者而令貧賤，乃至今日未絕",
    "T08n0261_003:0880b26": "流行。』復念：『我昔為外道師，邪見教人，非法說",
    "T08n0261_003:0880b27": "法、法說非法，令無量無邊諸有情類退菩提",
    "T08n0261_003:0880b28": "心，墮於邪見非法之中，從此命終墮捺落迦、",
    "T08n0261_003:0880b29": "傍生、鬼趣。復有眾生於往世中受我邪教，從",
    "T08n0261_003:0880c01": "嶮峻山投身而下，入閻牟那河便取命終，云",
    "T08n0261_003:0880c02": "得生天，于今不絕。復有無量眾生，往殑伽河",
    "T08n0261_003:0880c03": "南、閻牟河北二水中間，有大神樹名尼拘陀，",
    "T08n0261_003:0880c04": "其樹端正，茂葉含翠扶&#x8E08;蔭映，地平廣博此",
    "T08n0261_003:0880c05": "為施場，樹下多立三鈷鐵戟。彼諸眾生求生",
    "T08n0261_003:0880c06": "天者，於彼場中先行布施，次剃髭髮入河沐",
    "T08n0261_003:0880c07": "浴，望除罪垢然後上樹，當鐵戟上投身而下",
    "T08n0261_003:0880c08": "自取命終，從此死已云得生天，無始至今流",
    "T08n0261_003:0880c09": "行未絕。復有眾生受我邪教，常自慳惜不行",
    "T08n0261_003:0880c10": "惠施，若見施者起大瞋心，見受施人復生恚",
    "T08n0261_003:0880c11": "怒。何以故？我見施者及受施人，由此業緣俱",
    "T08n0261_003:0880c12": "墮地獄。以是見故，無量劫中受鋨鬼苦，于今",
    "T08n0261_003:0880c13": "未脫。復有眾生受我邪教，多殺牛羊以血祀",
    "T08n0261_003:0880c14": "天。何以故？如是牛羊天賜與我，我食其肉，血",
    "T08n0261_003:0880c15": "應祭天，無始至今受行其教，已命終者墮",
    "T08n0261_003:0880c16": "惡趣中，殘害未寧互相食噉，以愚癡故不得",
    "T08n0261_003:0880c17": "涅槃。復有眾生受我邪教。於佛法僧常行誹",
    "T08n0261_003:0880c18": "謗。復有眾生受我邪教，不信三世善惡因",
    "T08n0261_003:0880c19": "果，言無布施亦無供養，亦無其果無護魔法，",
    "T08n0261_003:0880c20": "無善行、無惡行亦無業果，無此世、無他世、無",
    "T08n0261_003:0880c21": "地獄、無餓鬼、無傍生、無天、無人、無父無母，一",
    "T08n0261_003:0880c22": "切眾生猶如酒醉，造酒之人而以麴米，溫涼",
    "T08n0261_003:0880c23": "調適遂有酒名飲則醉人，此醉豈從父母生",
    "T08n0261_003:0880c24": "耶？眾生亦爾，父母和合本由染愛而有我生，",
    "T08n0261_003:0880c25": "我命終已更無有生。譬如斫樹燒已成灰種，",
    "T08n0261_003:0880c26": "此灰者豈有樹生？我身亦爾，死已無生，以是",
    "T08n0261_003:0880c27": "故知定無因果。由此而於父母師長，無有恭",
    "T08n0261_003:0880c28": "敬常毀罵之，無量生中教此邪法，令諸有情",
    "T08n0261_003:0880c29": "墮於地獄。或有外道以火燒身；或投水中自",
    "T08n0261_003:0881a01": "溺而死；或利戟上宛轉而終；或修狗行以口",
    "T08n0261_003:0881a02": "食糞而求生天；或修牛戒如牛行李，飲水噉",
    "T08n0261_003:0881a03": "草裸露而行，不辨六親而作婬亂；或有外道",
    "T08n0261_003:0881a04": "自餓不食，盡日而立夜後方食；或有外道五",
    "T08n0261_003:0881a05": "熱炙身隨日而轉；或有外道常翹一足；或有",
    "T08n0261_003:0881a06": "外道常奉事月，白月一日噉食一口，二日",
    "T08n0261_003:0881a07": "二口，乃至滿月食十五口，黑月初日減食一",
    "T08n0261_003:0881a08": "口，二日二口，至黑月盡但食一口，或都不食；",
    "T08n0261_003:0881a09": "或有外道常持&#x9DC4;戒，散食在地以足撥取，口",
    "T08n0261_003:0881a10": "拾而食知時而鳴；或有外道裸形而行無有",
    "T08n0261_003:0881a11": "羞恥，燖去毛髮日中而立隨日而轉，於盛寒",
    "T08n0261_003:0881a12": "際處陰影中當風而立；或有外道斷人命已，",
    "T08n0261_003:0881a13": "而取髑髏盛其飲食；或有外道裸形無恥以",
    "T08n0261_003:0881a14": "灰塗身；或有外道炭墨塗身，以人髑髏支節",
    "T08n0261_003:0881a15": "諸骨，以為瓔珞花鬘鐶釧身首莊嚴；或有外",
    "T08n0261_003:0881a16": "道馬尾騣髦織為衣服；或有外道樹皮為衣；",
    "T08n0261_003:0881a17": "或有外道鷲毛作衣；或有外道&#x9DC4;毛為衣。以",
    "T08n0261_003:0881a18": "如是等外道邪法教諸眾生，以口業故，無數",
    "T08n0261_003:0881a19": "眾生至今愚迷不得解脫。復從無始乃至于",
    "T08n0261_003:0881a20": "今，以身惡業苦惱眾生，作獄卒身，手執鐵鉗",
    "T08n0261_003:0881a21": "磔眾生舌灌注洋銅，又以鐵槌打碎其骨，又",
    "T08n0261_003:0881a22": "以鐵鋸解諸眾生，又驅迫眾生上於劍樹，抽",
    "T08n0261_003:0881a23": "出腸胃五藏而食，又以鐵索縛束眾生，擲灰",
    "T08n0261_003:0881a24": "河中使受諸苦，旋即曳出置熱鐵上。如魚在",
    "T08n0261_003:0881a25": "鏊宛轉受苦。又逼起坐以熱鐵杓，盛以洋銅",
    "T08n0261_003:0881a26": "灌口令飲。又以鐵鉗拔出其舌，曳令長廣鐵",
    "T08n0261_003:0881a27": "犁耕之。如上所說地獄苦中，無始劫來我為",
    "T08n0261_003:0881a28": "此事，種種身業苦惱眾生。又作師子虎豹&#x72B2;",
    "T08n0261_003:0881a29": "狼熊羆等獸，殘害眾生飲血噉肉。又作人王",
    "T08n0261_003:0881b01": "宰官士庶長者居士尊位之中。&#x6282;法科稅非",
    "T08n0261_003:0881b02": "理捶楚，不行王法損害有情。以是思惟無始",
    "T08n0261_003:0881b03": "至今，五趣眾生無不惱害，斫頭剜眼刵耳劓",
    "T08n0261_003:0881b04": "鼻，截舌噉肉敲骨出髓，斬其手足乃至斷命。",
    "T08n0261_003:0881b05": "又在人中，不作餘業而為魁膾，畋獵漁捕罘",
    "T08n0261_003:0881b06": "網矰繳奪眾生命，所謂牛羊&#x9E9E;鹿狐兔&#x9DC4;&#x732A;",
    "T08n0261_003:0881b07": "魚&#x9F08;等身，分割支節成大積聚而以販鬻，如",
    "T08n0261_003:0881b08": "是殺害無量無邊，經於無量俱胝劫中，如是",
    "T08n0261_003:0881b09": "衒賣以自活命。』[0881b09] 「復次，慈氏菩薩摩訶薩！修大",
    "T08n0261_003:0881b10": "乘者應發是心，如是思惟：『我以貪瞋癡故，造",
    "T08n0261_003:0881b11": "作如是身口意業，誘誑損害一切眾生，現墮",
    "T08n0261_003:0881b12": "地獄、餓鬼、畜生受諸苦惱。我今慚媿深自悔",
    "T08n0261_003:0881b13": "責，作何方便以酬報之？如是思惟，更無方便",
    "T08n0261_003:0881b14": "能償斯愆，唯有志求阿耨多羅三藐三菩提，",
    "T08n0261_003:0881b15": "更無有能償此債者。我得無上正等覺已，",
    "T08n0261_003:0881b16": "於此流轉曠野磧中，廣度眾生置涅槃城安",
    "T08n0261_003:0881b17": "樂之處，以一切智智如意寶珠，用酬無始所",
    "T08n0261_003:0881b18": "有深愆。』慈氏！當知此即菩薩摩訶薩第三不",
    "T08n0261_003:0881b19": "退轉心也。如上三心發起修行精勤不怠。",
    "T08n0261_003:0881b20": "此之三心於大乘中。一心修行得不退轉。",
    "T08n0261_003:0881b21": "[0881b21] 「復次，慈氏菩薩摩訶薩！以此五種發菩提心修",
    "T08n0261_003:0881b22": "行大乘，速能成就一切智智。」"
}