{
    "X04n0223_002:0019a23": "大方廣佛新華嚴經合論卷第二",
    "X04n0223_002:0019a24": "唐于闐國三藏沙門實叉難陀譯經",
    "X04n0223_002:0019b01": "唐太原方山長者李通玄造論",
    "X04n0223_002:0019b02": "唐福州開元寺沙門志寧釐經合論",
    "X04n0223_002:0019b03": "【論】第八大集經以守護正法為宗者為此經在於",
    "X04n0223_002:0019b04": "欲界上色界向下安立寶坊集諸人天上下二界",
    "X04n0223_002:0019b05": "天人魔梵及八部鬼神龍等及他方菩薩皆就寶",
    "X04n0223_002:0019b06": "坊諸鬼神等有不往者四天王放熱鐵輪逐之令",
    "X04n0223_002:0019b07": "往至佛所如來悉敕令守護正法眾魔王中唯有",
    "X04n0223_002:0019b08": "一箇魔王不順佛敕待令眾生成佛盡始當發菩",
    "X04n0223_002:0019b09": "提心(此下疑有闕文)。",
    "X04n0223_002:0019b10": "第九涅槃經佛性為宗者與華嚴經有十種別一",
    "X04n0223_002:0019b11": "種同其十種別者一說法處所別二境界莊嚴化",
    "X04n0223_002:0019b12": "報別三大會來眾別四所建法輪別五所來之眾",
    "X04n0223_002:0019b13": "聞法別六報土淨穢別七佛身權實別八出生滅",
    "X04n0223_002:0019b14": "度軌則別九示教行相別十從初為友軌範別一",
    "X04n0223_002:0019b15": "同者如雪山有草名曰肥膩牛若食者純得醍醐",
    "X04n0223_002:0019b16": "無有青黃赤白黑色一說法處所別者涅槃經在",
    "X04n0223_002:0019b17": "拘尸那國阿利羅跋提河邊娑羅雙樹間說華嚴",
    "X04n0223_002:0019b18": "經在摩竭提國菩提場中寶菩提樹下說故言說",
    "X04n0223_002:0019b19": "法處別二境界莊嚴化報別者如說此大涅槃經",
    "X04n0223_002:0019b20": "時娑羅雙樹吉祥福地縱廣三十二由旬大眾充",
    "X04n0223_002:0019b21": "滿其間無空缺處爾時四方無邊眾菩薩以其眷",
    "X04n0223_002:0019b22": "屬所坐之處或如鍼鋒或如錐頭微塵十方如微",
    "X04n0223_002:0019b23": "塵等諸佛世界諸大菩薩悉來集會又文云爾時",
    "X04n0223_002:0019b24": "三千大千世界以佛神力故地皆柔輭無有丘墟",
    "X04n0223_002:0019c01": "沙土礫石荊棘毒草眾寶莊嚴猶如西方無量壽",
    "X04n0223_002:0019c02": "佛極樂世界是大眾悉見十方如微塵等諸佛世",
    "X04n0223_002:0019c03": "界如於明鏡自觀己身見諸佛土亦復如是又下",
    "X04n0223_002:0019c04": "文娑羅雙樹忽然變白廣如經說如說華嚴經時",
    "X04n0223_002:0019c05": "有十蓮華藏世界海又上下二十重最下重中略",
    "X04n0223_002:0019c06": "言一佛世界微塵數廣大國周圍一一國有十佛",
    "X04n0223_002:0019c07": "剎微塵數諸小國以為眷屬以上倍倍增如是十",
    "X04n0223_002:0019c08": "蓮華藏世界中金剛為地樹臺樓閣殿堂池海皆",
    "X04n0223_002:0019c09": "眾寶莊嚴如經所說如是我聞一時佛在摩竭提",
    "X04n0223_002:0019c10": "國阿蘭若法菩提場中始成正覺其地堅固金剛",
    "X04n0223_002:0019c11": "所成上妙寶輪及眾寶華清淨摩尼以為嚴飾諸",
    "X04n0223_002:0019c12": "色相海無邊顯現如是已下直至一切佛土不思",
    "X04n0223_002:0019c13": "議劫所有莊嚴悉皆含容顯現中間兩紙已來經",
    "X04n0223_002:0019c14": "是歎佛境界所有莊嚴又下文華藏世界品廣說",
    "X04n0223_002:0019c15": "如此莊嚴即是如來自身實報之所莊嚴非如此",
    "X04n0223_002:0019c16": "涅槃經中以佛神力為眾生故暫化令淨所以然",
    "X04n0223_002:0019c17": "者為此涅槃經來眾三乘根眾雜故若不以佛神",
    "X04n0223_002:0019c18": "力持無由自見如華嚴中一乘根純無有雜眾如",
    "X04n0223_002:0019c19": "聲聞為根別故在其會內元來不見經中雖然還",
    "X04n0223_002:0019c20": "有以佛神力下文還有法如是力所言神者應真",
    "X04n0223_002:0019c21": "曰神非同實是凡夫加令暫見名之曰神當知華",
    "X04n0223_002:0019c22": "藏莊嚴本明實報涅槃神力暫爾權施又涅槃經",
    "X04n0223_002:0019c23": "推佛淨土在於西方過三十二恒河沙佛土之外",
    "X04n0223_002:0019c24": "不在此處故即明知是化非為實故三大會來眾",
    "X04n0223_002:0020a01": "別者說此大涅槃經所有來眾總是人天種性三",
    "X04n0223_002:0020a02": "乘之眾同來除諸大菩薩眾餘者皆是憶念如來",
    "X04n0223_002:0020a03": "涕淚盈目荷奉香薪嗟苦悲哀戀承佛日皆是如",
    "X04n0223_002:0020a04": "來等眾即是宜堪聞佛滅度之眾除諸一乘菩薩",
    "X04n0223_002:0020a05": "入佛智等眾餘皆例然華嚴經所來之眾皆性智",
    "X04n0223_002:0020a06": "海中佛果位內諸菩薩眾純是一乘更無別種人",
    "X04n0223_002:0020a07": "天神眾皆悉同根入佛智流具佛知見初會之中",
    "X04n0223_002:0020a08": "十佛世界微塵等諸菩薩眾皆從如來善根海生",
    "X04n0223_002:0020a09": "善根海者即是如來法身智海大智所生一切諸",
    "X04n0223_002:0020a10": "佛以法身根本智以為根本所生若不如是所有",
    "X04n0223_002:0020a11": "行門總屬有為如此之眾從初發心入佛智海寄",
    "X04n0223_002:0020a12": "治十信十住十行十迴向十地等覺六位淺深行",
    "X04n0223_002:0020a13": "相差別不同涅槃三乘同攝人天善種同來至會",
    "X04n0223_002:0020a14": "華嚴經三乘之眾不霑其會設在會內如聾不聞",
    "X04n0223_002:0020a15": "當知涅槃會三乘菩薩聲聞人天等眾不同華嚴",
    "X04n0223_002:0020a16": "此是一乘位中菩薩眾也初發心位階同佛位入",
    "X04n0223_002:0020a17": "佛智流同佛知見為真佛子也四所建法輪主伴",
    "X04n0223_002:0020a18": "別者涅槃經勸請之首即是迦葉菩薩文殊師利",
    "X04n0223_002:0020a19": "菩薩師子吼菩薩舍利弗等為法軌度勸請之首",
    "X04n0223_002:0020a20": "魔王波旬勸請如來入般涅槃如華嚴經建法之",
    "X04n0223_002:0020a21": "首即是普賢文殊覺首法慧功德林金剛幢金剛",
    "X04n0223_002:0020a22": "藏等如是十首十慧十林十幢十藏佛果位內大",
    "X04n0223_002:0020a23": "菩薩等建立五位佛果之行相法門故以諸位即",
    "X04n0223_002:0020a24": "佛佛即諸位明位位中有佛果故如華嚴經所有",
    "X04n0223_002:0020b01": "建立法度問答諸菩薩皆是十方此土諸菩薩眾",
    "X04n0223_002:0020b02": "盡是神洞真源智齊法界十方應現不來而到不",
    "X04n0223_002:0020b03": "去而至稱法性之施設非往來之所致纖塵之內",
    "X04n0223_002:0020b04": "乃有無盡身雲微毫之中顯現難思相海十方法",
    "X04n0223_002:0020b05": "界一切皆然一切處忽然而有無所從來忽爾而",
    "X04n0223_002:0020b06": "無無所從去於一切處一切時於有情身相境界",
    "X04n0223_002:0020b07": "山河大海十方虗空示現色像有無自在無盡重",
    "X04n0223_002:0020b08": "重如是皆是大菩薩眾是故不同涅槃經中迦葉",
    "X04n0223_002:0020b09": "菩薩聲聞舍利弗生在人家示同凡位引彼三乘",
    "X04n0223_002:0020b10": "之種見佛涅槃而生悲感涕流盈目而來集會五",
    "X04n0223_002:0020b11": "所來之眾聞法別者此涅槃經為諸聲聞二乘權",
    "X04n0223_002:0020b12": "教菩薩行諸觀行未離執障樂著諸行執持行相",
    "X04n0223_002:0020b13": "於此行相迷無作法身無證無修本來自體也以",
    "X04n0223_002:0020b14": "行修生修顯建立菩提涅槃能所等證如來為此",
    "X04n0223_002:0020b15": "根故於此涅槃經說諸行無常是生滅法生滅滅",
    "X04n0223_002:0020b16": "已寂滅為樂所行善行及能證菩提是生法故所",
    "X04n0223_002:0020b17": "證涅槃是滅法故既心存能所生滅不休以生滅",
    "X04n0223_002:0020b18": "不休便滯真理今此涅槃經中故說諸行及能證",
    "X04n0223_002:0020b19": "菩提所證涅槃二俱滅故方應真理故說諸行無",
    "X04n0223_002:0020b20": "常是生滅法生滅滅已寂滅為樂是故如來隱身",
    "X04n0223_002:0020b21": "不現及諸能所心盡名大涅槃二乘涅槃可有能",
    "X04n0223_002:0020b22": "所有修有證是故名為有為無漏是故如來涅槃",
    "X04n0223_002:0020b23": "無有能所是故涅槃經中純陀向文殊師利菩薩",
    "X04n0223_002:0020b24": "言莫謂如來同於諸行復次文殊師利為知而說",
    "X04n0223_002:0020c01": "不知而說而言如來同於諸行若言如來同於諸",
    "X04n0223_002:0020c02": "行則不得言於三界中為人天中自在法王是故",
    "X04n0223_002:0020c03": "大般涅槃令彼三乘令知諸行菩提能證所證涅",
    "X04n0223_002:0020c04": "槃悉是無常生者本無不證諸滅無行無修名大",
    "X04n0223_002:0020c05": "涅槃是名圓寂是故涅槃經令諸三乘樂著行者",
    "X04n0223_002:0020c06": "離行離修有所證者令行無證無修如華嚴經所",
    "X04n0223_002:0020c07": "有他方來眾此土人天霑其會位從始發心即達",
    "X04n0223_002:0020c08": "理事自在理行無礙文殊理普賢行一時頓印如",
    "X04n0223_002:0020c09": "印印泥一時頓印無有先後中間等皆依本法法",
    "X04n0223_002:0020c10": "爾如然若存始終因果先後皆是凡情皆是生滅",
    "X04n0223_002:0020c11": "有成有壞皆是隨根破繫不關成佛正宗諸教引",
    "X04n0223_002:0020c12": "生之門皆入華嚴理智果海方為契當教門明著",
    "X04n0223_002:0020c13": "龜鏡宛然宜可遍覽經文觀智隨照豁然開悟智",
    "X04n0223_002:0020c14": "日雲披頓陟妙峯俄登智海凡聖二見因定水而",
    "X04n0223_002:0020c15": "滌除悲智二門以法身而方現此華嚴經直為最",
    "X04n0223_002:0020c16": "上大心者說如將寶位直授凡庸如夜夢千秋覺",
    "X04n0223_002:0020c17": "已隨滅如涅槃經所說雪山有草名曰肥膩牛若",
    "X04n0223_002:0020c18": "食者純得醍醐無有青黃赤白黑色最上大心眾",
    "X04n0223_002:0020c19": "生亦復如是頓見佛性便成正覺不從小位漸漸",
    "X04n0223_002:0020c20": "而來是故今言來眾聞法別以涅槃經攝末從體",
    "X04n0223_002:0020c21": "未論智慈真俗竝用無礙六報土淨穢所居別者",
    "X04n0223_002:0020c22": "涅槃經佛報土指在西方過三十二恒河沙佛土",
    "X04n0223_002:0020c23": "有釋迦報土為三乘權學垢淨未亡見此娑婆穢",
    "X04n0223_002:0020c24": "惡不淨如來於是權指報土在於西方華嚴實教",
    "X04n0223_002:0021a01": "法門即此娑婆世界清淨無垢十方世界清淨無",
    "X04n0223_002:0021a02": "瑕為實教菩薩垢淨盡故境界純淨權教菩薩無",
    "X04n0223_002:0021a03": "垢淨處自見穢故故指報土在於西方七佛身權",
    "X04n0223_002:0021a04": "實別者如涅槃經中三十二相如來是權涅槃圓",
    "X04n0223_002:0021a05": "寂真理是實為一切報相無量莊嚴皆依真而有",
    "X04n0223_002:0021a06": "故如華嚴經毗盧遮那佛三十二相入涅槃佛俱",
    "X04n0223_002:0021a07": "實理事無二不壞法身而隨相海無量無盡即相",
    "X04n0223_002:0021a08": "即性即報即理如光如影自在無礙且略明權實",
    "X04n0223_002:0021a09": "廣待下文八出生滅度現相別者此涅槃經為諸",
    "X04n0223_002:0021a10": "人天聲聞緣覺二乘之人施設從兜率天降神受",
    "X04n0223_002:0021a11": "生及入涅槃八相成道亦為諸大乘菩薩說不從",
    "X04n0223_002:0021a12": "兜率天降神母胎說常樂我淨無始無終不生不",
    "X04n0223_002:0021a13": "滅然且隱身不現仍推報土在於西方去此三十",
    "X04n0223_002:0021a14": "二恒沙佛土之外有釋迦報土以此娑婆即為化",
    "X04n0223_002:0021a15": "土穢境有此事別引彼權根華嚴經即不然直示",
    "X04n0223_002:0021a16": "本身本法出超情見無始無終三世相絕一圓真",
    "X04n0223_002:0021a17": "報不生不滅不常不斷性相無礙自在果海法門",
    "X04n0223_002:0021a18": "直受上上根人教門行相勢分如是不同權學依",
    "X04n0223_002:0021a19": "次第漸漸而成只如登峯九仞不可以絕其蹤履",
    "X04n0223_002:0021a20": "十層之級者不可以亡其跡常見官階一品但以",
    "X04n0223_002:0021a21": "為臣聞古士夫忽有身登九五明珠頓照普見無",
    "X04n0223_002:0021a22": "方澤霖大海滴滴皆滿一塵空性法界無差品類",
    "X04n0223_002:0021a23": "有情強生留繫根器不等權實不同以此教門千",
    "X04n0223_002:0021a24": "差萬別須知權實識假修真不可久滯權宗迷其",
    "X04n0223_002:0021b01": "實教者也九示教行相別者如涅槃經十住菩薩",
    "X04n0223_002:0021b02": "於如來性品中說菩薩位階十地尚不了了知見",
    "X04n0223_002:0021b03": "佛性即從凡夫十信心後十住之位少分而見如",
    "X04n0223_002:0021b04": "來之性安立十住十行十迴向十地階降漸漸而",
    "X04n0223_002:0021b05": "修等覺位中方明果行圓滿妙覺之位方是如來",
    "X04n0223_002:0021b06": "亦說雪山有草名曰肥膩牛若食者純得醍醐無",
    "X04n0223_002:0021b07": "有青黃赤白黑色亦復說此頓成之教當知此經",
    "X04n0223_002:0021b08": "還有五乘六乘七八九十乘等法門種性又此經",
    "X04n0223_002:0021b09": "中除聲聞乘緣覺乘外有三種菩薩乘通彼二乘",
    "X04n0223_002:0021b10": "為五乘也并取人天五戒十善即為六乘七乘故",
    "X04n0223_002:0021b11": "又三乘之人同聞各得自法互參有九乘其三種",
    "X04n0223_002:0021b12": "乘行相云何一修無我法門乘二從十住至十地",
    "X04n0223_002:0021b13": "漸見佛性乘三如雪山肥膩草牛若食者純得醍",
    "X04n0223_002:0021b14": "醐乘不從乳酪生熟酥等漸漸方成如如來性品",
    "X04n0223_002:0021b15": "中說菩薩摩訶薩既見性已咸作是言甚奇世尊",
    "X04n0223_002:0021b16": "我等流轉無量生死常為無我之所惑亂即是法",
    "X04n0223_002:0021b17": "華華嚴經中說有諸菩薩經無量劫修六波羅蜜",
    "X04n0223_002:0021b18": "得六神通讀誦通利八萬四千法藏猶故不信此",
    "X04n0223_002:0021b19": "深經典是其例也所得神通不依性起為修眾善",
    "X04n0223_002:0021b20": "及無我等觀報勝諸天又如北鬱單越人先世亦",
    "X04n0223_002:0021b21": "修無我所觀報生彼國壽千年衣食自然粳米七",
    "X04n0223_002:0021b22": "寸火珠熟之香所及處皆來共食無有佛法不得",
    "X04n0223_002:0021b23": "解脫皆是過去行解訛謬故致斯咎令其所得永",
    "X04n0223_002:0021b24": "不得亡如此涅槃經都會人天外道三乘差別畢",
    "X04n0223_002:0021c01": "竟皆歸佛性涅槃圓寂無性真理未示報相無有",
    "X04n0223_002:0021c02": "自他圓該理事智用無礙重重仍立自他淨穢等",
    "X04n0223_002:0021c03": "別故說釋迦報土過西方三十二恒河沙之剎由",
    "X04n0223_002:0021c04": "根未全堪教從根設引彼三乘有繫真障佛性圓",
    "X04n0223_002:0021c05": "寂真如理門未得示相重重礙諸有見便生惑著",
    "X04n0223_002:0021c06": "便障法身如是涅槃經中十地後佛果法門乃是",
    "X04n0223_002:0021c07": "華嚴經中十住初心之所見處即雪山之草名為",
    "X04n0223_002:0021c08": "肥膩牛若食者純得醍醐無有青黃赤白黑色如",
    "X04n0223_002:0021c09": "華嚴經中十住菩薩初心見道頓見自他無始無",
    "X04n0223_002:0021c10": "終無古無今本來是佛身心性相本是佛故以此",
    "X04n0223_002:0021c11": "佛門以為解脫乘如來乘直至道場龍女善財一",
    "X04n0223_002:0021c12": "萬諸龍八千之眾總是六千比丘五百優婆塞五",
    "X04n0223_002:0021c13": "百優婆夷五百童子五百童女都為八千頓彰五",
    "X04n0223_002:0021c14": "位總齊佛果理智之門初住即十地初住即佛位",
    "X04n0223_002:0021c15": "若初住不即佛位者如世卿臣從初九品至階一",
    "X04n0223_002:0021c16": "品但得為臣不得名王若不名王者當知權教安",
    "X04n0223_002:0021c17": "立五位諸地次第一一而登至三祇之滿劫但為",
    "X04n0223_002:0021c18": "菩薩不名佛乘不名為乘如來乘直至道場但為",
    "X04n0223_002:0021c19": "修無我觀悲勝二乘不見佛性名為菩薩若少見",
    "X04n0223_002:0021c20": "性者亦得佛乘如大海中一毫之滴乃至多滴一",
    "X04n0223_002:0021c21": "一滴中皆得大海如是菩薩五位之中十住十地",
    "X04n0223_002:0021c22": "一一位內皆有佛果如彼海水一毫之滴不離佛",
    "X04n0223_002:0021c23": "性行諸行故以彼佛性而有進修如華嚴經直以",
    "X04n0223_002:0021c24": "佛全果不動智等十智如來示凡信修如有凡夫",
    "X04n0223_002:0022a01": "頓昇寶位身持王位遍知臣正一切羣品無不該",
    "X04n0223_002:0022a02": "含華嚴經中法門菩薩行相亦復如是從初發心",
    "X04n0223_002:0022a03": "十住之始頓見如是如來法身佛性無作智果遍",
    "X04n0223_002:0022a04": "行普賢一切萬行隨緣不滯悉皆無作涅槃經云",
    "X04n0223_002:0022a05": "佛性非是作法但為客塵煩惱所覆故是故今從",
    "X04n0223_002:0022a06": "十住初位以無作三昧自體應真煩惱客塵全無",
    "X04n0223_002:0022a07": "體性唯真體用無貪嗔癡任運即佛故一念相應",
    "X04n0223_002:0022a08": "一念成佛一日相應一日成佛何須劫數漸漸而",
    "X04n0223_002:0022a09": "修多劫積修三祇至果心緣劫量見障何休諸佛",
    "X04n0223_002:0022a10": "法門本非時攝計時立劫非是佛乘十從初為友",
    "X04n0223_002:0022a11": "軌範別者如涅槃中說雪山童子遇羅剎而發心",
    "X04n0223_002:0022a12": "重半偈而輕命聞諸行無常是生滅法生滅滅已",
    "X04n0223_002:0022a13": "寂滅為樂言佛性涅槃不可以行修不可以心證",
    "X04n0223_002:0022a14": "為不可以行修行是有為是無常故不可以心證",
    "X04n0223_002:0022a15": "有能所故是故行不可以修其性心不可以證其",
    "X04n0223_002:0022a16": "理為心即性更無能所故是故純陀言莫謂如來",
    "X04n0223_002:0022a17": "同於諸行如華嚴經善財童子所立軌範從文殊",
    "X04n0223_002:0022a18": "師利發菩提心至末後普賢菩薩五十三善知識",
    "X04n0223_002:0022a19": "一一皆云我先發阿耨多羅三藐三菩提心云何",
    "X04n0223_002:0022a20": "教我學菩薩道行菩薩行不云諸行無常等事何",
    "X04n0223_002:0022a21": "以故為此華嚴經明緣起法界門理事無二無緣",
    "X04n0223_002:0022a22": "不寂無事不真十方世界一真性海大智圓周為",
    "X04n0223_002:0022a23": "國土境界總為性海為一真法界非有情無情隨",
    "X04n0223_002:0022a24": "業說故為華嚴中純真境界總為智故十住菩薩",
    "X04n0223_002:0022b01": "以慧為國十行菩薩以智為國十迴向十地以妙",
    "X04n0223_002:0022b02": "為國不說情與無情二見差別以華嚴經為彰本",
    "X04n0223_002:0022b03": "法異三乘權學教故是無情是有情有生有滅故",
    "X04n0223_002:0022b04": "是故涅槃經中以雪山童子說諸行無常者為三",
    "X04n0223_002:0022b05": "乘根種性行下劣故佛令以行調柔折伏麤惡方",
    "X04n0223_002:0022b06": "堪入道便於所說計行成實障無作性廢契真理",
    "X04n0223_002:0022b07": "以是義故說諸行無常能證所證亦是生滅法不",
    "X04n0223_002:0022b08": "同善財一念發心頓無能所了三世性性絕古今",
    "X04n0223_002:0022b09": "自覺自心本來是佛不成正覺不證菩提身心性",
    "X04n0223_002:0022b10": "相無證修者不成不壞本來如是隨緣動寂不壞",
    "X04n0223_002:0022b11": "有無所行諸行皆唯智起是故不說諸行無常一",
    "X04n0223_002:0022b12": "同者如涅槃經中雪山有肥膩草喻又如光明遍",
    "X04n0223_002:0022b13": "照高貴德王菩薩品說一切眾生皆有佛性佛法",
    "X04n0223_002:0022b14": "眾僧無有差別三寶性相常樂我淨一切諸佛無",
    "X04n0223_002:0022b15": "有畢竟入於涅槃華嚴經云如來不出世亦無有",
    "X04n0223_002:0022b16": "涅槃如涅槃中訶二乘曲見佛從兜率天宮降神",
    "X04n0223_002:0022b17": "處胎如是八相成道皆為曲見即如華嚴經智入",
    "X04n0223_002:0022b18": "三世而無來往十方諸佛以無古今性成大菩提",
    "X04n0223_002:0022b19": "一念見道古今見盡新故總無還同已前億千劫",
    "X04n0223_002:0022b20": "佛不可說劫佛一時成佛亦與未來不可說劫佛",
    "X04n0223_002:0022b21": "一時成佛以自證見三世無時故以無時即無去",
    "X04n0223_002:0022b22": "來設使眾生不自見知自己身心本來正覺自己",
    "X04n0223_002:0022b23": "身心正覺全德本無有滅設有眾生若自見知自",
    "X04n0223_002:0022b24": "已身心本來正覺於自正覺本來無生本如是故",
    "X04n0223_002:0022c01": "本無能覺所覺者故若有覺者還如是覺本無能",
    "X04n0223_002:0022c02": "覺及以所覺者故如是本覺佛之境界無凡無聖",
    "X04n0223_002:0022c03": "無定無亂不修不證不智不愚不生不滅三乘權",
    "X04n0223_002:0022c04": "教為下劣者說上根引來至此華嚴實教頓授佛",
    "X04n0223_002:0022c05": "門涅槃經雖說佛性法身理與華嚴共同所說報",
    "X04n0223_002:0022c06": "土佛身及相智用全別如前十門准知只如法華",
    "X04n0223_002:0022c07": "涅槃兩部之教雖化佛所為皆欲令彼二乘及人",
    "X04n0223_002:0022c08": "天種類成就一乘之法是故法華經中破三乘遠",
    "X04n0223_002:0022c09": "繫故令龍女以其本法剎那之際便得菩提涅槃",
    "X04n0223_002:0022c10": "經破闡提之人無佛性故令屠兒廣額賢劫之中",
    "X04n0223_002:0022c11": "而成正覺又雪山肥膩草牛若食者純得醍醐不",
    "X04n0223_002:0022c12": "作乳酥方成妙藥一下直頓體不變移如彼龍女",
    "X04n0223_002:0022c13": "所得之果此法華涅槃二部之教勢分大意皆令",
    "X04n0223_002:0022c14": "三乘捨權入實成就法界一實真門自餘諸教竝",
    "X04n0223_002:0022c15": "皆方便設有但論理事少分而談於中事宜不能",
    "X04n0223_002:0022c16": "全具唯是華嚴法界毗盧遮那根本佛門理事性",
    "X04n0223_002:0022c17": "相輪圓具足諸餘漸學究竟總歸時諸學者隨路",
    "X04n0223_002:0022c18": "流滯隨於權教中繫著多劫方迴種性下愚自生",
    "X04n0223_002:0022c19": "艱難非是聖旨故致如斯問曰如涅槃經中屠兒",
    "X04n0223_002:0022c20": "廣額賢劫之中而成正覺者如佛所說賢劫之中",
    "X04n0223_002:0022c21": "千佛出世於中定數教有明文更著廣額一人千",
    "X04n0223_002:0022c22": "數有剩云何數內重成佛耶答曰三乘權學繫未",
    "X04n0223_002:0022c23": "亡者重成不得至其體達三世盡劫佛皆總一時",
    "X04n0223_002:0022c24": "同成正覺本無先後無妨無礙為法本體性無時",
    "X04n0223_002:0023a01": "故凡情橫繫妄作時生妄見網中見佛出世而實",
    "X04n0223_002:0023a02": "諸佛應真會本無出無沒是故華嚴經云諸佛不",
    "X04n0223_002:0023a03": "出世亦無有涅槃諸佛但自體合應真任性圓寂",
    "X04n0223_002:0023a04": "稱性緣起對現色身無來無去無造作故。",
    "X04n0223_002:0023a05": "第十大方廣佛華嚴經者即以此經名根本佛乘",
    "X04n0223_002:0023a06": "為宗又以因圓果滿法界理事自在緣起無礙為",
    "X04n0223_002:0023a07": "宗為此經名大方廣佛華嚴經還以佛乘為宗此",
    "X04n0223_002:0023a08": "經說毗盧遮那自體智悲果德普示眾生還令大",
    "X04n0223_002:0023a09": "心眾生信佛果德用成因位既生信已還修理智",
    "X04n0223_002:0023a10": "萬行大悲果德用成初證初發心時便成正覺理",
    "X04n0223_002:0023a11": "行雙修使體用自在不一理不孤行除其偏見此",
    "X04n0223_002:0023a12": "經有十種甚深廣大無比法與諸經別一是一切",
    "X04n0223_002:0023a13": "諸佛自體根本理智大悲法界圓滿無限之乘非",
    "X04n0223_002:0023a14": "是三乘權施設故甚深廣大無比二佛身即是法",
    "X04n0223_002:0023a15": "報本身無量相海之所莊嚴一一毛孔含容法界",
    "X04n0223_002:0023a16": "一切境界重重無盡甚深廣大無比三此經說一",
    "X04n0223_002:0023a17": "切諸佛本報國土十蓮華藏世界海一一蓮華藏",
    "X04n0223_002:0023a18": "最下世界皆有十佛世界微塵數廣大剎清淨莊",
    "X04n0223_002:0023a19": "嚴一一廣大剎復有十佛世界微塵數諸小剎眷",
    "X04n0223_002:0023a20": "屬圍遶已上倍倍增廣一一華藏世界皆滿虗空",
    "X04n0223_002:0023a21": "互相徹入重重無盡甚深廣大無比四此經說有",
    "X04n0223_002:0023a22": "菩提樹金剛為身琉璃為幹枝條雜寶所成寶華",
    "X04n0223_002:0023a23": "雜色摩尼為果與華間列高逾十萬金剛藏菩薩",
    "X04n0223_002:0023a24": "身中所現菩提樹其莖周圍如十萬三千大千世",
    "X04n0223_002:0023b01": "界高百萬三千大千世界枝條廣狹與樹相稱廣",
    "X04n0223_002:0023b02": "大無比五此經說普光明殿包含法界眾妙寶飾",
    "X04n0223_002:0023b03": "光影重重眾寶樓閣臺榭階砌莊嚴皆光映徹遍",
    "X04n0223_002:0023b04": "周法界廣大無比六此經有一切處文殊師利一",
    "X04n0223_002:0023b05": "切處普賢菩薩體用相徹充滿法界理事無礙纖",
    "X04n0223_002:0023b06": "塵之內行海無盡甚深廣大無比七此經有如來",
    "X04n0223_002:0023b07": "於剎那際從率兜天降神母胎成佛說法化終涅",
    "X04n0223_002:0023b08": "槃然不廢報身常居菩薩眾海充遍十方無盡身",
    "X04n0223_002:0023b09": "雲皆真金色目髮紺青身色光明互相照徹如是",
    "X04n0223_002:0023b10": "眾海皆齊法界十方無間無有纖塵空缺之處體",
    "X04n0223_002:0023b11": "相徹入色像重重無妨無礙隨所宜堪對現色身",
    "X04n0223_002:0023b12": "令諸眾生發菩提心而無失時如是眾海廣大無",
    "X04n0223_002:0023b13": "比八此經若有大心眾生於此法門深生信心不",
    "X04n0223_002:0023b14": "讀餘經深明體用以少方便疾得菩提初發心時",
    "X04n0223_002:0023b15": "十住之首位齊佛果如來出現品中所說云設有",
    "X04n0223_002:0023b16": "菩薩於無量百千那由他劫行六波羅蜜修習種",
    "X04n0223_002:0023b17": "種菩提分法若未聞此如來不思議大威德法門",
    "X04n0223_002:0023b18": "或時聞已不信不解不順不入名為假名菩薩以",
    "X04n0223_002:0023b19": "不能生如來家故若得聞此如來無量不可思議",
    "X04n0223_002:0023b20": "無障無礙智慧法門聞已信解隨順悟入當知此",
    "X04n0223_002:0023b21": "人生如來家隨順一切如來境界又下文佛子菩",
    "X04n0223_002:0023b22": "薩摩訶薩成就如是功德少作功力得無師智自",
    "X04n0223_002:0023b23": "然智又普賢菩薩言見佛聞法不生信者亦成解",
    "X04n0223_002:0023b24": "脫智種如食少金剛等喻廣如經說此經有如是",
    "X04n0223_002:0023c01": "大威德不思議法門超諸三乘廣大無比九此經",
    "X04n0223_002:0023c02": "有表法之首善財童子不離一念而經一生不離",
    "X04n0223_002:0023c03": "一處遍至十方經歷五十三善知識得一百一十",
    "X04n0223_002:0023c04": "城之法門一一菩薩法門諸藝行相身色形貌攝",
    "X04n0223_002:0023c05": "生之軌皆齊法界具足無盡廣大行門不離一生",
    "X04n0223_002:0023c06": "便成正覺更無始終前後之際即廣大如法界究",
    "X04n0223_002:0023c07": "竟如虗空如是廣大無比十此經有十佛境界十",
    "X04n0223_002:0023c08": "無盡法門十智十地十身十眼十耳十鼻十辯十",
    "X04n0223_002:0023c09": "寶山王十龍王十剎塵十海一一各具十不可說",
    "X04n0223_002:0023c10": "境界譬喻無盡法門廣大無比又此經有十種德",
    "X04n0223_002:0023c11": "一如大海眾流所歸諸流入已隨即廣大皆同海",
    "X04n0223_002:0023c12": "德此經亦爾若有眾生能生信入者即同如來性",
    "X04n0223_002:0023c13": "海智海果德二如世間一切井泉以海為體若人",
    "X04n0223_002:0023c14": "飲者皆得海味一體無異但隨業力而得鹹味此",
    "X04n0223_002:0023c15": "經亦爾若有大心眾生聞持信入便得如來法身",
    "X04n0223_002:0023c16": "佛性大悲智味闡提之人無所堪任然如來智性",
    "X04n0223_002:0023c17": "尚作生因三猶如大海有四寶珠一名積集二名",
    "X04n0223_002:0023c18": "無盡寶藏三名遠離熾然四名具足莊嚴此四寶",
    "X04n0223_002:0023c19": "珠一切凡夫諸龍神等所不能見此經亦爾一切",
    "X04n0223_002:0023c20": "二乘及權教菩薩行六波羅蜜未迴心者所不能",
    "X04n0223_002:0023c21": "見唯除最上佛乘大心眾生能見此經而生信入",
    "X04n0223_002:0023c22": "自見自心同佛知見大智之寶此如來出現品中",
    "X04n0223_002:0023c23": "說云此諸眾生云何具有如來智慧愚癡迷惑不",
    "X04n0223_002:0023c24": "知不見我教以聖道令其永離妄想執著於自身",
    "X04n0223_002:0024a01": "中得見如來廣大智慧與佛無異四者猶如大海",
    "X04n0223_002:0024a02": "一切諸龍魚等同在海中而有出生此經亦爾能",
    "X04n0223_002:0024a03": "說一切眾生心海一念之中有無量諸佛於諸眾",
    "X04n0223_002:0024a04": "生心海而興出世成等正覺如此經如來出現品",
    "X04n0223_002:0024a05": "云佛子菩薩摩訶薩應知自心念念常有佛成等",
    "X04n0223_002:0024a06": "正覺何以故諸佛如來不離此心成正覺故如自",
    "X04n0223_002:0024a07": "心然一切眾生心亦復如是五猶如大海能受大",
    "X04n0223_002:0024a08": "雨無量大雨一時渧入若水及海皆同海味無有",
    "X04n0223_002:0024a09": "前後此經亦爾為此經說十住初發心時便成正",
    "X04n0223_002:0024a10": "覺同得如來一切智味經云以少方便疾得菩提",
    "X04n0223_002:0024a11": "如善財龍女等是其人也六猶如大海大身眾生",
    "X04n0223_002:0024a12": "之所都止此經亦爾最上大心眾生之所都止澤",
    "X04n0223_002:0024a13": "沼之龍不樂其居七此經猶如大海不宿死屍此",
    "X04n0223_002:0024a14": "經亦爾若有見聞信樂而能悟入永離凡夫權學",
    "X04n0223_002:0024a15": "闡提死屍直同如來法身智海八此經猶如大海",
    "X04n0223_002:0024a16": "潮無失時此經亦爾若有眾生根堪聞者即得聞",
    "X04n0223_002:0024a17": "之隨其樂欲即得聞之五乘法化而無失時如來",
    "X04n0223_002:0024a18": "出現品云佛子如來音聲亦復如是無生無作無",
    "X04n0223_002:0024a19": "有分別非入非出但從如來功德法力出於五種",
    "X04n0223_002:0024a20": "廣大音聲其五者何一曰汝等當知一切眾生諸",
    "X04n0223_002:0024a21": "行皆悉是苦地獄苦畜生苦餓鬼苦無福德著我",
    "X04n0223_002:0024a22": "所苦作諸惡行苦欲生人天當修善根生人天中",
    "X04n0223_002:0024a23": "離諸難處眾生聞已捨離顛倒修諸善行離諸難",
    "X04n0223_002:0024a24": "處生人天中二曰汝等當知一切諸行眾苦熾然",
    "X04n0223_002:0024b01": "如熱鐵丸諸行無常是磨滅法涅槃是寂靜無為",
    "X04n0223_002:0024b02": "安樂遠離熾然消諸熱惱眾生聞已勤修善法於",
    "X04n0223_002:0024b03": "聲聞乘得隨順音聲忍此是聲聞乘三曰汝等當",
    "X04n0223_002:0024b04": "知聲聞乘者隨他語解智慧狹劣更有上乘名獨",
    "X04n0223_002:0024b05": "覺乘悟不由他汝等應學樂勝道者聞此音已捨",
    "X04n0223_002:0024b06": "聲聞道修獨覺乘四曰汝等當知過二乘位更有",
    "X04n0223_002:0024b07": "勝道名為大乘菩薩所行順六波羅蜜不斷菩薩",
    "X04n0223_002:0024b08": "行不捨菩提心處無量生死而不疲厭過於二乘",
    "X04n0223_002:0024b09": "名為大乘此是菩薩大乘五曰第一乘勝乘最勝",
    "X04n0223_002:0024b10": "乘上乘無上乘利益一切眾生乘若有眾生信解",
    "X04n0223_002:0024b11": "廣大諸根猛利宿種善根為諸如來神力所加有",
    "X04n0223_002:0024b12": "勝樂欲求佛果者聞此音已發菩提心此是佛乘",
    "X04n0223_002:0024b13": "佛子如來音聲不從身出不從心出而能利益無",
    "X04n0223_002:0024b14": "量眾生佛子是為如來音聲第一相當知如來音",
    "X04n0223_002:0024b15": "聲常隨五乘眾生應所聞故猶如大海潮無失時",
    "X04n0223_002:0024b16": "故九此經猶如大海體無作用以因緣故而生四",
    "X04n0223_002:0024b17": "大寶珠於此四寶能生一切諸珍寶等若無此四",
    "X04n0223_002:0024b18": "寶一切諸寶無所生得四寶名前已說訖此經亦",
    "X04n0223_002:0024b19": "爾而悉能演說如來一性清淨海一切眾生而共",
    "X04n0223_002:0024b20": "有之而如來隨眾緣起四大智四無量心而能出",
    "X04n0223_002:0024b21": "生一切法門利安眾生無所乏求無量道寶於此",
    "X04n0223_002:0024b22": "性海若無四智四無量心設有聖果皆隨聲聞緣",
    "X04n0223_002:0024b23": "覺二乘之行於性海雖能成就四智四無量心無",
    "X04n0223_002:0024b24": "量法寶如彼性海都無作者以無得無證法如是",
    "X04n0223_002:0024c01": "故十猶如大海以清淨德而能影現七金山須彌",
    "X04n0223_002:0024c02": "寶山四天王等所有莊嚴莫不於中分明顯現此",
    "X04n0223_002:0024c03": "經亦爾具說如來法身性海具德莊嚴十佛身十",
    "X04n0223_002:0024c04": "蓮華藏五位十智十波羅蜜十定十通十忍因果",
    "X04n0223_002:0024c05": "報得諸道品法莫不分明顯現其事此經大體以",
    "X04n0223_002:0024c06": "性起大智法界為體用於性起大智法界體用門",
    "X04n0223_002:0024c07": "安立諸地差別化生之法是故於此法中起信發",
    "X04n0223_002:0024c08": "大菩提心十住初首便即見性起法身佛智慧便",
    "X04n0223_002:0024c09": "成正覺然始即從性起智慧之位行諸行相教化",
    "X04n0223_002:0024c10": "眾生即覺行圓滿佛不同權教先行菩薩行學假",
    "X04n0223_002:0024c11": "真如等觀地前伏忍十地已來猶有十真如障故",
    "X04n0223_002:0024c12": "為觀當情真如成障所行之行竝是有為所發菩",
    "X04n0223_002:0024c13": "提心竝未離生滅所有能斷分別無明由觀折伏",
    "X04n0223_002:0024c14": "十地之位方能見性經三祇劫方始成佛仍須百",
    "X04n0223_002:0024c15": "劫別修相好若將此大方廣佛華嚴經佛所本乘",
    "X04n0223_002:0024c16": "同彼化身引彼權學上中下流全非信解去佛懸",
    "X04n0223_002:0024c17": "遠未解經意久大曠劫終無成佛之期若上上根",
    "X04n0223_002:0024c18": "人信解此經明知不謬即當乘如來乘直至道場",
    "X04n0223_002:0024c19": "當所乘時即是道場更無可至如法華經亦是佛",
    "X04n0223_002:0024c20": "乘即是化佛引彼三乘令知實法即三界火宅門",
    "X04n0223_002:0024c21": "前三乘羊車鹿車大牛之車即是上中下根三乘",
    "X04n0223_002:0024c22": "為上根之人有一分慈悲故勝餘二乘故為觀假",
    "X04n0223_002:0024c23": "故未有實見名為不真菩薩此三種上中下根之",
    "X04n0223_002:0024c24": "人俱有惡三界苦中下根人聲聞緣覺惡而求出",
    "X04n0223_002:0025a01": "上根菩薩厭而不離為慈悲勝彼二乘故有饒益",
    "X04n0223_002:0025a02": "之心此三種人俱不知三界體相一真佛境如出",
    "X04n0223_002:0025a03": "現品中廣明佛對此故說佛所有功德報相皆是",
    "X04n0223_002:0025a04": "修生令諸權學修治作意經多祇劫終無成佛之",
    "X04n0223_002:0025a05": "期是故門前之駕是佛權施露地白牛方明法界",
    "X04n0223_002:0025a06": "法界性相本唯真智所有分別皆是智為是故法",
    "X04n0223_002:0025a07": "華經云種種性相義我及十方佛乃能知是事聲",
    "X04n0223_002:0025a08": "聞及緣覺不退諸菩薩皆悉不能知此等即是門",
    "X04n0223_002:0025a09": "前三乘也為未明世間相常住是法住法位為三",
    "X04n0223_002:0025a10": "乘同有厭苦集樂修滅道之心未明苦集本唯智",
    "X04n0223_002:0025a11": "起不了滅道本自無修無造無作化諸羣品如幻",
    "X04n0223_002:0025a12": "住世性絕無明即是佛故一念相應一念佛一日",
    "X04n0223_002:0025a13": "相應一日佛何須苦死要三僧祇但自了三界業",
    "X04n0223_002:0025a14": "能空業處任運接生即是佛也何須變易方言成",
    "X04n0223_002:0025a15": "佛龍天變易豈為佛耶三乘之人亦變易何故待",
    "X04n0223_002:0025a16": "三僧祇佛方成故十地之上方能見性是故經云",
    "X04n0223_002:0025a17": "若以色性大神力而欲望見調御士彼即瞖目顛",
    "X04n0223_002:0025a18": "倒見彼為不識最勝法佛者覺也覺業性真業無",
    "X04n0223_002:0025a19": "生滅無得無證不出不沒性無變化本來如是即",
    "X04n0223_002:0025a20": "是佛故隨緣六道行菩薩行變化神通接引迷流",
    "X04n0223_002:0025a21": "佛非變化淨名經云雖成正覺轉于法輪不捨菩",
    "X04n0223_002:0025a22": "薩之道是菩薩行故以此善財十住初心於妙峯",
    "X04n0223_002:0025a23": "山上德雲比丘所得憶念一切諸佛境界智慧光",
    "X04n0223_002:0025a24": "明普見法門即便成正覺然後始詣諸友求菩薩",
    "X04n0223_002:0025b01": "道行菩薩行當知正覺體用之時即心無作處即",
    "X04n0223_002:0025b02": "是佛故不須修行設當行滿亦不移今故如化佛",
    "X04n0223_002:0025b03": "示成化相之時苦行麻麥剃髮持衣捨諸飾好籍",
    "X04n0223_002:0025b04": "草等事為化外道樂苦行者及三乘之根有放逸",
    "X04n0223_002:0025b05": "者經中佛已和會非佛自須如是等行無增上慢",
    "X04n0223_002:0025b06": "者豈須如是一念任無作性佛智慧現前無得無",
    "X04n0223_002:0025b07": "證即是佛也還如善財證覺之後方求菩薩道行",
    "X04n0223_002:0025b08": "菩薩行何以然者為覺障之後方堪入纏處纏無",
    "X04n0223_002:0025b09": "縛始能為眾生說法解縛若自有縛能解彼縛無",
    "X04n0223_002:0025b10": "有是處說時前後法是一時是故當知若欲行菩",
    "X04n0223_002:0025b11": "薩行先成正覺是故善財十住初首於妙峯山頂",
    "X04n0223_002:0025b12": "此像須彌山頂上說十住法門德雲比丘所得憶",
    "X04n0223_002:0025b13": "念一切諸佛境界智慧光明普見法門解云以處",
    "X04n0223_002:0025b14": "表法者為至法之際無相可得如上高山至相盡",
    "X04n0223_002:0025b15": "處故以無相性能現色身無心性中知見自在觀",
    "X04n0223_002:0025b16": "機攝益名之為妙善害煩惱名之曰峯具足知見",
    "X04n0223_002:0025b17": "出過情境智逾高遠不動為山釋法門者憶念者",
    "X04n0223_002:0025b18": "常無念也一切諸佛境界者無念即無內外中間",
    "X04n0223_002:0025b19": "無內外中間故即佛憶念境界也智慧光明者應",
    "X04n0223_002:0025b20": "物觀根名之曰智簡機權實名之曰慧應機破惑",
    "X04n0223_002:0025b21": "名之曰光心垢解脫名之曰明法眼遐明等眾生",
    "X04n0223_002:0025b22": "界名之曰普恒無所得名之曰見創證斯理名之",
    "X04n0223_002:0025b23": "曰法門此一位之中悲智齊足具差別智入俗接",
    "X04n0223_002:0025b24": "凡一如善財所行軌範從初住位與佛齊光等覺",
    "X04n0223_002:0025c01": "位中行唯卑下始同人庶童女童男不閑教跡虗",
    "X04n0223_002:0025c02": "相誹毀達心明體龜鏡宛然問曰法華經為佛乘",
    "X04n0223_002:0025c03": "門前三乘大牛車與露地白牛之車一種是牛有",
    "X04n0223_002:0025c04": "何異也答曰門前三乘對三界苦且令離火宅所",
    "X04n0223_002:0025c05": "燒權免火難非云成佛為權教菩薩樂行悲心有",
    "X04n0223_002:0025c06": "饒益志自離火難不離三界有一分度眾生心勝",
    "X04n0223_002:0025c07": "二乘自求解脫故且得一分運載之心名為大牛",
    "X04n0223_002:0025c08": "望二乘處大故十地見性方成佛故猶經多劫始",
    "X04n0223_002:0025c09": "能真故望彼二乘但名菩薩大乘非名佛乘法華",
    "X04n0223_002:0025c10": "經云佛乘唯有一無二亦無三即引彼三乘總歸",
    "X04n0223_002:0025c11": "一乘猶說小乘遠成佛記為雖有信許成佛迴習",
    "X04n0223_002:0025c12": "稍難故標遠劫龍女剎那之頃便至佛乘即明真",
    "X04n0223_002:0025c13": "證達苦即真無所厭故是故門前之乘對三乘設",
    "X04n0223_002:0025c14": "露地白牛方明至無依之處露地者即佛地也為",
    "X04n0223_002:0025c15": "佛智無依止故故云露地白牛者即法身也悲智",
    "X04n0223_002:0025c16": "也以法身無相名之為白智能觀機悲心濟物名",
    "X04n0223_002:0025c17": "之為牛為取牛能運載故為以無作法身悲智濟",
    "X04n0223_002:0025c18": "物故喻同牛也以濟益名之曰牛門前之牛何異",
    "X04n0223_002:0025c19": "此牛為門前之牛觀空增勝破三界苦處且有一",
    "X04n0223_002:0025c20": "分慈悲離一分麤三業苦三祇未滿未見佛性不",
    "X04n0223_002:0025c21": "證法身根本智不言白色不言露地為假真如及",
    "X04n0223_002:0025c22": "空觀當情猶有所依故不言白色也有所依故不",
    "X04n0223_002:0025c23": "言露地也今諸子馳走雖至露地同索三車羊車",
    "X04n0223_002:0025c24": "鹿車大牛之車者明三乘人出三界苦且免火難",
    "X04n0223_002:0026a01": "雖復迴心信此一乘至於佛地猶將未及為三乘",
    "X04n0223_002:0026a02": "習氣未亡故但隨佛語而隨信之猶心未成堅信",
    "X04n0223_002:0026a03": "故還索三乘未敢欣大故佛便誘引令成信力等",
    "X04n0223_002:0026a04": "與大車故言非己所望今皆與之此明即三乘迴",
    "X04n0223_002:0026a05": "心如門前牛車不云白色不云裝飾為有漏故且",
    "X04n0223_002:0026a06": "得一分勝人天樂未得無作智身功德勝妙樂故",
    "X04n0223_002:0026a07": "不同露地白牛之乘具言裝飾高廣等事此乃門",
    "X04n0223_002:0026a08": "前與露地之乘全別不同諸有餘意下文更明是",
    "X04n0223_002:0026a09": "故法華經是會權入實此華嚴經即諸佛根本所",
    "X04n0223_002:0026a10": "乘又彼經龍女所表此經善財所彰和會善財龍",
    "X04n0223_002:0026a11": "女行相下文廣明佛之意者化彼三權咸歸此實",
    "X04n0223_002:0026a12": "故此經名為一切智根本佛乘。",
    "X04n0223_002:0026a14": "大方廣佛新華嚴經合論卷第二"
}