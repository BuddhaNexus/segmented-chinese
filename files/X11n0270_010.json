{
    "X11n0270_010:0827b01": "大佛頂如來密因修證了義諸菩薩萬行首楞嚴經",
    "X11n0270_010:0827b02": "要解卷第十",
    "X11n0270_010:0827b03": "唐天竺沙門般剌蜜諦譯",
    "X11n0270_010:0827b04": "烏萇國沙門彌伽釋迦譯語",
    "X11n0270_010:0827b05": "菩薩戒弟子前正議大夫同中書",
    "X11n0270_010:0827b06": "門下平章事清河房融筆受",
    "X11n0270_010:0827b07": "溫陵開元蓮寺比丘戒環解",
    "X11n0270_010:0827b08": "△三六識悟入六。一眼識。",
    "X11n0270_010:0827b09": "舍利弗。即從座起。頂禮佛足。而白佛言。我曠劫來心",
    "X11n0270_010:0827b10": "見清淨。如是受生如恒河沙。世出世間種種變化。一",
    "X11n0270_010:0827b11": "見則通獲無障礙。我於中路。逢迦葉波兄弟相逐。宣",
    "X11n0270_010:0827b12": "說因緣。悟心無際。從佛出家。見覺明圓。得大無畏。成",
    "X11n0270_010:0827b13": "阿羅漢。為佛長子。從佛口生。從法化生。佛問圓通。如",
    "X11n0270_010:0827b14": "我所證。心見發光。光極知見。斯為第一。",
    "X11n0270_010:0827b15": "心見眼識也。識清淨故種種通利。心無際故見覺",
    "X11n0270_010:0827b16": "圓明。心見發光光極知見者。由心見發明。而圓照",
    "X11n0270_010:0827b17": "萬法也。迦葉兄弟即優樓頻螺等。或云遇馬勝說",
    "X11n0270_010:0827b18": "偈。彼乃小乘因緣。非圓通所取。身子智慧第一。聲",
    "X11n0270_010:0827b19": "德居長。故稱長子。△二耳識。",
    "X11n0270_010:0827b20": "普賢菩薩。即從座起。頂禮佛足。而白佛言。我已曾與",
    "X11n0270_010:0827b21": "恒沙如來為法王子。十方如來。教其弟子菩薩根者",
    "X11n0270_010:0827b22": "修普賢行。從我立名。世尊。我用心聞。分別眾生所有",
    "X11n0270_010:0827b23": "知見。若於他方恒沙界外。有一眾生心中發明普賢",
    "X11n0270_010:0827b24": "行者。我於爾時。乘六牙象。分身百千皆至其處。縱彼",
    "X11n0270_010:0827c01": "障深未得見我。我與其人。暗中摩頂。擁護安慰令其",
    "X11n0270_010:0827c02": "成就。佛問圓通。我說本因。心聞發明。分別自在。斯為",
    "X11n0270_010:0827c03": "第一。",
    "X11n0270_010:0827c04": "行無不遍曰普。佑上利下曰賢。以周遍佑利故。凡",
    "X11n0270_010:0827c05": "具大根。修菩薩行。皆名普賢之行。心聞耳識也。分",
    "X11n0270_010:0827c06": "別眾生知見者。擇普賢行而成就之也。△三鼻識。",
    "X11n0270_010:0827c07": "孫陀羅難陀。即從座起。頂禮佛足。而白佛言。我初出",
    "X11n0270_010:0827c08": "家。從佛入道。雖具戒律。於三摩地心常散動未獲無",
    "X11n0270_010:0827c09": "漏。世尊教我及俱絺羅觀鼻端白。我初諦觀。經三七",
    "X11n0270_010:0827c10": "日。見鼻中氣出入如煙。身心內明。圓洞世界。徧成虗",
    "X11n0270_010:0827c11": "淨。猶如瑠璃。煙相漸消。鼻息成白。心開漏盡。諸出入",
    "X11n0270_010:0827c12": "息化為光明照十方界。得阿羅漢。世尊記我當得菩",
    "X11n0270_010:0827c13": "提。佛問圓通。我以消息。息久發明。明圓滅漏。斯為第",
    "X11n0270_010:0827c14": "一。",
    "X11n0270_010:0827c15": "孫陀羅難陀云豔喜。佛親弟也。前數息依根。所以",
    "X11n0270_010:0827c16": "攝心。此觀白依識。所以駐心也。息由風火而起。鼓",
    "X11n0270_010:0827c17": "煩惱濁故。其狀如煙。昧者不覺。唯諦觀能見六交",
    "X11n0270_010:0827c18": "見火燒息能為黑煙紫焰。皆煩濁所發也。淨觀發",
    "X11n0270_010:0827c19": "明。則煩濁漸消故。內明外虗。而煙消成白。及乎漏",
    "X11n0270_010:0827c20": "盡。無復煩惱。內瑩發光故。出入息化為光明也。消",
    "X11n0270_010:0827c21": "息即消煙成白也。滅漏即心開漏盡也。皆由鼻息",
    "X11n0270_010:0827c22": "發明也。△四舌識。",
    "X11n0270_010:0827c23": "富樓那彌多羅尼子。即從座起。頂禮佛足。而白佛言。",
    "X11n0270_010:0827c24": "我曠劫來辯才無礙。宣說苦空。深達實相。如是乃至",
    "X11n0270_010:0828a01": "恒沙如來祕密法門。我於眾中微妙開示得無所畏。",
    "X11n0270_010:0828a02": "世尊知我有大辯才。以音聲輪教我發揚。我於佛前。",
    "X11n0270_010:0828a03": "助佛轉輪。因師子吼。成阿羅漢。世尊印我說法無上。",
    "X11n0270_010:0828a04": "佛問圓通。我以法音。降伏魔冤。消滅諸漏。斯為第一。",
    "X11n0270_010:0828a05": "說法第一辯才無礙因。以降魔滅漏。皆舌識力也。",
    "X11n0270_010:0828a06": "苦空實相者。世間諸法。一切無常。一切皆苦。一切",
    "X11n0270_010:0828a07": "皆空。而中有真常不苦不空。如涅槃四德。即實相",
    "X11n0270_010:0828a08": "也。佛以身口意三輪。應物無滯。音聲即口輪也。△",
    "X11n0270_010:0828a09": "五身識。",
    "X11n0270_010:0828a10": "優波離。即從座起。頂禮佛足。而白佛言。我親隨佛逾",
    "X11n0270_010:0828a11": "城出家。親觀如來六年勤苦。親見如來降伏諸魔。制",
    "X11n0270_010:0828a12": "諸外道。解脫世間貪欲諸漏。承佛教戒。如是乃至三",
    "X11n0270_010:0828a13": "千威儀。八萬微細。性業遮業。悉皆清淨。身心寂滅成",
    "X11n0270_010:0828a14": "阿羅漢。我是如來眾中綱紀。親印我心。持戒修身眾",
    "X11n0270_010:0828a15": "推為上。佛問圓通。我以執身。身得自在。次第執心。心",
    "X11n0270_010:0828a16": "得通達。然後身心一切通利。斯為第一。",
    "X11n0270_010:0828a17": "優波離云近執。謂親近執侍於佛也。言親隨親觀。",
    "X11n0270_010:0828a18": "乃至脫欲承教。皆明身識欽承也。行住坐臥律儀",
    "X11n0270_010:0828a19": "各二百五十。對三聚成三千。復以三千配身口七",
    "X11n0270_010:0828a20": "支。復配四分煩惱。成八萬四千。性業即殺盜婬等",
    "X11n0270_010:0828a21": "根於性者。遮業即支末愆失因過遮止者。戒律為",
    "X11n0270_010:0828a22": "眾綱紀。親印我心。言眾所印可也。我以執身等者。",
    "X11n0270_010:0828a23": "言由持戒故。身與身識無不圓通也。律中得度波",
    "X11n0270_010:0828a24": "離第一。僧中得度憍陳最初。故今堂置憍陳。壇置",
    "X11n0270_010:0828b01": "波離。各立本也。△六意識。",
    "X11n0270_010:0828b02": "大目犍連。即從座起。頂禮佛足。而白佛言。我初於路",
    "X11n0270_010:0828b03": "乞食。逢遇優樓頻螺伽耶那提三迦葉波。宣說如來",
    "X11n0270_010:0828b04": "因緣深義。我頓發心。得大通達。如來惠我袈娑著身。",
    "X11n0270_010:0828b05": "鬚髮自落。我遊十方得無罣礙。神通發明推為無上。",
    "X11n0270_010:0828b06": "成阿羅漢。寧唯世尊。十方如來歎我神力。圓明清淨",
    "X11n0270_010:0828b07": "自在無畏。佛問圓通。我以旋湛心光發宣。如澄濁流",
    "X11n0270_010:0828b08": "久成清瑩。斯為第一。",
    "X11n0270_010:0828b09": "因緣深義。謂非世間和合麤相。乃發明世出世法",
    "X11n0270_010:0828b10": "故。因之發心。得大通達。神通如意也。旋湛者。旋意",
    "X11n0270_010:0828b11": "識而復妙湛。故久成清瑩。通力圓明。清淨自在也。",
    "X11n0270_010:0828b12": "△四七大悟入七。一火大。",
    "X11n0270_010:0828b13": "烏芻瑟摩。於如來前。合掌頂禮佛之雙足。而白佛言。",
    "X11n0270_010:0828b14": "我常先憶久遠劫前。性多貪欲。有佛出世名曰空王。",
    "X11n0270_010:0828b15": "說多婬人成猛火聚。教我徧觀百骸四支諸冷暖氣。",
    "X11n0270_010:0828b16": "神光內凝。化多婬心成智慧火。從是諸佛皆呼召我",
    "X11n0270_010:0828b17": "名為火頭。我以火光三昧力故。成阿羅漢。心發大願。",
    "X11n0270_010:0828b18": "諸佛成道。我為力士親伏魔冤。佛問圓通。我以諦觀",
    "X11n0270_010:0828b19": "身心暖觸。無礙流通。諸漏既消。生大寶燄。登無上覺。",
    "X11n0270_010:0828b20": "斯為第一。",
    "X11n0270_010:0828b21": "烏芻瑟摩云火頭。即火頭金剛也。多婬之人。本由",
    "X11n0270_010:0828b22": "煖觸迫發。生為欲火。死為業火。業力增熾故成猛",
    "X11n0270_010:0828b23": "火聚也。徧觀煖氣者。令悟火大無礙流通也。諸礙",
    "X11n0270_010:0828b24": "既消。故神火內凝成智慧火發於頭上。故名火頭。",
    "X11n0270_010:0828c01": "生大寶燄。即火光三昧也。△二地大。",
    "X11n0270_010:0828c02": "持地菩薩。即從座起。頂禮佛足。而白佛言。我念往昔。",
    "X11n0270_010:0828c03": "普光如來出現於世。我為比丘。常於一切要路津口。",
    "X11n0270_010:0828c04": "田地險隘。有不如法妨損車馬。我皆平填。或作橋梁。",
    "X11n0270_010:0828c05": "或負沙土。如是勤苦。經無量佛出現於世。或有眾生。",
    "X11n0270_010:0828c06": "於闤闠處要人擎物。我先為擎。至其所詣。放物即行。",
    "X11n0270_010:0828c07": "不取其直。毗舍浮佛現在世時。世多飢荒。我為負人。",
    "X11n0270_010:0828c08": "無問遠近唯取一錢。或有車牛被於泥溺。我有神力。",
    "X11n0270_010:0828c09": "為其推輪拔其苦惱。時國大王。延佛設齋。我於爾時",
    "X11n0270_010:0828c10": "平地待佛。毗舍如來。摩頂謂我。當平心地。則世界地",
    "X11n0270_010:0828c11": "一切皆平。我即心開。見身微塵。與造世界所有微塵。",
    "X11n0270_010:0828c12": "等無差別。微塵自性不相觸摩。乃至刀兵亦無所觸。",
    "X11n0270_010:0828c13": "我於法性。悟無生忍。成阿羅漢。迴心今入菩薩位中。",
    "X11n0270_010:0828c14": "聞諸如來宣妙蓮華佛知見地。我先證明而為上首。",
    "X11n0270_010:0828c15": "佛問圓通。我以諦觀身界二塵。等無差別。來如來藏。",
    "X11n0270_010:0828c16": "虗妄發塵。塵消智圓。成無上道。斯為第一。",
    "X11n0270_010:0828c17": "平險防損。代人濟牛。無彼我相。表善平心地無有",
    "X11n0270_010:0828c18": "高下也。毗舍浮此云遍一切自在。亦由平心故一",
    "X11n0270_010:0828c19": "切自在也。我即心開下皆因地大圓悟也。身界二",
    "X11n0270_010:0828c20": "塵。本如來藏。虗妄發生。故不相摩觸。了本虗妄。即",
    "X11n0270_010:0828c21": "悟無生矣。妙蓮華佛知見地。即諸佛心地法門也。",
    "X11n0270_010:0828c22": "行實圓契。染淨雙忘。名妙蓮華。逈出三乘。深造一",
    "X11n0270_010:0828c23": "實。名佛知見地。持地所持在此而已。故得身界塵",
    "X11n0270_010:0828c24": "消。無上智圓也。△三水大。",
    "X11n0270_010:0829a01": "月光童子。即從座起。頂禮佛足。而白佛言。成憶往昔",
    "X11n0270_010:0829a02": "恒河沙劫。有佛出世。名為水天。教諸菩薩修習水觀。",
    "X11n0270_010:0829a03": "入三摩地。觀於身中水性無奪。初從涕唾。如是窮盡",
    "X11n0270_010:0829a04": "津液精血大小便利身中旋復。水性一同。見水身中",
    "X11n0270_010:0829a05": "與世界外浮幢王剎諸香水海。等無差別。我於是時",
    "X11n0270_010:0829a06": "初成此觀。但見其水。未得無身。當為比丘室中安禪。",
    "X11n0270_010:0829a07": "我有弟子。窺牕觀室。唯見清水徧在室中。了無所見。",
    "X11n0270_010:0829a08": "童稚無知。取一瓦礫投於水內。激水作聲。顧盼而去。",
    "X11n0270_010:0829a09": "我出定後。頓覺心痛。如舍利弗遭違害鬼。我自思惟。",
    "X11n0270_010:0829a10": "今我已得阿羅漢道。久離病緣。云何今日忽生心痛。",
    "X11n0270_010:0829a11": "將無退失。爾時童子捷來我前。說如上事。我則告言。",
    "X11n0270_010:0829a12": "汝更見水。可即開門入此水中除去瓦礫。童子奉教。",
    "X11n0270_010:0829a13": "後入定時。還復見水。瓦礫宛然。開門除出。我後出定",
    "X11n0270_010:0829a14": "身質如初。逢無量佛。如是至於山海自在通王如來。",
    "X11n0270_010:0829a15": "方得亡身。與十方界諸香水海。性合真空。無二無別。",
    "X11n0270_010:0829a16": "今於如來。得童真名。預菩薩會。佛問圓通。我以水性",
    "X11n0270_010:0829a17": "一味流通。得無生忍。圓滿菩提。斯為第一。",
    "X11n0270_010:0829a18": "月太陰水精也。昔師水天。修習水觀。水性圓明。故",
    "X11n0270_010:0829a19": "號月光。修習水精。謂觀水精性也。水性無奪者。內",
    "X11n0270_010:0829a20": "之津血。外之剎海。水相雖異。而性不相奪。此即因",
    "X11n0270_010:0829a21": "水悟圓也。浮幢王剎者。世界海外諸香水海通號",
    "X11n0270_010:0829a22": "也。我於是時至身質如初。敘作觀之緣也。但見其",
    "X11n0270_010:0829a23": "水。謂專於一觀未融四大。故未得無身。舍利弗於",
    "X11n0270_010:0829a24": "恒河岸入定。遭怨害之鬼所掌。而出定頭痛。亦未",
    "X11n0270_010:0829b01": "得無身故也。山海自在通王。即於地水諸大得妙",
    "X11n0270_010:0829b02": "圓通者也。月光至此。乃融四大。故方得無身。而性",
    "X11n0270_010:0829b03": "合真空。初由水性一味流通耳。漢州綿竹縣水觀",
    "X11n0270_010:0829b04": "和尚。迹同月光。稠禪師入火光定。其室如焚。亦此",
    "X11n0270_010:0829b05": "類也。△四風大。",
    "X11n0270_010:0829b06": "琉璃光法王子。即從座起。頂禮佛足。而白佛言。我憶",
    "X11n0270_010:0829b07": "往昔。經恒沙劫。有佛出世。名無量聲。開示菩薩本覺",
    "X11n0270_010:0829b08": "妙明。觀此世界及眾生身。皆是妄緣風力所轉。我於",
    "X11n0270_010:0829b09": "爾時。觀界安立。觀世動時。觀身動止。觀心動念。諸動",
    "X11n0270_010:0829b10": "無二。等無差別。我時覺了此群動性。來無所從。去無",
    "X11n0270_010:0829b11": "所至。十方微塵顛倒眾生。同一虗妄。如是乃至三千",
    "X11n0270_010:0829b12": "大千一世界內所有眾生。如一器中貯百蚊蚋。啾啾",
    "X11n0270_010:0829b13": "亂鳴。於分寸中鼓發狂閙。逢佛未幾得無生忍。爾時",
    "X11n0270_010:0829b14": "心開。乃見東方不動佛國。為法王子。事十方佛。身心",
    "X11n0270_010:0829b15": "發光。洞徹無礙。佛問圓通。我以觀察風力無依。悟菩",
    "X11n0270_010:0829b16": "提心。入三摩地。合十方佛。傳一妙心。斯為第一。",
    "X11n0270_010:0829b17": "因風大悟圓。身心發光。洞徹無礙。號琉璃光。無量",
    "X11n0270_010:0829b18": "聲佛。亦依風大。開示菩薩。使知本覺無動。而身界",
    "X11n0270_010:0829b19": "之動。皆風力所轉。琉璃光。因是觀界。觀世。觀身觀",
    "X11n0270_010:0829b20": "心。遷流運止。悉唯風力。故曰諸動無二。由是覺了。",
    "X11n0270_010:0829b21": "大千群動皆即狂勞。猶百蚊蚋鼓於方寸耳。既了",
    "X11n0270_010:0829b22": "狂勞。乃見不動佛也。東為群動之本。而佛號不動。",
    "X11n0270_010:0829b23": "乃即動而靜者也。能即動而靜。故身心無礙也。傳",
    "X11n0270_010:0829b24": "一妙心者。知風力無依萬動皆妄。而獨證無動本",
    "X11n0270_010:0829c01": "覺也。△五空大。",
    "X11n0270_010:0829c02": "虗空藏菩薩。即從座起。頂禮佛足。而白佛言。我與如",
    "X11n0270_010:0829c03": "來。定光佛所得無邊身。爾時手執四大寶珠。照明十",
    "X11n0270_010:0829c04": "方微塵佛剎。化成虗空。又於自心。現大圓鏡。內放十",
    "X11n0270_010:0829c05": "種微妙寶光。流灌十方盡虗空際諸幢王剎。來入鏡",
    "X11n0270_010:0829c06": "內。涉入我身。身同虗空不相妨礙。身能善入微塵國",
    "X11n0270_010:0829c07": "土。廣行佛事。得大隨順。此大神力。由我諦觀四大無",
    "X11n0270_010:0829c08": "依。妄想生滅虗空無二。佛國本同。於同發明得無生",
    "X11n0270_010:0829c09": "忍。佛問圓通。我以觀察虗空無邊。入三摩地。妙力圓",
    "X11n0270_010:0829c10": "明。斯為第一。",
    "X11n0270_010:0829c11": "因證空性故。性中所有一切皆空。身與剎海涉入",
    "X11n0270_010:0829c12": "無礙。號虗空藏。定光即然燈佛也。於定光所得無",
    "X11n0270_010:0829c13": "邊身者。法身如空。無有邊際。必假心燈寂照而後",
    "X11n0270_010:0829c14": "發明也。執四寶珠等者。由觀四大無依。妙力圓明。",
    "X11n0270_010:0829c15": "而照了法界。一切皆空。所謂虗空無二佛國本同",
    "X11n0270_010:0829c16": "也。又於自心現大圓鏡等者。亦由四大無依。妙力",
    "X11n0270_010:0829c17": "圓明。於圓洞心。內瑩發光。而交徹融攝也。幢王剎",
    "X11n0270_010:0829c18": "即華嚴法界剎名。△六識大。",
    "X11n0270_010:0829c19": "彌勒菩薩。即從座起。頂禮佛足。而白佛言。我憶往昔。",
    "X11n0270_010:0829c20": "經微塵劫。有佛出世。名日月燈明。我從彼佛而得出",
    "X11n0270_010:0829c21": "家。心重世名。好遊族姓。爾時世尊教我修習唯心識",
    "X11n0270_010:0829c22": "定。入三摩地。歷劫已來。以此三昧事恒沙佛。求世名",
    "X11n0270_010:0829c23": "心歇滅無有。至然燈佛出現於世。我乃得成無上妙",
    "X11n0270_010:0829c24": "圓識心三昧。乃至盡空如來國土淨穢有無。皆是我",
    "X11n0270_010:0830a01": "心變化所現。世尊。我了如是唯心識故。識性流出無",
    "X11n0270_010:0830a02": "量如來。今得授記。次補佛處。佛問圓通。我以諦觀十",
    "X11n0270_010:0830a03": "方唯識。識心圓明。入圓成實。遠離依他及徧計執。得",
    "X11n0270_010:0830a04": "無生忍。斯為第一。",
    "X11n0270_010:0830a05": "彌勒此云慈氏。為慈隆即世悲臻後劫。愍物迷識。",
    "X11n0270_010:0830a06": "故示迹發明也。心重世名好遊族姓者。迷識著境。",
    "X11n0270_010:0830a07": "故外慕妄求也。從燈明教而名心頓歇者。了識依",
    "X11n0270_010:0830a08": "智。則迷妄自除也。然燈佛現乃成妙圓者。迷妄既",
    "X11n0270_010:0830a09": "除。心燈即現。心燈既現。則萬境妙圓矣。得是妙圓",
    "X11n0270_010:0830a10": "三昧。遂了三界唯心萬法唯識。故盡空如來皆我",
    "X11n0270_010:0830a11": "心變。國土淨穢亦我心變。無量佛性從此發揮。是",
    "X11n0270_010:0830a12": "謂流出無量如來。至得補處。亦不離此也。識心圓",
    "X11n0270_010:0830a13": "明入圓成實等者。由妙圓識心。證入實智。不復迷",
    "X11n0270_010:0830a14": "識逐境種種計著也。△七根大。前云見大。此云根",
    "X11n0270_010:0830a15": "大者。前舉一例諸。此舉總兼別。",
    "X11n0270_010:0830a16": "大勢至法王子。與其同倫五十二菩薩。即從座起。頂",
    "X11n0270_010:0830a17": "禮佛足。而白佛言。我憶往昔恒河沙劫。有佛出世。名",
    "X11n0270_010:0830a18": "無量光。十二如來相繼一劫。其最後佛。名超日月光。",
    "X11n0270_010:0830a19": "彼佛教我念佛三昧。譬如有人。一專為憶。一人專忘。",
    "X11n0270_010:0830a20": "如是二人。若逢不逢。或見非見。二人相憶。二憶念深。",
    "X11n0270_010:0830a21": "如是乃至從生至生。同於形影。不相乖異。十方如來。",
    "X11n0270_010:0830a22": "憐念眾生如母憶子。若子逃逝。雖憶何為。子若憶母",
    "X11n0270_010:0830a23": "如母憶時。母子歷生不相違遠。若眾生心憶佛念佛。",
    "X11n0270_010:0830a24": "現前當來必定見佛。去佛不遠。不假方便自得心開。",
    "X11n0270_010:0830b01": "如染香人身有香氣。此則名曰香光莊嚴。我本因地。",
    "X11n0270_010:0830b02": "以念佛心入無生忍。今於此界。攝念佛人歸於淨土。",
    "X11n0270_010:0830b03": "佛問圓通。我無選擇。都攝六根。淨念相繼。得三摩地。",
    "X11n0270_010:0830b04": "斯為第一。",
    "X11n0270_010:0830b05": "大勢至。亦名無量光。觀經云。以智慧光。普照一切。",
    "X11n0270_010:0830b06": "令離三塗得無上力。名大勢至。今表念佛三昧。能",
    "X11n0270_010:0830b07": "發智光。離三塗苦。其力無上也。所值之佛。名無量",
    "X11n0270_010:0830b08": "光。十二如來相繼一劫。最後名超日月者。表念佛",
    "X11n0270_010:0830b09": "之人自性如來。十二時中淨念相繼。則無量性光",
    "X11n0270_010:0830b10": "終自發明超於日月也。觀經曰。夫念佛者。不得一",
    "X11n0270_010:0830b11": "彈指間念世五欲。是謂繫念。脫能如此。一無間雜。",
    "X11n0270_010:0830b12": "則無量性光自然發明。下所謂不假方便自得心",
    "X11n0270_010:0830b13": "開者。此也。譬如下。示必須繫念。然後相應。不專念",
    "X11n0270_010:0830b14": "佛。則雖逢不逢。雖見不見也。染香則襲香。念佛則",
    "X11n0270_010:0830b15": "見佛。故以念佛妙薰。名香光莊嚴也。念佛得忍者。",
    "X11n0270_010:0830b16": "葢以淨念蠲濁想。正念滅邪受。邪濁既遣。心境空",
    "X11n0270_010:0830b17": "寂一切不生名無生忍。如此則自性佛土淨矣。故",
    "X11n0270_010:0830b18": "可攝行人同歸也。"
}