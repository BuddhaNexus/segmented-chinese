{
    "X72n1428_006:0148a09": "靈竺淨慈自得禪師錄卷第六",
    "X72n1428_006:0148a11": "育王萬庵和尚下火",
    "X72n1428_006:0148a12": "師舉起火炬曰。萬年一壽靈松下。菴外玉欄人不到。",
    "X72n1428_006:0148a13": "這箇性空火裡氷。即今為孰秋容好。剝却身心向去。",
    "X72n1428_006:0148a14": "則識蛇撥草歸天上。及盡功勳轉步。則心馬著鞭超",
    "X72n1428_006:0148a15": "萬象。畢竟如何道著去。赫爍火星飛妙相。(以火畫圓",
    "X72n1428_006:0148a16": "相擲曰)盡大地中無達者。寂光明土昧真性。",
    "X72n1428_006:0148a17": "天童古泉和尚下火",
    "X72n1428_006:0148a18": "師舉起火炬曰。從古難言火裡清泉。三世諸佛未曾",
    "X72n1428_006:0148a19": "受傳。趣向位則妙容儼然。退步機則白日青天。回互",
    "X72n1428_006:0148a20": "宛轉朗應眾緣。這箇手段自還古泉和尚。即今臨行",
    "X72n1428_006:0148a21": "一句作麼生道宣。(擲火曰)十方無別。三世莫遷。",
    "X72n1428_006:0148a22": "淨慈妙正和尚下火",
    "X72n1428_006:0148a23": "師舉起火炬曰。理妙一段亘古今。正偏回互該深心。",
    "X72n1428_006:0148a24": "夢回石女鳴梭夜。氣愕木人握印晨。清磨鸞鑒石虎",
    "X72n1428_006:0148b01": "出。幽景林膠續斷絃。玉龍上碧蘿岑。這箇作略且置。",
    "X72n1428_006:0148b02": "即今妙正大和尚玉機撥轉一句子。還有人道得底",
    "X72n1428_006:0148b03": "麼。(擲火良久曰)秋月連枝璞玉金。草露沾衣孤客襟。",
    "X72n1428_006:0148b04": "蔣山奇傳和尚下火",
    "X72n1428_006:0148b05": "師舉起火炬曰。奇特商量今古稀。傳來派脉弄玄微。",
    "X72n1428_006:0148b06": "須知脫體卓然道。佛祖未曾知此機。且至這裡。生也",
    "X72n1428_006:0148b07": "不道。死也不道。諸人要知落處麼。(擲火曰)火裡曇華",
    "X72n1428_006:0148b08": "朵朵奇。",
    "X72n1428_006:0148b09": "芙蓉傑和尚下火",
    "X72n1428_006:0148b10": "師舉起火炬曰。奇哉一箇萬人傑。庵內主翁是妙訣。",
    "X72n1428_006:0148b11": "君看秋風清夜天。孤輪無垢雲中月。正恁麼時。玉氣",
    "X72n1428_006:0148b12": "轉位功勳逈絕。金針照夜線路方別。還有即今一句",
    "X72n1428_006:0148b13": "也未。誰知火宅中。(擲火曰)萬里一條鐵。",
    "X72n1428_006:0148b14": "玄本首座下火",
    "X72n1428_006:0148b15": "玄機密轉。本位廓真。妙明田地。劫外之春。靈照心處。",
    "X72n1428_006:0148b16": "本法之真。且道是誰分上事。玄本首座平生作略。即",
    "X72n1428_006:0148b17": "今契親一句。山僧如何道取去。(擲火曰)三千里外絕",
    "X72n1428_006:0148b18": "知音。",
    "X72n1428_006:0148b19": "了照首座下火",
    "X72n1428_006:0148b20": "了然一句彌滿萬天。本源真照不受傳也。太奇兮不",
    "X72n1428_006:0148b21": "可得。太高生矣不變遷。到這裡。道著不道著。曾不言",
    "X72n1428_006:0148b22": "宣。且道了照首座即今行履如何委悉。(擲火曰)木人",
    "X72n1428_006:0148b23": "擡脚獨駕鐵船。",
    "X72n1428_006:0148b24": "靈仙首座下火",
    "X72n1428_006:0148c01": "靈山一會獨許迦葉。曹溪路上正得青原。了了玄處",
    "X72n1428_006:0148c02": "付在乾坤。諸佛正眼自隨脚跟。且道這箇靈仙首座",
    "X72n1428_006:0148c03": "臨行一句如何道著去。神仙妙訣。父子不傳。(擲火曰)",
    "X72n1428_006:0148c04": "風生於孤枕。香起於返魂。",
    "X72n1428_006:0148c05": "祐密首座下火",
    "X72n1428_006:0148c06": "華枯得年開放春。密傳陽色絕疎親。樞機密用該功",
    "X72n1428_006:0148c07": "位。回互傍參屬滿身。此是祐密首座從生至老底[打丁+羕]",
    "X72n1428_006:0148c08": "子。山僧有一句子即今相送。(擲火曰)身如冷氷。心似",
    "X72n1428_006:0148c09": "松椿。",
    "X72n1428_006:0148c10": "法真首座下火",
    "X72n1428_006:0148c11": "法法不隱藏。古今常顯露。應真絕比倫。歸劫外一路。",
    "X72n1428_006:0148c12": "是也不諧到。非也不了悟。至這裡。還有隱身處麼。威",
    "X72n1428_006:0148c13": "音未興前。曾絕却照顧。法真首座得力一句如何道",
    "X72n1428_006:0148c14": "著。(擲火曰)山前日暮無來去。",
    "X72n1428_006:0148c15": "慶寶書記下火",
    "X72n1428_006:0148c16": "慶喜撰修多羅藏。如來滅後挑真燈。定光古佛獨許",
    "X72n1428_006:0148c17": "汝。眾寶光攢佛法僧。且至這裡。如如了了。清清澄澄。",
    "X72n1428_006:0148c18": "煒煒煌煌。伯伯登登。還會麼。(擲火曰)三世諸佛都難",
    "X72n1428_006:0148c19": "承。",
    "X72n1428_006:0148c20": "妙用書記下火",
    "X72n1428_006:0148c21": "妙用無窮。萬里絕同。河沙諸佛。你在口中。拈一幅紙",
    "X72n1428_006:0148c22": "則記得玄沙之家風。舉萬古經則持著阿難之談空。",
    "X72n1428_006:0148c23": "一一清淨眼。一一真如通。即今如何道取。(擲火曰)凄",
    "X72n1428_006:0148c24": "凄萬谷水。颯颯億年松。",
    "X72n1428_006:0149a01": "梵言藏主下火",
    "X72n1428_006:0149a02": "十方婆伽梵。一路涅槃門。入得分明者。須是報佛恩。",
    "X72n1428_006:0149a03": "大經卷之外。無二便獨尊。字字廓通處。言言付受論。",
    "X72n1428_006:0149a04": "且道梵言藏主轉步底一句子如何道著。(擲火曰)無",
    "X72n1428_006:0149a05": "限曉潭月。光分萬里昏。",
    "X72n1428_006:0149a06": "慧明藏主下火",
    "X72n1428_006:0149a07": "智惠光明照世界。亘古騰今發清輝。摩尼藏裡得提",
    "X72n1428_006:0149a08": "起。四十九年說一機。此是慧明藏主平生行履。即今",
    "X72n1428_006:0149a09": "轉身處曾有一句麼。(擲火曰)寶劒霜刃。逢知人稀。",
    "X72n1428_006:0149a10": "宗仙菴主下火",
    "X72n1428_006:0149a11": "宗旨之淵源。仙道秘藥芝。曾不得於父。都不傳於師。",
    "X72n1428_006:0149a12": "知之謂之聖。見之謂之知。這箇仙庵主。六十七年裡",
    "X72n1428_006:0149a13": "為吾連理枝。即今捨吾去。劫外得逢伊。畢竟如何道。",
    "X72n1428_006:0149a14": "(擲火曰)清秋露如玉。潭水月沉時。",
    "X72n1428_006:0149a15": "法遵菴主下火",
    "X72n1428_006:0149a16": "法從空處起。人向裡頭參。遵世之真要。莧菜之茆菴。",
    "X72n1428_006:0149a17": "且道竪拳之[打丁+羕]子。一問自清嵐。即今庵中主何處在。",
    "X72n1428_006:0149a18": "(擲火曰)前三三。後三三。",
    "X72n1428_006:0149a19": "洞真知客下火",
    "X72n1428_006:0149a20": "幽洞無涯。玄妙全真。通身活卓卓。覿面故親親。獨趣",
    "X72n1428_006:0149a21": "三昧之宅。自見劫外之春。這箇是洞真知客平生用",
    "X72n1428_006:0149a22": "底。臨行一句又如何。(擲火曰)隨吾三五夏。日夜辨來",
    "X72n1428_006:0149a23": "賓。",
    "X72n1428_006:0149a24": "宗麟侍者下火",
    "X72n1428_006:0149b01": "宗說相通。一氣契同。稀如麟角。貴似鳳瓏。直向三呼",
    "X72n1428_006:0149b02": "聲裡而正逢三喚句中龍。得國師真付囑。知南陽一",
    "X72n1428_006:0149b03": "期風。這箇宗麟侍者。不用辜負。不論笑容。直去難識。",
    "X72n1428_006:0149b04": "直來難通。畢竟如何。(擲火曰)物外獨騎千里象。萬年",
    "X72n1428_006:0149b05": "松下擊金鐘。",
    "X72n1428_006:0149b06": "清信監寺下火",
    "X72n1428_006:0149b07": "清淨法身終勿垢。成心作識絕功勳。從來虗廓通方",
    "X72n1428_006:0149b08": "眼。夜子滿船騎白雲。正當恁麼廓通尅。清信監寺平",
    "X72n1428_006:0149b09": "生要。又臨行一句子畢竟如何體委。(以火畫圓相擲",
    "X72n1428_006:0149b10": "曰)新送故國一閤文。",
    "X72n1428_006:0149b11": "理證典座下火",
    "X72n1428_006:0149b12": "至理無名。真證有行。白雲斷路。青山色清。九度辨洞",
    "X72n1428_006:0149b13": "山之精。三回到投子之庭。雪峯手段。後人範靈。且道",
    "X72n1428_006:0149b14": "理證典座即今履踐又如何。荊谷光分後。石玉自瑩",
    "X72n1428_006:0149b15": "瑩。(擲火曰)木人半夜語。不許外人聽。",
    "X72n1428_006:0149b16": "臨安府王常侍玉田居士下火",
    "X72n1428_006:0149b17": "王輪轉位。田地幽深。寒光照徹。月落波心。運得淨名",
    "X72n1428_006:0149b18": "不二門之雷。卜著毗耶獅子窟之座。續於孔老百年",
    "X72n1428_006:0149b19": "之蹱。知於學場三千之金。且道到這裡。玉田居士四",
    "X72n1428_006:0149b20": "十三年。令制似天日月。行禁如地雨霖。畢竟臨行玄",
    "X72n1428_006:0149b21": "機如何道著去。(擲火曰)故人夢醒後愁意可難禁。",
    "X72n1428_006:0149b22": "興陽府尚書敏聰林居士下火",
    "X72n1428_006:0149b23": "聰明大士。雙林法王。人世游事。獨守興陽。行令於四",
    "X72n1428_006:0149b24": "海則無處不正。展力於十方則無語不當。入三昧知",
    "X72n1428_006:0149c01": "應現契妙清光。分神通聽語信精理靈方。到這裡聦",
    "X72n1428_006:0149c02": "林居士平穩一句如何道。(擲火曰)君臣合道處。寒月",
    "X72n1428_006:0149c03": "入池塘。",
    "X72n1428_006:0149c04": "明州太守刑仙相國祐普居士下火",
    "X72n1428_006:0149c05": "天理無私。公祐分明。普照不照。洞然睲睲。無邊出入",
    "X72n1428_006:0149c06": "獨朗利名。無碍坐臥自鑒經行。明州為守則橫按寶",
    "X72n1428_006:0149c07": "劒之一匣。穩収東天之亂。帝城宣勑則每持尊言之",
    "X72n1428_006:0149c08": "三閤。嚴於北州之制。直入少林一九室。正出天童千",
    "X72n1428_006:0149c09": "歲京。且道這箇是祐普居士五十二年作略。即今臨",
    "X72n1428_006:0149c10": "行一句如何提携。還會麼。(以火畫圓相曰)圓通無處。",
    "X72n1428_006:0149c11": "手眼了爾。全身清清。(呵呵大笑而曰)天上人間見火",
    "X72n1428_006:0149c12": "星。",
    "X72n1428_006:0149c13": "紹興二十九天己丑晏坐自讚與石霜明總",
    "X72n1428_006:0149c14": "禪師。其語曰",
    "X72n1428_006:0149c15": "奇哉妙相現神通。尊矣玄容絕異同。位上青山無處",
    "X72n1428_006:0149c16": "頂。功清蘆水有松風。龍子生龍湛水月。鳳兒孕鳳白",
    "X72n1428_006:0149c17": "雲中。分賓分主七旬歲。明正借偏十智宗。不是天童",
    "X72n1428_006:0149c18": "親密意。誰知劫外擊金鐘。",
    "X72n1428_006:0149c20": "靈竺淨慈自得禪師錄卷第六(終)"
}