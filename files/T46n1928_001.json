{
    "T46n1928_001:0704c11": "No. 1928 [cf. No. 1927]",
    "T46n1928_001:0704c12": "指要鈔序",
    "T46n1928_001:0704c14": "宋東山沙門遵式述",
    "T46n1928_001:0704c15": "[0704c15] 大教隆夷存乎其人，諸祖既往玄化幾息，時",
    "T46n1928_001:0704c16": "不可以久替，必有間世者出焉。四明傳教導",
    "T46n1928_001:0704c17": "師禮公，實教門之偉人也！童子受經便能思",
    "T46n1928_001:0704c18": "義，天機特發不曰生知之上性者乎！及進具",
    "T46n1928_001:0704c19": "稟學於寶雲通師，初預法席，厥父夢其跪于",
    "T46n1928_001:0704c20": "師前，師執瓶水注於口中，其引若泉、其受若",
    "T46n1928_001:0704c21": "谷，於是乎天台大教圓頓之旨，一受即了不",
    "T46n1928_001:0704c22": "俟再聞。師謂之曰：「子於吾言無所不達，非助",
    "T46n1928_001:0704c23": "我也。」逮師始滅，公復夢貫師之首擐于左臂",
    "T46n1928_001:0704c24": "而行。嘻！得非初表受習，若阿難瀉水分瓶之",
    "T46n1928_001:0704c25": "莫二也；後表傳持，操師種智之首而行化也。",
    "T46n1928_001:0704c26": "淳化初，郡之乾符寺請開講席，諸子悅隨若",
    "T46n1928_001:0704c27": "眾流會海，繇是堂舍側陋門徒漸繁，未幾遂",
    "T46n1928_001:0704c28": "遷于保恩院焉。《法華》、《止觀》、《金光明》諸部，連環",
    "T46n1928_001:0704c29": "講貫，歲無虛日。&#x751E;勗其徒曰：「吾之或出或處",
    "T46n1928_001:0705a01": "或默或語，未始不以教觀權實之旨，為服味",
    "T46n1928_001:0705a02": "焉、為杖几焉。汝無怠也！」大哉！若夫被寂忍之",
    "T46n1928_001:0705a03": "衣，據大慈之室，循循善誘不可得而稱矣！《釋",
    "T46n1928_001:0705a04": "籤》十不二門者，今昔講流以為一難文也，或",
    "T46n1928_001:0705a05": "多註釋各陳異端，孰不自謂握靈蛇之珠、揮",
    "T46n1928_001:0705a06": "彌天之筆，豈思夫一家教觀，殊不知其啟發",
    "T46n1928_001:0705a07": "之所。公覽之再歎，豈但釋文未允，奈何委亂",
    "T46n1928_001:0705a08": "大綱。山隤角崩良用悲痛，將欲正舉捨我而",
    "T46n1928_001:0705a09": "誰！遂而正析斯文旁援顯據，綽有餘刃兼整",
    "T46n1928_001:0705a10": "大途，教門權實今時同昧者於茲判矣，別理",
    "T46n1928_001:0705a11": "隨緣其類也。觀道所託連代共迷者於茲見",
    "T46n1928_001:0705a12": "矣，指要所以其立也。至若《法華》、《止觀》綱格之",
    "T46n1928_001:0705a13": "文，隱括錯綜略無不在，後之學者足以視近",
    "T46n1928_001:0705a14": "見遠，染指知味。《易》不云乎：「通天下之志，定天",
    "T46n1928_001:0705a15": "下之業，斷天下之疑。」實此一二萬言得矣。式",
    "T46n1928_001:0705a16": "忝同學也，觀者無謂吾之亦有黨乎？取長其",
    "T46n1928_001:0705a17": "理、無取長其情，文理明白，誰能隱乎云也。",
    "T46n1928_001:0705a20": "十不二門指要鈔卷上",
    "T46n1928_001:0705a22": "宋四明沙門知禮述",
    "T46n1928_001:0705a23": "[0705a23] 十不二門者，本出《釋籤》，豈須鈔解。但斯宗講",
    "T46n1928_001:0705a24": "者，或示或註，著述云云，而事理未明、解行無",
    "T46n1928_001:0705a25": "託，荊谿妙解翻隱於時、天台圓宗罔益于物，",
    "T46n1928_001:0705a26": "爰因講次對彼釋之，命為「指要鈔」焉。蓋指介",
    "T46n1928_001:0705a27": "爾之心，為事理解行之要也。聊備諸生溫習，",
    "T46n1928_001:0705a28": "敢期達士披詳邪？時大宋景德元年歲在甲",
    "T46n1928_001:0705a29": "辰正月九日敘。",
    "T46n1928_001:0705b01": "[0705b01] 鈔曰：[0705b01] 此文題目多本不同，或云法華本&#x8FF9;十",
    "T46n1928_001:0705b02": "妙不二門，或無本&#x8FF9;二字，有唯云玄文十不",
    "T46n1928_001:0705b03": "二門，此或以所通之義、所釋之文而冠於首，",
    "T46n1928_001:0705b04": "蓋不忘其本也，而盡是別錄者私安，取捨由",
    "T46n1928_001:0705b05": "情無勞苦諍，若十不二門四字，乃作者自立，",
    "T46n1928_001:0705b06": "故文云，為實施權則不二而二，開權顯實則",
    "T46n1928_001:0705b07": "二而不二，法既教部咸開成妙，故此十門不",
    "T46n1928_001:0705b08": "二為目，須據此文釋其題旨，豈非四時三教",
    "T46n1928_001:0705b09": "所談，色心乃至受潤無不隔異故皆名二？今",
    "T46n1928_001:0705b10": "經開會實理既彰，十異皆融互攝無外咸名",
    "T46n1928_001:0705b11": "不二，即以不二當體為門。然亦可云十不二",
    "T46n1928_001:0705b12": "為能通，十妙為所通。[0705b12] 問：「妙即不二、不二即妙，",
    "T46n1928_001:0705b13": "俱名俱體，何分能通所通？」[0705b13] 答：「今不以&#x9E81;妙分",
    "T46n1928_001:0705b14": "能所，亦不以名體分之，蓋以十妙法相該博，",
    "T46n1928_001:0705b15": "學者難入，此文撮要徑顯彼意，乃以略顯廣、",
    "T46n1928_001:0705b16": "以易通難，義立能通所通，數至十者，蓋從十",
    "T46n1928_001:0705b17": "妙而立，雖立門對妙互有多少，而不虧本數",
    "T46n1928_001:0705b18": "也。此且總明，待至釋文更為點示。」[0705b18] 若欲標述",
    "T46n1928_001:0705b19": "作人者，即是荊谿尊者。既是後人錄出，不可",
    "T46n1928_001:0705b20": "正斥其諱。[0705b20] 釋文為三：初、總敘立意，二、從一者",
    "T46n1928_001:0705b21": "去，列門解釋，三、是故十門訖文，結攝，重示此",
    "T46n1928_001:0705b22": "三即擬三分也。[0705b22] 初又四：[0705b22] 初、敘前文立述作之",
    "T46n1928_001:0705b23": "意，又二：[0705b23] 初、敘前，又二：[0705b23] 初、敘教廣二：[0705b23] 初、十妙",
    "T46n1928_001:0705b24": "意。然者是也，即領上之辭，亦信解之語，若不",
    "T46n1928_001:0705b25": "信者乃云不然。此&#x8FF9;門等者，指上玄文所談",
    "T46n1928_001:0705b26": "十妙，境智行位因也，三法果也，感應兼自他，",
    "T46n1928_001:0705b27": "神通說法，是能化者，作屬自也，眷屬利益是",
    "T46n1928_001:0705b28": "所化者，事屬他也。故因等四收十妙盡，一代",
    "T46n1928_001:0705b29": "教門所明法相豈過於此！今於十義，皆用待",
    "T46n1928_001:0705c01": "絕二妙而融會之令無壅礙，故云融通入妙。",
    "T46n1928_001:0705c02": "[0705c02] 二、凡諸下，眾釋意。如初理境具有七科，一一",
    "T46n1928_001:0705c03": "皆用四教揀之，意開藏等俱圓，復以五味判",
    "T46n1928_001:0705c04": "之，欲開兼等皆妙，即使醍醐之外更無餘味，",
    "T46n1928_001:0705c05": "如此釋之方稱妙法。智行乃至利益各明種",
    "T46n1928_001:0705c06": "種法相，無不皆用四教五味，判後開之皆成",
    "T46n1928_001:0705c07": "極味。[0705c07] 二、觀心下，敘觀略。樞即門之要也，機謂",
    "T46n1928_001:0705c08": "機關，有可發之義。蓋一切教行皆以觀心為",
    "T46n1928_001:0705c09": "要，皆自觀心而發，觀心空故一切法空，即所",
    "T46n1928_001:0705c10": "修諸行、所起諸教皆歸空也，假中亦然，豈不",
    "T46n1928_001:0705c11": "以觀心為樞機邪！然今玄文未暇廣明，寄諸",
    "T46n1928_001:0705c12": "文末略點示爾。又雖據義一一合有，為避繁",
    "T46n1928_001:0705c13": "文故有存沒。如十二因緣，境後則有、四諦則",
    "T46n1928_001:0705c14": "略，蓋有止觀。對此明乎教觀旁正，如常所說，",
    "T46n1928_001:0705c15": "託事則借彼事義立境立觀，如王舍、耆山等，",
    "T46n1928_001:0705c16": "附法則攝諸法相入心成觀，如四諦、五行等，",
    "T46n1928_001:0705c17": "既非專行，故十乘不委。此即《義例》約行等三",
    "T46n1928_001:0705c18": "種觀相也。[0705c18] 二、所明下立意，又二：[0705c18] 初、重示大部",
    "T46n1928_001:0705c19": "意。更舉十妙方出其意，能化即應，并神通說",
    "T46n1928_001:0705c20": "法也，所化即感，及眷屬利益也，此十乃是一",
    "T46n1928_001:0705c21": "代教中能詮名字，大部明此意，在開顯諸名",
    "T46n1928_001:0705c22": "咸妙故也。須辨十者，欲收始末自他盡故。",
    "T46n1928_001:0705c23": "始謂境等，即自行因，末謂三法，即自行果，自",
    "T46n1928_001:0705c24": "他如前。若辨此十一一咸妙，則了如來出",
    "T46n1928_001:0705c25": "世意盡。[0705c25] 二、故不下，正明今述意二：[0705c25] 初、為成妙",
    "T46n1928_001:0705c26": "解。欲知此十皆妙，須了開顯大綱，即三千世",
    "T46n1928_001:0705c27": "間俱空假中，是今經之大體、能開之絕妙，境",
    "T46n1928_001:0705c28": "即此故事理俱融，智發此故無緣，行起此故",
    "T46n1928_001:0705c29": "無作，位歷此故相攝，三法究盡此故果滿，生",
    "T46n1928_001:0706a01": "具此故一念能感，佛得此故無謀而應，神通",
    "T46n1928_001:0706a02": "用此故化化無窮，說法據此故施開自在，眷",
    "T46n1928_001:0706a03": "屬全此故天性相關，利益稱此故無一不成",
    "T46n1928_001:0706a04": "佛。今此十門正示於此，若能知者名發妙解。",
    "T46n1928_001:0706a05": "[0706a05] 二、故撮下，為成妙行。言觀法者十乘也，應知",
    "T46n1928_001:0706a06": "止觀十乘是別論行相，而一一乘不離三千，",
    "T46n1928_001:0706a07": "即空假中，故云觀法大體。《義例》云：「散引諸文",
    "T46n1928_001:0706a08": "該乎一代，文體正意唯歸二經，一依《法華》本",
    "T46n1928_001:0706a09": "&#x8FF9;顯實，二依《涅槃》扶律顯常，以此二經同醍",
    "T46n1928_001:0706a10": "醐故。」是知用此十妙絕待之義為觀體者，方",
    "T46n1928_001:0706a11": "譬日光不與暗共。又此三千法門遍於諸法，",
    "T46n1928_001:0706a12": "若色若心、依之與正、眾生諸佛、剎剎塵塵無",
    "T46n1928_001:0706a13": "不具足，故《華嚴》云：「如心佛亦爾，如佛眾生然，",
    "T46n1928_001:0706a14": "心佛及眾生，是三無差別。」故今家釋經題法",
    "T46n1928_001:0706a15": "字，約此三法各具三千互具互融方名妙法。",
    "T46n1928_001:0706a16": "然雖諸法彼彼各具，若為觀體必須的指心法",
    "T46n1928_001:0706a17": "三千，故玄文云，佛法太高，眾生法太廣，於",
    "T46n1928_001:0706a18": "初心為難，心佛及眾生，是三無差別，觀心則",
    "T46n1928_001:0706a19": "易。又《義例》云：「修觀次第必先內心」，今家凡曰",
    "T46n1928_001:0706a20": "觀心，皆此意也。故今文中撮乎十妙入一念",
    "T46n1928_001:0706a21": "心。十門示者為成觀體故也，若不爾者，何故",
    "T46n1928_001:0706a22": "節節唯約心說，豈塵剎生佛而不具邪？若不",
    "T46n1928_001:0706a23": "見此，全失今文述作之意也。[0706a23] 二、若解下，例後",
    "T46n1928_001:0706a24": "義彰法理無殊二：[0706a24] 初、例本妙。若本若&#x8FF9;各論",
    "T46n1928_001:0706a25": "十妙而不同者，但是互有離合故也。&#x8FF9;因具",
    "T46n1928_001:0706a26": "明境智行位四者，離因故&#x8FF9;；果惟明三法一",
    "T46n1928_001:0706a27": "妙者，合果故本。中不云境等，唯明一本因妙",
    "T46n1928_001:0706a28": "者，合因故；本果之外，更立本國土、本涅槃、本",
    "T46n1928_001:0706a29": "壽命者，離果故。故知唯云因妙必具境等，唯",
    "T46n1928_001:0706b01": "云三法必具國土等，若知因果不殊，自他豈",
    "T46n1928_001:0706b02": "應有異？以本初坐道場時亦遍赴物，豈不現",
    "T46n1928_001:0706b03": "通說法，豈無眷屬獲益邪？應知久近雖異，皆",
    "T46n1928_001:0706b04": "以三千俱空假中而為大綱，故云不思議一。",
    "T46n1928_001:0706b05": "[0706b05] 二、況體下，例四章。如上所明二十重妙，皆是",
    "T46n1928_001:0706b06": "釋名而含體等，以釋名是總、三章是別，總總",
    "T46n1928_001:0706b07": "別故，目十妙中境即是體，智行位法是宗，應",
    "T46n1928_001:0706b08": "等三妙是用，感及眷屬既獲利益，必合從因",
    "T46n1928_001:0706b09": "至果還起利他之用亦具體等，故云秖是自",
    "T46n1928_001:0706b10": "他因果法故。又名等四章皆是被下之法，即",
    "T46n1928_001:0706b11": "屬教也，而須以相別其&#x9E81;妙。今之四章，出前",
    "T46n1928_001:0706b12": "三教四時之上，復能開前令皆圓妙，故永異",
    "T46n1928_001:0706b13": "之言含其待絕，以唯今經能遍開故。[0706b13] 三、若曉",
    "T46n1928_001:0706b14": "下，別示妙體令解行俱成三：[0706b14] 初、指妙歸心。三",
    "T46n1928_001:0706b15": "千妙體為教所歸，故一期之內五味傳傳相",
    "T46n1928_001:0706b16": "生故縱，四教各各趣理故橫，而所詮法雖有",
    "T46n1928_001:0706b17": "顯覆，準今經意，未嘗暫離三千妙法。又雖諸",
    "T46n1928_001:0706b18": "法皆具三千，今為易成妙解妙觀故，的指一",
    "T46n1928_001:0706b19": "念即三法，妙中特取心法也。應知心法就",
    "T46n1928_001:0706b20": "迷就事而辨，故《釋籤》云，眾生法，一往通因",
    "T46n1928_001:0706b21": "果，二往唯局因，佛法定在果，心法定在因。",
    "T46n1928_001:0706b22": "若約迷悟分之，佛唯屬悟，二皆在迷。復就迷",
    "T46n1928_001:0706b23": "中眾生屬他，通一切故，心法屬己，別指自心",
    "T46n1928_001:0706b24": "故。四念處節節皆云觀一念無明心，止觀初",
    "T46n1928_001:0706b25": "觀陰入心九境，亦約事中明心，故云煩惱",
    "T46n1928_001:0706b26": "心、病心乃至禪見心等。及隨自意中四運心",
    "T46n1928_001:0706b27": "等，豈非就迷就事辨所觀心。有人解今一念",
    "T46n1928_001:0706b28": "云是真性，恐未稱文旨。何者？若論真性，諸法",
    "T46n1928_001:0706b29": "皆是，何獨一念！又諸文多云觀於己心，豈可",
    "T46n1928_001:0706c01": "真理有於己他？更有人全不許立陰、界、入等",
    "T46n1928_001:0706c02": "為所觀境，唯云不思議境，此之二師灼然違",
    "T46n1928_001:0706c03": "教，唯《摩訶止觀》先於六章廣示妙解，豈不論",
    "T46n1928_001:0706c04": "諸法本真皆不思議？然欲立行造修，須揀入",
    "T46n1928_001:0706c05": "理之門、起觀之處，故於三科揀&#x5374;界、入復於",
    "T46n1928_001:0706c06": "五陰，又除前四的取識陰，《輔行》又揀能招報",
    "T46n1928_001:0706c07": "心，及以發得屬於下境，此是去丈就尺，去",
    "T46n1928_001:0706c08": "尺就寸，如炙得穴也。乃依此心觀不思議，",
    "T46n1928_001:0706c09": "顯三千法乃至貪瞋等心，及諸根塵，皆云觀",
    "T46n1928_001:0706c10": "陰、入、界及下九境，文中揀判毫末不差，豈是",
    "T46n1928_001:0706c11": "直云真性及不思議？[0706c11] 問：「常坐中云，以法界對",
    "T46n1928_001:0706c12": "法界起法界；安心中云，但信法性，不信其",
    "T46n1928_001:0706c13": "諸；及節節云不思議境。今何不許？」[0706c13] 答：「此等諸",
    "T46n1928_001:0706c14": "文皆是能觀觀法，復是所顯法門，豈不讀《輔",
    "T46n1928_001:0706c15": "行》中分科之文，先重明境，即去尺就寸文也，",
    "T46n1928_001:0706c16": "次明修觀，即觀不思議境等十乘文也。況《輔",
    "T46n1928_001:0706c17": "行》委示二境之相非不分明，豈得直以一念",
    "T46n1928_001:0706c18": "名真理及不思議邪！應知不思議境對觀智",
    "T46n1928_001:0706c19": "邊不分而分名所觀境，若對所破陰等諸境，",
    "T46n1928_001:0706c20": "故不思議境之與觀皆名能觀。故《止觀》云：『譬",
    "T46n1928_001:0706c21": "如賊有三重，一人器械鈍、身力羸、智謀少，先",
    "T46n1928_001:0706c22": "破二重，更整人物方破第三，所以遲迴日月；",
    "T46n1928_001:0706c23": "有人身壯、兵利、權多，一日之中即破三重。』《輔",
    "T46n1928_001:0706c24": "行》釋云：『約用兵以譬能所』，『今以身壯譬圓三",
    "T46n1928_001:0706c25": "諦，兵利譬圓三止，權多譬圓三觀，械等並依",
    "T46n1928_001:0706c26": "身力故也。』上皆《輔行》文也，豈非諦觀俱為能",
    "T46n1928_001:0706c27": "觀邪！今更自立一譬，雙明兩重能所如器，諸",
    "T46n1928_001:0706c28": "淳朴豈單用槌而無砧邪？故知槌砧自分能",
    "T46n1928_001:0706c29": "所，若望淳朴皆屬能也。智者以喻得解，幸可",
    "T46n1928_001:0706c30": "詳之。皆為不辯兩重所觀，故迷斯旨。又若不",
    "T46n1928_001:0707a01": "立陰等為境，妙觀就何處用？妙境於何處顯？",
    "T46n1928_001:0707a02": "故知若離三道即無三德，如煩惱即菩提、生",
    "T46n1928_001:0707a03": "死即涅槃，玄文略列十乘，皆約此立。又《止觀",
    "T46n1928_001:0707a04": "大意》以此二句為發心立行之體格，豈有圓",
    "T46n1928_001:0707a05": "頓更過於此？若如二師所立，合云菩提即菩",
    "T46n1928_001:0707a06": "提、涅槃即涅槃也。又引常坐中起對俱法界",
    "T46n1928_001:0707a07": "者，今問法界因何有起對邪？須知約根、塵、識",
    "T46n1928_001:0707a08": "故方云起對法界，故《義例》釋此文云，體達(修觀)",
    "T46n1928_001:0707a09": "若起若對(陰入)不出法界(成不思議)。彼有約理、約觀、約",
    "T46n1928_001:0707a10": "果三義，此文正約觀行辨也。又安心文云，",
    "T46n1928_001:0707a11": "唯信法性者，未審信何法為法性邪？而不知",
    "T46n1928_001:0707a12": "此文正是於陰修乎止觀，故《起信論》云：『一切",
    "T46n1928_001:0707a13": "眾生從本已來未曾離念。』又下文云『濁成本",
    "T46n1928_001:0707a14": "有』，若不觀三道即妙，便同偏觀清淨真如。荊",
    "T46n1928_001:0707a15": "谿還許不？故《輔行》解安住世諦云『以止觀安",
    "T46n1928_001:0707a16": "故世諦方成不思議』，又云『安即觀也』。故談圓",
    "T46n1928_001:0707a17": "妙，不違現文方為正說。今釋一念，乃是趣舉",
    "T46n1928_001:0707a18": "根塵和合一剎那心，若陰若惑、若善若惡皆",
    "T46n1928_001:0707a19": "具三千，皆即三諦，乃十妙之大體，故云咸爾。",
    "T46n1928_001:0707a20": "斯之一念為成觀故，今文專約明乎不二，不",
    "T46n1928_001:0707a21": "可不曉，故茲委辨。」[0707a21] 問：「相傳云，達磨門下三人",
    "T46n1928_001:0707a22": "得法而有淺深，尼總持云，斷煩惱、證菩提。師",
    "T46n1928_001:0707a23": "云，得吾皮。道育云，迷即煩惱、悟即菩提。師云，",
    "T46n1928_001:0707a24": "得吾肉。慧可云，本無煩惱元是菩提。師云，得",
    "T46n1928_001:0707a25": "吾髓。今煩惱即菩提等，稍同皮肉之見，那云",
    "T46n1928_001:0707a26": "圓頓無過？」[0707a26] 答：「當宗學者因此語故迷名失旨，",
    "T46n1928_001:0707a27": "用彼格此陷墜本宗，良由不窮即字之義故",
    "T46n1928_001:0707a28": "也。應知今家明即永異諸師，以非二物相合，",
    "T46n1928_001:0707a29": "及非背面相翻，直須當體全是方名為即。何",
    "T46n1928_001:0707b01": "者？煩惱生死既是修惡，全體即是性惡法門，",
    "T46n1928_001:0707b02": "故不須斷除及翻轉也。諸家不明性惡，遂須",
    "T46n1928_001:0707b03": "翻惡為善、斷惡證善，故極頓者仍云本無惡",
    "T46n1928_001:0707b04": "元是善，既不能全惡是惡，故皆即義不成。故",
    "T46n1928_001:0707b05": "第七記云，忽都未聞性惡之名，安能信有性",
    "T46n1928_001:0707b06": "德之行？」[0707b06] 「若爾，何不云煩惱即煩惱等，而云菩",
    "T46n1928_001:0707b07": "提涅槃邪？」[0707b07] 答：「實非別指，秖由性惡融通寂滅，",
    "T46n1928_001:0707b08": "自受菩提涅槃之名，蓋從勝立也。此則豈同",
    "T46n1928_001:0707b09": "皮肉之見乎？又既煩惱等全是性惡，豈可一",
    "T46n1928_001:0707b10": "向云本無耶？然汝所引達磨印於可師，本無",
    "T46n1928_001:0707b11": "煩惱元是菩提等，斯乃圭&#x5CEF;異說，致令後人",
    "T46n1928_001:0707b12": "以此為極，便棄三道唯觀真心。若據祖堂自",
    "T46n1928_001:0707b13": "云，二祖禮三拜，依位立。豈言煩惱菩提一無",
    "T46n1928_001:0707b14": "一有耶？故不可以圭&#x5CEF;異說，而格今家妙談",
    "T46n1928_001:0707b15": "爾。」[0707b15] (元本云：「此乃又超得髓之說也，可師之見，意縱階此，語且未圓。」問：「今明圓教，豈不論斷惑證理及翻迷就悟邪？",
    "T46n1928_001:0707b16": "若論者，何異持、育之解？」答：「秖如可師豈不斷惑翻迷？豈亦同前二邪？故知凡分漸頓，蓋論能斷能翻之所以爾。」)[0707b16] 「今",
    "T46n1928_001:0707b17": "既約即論斷故無可滅，約即論悟故無可翻，",
    "T46n1928_001:0707b18": "煩惱生死乃九界，法既十界互具方名圓，佛",
    "T46n1928_001:0707b19": "豈壞九轉九邪？如是方名達於非道，魔界即",
    "T46n1928_001:0707b20": "佛。故圓家斷證迷悟但約染淨論之，不約善",
    "T46n1928_001:0707b21": "惡淨穢說也。諸宗既不明性具十界，則無圓",
    "T46n1928_001:0707b22": "斷圓悟之義，故但得即名而無即義也。此乃",
    "T46n1928_001:0707b23": "一家教觀大途，能知此已，或取或捨，自在用",
    "T46n1928_001:0707b24": "之，故《止觀》亦云『唯信法性，不信其諸』，語似棄",
    "T46n1928_001:0707b25": "妄觀真(元云豈異可師之說)。而《義例》判云，破昔計故約對",
    "T46n1928_001:0707b26": "治說，故知的示圓觀，須指三道即是三德，故",
    "T46n1928_001:0707b27": "於陰等觀不思議也。若不精揀何稱圓修？此",
    "T46n1928_001:0707b28": "義難得的當，至因果不二門更為甄之。」[0707b28] 二、則",
    "T46n1928_001:0707b29": "止下，示成由行。已約心法顯乎妙旨，雖知十",
    "T46n1928_001:0707c01": "妙不離一念，若非妙行何能成之？故玄文雖",
    "T46n1928_001:0707c02": "立觀心，而且託事附法蓋非部意，故多闕略。",
    "T46n1928_001:0707c03": "若具論能成之功，須指摩訶止觀也。故境等",
    "T46n1928_001:0707c04": "五妙且論諸聖及佛世當機所觀、所發、所行、",
    "T46n1928_001:0707c05": "所歷、所究盡法，而於我曹稟教行人如何成",
    "T46n1928_001:0707c06": "就，故令修止觀用十法成乘，方能親觀妙境，",
    "T46n1928_001:0707c07": "發智、立行、歷位、登果，故彼十乘能令行人成",
    "T46n1928_001:0707c08": "就自行因果也。[0707c08] 言起教一章成今化他能所",
    "T46n1928_001:0707c09": "者，彼文起教雖即弗宣，而且不出裂網之意，",
    "T46n1928_001:0707c10": "此裂網文泛論生起，雖在果後化他，細尋其",
    "T46n1928_001:0707c11": "意，多明初心自行，故文云，種種經論開人眼",
    "T46n1928_001:0707c12": "目，執此疑彼、是一非諸，今融通經論解結出",
    "T46n1928_001:0707c13": "籠，豈非始行能裂他網！又文云，若人善用止",
    "T46n1928_001:0707c14": "觀觀心，則內慧明了，通達漸頓諸教，如破微",
    "T46n1928_001:0707c15": "塵出大千經卷，河沙佛法一心中曉，豈非自",
    "T46n1928_001:0707c16": "行起教。又云，若欲外益眾生逗機設教等，此",
    "T46n1928_001:0707c17": "文方是果後化他也。《輔行》二釋，謂化他裂網、",
    "T46n1928_001:0707c18": "自行裂網，但自行文略，故讀者多暗。至于歸",
    "T46n1928_001:0707c19": "大處文，亦為初心修觀而說，故云膠手易著、",
    "T46n1928_001:0707c20": "寱夢難醒，封文齊意自謂為是，乃至云為此",
    "T46n1928_001:0707c21": "意故須論旨歸。故知五略十廣雖該自他、始",
    "T46n1928_001:0707c22": "終而盡，是行者修法若了彼文，方可銷今相",
    "T46n1928_001:0707c23": "成之意。故今十門從染淨不二已去，皆指果",
    "T46n1928_001:0707c24": "後設化之相，悉在初心剎那一念，而必須三",
    "T46n1928_001:0707c25": "觀功成此用方顯，故文云，故須初心而遮而",
    "T46n1928_001:0707c26": "照等。故知能修起教之觀，則能成就應機現",
    "T46n1928_001:0707c27": "通說法之用也。此意稍隱，解者方知。不作此",
    "T46n1928_001:0707c28": "解，則《止觀》裂網旨歸之文，《記》中自行之釋，及",
    "T46n1928_001:0707c29": "今相成之語，如何銷之？若云但修十乘果用",
    "T46n1928_001:0708a01": "自顯者，則合云十乘成今化他能所爾。[0708a01] 三、則",
    "T46n1928_001:0708a02": "彼下，功成識體。故知得此相成之意，則不唐",
    "T46n1928_001:0708a03": "學問、不謾修行，教下所詮妙體可識。[0708a03] 四、故更",
    "T46n1928_001:0708a04": "下，結示立名使詮旨斯顯四：[0708a04] 初、立門所由。如",
    "T46n1928_001:0708a05": "文。[0708a05] 二、何者下，出門名義。理事三千本皆融即，",
    "T46n1928_001:0708a06": "實機未熟權化宜施，佛須物情分隔而說，故",
    "T46n1928_001:0708a07": "云不二而二，半滿諸法暫有差殊，權化若成",
    "T46n1928_001:0708a08": "實理須顯，佛隨自意開會而談，故云二而不",
    "T46n1928_001:0708a09": "二。境等十法即是所通，既約教部判後開之",
    "T46n1928_001:0708a10": "俱圓俱妙，故能通門宜名不二。[0708a10] 三、各自高深。",
    "T46n1928_001:0708a11": "一家所判，法門名義無間高下，己他無不理",
    "T46n1928_001:0708a12": "性本具，全性起修分顯究盡，故今十門一一",
    "T46n1928_001:0708a13": "如是，皆為觀體，其義更明。然事異故六、理一",
    "T46n1928_001:0708a14": "故即，此宗學者誰不言之，而的當者無幾。應",
    "T46n1928_001:0708a15": "知圓家明理已具三千，而皆性不可變，約事",
    "T46n1928_001:0708a16": "乃論迷解、真似、因果有殊。故下文云，三千在",
    "T46n1928_001:0708a17": "理同名無明，三千果成咸稱常樂(約事明六)，三千無",
    "T46n1928_001:0708a18": "改無明即明，三千並常俱體俱用(約理明即)。若見斯",
    "T46n1928_001:0708a19": "旨，稍可持論。[0708a19] 四、直彰宗趣。如文。",
    "T46n1928_001:0708a20": "[0708a20] 二、一者下，第二列門解釋二：[0708a20] 初、列門對妙二：",
    "T46n1928_001:0708a21": "[0708a21] 初、列門。可見。[0708a21] 二、是中下，對妙。七科之境不出",
    "T46n1928_001:0708a22": "色心，此二不二則諸境皆妙，故云第一從境",
    "T46n1928_001:0708a23": "立名。智、行二法正論修相，儻二境不融、修性",
    "T46n1928_001:0708a24": "有異，則不成妙，故二三從智行立名。位多在",
    "T46n1928_001:0708a25": "相、三法唯果，若了始終理一，此二皆妙，故",
    "T46n1928_001:0708a26": "第四從位法立名。通應二事果後利他，既是",
    "T46n1928_001:0708a27": "淨用依正必融，縱是他機亦同自體，此之妙",
    "T46n1928_001:0708a28": "事在今染心，能如是觀妙用方顯，故五六七",
    "T46n1928_001:0708a29": "從感應、神通立名。三業是能說之人，權實是",
    "T46n1928_001:0708b01": "所說之法，此二若融說法方妙，故八九從說",
    "T46n1928_001:0708b02": "法立名。眷屬是三草二木，利益由法雨所滋，",
    "T46n1928_001:0708b03": "若知本一地雨則權實益等，故第十從眷屬",
    "T46n1928_001:0708b04": "利益立名。立此十門，意成十妙解行故也。",
    "T46n1928_001:0708b05": "[0708b05] 二、一色下，釋門旨趣十段：[0708b05] 初、色心不二門三：",
    "T46n1928_001:0708b06": "[0708b06] 初、標一切諸法無非妙境。本文七科亦且從",
    "T46n1928_001:0708b07": "要，七科尚廣妙旨難彰，今以色心二法收盡，",
    "T46n1928_001:0708b08": "故大論云：「一切世間中，唯有名與色，若欲如",
    "T46n1928_001:0708b09": "實說，但當觀名色。」此二不二諸法皆妙，故今",
    "T46n1928_001:0708b10": "攝別入總，特指心法明乎不二，以此為門則",
    "T46n1928_001:0708b11": "解行易入也。[0708b11] 二、且十下，釋中又二：[0708b11] 初、約諸境",
    "T46n1928_001:0708b12": "明總別二：[0708b12] 初、雙標。總在一念者，若論諸法互",
    "T46n1928_001:0708b13": "攝，隨舉一法皆得為總，即三無差別也。今為",
    "T46n1928_001:0708b14": "易成觀故，故指一念心法為總。然此總別不",
    "T46n1928_001:0708b15": "可分對理事，應知理具三千、事用三千各有",
    "T46n1928_001:0708b16": "總別，此兩相即方稱妙境。[0708b16] 二、何者下，雙示二：",
    "T46n1928_001:0708b17": "[0708b17] 初、別。十如中，相可別故屬色；性據內故屬心；",
    "T46n1928_001:0708b18": "《觀音玄義》指心為體，而諸文中雙取色心；力、",
    "T46n1928_001:0708b19": "作單不能運；緣或指愛或指具度，既存兩說",
    "T46n1928_001:0708b20": "義必雙兼，若云業為因者，則似兼色，今從習",
    "T46n1928_001:0708b21": "邊故因果皆心；五陰皆報則須兼心，今從受",
    "T46n1928_001:0708b22": "身約色義彊；本末究竟文雖不對，既論三等，",
    "T46n1928_001:0708b23": "同後三諦，因緣中現未七支皆須雙具，識、名",
    "T46n1928_001:0708b24": "雖獨必含中陰故亦兩兼，行、有是業不可遍",
    "T46n1928_001:0708b25": "屬，無明、愛、取唯心可知。諸諦中，苦同七支、集",
    "T46n1928_001:0708b26": "既兼業、道亦含戒，皆具色心，俗論諸法兼二",
    "T46n1928_001:0708b27": "可知。滅及真中一實無諦，體唯是理無相可",
    "T46n1928_001:0708b28": "表，並心證故故不兼色。然上所對不可永殊，",
    "T46n1928_001:0708b29": "欲成別義故且從彊。[0708b29] 二、既知下，次總。前約諸",
    "T46n1928_001:0708c01": "法不失自體為別，今明諸法同趣剎那為總，",
    "T46n1928_001:0708c02": "終日不失終日同趣，性具諸法總別相收，緣",
    "T46n1928_001:0708c03": "起諸法總別亦爾，非謂約事論別、以理為總。",
    "T46n1928_001:0708c04": "又復應知，若事若理，皆以事中一念為總，以",
    "T46n1928_001:0708c05": "眾生在事未悟理故，以依陰心顯妙理故。[0708c05] 問：",
    "T46n1928_001:0708c06": "「他云，一念即一性也，一念靈知性體常寂，",
    "T46n1928_001:0708c07": "又云，性即一念，謂心性靈寂，性即法身，靈",
    "T46n1928_001:0708c08": "即般若，寂即解脫。又云，一念真知妙體。",
    "T46n1928_001:0708c09": "又云，並我一念清淨靈知。據此等文，乃直",
    "T46n1928_001:0708c10": "指文中一念，名真淨靈知，是約理解。今云",
    "T46n1928_001:0708c11": "屬事，是陰入法。與他所指，賒切如何？」[0708c11] 答：「此師",
    "T46n1928_001:0708c12": "秖因將此一念約理釋之，致與一家文義相",
    "T46n1928_001:0708c13": "違。且違文者，一、違玄文。彼判心法定在因、佛",
    "T46n1928_001:0708c14": "法定在果，眾生法一往通因果，二往則局因。",
    "T46n1928_001:0708c15": "他執心法是真性，故乃自立云，心非因果。又",
    "T46n1928_001:0708c16": "礙定在因句，復自立云，約能造諸法故判為",
    "T46n1928_001:0708c17": "因，佛定在果者，乃由研修覺了究盡為果。今",
    "T46n1928_001:0708c18": "問：既將因果分判法相，何得因果&#x5374;不相對？",
    "T46n1928_001:0708c19": "果若從覺，因須指迷，何得自立理能造事而",
    "T46n1928_001:0708c20": "為因邪？既不相對，何名分判？又違《華嚴》心造",
    "T46n1928_001:0708c21": "之義，彼經如來林菩薩說偈云：『心如工畫師，",
    "T46n1928_001:0708c22": "造種種五陰，一切世間中，無法而不造。如心",
    "T46n1928_001:0708c23": "佛亦爾，如佛眾生然，心佛及眾生，是三無差",
    "T46n1928_001:0708c24": "別。』《輔行》釋云，心造有二種，一者約理，造即是",
    "T46n1928_001:0708c25": "具，二者約事，即三世變。造等心法既有二造，",
    "T46n1928_001:0708c26": "經以心例於佛，復以佛例於生，故云『如心佛",
    "T46n1928_001:0708c27": "亦爾，如佛眾生然』，是則三法各具二造方無",
    "T46n1928_001:0708c28": "差別，故荊谿云，不解今文如何銷偈『心造一",
    "T46n1928_001:0708c29": "切三無差別』？何忽獨云心造諸法得名因邪？",
    "T46n1928_001:0708c30": "據他所釋，心法是理，唯論能具能造，生佛是",
    "T46n1928_001:0709a01": "事，唯有所具所造，則心造之義尚虧，無差之",
    "T46n1928_001:0709a02": "文永失矣。又若約能造釋因，則三法皆定在",
    "T46n1928_001:0709a03": "因，以皆有二造故。此文應今家立義綱格，若",
    "T46n1928_001:0709a04": "迷此者，一家教旨皆翻倒也，焉將此解定教",
    "T46n1928_001:0709a05": "文之欠剩邪！[0709a05] 「二、違《大意》及《金剛錍》。他自引",
    "T46n1928_001:0709a06": "云，隨緣不變名性，不變隨緣名心。引畢乃云，",
    "T46n1928_001:0709a07": "今言心即真如不變性也。今恐他不許荊谿立",
    "T46n1928_001:0709a08": "義。何者？既云不變隨緣名心，顯是即理之事，",
    "T46n1928_001:0709a09": "那得直作理釋？若云，雖隨緣邊屬事，事即理",
    "T46n1928_001:0709a10": "故，故指心為不變性者。佛法生法豈不即邪？",
    "T46n1928_001:0709a11": "若皆即理，何獨指心名不變性？故《金錍》云：『真",
    "T46n1928_001:0709a12": "如是萬法，由隨緣故，萬法是真如，由不變故。』",
    "T46n1928_001:0709a13": "故知若約萬法即理，則生佛、依正俱理，皆不",
    "T46n1928_001:0709a14": "變故，何獨心是理邪？若據眾生在事，則內外",
    "T46n1928_001:0709a15": "色心俱事，皆隨緣故，何獨心非事邪？他云，生",
    "T46n1928_001:0709a16": "佛是因果，法心非因果。驗他直指心法名理，",
    "T46n1928_001:0709a17": "非指事即理，生佛二事會歸心故方云即理，",
    "T46n1928_001:0709a18": "亦非當處即具三千。是知他師雖引唯色之",
    "T46n1928_001:0709a19": "言，亦秖曲成唯真心爾。況復觀心自具二種，",
    "T46n1928_001:0709a20": "即唯識觀及實相觀，因何纔見言心便云是",
    "T46n1928_001:0709a21": "理？又實相觀雖觀理具，非清淨理，乃即事之",
    "T46n1928_001:0709a22": "理也，以依陰等顯故。」[0709a22] 問：「若爾，二觀皆依事，如",
    "T46n1928_001:0709a23": "何分邪？」[0709a23] 答：「實相觀者，即於識心體其本寂，三",
    "T46n1928_001:0709a24": "千宛然即空假中。唯識觀者，照於起心變造",
    "T46n1928_001:0709a25": "十界即空假中。故《義例》云，夫觀心法有理有",
    "T46n1928_001:0709a26": "事，從理則唯達法性更無餘途，從事則專照",
    "T46n1928_001:0709a27": "起心四性叵得，亦名本末相映事理不二。又",
    "T46n1928_001:0709a28": "應知，觀於內心二觀既爾，觀於外境二觀亦然，",
    "T46n1928_001:0709a29": "此皆《止觀》及《輔行》文意，非從臆說。他云，真心",
    "T46n1928_001:0709b01": "具三千法，乃指真如名不思議境，非指陰入",
    "T46n1928_001:0709b02": "也。《金錍》云『旁遮偏指清淨真如』，那得持偏指",
    "T46n1928_001:0709b03": "邪？又云，夫唯心之心豈唯真如心邪？須知",
    "T46n1928_001:0709b04": "煩惱心遍。第一記云，專緣理性而破九界，是",
    "T46n1928_001:0709b05": "別教義。那得句句唯於真心？又此標一念乃",
    "T46n1928_001:0709b06": "作一性真如釋之，後文多就剎那明具三千，",
    "T46n1928_001:0709b07": "亦作真如釋邪？」[0709b07] 問：「《永嘉集》既用今家觀法，彼",
    "T46n1928_001:0709b08": "奢摩他云，一念即靈知自性，他立正合於彼，",
    "T46n1928_001:0709b09": "何謂不然？」[0709b09] 答：「彼文先於根塵體其本寂，作功",
    "T46n1928_001:0709b10": "不已，知滅對遺，靈知一念方得現前。故知彼",
    "T46n1928_001:0709b11": "之一念，全由妙止所顯。不爾，何故五念息已",
    "T46n1928_001:0709b12": "一念現前？秖如五念何由得息，那得將彼相",
    "T46n1928_001:0709b13": "應一念類今剎那念邪？況奢摩他別用妙止",
    "T46n1928_001:0709b14": "安心，毘&#x9262;舍那別用妙觀安心，優畢叉方乃",
    "T46n1928_001:0709b15": "總用止觀，故出觀體中一念，正是今之陰識",
    "T46n1928_001:0709b16": "一念也。何者？彼文序中先會定慧同宗，法爾",
    "T46n1928_001:0709b17": "中乃云故即心為道，可謂尋流得源矣。故出",
    "T46n1928_001:0709b18": "觀體云，秖知一念即空不空、非空非不空。言秖",
    "T46n1928_001:0709b19": "知者，乃即體(止也)了(觀也)理，今剎那是三諦理，",
    "T46n1928_001:0709b20": "不須專亡根境顯其靈知，亦不須深推緣生求",
    "T46n1928_001:0709b21": "其空寂，故云秖知，此乃即心為道也。若奢摩",
    "T46n1928_001:0709b22": "他觀成，顯出自性一念，何用更修三觀？」[0709b22] 問：「彼",
    "T46n1928_001:0709b23": "云，若於相應一念起五陰者，仍以二空破之，",
    "T46n1928_001:0709b24": "那云不更修觀？」[0709b24] 答：「於真知起陰、以觀破之，不",
    "T46n1928_001:0709b25": "起陰者何用觀之？彼二空觀乃是觀陰，非觀",
    "T46n1928_001:0709b26": "真知。故知解一千從、迷一萬惑。若欲廣引教",
    "T46n1928_001:0709b27": "文驗其相違，不可令盡，書倦且止。」[0709b27] 二、違義者。",
    "T46n1928_001:0709b28": "[0709b28] 問：「據上所引眾教，雖見相違，且如立此十門，",
    "T46n1928_001:0709b29": "欲通妙理亡於名相，若一念屬事，豈但通事，",
    "T46n1928_001:0709c01": "將不違作者意乎？」[0709c01] 答：「立門近要則妙理可通，",
    "T46n1928_001:0709c02": "若敻指真如，初心如何造趣？依何起觀邪？今",
    "T46n1928_001:0709c03": "立根塵一剎那心，本具三千即空假中，稱此",
    "T46n1928_001:0709c04": "觀之，即能成就十種妙法，豈但解知而已！如",
    "T46n1928_001:0709c05": "此方稱作者之意。若也偏指清淨真如、偏唯",
    "T46n1928_001:0709c06": "真心，則杜初心入路，但滋名相之境。故第一",
    "T46n1928_001:0709c07": "記云，本雖久遠，圓頓雖實，第一義雖理，望觀",
    "T46n1928_001:0709c08": "屬事。他謂圓談法性便是觀心，為害非少。今",
    "T46n1928_001:0709c09": "問：一念真知為已顯悟？為現在迷？若已顯悟，",
    "T46n1928_001:0709c10": "不須修觀，十乘觀法將何用邪？若現在迷，全",
    "T46n1928_001:0709c11": "體是陰。故《金錍》云，諸佛悟理，眾生在事。既其",
    "T46n1928_001:0709c12": "在事，何名真淨？然誰不知全體是清，其奈濁",
    "T46n1928_001:0709c13": "成本有！應知觀心大似澄水，若水已清何須",
    "T46n1928_001:0709c14": "更澄，若水未清須澄濁水。故《輔行》釋以識心",
    "T46n1928_001:0709c15": "為妙境云，今文妙觀觀之令成妙境，境方稱",
    "T46n1928_001:0709c16": "理。又解安於世諦云，以止觀安故，世諦方",
    "T46n1928_001:0709c17": "成不思議境。故知心雖本妙，觀未成時且名",
    "T46n1928_001:0709c18": "陰、入，為成妙故用觀體之。若撥棄陰心，自觀",
    "T46n1928_001:0709c19": "真性，正當偏指清淨真如之責，復招緣理斷",
    "T46n1928_001:0709c20": "九之譏。且如今欲觀心，為今剎那便具三千，",
    "T46n1928_001:0709c21": "為須真如體顯方具三千；若即剎那，何不便",
    "T46n1928_001:0709c22": "名陰心為於妙境，而須立真心邪？又大師親",
    "T46n1928_001:0709c23": "令觀於陰等諸境，及觀一念無明之心，何違",
    "T46n1928_001:0709c24": "教邪？應是宗師立名詮法未的，故自別立邪！",
    "T46n1928_001:0709c25": "又若謂此中一念不同止觀所觀陰等諸心",
    "T46n1928_001:0709c26": "者，此之十門因何重述？觀法大體、觀行可識，",
    "T46n1928_001:0709c27": "斯言謾設也。又中諦一實別判屬心，與總真",
    "T46n1928_001:0709c28": "心如何揀邪？心性二字不異而異，既言不變",
    "T46n1928_001:0709c29": "隨緣名心，即理之事也，隨緣不變名性，即事",
    "T46n1928_001:0710a01": "之理也，今欲於事顯理，故雙舉之，例此合云",
    "T46n1928_001:0710a02": "不變隨緣名佛，隨緣不變名性，生性亦然。應",
    "T46n1928_001:0710a03": "知三法俱事俱理，不同他解心則約理為通、",
    "T46n1928_001:0710a04": "生佛約事為別，此乃他家解心佛眾生之義。",
    "T46n1928_001:0710a05": "不深本教，濫用他宗，妨害既多，旨趣安在？」[0710a05] 一",
    "T46n1928_001:0710a06": "性等者，性雖是一而無定一之性，故使三千",
    "T46n1928_001:0710a07": "色心相相宛爾，此則從無住本立一切法，應",
    "T46n1928_001:0710a08": "知若理若事皆有此義。故第七記釋此文云，",
    "T46n1928_001:0710a09": "理則性德緣了，事則修德三因，迷則三道流",
    "T46n1928_001:0710a10": "轉，悟則果中勝用，如此四重，並由迷中實相",
    "T46n1928_001:0710a11": "而立。今釋曰，迷中實相即無住本，乃今文一",
    "T46n1928_001:0710a12": "性無性也，上之四重即立一切法，乃今文三",
    "T46n1928_001:0710a13": "千宛然也。第一重既以性德緣了為一切法，",
    "T46n1928_001:0710a14": "須以正因為無住本，餘之三重既將逆順二",
    "T46n1928_001:0710a15": "修為一切法，必以性德三因為無住本，此即",
    "T46n1928_001:0710a16": "理事兩重總別也。[0710a16] 問：「既以迷中實相為一性，",
    "T46n1928_001:0710a17": "對三千為別，正當以理為總，何苦破他？」[0710a17] 答：「以",
    "T46n1928_001:0710a18": "三千法同一性故，隨緣為萬法時，趣舉一法",
    "T46n1928_001:0710a19": "總攝一切也。眾生無始全體在迷，若唯論真",
    "T46n1928_001:0710a20": "性為總，何能事事具攝諸法？而專舉一念者，",
    "T46n1928_001:0710a21": "別從近要立觀慧之境也。若示一念總攝諸",
    "T46n1928_001:0710a22": "法，則顯諸法同一真性。故《釋籤》云，俗即百界",
    "T46n1928_001:0710a23": "千如，真則同居一念。須知同一性故，方能同",
    "T46n1928_001:0710a24": "居一念，故以同居一念用顯同一真性，非謂",
    "T46n1928_001:0710a25": "便將一念名為真諦，豈同居一塵非真諦邪？",
    "T46n1928_001:0710a26": "今文以一性為總，前後文以一念為總，蓋理",
    "T46n1928_001:0710a27": "事相顯也。此之二句，正出攝別入總之所以",
    "T46n1928_001:0710a28": "也，由一性無性立理事三千故，故兩重三千",
    "T46n1928_001:0710a29": "同居一念也，豈同他釋直以一念名真性邪？」",
    "T46n1928_001:0710b01": "[0710b01] 二、當知下，就理事明諦境二：[0710b01] 初、約理事明三",
    "T46n1928_001:0710b02": "諦二：[0710b02] 初、明理事心之色心者，即事明理具也。",
    "T46n1928_001:0710b03": "初言心者，趣舉剎那也。之者，語助也。色心者，",
    "T46n1928_001:0710b04": "性德三千也。圓家明性既非但理，乃具三千",
    "T46n1928_001:0710b05": "之性也，此性圓融遍入同居剎那心中，此心",
    "T46n1928_001:0710b06": "之色心乃秖心是三千色心，如物之八相更無",
    "T46n1928_001:0710b07": "前後，即同《止觀》心具之義，亦向心性之義。三",
    "T46n1928_001:0710b08": "千色心一不可改，故名為性，此一句約理明",
    "T46n1928_001:0710b09": "總別，本具三千為別，剎那一念為總，以三千",
    "T46n1928_001:0710b10": "同一性故，故總在一念也。即心名變等者，即",
    "T46n1928_001:0710b11": "上具三千之心，隨染淨緣不變而變、非造而",
    "T46n1928_001:0710b12": "造，能成修中三千事相，變雖兼別、造雖通四，",
    "T46n1928_001:0710b13": "今即具心名變、此變名造，則唯屬圓不通三",
    "T46n1928_001:0710b14": "教。此二句則事中總別，變造三千為別，剎那",
    "T46n1928_001:0710b15": "一念為總，亦以三千同一性故，故咸趣一念",
    "T46n1928_001:0710b16": "也。造謂體用者，指上變造即全體起用，故因",
    "T46n1928_001:0710b17": "前心具色心隨緣變造，修中色心乃以性中",
    "T46n1928_001:0710b18": "三千為體，修起三千為用，則全理體起於事",
    "T46n1928_001:0710b19": "用，方是圓教隨緣之義。故《輔行》云，心造有二",
    "T46n1928_001:0710b20": "種：一者約理，造即是具；二者約事，乃明三世",
    "T46n1928_001:0710b21": "凡聖變造。即結云，皆由理具方有事用。此文",
    "T46n1928_001:0710b22": "還合彼不？[0710b22] 問：「變名本出《楞伽》，彼云『不思議熏",
    "T46n1928_001:0710b23": "不思議變故』。造名本出《華嚴》，彼云『造種種五",
    "T46n1928_001:0710b24": "陰』。故《華嚴》唯有二教，《楞伽》合具四教，何故《金",
    "T46n1928_001:0710b25": "錍》云『變義唯二，造通於四』？」[0710b25] 答：「部中具教多少。",
    "T46n1928_001:0710b26": "雖爾，今約字義通局不同。何者？大凡云變，多約",
    "T46n1928_001:0710b27": "當體改轉得名，故變名則局。若論造者，乃",
    "T46n1928_001:0710b28": "有轉變之造，亦有構集之造，故造名則通。別、",
    "T46n1928_001:0710b29": "圓皆有中實之性，是故二教指變為造，藏、通",
    "T46n1928_001:0710c01": "既無中實之體，但明業惑構造諸法，不云變",
    "T46n1928_001:0710c02": "也。大乘唯心小乘由心，故云變則唯二、造則",
    "T46n1928_001:0710c03": "通四。」[0710c03] 問：「他云造謂體同，及改此文二十來字，",
    "T46n1928_001:0710c04": "而云收得舊本，又云勘契多同。今何違舊？」[0710c04] 答：",
    "T46n1928_001:0710c05": "「舊本諸文全無錯邪？應是荊溪親書本邪？又",
    "T46n1928_001:0710c06": "多本同者，止如杭州十藏中台教，頃曾略讀",
    "T46n1928_001:0710c07": "錯字不少，豈非初將一本寫之，一本或錯十",
    "T46n1928_001:0710c08": "處皆訛。又云，日本傳來別行十門，題云國清",
    "T46n1928_001:0710c09": "止觀和尚錄出，亦云體同等者。未審止觀和",
    "T46n1928_001:0710c10": "尚又是誰邪？此人深諳一家教不？始錄之本",
    "T46n1928_001:0710c11": "全不錯不？豈以先死之人遵之為古，所立之",
    "T46n1928_001:0710c12": "事皆可依邪？如乾淑所錄邃和尚止觀中異",
    "T46n1928_001:0710c13": "義，乃以三界為無漏總中之三，可盡遵不？況",
    "T46n1928_001:0710c14": "諸異義特違《輔行》，自立己見，故皆云《記》文易",
    "T46n1928_001:0710c15": "見。和尚云云，此師又稱第七祖，故知止觀和",
    "T46n1928_001:0710c16": "尚多是此師，若其是者則全不可依，既暗荊",
    "T46n1928_001:0710c17": "谿深旨必有改易也。又日本教乘脫誤亦多，",
    "T46n1928_001:0710c18": "唯有別行十不二門，則全同他所定之本，他",
    "T46n1928_001:0710c19": "既曾附《示珠指》，往於彼國必是依之勘寫爾。",
    "T46n1928_001:0710c20": "設是舊本，須將義勘莫可專文。」[0710c20] 問：「文縱難定，",
    "T46n1928_001:0710c21": "義復相違。何者？此文攝別入總，合云變造體",
    "T46n1928_001:0710c22": "同。若云從體起用，還是開總出別。既失不二",
    "T46n1928_001:0710c23": "之義，便無開會之功也。」[0710c23] 答：「若得前之總別意",
    "T46n1928_001:0710c24": "者，則自不執舊訛文也。豈理體唯總，事用唯",
    "T46n1928_001:0710c25": "別？如常坐中修實相觀，既云唯觀理具，文中",
    "T46n1928_001:0710c26": "廣辨三千，還有總別不？若無者，那云一心",
    "T46n1928_001:0710c27": "具三千邪？隨自意中修唯識觀，觀於起心即",
    "T46n1928_001:0710c28": "約變造事用而說，還有總別不？若無，那云一",
    "T46n1928_001:0710c29": "切法趣檀等？那云觀一念善惡心起十界邪？",
    "T46n1928_001:0711a01": "豈隨自意三昧非不二開會觀邪？應知立茲",
    "T46n1928_001:0711a02": "體用，欲於理體及以事用皆明三諦事用。苦",
    "T46n1928_001:0711a03": "即空假中，還成不二圓妙不？既於理事兩重",
    "T46n1928_001:0711a04": "總別皆顯絕妙，那將攝別入總而為難邪？又",
    "T46n1928_001:0711a05": "夫開顯乃示法法皆妙，若知即具而變用，豈",
    "T46n1928_001:0711a06": "不妙邪？」[0711a06] 問：「他云，之猶往也，即全真心往趣色",
    "T46n1928_001:0711a07": "心則全理作事。此義如何？」[0711a07] 答：「非唯銷文不婉，",
    "T46n1928_001:0711a08": "抑亦立理全乖。何者？心不往時遂不具色心",
    "T46n1928_001:0711a09": "邪？又與心變義同，正招從心生法之過。況直",
    "T46n1928_001:0711a10": "云心是真理者，朗乖《金錍》釋心，既云不變隨",
    "T46n1928_001:0711a11": "緣名心，何得直云真理？又造謂體用，方順文",
    "T46n1928_001:0711a12": "勢。如何以同釋造？」[0711a12] 問：「若真心往作色心，有從",
    "T46n1928_001:0711a13": "心生法之過者，文云即心名變，亦有此過邪？」",
    "T46n1928_001:0711a14": "[0711a14] 答：「不明剎那具德，唯執真心變作，灼然須招",
    "T46n1928_001:0711a15": "斯過。今先明心具色心，方論隨緣變造，乃是",
    "T46n1928_001:0711a16": "全性起修，作而無作何過之有？」[0711a16] 問：「即心名變，",
    "T46n1928_001:0711a17": "此心為理事邪？若理者，上約隨緣名心；若事",
    "T46n1928_001:0711a18": "者，乃成事作於事。那言全理起事？」[0711a18] 答：「《止觀》指",
    "T46n1928_001:0711a19": "陰入心能造一切，而云全理成事者，蓋由此",
    "T46n1928_001:0711a20": "心本具三千方能變造。既云心之色心，已顯",
    "T46n1928_001:0711a21": "此心本具三千，今即此心變造，乃是約具名",
    "T46n1928_001:0711a22": "變。既非但理變造，自異別教也。」[0711a22] 二、是則下，結",
    "T46n1928_001:0711a23": "成三諦者，上之事理三千，皆以剎那心法為",
    "T46n1928_001:0711a24": "總，心空故理事諸法皆空，即非色非心也；心",
    "T46n1928_001:0711a25": "假故理事諸法皆假，即而色而心也；心中故",
    "T46n1928_001:0711a26": "理事諸法皆中，即唯色唯心也。故《輔行》云：「並",
    "T46n1928_001:0711a27": "由理具方有事用，今欲修觀但觀理具，俱破",
    "T46n1928_001:0711a28": "俱立俱是法界，任運攝得權實所現。」言良",
    "T46n1928_001:0711a29": "由於此者，即由心之色心故(理也)、即心名變故(事也)、",
    "T46n1928_001:0711b01": "全體起用故(理事合也)，方能一空一切空，一假一",
    "T46n1928_001:0711b02": "切假，一中一切中也。他解此文，分擘對當大",
    "T46n1928_001:0711b03": "義全失，仍不許對三諦，而云此中未論修觀",
    "T46n1928_001:0711b04": "故。設未修觀，立諦何妨？況此色心本是諦境。",
    "T46n1928_001:0711b05": "更有人互對三諦云得圓意，蓋不足言也。[0711b05] 二、",
    "T46n1928_001:0711b06": "故知下，會生佛居一念。己生佛者，心法三千，",
    "T46n1928_001:0711b07": "他生佛者，佛法、眾生法並名為他，各具三千，",
    "T46n1928_001:0711b08": "三千不出生佛也。以理攝事同趣我心，蓋心",
    "T46n1928_001:0711b09": "之具故、即心變故、全體用故，故識一念即能",
    "T46n1928_001:0711b10": "遍見也。[0711b10] 三、故彼下，結不二。可見。他云，此本多",
    "T46n1928_001:0711b11": "一差字。存略無妨，不須苦諍。[0711b11] 二、內外不二門，",
    "T46n1928_001:0711b12": "又三：[0711b12] 初、標。正約三法立內外境也。眾生諸佛",
    "T46n1928_001:0711b13": "及以依報名為外境，自己心法名為內境，故",
    "T46n1928_001:0711b14": "《觀音玄義》立所觀境有二，所謂自他。他者謂",
    "T46n1928_001:0711b15": "眾生佛，自者即心而具，乃引《華嚴》心如工畫",
    "T46n1928_001:0711b16": "師等為證。有人立佛界為內、九界為外，乃引",
    "T46n1928_001:0711b17": "此經，或說己事、或說他事證之，而不知彼明",
    "T46n1928_001:0711b18": "果後垂&#x8FF9;，乃以佛界為己、九界為他。今論初",
    "T46n1928_001:0711b19": "心觀所依境，既未成佛，安用佛為己邪？據觀",
    "T46n1928_001:0711b20": "音玄方為允愜。[0711b20] 問：「前引大部，揀於佛法太高、",
    "T46n1928_001:0711b21": "眾生太廣，今何取之？」[0711b21] 答：「辨其難易故且揀之，",
    "T46n1928_001:0711b22": "若論機入不同故須雙列，復為顯其妙義必須",
    "T46n1928_001:0711b23": "內外互融，隨觀一境皆能遍攝故名不二，此",
    "T46n1928_001:0711b24": "之不二悉得稱門。泛論雖爾，一家觀法多用",
    "T46n1928_001:0711b25": "內心妙義為門也。」[0711b25] 二、凡所下，依門釋二：[0711b25] 初、明",
    "T46n1928_001:0711b26": "內外境觀二：[0711b26] 初、標示者，大小乘中所明觀法，",
    "T46n1928_001:0711b27": "二境收盡故云不出，今非偏小也。[0711b27] 二、外謂下，",
    "T46n1928_001:0711b28": "釋相二：[0711b28] 初、明外境觀相。言託者依也。彼者，既",
    "T46n1928_001:0711b29": "以內心為自，乃指依報及生佛色心為彼，此",
    "T46n1928_001:0711c01": "乃正立外境。即空假中去，即是妙觀及觀成",
    "T46n1928_001:0711c02": "相，於依等四隨託一境，皆以圓融三觀觀之，",
    "T46n1928_001:0711c03": "此觀既妙故令陰入染體泯淨。即前依正等，",
    "T46n1928_001:0711c04": "全為妙體一實圓理，故云體絕及一實等，所",
    "T46n1928_001:0711c05": "觀陰境既絕，能觀妙觀亦寂，則病去藥亡、能",
    "T46n1928_001:0711c06": "所雙絕，故云無空假中。於雙絕之處融妙",
    "T46n1928_001:0711c07": "三千一時顯現，豁然同皆真淨，法法皆實故",
    "T46n1928_001:0711c08": "真，皆非染礙故淨，故云宛然等。如是則一切",
    "T46n1928_001:0711c09": "眾生皆毘盧體，一切國土悉常寂光，有何定",
    "T46n1928_001:0711c10": "法名三五七九及淨穢邪？故云無復至差品",
    "T46n1928_001:0711c11": "也。而彼彼三千圓融互入，猶因陀羅網終自",
    "T46n1928_001:0711c12": "炳然，即是外觀功成之相。觀行已上至于妙",
    "T46n1928_001:0711c13": "覺，節節無非如此顯發。不爾，安云發心畢竟",
    "T46n1928_001:0711c14": "二不別邪？[0711c14] 問：「他云，舊本無兩假字，唯云即空",
    "T46n1928_001:0711c15": "即中，空中妙故，而云以空中亡彼依正之假，",
    "T46n1928_001:0711c16": "此本何得妄加邪？」[0711c16] 答：「雖欲依於舊本，其如義",
    "T46n1928_001:0711c17": "理殘缺，必是往時讀者不諳境觀，故妄有改",
    "T46n1928_001:0711c18": "削矣。且文標所觀境有內外，豈以依正色心",
    "T46n1928_001:0711c19": "陰入之境而為假觀邪？遍尋荊谿之意，必不",
    "T46n1928_001:0711c20": "闕此一觀。何者？如《止觀》破思假文中云『因緣",
    "T46n1928_001:0711c21": "生法即空即中』，《輔行》云，且以法性空中對幻",
    "T46n1928_001:0711c22": "假說其實，幻假即不思議假。既云且以，知非",
    "T46n1928_001:0711c23": "盡理；須即妙假，故云其實。文中不云即假，尚",
    "T46n1928_001:0711c24": "欲據義加之，豈自著述而特略之？況彼云，因",
    "T46n1928_001:0711c25": "緣生法方有幻假之義，今直云依正等，且未",
    "T46n1928_001:0711c26": "成幻假，況妙假乎！又第一記中釋十二入各",
    "T46n1928_001:0711c27": "具千如中云，境據假邊，且存其數。空中尚無，",
    "T46n1928_001:0711c28": "其數安在？然必約假以立空中，此雖將境為",
    "T46n1928_001:0711c29": "假，然與今文不同。何者？彼約十二入各具千",
    "T46n1928_001:0712a01": "如為境，即已成不思議假，故非此例。恐未解",
    "T46n1928_001:0712a02": "者以此為據，故粗引之，仍出其意。又上若不",
    "T46n1928_001:0712a03": "立假觀，下何亡之而云無空假中邪？又若更",
    "T46n1928_001:0712a04": "云空中兼上依正俱亡，故云無空假中者，文",
    "T46n1928_001:0712a05": "已自云色心體絕，何繫重乎？若以色心體絕",
    "T46n1928_001:0712a06": "亡所觀陰境，無空假中泯能觀妙觀，則無是",
    "T46n1928_001:0712a07": "過也。又準內體三千即空假中，三千已是妙",
    "T46n1928_001:0712a08": "境猶尚更立三觀，今但云依正等，未結成妙境，",
    "T46n1928_001:0712a09": "那便略慈假觀邪？」[0712a09] 問：「前門心之色心云是三",
    "T46n1928_001:0712a10": "千妙體，今云依正色心，何非妙境？」[0712a10] 答：「上云心",
    "T46n1928_001:0712a11": "之色心，即剎那念本具七科色心，此非妙境",
    "T46n1928_001:0712a12": "更指何邪？今但云依正等，乃是直論外陰入",
    "T46n1928_001:0712a13": "界，故不例上。」[0712a13] 問：「既將佛法眾生法為外境，佛",
    "T46n1928_001:0712a14": "已離陰，何得皆是陰入邪？」[0712a14] 答：「修觀行者外境",
    "T46n1928_001:0712a15": "未亡已來，見有他佛，故《起信論》云『以依轉識",
    "T46n1928_001:0712a16": "故說為境界』，則知過在於我，何關佛邪！然且",
    "T46n1928_001:0712a17": "置所定之文，試論能定之義，還合一家教宗",
    "T46n1928_001:0712a18": "不？秖如他於諭迷顯正決中，指色心門為外",
    "T46n1928_001:0712a19": "境者，豈可內境離色心門邪？又解外觀成相",
    "T46n1928_001:0712a20": "豁同真淨文，云同者似也，乃似其分真即六",
    "T46n1928_001:0712a21": "根淨也，豈外觀功能止齊相似？又解內觀，先",
    "T46n1928_001:0712a22": "了外色心一念無念，謂外境亡，唯內體三千",
    "T46n1928_001:0712a23": "即空假中，謂內體顯，既全不約解行分文，先",
    "T46n1928_001:0712a24": "了之言乃是牒前外觀，內體已下方觀於內，",
    "T46n1928_001:0712a25": "是則六根淨後方修內觀，則識陰十乘初心",
    "T46n1928_001:0712a26": "絕分。又若謂外境亡時內體必顯者，則唯有",
    "T46n1928_001:0712a27": "外觀不須觀內，又成內觀初心後心皆不修",
    "T46n1928_001:0712a28": "也。此等相違，請當宗匠者觀之，還可將此見",
    "T46n1928_001:0712a29": "解定教文之是非乎？或須云終日炳然，有何",
    "T46n1928_001:0712b01": "損益而苦諍之？境觀乖失而全不知，況依",
    "T46n1928_001:0712b02": "正本融、迷情彊隔，觀成情遣且云不見，塵去",
    "T46n1928_001:0712b03": "鑑淨、現像非磨，故云終自炳然。此則自勝於",
    "T46n1928_001:0712b04": "日，他莫知之。」[0712b04] 問：「染淨不二門云，照故三千常",
    "T46n1928_001:0712b05": "具，遮故法爾空中。又云，亡淨穢故以空以中。",
    "T46n1928_001:0712b06": "又《義例》云：『觀此一運即具十界百界千如，即",
    "T46n1928_001:0712b07": "空即中。』此文何須添假字邪？」[0712b07] 答：「因徵彼文，驗",
    "T46n1928_001:0712b08": "知舊本是往人改削。何者？若不解彼之文意，",
    "T46n1928_001:0712b09": "須據彼文除今假字。今人既然，往人亦爾，不",
    "T46n1928_001:0712b10": "足疑也。嗚呼！不解境觀以至於斯。且如染淨",
    "T46n1928_001:0712b11": "門云，故須初心而遮而照，照故三千常具，遮",
    "T46n1928_001:0712b12": "故法爾空中，蓋三觀相成也。既云照故三千",
    "T46n1928_001:0712b13": "常具，照是觀不？三千是妙假不？既不可單修",
    "T46n1928_001:0712b14": "假觀，遂須空中成之，故云遮故法爾空中。因",
    "T46n1928_001:0712b15": "茲遮照，妙用現前，故云遍應無方。既以妙假",
    "T46n1928_001:0712b16": "歷於淨穢，復須空中亡之，故云亡淨穢故以",
    "T46n1928_001:0712b17": "空以中。《義例》照此一運即具十界百界千如",
    "T46n1928_001:0712b18": "者，即於內心唯識之境，用不思議假觀照之，",
    "T46n1928_001:0712b19": "方顯百界千如，仍須遮之，故云即空即中，正",
    "T46n1928_001:0712b20": "是三觀相成；則與染淨門中觀相恰同也。故",
    "T46n1928_001:0712b21": "彼三文有，即是剩；此文無，即是欠。何者？今文",
    "T46n1928_001:0712b22": "標云，凡所觀境不出內外，即云外謂託彼依",
    "T46n1928_001:0712b23": "正色心，既無心具及百界等言，未成妙境，又",
    "T46n1928_001:0712b24": "無觀照之義，因何便云是假觀邪？黨理之者",
    "T46n1928_001:0712b25": "見斯曉諭，更何由執？」[0712b25] 二、所言下，明內境觀相",
    "T46n1928_001:0712b26": "者。先了等者，初心行人欲依內心修觀，先須",
    "T46n1928_001:0712b27": "妙解了達外法唯一念造，此能造念本無念",
    "T46n1928_001:0712b28": "性，能造既無所造安有？外法既虛，唯有內體",
    "T46n1928_001:0712b29": "三千實性，如是解已，方依內心修乎三觀，故",
    "T46n1928_001:0712c01": "內體二字亦事理雙舉。內即內心，隨緣義故，",
    "T46n1928_001:0712c02": "對外立也；體即是性，不變義故，非內外也。故",
    "T46n1928_001:0712c03": "《義例》云：「修觀次第必先內心。」乃至云「又亦",
    "T46n1928_001:0712c04": "亦先了諸法唯心方可觀心。」又彼文云：「唯於",
    "T46n1928_001:0712c05": "萬境觀一心故知」，若無此解，如何知心具足",
    "T46n1928_001:0712c06": "諸法？若不知具但直觀心，何殊藏、通？藏、通何",
    "T46n1928_001:0712c07": "曾不云觀心？縱知心體是中，若不云具，未異",
    "T46n1928_001:0712c08": "別教教道也。故《止觀》先開六科妙解然始正",
    "T46n1928_001:0712c09": "修，觀心之義如是。如何釋云，先修外觀至六",
    "T46n1928_001:0712c10": "根淨方修內觀邪？又此內觀含於唯識、實相",
    "T46n1928_001:0712c11": "兩觀之義，學者尋之。[0712c11] 問：「外觀何不先明解了，而",
    "T46n1928_001:0712c12": "直修三觀邪？」[0712c12] 答：「據義合有，但是文略。何者？若",
    "T46n1928_001:0712c13": "不先了唯色唯香，如何觀外依正等邪？但為",
    "T46n1928_001:0712c14": "外觀攝機須故、為對內故顯不二故，故且並",
    "T46n1928_001:0712c15": "列。今之文意正明內觀，以十門妙理唯指心",
    "T46n1928_001:0712c16": "法，故諸部中皆云觀心。」[0712c16] 二、是則下，明內外融",
    "T46n1928_001:0712c17": "泯二：[0712c17] 初、互融。三法體性各具三千本來相攝，",
    "T46n1928_001:0712c18": "前雖解了心攝一切，今觀稱性包攝灼然，故",
    "T46n1928_001:0712c19": "是則下，先明內心融於外法。既云互攝，生佛",
    "T46n1928_001:0712c20": "亦然，故十方下，次明若生若佛各自遍融。又",
    "T46n1928_001:0712c21": "此性體非謂一性，蓋三千性也。以佛具三千",
    "T46n1928_001:0712c22": "方攝心生，生具三千方融心佛。心具三千，豈",
    "T46n1928_001:0712c23": "隔生佛？若心無佛性，豈能攝佛？佛無生性，何",
    "T46n1928_001:0712c24": "能攝生？故性體無殊之語有誰不知，一切咸",
    "T46n1928_001:0712c25": "遍之言須思深致。他解唯論融外歸內名不",
    "T46n1928_001:0712c26": "二者，一何局哉！一切咸遍，如何銷之？況餘九",
    "T46n1928_001:0712c27": "門皆歸一邊，全傷大體。[0712c27] 二、誰云下，俱泯。既各",
    "T46n1928_001:0712c28": "融即，不可定分，故稱理觀。誰云有二？然內外",
    "T46n1928_001:0712c29": "等三雙但泛舉相對，今皆融泯。亦可云內色",
    "T46n1928_001:0713a01": "心為己，外色心為他，更用己他揀其內外。[0713a01] 三、",
    "T46n1928_001:0713a02": "此即下，結門所從。十門理一莫不相由，今從",
    "T46n1928_001:0713a03": "依境修觀，內外二境皆色心故。此二妙故，內",
    "T46n1928_001:0713a04": "外不二也。"
}