{
    "X67n1299_011:0065b18": "禪林類聚卷第十一",
    "X67n1299_011:0065b20": "住山(開堂附) 庵居 戒律(出家附) 禮拜",
    "X67n1299_011:0065b21": " 參學 省訪",
    "X67n1299_011:0065b22": "住山(開堂附)",
    "X67n1299_011:0065b23": "[0065b23] 青原思禪師令石頭馳書往南嶽讓和尚處。乃云回",
    "X67n1299_011:0065b24": "來與汝&#x922F;斧子住山去。石頭到彼。未通書便問。不慕",
    "X67n1299_011:0065c01": "諸聖。不重己靈時如何。嶽云。子問太高生。何不向下",
    "X67n1299_011:0065c02": "問。頭云。寧可永劫受沈淪。不求諸聖解脫。便回。師問。",
    "X67n1299_011:0065c03": "返何速乎。書達不。頭云。書亦不達。信亦不通。去時蒙",
    "X67n1299_011:0065c04": "許&#x922F;斧子住山。即今便請。師垂一足。頭便禮拜。歸南",
    "X67n1299_011:0065c05": "嶽住山。",
    "X67n1299_011:0065c06": "[0065c06] 玄沙云。大小石頭被大慧靠倒。至今起不得。 翠",
    "X67n1299_011:0065c07": "巖芝云。思和尚垂足。石頭禮拜。要且不得他斧子。",
    "X67n1299_011:0065c08": "且道後來用箇甚麼。 黃龍南云。石頭雖善馳達。",
    "X67n1299_011:0065c09": "不辱宗風。其柰逞俊太過。不知落節。既是落節。回",
    "X67n1299_011:0065c10": "來因甚得斧子。 雪竇顯云。石頭洎擔板過&#x5374;。又",
    "X67n1299_011:0065c11": "云。大小大惠不能據令。",
    "X67n1299_011:0065c12": "[0065c12] 保寧勇頌云。從來祖上作君王。子子孫孫代代昌。",
    "X67n1299_011:0065c13": "文武百僚俱不識。只應金殿有尊堂。 佛印元云。",
    "X67n1299_011:0065c14": "諸聖不求。己靈不重。一問太高。天驚地動。拂袖而",
    "X67n1299_011:0065c15": "回。音書肯開。後茲盤石上。更不過山來 佛國白",
    "X67n1299_011:0065c16": "云。&#x922F;斧持來便住山。斫開南嶽好&#x5CEF;巒。兒孫失利",
    "X67n1299_011:0065c17": "將何用。又被[口*胡]嚧笑魯般。 枯木成云。千里迢迢",
    "X67n1299_011:0065c18": "信不通。歸來何事太&#x6031;&#x6031;。白雲&#x93BB;斷巖前石。掛角",
    "X67n1299_011:0065c19": "羚羊不見蹤。",
    "X67n1299_011:0065c20": "[0065c20] 百丈海禪師。僧問如何是奇特事。師云獨坐大雄&#x5CEF;。",
    "X67n1299_011:0065c21": "僧禮拜。師便打。",
    "X67n1299_011:0065c22": "[0065c22] 應庵華云。大小百丈答話不了。",
    "X67n1299_011:0065c23": "[0065c23] 雪竇顯頌云。祖域交馳天馬駒。化門舒卷不同途。",
    "X67n1299_011:0065c24": "電光石火存機變。堪笑人來捋虎鬚。 白雲端云。",
    "X67n1299_011:0066a01": "大機大用豈&#x8657;然。獨坐雄&#x5CEF;是有權。稍若錯傳王",
    "X67n1299_011:0066a02": "令者。腦門須喫棒三千。 投子青云。巍巍峭&#x9008;出",
    "X67n1299_011:0066a03": "雲霄。頂&#x93BB;&#x6C37;寒勢外遙。坐觀四望煙籠處。一帶青",
    "X67n1299_011:0066a04": "山萬水朝。 保寧勇云。大雄&#x5CEF;頂獨巍巍。直下橫",
    "X67n1299_011:0066a05": "分八字眉。賴得縮頭知進退。未&#x751E;容易敢相虧。",
    "X67n1299_011:0066a06": " 海印信云。雄&#x5CEF;獨坐鎮巍巍。四海&#x8B0C;謠滿路岐。任",
    "X67n1299_011:0066a07": "是通身鋒刃者。到來無不&#x7AEA;降旗。",
    "X67n1299_011:0066a08": "[0066a08] 投子同禪師。僧問和尚住此山有何境界。師云丫角",
    "X67n1299_011:0066a09": "女子白頭絲。",
    "X67n1299_011:0066a10": "[0066a10] 白雲端頌云。丫角女子白頭絲。猛燄堆中雪片飛。",
    "X67n1299_011:0066a11": "一等住山誰可擬。閑雲流水不同歸。 正覺逸云。",
    "X67n1299_011:0066a12": "山家世界別。塵世罕曾聞。只可自怡悅。不堪持贈",
    "X67n1299_011:0066a13": "君。持贈君。還也奇。丫角女子白頭絲。",
    "X67n1299_011:0066a14": "[0066a14] 雲居僧問僧家畢竟如何。師云居山好。僧禮拜。師云",
    "X67n1299_011:0066a15": "你作麼生會。云。僧家畢竟於善惡生死逆順境界。其",
    "X67n1299_011:0066a16": "心如山之不動。師打云。辜負先聖。喪我兒孫。又問傍",
    "X67n1299_011:0066a17": "僧云。你作麼生。僧禮拜云。僧家畢竟眼不&#x89B7;玄黃之",
    "X67n1299_011:0066a18": "色。耳不聽絲竹之聲。師云。辜負先聖。喪我兒孫。",
    "X67n1299_011:0066a19": "[0066a19] 黃龍南云。作麼生道得一句。不辜負先聖喪我兒",
    "X67n1299_011:0066a20": "孫。若人道得。到此青山非道場。若道不得。有寒暑",
    "X67n1299_011:0066a21": "兮促君壽。有鬼神兮&#x59AC;君福。",
    "X67n1299_011:0066a22": "[0066a22] 投子青頌云。突兀嵯峨萬刃橫。四邊無路不通行。",
    "X67n1299_011:0066a23": "自古兩輪光不到。夜深王老入西岑。",
    "X67n1299_011:0066a24": "庵居",
    "X67n1299_011:0066b01": "[0066b01] 南泉願禪師住庵時。一僧到。師乃云。某甲上山作務。",
    "X67n1299_011:0066b02": "請齋時作飯自喫了。&#x5374;送一分來。其僧齋辨自喫了。",
    "X67n1299_011:0066b03": "&#x5374;將家事一時打破。仍就&#x7240;臥。師伺久不來。遂歸。見",
    "X67n1299_011:0066b04": "僧臥。師亦去一邊臥。僧便起去。師住後云。我往前住",
    "X67n1299_011:0066b05": "庵時。有箇&#x5222;利道者來。直至如今不見。",
    "X67n1299_011:0066b06": "[0066b06] 五祖戒云。也是貧兒思舊債。 翠巖芝云。兩箇漢",
    "X67n1299_011:0066b07": "前不至村後不至店。",
    "X67n1299_011:0066b08": "[0066b08] 南堂靜頌云。吹毛&#x5292;利。逆水波清。丈夫志氣。不順",
    "X67n1299_011:0066b09": "人情。君征塞北。我伐西秦。千古萬古。共樂昇平。",
    "X67n1299_011:0066b10": "[0066b10] 趙州諗禪師因到一庵主處問。有麼有麼。主&#x7AEA;起拳",
    "X67n1299_011:0066b11": "頭。師云水淺不是泊船處。便行。又到一庵主處云。有",
    "X67n1299_011:0066b12": "麼有麼。主亦&#x7AEA;起拳頭。師云。能縱能奪。能殺能活。便",
    "X67n1299_011:0066b13": "作禮。",
    "X67n1299_011:0066b14": "[0066b14] 姜山愛云。趙州只見錐頭利。 雲居舜云。趙州當",
    "X67n1299_011:0066b15": "時甚生意氣。雖然如是。要且鼻孔在二庵主手裏。",
    "X67n1299_011:0066b16": " 上方益云。避得風雷。重遭霹靂。 月庵果云。泣",
    "X67n1299_011:0066b17": "露千般草。吟風一樣松。為甚麼肯一不肯一。若向",
    "X67n1299_011:0066b18": "這裏見得。釋迦不先。彌勒不後。坐斷要津。天長地",
    "X67n1299_011:0066b19": "久。苟或未然。月庵老人為諸人下箇註&#x811A;。良久云。",
    "X67n1299_011:0066b20": "若不如是。爭知如是。",
    "X67n1299_011:0066b21": "[0066b21] 文殊道頌云。疋馬單鏘戰祖關。死生只在剎那間。",
    "X67n1299_011:0066b22": "趙州最是難容漢。庵主當頭楔兩拳。 佛&#x8FF9;昱云。",
    "X67n1299_011:0066b23": "問答元來總一般。當頭一著莫瞞頇。將軍自有佳",
    "X67n1299_011:0066b24": "聲在。不得封侯也是閑。 佛性泰云。無星秤子兩",
    "X67n1299_011:0066c01": "頭平。提起應須見得明。若向箇中爭分兩。知渠錯",
    "X67n1299_011:0066c02": "認定盤星。 湛堂準云。趙州老漢少喜多嗔。不會",
    "X67n1299_011:0066c03": "為客勞煩主人。 佛心才云。虎步龍驤&#x5FA7;九垓。會",
    "X67n1299_011:0066c04": "從平地起風雷。等閑喚出庵中主。便見千江水逆",
    "X67n1299_011:0066c05": "流。",
    "X67n1299_011:0066c06": "[0066c06] 龍山禪師住庵。洞山价禪師與密師伯行&#x811A;見溪流",
    "X67n1299_011:0066c07": "菜葉。洞云此中必有修行人。遂往尋。見庵主。師問。此",
    "X67n1299_011:0066c08": "山無路。闍梨向甚麼處來。洞云。無路且置。和尚從何",
    "X67n1299_011:0066c09": "而入。師云我不曾雲水來。洞云和尚住此庵多少時",
    "X67n1299_011:0066c10": "耶。師云春秋不涉。云。和尚先住。此山先住。師云不知。",
    "X67n1299_011:0066c11": "云為甚麼不知。師云我不為人天來。洞又問如何是",
    "X67n1299_011:0066c12": "賓中主。師云長年不出戶。云如何是主中賓。師云青",
    "X67n1299_011:0066c13": "山覆白雲。云賓主相去幾何。師云長江水上波。云賓",
    "X67n1299_011:0066c14": "主相見有何言說。師云清風拂白月。洞又問庵主見",
    "X67n1299_011:0066c15": "箇甚麼道理便住此山。師云。我見兩箇泥牛&#x9B2A;入海。",
    "X67n1299_011:0066c16": "直至如今無消息。復有頌云。三間茅屋從來住。一道",
    "X67n1299_011:0066c17": "神光萬境閑。莫把是非來辯我。浮生穿鑿不相干。遂",
    "X67n1299_011:0066c18": "放火燒&#x5374;。直入後庵。",
    "X67n1299_011:0066c19": "[0066c19] 保寧勇頌云。泥牛入海無消息。天上人間何處&#x8994;。",
    "X67n1299_011:0066c20": "謂言春去秋復來。步步乘騎得渠力。 南堂靜云。",
    "X67n1299_011:0066c21": "撥草瞻風海上遊。海山深處葉隨流。相將行到水",
    "X67n1299_011:0066c22": "窮處。果見厖眉老比丘。這比丘。冷啾啾。清風為線。",
    "X67n1299_011:0066c23": "明月為&#x920E;。一合乾坤作釣舟。孤&#x5CEF;絕頂垂綸坐。不",
    "X67n1299_011:0066c24": "風流處也風流。",
    "X67n1299_011:0067a01": "[0067a01] 俱胝禪師初住庵時。有尼頂笠攜錫至。遶禪&#x7240;三&#x5E00;",
    "X67n1299_011:0067a02": "云。道得即住。師無語。自嘆云。我雖是丈夫。&#x5374;無丈夫",
    "X67n1299_011:0067a03": "之作。欲棄庵&#x5FA7;參。是夜土地報云。庵主不須雲遊。自",
    "X67n1299_011:0067a04": "有知識來為說法。次日果天龍和尚至庵。師舉前話",
    "X67n1299_011:0067a05": "問之。龍&#x7AEA;一指。師忽然大悟。不復他遊。後凡有所問",
    "X67n1299_011:0067a06": "唯&#x7AEA;一指頭。臨終謂眾云。我得天龍一指頭禪。一生",
    "X67n1299_011:0067a07": "受用不盡。乃&#x7AEA;一指而逝。",
    "X67n1299_011:0067a08": "[0067a08] 長慶代眾云。美食不中飽人喫。 玄沙云。我當時",
    "X67n1299_011:0067a09": "若見。拗折指頭。 玄覺云。且道玄沙恁麼道。意作",
    "X67n1299_011:0067a10": "麼生。 雲居錫云。只如玄沙恁麼道。肯伊不肯伊。",
    "X67n1299_011:0067a11": "若肯。何言拗折指頭。若不肯。俱胝過在甚麼處。",
    "X67n1299_011:0067a12": " 曹山云。俱胝承當處鹵莽。只認得一機一境。一種",
    "X67n1299_011:0067a13": "是拍手撫掌。是他西園奇&#x6060;。 玄覺又云。且道俱",
    "X67n1299_011:0067a14": "胝還悟也未。若悟。為甚麼道承當處鹵莽。若不悟。",
    "X67n1299_011:0067a15": "又道用一指頭禪不盡。且道曹山意旨在甚麼處。",
    "X67n1299_011:0067a16": "汾陽昭頌云。天龍一指悟俱胝。當下無私物匪齊。",
    "X67n1299_011:0067a17": "萬互千差寧別說。直教今古勿針錐。 雪竇顯云。",
    "X67n1299_011:0067a18": "對揚深愛老俱胝。宇宙空來更有誰。曾向滄溟下",
    "X67n1299_011:0067a19": "浮木。夜濤相共接盲龜。 佛國白云。問答機關豈",
    "X67n1299_011:0067a20": "易酬。無錢難作好風流。心中有事說不得。只得忙",
    "X67n1299_011:0067a21": "中&#x7AEA;指頭。 慧照預云。蓆簾蓬戶在門頭。誰謂村",
    "X67n1299_011:0067a22": "居院落幽。雨散雲收山嶽露。&#x73CA;瑚枝上掛金&#x920E;。",
    "X67n1299_011:0067a23": " 徑山杲云。俱胝一指頭。喫飯飽方休。腰纏十萬貫。",
    "X67n1299_011:0067a24": "騎鶴上揚州。",
    "X67n1299_011:0067b01": "[0067b01] 雪&#x5CEF;存禪師住庵時。有兩僧來禮拜。師見來。以手托",
    "X67n1299_011:0067b02": "庵門放身出云是甚麼。僧亦云是甚麼。師乃低頭歸",
    "X67n1299_011:0067b03": "庵。僧後到巖頭。頭問甚麼處來。云嶺南來。頭云曾到",
    "X67n1299_011:0067b04": "雪&#x5CEF;麼。云曾到。頭云有何言句。僧舉前話。頭云他道",
    "X67n1299_011:0067b05": "甚麼。云他無語低頭歸庵。頭云。噫。我當初悔不向他",
    "X67n1299_011:0067b06": "道末後句。若向伊道。天下人不奈雪老何。僧至夏末",
    "X67n1299_011:0067b07": "再舉前話請益。頭云何不早問。云未敢容易。頭云雪",
    "X67n1299_011:0067b08": "&#x5CEF;雖與我同條生。不與我同條死。要識末後句。只這",
    "X67n1299_011:0067b09": "是。(聯燈小異)",
    "X67n1299_011:0067b10": "[0067b10] 大溈&#x5586;云。大小雪&#x5CEF;巖頭&#x5374;被這僧勘破。 湛堂",
    "X67n1299_011:0067b11": "準云。大眾。雪&#x5CEF;是會末後句不會末後句。若道會。",
    "X67n1299_011:0067b12": "巖頭又道當初悔不向他道末後句。若道不會。因",
    "X67n1299_011:0067b13": "甚而今兒孫遍天遍地。雖與我同條生不與我同",
    "X67n1299_011:0067b14": "條死。末後句巖頭為劈頭說破也。未免有些&#x8AB5;訛。",
    "X67n1299_011:0067b15": "久參先德一舉便知。後學初機莫道不疑好。",
    "X67n1299_011:0067b16": "[0067b16] 雪竇頌云。末後句。為君說。明暗雙雙底時節。同條",
    "X67n1299_011:0067b17": "生也共相知。不同條死還殊絕。還殊絕。黃頭碧眼",
    "X67n1299_011:0067b18": "須甄別。南北東西歸去來。夜深同看千巖雪。 白",
    "X67n1299_011:0067b19": "雲端云。雪&#x5CEF;&#x5374;入庵中後。路上無人見得伊。賴有",
    "X67n1299_011:0067b20": "故人千里在。同條生死不同時。 照覺總云。雪老",
    "X67n1299_011:0067b21": "別鼇山卓庵閩中坐。一日見僧來探頭道甚麼末",
    "X67n1299_011:0067b22": "後句。少人和。&#x5374;得巖頭重註破。同條生。同條死。末",
    "X67n1299_011:0067b23": "後句。莫錯舉。 天童覺云。切瑳琢磨。變態&#x8AB5;訛。葛",
    "X67n1299_011:0067b24": "陂化龍之杖。陶家居蟄之梭。同條生兮有數。同條",
    "X67n1299_011:0067c01": "死兮無多。末後句。只這是。風舟載月浮秋水。",
    "X67n1299_011:0067c02": "[0067c02] 虎溪庵主因有僧問。庵主在這裏得多少年也。師云。",
    "X67n1299_011:0067c03": "祇見冬凋夏長。總不記得。云大好不記得。師云汝道",
    "X67n1299_011:0067c04": "得多少年也。云冬凋夏長&#x807B;。師云&#x9599;市裏虎。",
    "X67n1299_011:0067c05": "[0067c05] 琅&#x7458;覺頌云。&#x9599;市中心虎。能歌不能舞。命值木星",
    "X67n1299_011:0067c06": "君。不遇羅&#x777A;土。 草堂清云。虎溪老住庵。年深都",
    "X67n1299_011:0067c07": "不記。&#x9599;市中心虎。四方如鼎沸。",
    "X67n1299_011:0067c08": "[0067c08] 洛浦安禪師遊歷罷。往夾山頂卓庵經年。夾山知乃",
    "X67n1299_011:0067c09": "修書令僧馳到。師接得便坐&#x5374;。再展手索。僧無對。師",
    "X67n1299_011:0067c10": "便打。云歸去舉似和尚。僧回舉似夾山。山云。這僧看",
    "X67n1299_011:0067c11": "書三日內必來。若不看書。斯人救不得。果三日後至。",
    "X67n1299_011:0067c12": "纔見夾山不禮拜。乃當面叉手而立。夾山云。雞棲鳳",
    "X67n1299_011:0067c13": "巢。非其同類。出去。師乃問云。自遠趨風。請師一接。山",
    "X67n1299_011:0067c14": "云。目前無闍梨。此間無老僧。師便喝。山云。住住。且莫",
    "X67n1299_011:0067c15": "草草&#x6031;&#x6031;。雲月是同。溪山各異。截斷天下人舌頭即",
    "X67n1299_011:0067c16": "不無闍梨。爭教無舌人解語。師佇思。夾山便打。師因",
    "X67n1299_011:0067c17": "茲伏膺。",
    "X67n1299_011:0067c18": "[0067c18] 興化云。但知作佛。愁甚麼眾生。 雪竇顯云。這僧",
    "X67n1299_011:0067c19": "可悲可痛。鈍置他臨濟。他既雲月是同。我亦溪山",
    "X67n1299_011:0067c20": "各異。說甚麼無舌人不解語。坐具劈口摵。夾山是",
    "X67n1299_011:0067c21": "箇知方漢。必然明&#x7255;下安排。 五祖戒出洛浦語",
    "X67n1299_011:0067c22": "云。更說道理看。便出去。 大陽延代云。也要和尚",
    "X67n1299_011:0067c23": "證明。",
    "X67n1299_011:0067c24": "[0067c24] 投子青頌云。無伴石人夜入山。雪籠紅頂綠衣寒。",
    "X67n1299_011:0068a01": "喝開劫肇三&#x5CEF;頂。捧出金襴對日看。 枯木成云。",
    "X67n1299_011:0068a02": "喝下承當草已深。&#x5374;來蘭浦訪知音。溪山雲月何",
    "X67n1299_011:0068a03": "&#x751E;異。今古誰人鑑此心。 天童覺云。搖頭擺尾赤",
    "X67n1299_011:0068a04": "梢鱗。徹底無依解轉身。截斷舌頭饒有術。拽回鼻",
    "X67n1299_011:0068a05": "孔妙通神。夜明簾外兮風月如晝。枯木巖前兮花",
    "X67n1299_011:0068a06": "卉長春。無舌人。無舌人。正令全提一句親。獨步寰",
    "X67n1299_011:0068a07": "中明了了。任從天下樂欣欣。",
    "X67n1299_011:0068a08": "[0068a08] 昔有二庵主住庵旬日不相見。忽相會。上庵主問下",
    "X67n1299_011:0068a09": "庵主云。多時不相見。向甚麼處去來。下云在庵中造",
    "X67n1299_011:0068a10": "箇無縫塔。上云。某甲也要造一箇。就兄借取塔樣子。",
    "X67n1299_011:0068a11": "下云。何不早說。恰被人借去了也。",
    "X67n1299_011:0068a12": "[0068a12] 法眼云。且道是借他樣不借他樣。",
    "X67n1299_011:0068a13": "[0068a13] 月庵果頌云。無縫塔子樣。兩手&#x64E1;不起。被人借將",
    "X67n1299_011:0068a14": "去。至今尋未已。尋未已。天上人間知幾幾。",
    "X67n1299_011:0068a15": "[0068a15] 昔有一婆子供養一庵主經二十年。常令一二八女",
    "X67n1299_011:0068a16": "子送飯給侍。一日令女子抱定云。正恁麼時如何。庵",
    "X67n1299_011:0068a17": "主云。枯木倚寒巖。三冬無暖氣。女子歸舉似婆。婆云。",
    "X67n1299_011:0068a18": "我二十年只供養得箇俗漢。遂遣出。燒&#x5374;庵。",
    "X67n1299_011:0068a19": "[0068a19] 佛燈珣云。大凡扶宗立教須是其人。你看他婆子",
    "X67n1299_011:0068a20": "雖是箇女人。宛有丈夫作略。二十年簁油費醬固",
    "X67n1299_011:0068a21": "是可知。一日向百尺竿頭做箇失落。直得用盡平",
    "X67n1299_011:0068a22": "生腕頭氣力。自非箇俗漢。知機洎乎巧盡拙出。雖",
    "X67n1299_011:0068a23": "然如是。諸人要會麼。雪後始知松&#x6822;操。事難方見",
    "X67n1299_011:0068a24": "丈夫心。",
    "X67n1299_011:0068b01": "[0068b01] 或庵體頌云。不見人班見虎班。筭來莫願見人斑。",
    "X67n1299_011:0068b02": "虎斑見後通回避。唯有人斑近最難。",
    "X67n1299_011:0068b03": "[0068b03] 三角遇庵主因荒亂魁師入山。執刃而問。和尚有甚",
    "X67n1299_011:0068b04": "財寶。師云僧家之寶非君所宜。魁云是何寶。師振聲",
    "X67n1299_011:0068b05": "一喝。魁不悟。以刃加之。",
    "X67n1299_011:0068b06": "[0068b06] 洞山聰頌云。師將真寶濟兇人。豈謂行恩返害身。",
    "X67n1299_011:0068b07": "真寶與伊云不識。而今更是好訴貧。 正覺逸云。",
    "X67n1299_011:0068b08": "深山深處隨時荒。無價之珍不隱藏。纔遇兇人便",
    "X67n1299_011:0068b09": "分付。兇人少鑑返加傷。",
    "X67n1299_011:0068b10": "[0068b10] 懶瓚禪師遁居衡嶽之頂。石室中每歌云。世事悠悠。",
    "X67n1299_011:0068b11": "不如山丘。臥藤蘿下。塊石枕頭。不朝天子。豈羨諸侯。",
    "X67n1299_011:0068b12": "生死毋慮。吾復何憂。唐德宗聞其名。遣使者到其窟",
    "X67n1299_011:0068b13": "宣言。天子有詔詔。尊者宜起謝恩。師方撥糞火尋煨",
    "X67n1299_011:0068b14": "芋食之。寒涕垂垂。未答。使者笑之。且勸拭涕。師云我",
    "X67n1299_011:0068b15": "豈有閑工夫為俗人拭涕耶。使者竟不能致之。帝聞",
    "X67n1299_011:0068b16": "倍加欽羨。",
    "X67n1299_011:0068b17": "[0068b17] 覺範洪頌云。糞火但破黃獨美。銀&#x920E;那識紫泥新。",
    "X67n1299_011:0068b18": "尚無餘力收寒涕。那有工夫對俗人。",
    "X67n1299_011:0068b19": "戒律(出家附)",
    "X67n1299_011:0068b20": "[0068b20] 中邑恩禪師因仰山至謝戒。師乃於禪&#x7240;上拍手云。",
    "X67n1299_011:0068b21": "鳴[口*耶]鳴[口*耶]。仰從西過東。從東過西。復向中心立。然後",
    "X67n1299_011:0068b22": "謝戒。師云甚麼處得此三昧。仰云於曹溪脫印子學",
    "X67n1299_011:0068b23": "來。師云。汝道曹溪用此三昧接甚麼人。仰云接一宿",
    "X67n1299_011:0068b24": "覺。仰復問。和尚甚處得此三昧。師云於馬大師處學",
    "X67n1299_011:0068c01": "得此三昧。(一本作章敬處學來。小異)",
    "X67n1299_011:0068c02": "[0068c02] 琅&#x7458;覺云。愁人莫向愁人說。 翠巖芝云。看兩箇",
    "X67n1299_011:0068c03": "老和尚可殺漏逗。對面相謾。 溈山果云。若據二",
    "X67n1299_011:0068c04": "老見處。達磨一宗掃土而盡。 松源岳云。二老漢",
    "X67n1299_011:0068c05": "正是癡人說夢。雖然。笑他者多。哂他者少。",
    "X67n1299_011:0068c06": "[0068c06] 汾陽昭頌云。鼓脣拍手口嗚[口*耶]。直引來人辨正邪。",
    "X67n1299_011:0068c07": "千萬往來都不薦。仰山纔見便同家。 慈受深云。",
    "X67n1299_011:0068c08": "仰山善問。中邑善應。覆去翻來。拍拍是令。 正覺",
    "X67n1299_011:0068c09": "逸云。曹溪脫印傳來錯。章敬師承受處麤。將謂胡",
    "X67n1299_011:0068c10": "鬚天下赤。元來更有赤鬚胡。",
    "X67n1299_011:0068c11": "禮拜",
    "X67n1299_011:0068c12": "[0068c12] 南泉願禪師示眾云。江西馬祖說即心即佛。又云非",
    "X67n1299_011:0068c13": "心非佛。王老師不恁麼。不是心不是佛不是物。恁麼",
    "X67n1299_011:0068c14": "道還有過麼。時趙州出。禮拜了去。續有僧問州云。上",
    "X67n1299_011:0068c15": "座禮拜了去。意作麼生。州云汝&#x5374;問取和尚。僧遂問",
    "X67n1299_011:0068c16": "師。適來諗上座禮拜了去。意作麼生。師云他&#x5374;領得",
    "X67n1299_011:0068c17": "老僧意旨。",
    "X67n1299_011:0068c18": "[0068c18] 徑山杲云。兩箇老漢雖善韡裏動指頭。殊不知傍",
    "X67n1299_011:0068c19": "觀者醜。又頌云。倒腹傾腸說向君。不知何故尚沈",
    "X67n1299_011:0068c20": "吟。而今便好猛提取。付與當場無事人。 佛眼遠",
    "X67n1299_011:0068c21": "云。祖佛場中不展戈。後人剛地起&#x8AB5;訛。道泰不傳",
    "X67n1299_011:0068c22": "天子令。時清休唱太平歌。",
    "X67n1299_011:0068c23": "[0068c23] 趙州諗禪師一日在佛殿上見文遠禮拜佛。師以拄",
    "X67n1299_011:0068c24": "杖打一下。遠云禮佛也是好事。師云好事不如無。",
    "X67n1299_011:0069a01": "[0069a01] 鼓山珪頌云。平生侍奉老師。全無些子氣息佛法。",
    "X67n1299_011:0069a02": "妙性天機。一字教他不得。 徑山杲云。文遠修行",
    "X67n1299_011:0069a03": "不落空。時時瞻禮紫金容。趙州拄杖雖然短。腦後",
    "X67n1299_011:0069a04": "圓光又一重。",
    "X67n1299_011:0069a05": "[0069a05] 道吾智禪師。僧問如何是和尚深深處。師下禪床作",
    "X67n1299_011:0069a06": "女人拜云。謝子遠來。無可祗待。",
    "X67n1299_011:0069a07": "[0069a07] 投子青頌云。驪龍海臥瑞雲高。四望歸宗萬派朝。",
    "X67n1299_011:0069a08": "木人來問西宮事。回慧東園一顆桃。 &#x758E;山如云。",
    "X67n1299_011:0069a09": "草戶柴門謝子來。躬身下拜笑眉開。深深密密親",
    "X67n1299_011:0069a10": "分付。莫道寶山空手回。 枯木成云。回途已落今",
    "X67n1299_011:0069a11": "時路。不露鋒鋩豈得圓。撥動少林關&#x68D9;子。誰知別",
    "X67n1299_011:0069a12": "是一壺天。",
    "X67n1299_011:0069a13": "[0069a13] 雪&#x5CEF;存禪師送南際長老出。乃作女人拜。際斂手應",
    "X67n1299_011:0069a14": "諾諾。師以手斫額便歸。",
    "X67n1299_011:0069a15": "[0069a15] 投子青頌云。送客隨家豐儉施。盡情為餞免生疑。",
    "X67n1299_011:0069a16": "&#x5374;蒙慧重過相贈。斂手遙別向暮歸。",
    "X67n1299_011:0069a17": "[0069a17] 韶山普禪師因僧來禮拜了叉手而立。師云大林藏",
    "X67n1299_011:0069a18": "拙戶。僧又過一邊。師云喪&#x5374;棟梁材。",
    "X67n1299_011:0069a19": "[0069a19] 丹霞淳頌云。叉手須知已隔津。更重進步轉漂淪。",
    "X67n1299_011:0069a20": "頑銅若作黃金貨。祇可謾他無眼人。",
    "X67n1299_011:0069a21": "參學",
    "X67n1299_011:0069a22": "[0069a22] 善財童子禮辭文殊。文殊指往南方勝樂國妙高山",
    "X67n1299_011:0069a23": "參德雲比丘。及到彼山。東西南北四維上下求&#x8994;經",
    "X67n1299_011:0069a24": "于七日。乃見德雲比丘&#x5374;在別&#x5CEF;頂上徐步經行。",
    "X67n1299_011:0069b01": "[0069b01] 南嶽讓禪師初往曹溪參六祖。祖問甚處來。師云嵩",
    "X67n1299_011:0069b02": "山來。祖云。甚麼物恁麼來。師云說似一物即不中。祖",
    "X67n1299_011:0069b03": "云還假修證不。師云。修證即不無。染污即不可。祖云",
    "X67n1299_011:0069b04": "只此不染污。諸佛之所護念。汝既如是。吾亦如是。善",
    "X67n1299_011:0069b05": "自護持。西天二十七祖般若多羅讖汝去後出一馬",
    "X67n1299_011:0069b06": "駒踏殺天下人去在。",
    "X67n1299_011:0069b07": "[0069b07] 汾陽昭頌云。因師顧問自何來。報道嵩山意不回。",
    "X67n1299_011:0069b08": "修證不無不染污。撥雲見日便心開。 佛印元云。",
    "X67n1299_011:0069b09": "玉在池中蓮出水。污染不能絕方比。大家如是若",
    "X67n1299_011:0069b10": "承當。洞庭一夜秋風起。 保寧勇云。戴角披毛恁",
    "X67n1299_011:0069b11": "麼來。鐵圍山嶽盡衝開。閻浮踏殺人無數。驀鼻深",
    "X67n1299_011:0069b12": "穿拽不回。 佛國白云。嵩頂來來恁麼來。不中一",
    "X67n1299_011:0069b13": "物早塵埃。便歸南嶽磨&#x750E;鏡。照得追風馬子回。",
    "X67n1299_011:0069b14": "[0069b14] 青原思禪師初參六祖。問云當何所務即不落階級。",
    "X67n1299_011:0069b15": "祖云汝曾作甚麼來。師云聖諦亦不為。祖云落何階",
    "X67n1299_011:0069b16": "級。師云。聖諦尚不為。落何階級。祖云。如是如是。汝善",
    "X67n1299_011:0069b17": "護持。",
    "X67n1299_011:0069b18": "[0069b18] 松源岳云。是即是。總未有出身之路。靈隱門下莫",
    "X67n1299_011:0069b19": "有獨脫底麼。敲出鳳凰五色髓。撲碎驪龍頷下珠。",
    "X67n1299_011:0069b20": "[0069b20] 投子青頌云。無見頂露雲攢急。劫外靈枝不帶春。",
    "X67n1299_011:0069b21": "那邊不坐空王殿。爭肯耘田向日輪。 丹霞淳云。",
    "X67n1299_011:0069b22": "卓爾難將正眼窺。&#x9008;超今古類何齊。苔封古殿無",
    "X67n1299_011:0069b23": "人侍。月&#x93BB;蒼梧鳳不棲。 佛國白云。無階無級見",
    "X67n1299_011:0069b24": "無求。奪得曹溪第一籌。&#x5374;向廬陵言米價。百行千",
    "X67n1299_011:0069c01": "市競相酬。 佛印元云。聖諦從來尚不為。更無階",
    "X67n1299_011:0069c02": "級可修持。至今盧大猶舂米。和&#x7CD3;和糠付與誰。",
    "X67n1299_011:0069c03": "[0069c03] 藥山儼禪師初參石頭。問三乘十二分教某甲粗知。",
    "X67n1299_011:0069c04": "&#x751E;聞南方直指人心見性成佛。實未明了。伏望和尚",
    "X67n1299_011:0069c05": "慈悲指示。頭云。與麼也不得。不與麼也不得。與麼不",
    "X67n1299_011:0069c06": "與麼總不得。汝作麼生。師佇思。頭云。子因緣不在此。",
    "X67n1299_011:0069c07": "江西有馬大師。子往彼去。應為汝說。師遂至彼。準前",
    "X67n1299_011:0069c08": "請問。馬師云。我有時教伊揚眉瞬目。有時不教伊揚",
    "X67n1299_011:0069c09": "眉瞬目。有時教伊揚眉瞬目者是。有時教伊揚眉瞬",
    "X67n1299_011:0069c10": "目者不是。師於是有省。便作禮。馬師云子見箇甚麼",
    "X67n1299_011:0069c11": "道理。師云某甲在石頭時如蚊子上鐵牛相似。馬師",
    "X67n1299_011:0069c12": "云。汝既如是。宜善護持。",
    "X67n1299_011:0069c13": "[0069c13] 法雲秀云。石頭好箇無孔鐵鎚。大似分付不著。藥",
    "X67n1299_011:0069c14": "山雖然過江西悟去。爭柰平地上喫交。有甚麼扶",
    "X67n1299_011:0069c15": "策處。具眼者試辨看。",
    "X67n1299_011:0069c16": "[0069c16] 松源岳頌云。坐斷千&#x5CEF;路。穿開碧落天。那容問端",
    "X67n1299_011:0069c17": "的。端的髑髏前。",
    "X67n1299_011:0069c18": "[0069c18] 汾州無業國師。凡有請問。但云莫妄想。",
    "X67n1299_011:0069c19": "[0069c19] 西禪需頌云。王令威嚴誰敢擬。纖毫纔動鐵輪隨。",
    "X67n1299_011:0069c20": "時人只見錐頭利。幾人能見利頭錐。",
    "X67n1299_011:0069c21": "[0069c21] 趙州諗禪師因僧告辭。師問甚處去。僧云諸方學佛",
    "X67n1299_011:0069c22": "法去。師&#x7AEA;拂云。有佛處不得住。無佛處急走過。三千",
    "X67n1299_011:0069c23": "里外逢人不得錯舉。云與麼則不去也。師云。摘楊花",
    "X67n1299_011:0069c24": "摘楊花。",
    "X67n1299_011:0070a01": "[0070a01] 天衣懷云。趙州非但走得這僧&#x811A;底皮穿。亦乃&#x7602;",
    "X67n1299_011:0070a02": "&#x5374;這僧口。口若不&#x7602;。為甚麼逢人便舉。 五祖演",
    "X67n1299_011:0070a03": "於不得住處云。換&#x5374;你心肝五臟。急走過處云。鴈",
    "X67n1299_011:0070a04": "過留聲。錯舉處云。出門便錯。不去也處云。種粟&#x5374;",
    "X67n1299_011:0070a05": "生荳。末後云。不覺日又夜。爭教人少年。 天童覺",
    "X67n1299_011:0070a06": "云。沈空滯&#x8FF9;。犯手傷風。俱未是衲僧去就。直須莫",
    "X67n1299_011:0070a07": "入人行市。莫坐他床榻。正不立玄。偏不附物。方能",
    "X67n1299_011:0070a08": "把住放行有自由分。",
    "X67n1299_011:0070a09": "[0070a09] 保寧勇頌云。堂堂好箇丈夫兒。剛被胡麻取次欺。",
    "X67n1299_011:0070a10": "若解奮拳張意氣。世間何處可容伊。 天童覺云。",
    "X67n1299_011:0070a11": "青山不異。白玉無瑕。茫茫流水。擾擾黃花。有佛處",
    "X67n1299_011:0070a12": "纖塵不立。無佛處萬別千差。長安路上未歸客。尋",
    "X67n1299_011:0070a13": "溪猶自摘楊花。 佛慧泉云。截斷三關過者稀。臨",
    "X67n1299_011:0070a14": "鋒誰解振全威。楊花摘處何人見。風送漫天似雪",
    "X67n1299_011:0070a15": "飛。 普融平云。三千里外兩重關。衲子紛紛過者",
    "X67n1299_011:0070a16": "難。回首石橋南北路。楊花風散雪漫漫。",
    "X67n1299_011:0070a17": "[0070a17] 龍潭信禪師在天皇三年。忽一日問云。某甲自到來。",
    "X67n1299_011:0070a18": "不蒙和尚指示心要。皇云。自汝到來。吾未&#x751E;不指示",
    "X67n1299_011:0070a19": "汝心要。師云甚處是指示某甲心要處。皇云。汝擎茶",
    "X67n1299_011:0070a20": "來。吾為汝接。汝行食來。吾為汝受。汝和南時。吾便低",
    "X67n1299_011:0070a21": "首。何處不指示汝心要。師&#x7ADA;思。皇云。見即直下便見。",
    "X67n1299_011:0070a22": "擬思即差。師當下開悟。乃問云如何保任。皇云。任性",
    "X67n1299_011:0070a23": "逍遙。隨緣放曠。但盡凡心。別無聖解。",
    "X67n1299_011:0070a24": "[0070a24] 白雲端頌云。脫白求師貴苦辛。擎茶問訊盡躬親。",
    "X67n1299_011:0070b01": "無端再敘三年事。笑殺&#x5826;頭賣餅人。",
    "X67n1299_011:0070b02": "[0070b02] 翠微覺禪師因龍牙問。自到和尚法席。每沐上堂。不",
    "X67n1299_011:0070b03": "蒙一法示誨。意在於何。師云嫌箇甚麼。牙後至洞山",
    "X67n1299_011:0070b04": "亦如是問。山云爭&#x6060;得老僧。後有問法眼。眼云祖師",
    "X67n1299_011:0070b05": "來也。",
    "X67n1299_011:0070b06": "[0070b06] 東禪齊云。此三人尊宿語還有親&#x758E;也無。若有。阿",
    "X67n1299_011:0070b07": "那箇親。若無。親&#x758E;眼在甚麼處。 雪竇顯云。兩箇",
    "X67n1299_011:0070b08": "老漢被這僧穿&#x5374;。唯有法眼與他同參。若是雪竇",
    "X67n1299_011:0070b09": "門不喫棒了&#x8D82;出。",
    "X67n1299_011:0070b10": "[0070b10] 椑樹省禪師問洞山甚麼處來。山云親近來。師云。若",
    "X67n1299_011:0070b11": "是親近。用動這兩片皮作甚麼。後曹山聞舉乃云一",
    "X67n1299_011:0070b12": "子親得。",
    "X67n1299_011:0070b13": "[0070b13] 丹霞淳頌云。從來父子不相離。石女何勞更問伊。",
    "X67n1299_011:0070b14": "昨夜寒巖無影木。白雲深處露橫枝。",
    "X67n1299_011:0070b15": "[0070b15] 巖頭&#x596F;禪師初參德山問是凡是聖。山便喝。師便禮",
    "X67n1299_011:0070b16": "拜。洞山聞得乃云。若不是&#x596F;公也大難承當。師云。洞",
    "X67n1299_011:0070b17": "山老漢不識好惡。錯下名言。我當時一手&#x64E1;一手搦。",
    "X67n1299_011:0070b18": "[0070b18] 雪竇顯云。然則德山門下草偃風行。要且不能塞",
    "X67n1299_011:0070b19": "斷天下人口。當時纔禮拜。劈脊便棒。非唯勦絕洞",
    "X67n1299_011:0070b20": "山。亦乃把斷&#x596F;老。還會麼。李將軍有嘉聲在。不得",
    "X67n1299_011:0070b21": "封侯也是閑。 教忠光云。還知三大老落處麼。德",
    "X67n1299_011:0070b22": "山和身放倒。洞山帶水拖泥。若非巖頭具通方眼。",
    "X67n1299_011:0070b23": "爭顯功高汗馬。且作麼生是一手&#x64E1;一手搦處。殺",
    "X67n1299_011:0070b24": "人刀活人&#x5292;。 琅&#x7458;覺云。巖頭無人問著不妨奇",
    "X67n1299_011:0070c01": "特。纔被洞山腦後一錐。直得瓦解冰消。",
    "X67n1299_011:0070c02": "[0070c02] 保寧勇頌云。平川走兔放蒼鷹。一搦便啗雙眼睛。",
    "X67n1299_011:0070c03": "毒手奪來人買去。柰何斤兩未分明。 法雲秀云。",
    "X67n1299_011:0070c04": "巖頭老漢。凡聖孰辨。半僧半俗。可貴可賤。三文取",
    "X67n1299_011:0070c05": "箇黑老婆。江邊相喚摝蝦蜆。 &#x8E08;山如云。一喝驚",
    "X67n1299_011:0070c06": "天動地雷。海翻太華洞然開。巖頭膽喪魂飛也。謾",
    "X67n1299_011:0070c07": "道當時手搦&#x64E1;。",
    "X67n1299_011:0070c08": "[0070c08] 雪&#x5CEF;存禪師首謁鹽官。自後三登投子。九上洞山。因",
    "X67n1299_011:0070c09": "緣不契。後參德山。問從上宗乘學人還有分也無。山",
    "X67n1299_011:0070c10": "打一棒云道甚麼。師不會。至明日請益。山云。我宗無",
    "X67n1299_011:0070c11": "語句。實無一法與人。師因此有省。(一本小異)",
    "X67n1299_011:0070c12": "[0070c12] 巖頭聞云。德山一條脊梁骨硬似鐵。雖然如是。於",
    "X67n1299_011:0070c13": "唱教門中猶較些子。 保福問招慶。只如巖頭出",
    "X67n1299_011:0070c14": "世。有何言句過於德山。便恁麼道。慶云。汝不見巖",
    "X67n1299_011:0070c15": "頭道。如人學射久久方中。福云中後如何。慶云展",
    "X67n1299_011:0070c16": "闍梨莫不識痛痒好。福云和尚今日非唯舉話。慶",
    "X67n1299_011:0070c17": "云展闍梨是甚麼心行。 明招謙云。大小招慶錯",
    "X67n1299_011:0070c18": "下名言。 九僊清云。如今若有問光孝。從上宗乘",
    "X67n1299_011:0070c19": "學人還有分也無。光孝也不下禪床。也不拈拄杖。",
    "X67n1299_011:0070c20": "也不劈脊打。只向他道窮鬼子不要杜。少你一分",
    "X67n1299_011:0070c21": "不得。然雖如是。癡人面前不得說夢。",
    "X67n1299_011:0070c22": "[0070c22] 保寧勇頌云。此疾懷來沒量時。尋醫求卜過多師。",
    "X67n1299_011:0070c23": "濃煎一服通神散。血汗&#x9736;流徹四肢。 雲巖因云。",
    "X67n1299_011:0070c24": "是法平等無高下。伊予有分必相亞。雖無一法輕",
    "X67n1299_011:0071a01": "與人。棒下龍蛇從變化。",
    "X67n1299_011:0071a02": "[0071a02] 鏡清怤禪師。僧問。學人未達其源。乞師方便。師云是",
    "X67n1299_011:0071a03": "甚麼源。云其源。師云。若是其源。爭受方便。尋後侍者",
    "X67n1299_011:0071a04": "問。適來成褫伊不。師云無。者云不成褫伊不。師云無。",
    "X67n1299_011:0071a05": "者云和尚尊意如何。師云。一點水墨。兩處成龍。",
    "X67n1299_011:0071a06": "[0071a06] 雪竇顯於爭受方便處云。死水裏浸&#x5374;有甚用處。",
    "X67n1299_011:0071a07": "於末後云。猶較些子。雪竇不是減鏡清威光。要與",
    "X67n1299_011:0071a08": "這僧相見。是甚麼源。其源。三十年後與汝三十棒。",
    "X67n1299_011:0071a09": " 五祖戒云。與麼道也太險。雖然語險。爭柰用得",
    "X67n1299_011:0071a10": "這一點。親要會麼。莫&#x6060;鏡清多意氣。他家曾謁聖",
    "X67n1299_011:0071a11": "明君。 圓悟勤云。鏡清機如掣電。眼似流星。一切",
    "X67n1299_011:0071a12": "世界悉皆成就。要且只解委曲。不解直截。還委",
    "X67n1299_011:0071a13": "悉麼。有意氣時添意氣。不風流處也風流。 南堂",
    "X67n1299_011:0071a14": "靜云。大小鏡清元來&#x811A;手小。今夜忽有問。適來莫",
    "X67n1299_011:0071a15": "成褫伊麼。無。莫不成褫伊麼。無。未審尊意如何。一",
    "X67n1299_011:0071a16": "點水墨&#x5E00;地成金毛獅子。",
    "X67n1299_011:0071a17": "[0071a17] 保寧勇頌云。鏡水平湖碧湛然。茫茫曾未達其源。",
    "X67n1299_011:0071a18": "王維妙手堪圖畫。一點成龍兩處全。 正覺逸云。",
    "X67n1299_011:0071a19": "成龍兩處若為分。碧眼黃頭笑未聞。莫&#x6060;鏡清多",
    "X67n1299_011:0071a20": "意氣。他家曾謁聖明君。 雲溪恭云。手把空行未",
    "X67n1299_011:0071a21": "是難。難中難是問其源。其源未達奈何也。且看成",
    "X67n1299_011:0071a22": "龍點下分。",
    "X67n1299_011:0071a23": "[0071a23] 玄沙初謁雪&#x5CEF;後。欲&#x5FA7;歷諸方參尋知識。攜囊出嶺。",
    "X67n1299_011:0071a24": "築著&#x811A;指頭流血痛楚。忽然猛省云。是身非有。痛自",
    "X67n1299_011:0071b01": "何來。遂即回雪&#x5CEF;。雪&#x5CEF;問云那箇是備頭陀。師云終",
    "X67n1299_011:0071b02": "不敢誑於人。雪峰忽一日召云。備頭陀何不&#x5FA7;參去。",
    "X67n1299_011:0071b03": "師云。達磨不來東土。二祖不往西天。&#x5CEF;然之。",
    "X67n1299_011:0071b04": "[0071b04] 本覺一頌云。釣魚船上謝三郎。趯倒須彌返故鄉。",
    "X67n1299_011:0071b05": "應笑途中未歸客。伶俜旅泊向他鄉。 佛國白云。",
    "X67n1299_011:0071b06": "驀然趯破便知休。百越青山更不遊。從此七閩江",
    "X67n1299_011:0071b07": "上月。至今空落釣魚舟。",
    "X67n1299_011:0071b08": "[0071b08] 雲居禪師。僧問全無學處如何立身。師云無立身處。",
    "X67n1299_011:0071b09": "僧云佛事何勞。師云不同興化。",
    "X67n1299_011:0071b10": "[0071b10] 投子青頌云。苔殿煙收紫氣旋。拱斑宸幄退堯年。",
    "X67n1299_011:0071b11": "鳳樓不宿桃源客。豈並金光矚漢天。",
    "X67n1299_011:0071b12": "[0071b12] 廣教志禪師。僧問是甚麼物學人不會。師云生在冀",
    "X67n1299_011:0071b13": "州。",
    "X67n1299_011:0071b14": "[0071b14] 投子青頌云。禁幄重闈苔蘚深。金鈴不動侍無人。",
    "X67n1299_011:0071b15": "誰攜斑杖來相問。報說東園麥隴青。",
    "X67n1299_011:0071b16": "[0071b16] 雲門偃禪師到洞巖。巖問作甚麼來。師云親近來。巖",
    "X67n1299_011:0071b17": "云亂走作甚麼。師云暫時不在。巖云知過即得。師云",
    "X67n1299_011:0071b18": "和尚亂走作甚麼。",
    "X67n1299_011:0071b19": "[0071b19] 鼓山晏國師示眾云。諸和尚盡道向諸方參學。未審",
    "X67n1299_011:0071b20": "參箇甚麼。學箇甚麼。還有參得者也無。有即出來對",
    "X67n1299_011:0071b21": "眾驗看。諸和尚為復參禪參道參佛參法參毗盧師",
    "X67n1299_011:0071b22": "法身主參佛向上事涅槃後句。若實參此得無大妄。",
    "X67n1299_011:0071b23": "喚作望上心不息。與諸和尚了無交涉。",
    "X67n1299_011:0071b24": "[0071b24] 風穴沼禪師。僧問如何是學人親切處。師云。須彌南",
    "X67n1299_011:0071c01": "畔齊打鼓。賀蘭山上築皮毬。",
    "X67n1299_011:0071c02": "[0071c02] 投子青頌云。親切曾伸問老翁。東山歌唱北山吟。",
    "X67n1299_011:0071c03": "弄潮須是江吳客。別語還他漢地人。",
    "X67n1299_011:0071c04": "[0071c04] 首山念禪師。僧問如何是學人用心處。師云&#x6060;你一",
    "X67n1299_011:0071c05": "問遲也。",
    "X67n1299_011:0071c06": "[0071c06] 投子青頌云。未語難明迷悟情。發言方表赤心人。",
    "X67n1299_011:0071c07": "祇貪進步求名玉。爭信靈苗不受春。",
    "X67n1299_011:0071c08": "[0071c08] 五祖演禪師每遇僧來請益。祇云無這閑工夫。",
    "X67n1299_011:0071c09": "[0071c09] 佛眼遠頌云。彼此且無相負累。行人無不失&#x920E;錐。",
    "X67n1299_011:0071c10": "雖然不瞎眾生眼。也好拳頭劈口槌。",
    "X67n1299_011:0071c11": "[0071c11] 五祖云。老僧遊方十餘年。參數十人善知識。將謂了",
    "X67n1299_011:0071c12": "當。及到浮山圓鑑會下。更開口不得。末後又到白雲。",
    "X67n1299_011:0071c13": "因&#x9F69;破一箇鐵酸&#x9940;。直是百味具足。且道餡子一句",
    "X67n1299_011:0071c14": "作麼生道。花發雞冠媚早秋。何人能染紫絲頭。有時",
    "X67n1299_011:0071c15": "風動頻相倚。似向&#x5826;前&#x95D8;不休。",
    "X67n1299_011:0071c16": "[0071c16] 西禪需云。五祖老和尚恁麼說話。大似乞兒見小",
    "X67n1299_011:0071c17": "利。 松源岳云。五祖恁麼說話。猶欠悟在。",
    "X67n1299_011:0071c18": "[0071c18] 月庵果頌云。白雲鐵酸&#x9940;。衲僧難下口。忽然&#x9F69;得",
    "X67n1299_011:0071c19": "破。大作獅子吼。",
    "X67n1299_011:0071c20": "省訪",
    "X67n1299_011:0071c21": "[0071c21] 雲巖晟禪師同道吾自南泉回藥山。師問藥山云如",
    "X67n1299_011:0071c22": "何是異類中行。山云。吾今日困倦。且待別時來。師云",
    "X67n1299_011:0071c23": "某甲物為此事歸山來。山云且去。師便出。道吾在方",
    "X67n1299_011:0071c24": "丈外聞師不薦。不覺&#x9F69;得指頭血出。吾&#x5374;下來問師。",
    "X67n1299_011:0072a01": "師兄去問和尚那。因緣作麼生。師云不為某甲說。吾",
    "X67n1299_011:0072a02": "便低頭。",
    "X67n1299_011:0072a03": "[0072a03] 丹霞淳頌云。飢餐嫩草遙山去。渴飲寒泉曲澗回。",
    "X67n1299_011:0072a04": "放蕩不耕空劫地。暮天何用牧歌催。",
    "X67n1299_011:0072a05": "[0072a05] 洛浦安禪師。一日有故人來訪問云。&#x5010;忽數年何處",
    "X67n1299_011:0072a06": "逃難。師云只在闤闠中。如何不向無人處去。師云無",
    "X67n1299_011:0072a07": "人處去有何難。云且如闤闠中如何逃避。師云雖在",
    "X67n1299_011:0072a08": "闤闠中要且無人識。故人罔措。復問。西天二十八祖。",
    "X67n1299_011:0072a09": "至此土人傳一人。且如彼此不垂曲者如何。師云野",
    "X67n1299_011:0072a10": "老門前不話朝堂之事。云合談何事。師云未逢別者",
    "X67n1299_011:0072a11": "終不開拳。云有人不從朝堂來相逢時還話不。師云",
    "X67n1299_011:0072a12": "量外之機徒勞目擊。故人無對。",
    "X67n1299_011:0072a13": "[0072a13] 洛浦僧問學人擬歸鄉時如何。師云家破人亡子歸",
    "X67n1299_011:0072a14": "何處。云恁麼則不歸去也。師云。庭前殘雪日輪消。室",
    "X67n1299_011:0072a15": "內紅塵遣誰掃。",
    "X67n1299_011:0072a16": "[0072a16] 丹霞淳頌云。太平鄉國路空賒。歸興悠悠思莫涯。",
    "X67n1299_011:0072a17": "撒手到家何所有。琉璃寶殿&#x93BB;蟾華。",
    "X67n1299_011:0072a18": "[0072a18] 蛤溪道者相訪洛浦安禪師。安問。自從犁溪相別。今",
    "X67n1299_011:0072a19": "得幾年。者云和尚猶記得昔時事。安云見說道者總",
    "X67n1299_011:0072a20": "忘&#x5374;年月也。者云。和尚住持事繁。且容子細看。安云",
    "X67n1299_011:0072a21": "打即打會禪漢。者云某甲消得。安云道者住山事繁。",
    "X67n1299_011:0072a22": "[0072a22] 丹霞淳頌云。這般消息不尋常。蟾桂枝枝布遠香。",
    "X67n1299_011:0072a23": "昨夜嫦娥呈巧妙。眼睛直上&#x7D89;鴛鴦。",
    "X67n1299_011:0072a24": "[0072a24] 護國澄禪師。僧問如何是本來父母。師云頭不白者。",
    "X67n1299_011:0072b01": "云將何奉獻。師云。慇懃無米飯。堂前不問親。",
    "X67n1299_011:0072b02": "[0072b02] 丹霞淳頌云。出門遍界無知己。入戶盈眸不見親。",
    "X67n1299_011:0072b03": "&#x8657;室夜寒何所有。碧天明月頗為&#x96A3;。"
}