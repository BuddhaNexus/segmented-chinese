{
    "X73n1452_020:0315b14": "紫&#x6822;老人集卷之二十",
    "X73n1452_020:0315b16": "明 憨山得清 閱",
    "X73n1452_020:0315b17": "五常偈",
    "X73n1452_020:0315b18": "[0315b18] 南無仁慈佛。愛人如愛己。此心常不昧。如來即出世。",
    "X73n1452_020:0315b19": "南無義氣佛。愛人必得所。臨事不苟且。立地成正覺。",
    "X73n1452_020:0315b20": "南無禮節佛。事事要明白。長幼序不亂。世尊即是你。",
    "X73n1452_020:0315b21": "南無智慧佛。變通無滯礙。扶正不扶邪。化苦而為福。",
    "X73n1452_020:0315b22": "南無信心佛。真實無所改。一念與萬年。始終常若一。",
    "X73n1452_020:0315b23": "如是五如來。人人本自有。善用佛放光。不善佛滅度。",
    "X73n1452_020:0315b24": "我願一切眾。死生與好惡。務須善用心。莫被情欲轉。",
    "X73n1452_020:0315c01": "生時佛不死。死時佛豈滅。不滅不生處。此是吉祥地。",
    "X73n1452_020:0315c02": "伍員申包胥",
    "X73n1452_020:0315c03": "[0315c03] 伍員包胥。初為莫逆。一曰亡楚。一曰存楚。員若忌胥。",
    "X73n1452_020:0315c04": "豈能亡楚。胥若忌員。亦難存楚。兩人如鏡。遞互相照。",
    "X73n1452_020:0315c05": "本光不昧。大用現前。擔荷不下。擬心進退。是曰野狐。",
    "X73n1452_020:0315c06": "非師子種。",
    "X73n1452_020:0315c07": "不變隨緣偈",
    "X73n1452_020:0315c08": "[0315c08] 始從一塊金。造出諸鳥獸。鳥獸亡其本。&#x9B2C;爭分彼此。",
    "X73n1452_020:0315c09": "智者見之笑。愚者見之怒。笑則鄙其癡。怒則助其&#x9B2C;。",
    "X73n1452_020:0315c10": "我觀天下人。助&#x9B2C;何其眾。笑者萬無一。惟願乘佛光。",
    "X73n1452_020:0315c11": "怒笑俱照破。逆順恒自在。",
    "X73n1452_020:0315c12": "讀東坡贊石恪畫維摩頌",
    "X73n1452_020:0315c13": "[0315c13] 我觀石子不思議。神力大於維摩詰。能將過去毗耶",
    "X73n1452_020:0315c14": "室。普令觀者如見掌。三十二士不二談。口門滾滾川",
    "X73n1452_020:0315c15": "江注。病夫無語答文殊。耳熱面黃口寂默。聖凡乘隙",
    "X73n1452_020:0315c16": "亂雌黃。到頭誰解知明暗。現成香飯圖一飽。飽觀妙",
    "X73n1452_020:0315c17": "喜延復捉。師子座高二萬餘。菩薩更多容不隘。方丈",
    "X73n1452_020:0315c18": "無增眾不減。如燈互照無相礙。我觀蘇公更巧奪。劫",
    "X73n1452_020:0315c19": "掠夢中石處士。復將維摩置腦後。逞己自在神通句。",
    "X73n1452_020:0315c20": "卷舒語默臂屈伸。壯士寧費纖毫力。善使觀者駭且",
    "X73n1452_020:0315c21": "驚。豈殊胡蝶遭風雨。紛紛紙上尋入路。競覓高堂避",
    "X73n1452_020:0315c22": "漂溺。自笑老漢旁弗禁。一拳打倒眉山子。奪得驪珠",
    "X73n1452_020:0315c23": "光更奇。覆盆頓教成曉國。胡蝶夢回春初霽。毗耶城",
    "X73n1452_020:0315c24": "裡人方語。",
    "X73n1452_020:0316a01": "陸太宰手印偈",
    "X73n1452_020:0316a02": "[0316a02] 夫禍福莫烈於死生。而死生之前茅。必發端於老",
    "X73n1452_020:0316a03": "病。老病疑危之際。雖有孟賁之勇。神禹之智。莫能",
    "X73n1452_020:0316a04": "施也。今太宰臨老病疑危之頃。而神不撓。手印堅",
    "X73n1452_020:0316a05": "持。老病不能累。望其眉宇。而氣色澄明。豈非一生",
    "X73n1452_020:0316a06": "心力精堅之明&#x9A10;乎。達觀道人。因問疾目&#x89A9;其事。",
    "X73n1452_020:0316a07": "贊嘆說偈曰。",
    "X73n1452_020:0316a08": "[0316a08] 手印堅持。眾所見者。手印之初。不可心測。豈能目&#x89A9;。",
    "X73n1452_020:0316a09": "是不能&#x89A9;。即壞不壞。智者了然。眾人驚&#x6060;。",
    "X73n1452_020:0316a10": "題金壇龍山圓通庵四佛臺",
    "X73n1452_020:0316a11": "[0316a11] 一身千閒屋。猶嫌住處窄。四佛共一臺。欣然各相得。",
    "X73n1452_020:0316a12": "凡聖本來同。迷悟乃成隔。呵呵呵。會也麼。桃紅李白",
    "X73n1452_020:0316a13": "春將半。明月清風調不同。",
    "X73n1452_020:0316a14": "示某念佛偈",
    "X73n1452_020:0316a15": "[0316a15] 五十八歲前。汝果年多少。於此痛觀之。多少年便了。",
    "X73n1452_020:0316a16": "了得好念佛。未了念佛早。生死從身有。離身何處討。",
    "X73n1452_020:0316a17": "兩人未見我。燈光如天曉。還家仔細參。邪路爾勿造。",
    "X73n1452_020:0316a18": "慈音母難日偈",
    "X73n1452_020:0316a19": "[0316a19] 慈音今日生。慈母得身輕。般若煩誰轉。金輪說法聲。",
    "X73n1452_020:0316a20": "能將毛孔聽。日用顯威靈。誰料慈音舌。金剛千尺丁。",
    "X73n1452_020:0316a21": "示石門故倪道人偈",
    "X73n1452_020:0316a22": "[0316a22] 來時無物去還同。來去分明鼓橐風。若使亡靈知此",
    "X73n1452_020:0316a23": "意。眼開眼合有何蹤。",
    "X73n1452_020:0316a24": "破生死心偈",
    "X73n1452_020:0316b01": "[0316b01] 現前分別心。畢竟生何處。若使生自心。境無孰為地。",
    "X73n1452_020:0316b02": "境能生分別。境豈分別境。設謂相因生。兩無難成合。",
    "X73n1452_020:0316b03": "合無不應理。終入自然計。智者痛觀察。癡人輕放過。",
    "X73n1452_020:0316b04": "於此寬不究。生死心難破。",
    "X73n1452_020:0316b05": "示紀禪人(并序)",
    "X73n1452_020:0316b06": "[0316b06] 紫&#x6822;先生往讀東坡觀音贊。最愛其呼者若自痛。",
    "X73n1452_020:0316b07": "則必不能呼。今聞紀禪人渡江之險。於險中排遣。",
    "X73n1452_020:0316b08": "初雖自覺有力。至浪愈大。風愈高。則終不免被風",
    "X73n1452_020:0316b09": "浪轉&#x5374;。此禪人不欺之言也。雖然。從此不欺。於逆",
    "X73n1452_020:0316b10": "順境緣。風波險處。勉強排遣。日久則信位可入也。",
    "X73n1452_020:0316b11": "因而說偈遺禪人。稍為精進之助云。",
    "X73n1452_020:0316b12": "[0316b12] 千波萬浪一舟危。勉強支吾能幾時。試問命根將斷",
    "X73n1452_020:0316b13": "處。就中誰是大悲師。",
    "X73n1452_020:0316b14": "母難偈",
    "X73n1452_020:0316b15": "[0316b15] 我娘生我我無生。久負我娘一片情。今日尹山炷香",
    "X73n1452_020:0316b16": "者。為娘請得走方僧。",
    "X73n1452_020:0316b17": "住山偈",
    "X73n1452_020:0316b18": "[0316b18] 住山無甚巧。一味朴頭來。雨後開新地。燈昏剪舊煤。",
    "X73n1452_020:0316b19": "照心翻貝葉。襯足護蒼苔。久斷風塵路。何人問大梅。",
    "X73n1452_020:0316b20": "觀花偈",
    "X73n1452_020:0316b21": "[0316b21] 江上芙蓉開。花含秋波奇。風搖疑顧盻。遊子心魂癡。",
    "X73n1452_020:0316b22": "花豈有子心。子心何不思。以思思心前。自悟花汝師。",
    "X73n1452_020:0316b23": "此意頗不淺。心開輸天機。",
    "X73n1452_020:0316b24": "明暗偈",
    "X73n1452_020:0316c01": "[0316c01] 設不點燈。暗則滿前。忽點燈時。明無缺圓。暗實有暗。",
    "X73n1452_020:0316c02": "明何從生。明若有明。暗何從形。每作此觀。根境蕭然。",
    "X73n1452_020:0316c03": "蕭然之時。濕無中邊。水當寒沍。堅相難除。&#x6C37;當和暖。",
    "X73n1452_020:0316c04": "融相本如。明暗&#x6C37;水。以類萬物。一物得入。物物皆蜜。",
    "X73n1452_020:0316c05": "蜜有邊中。佛難分析。分析不能。攀緣自寂。見徹觀熟。",
    "X73n1452_020:0316c06": "死生逆順。宰割&#x8657;空。千古一瞬。孰為滅度。孰為出世。",
    "X73n1452_020:0316c07": "乘智願輪。而權而實。權止兒啼。實則自畢。明暗吾師。",
    "X73n1452_020:0316c08": "曷忘其德。&#x6C37;水吾友。敢別好醜。舟泊南徐。楊枝吾肘。",
    "X73n1452_020:0316c09": "無隱齋頭。鎮江閘口。奇郎代筆。知郎點首。同行皆睡。",
    "X73n1452_020:0316c10": "夢翻筋斗。",
    "X73n1452_020:0316c11": "廬山黃龍潭募供佛燈油偈(并引)",
    "X73n1452_020:0316c12": "[0316c12] 夫火不自傳。必假於薪。薪亦不自燒。必假於火。然",
    "X73n1452_020:0316c13": "謂薪盡而火滅。則非達人之見也。何者。蓋薪有盡。",
    "X73n1452_020:0316c14": "而火無盡故也。若火有盡。凡有薪處則有火。凡無",
    "X73n1452_020:0316c15": "薪處則無火矣。今則不然。以方諸向月。以盤承之。",
    "X73n1452_020:0316c16": "即少頃而水盈盤矣。謂此水果從月來。若微方諸。",
    "X73n1452_020:0316c17": "則獨月不能流水。謂從珠來。珠不待月。珠何不水",
    "X73n1452_020:0316c18": "出。謂珠月合而有水。此又不然。初月與珠。各求其",
    "X73n1452_020:0316c19": "水。水皆無自。寧有兩無合。而有水乎。世之君子。果",
    "X73n1452_020:0316c20": "以格物致知之學。不為分外。當徐而察之。薪盡而",
    "X73n1452_020:0316c21": "火果盡乎。方諸與月。果合而流水乎。如察而久之。",
    "X73n1452_020:0316c22": "誠積將明。一旦悟通。然後知形而上者。未嘗非器",
    "X73n1452_020:0316c23": "也。形而下者。未嘗非道也。若然者。則我日用之閒。",
    "X73n1452_020:0316c24": "迎賓待客。折旋俯仰。是非榮辱。境緣逆順。身心勞",
    "X73n1452_020:0317a01": "逸。穿衣喫飯。屙屎放尿。寒則索衣。饑則索食。順我",
    "X73n1452_020:0317a02": "則喜。逆我則瞋者。亦當徐而察之。器耶道耶。道耶",
    "X73n1452_020:0317a03": "器耶。必自了然矣。廬山黃龍潭。有金像毗盧遮那",
    "X73n1452_020:0317a04": "佛。毗盧遮那者。此言光明遍一切處。既光明遍一",
    "X73n1452_020:0317a05": "切處矣。何假於燈。蓋日以照晝。月以燭夜。繼日月",
    "X73n1452_020:0317a06": "之明。明於無盡者。惟燈為然。聖人欲人即象得意。",
    "X73n1452_020:0317a07": "意得象忘。此又大覺末後句也。奇男子。何必登黃",
    "X73n1452_020:0317a08": "龍&#x89A9;佛像。然後開悟。即共兒女團圞於燈燭光中。",
    "X73n1452_020:0317a09": "夜飲懽歌。酣睡之後。睡熟酒解。微開醉眼。徐察此",
    "X73n1452_020:0317a10": "燈之光。從油生耶。從燈薪生耶。火自明耶。倘於此",
    "X73n1452_020:0317a11": "際。一旦悟光生處。管取者醉漢。不須三大劫修行。",
    "X73n1452_020:0317a12": "立地成佛在。襄陽君子。不以達觀之言為狂。能采",
    "X73n1452_020:0317a13": "聽之。則黃龍化主。檀越如麻矣。偈曰。",
    "X73n1452_020:0317a14": "[0317a14] 廬嶽黃龍潭。乞油供如來。不知誰有緣。懽喜捨淨財。",
    "X73n1452_020:0317a15": "用買香潔油。然燈照佛臺。光明永無盡。聞見心花開。",
    "X73n1452_020:0317a16": "油亦從水出。水偏與火乖。戰爭兩不已。水去油火偕。",
    "X73n1452_020:0317a17": "此理甚微妙。知行世莫猜。緣生即無生。道器本同胎。",
    "X73n1452_020:0317a18": "胎產無量佛。皆從光明來。願諸施油者。皆契毗盧懷。",
    "X73n1452_020:0317a19": "承恩寺十景偈",
    "X73n1452_020:0317a20": "寶獅巖",
    "X73n1452_020:0317a21": "[0317a21] 尾拂青天首撼空。等閒一吼怖毛蟲。文殊老漢騎將",
    "X73n1452_020:0317a22": "去。遊遍十方塵剎中。",
    "X73n1452_020:0317a23": "臥牛池",
    "X73n1452_020:0317a24": "[0317a24] 不臥蒼龍臥白牛。大千世界角尖收。尋常懶犯人苗",
    "X73n1452_020:0317b01": "稼。雲影天光水草優。",
    "X73n1452_020:0317b02": "千峰菴",
    "X73n1452_020:0317b03": "[0317b03] 路在&#x8657;空不在塵。白雲堆處臥禪人。春來一雨千峰",
    "X73n1452_020:0317b04": "淨。樹杪泉飛五朵新。",
    "X73n1452_020:0317b05": "&#x93BB;鳳橋",
    "X73n1452_020:0317b06": "[0317b06] 鳳舞龍飛恐不歸。石樑為&#x93BB;永&#x8989;遲。相逢若問僧多",
    "X73n1452_020:0317b07": "少。萬指森森繞硯池。",
    "X73n1452_020:0317b08": "廣德剎竿",
    "X73n1452_020:0317b09": "[0317b09] 旛動鈴鳴調豈同。曹溪謾道不因風。魚蝦若許平田",
    "X73n1452_020:0317b10": "摝。今日桃花舊日紅。",
    "X73n1452_020:0317b11": "五眼泉",
    "X73n1452_020:0317b12": "[0317b12] 五眼人人本自周。無明地迸豁清眸。若將橫目分凡",
    "X73n1452_020:0317b13": "聖。兔角挑雲過別丘。",
    "X73n1452_020:0317b14": "涅槃臺",
    "X73n1452_020:0317b15": "[0317b15] 除&#x5374;身心問吉凶。分明宰割太&#x8657;空。涅槃臺上清秋",
    "X73n1452_020:0317b16": "夜。萬里無雲月正中。",
    "X73n1452_020:0317b17": "成公塔院",
    "X73n1452_020:0317b18": "[0317b18] 寶地空林落葉多。先師靈骨在洪波。荷鋤擬斸水中",
    "X73n1452_020:0317b19": "月。輸我拋香禮上坡。",
    "X73n1452_020:0317b20": "洗心軒",
    "X73n1452_020:0317b21": "[0317b21] 覓心無得洗心方。熱惱都教當處涼。若使遊人知此",
    "X73n1452_020:0317b22": "意。松風水月舌根長。",
    "X73n1452_020:0317b23": "觀音塚",
    "X73n1452_020:0317b24": "[0317b24] 萬峰深處普門開。道骨寧甘火宅霾。大士果然煬帝",
    "X73n1452_020:0317c01": "子。麒麟何事產牛胎。",
    "X73n1452_020:0317c02": "照身心偈",
    "X73n1452_020:0317c03": "[0317c03] 身若即心誰是身。心若即身誰是心。身若即心。則生",
    "X73n1452_020:0317c04": "死何來。心若即身。則煩惱何在。身心了徹疑不生。即",
    "X73n1452_020:0317c05": "此身心真般若。般若現前身心空。身心雖空身心在。",
    "X73n1452_020:0317c06": "此身即是真法身。此心即是真妙心。法身本來無生",
    "X73n1452_020:0317c07": "死。眾生迷之生死起。妙心本來無煩惱。眾生迷之煩",
    "X73n1452_020:0317c08": "惱擾。自達身心水即波。尋常日用頭頭偕。相逢不是",
    "X73n1452_020:0317c09": "兒女戲。身心不悟真狗彘。況乃人為萬物靈。大事不",
    "X73n1452_020:0317c10": "明須怖驚。怖驚日久諸佛憐。變身為我說無生。眼前",
    "X73n1452_020:0317c11": "早晚相見者。誰不胸堂點佛燈。佛燈雖點不照己。開",
    "X73n1452_020:0317c12": "眼如同夜裏行。",
    "X73n1452_020:0317c13": "初于聞中入流亡所頌",
    "X73n1452_020:0317c14": "[0317c14] 百戰將軍未肯降。太&#x8657;空裏割疆場。凍雷出地醒殘",
    "X73n1452_020:0317c15": "夢。別有梅花一段香。",
    "X73n1452_020:0317c16": "豬偈",
    "X73n1452_020:0317c17": "[0317c17] 養豬充口腹。因愛結成&#x8B90;。豬若知此意。終朝不食愁。",
    "X73n1452_020:0317c18": "愁兼與不食。豬死肉有不。頗賴豬未知。肥肉過汝喉。",
    "X73n1452_020:0317c19": "終來汝作豬。還須償豬油。此理果弗謬。勸汝養豬休。",
    "X73n1452_020:0317c20": "文薪偈",
    "X73n1452_020:0317c21": "[0317c21] 若微文字薪。觀照火無附。若微觀照火。身心薪不然。",
    "X73n1452_020:0317c22": "薪然俄成&#x7070;。&#x7070;飛身心盡。湛然實相燈。光明無內外。",
    "X73n1452_020:0317c23": "自燒復燒人。一燈傳百千。百千傳無窮。終古常若旦。",
    "X73n1452_020:0317c24": "十方無夜時。文字薪功德。是故有智者。即文字得心。",
    "X73n1452_020:0318a01": "心外了無法。文字心之光。以光照眼根。無色能待眼。",
    "X73n1452_020:0318a02": "以光為雷音。耳聞耳識空。以雷為妙香。鼻&#x9F45;鼻無得。",
    "X73n1452_020:0318a03": "以香為上味。舌嘗嘗即智。以味為觸塵。覺觸身根遺。",
    "X73n1452_020:0318a04": "生死在何處。龜毛縛兔角。以觸為法則。五塵落謝影。",
    "X73n1452_020:0318a05": "緣非因緣變。分別變所緣。影影各具三。種子習氣現。",
    "X73n1452_020:0318a06": "雖經千萬劫。六根更無量。四生七趣中。浮沈難可數。",
    "X73n1452_020:0318a07": "種子習現等。熏種影不亂。不亂各有則。故以法則名。",
    "X73n1452_020:0318a08": "我作文薪偈。名緣因佛性。熏汝了與正。實相燈傳永。",
    "X73n1452_020:0318a09": "無論冤與親。皆入光明海。",
    "X73n1452_020:0318a10": "釋中論偈(并序)",
    "X73n1452_020:0318a11": "[0318a11] 已去無有去。未去亦無去。離已去未去。去時亦無",
    "X73n1452_020:0318a12": "去。此偈明何義。良以未去為正去之因。正去為未",
    "X73n1452_020:0318a13": "去之果。正去復為已去之因。已去為正去之果。用",
    "X73n1452_020:0318a14": "是觀之。正去不能自去。必假未去而有去。既必假",
    "X73n1452_020:0318a15": "未去而有去。去本無自性。既了去無性。未去已去",
    "X73n1452_020:0318a16": "皆然。譬如有中閒。則有兩頭。智者了達此三時無",
    "X73n1452_020:0318a17": "去來。去來亦不昧。",
    "X73n1452_020:0318a18": "[0318a18] 未去不名去。已去不名去。離已去未去。去去誰去去。",
    "X73n1452_020:0318a19": "又離正去去。已未去不得。離兩有中間。斷無有是處。",
    "X73n1452_020:0318a20": "離中有兩頭。亦無有是處。我以差別智。往返推去來。",
    "X73n1452_020:0318a21": "龜毛與兔角。有名而無實。於一法見徹。於諸法不疑。",
    "X73n1452_020:0318a22": "於諸法有疑。於一法未了。若人有善根。頓達是偈已。",
    "X73n1452_020:0318a23": "一切修多羅。洞明如指掌。拳手與屈伸。卷舒得自在。",
    "X73n1452_020:0318a24": "光明偈",
    "X73n1452_020:0318b01": "[0318b01] 無量光明藏。隨緣用不同。始終若有性。事事豈圓通。",
    "X73n1452_020:0318b02": "勉少年偈",
    "X73n1452_020:0318b03": "[0318b03] 子房椎秦氣。豈止萬丈虹。一旦能自下。進履圯橋翁。",
    "X73n1452_020:0318b04": "吾聞老屠叟。與客宴笑閒。呼客客疾跪。客面無怒顏。",
    "X73n1452_020:0318b05": "跪久竟無語。仍呼客共餐。客疑敢問叟。此跪何所以。",
    "X73n1452_020:0318b06": "老屠舒徐言。少年登高科。未經貧賤抑。此跪若不忘。",
    "X73n1452_020:0318b07": "平生用不盡。子房進履後。圯翁骨已朽。至今聞其風。",
    "X73n1452_020:0318b08": "使人毛骨竦。跪者埋黃土。相國付流水。此跪無今古。",
    "X73n1452_020:0318b09": "聞者無不勇。此勇遇聲色。聲色不能惑。此勇治夷虜。",
    "X73n1452_020:0318b10": "夷虜不敢忒。我願以此勇。日用持不忘。在在極樂國。",
    "X73n1452_020:0318b11": "午齋偈(并序)",
    "X73n1452_020:0318b12": "[0318b12] 予有泉石之疾。久患未瘳。偶午齋未訖。山水忽臨。",
    "X73n1452_020:0318b13": "不覺眼根食色。舌不廢味。自笑自癡。說此偈耳。",
    "X73n1452_020:0318b14": "[0318b14] 舌以飯為食。眼以色為食。舌眼一時食。次第非次第。",
    "X73n1452_020:0318b15": "山水富煙雲。菜飯&#x918E;酸具。是同是異耶。本是一人事。",
    "X73n1452_020:0318b16": "此中&#x8994;能所。如人手揩鼻。鼻外若有手。是他非是我。",
    "X73n1452_020:0318b17": "此義初明白。豈煩求索得。",
    "X73n1452_020:0318b18": "病偈示通方",
    "X73n1452_020:0318b19": "[0318b19] 人人無病時。自謂生鐵鑄。及至有病日。何止軟如絮。",
    "X73n1452_020:0318b20": "四大互增損。眾苦靡不至。所習佛知見。試之了無濟。",
    "X73n1452_020:0318b21": "病中難作主。臨死豈不錯。一錯千萬劫。稱錘沈海底。",
    "X73n1452_020:0318b22": "若欲出頭來。須待馬生角。安得奇男子。病時如不病。",
    "X73n1452_020:0318b23": "寒熱交攻時。寸心安若海。驚濤恣潑天。濕性初弗改。",
    "X73n1452_020:0318b24": "即此不改者。了達譬指掌。開握與舒卷。壯士屈伸臂。",
    "X73n1452_020:0318c01": "病猶嬴劣夫。病者如壯士。相角勝與負。愚者亦可決。",
    "X73n1452_020:0318c02": "況復有智人。於此何疑惑。知病&#x8657;不有。般若頓現前。",
    "X73n1452_020:0318c03": "纔覺有微苦。般若即隱沒。病苦與般若。何曾是兩物。",
    "X73n1452_020:0318c04": "清涼及熱惱。剎那順忽倒。病根在何處。病者自尋討。",
    "X73n1452_020:0318c05": "一旦得其根。病愈呵呵笑。",
    "X73n1452_020:0318c06": "聞鐘偈",
    "X73n1452_020:0318c07": "[0318c07] 根中若有塵。塵中若有根。根塵既交參。能所互不斷。",
    "X73n1452_020:0318c08": "根中若無塵。塵中若無根。根塵不交參。誰先復誰後。",
    "X73n1452_020:0318c09": "真妄各有路。同行不同入。入則頓了知。未入徒支離。",
    "X73n1452_020:0318c10": "是事大不小。大雄始能了。",
    "X73n1452_020:0318c11": "禮四祖偈",
    "X73n1452_020:0318c12": "[0318c12] 南無四祖信大師。童真便知求解脫。苟非夙具靈骨",
    "X73n1452_020:0318c13": "來。憂深慮遠何至此。一朝狹路逢璨老。當頭一椎迸",
    "X73n1452_020:0318c14": "臭汗。了知縛脫兩頭語。黎奴白牯常為隊。臨行接得",
    "X73n1452_020:0318c15": "無姓兒。窮家破具從他紹。多情突地出黃梅。賺殺牛",
    "X73n1452_020:0318c16": "頭貧徹骨。人天自是失依怙。抱贓&#x544C;屈誰相悉。銜花",
    "X73n1452_020:0318c17": "百鳥覓&#x8E2A;由。何異層&#x6C37;求烈燄。我懸狗馬心已久。帶",
    "X73n1452_020:0318c18": "疾慈光一稽首。惟願我祖憐弱喪。死生夢中頻拔濟。",
    "X73n1452_020:0318c19": "禮五祖偈",
    "X73n1452_020:0318c20": "[0318c20] 稽首五祖忍大師。片時不計計長時。山前山後種松",
    "X73n1452_020:0318c21": "子。松高引得鶴來棲。鶴來弗解騎鶴去。有去有來非",
    "X73n1452_020:0318c22": "所慮。長生固勝短生多。莫若無生死亦住。一朝釋鋤",
    "X73n1452_020:0318c23": "拜&#x7240;下。法道可得相分付。堂頭嫌老許再來。只顧問",
    "X73n1452_020:0318c24": "娘匪問父。賺得阿娘肚忽大。舉族紛紛爭痛惡。一身",
    "X73n1452_020:0319a01": "孑然無所依。敗堂冷廟延朝暮。生兒便會道無姓。觸",
    "X73n1452_020:0319a02": "著堂頭心上病。西來衣&#x9262;總交渠。赤卵咆哮行祖令。",
    "X73n1452_020:0319a03": "十方諸佛縮&#x5374;項。嶺南獦獠神通廣。獵人隊裏覓生",
    "X73n1452_020:0319a04": "涯。七百高流空腹脹。蜀道難行世所知。誰云傳命法",
    "X73n1452_020:0319a05": "懸絲。我常深夜念及此。世閒想淚沾緇衣。今日濁港",
    "X73n1452_020:0319a06": "灘頭過。離娘墩前草如故。西風落木行路難。子母恩",
    "X73n1452_020:0319a07": "情從此破。",
    "X73n1452_020:0319a08": "聖凡偈",
    "X73n1452_020:0319a09": "[0319a09] 兔子懷胎產六龍。不惟為雨更為風。臨機縱奪能翻",
    "X73n1452_020:0319a10": "弄。一片春光萬卉融。",
    "X73n1452_020:0319a11": "微顯台宗性惡妙旨偈(亦云非性偈)",
    "X73n1452_020:0319a12": "[0319a12] 稽首十方三寶尊。未來過去現在者。我今哀求請證",
    "X73n1452_020:0319a13": "明。惟願冥顯有加被。三際不離一念有。豈離三際有",
    "X73n1452_020:0319a14": "一念。譬如一指有屈伸。廢屈立伸血&#x8109;斷。染淨亦隨",
    "X73n1452_020:0319a15": "緣所熏。隨緣善惡二相顯。顯者可見謂之修。不可見",
    "X73n1452_020:0319a16": "者謂之性。性惟非性自不覺。不覺不離染與淨。了知",
    "X73n1452_020:0319a17": "染淨既如是。一指屈伸奚足病。屈伸離指不可得。染",
    "X73n1452_020:0319a18": "淨離心亦何有。心即本體染淨源。源亦非性寧染淨。",
    "X73n1452_020:0319a19": "惟有悟心方決了。決了始知台宗妙。台宗之妙在性",
    "X73n1452_020:0319a20": "惡。性惡三昧三昧王。一切染淨橫自在。皆藉性惡功",
    "X73n1452_020:0319a21": "德力。盲師不見性惡玄。廢染立淨壞佛體。弟子仰仗",
    "X73n1452_020:0319a22": "三寶力。述偈微顯台宗旨。更願見者及聞者。同悟性",
    "X73n1452_020:0319a23": "惡利含識。",
    "X73n1452_020:0319a24": "臘月八日供佛乳麋偈",
    "X73n1452_020:0319b01": "[0319b01] 如來成道是今日。成道畢竟何所得。我等今日未成",
    "X73n1452_020:0319b02": "道。未成畢竟何所失。現前大眾當痛參。參透乳麋用",
    "X73n1452_020:0319b03": "鼻喫。莫憎此是孟浪言。言言字字塗毒汁。",
    "X73n1452_020:0319b04": "蜂觸紙&#x7A93;偈(二首)",
    "X73n1452_020:0319b05": "[0319b05] 縱使千飛與萬飛。心因境有豈真知。但將能所俱拋",
    "X73n1452_020:0319b06": "&#x5374;。不假鑽研透不疑。",
    "X73n1452_020:0319b07": "[0319b07] 來時初不有遮攔。纔欲投明透便難。若肯反觀來甚",
    "X73n1452_020:0319b08": "處。去來何路不天寬。",
    "X73n1452_020:0319b09": "示徐孟孺偈",
    "X73n1452_020:0319b10": "[0319b10] 掉轉頭來一拍時。就中無地著思惟。徐郎覿面知歸",
    "X73n1452_020:0319b11": "處。始信春來花滿枝。",
    "X73n1452_020:0319b12": "聖智偈(并序)",
    "X73n1452_020:0319b13": "[0319b13] 若謂念未動是聖智。則了得念未動是聖智之知。",
    "X73n1452_020:0319b14": "此了涉念耶。不涉念耶。涉念則有念。定不能測無",
    "X73n1452_020:0319b15": "念。不涉念則念既不涉。知亦本無。謂了念未動是",
    "X73n1452_020:0319b16": "聖智。此了何異&#x8657;空揣骨。思之。",
    "X73n1452_020:0319b17": "[0319b17] 聖智昭然休更覓。山河之外別無靈。但能當處尋生",
    "X73n1452_020:0319b18": "滅。方信紅爐有剩&#x6C37;。",
    "X73n1452_020:0319b19": "雷郎吃茶偈",
    "X73n1452_020:0319b20": "[0319b20] 念未生時誰吃茶。寧知茶不自&#x5647;他。就中別有通喉",
    "X73n1452_020:0319b21": "路。滴滴須教成露花。",
    "X73n1452_020:0319b22": "芭蕉菴聽雨偈",
    "X73n1452_020:0319b23": "[0319b23] 直謂重泉樹杪來。[谷*宏][谷*宏]巖壑起輕雷。何須方外尋幽",
    "X73n1452_020:0319b24": "僻。城市雲林趣不乖。",
    "X73n1452_020:0319c01": "[0319c01] 雨打芭蕉一樣聲。聽來迷悟太分明。桃花只許靈雲",
    "X73n1452_020:0319c02": "見。敢保盤山夢未醒。",
    "X73n1452_020:0319c03": "皖公靈跡",
    "X73n1452_020:0319c04": "[0319c04] 行盡千峰與萬峰。飛泉響自半天中。背巖有路通幽",
    "X73n1452_020:0319c05": "處。流水桃花問皖公。",
    "X73n1452_020:0319c06": "示宇靖偈",
    "X73n1452_020:0319c07": "[0319c07] 春來誰不愛花紅。驀地東風起太空。&#x8276;冶凋零一條",
    "X73n1452_020:0319c08": "看。此心無處不&#x8657;融。",
    "X73n1452_020:0319c09": "逆順偈",
    "X73n1452_020:0319c10": "[0319c10] 婬怒無常總是渠。逢緣逆順遞乘除。從教伎倆翻天",
    "X73n1452_020:0319c11": "地。幾度推尋失舊居。",
    "X73n1452_020:0319c12": "偶成偈",
    "X73n1452_020:0319c13": "[0319c13] 天上人閒勢利同。但將罪福判雌雄。達觀老漢偏奇",
    "X73n1452_020:0319c14": "猾。慣解藏身兔角中。",
    "X73n1452_020:0319c15": "宣州興教坦禪師偈(并序)",
    "X73n1452_020:0319c16": "[0319c16] 宗門武庫。溫州牛氏子。世業打銀。因磨洗銀瓶次。",
    "X73n1452_020:0319c17": "有省出家。號宣州興教坦禪師。",
    "X73n1452_020:0319c18": "[0319c18] &#x6060;底牛郎業打銀。銀瓶磨次現全身。廣長舌相無多",
    "X73n1452_020:0319c19": "子。獨許渠儂見得親。",
    "X73n1452_020:0319c20": "應事粘滯不覺失笑賦此",
    "X73n1452_020:0319c21": "[0319c21] 賊後張弓悔已遲。更教賊後笑愚癡。何當明鏡無留",
    "X73n1452_020:0319c22": "礙。妍醜難瞞不屬知。",
    "X73n1452_020:0319c23": "寄王元美",
    "X73n1452_020:0319c24": "[0319c24] 法身有口能&#x5647;飯。大地無塵翳眼睛。此事遙知已相",
    "X73n1452_020:0320a01": "委。願垂一語印愚情。",
    "X73n1452_020:0320a02": "悼王方麓先生偈",
    "X73n1452_020:0320a03": "[0320a03] 未生曾道是華嚴。習氣臨終果現前。釋尾儒頭難辨",
    "X73n1452_020:0320a04": "別。還同竹篦勘癡禪。",
    "X73n1452_020:0320a05": "無題(二十首)",
    "X73n1452_020:0320a06": "[0320a06] 丈六金身賣酒標。一朝爛醉睡如&#x732B;。牡丹花下春風",
    "X73n1452_020:0320a07": "裏。多少馨香帶露飄。",
    "X73n1452_020:0320a08": "[0320a08] 狂心未歇似猿猴。日夜翻騰者髑髏。一把無明火燒",
    "X73n1452_020:0320a09": "&#x5374;。紫&#x70DF;堆裏好回頭。",
    "X73n1452_020:0320a10": "[0320a10] 莫待焚燒始轉頭。正當強健好調牛。皮膚脫落全身",
    "X73n1452_020:0320a11": "白。水遠山長任自由。",
    "X73n1452_020:0320a12": "[0320a12] 水國微茫坐入禪。六銖縹緲散花天。只今靈骨無尋",
    "X73n1452_020:0320a13": "處。風雨蕭蕭送客船。",
    "X73n1452_020:0320a14": "[0320a14] 踏來空翠幾千重。曲折曹溪&#x93BB;梵宮。欲問嶺南傳底",
    "X73n1452_020:0320a15": "事。青山白鳥水聲中。",
    "X73n1452_020:0320a16": "[0320a16] 百尺危梁架碧溪。行人到此莫思惟。浪花風捲晴飛",
    "X73n1452_020:0320a17": "雨。掉得頭來已濕衣。",
    "X73n1452_020:0320a18": "[0320a18] 縣空架地力難移。&#x6060;石為腔蘚作皮。無孔鐵椎敲便",
    "X73n1452_020:0320a19": "響。禪流直下不須疑。",
    "X73n1452_020:0320a20": "[0320a20] 道人無往不悲秋。何事扁舟帶月浮。白雪陽春誰接",
    "X73n1452_020:0320a21": "拍。石門流水暗相投。",
    "X73n1452_020:0320a22": "[0320a22] 君家幾箇長松樹。引得天風作海濤。熱惱任教千萬",
    "X73n1452_020:0320a23": "斛。此中一坐自全消。",
    "X73n1452_020:0320a24": "[0320a24] 浮雲初不染&#x8657;空。起滅從交淡復濃。若使身心成兔",
    "X73n1452_020:0320b01": "角。應酬萬有自春風。",
    "X73n1452_020:0320b02": "[0320b02] 白鳥銜魚上釣磯。漁翁初不涉思惟。水天空&#x6FF6;相忘",
    "X73n1452_020:0320b03": "處。坐者坐兮飛者飛。",
    "X73n1452_020:0320b04": "[0320b04] 萬別千差總此心。誰融大地作黃金。愛憎交錯難銷",
    "X73n1452_020:0320b05": "處。多少男兒被陸沈。",
    "X73n1452_020:0320b06": "[0320b06] 春來花草興綢繆。丹室珠林挾妓遊。盧舍那身隨處",
    "X73n1452_020:0320b07": "現。醉中幾箇解回頭。",
    "X73n1452_020:0320b08": "[0320b08] 空林何處夜鳴鐘。踏遍蒼苔叩梵宮。此會不須言底",
    "X73n1452_020:0320b09": "事。相看箕踞明月中。",
    "X73n1452_020:0320b10": "[0320b10] 萬別千差總不妨。無心觸處可相忘。雖然六入如空",
    "X73n1452_020:0320b11": "聚。見豕何曾喚作羊。",
    "X73n1452_020:0320b12": "[0320b12] 春來樹杪百重泉。飽飯眠雲聽不厭。若使陶潛知此",
    "X73n1452_020:0320b13": "意。何須弦斷始無弦。",
    "X73n1452_020:0320b14": "[0320b14] 阿娘奶頭大如斗。不食小兒見之走。飲乳輸他親所",
    "X73n1452_020:0320b15": "生。一口未了復一口。",
    "X73n1452_020:0320b16": "[0320b16] 廣長舌相覆&#x8657;空。大地山河舒卷中。若問人天何處",
    "X73n1452_020:0320b17": "著。歸宗口裏有拳容。",
    "X73n1452_020:0320b18": "[0320b18] 凡當我處皆非我。我若無時我始全。縱使&#x8657;空為辟",
    "X73n1452_020:0320b19": "喻。&#x8657;空我後我曾先。",
    "X73n1452_020:0320b20": "[0320b20] 流水青山笑我癡。涉川絕嶺慣忘疲。南來北往緣何",
    "X73n1452_020:0320b21": "事。一線真機世不知。",
    "X73n1452_020:0320b22": "究心想偈(并序二首)",
    "X73n1452_020:0320b23": "[0320b23] 皮毬子曰。一心不生。為善無地。況為惡乎。故無論",
    "X73n1452_020:0320b24": "逆順境風扇中。則念之生雖有心擬禁而不起。無",
    "X73n1452_020:0320c01": "是理也。但起善念。當勉力而充擴之。若起惡念。當",
    "X73n1452_020:0320c02": "究此念是貪耶。是瞋耶。貪近淫。瞋近殺。淫之為過。",
    "X73n1452_020:0320c03": "過莫大焉。殺之為禍。禍莫甚焉。我清淨廓然之中。",
    "X73n1452_020:0320c04": "而忽生此不祥之念。幸而有始無終。則過禍似可",
    "X73n1452_020:0320c05": "逃也。不幸念起而始終之。小則殺身喪名敗德。大",
    "X73n1452_020:0320c06": "則一墮阿鼻。魂靈受&#x7F78;。一日一夜。萬死萬生。卒難",
    "X73n1452_020:0320c07": "出離。且我此身。究其所自。初本於父精母血雜而",
    "X73n1452_020:0320c08": "有之。現前能分別之心。初本於父母交遘之時。不",
    "X73n1452_020:0320c09": "達前境惟心。乃受境惑。故男子投胎時。於母作可",
    "X73n1452_020:0320c10": "意想。女子投胎時。於父亦作可意想。既而此想身",
    "X73n1452_020:0320c11": "成之後。不名想而名心矣。此精血雜成之穢。心主",
    "X73n1452_020:0320c12": "之後不名穢。而名身矣。故有智男女。解作此觀。觀",
    "X73n1452_020:0320c13": "久得力。則於飲食男女之閒。雖境風扇鼓。自然念",
    "X73n1452_020:0320c14": "不生也。噫。念果不生。則向之清淨廓然。還復入我",
    "X73n1452_020:0320c15": "手矣。故曰。雖然舊閣閒田地。一度耘來方始休。至",
    "X73n1452_020:0320c16": "此然後說栽田博飯喫。無愧於心焉。若未詣此。祖",
    "X73n1452_020:0320c17": "翁田地尚屬別人管業。我安敢妄想偈曰。",
    "X73n1452_020:0320c18": "[0320c18] 腥臊交媾始成身。中有貪淫即識神。兩者若能看得",
    "X73n1452_020:0320c19": "破。何妨寒凍作陽春。",
    "X73n1452_020:0320c20": "[0320c20] 祖翁田地賣年深。執&#x52B5;風塵何處尋。見說豺狼與狐",
    "X73n1452_020:0320c21": "兔。荒寒荊棘久成林。",
    "X73n1452_020:0320c22": "行昌刺祖偈",
    "X73n1452_020:0320c23": "[0320c23] 行昌刺六祖。&#x5374;被六祖刺。世人誰得知。豈非冤枉事。",
    "X73n1452_020:0320c24": "智識偈",
    "X73n1452_020:0321a01": "[0321a01] 五識攬性境。是名因緣變。行解猶未起。名言豈能及。",
    "X73n1452_020:0321a02": "同時意忽生。五為退殘客。五退六既進。六攬獨影耳。",
    "X73n1452_020:0321a03": "由塵發知故。此知非本有。由知塵現容。此容異晴空。",
    "X73n1452_020:0321a04": "了知不了知。識智競分路。識則假名賊。智則克家子。",
    "X73n1452_020:0321a05": "熾然善分別。我法執漸釋。入流而亡所。所亡能亦失。",
    "X73n1452_020:0321a06": "能所無地時。[車*度]轢搖不息。",
    "X73n1452_020:0321a07": "示于中甫",
    "X73n1452_020:0321a08": "[0321a08] 國賊患在智。心賊患在玄。三叉乃見刺。諸塵解脫源。",
    "X73n1452_020:0321a09": "龍潭虎豹窟。驚悸雪松邊。",
    "X73n1452_020:0321a10": "示于潤甫",
    "X73n1452_020:0321a11": "[0321a11] 六祖本樵夫。悟心乃成祖。此心是何物。證之邁今古。",
    "X73n1452_020:0321a12": "非獨釋迦然。仲尼亦復爾。如若道未聞。雖生不殊死。",
    "X73n1452_020:0321a13": "且道道奚聞。最初從信入。堅持久不惰。自然人指路。",
    "X73n1452_020:0321a14": "遵之直截行。寸心勿回互。世有毀譽風。此是諸魔使。",
    "X73n1452_020:0321a15": "遇之力愈堅。始信真寔做。一點疑惑生。無媒自招禍。",
    "X73n1452_020:0321a16": "苟非英靈漢。逆風難把柁。",
    "X73n1452_020:0321a17": "淨土偈",
    "X73n1452_020:0321a18": "[0321a18] 心淨佛土淨。心穢此土穢。淨穢既在心。如何別尋理。",
    "X73n1452_020:0321a19": "但觀心未生。淨穢在何處。此觀若透徹。眾罪自消滅。",
    "X73n1452_020:0321a20": "不待蓮花開。香光從口發。南無阿彌陀。佛即自心覺。",
    "X73n1452_020:0321a21": "覺即情不生。情生成殺佛。殺佛墮地獄。難生蓮花國。",
    "X73n1452_020:0321a22": "能使情不生。彌陀自來迎。蓮花為胞胎。永不作眾生。",
    "X73n1452_020:0321a23": "念佛雖不難。難破逆順關。逆順關若破。始面彌陀顏。",
    "X73n1452_020:0321a24": "自警",
    "X73n1452_020:0321b01": "[0321b01] 眾人關意處。飲食男女耳。我輩所急者。治心藥貴止。",
    "X73n1452_020:0321b02": "止時不由觀。茲止非盡美。止觀相為師。循環妙無已。",
    "X73n1452_020:0321b03": "現前赤肉團。善用初非累。誰謂臭髑髏。金剛堅莫比。",
    "X73n1452_020:0321b04": "色生空匪殊。波水謾彼此。古德曾有言。亡僧痛為子。",
    "X73n1452_020:0321b05": "當陽既不薦。白骨為汝死。回首石樓癡。覆舟華亭&#x803B;。",
    "X73n1452_020:0321b06": "死生等戲具。心了何足齒。",
    "X73n1452_020:0321b07": "吃水齋聞&#x76B7;偈",
    "X73n1452_020:0321b08": "[0321b08] 我昔吃水齋。幾月分別輕。身心有若無。六根瀉&#x76B7;聲。",
    "X73n1452_020:0321b09": "仔細推所以。擊&#x76B7;道士耳。此觀尚隔河。聲乃發於邇。",
    "X73n1452_020:0321b10": "始悟念不生。古今無異路。遠近分別起。法身豈有阻。",
    "X73n1452_020:0321b11": "六尺空中雲。雲起有無際。聚散初無常。何苦徒橫計。",
    "X73n1452_020:0321b12": "橫計若不消。驢年出生死。",
    "X73n1452_020:0321b13": "脫女身偈",
    "X73n1452_020:0321b14": "[0321b14] 有身有女執。無身執自消。眾生久顛倒。橫執身堅牢。",
    "X73n1452_020:0321b15": "堅濕暖動觀。女身等龜毛。此觀若成熟。蓮花為胎胞。",
    "X73n1452_020:0321b16": "更將憎愛空。心空境寂寥。能所情塵蕩。童真著方袍。",
    "X73n1452_020:0321b17": "參禪與學道。永無魔外撓。真祥痛持偈。女身當處超。",
    "X73n1452_020:0321b18": "常如寺偈",
    "X73n1452_020:0321b19": "[0321b19] 逆順本無性。似有惟橫計。若知喜即瞋。步步安樂地。",
    "X73n1452_020:0321b20": "示聞郎",
    "X73n1452_020:0321b21": "[0321b21] 鬼怕捺硬人。識怕捺硬智。強久自成熟。忽契無分別。",
    "X73n1452_020:0321b22": "示修慈",
    "X73n1452_020:0321b23": "[0321b23] 有我眾生我。無我諸佛我。真妄我明白。頓超生死路。",
    "X73n1452_020:0321b24": "明暗偈",
    "X73n1452_020:0321c01": "[0321c01] 生滅不生滅。譬喻明與暗。一存一不存。未合波羅蜜。",
    "X73n1452_020:0321c02": "生滅不生滅。譬喻明與暗。兩存不兩遇。乃合波羅蜜。",
    "X73n1452_020:0321c03": "斷婬偈(有引)",
    "X73n1452_020:0321c04": "[0321c04] 夫言清行濁。開眼說律。合眼行婬。醒夢雖殊。婬根",
    "X73n1452_020:0321c05": "無二。故此根未拔。生死難逃。今世後世。眼合眼開。",
    "X73n1452_020:0321c06": "根塵主客。授受無窮。苟能一念不起。婬機自枯。於",
    "X73n1452_020:0321c07": "眾生分中。念起是常。不起是變。於菩薩日用。不起",
    "X73n1452_020:0321c08": "是常。念起是變。常變無根。隨習所熏。熟則名常。生",
    "X73n1452_020:0321c09": "則名變。名雖有換。初無異同。故能以戒定慧之香。",
    "X73n1452_020:0321c10": "熏而不斷。則淨用現前。以貪瞋癡之水潤之。則染",
    "X73n1452_020:0321c11": "用力猛。故寂音尊者。觀音贊有曰。憫我心明力不",
    "X73n1452_020:0321c12": "逮。時時種子發現行。此我尊者。踢翻好醜窠臼。而",
    "X73n1452_020:0321c13": "能吐言真實。如雲盡長空。明月顯露。清淨光潔如",
    "X73n1452_020:0321c14": "此也。偈曰。",
    "X73n1452_020:0321c15": "[0321c15] 十方三世中。惟我一人婬。婬機斷不難。婬人處處滿。",
    "X73n1452_020:0321c16": "婬機卒難斷。時時互相熏。增長無有已。我斷人不斷。",
    "X73n1452_020:0321c17": "斷斷熏復深。染淨各有源。源窮染淨洗。戒根盤&#x8657;空。",
    "X73n1452_020:0321c18": "空外無有物。有婬無地藏。",
    "X73n1452_020:0321c19": "戒殺生偈",
    "X73n1452_020:0321c20": "[0321c20] 以心觀天地。天地伯仲同。以天地觀心。物方分雌雄。",
    "X73n1452_020:0321c21": "雌雄生強弱。強弱生戰攻。勝負不相下。互吞豈有窮。",
    "X73n1452_020:0321c22": "未窮能知變。口腹戒肥膿。",
    "X73n1452_020:0321c23": "臥佛偈",
    "X73n1452_020:0321c24": "[0321c24] 睡者不忘石。焉能臥石上。石非忘睡者。石則有我相。",
    "X73n1452_020:0322a01": "誰謂雙忘中。鼻風吹樹嚮。陰陽既不到。出入息難狀。",
    "X73n1452_020:0322a02": "惟有本色人。聞斯稱絕唱。",
    "X73n1452_020:0322a03": "聞雷偈",
    "X73n1452_020:0322a04": "[0322a04] 將雨雷先鳴。轟然聲達耳。遂即究聞者。猶未決能所。",
    "X73n1452_020:0322a05": "所聞既無知。能聞寧獨起。若復合而聞。細推無此理。",
    "X73n1452_020:0322a06": "能所既不有。合者是何物。合乃且共生。龍樹曾不許。",
    "X73n1452_020:0322a07": "無因如可聞。山河皆吾耳。往返研其因。畢竟窮無始。",
    "X73n1452_020:0322a08": "無始不昧聞。聞時遺彼此。玄沙老古錐。昔日曾有偈。",
    "X73n1452_020:0322a09": "&#x76B7;中無鐘響。鐘中無&#x76B7;意。鐘&#x76B7;不交參。句句無終始。",
    "X73n1452_020:0322a10": "六識功能偈",
    "X73n1452_020:0322a11": "[0322a11] 第六分別觀生法。功成本位粗相滅。細相乃通七識",
    "X73n1452_020:0322a12": "分。生法以無分別觀。觀之不已無功成。乘此無功鑄",
    "X73n1452_020:0322a13": "異熟。異熟既融任運入。五八剎那同時轉。聖人能事",
    "X73n1452_020:0322a14": "自此畢。駕此無事自在船。逆順風波渡&#x7FA3;有。究竟如",
    "X73n1452_020:0322a15": "上種種德。皆是六識作觀力。餘識但坐不能行。惟六",
    "X73n1452_020:0322a16": "能行未始坐。張翁吃酒李翁醉。說與傍人誰肯信。三",
    "X73n1452_020:0322a17": "量三境攝心所。以此之故功在六。聖凡迷悟六不行。",
    "X73n1452_020:0322a18": "總是天晴地下濕。",
    "X73n1452_020:0322a19": "醒夢偈",
    "X73n1452_020:0322a20": "[0322a20] 紫&#x6822;老人妄想多。夜來合眼夢不少。夢中好惡幾千",
    "X73n1452_020:0322a21": "般。開眼何曾有莖草。腦髓心肝命所係。夢中有人平",
    "X73n1452_020:0322a22": "白取。解空未熟取時慳。成就慳貪多巧計。直得計窮",
    "X73n1452_020:0322a23": "瞋發盡。腦髓心肝宛然具。將觀具者等夢中。死生榮",
    "X73n1452_020:0322a24": "辱恣遊戲。",
    "X73n1452_020:0322b01": "持華嚴偈",
    "X73n1452_020:0322b02": "[0322b02] 大方廣佛華嚴經。如來初轉根本輪。此輪轉不離四",
    "X73n1452_020:0322b03": "門。理轉事轉事理轉。事事無礙最幽玄。拈來便用無",
    "X73n1452_020:0322b04": "廉纖。離理無事波水同。事理互轉亦流類。若微第四",
    "X73n1452_020:0322b05": "事事幽。前三終未離窠臼。窠臼不離情不枯。情不枯",
    "X73n1452_020:0322b06": "兮智不訖。智不訖兮覺為礙。境風逆順難自在。理障",
    "X73n1452_020:0322b07": "事障誰為魔。覺不為礙事事快。若能受持此經卷。洞",
    "X73n1452_020:0322b08": "達吾偈根本在。且道根本畢竟在何處所。熱惱燒心。",
    "X73n1452_020:0322b09": "誰著火。清涼徹骨豈天來。",
    "X73n1452_020:0322b10": "長松館雪偈",
    "X73n1452_020:0322b11": "[0322b11] 明月在天雲障之。障雲&#x758E;漏露明月。幻作梨花與柳",
    "X73n1452_020:0322b12": "絮。鋪遍江山無空缺。白象兒。休裂蹶。境緣逆順蹴踏",
    "X73n1452_020:0322b13": "時。金毛聞之亦腦裂。三月桃花笑路人。主人於此心",
    "X73n1452_020:0322b14": "能歇。",
    "X73n1452_020:0322b15": "修補大藏經板偈",
    "X73n1452_020:0322b16": "[0322b16] 百年三萬六千日。憂勤功利何其急。若將長劫較百",
    "X73n1452_020:0322b17": "年。百年不殊出入息。出入息中營勝事。苟非明勇誰",
    "X73n1452_020:0322b18": "能得。功利不過周微生。勝事資我脫苦趣。勝事之中",
    "X73n1452_020:0322b19": "最勝者。續佛慧命第一義。慧命得續欲命枯。娑婆鑄",
    "X73n1452_020:0322b20": "為極樂土。此意智者獨了然。愚者狐疑難信入。吾偈",
    "X73n1452_020:0322b21": "不實是綺語。舌根生生常破碎。",
    "X73n1452_020:0322b22": "西子說法偈",
    "X73n1452_020:0322b23": "[0322b23] 世人盡愛西施美。范蠡不愛&#x5374;載去。此意若使吳王",
    "X73n1452_020:0322b24": "知。伍員頭始留得住。我聞西施美亦愛。愛情如火燒",
    "X73n1452_020:0322c01": "心裏。無限精神為此枯。千排萬遣無用處。偶讀圓覺",
    "X73n1452_020:0322c02": "普眼章。西施之醜難掩藏。三十六物仔細觀。但覺其",
    "X73n1452_020:0322c03": "臭不覺香。香臭互奪本無地。范蠡滿載明月光。此光",
    "X73n1452_020:0322c04": "要使照千古。伍員頭斷日中霜。萬花叢裏去復來。西",
    "X73n1452_020:0322c05": "施翻作說法王。試觀捧心顰眉時。芙蓉兩岸秋波長。",
    "X73n1452_020:0322c06": "得漁&#x6B35;乃聲何奇。耳根一染平空亡。",
    "X73n1452_020:0322c07": "雲居山復古偈(有序)",
    "X73n1452_020:0322c08": "[0322c08] 青山無古今。白雲有去來。法運之通塞。人情之愛",
    "X73n1452_020:0322c09": "憎。道場之興廢。俱循業發現。不可以有心期。亦不",
    "X73n1452_020:0322c10": "可以無心待者也。予別雲居二十餘年。近憩歸宗",
    "X73n1452_020:0322c11": "金輪峰之陽。一日雲居紹住山過予問訊。且曰。雲",
    "X73n1452_020:0322c12": "居近有諸緣山主肝腦塗地。鼎建古剎。予曰。此亦",
    "X73n1452_020:0322c13": "循業發現耳。問何謂業。予曰業。命也。又問何謂命。",
    "X73n1452_020:0322c14": "曰。命。用也。又問何謂用。予震聲一喝曰。在眼能見。",
    "X73n1452_020:0322c15": "在耳能聞。此是恁麼。紹不薦。予說偈曰。",
    "X73n1452_020:0322c16": "[0322c16] 見聞歷歷自何來。纔復生心光早霾。此去歐峰三尺",
    "X73n1452_020:0322c17": "半。杖頭日月照塵埃。",
    "X73n1452_020:0322c18": "示等觀讀棱嚴經偈(有序)",
    "X73n1452_020:0322c19": "[0322c19] 有身之身。眾苦所聚。有心之心。萬慮所縈。惟無身",
    "X73n1452_020:0322c20": "之身。形充八極而無患。無心之心。智周萬物而不",
    "X73n1452_020:0322c21": "勞。眾生日用不知。病在外封六尺。內迷方寸。苟有",
    "X73n1452_020:0322c22": "智男子。達封非封。了迷非迷。然後以一身為無量",
    "X73n1452_020:0322c23": "身。神頭鬼臉。輔弼法門。以一心為無窮心。奇媒異",
    "X73n1452_020:0322c24": "智。通達佛法。寄廣長舌於諸子百氏之岐。使歸大",
    "X73n1452_020:0323a01": "道。是為真報佛恩。",
    "X73n1452_020:0323a02": "[0323a02] 十卷楞嚴一柄刀。全牛不見眼中毛。試將智刃游心",
    "X73n1452_020:0323a03": "馬。積劫無明當下消。",
    "X73n1452_020:0323a04": "讀東坡觀音贊",
    "X73n1452_020:0323a05": "[0323a05] 當年客少室。飯訖乃經行。&#x6822;根見短&#x7891;。刻畫觀音形。",
    "X73n1452_020:0323a06": "上有東坡讚。讀之蚊上鐵。徐而久味之。一日頓了徹。",
    "X73n1452_020:0323a07": "自是恣口門。到處為人說。眉山蘇長公。覓佛心已歇。",
    "X73n1452_020:0323a08": "心歇光自圓。事理皆活潑。戲謔與譏呵。譬如青天裂。",
    "X73n1452_020:0323a09": "天裂眼界高。天外風景別。如若自不見。反笑人見拙。",
    "X73n1452_020:0323a10": "示周季華",
    "X73n1452_020:0323a11": "[0323a11] 眾生無明熾。執身招死生。聖人憫其愚。教以一觀四。",
    "X73n1452_020:0323a12": "見四了不昧。一身不可得。此滌凡夫垢。非是二乘執。",
    "X73n1452_020:0323a13": "又以一遣四。四亦不可得。一四俱不有。直下無生智。",
    "X73n1452_020:0323a14": "不可以數求。不可以情會。情數兩坐斷。肉塊金剛體。",
    "X73n1452_020:0323a15": "譬如手作拳。或者作拳想。或以拳作手。或者作手想。",
    "X73n1452_020:0323a16": "拳若有拳性。作手不可得。手若有手性。作拳亦不得。",
    "X73n1452_020:0323a17": "拳手兩無性。執者寧非惑。雖無拳手性。拳手宛然爾。",
    "X73n1452_020:0323a18": "我以拳手偈。相逢誰薦取。自信合佛心。龍神謹護持。",
    "X73n1452_020:0323a19": "願凡見聞者。俱悟無生理。",
    "X73n1452_020:0323a20": "分別能所偈",
    "X73n1452_020:0323a21": "[0323a21] 若使分別因境有。境有於我何交涉。一切凡小未了",
    "X73n1452_020:0323a22": "知。根塵擾擾無由歇。了知兩者但名言。能所何曾是",
    "X73n1452_020:0323a23": "兩橛。環輪之上覓始終。笑殺東村王大姐。了知成修",
    "X73n1452_020:0323a24": "佛真子。煩惱未除超十地。此知止觀大導師。愚者棄",
    "X73n1452_020:0323b01": "師尋覺路。無能所中怖根境。誰知根境覺路資。&#x6C37;多",
    "X73n1452_020:0323b02": "水多何須疑。眾生若使無我所。聖凡血&#x8109;皆枯斷。撥",
    "X73n1452_020:0323b03": "無因果成魔種。&#x5374;疑了知非親兒。誰知生滅不生滅。",
    "X73n1452_020:0323b04": "智識一條有同別。我今說此妙伽陀。何異幽宵懸日",
    "X73n1452_020:0323b05": "月。大家苦樂光明中。日用不知盲者咎。醫王一朝抉",
    "X73n1452_020:0323b06": "障翳。光明初不離眼有。此光若謂醫王與。尋常見暗",
    "X73n1452_020:0323b07": "是何物。",
    "X73n1452_020:0323b08": "示知幾病中偈",
    "X73n1452_020:0323b09": "[0323b09] 祁寒溽暑。&#x8989;旅不歸。啖熱吞冷。惟自知之。境緣錯迕。",
    "X73n1452_020:0323b10": "飲氣支持。苟弗以理。消釋甚難。逆順榮辱。理遇本閒。",
    "X73n1452_020:0323b11": "若以情遣。紛擾無端。喜則屬陽。怒則屬陰。陽易舒暢。",
    "X73n1452_020:0323b12": "陰易結沈。舒暢融通。面目光澤。結沈凝滯。毒乘為賊。",
    "X73n1452_020:0323b13": "賊據肯[啟-口+月]。痛不可勝。究其所以。惟業是生。業生無地。",
    "X73n1452_020:0323b14": "造者惟心。心外有法。聖人沈吟。南嶽大師。身忽腫脹。",
    "X73n1452_020:0323b15": "求生不得。求死無恙。轉側靡停。苦極覺朗。知病惟業。",
    "X73n1452_020:0323b16": "知業惟能。推能之初。無我而靈。腫脹頓消。獲宿命智。",
    "X73n1452_020:0323b17": "過去善惡。雲度沼沚。纖毫不昧。如見十指。貴郎貴郎。",
    "X73n1452_020:0323b18": "病臥一床。正當病痛。情識張皇。智不可治。力不可降。",
    "X73n1452_020:0323b19": "痛痛痛覺。能所兩角。我代渠觀。根塵廓落。病乃知識。",
    "X73n1452_020:0323b20": "誘我得入。奇哉奇哉。我入賊出。一塵正受。塵塵歷歷。",
    "X73n1452_020:0323b21": "自他無閒。維摩神力。八萬師座。總納丈室。大小相容。",
    "X73n1452_020:0323b22": "位分不失。問何宗旨。端郎把筆。筆如寶劍。聖凡失色。",
    "X73n1452_020:0323b23": "且道末後一句。又作麼生。燈燭光中相問疾。淨明茶",
    "X73n1452_020:0323b24": "飯自然香。",
    "X73n1452_020:0323c01": "示賀仰庵(有引)",
    "X73n1452_020:0323c02": "[0323c02] 夫心無真妄。而真妄名生。良以迷無真妄之心。而",
    "X73n1452_020:0323c03": "真妄之名。不得不立焉。又有迷真妄之名。而不求",
    "X73n1452_020:0323c04": "其實。役役然。巔毛白而執名不返。可不痛哉。夫物",
    "X73n1452_020:0323c05": "必有名。名必有物。名物不相負。而天機深者。即名",
    "X73n1452_020:0323c06": "為梯。緣而上之。終得其實。實得心明。則真妄可辨",
    "X73n1452_020:0323c07": "矣。何謂真。無我而靈。熾然而分別。與性不違。此真",
    "X73n1452_020:0323c08": "之始也。何謂妄。流逸前境。迷而不返。妄之謂也。又",
    "X73n1452_020:0323c09": "妄身假四大而有。妄心亦假四蘊而有。故妄身盈",
    "X73n1452_020:0323c10": "不五尺。妄心周不逾身。今天下競以五尺者為真",
    "X73n1452_020:0323c11": "身。不逾身者為真心。不知果真乎。果妄乎。吾聞空",
    "X73n1452_020:0323c12": "無邊際。乃法身中影子。故曰。空生大覺中。如海一",
    "X73n1452_020:0323c13": "漚發。吾聞聖凡依正。亦無有窮盡。依真心而建立。",
    "X73n1452_020:0323c14": "故曰。心外無法。又凡夫迷真既久。故真生妄熟。而",
    "X73n1452_020:0323c15": "於妄熟之中。籍佛祖聖賢師友眷屬。緣因熏發。了",
    "X73n1452_020:0323c16": "因初啟。培而養之。境風順逆。死生好惡交加之閒。",
    "X73n1452_020:0323c17": "以勇濟明。以明扶勇。銳然而進。精然而深。是謂以",
    "X73n1452_020:0323c18": "生滅心。開生滅解。和泥帶水。究竟十信。皆圓解生",
    "X73n1452_020:0323c19": "滅之力也。入住則力非生滅矣。吾悲憫汝兄弟。身",
    "X73n1452_020:0323c20": "處塵勞腥膻之&#x7A7D;。而能長齋不茹一切血肉。真火",
    "X73n1452_020:0323c21": "宅蓮華也。乃說此偈曰。",
    "X73n1452_020:0323c22": "[0323c22] 因境而生。因境而滅。生滅無常。憑境貿易。從無始來。",
    "X73n1452_020:0323c23": "至於今日。執此為心。認賊為子。自劫家寶。無時不爾。",
    "X73n1452_020:0323c24": "失功德財。一貧如洗。背無生滅。隨順生滅。十二緣生。",
    "X73n1452_020:0324a01": "以為窟宅。忻忻戀著。莫思舍離。不舍離中。眾苦積集。",
    "X73n1452_020:0324a02": "如影隨形。怒逐不去。從劫至劫。等汲井輪。下上無歇。",
    "X73n1452_020:0324a03": "如上眾苦。初本無地。一迷本智。幻出諸有。無能所處。",
    "X73n1452_020:0324a04": "建立人我。戈劍勝負。血流漂杵。皆自心作。離心無有。",
    "X73n1452_020:0324a05": "即心觀察。本智何物。有何因緣。變出根境。一旦精明。",
    "X73n1452_020:0324a06": "如子得母。彼十二支。皆功德使。自利利他。無有窮極。",
    "X73n1452_020:0324a07": "示李次德偈",
    "X73n1452_020:0324a08": "[0324a08] 水外有波。波必不濕。波若果濕。何波非水。愚人不了。",
    "X73n1452_020:0324a09": "見彼波相。千變萬化。洶湧無常。生滅多狀。逐彼名言。",
    "X73n1452_020:0324a10": "為境所轉。熾然分別。從無始來。了無休息。改頭換面。",
    "X73n1452_020:0324a11": "鱗甲羽毛。人間天上。升沈隨業。此皆波也。迷水疑波。",
    "X73n1452_020:0324a12": "謂波非水。故名愚人。智者不然。了波即水。達境唯心。",
    "X73n1452_020:0324a13": "本無凡聖。豈有古今。靈然無我。為&#x7FA3;有祖。故知祖者。",
    "X73n1452_020:0324a14": "必能孝順。悟自心者。必能奉重。如不奉重。說食不飽。",
    "X73n1452_020:0324a15": "乾慧無用。觸事臨機。情見妄覓。法珠在掌。勿誤墮失。",
    "X73n1452_020:0324a16": "年光難把。老病莫期。小子痛慚。日用勿昧。",
    "X73n1452_020:0324a17": "弔顧諟齋偈",
    "X73n1452_020:0324a18": "[0324a18] 世有塗毒鼓。有擊則有聲。毋論心有無。聞者靡不喪。",
    "X73n1452_020:0324a19": "若使無人擊。聲亦無所有。無聲而有聞。聞者聞何物。",
    "X73n1452_020:0324a20": "是故塗毒鼓。有毒等無毒。雖復鼓上臥。毒不能毒人。",
    "X73n1452_020:0324a21": "所以無緣者。佛亦不能化。吾鼓則不然。以名而為之。",
    "X73n1452_020:0324a22": "塗毒於名上。以傳而為枹。一人傳百人。百人傳無盡。",
    "X73n1452_020:0324a23": "如是無盡枹。援之擊茲鼓。無論見不見。聞者無不死。",
    "X73n1452_020:0324a24": "有人未見我。但聞我名號。誰知塗毒名。聞聲毒入耳。",
    "X73n1452_020:0324b01": "毒入而不發。決無有是處。公曾聞我名。豈得不受毒。",
    "X73n1452_020:0324b02": "以此因緣故。公終偷心死。心死性則活。性活孰非佛。",
    "X73n1452_020:0324b03": "吾是以知公。已墮諸佛數。",
    "X73n1452_020:0324b04": "悼藏主法本偈(有引)",
    "X73n1452_020:0324b05": "[0324b05] 夫割股救人。不若割股救親。割股救親。莫若割俗",
    "X73n1452_020:0324b06": "亡身弘法。何以故。資我身者。不能使我無生。生我",
    "X73n1452_020:0324b07": "身者。不能使我無患。老氏曰。我有大患。為我有身。",
    "X73n1452_020:0324b08": "我若無身。何患之有。惟亡身弘法之德。近則使我",
    "X73n1452_020:0324b09": "即大患而為藥草。遠則使我鑄緣生而終契無生。",
    "X73n1452_020:0324b10": "以患為藥。智者所甘。從緣悟入。眾入所昧。智甘眾",
    "X73n1452_020:0324b11": "昧。水中擇乳。苟非明而勇者。孰能鑑此。爾少業瑜",
    "X73n1452_020:0324b12": "珈。既而遇大善知識。割瑜珈而從禪。禪雖未悟。而",
    "X73n1452_020:0324b13": "操介卓倫。教雖未了。而弘法無懈。惜其志有餘而",
    "X73n1452_020:0324b14": "氣不能持。於萬曆某月日大命將終。猶謂法侶曰。",
    "X73n1452_020:0324b15": "我今生乏財。凡作佛事。則多難少易。此去再出頭",
    "X73n1452_020:0324b16": "來。倘得作宰官身。則刻藏不難也嗚呼。為僧知僧",
    "X73n1452_020:0324b17": "貧。而不知官貧。為官知官貧而不知僧貧。僧貧於",
    "X73n1452_020:0324b18": "財。官貧於閒。兩者所貧。皆非識心達本者也。故為",
    "X73n1452_020:0324b19": "官多受勞辱。則曰莫若為僧清閑。為僧多受貧困。",
    "X73n1452_020:0324b20": "則曰莫若宰官如意。殊不知勞勤莫先於有心。大",
    "X73n1452_020:0324b21": "患莫若於有身。惟了心非心。達身非身者。照窮萬",
    "X73n1452_020:0324b22": "有而不勞。形充十&#x8657;而無患。然後發同體之悲。接",
    "X73n1452_020:0324b23": "無量之眾。運智於無何有之鄉。究竟無上。燈傳不",
    "X73n1452_020:0324b24": "絕。乃吾曹能事。故曰。厭生死苦。失佛法道。今爾發",
    "X73n1452_020:0324c01": "願雖與眾殊。然以吾曹本色斷之。步驟失矣。夫形",
    "X73n1452_020:0324c02": "有聚散。心無古今。有聚散者既化。則無古今者寧",
    "X73n1452_020:0324c03": "不存耶。汝生以慈父事我。且為法而死。若不以率",
    "X73n1452_020:0324c04": "性之痛誨。超情之椎輪。提撕本色。恐成埋沒。聽吾",
    "X73n1452_020:0324c05": "偈曰。",
    "X73n1452_020:0324c06": "[0324c06] 四十九年前。四十九年後。反復覓生死。日中見北斗。",
    "X73n1452_020:0324c07": "厭僧欲為官。官貧汝知不。俸薄不能給。合家餓如狗。",
    "X73n1452_020:0324c08": "為官得有財。必從貪中來。以貪作佛事。培福反培災。",
    "X73n1452_020:0324c09": "賴有弘法願。終與眾人殊。舍身復受身。慎勿失戒珠。",
    "X73n1452_020:0324c10": "戒珠如不失。生處自光潔。所願終當克。九原休泣血。",
    "X73n1452_020:0324c11": "我若老未死。遲汝疾出頭。果不昧初心。來充法海牛。",
    "X73n1452_020:0324c12": "耕&#x5FA7;大藏田。福慧始無邊。假使熱鐵輪。在汝頂上旋。",
    "X73n1452_020:0324c13": "[拚-ㄙ+ㄊ]教燒箇死。亦是好因緣。",
    "X73n1452_020:0324c14": "示王孟夙偈",
    "X73n1452_020:0324c15": "[0324c15] 若人靜坐時。妄想來打攪。種種力排遣。此妄終不了。",
    "X73n1452_020:0324c16": "不了妄是賊。賊必劫我寶。我寶既劫去。主人等枯槁。",
    "X73n1452_020:0324c17": "人為萬物靈。枯槁豈相較。若欲得真靜。必先求動自。",
    "X73n1452_020:0324c18": "此動為我生。此動為物起。此動果我生。物未感不有。",
    "X73n1452_020:0324c19": "此動為物起。物感木人無。往復究竟動。物我求無得。",
    "X73n1452_020:0324c20": "物我求既無。橫謂合而有。兩無合若可。水可洗其水。",
    "X73n1452_020:0324c21": "水既可相洗。己眼見己眼。己眼能見眼。諦觀君自省。",
    "X73n1452_020:0324c22": "醒夢偈",
    "X73n1452_020:0324c23": "[0324c23] 夢裏冤親。相逢喜瞋。醒中無異。奔逸前塵。鼠餓翻盆。",
    "X73n1452_020:0324c24": "醒知非真。幻兼泡影。喻此夢身。露電&#x5010;忽。臂交故新。",
    "X73n1452_020:0325a01": "仲尼哀之。菩薩沾巾。顏子未薦。坐忘彌勤。肢墮聰黜。",
    "X73n1452_020:0325a02": "離雲月輪。清光充滿。照絕邊中。以眼觀聲。普門圓通。",
    "X73n1452_020:0325a03": "百川一月。觸處相逢。念彼善財。參尋未回。難光覓月。",
    "X73n1452_020:0325a04": "月被雲霾。身等夢幻。泡影露電。&#x6BBB;雖假合。恒作是觀。",
    "X73n1452_020:0325a05": "一觀若成。餘五自現。見思消融。是身舒卷。譬如白雲。",
    "X73n1452_020:0325a06": "豈涉牽絆。跣足經行。&#x811A;跟具眼。",
    "X73n1452_020:0325a07": "墨畫偈",
    "X73n1452_020:0325a08": "[0325a08] 萬物本&#x8657;。惟人自擾。一心本真。逐物顛倒。惟物惟心。",
    "X73n1452_020:0325a09": "悟之皆妙。以未悟故。成敵狂鬧。惟大覺人。日用了了。",
    "X73n1452_020:0325a10": "見物即心。見心匪槁。智周萬有。茲靈常皎。即色入空。",
    "X73n1452_020:0325a11": "廢器小道。即空接粗。眾無不曉。以覿墨畫。賦此寄奧。",
    "X73n1452_020:0325a12": "伊峰偈",
    "X73n1452_020:0325a13": "[0325a13] 非縱非橫。凡聖莫測。瞥爾生心。雷轟耳側。",
    "X73n1452_020:0325a14": "持戒偈(有序)",
    "X73n1452_020:0325a15": "[0325a15] 五戒名根本戒。&#x76D6;人天聖凡之根本也。廓而大之。",
    "X73n1452_020:0325a16": "則名沙彌十戒。再廓而大之。則名比丘二百五十",
    "X73n1452_020:0325a17": "戒。然皆以初五戒為根本。故名根本五戒。凡具諸",
    "X73n1452_020:0325a18": "覺而有生者。如於初根本五戒中。不持一戒兩戒。",
    "X73n1452_020:0325a19": "決不能生人中。故曰。戒勝則生勝。戒劣則生劣。大",
    "X73n1452_020:0325a20": "塊閒所以富貴與貧賤。斷非造物使然。皆自心所",
    "X73n1452_020:0325a21": "造爾。古人有曰。五戒不持。人天路絕。咦。人天路絕",
    "X73n1452_020:0325a22": "且問汝舉足向甚麼處去。偈曰。",
    "X73n1452_020:0325a23": "[0325a23] 五戒不持。人天路窮。舉足何往。牛馬胎中。持戒不難。",
    "X73n1452_020:0325a24": "難在重道。苟能重道。何戒不皎。戒皎根香。香遍十方。",
    "X73n1452_020:0325b01": "是凡是聖。出沒香光。如戒有破。頭頭死路。我不敢言。",
    "X73n1452_020:0325b02": "爾痛自悟。"
}