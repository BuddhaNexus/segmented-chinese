{
    "T13n0420_002:0930a26": "自在王菩薩經卷下",
    "T13n0420_002:0930a28": "姚秦三藏鳩摩羅什譯",
    "T13n0420_002:0930a29": "[0930a29] 「自在王！何謂菩薩摩訶薩諦智？求聲聞者，以",
    "T13n0420_002:0930b01": "諦法證聲聞解脫，菩薩得此諦而不證解脫，",
    "T13n0420_002:0930b02": "是名自在。求辟支佛者，以諦法證辟支佛解",
    "T13n0420_002:0930b03": "脫，菩薩得此諦而不證解脫，是名自在。諦",
    "T13n0420_002:0930b04": "智者，苦諦虛妄知見。云何知見？苦虛妄不實，",
    "T13n0420_002:0930b05": "得時故為苦，以倒故有，若菩薩知苦無生",
    "T13n0420_002:0930b06": "無起，是名知見苦諦。云何斷集？諸法隨集",
    "T13n0420_002:0930b07": "斷。云何為集？集平等故，斷亦如是。無所從",
    "T13n0420_002:0930b08": "來故集，無所去故斷，是名諸法性。是中無有",
    "T13n0420_002:0930b09": "實法，生已當斷，隨所愛使故有集，若斷愛",
    "T13n0420_002:0930b10": "使是名斷集。云何苦滅諦？畢竟滅苦集而",
    "T13n0420_002:0930b11": "無法可壞故，是名苦滅。一切諸緣相滅故，一",
    "T13n0420_002:0930b12": "切法如是滅相，於此中不生不滅名為滅諦。",
    "T13n0420_002:0930b13": "云何道諦？隨以何道求一切法不得，若善若",
    "T13n0420_002:0930b14": "不善、若有漏若無漏、若有為若無為，是名",
    "T13n0420_002:0930b15": "道諦。是道平等，不分別一切法故；是道寂滅，",
    "T13n0420_002:0930b16": "離諸結熱故；是道安樂，離一切憂惱故；是道",
    "T13n0420_002:0930b17": "無漏，一切漏盡故；是道一切有所得者所不",
    "T13n0420_002:0930b18": "能行，正行禪定者易修行故；是道諸佛所不",
    "T13n0420_002:0930b19": "捨；是道無相，斷一切相故；以如是道不墮於",
    "T13n0420_002:0930b20": "二，是名道諦。若菩薩以如是門知四諦者，是",
    "T13n0420_002:0930b21": "名諦智。若菩薩先以四諦，為求聲聞、辟支佛",
    "T13n0420_002:0930b22": "者說，於此乘中亦無所貪，是名諦智自在。又",
    "T13n0420_002:0930b23": "自在王！菩薩知聲聞乘不於中住，知辟支佛",
    "T13n0420_002:0930b24": "乘不於中住，知佛乘不於中住，是名諦智自",
    "T13n0420_002:0930b25": "在。[0930b25] 「又自在王！若以一心知一切眾生心，以",
    "T13n0420_002:0930b26": "一心性知一切心性，而於心智不作二行，是",
    "T13n0420_002:0930b27": "名智自在。又有智自在，知見過去世無礙，心",
    "T13n0420_002:0930b28": "不至過去世；知見未來世無礙，心不至未來",
    "T13n0420_002:0930b29": "世；知見現在世無礙，心不至現在世；不於",
    "T13n0420_002:0930c01": "過去未來現在世而生戲論。又有智自在，知",
    "T13n0420_002:0930c02": "一切有為法盡滅，而不盡諸善根；知法無生，",
    "T13n0420_002:0930c03": "而以攝法攝集眾生，是名智自在。又不從他",
    "T13n0420_002:0930c04": "知一切法畢竟滅相，以是智力而自不滅教",
    "T13n0420_002:0930c05": "化眾生，是名智自在。[0930c05] 「自在王！菩薩於此，若",
    "T13n0420_002:0930c06": "欲得智自在力而自在者，應隨智行不隨意",
    "T13n0420_002:0930c07": "行。云何意行？所有意業皆是意行；所有識業",
    "T13n0420_002:0930c08": "皆是意行；所有心業皆是意行；所有著心起",
    "T13n0420_002:0930c09": "諸善根皆是意行；墮見行施，墮相持戒，依我",
    "T13n0420_002:0930c10": "行忍皆是意行；我是菩薩則是意行；我發菩",
    "T13n0420_002:0930c11": "提亦是意行；我不斷佛種、不斷法種、不斷",
    "T13n0420_002:0930c12": "僧種亦是意行；我為利眾生故發心亦是意",
    "T13n0420_002:0930c13": "行；我當度未度者、解未解者、安未安者、滅未",
    "T13n0420_002:0930c14": "滅者，皆是意行；我是施主、我是持戒、我是行",
    "T13n0420_002:0930c15": "忍、我是行進、我是行定、我是行智，皆是意",
    "T13n0420_002:0930c16": "行；我是行慈者、行悲者、行喜者、行捨者，皆是",
    "T13n0420_002:0930c17": "意行；我是少欲知足離行者、不雜行者、頭",
    "T13n0420_002:0930c18": "陀行者、阿蘭若者、細行者，如是分別皆是意",
    "T13n0420_002:0930c19": "行；我是空行者、我是無相行者、我是無作",
    "T13n0420_002:0930c20": "行者，如是分別皆是意行；我是諦語者、實語",
    "T13n0420_002:0930c21": "者、如說行者，皆是意行；我是過諸魔業離四",
    "T13n0420_002:0930c22": "魔者，我斷一切見得忍，如是分別皆是意行；",
    "T13n0420_002:0930c23": "我當得阿耨多羅三藐三菩提，轉法輪度眾生，",
    "T13n0420_002:0930c24": "當於無餘涅槃而般涅槃，如是分別皆是意",
    "T13n0420_002:0930c25": "行。[0930c25] 「自在王！云何菩薩智業？隨無心意識行",
    "T13n0420_002:0930c26": "處，是名智業。菩薩常作智業不起意業。云何",
    "T13n0420_002:0930c27": "菩薩智業？菩薩智業有二種。何等二？一者成",
    "T13n0420_002:0930c28": "眾生，二者受持正法。云何成眾生？菩薩隨以",
    "T13n0420_002:0930c29": "所知能成眾生。云何受持正法？若不受一切",
    "T13n0420_002:0931a01": "法，是名受持正法。若受持色，非受持正法；",
    "T13n0420_002:0931a02": "受持受想行識，非受持正法；若受諸入諸性，",
    "T13n0420_002:0931a03": "非受持正法；若受善不善法，非受持正法；若",
    "T13n0420_002:0931a04": "受罪不罪、有漏無漏、有為無為、世法出世法，",
    "T13n0420_002:0931a05": "非受持正法；若受施相，非受持正法；若受戒",
    "T13n0420_002:0931a06": "忍進定智，非受持正法。何以故？所可取緣",
    "T13n0420_002:0931a07": "皆是非法非善，非受持正法。何以故？如來",
    "T13n0420_002:0931a08": "所得法，是法無相無礙，若取緣相非受持正",
    "T13n0420_002:0931a09": "法。如是菩薩業中智，是名智業。以如是智",
    "T13n0420_002:0931a10": "而作智業，不盡於智，是名智自在。",
    "T13n0420_002:0931a11": "[0931a11] 「自在王！何謂菩薩摩訶薩慧自在？菩薩得慧",
    "T13n0420_002:0931a12": "自在，能知諸法解釋章句，得四無礙智力故，",
    "T13n0420_002:0931a13": "謂義無礙智、法無礙智、辭無礙智、樂說無礙",
    "T13n0420_002:0931a14": "智。云何義無礙智？若菩薩於諸語中，依義不",
    "T13n0420_002:0931a15": "依語。義者於一切法正智。云何正智？謂不可",
    "T13n0420_002:0931a16": "說義是。此義在語中更無異聲，從本已來離",
    "T13n0420_002:0931a17": "諸相故，是名為義。不應離語依於義，語中",
    "T13n0420_002:0931a18": "等相即是義；能如是知，名義無礙智。又達一",
    "T13n0420_002:0931a19": "切法義，亦名義無礙智。云何法無礙智？菩薩",
    "T13n0420_002:0931a20": "依於法不依非法。依於法者不見非法。何以",
    "T13n0420_002:0931a21": "故？知一切法離相但有名故。又法無礙者，雖",
    "T13n0420_002:0931a22": "說三乘不壞法性。何以故？法性是一性，謂無",
    "T13n0420_002:0931a23": "相是。菩薩以語說法，即知語同響相，有所說",
    "T13n0420_002:0931a24": "法信解皆同法性，於智於語而無所礙，是名",
    "T13n0420_002:0931a25": "法無礙智。云何辭無礙智？知諸天言辭，知",
    "T13n0420_002:0931a26": "龍、夜叉、乾闥婆、阿修羅、迦樓羅、緊那羅、摩&#x777A;",
    "T13n0420_002:0931a27": "羅伽、人非人言辭；知帝釋、梵天王、護世者言",
    "T13n0420_002:0931a28": "辭；知一言二言多言、略言廣言、男言女言、非",
    "T13n0420_002:0931a29": "男言非女言、過去言未來言現在言，隨以",
    "T13n0420_002:0931b01": "方便言辭令其得解。自以淨妙言辭，亦不輕",
    "T13n0420_002:0931b02": "毀他語。何以故？知一切法無有言辭。菩薩",
    "T13n0420_002:0931b03": "作是念：『以言辭說法令其得解，是法於言辭",
    "T13n0420_002:0931b04": "中不可得，言辭於法中亦不可得，從本已來",
    "T13n0420_002:0931b05": "無有言辭。若有言辭，不應以善言辭說不善",
    "T13n0420_002:0931b06": "法。是故當知，言辭能示善惡。』又辭無礙者，",
    "T13n0420_002:0931b07": "即以眾生言辭而使行法。何以故？法不行法，",
    "T13n0420_002:0931b08": "能如是行一切法，以言辭說此行使彼得解，",
    "T13n0420_002:0931b09": "是名辭無礙智。云何樂說無礙智？若菩薩於",
    "T13n0420_002:0931b10": "一切文字皆能樂說，於一切音聲亦能樂說，",
    "T13n0420_002:0931b11": "一切名字亦能樂說，是名樂說。云何為樂？菩",
    "T13n0420_002:0931b12": "薩若說法時，樂法樂實樂諦，若信樂修多羅",
    "T13n0420_002:0931b13": "者，為說修多羅，信樂岐夜、伽陀、弊迦蘭",
    "T13n0420_002:0931b14": "奈、謳陀那、禰陀那、阿波陀那、伊提郁多",
    "T13n0420_002:0931b15": "伽、闍陀伽、裴佛略、阿浮陀達摩者，皆為說",
    "T13n0420_002:0931b16": "之，信樂過去者為說本事。一切眾生所樂諸",
    "T13n0420_002:0931b17": "根，皆隨所樂而為說法。樂信根者因信根為",
    "T13n0420_002:0931b18": "說法，樂進根者因進根為說法，樂念根者因",
    "T13n0420_002:0931b19": "念根為說法，樂定根者因定根為說法，樂慧",
    "T13n0420_002:0931b20": "根者因慧根為說法，如是諸根皆因而為說",
    "T13n0420_002:0931b21": "法。婬欲多者分別有二萬一千，佛知有八",
    "T13n0420_002:0931b22": "萬四千根，如來因此諸根皆能樂說，菩薩次",
    "T13n0420_002:0931b23": "能樂說；瞋恚多者分別有二萬一千，佛知有",
    "T13n0420_002:0931b24": "八萬四千根，如來因此諸根皆能樂說，菩薩",
    "T13n0420_002:0931b25": "次能樂說；愚癡多者分別有二萬一千，佛知",
    "T13n0420_002:0931b26": "有八萬四千根，如來因此諸根皆能樂說，菩",
    "T13n0420_002:0931b27": "薩次能樂說；雜分者分別有二萬一千，佛知",
    "T13n0420_002:0931b28": "有八萬四千根，如來因此諸根皆能樂說，菩",
    "T13n0420_002:0931b29": "薩次能樂說，自在王！是名樂說無礙智。於",
    "T13n0420_002:0931c01": "此義無閡、法無礙、辭無礙、樂說無礙，皆以慧",
    "T13n0420_002:0931c02": "為本，慧所住處，慧之所攝，菩薩以慧力故",
    "T13n0420_002:0931c03": "用四自在及餘自在皆得自在。[0931c03] 「世尊！慧以何",
    "T13n0420_002:0931c04": "為本？為住何處？何處所攝？」[0931c04] 「自在王！慧以多",
    "T13n0420_002:0931c05": "聞為本，住多聞處，多聞所攝。」[0931c05] 「世尊！多聞以",
    "T13n0420_002:0931c06": "何為本？為住何處？何處所攝？」[0931c06] 「自在王！多",
    "T13n0420_002:0931c07": "聞以善知識為本，住善知識處，善知識所攝。」",
    "T13n0420_002:0931c08": "[0931c08] 「世尊！善知識以何為本？為住何處？何處所",
    "T13n0420_002:0931c09": "攝？」[0931c09] 「自在王！善知識以敬心為本，住於敬",
    "T13n0420_002:0931c10": "心，敬心所攝。」[0931c10] 「世尊！敬心以何為本？為住何",
    "T13n0420_002:0931c11": "處？何處所攝？」[0931c11] 「自在王！敬心以深心為本，住",
    "T13n0420_002:0931c12": "於深心，深心所攝。」[0931c12] 「世尊！深心以何為本？為",
    "T13n0420_002:0931c13": "住何處？何處所攝？」[0931c13] 「自在王！深心以質直為本，",
    "T13n0420_002:0931c14": "住於質直，質直所攝。」[0931c14] 「世尊！質直以何為本？",
    "T13n0420_002:0931c15": "為住何處？何處所攝？」[0931c15] 「自在王！質直以大悲",
    "T13n0420_002:0931c16": "為本，住於大悲，大悲所攝。」[0931c16] 「世尊！大悲以何",
    "T13n0420_002:0931c17": "為本，為住何處，何處所攝。」[0931c17] 「自在王！大悲以",
    "T13n0420_002:0931c18": "眾生為本，住於眾生，眾生所攝。何以故？自",
    "T13n0420_002:0931c19": "在王！菩薩為度一切眾生，生大悲心，生一",
    "T13n0420_002:0931c20": "切智心，是名菩薩慧自在。又慧自在菩薩，以",
    "T13n0420_002:0931c21": "慧自在故，因一法門，若一劫若減一劫，種種",
    "T13n0420_002:0931c22": "異辭廣說諸法，於實相中無所違失。菩薩或",
    "T13n0420_002:0931c23": "欲不現其身為眾生說法，或從身毛孔演出",
    "T13n0420_002:0931c24": "法音，隨眾生所行而為說法。菩薩或欲現其",
    "T13n0420_002:0931c25": "身為眾生說法，一切外道論師不能窮盡。又",
    "T13n0420_002:0931c26": "外道仙人所作，若曼哆邏&#x546A;術經、韋陀，若",
    "T13n0420_002:0931c27": "語論、若&#x9262;追、若諸神通、若諸智門，若日月",
    "T13n0420_002:0931c28": "五星經、若夢經、若地動經、若陀魔陀咒術、",
    "T13n0420_002:0931c29": "若烏語經、若鳥獸經、若龍乾闥婆夜叉入身",
    "T13n0420_002:0932a01": "經、若王相經、若豐樂飢饉相經、若諸遑遊",
    "T13n0420_002:0932a02": "戲經，如是世界經書智慧、伎藝、文章、算數、",
    "T13n0420_002:0932a03": "色相、音樂、歌舞、箜篌、箏笛，如音曲折，菩薩轉",
    "T13n0420_002:0932a04": "身自然在心皆能通了，以慧力故皆能得知、",
    "T13n0420_002:0932a05": "皆能示現、皆能達知；菩薩雖知如是方術，不",
    "T13n0420_002:0932a06": "惱眾生，亦不以是為淨妙道。[0932a06] 「自在王！慧自",
    "T13n0420_002:0932a07": "在菩薩，與百千萬諸梵王共住共坐，自現其",
    "T13n0420_002:0932a08": "身與共語論，亦不著梵王光明德相，而諸梵",
    "T13n0420_002:0932a09": "王迎送菩薩生尊敬心，如是皆於一切天宮，",
    "T13n0420_002:0932a10": "現自在力而亦不著，但生無常苦空無我想，",
    "T13n0420_002:0932a11": "依無生法，依度一切眾生之心，自在王！是名",
    "T13n0420_002:0932a12": "菩薩慧自在。又自在王，慧自在菩薩，如魔所",
    "T13n0420_002:0932a13": "有天宮，復令殊勝；自現其身，勝魔所有百千",
    "T13n0420_002:0932a14": "萬倍；令諸魔等生渴愛心生貪著心，以此自",
    "T13n0420_002:0932a15": "嚴破魔慢心，令住阿耨多羅三藐三菩提，然",
    "T13n0420_002:0932a16": "後說法。[0932a16] 「自在王！慧是菩薩遍行法，若施若受",
    "T13n0420_002:0932a17": "若以施迴向，而於此處必應用慧；若自持戒",
    "T13n0420_002:0932a18": "教他持戒，以持戒迴向，而於此處亦應用慧；",
    "T13n0420_002:0932a19": "若修行忍若教他忍，以忍迴向，而於此處亦",
    "T13n0420_002:0932a20": "應用慧；若自行進教他行進，以進迴向，而",
    "T13n0420_002:0932a21": "於此處亦應用慧；若自行禪若教他禪，以禪",
    "T13n0420_002:0932a22": "迴向，而於此處亦應用慧；若讀諸經若為他",
    "T13n0420_002:0932a23": "說法，若如所聞以慧正念，一切行立坐臥，一",
    "T13n0420_002:0932a24": "切儀法，一切捨心，皆應用慧。慧力菩薩則",
    "T13n0420_002:0932a25": "是一切善法力者，慧增上菩薩，於一切法得",
    "T13n0420_002:0932a26": "增上自在。慧自在菩薩，於一切法能自在行。",
    "T13n0420_002:0932a27": "執慧力菩薩，知佛能拒魔軍。有慧菩薩自",
    "T13n0420_002:0932a28": "在隨行諸法而不用力，如人仰射其箭還時",
    "T13n0420_002:0932a29": "不須弓力，菩薩亦如是，以慧力故遣自在智",
    "T13n0420_002:0932b01": "入諸善法。坐道場時得是智力，以是力故以",
    "T13n0420_002:0932b02": "右手動十方世界，破大魔軍得佛十力，以",
    "T13n0420_002:0932b03": "是十力一切天人無能伏者。[0932b03] 「自在王！是戒自",
    "T13n0420_002:0932b04": "在、神通自在、智自在、慧自在，若人不種善",
    "T13n0420_002:0932b05": "根，不能得聞如斯經典。自在王！若人得聞",
    "T13n0420_002:0932b06": "是經心歡悅者，當知是人得四自在，以是自",
    "T13n0420_002:0932b07": "在現自在力。何以故？自在王！是諸自在，一",
    "T13n0420_002:0932b08": "切聲聞辟支佛之所無有。」[0932b08] 爾時自在王菩薩，",
    "T13n0420_002:0932b09": "聞佛所說心大喜悅，合掌禮敬，瞻仰尊顏",
    "T13n0420_002:0932b10": "目不暫捨。作如是言：「世尊！佛今以是四自",
    "T13n0420_002:0932b11": "在力，一切眾生亦當得是四自在力。」[0932b11] 佛以",
    "T13n0420_002:0932b12": "神力，使自在王菩薩以種種好色香華滿其",
    "T13n0420_002:0932b13": "衣&#x88D3;，以散佛上及諸菩薩，蒙華散者皆成金",
    "T13n0420_002:0932b14": "色，三十二相以嚴其身。空中百千萬億諸天，",
    "T13n0420_002:0932b15": "同聲嘆言：「若有眾生信受如是四自在力，發",
    "T13n0420_002:0932b16": "阿耨多羅三藐三菩提心者，是諸眾生以佛",
    "T13n0420_002:0932b17": "莊嚴而以自嚴。何以故？是四自在皆隨一切",
    "T13n0420_002:0932b18": "智心。世尊！若佛本不發阿耨多羅三藐三菩",
    "T13n0420_002:0932b19": "提心者，是諸眾生，云何得聞如是不可思議",
    "T13n0420_002:0932b20": "諸自在經？」[0932b20] 諸天子歎已，佛告自在王菩薩：「我",
    "T13n0420_002:0932b21": "念過世，於燃燈佛前第七十佛，號普淨光王",
    "T13n0420_002:0932b22": "如來，亦廣說此四自在法。時有菩薩名智",
    "T13n0420_002:0932b23": "行足，亦以此法問佛。佛說此法時，八千菩薩",
    "T13n0420_002:0932b24": "得此四自在及無生法忍，三萬二千人發阿",
    "T13n0420_002:0932b25": "耨多羅三藐三菩提心。自在王！我於爾時，初",
    "T13n0420_002:0932b26": "聞此四自在，聞已受持，至燃燈佛時乃得具",
    "T13n0420_002:0932b27": "足。是故自在王！若於今世若我滅後，有人",
    "T13n0420_002:0932b28": "一心求佛道者，受持是經，當知是人疾得無",
    "T13n0420_002:0932b29": "生法忍。」[0932b29] 說此自在王經時，三萬二千天人發",
    "T13n0420_002:0932c01": "阿耨多羅三藐三菩提心。諸天子供奉佛故，",
    "T13n0420_002:0932c02": "作百千伎樂雨於天華，以佛神力從眾伎樂",
    "T13n0420_002:0932c03": "出如是音：「若有眾生聞此自在王經，信解受",
    "T13n0420_002:0932c04": "持，當知是人諸根明利，樂於佛法，其智廣",
    "T13n0420_002:0932c05": "博，為善知識所護，深種善根，於諸眾生行",
    "T13n0420_002:0932c06": "大悲道。」",
    "T13n0420_002:0932c07": "[0932c07] 爾時自在王菩薩白佛言：「世尊！佛有十力、四",
    "T13n0420_002:0932c08": "無所畏、十八不共法，菩薩亦有十力、四無所",
    "T13n0420_002:0932c09": "畏、十八不共法不？」[0932c09] 佛告自在王：「有阿鞞跋致",
    "T13n0420_002:0932c10": "菩薩，已久習行得無生法忍，住第八地欲入",
    "T13n0420_002:0932c11": "九地，為般若波羅蜜方便所護，如是菩薩則",
    "T13n0420_002:0932c12": "能具成菩薩十力、四無所畏、十八不共法。自",
    "T13n0420_002:0932c13": "在王！云何菩薩十力？為薩婆若故，發深堅",
    "T13n0420_002:0932c14": "心力；具慈心故，不捨一切眾生力；不求一切",
    "T13n0420_002:0932c15": "利養故，捨一切世界飾好故，具大悲力；信",
    "T13n0420_002:0932c16": "一切佛法故，能成是法故，心不退沒故，具",
    "T13n0420_002:0932c17": "大進力；行念安慧故，不壞儀法故，住不動",
    "T13n0420_002:0932c18": "定力離二邊故，順緣生法故，斷一切見不",
    "T13n0420_002:0932c19": "別戲論故，具般若波羅蜜力成眾生故，受",
    "T13n0420_002:0932c20": "無量生死故，習善德無厭足故，信解有為",
    "T13n0420_002:0932c21": "法如夢故，於生死中無疲倦力，觀諸法相",
    "T13n0420_002:0932c22": "故，無我無人無眾生故，信解不生不起法故，",
    "T13n0420_002:0932c23": "信樂無生法論故，無生法忍力入空無相無",
    "T13n0420_002:0932c24": "作法故，觀諸脫門故，得聲聞、辟支佛乘解",
    "T13n0420_002:0932c25": "知見故，得脫門力；於深法中不隨他智故，",
    "T13n0420_002:0932c26": "觀一切眾生心所行故，具無礙智力。自在",
    "T13n0420_002:0932c27": "王！是名菩薩十力。[0932c27] 「自在王！何謂菩薩四無",
    "T13n0420_002:0932c28": "所畏？得陀羅尼故，一切所聞能持故，常不",
    "T13n0420_002:0932c29": "忘念故，於大眾中說法無所畏；隨一切眾",
    "T13n0420_002:0933a01": "生所信解而為說法，如隨病合藥，知見一",
    "T13n0420_002:0933a02": "切眾生諸根，隨應說法，於大眾中而無所畏；",
    "T13n0420_002:0933a03": "是菩薩眾中說法無所疑難，無有東方南方",
    "T13n0420_002:0933a04": "西方北方，有來問我我不能答，乃至無有微",
    "T13n0420_002:0933a05": "畏之相，恣於眾生之所問難，隨問為答而無",
    "T13n0420_002:0933a06": "所畏；善能斷疑故，於大眾中說法而無所畏。",
    "T13n0420_002:0933a07": "自在王！是名菩薩四無所畏。[0933a07] 「自在王！何謂",
    "T13n0420_002:0933a08": "菩薩十八不共法？菩薩從生已來，自能行施，",
    "T13n0420_002:0933a09": "無有教言：『汝當行施樂行捨心。』若魔作佛形",
    "T13n0420_002:0933a10": "來語之言：『汝行於施當墮地獄。』菩薩若生慳",
    "T13n0420_002:0933a11": "悔之心無有是處。樂捨一切分布施與，以",
    "T13n0420_002:0933a12": "是行施為阿耨多羅三藐三菩提，不求果報，",
    "T13n0420_002:0933a13": "利益眾生故，是為菩薩初不共法。[0933a13] 「自在王！菩",
    "T13n0420_002:0933a14": "薩自能持戒無有教者，雖不值佛而亦不從",
    "T13n0420_002:0933a15": "他人受戒，善能護持一切諸戒，常樂持戒，謂",
    "T13n0420_002:0933a16": "雖在家如戒所說盡能奉持，若其出家戒經",
    "T13n0420_002:0933a17": "所說，不須教導皆能履行，乃至不為壽命諸",
    "T13n0420_002:0933a18": "緣而捨於戒，所持諸戒皆順菩提，為斷眾生",
    "T13n0420_002:0933a19": "破戒法故，是為菩薩二不共法。[0933a19] 「自在王！若貧",
    "T13n0420_002:0933a20": "窮下賤及旃陀羅工巧之人，瞋恚加惡，苦言",
    "T13n0420_002:0933a21": "罵辱，節節支解，菩薩爾時其心不動，於此眾",
    "T13n0420_002:0933a22": "生慈心普潤，有力能報而不加害，但依於法，",
    "T13n0420_002:0933a23": "我以佛法緣故忍受此苦，亦願是人心得善",
    "T13n0420_002:0933a24": "淨發大莊嚴，是為菩薩三不共法。[0933a24] 「自在王！菩",
    "T13n0420_002:0933a25": "薩雖遭急難，猶故進行，不懈不息而終不生",
    "T13n0420_002:0933a26": "退沒之心，若見聲聞入於涅槃，見世苦惱而",
    "T13n0420_002:0933a27": "於聲聞滅度法中心不貪樂；若見辟支佛滅",
    "T13n0420_002:0933a28": "度，又見生死苦惱，於辟支佛涅槃法中心不",
    "T13n0420_002:0933a29": "貪樂；若見諸佛已成大利，佛法具足入於涅",
    "T13n0420_002:0933b01": "槃，自見其身未得具足六波羅蜜及諸佛法，",
    "T13n0420_002:0933b02": "於此法中心亦不沒而勤行進，我當於此大",
    "T13n0420_002:0933b03": "乘涅槃而取滅度，是為菩薩四不共法。[0933b03] 「自在",
    "T13n0420_002:0933b04": "王！菩薩若作轉輪王，若作帝釋，若作魔王，",
    "T13n0420_002:0933b05": "百千侍女作天伎樂，具受欲樂，而於禪定及",
    "T13n0420_002:0933b06": "無量心，皆現在前，常樂捨離憒&#x9599;之處，於生",
    "T13n0420_002:0933b07": "死中生大恐畏想，於五欲中生大不淨想，於",
    "T13n0420_002:0933b08": "五陰中生怨&#x8B90;想，於四大中生毒蛇想，於諸",
    "T13n0420_002:0933b09": "入中生空聚想，於己眷屬生怨賊想，於宮宅",
    "T13n0420_002:0933b10": "侍女中如在死尸間想，但求行法，但求見佛，",
    "T13n0420_002:0933b11": "但念欲度一切眾生。於伎樂之聲出禪定法",
    "T13n0420_002:0933b12": "音，或時魔障其聲，先世善根力故，而於空中",
    "T13n0420_002:0933b13": "得聞佛音法音僧音，聞此音已棄捨世界自",
    "T13n0420_002:0933b14": "在之樂，出家入林，是為菩薩五不共法。[0933b14] 「自",
    "T13n0420_002:0933b15": "在王！菩薩於世禪定之中不生堅想，以智分",
    "T13n0420_002:0933b16": "別離於諸見，依法依義，此不共法乃至夢中",
    "T13n0420_002:0933b17": "不生我見不生法見。菩薩不為諸結見纏所",
    "T13n0420_002:0933b18": "使，離諸疑悔，乃至惡魔不能障蔽令其疑悔",
    "T13n0420_002:0933b19": "離於正法。菩薩為成眾生故，或破儀法而",
    "T13n0420_002:0933b20": "於其中無有疑悔。自在王！是為菩薩六不",
    "T13n0420_002:0933b21": "共法。[0933b21] 「自在王！菩薩從生已來自得身淨，離",
    "T13n0420_002:0933b22": "於殺生，不以手足刀杖瓦石有所惱害，常",
    "T13n0420_002:0933b23": "捨刀杖，資生豐足無所乏少，一把之草不與",
    "T13n0420_002:0933b24": "不取，珍寶滿地不生貪心，飢窮死困不以邪",
    "T13n0420_002:0933b25": "命而自活也。常修梵行至於心想，不念五欲",
    "T13n0420_002:0933b26": "離諸欲惱，不以五欲之緣而行非法，以智",
    "T13n0420_002:0933b27": "為首成善身業，是為菩薩七不共法。[0933b27] 「自在",
    "T13n0420_002:0933b28": "王！菩薩淨於口業，真語實語言行相應，不自",
    "T13n0420_002:0933b29": "欺身，不誑諸佛、諸天、龍神、夜叉、乾闥婆、阿修",
    "T13n0420_002:0933c01": "羅、迦樓羅、緊那羅、摩&#x777A;羅伽、人非人等。菩薩",
    "T13n0420_002:0933c02": "不行兩舌，眷屬親愛終始不離。菩薩不行惡",
    "T13n0420_002:0933c03": "口，常行愛語、軟語、和柔語，不惡語、不&#x9E81;語，",
    "T13n0420_002:0933c04": "有理語、安樂語、先意語、和悅語。菩薩於諸惡",
    "T13n0420_002:0933c05": "口&#x9E81;言侵剋苦語，人不喜聞，自惱惱他，如是",
    "T13n0420_002:0933c06": "諸語終不出口。菩薩不為無義語，有則言有，",
    "T13n0420_002:0933c07": "無則言無，深心淨故口業皆淨。自在王！菩薩",
    "T13n0420_002:0933c08": "得此不共法故，世世所生，常得如是隨法語",
    "T13n0420_002:0933c09": "口，能以是語，不淨之人令其得淨，已淨人者",
    "T13n0420_002:0933c10": "令起禮敬供奉之心，以是深心不共法故，得",
    "T13n0420_002:0933c11": "實語口，諸有所說皆實無虛，是為菩薩八",
    "T13n0420_002:0933c12": "不共法。[0933c12] 「自在王！菩薩己心自在，得自在行，不",
    "T13n0420_002:0933c13": "貪他物，不恚惱眾生，行於正見，於菩薩心無",
    "T13n0420_002:0933c14": "等等心終不忘失。菩薩常離一切諂曲不直",
    "T13n0420_002:0933c15": "之心，晝夜常行善淨慈心，是為菩薩九不共",
    "T13n0420_002:0933c16": "法。[0933c16] 「自在王！菩薩所生之處，一切經書&#x546A;術",
    "T13n0420_002:0933c17": "醫方算數，為最為上，不須師教自能知之，",
    "T13n0420_002:0933c18": "皆悉了達，亦於世法出世法中，得不隨他慧，",
    "T13n0420_002:0933c19": "又不承望聽採他語，常為諸天世人之所瞻",
    "T13n0420_002:0933c20": "仰，有所言說皆悉隨學，是為菩薩十不共法。",
    "T13n0420_002:0933c21": "[0933c21] 「自在王！菩薩或為眾生療治諸病，不求利養，",
    "T13n0420_002:0933c22": "以大悲為首，療治病時發心願言：『當令眾生",
    "T13n0420_002:0933c23": "得出世法，滅諸苦惱令至涅槃。』是為菩薩十",
    "T13n0420_002:0933c24": "一不共法。[0933c24] 「自在王！菩薩不求不願轉輪王位、",
    "T13n0420_002:0933c25": "釋梵天王之處，而自得之。何以故？菩薩不",
    "T13n0420_002:0933c26": "為身色端嚴故行道，不為世界眷屬榮位名",
    "T13n0420_002:0933c27": "聞稱讚故行道，如是之福不求而得，是為菩",
    "T13n0420_002:0933c28": "薩十二不共法。[0933c28] 「自在王！菩薩住尊貴處，長壽",
    "T13n0420_002:0933c29": "諸天曾見佛者常來擁護，如是勸發：應作是",
    "T13n0420_002:0934a01": "行，行是業者能至菩提，是則退法是則進法，",
    "T13n0420_002:0934a02": "如是行者諸根隨順阿耨多羅三藐三菩提。",
    "T13n0420_002:0934a03": "是諸天神常以如是隨宜勸發，令不違失阿",
    "T13n0420_002:0934a04": "耨多羅三藐三菩提，是為菩薩十三不共法。",
    "T13n0420_002:0934a05": "[0934a05] 「自在王！若有凶暴瞋恚惡人，見此菩薩身口",
    "T13n0420_002:0934a06": "心業，不能加惡，心得善淨。若或有人惱此菩",
    "T13n0420_002:0934a07": "薩，忍受不報，令其心淨得住於法。若有眾",
    "T13n0420_002:0934a08": "生侵害菩薩，不令以此墮於惡道。何以故？菩",
    "T13n0420_002:0934a09": "薩本來已得具足不共善淨之願：『若有眾生",
    "T13n0420_002:0934a10": "以身口意侵害惱我，令不以此墮於惡道。』菩",
    "T13n0420_002:0934a11": "薩淨持戒故隨願皆得，是為菩薩十四不共",
    "T13n0420_002:0934a12": "法。[0934a12] 「自在王！或有眾生慳貪不信，不見業行，",
    "T13n0420_002:0934a13": "不依果報，不識佛法僧，於諸沙門婆羅門，心",
    "T13n0420_002:0934a14": "不善淨不能敬禮，聽受其語心不尊重，不生",
    "T13n0420_002:0934a15": "希有之想；是諸眾生，見此菩薩身口意行，儀",
    "T13n0420_002:0934a16": "法語論，心即得淨，禮敬隨順，便生尊重希有",
    "T13n0420_002:0934a17": "之心。何以故？菩薩得不共法故，是為菩薩",
    "T13n0420_002:0934a18": "十五不共法。[0934a18] 「自在王！若一切諸天、龍神、夜叉、",
    "T13n0420_002:0934a19": "乾闥婆、諸仙、大人、婆羅門等世之大師，見此菩",
    "T13n0420_002:0934a20": "薩生師尊想，於此諸人名稱最勝。又諸天、龍",
    "T13n0420_002:0934a21": "神、夜叉、乾闥婆、仙人、婆羅門等世界之師，詣",
    "T13n0420_002:0934a22": "此菩薩，曲躬禮敬，供給使令，諸師弟子亦皆",
    "T13n0420_002:0934a23": "禮敬尊重迎送心念知勝，得是信心，是為",
    "T13n0420_002:0934a24": "菩薩十六不共法。[0934a24] 「自在王！菩薩所在國界聚",
    "T13n0420_002:0934a25": "落城邑，能修善法離不善法，能化眾生護正",
    "T13n0420_002:0934a26": "法者，而生其中得正見，父母所生之處，常",
    "T13n0420_002:0934a27": "為師長禮敬尊重，國界之中眾生命終無墮",
    "T13n0420_002:0934a28": "惡道。何以故？菩薩以善法攝眾生令行福",
    "T13n0420_002:0934a29": "故，命終之後皆生人天，是為菩薩十七不共",
    "T13n0420_002:0934b01": "法。[0934b01] 「自在王！菩薩隨順一切助道之法，諸明",
    "T13n0420_002:0934b02": "神通皆具足故，一切諸魔不能得便，是為菩",
    "T13n0420_002:0934b03": "薩十八不共法。[0934b03] 「自在王！何故名為不共法，菩",
    "T13n0420_002:0934b04": "薩隨順一切佛法故，諸聲聞辟支佛初發意",
    "T13n0420_002:0934b05": "者之所無有，而況凡夫！」",
    "T13n0420_002:0934b06": "[0934b06] 爾時自在王菩薩白佛言：「希有世尊！世尊今",
    "T13n0420_002:0934b07": "者與諸菩薩大智法明無量法光。如我解佛",
    "T13n0420_002:0934b08": "所說義者，若有菩薩得聞此經不樂餘經，若",
    "T13n0420_002:0934b09": "人聞此經受持讀誦，已為受持一切佛法；若",
    "T13n0420_002:0934b10": "人受持此經已為他人說，則為能以佛之正",
    "T13n0420_002:0934b11": "法以成眾生；若人正習此經，則為正習一",
    "T13n0420_002:0934b12": "切佛法；若人於此經中得忍，名為順忍；若人",
    "T13n0420_002:0934b13": "於此經中如所說行，則為隨順一切法行。世",
    "T13n0420_002:0934b14": "尊！若有菩薩不離此經，當知是人已得諸明",
    "T13n0420_002:0934b15": "神通為坐道場。」[0934b15] 佛告自在王：「如汝所說，若",
    "T13n0420_002:0934b16": "人不離此經，當知是人得諸明神通為坐道",
    "T13n0420_002:0934b17": "場。自在王！過去然燈佛前，威德佛、提沙佛、",
    "T13n0420_002:0934b18": "弗沙佛、光明佛前，有佛號天王如來、應、正遍",
    "T13n0420_002:0934b19": "知、明行足、善逝、世間解、無上士、調御丈夫、天人",
    "T13n0420_002:0934b20": "師、佛、世尊。其佛世界嚴淨豐樂，天人充滿，其",
    "T13n0420_002:0934b21": "土平正，琉璃為地，閻浮檀金以為蓮華遍覆",
    "T13n0420_002:0934b22": "其土，柔軟細滑譬如天衣。是時世人身色長",
    "T13n0420_002:0934b23": "短、資生所有、園林池觀，皆如兜率天上，所",
    "T13n0420_002:0934b24": "須飲食應念即至，與天無異，唯有名別。其三",
    "T13n0420_002:0934b25": "千世界佛為法王，是故其佛號為天王。如轉",
    "T13n0420_002:0934b26": "輪王坐於正座，以法化民無不承順。天王如",
    "T13n0420_002:0934b27": "來亦復如是，坐師子法座，為一切天人演說",
    "T13n0420_002:0934b28": "於法。大眾坐處，東西八萬四千由旬，南北亦",
    "T13n0420_002:0934b29": "爾八萬四千由旬。天王如來說法之時，音聲",
    "T13n0420_002:0934c01": "遍滿三千大千世界，其諸天人盡敬尊重讚",
    "T13n0420_002:0934c02": "歎，行無上法以為法供。其土眾生——無有樂下",
    "T13n0420_002:0934c03": "法者，唯樂佛法；無有聲聞辟支佛名，況發",
    "T13n0420_002:0934c04": "心行者；唯有菩薩以為眷屬；無有女人亦不",
    "T13n0420_002:0934c05": "聞有婬欲之名——皆於蓮華結加趺坐自然化",
    "T13n0420_002:0934c06": "生，唯樂三法。何等為三？一者樂&#x6199;見佛；二",
    "T13n0420_002:0934c07": "者樂&#x6199;聞法；三者樂觀於法，好喜離行。其諸",
    "T13n0420_002:0934c08": "人眾修習經法常不放逸，福慧具足壽命無",
    "T13n0420_002:0934c09": "量阿僧祇劫，命終生天，謂到他佛土。若有",
    "T13n0420_002:0934c10": "菩薩命欲終時，上昇於空高七多羅樹，唱大",
    "T13n0420_002:0934c11": "音言：『我於此土今當退沒。』時眾坐菩薩聞",
    "T13n0420_002:0934c12": "此聲已，皆共集會試其法忍，作如是言：『何",
    "T13n0420_002:0934c13": "等法退？何等法生？』時，是菩薩於大眾中而",
    "T13n0420_002:0934c14": "作是言：『此中無法若退若生，如來得阿耨",
    "T13n0420_002:0934c15": "多羅三藐三菩提時，知一切法無退無生。何",
    "T13n0420_002:0934c16": "以故？色不退不生，受想行識不退不生，更",
    "T13n0420_002:0934c17": "無異法必定可得，若我若眾生若壽命，退者",
    "T13n0420_002:0934c18": "生者。如來得阿耨多羅三藐三菩提時，知一",
    "T13n0420_002:0934c19": "切法皆空無相，空無相法不退不生，諸法離",
    "T13n0420_002:0934c20": "際、不作際、不起際、無生際，佛以為證，如是",
    "T13n0420_002:0934c21": "諸際亦不退不生。退名眾緣離，生名眾緣合，",
    "T13n0420_002:0934c22": "而是諸緣亦不退不生。』是菩薩於大眾中說",
    "T13n0420_002:0934c23": "是法已，然後乃退，其身滅已無灰無&#x70DF;，即",
    "T13n0420_002:0934c24": "生他方現在佛前。是天王佛及諸菩薩，不著",
    "T13n0420_002:0934c25": "袈裟，皆著自生淨妙天衣，亦無結惑。世人調",
    "T13n0420_002:0934c26": "順皆得無生法忍，不為眾生廣說諸法，而諸",
    "T13n0420_002:0934c27": "眾生其根明利，小發即悟。若天王佛為諸菩",
    "T13n0420_002:0934c28": "薩演說法時，其諸天人普皆能知，或得法忍，",
    "T13n0420_002:0934c29": "或得陀羅尼，或得樂說無礙，或得諸三昧。[0934c29] 「自",
    "T13n0420_002:0935a01": "在王！是天王佛其大名聞普流十方，於一切",
    "T13n0420_002:0935a02": "天人之中，廣說此四自在經，七萬二千菩薩",
    "T13n0420_002:0935a03": "得受阿耨多羅三藐三菩提記。時有菩薩名",
    "T13n0420_002:0935a04": "曰淨光，不得受記，作如是念：『今諸菩薩得",
    "T13n0420_002:0935a05": "受記者，持戒儀式，行道念慧，方便神力，陀",
    "T13n0420_002:0935a06": "羅尼三昧，不勝於我，以何緣故，今得受記，",
    "T13n0420_002:0935a07": "而我不得。』時天王佛，知其心念，告淨光言；",
    "T13n0420_002:0935a08": "『善男子！於未來世當有佛出，號曰然燈，彼",
    "T13n0420_002:0935a09": "佛當與汝受記。』時淨光菩薩，聞佛語已，心大",
    "T13n0420_002:0935a10": "喜悅，上昇於空作如是言：『若然燈佛，過恒",
    "T13n0420_002:0935a11": "沙劫而後乃出，當知我已得受阿耨多羅三",
    "T13n0420_002:0935a12": "藐三菩提記。何以故？諸佛所言皆無虛妄，諸",
    "T13n0420_002:0935a13": "佛皆是真實語者。』[0935a13] 「自在王！於意云何，彼時",
    "T13n0420_002:0935a14": "淨光菩薩豈異人乎？則我身是。我從是來",
    "T13n0420_002:0935a15": "得值光明佛，我從彼佛得聞是法，聞已受持",
    "T13n0420_002:0935a16": "得光印三昧。從是已後復值弗沙佛，我從彼",
    "T13n0420_002:0935a17": "佛得聞是法，聞已受持得眾明三昧。從是已",
    "T13n0420_002:0935a18": "後復值提沙佛，得聞是法，聞已受持得照明",
    "T13n0420_002:0935a19": "三昧。從是已後復值威德佛，我從彼佛得聞",
    "T13n0420_002:0935a20": "是法，聞已受持得順法忍。從是已後復值然",
    "T13n0420_002:0935a21": "燈佛，我從彼佛得無生法忍，證此四自在，",
    "T13n0420_002:0935a22": "謂戒自在、神通自在、智自在、慧自在。[0935a22] 「自在",
    "T13n0420_002:0935a23": "王！以是緣故，若於今世，若我滅後，善男子善",
    "T13n0420_002:0935a24": "女人求菩薩乘者，得聞是經，聞已受持，當知",
    "T13n0420_002:0935a25": "是等皆疾得為菩提真智，得此四自在，能轉",
    "T13n0420_002:0935a26": "法輪，於佛無上正法之中當得慧光。」[0935a26] 說是經",
    "T13n0420_002:0935a27": "時，萬六千菩薩得無生法忍，萬二千人皆發",
    "T13n0420_002:0935a28": "阿耨多羅三藐三菩提心，三千大千世界六",
    "T13n0420_002:0935a29": "種震動，百千萬諸天喜而唱言：「在在處處有",
    "T13n0420_002:0935b01": "說是經，當知此中則為是佛，若有眾生得",
    "T13n0420_002:0935b02": "聞此經，當知此人善根深厚。」[0935b02] 爾時慧命阿難",
    "T13n0420_002:0935b03": "白佛言：「世尊！當何名此經？云何受持？」[0935b03] 佛告阿",
    "T13n0420_002:0935b04": "難：「此經名為『四自在神力』，當奉持之。」[0935b04] 佛說此",
    "T13n0420_002:0935b05": "已，自在王菩薩及阿難、一切天人，聞佛所說，",
    "T13n0420_002:0935b06": "歡喜受持。"
}