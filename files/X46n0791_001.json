{
    "X46n0791_001:0794a07": "大智度論疏目次",
    "X46n0791_001:0794a09": "卷第一",
    "X46n0791_001:0794a10": "釋序品中緣起義釋論第一(不完)",
    "X46n0791_001:0794a11": "卷第六",
    "X46n0791_001:0794a12": "釋初品中三十七品義第三十一(不完)",
    "X46n0791_001:0794a13": "釋初品中三三昧義第三十二",
    "X46n0791_001:0794a14": "釋初品中四無量義第三十三",
    "X46n0791_001:0794a15": "釋初品中八背捨義第三十四(不完)",
    "X46n0791_001:0794a16": "卷第十四",
    "X46n0791_001:0794a17": "釋初品中四緣義第四十九",
    "X46n0791_001:0794a18": "釋初品中到彼岸義第五十",
    "X46n0791_001:0794a19": "卷第十五",
    "X46n0791_001:0794a20": "釋初品中信持無三毒義第五十二(不完)",
    "X46n0791_001:0794a21": "釋報應品第二",
    "X46n0791_001:0794a22": "釋習相應品第三之一(不完)",
    "X46n0791_001:0794a23": "釋習相應品第三之餘(不完)",
    "X46n0791_001:0794a24": "卷第十七",
    "X46n0791_001:0794b01": "釋嘆度品第五釋舌相品第六",
    "X46n0791_001:0794b02": "釋三假品第七釋勸學品第八",
    "X46n0791_001:0794b03": "釋集散品第九上釋集散品第九下",
    "X46n0791_001:0794b04": "釋行相品第十釋幻品第十一",
    "X46n0791_001:0794b05": "釋義品第十二",
    "X46n0791_001:0794b06": "卷第二十一",
    "X46n0791_001:0794b07": "釋校量舍利品第三十七",
    "X46n0791_001:0794b08": "釋校量法施品第三十八",
    "X46n0791_001:0794b09": "釋隨喜迴向品第三十九",
    "X46n0791_001:0794b10": "釋照明品第四十",
    "X46n0791_001:0794b11": "釋信謗品第四十一",
    "X46n0791_001:0794b12": "釋歎淨品第四十二",
    "X46n0791_001:0794b13": "釋無作實相品第四十三",
    "X46n0791_001:0794b14": "卷第二十四",
    "X46n0791_001:0794b15": "釋灯喻品第五十七之餘",
    "X46n0791_001:0794b16": "釋夢中入三昧品第五十八",
    "X46n0791_001:0794b17": "釋恒伽提婆品第五十九",
    "X46n0791_001:0794b18": "釋學空不證品第六十",
    "X46n0791_001:0794b19": "釋夢中不證品第六十一",
    "X46n0791_001:0794b20": "釋夢中不證品第六十一之餘",
    "X46n0791_001:0794b21": "釋同學品第六十二釋等學品第六十三",
    "X46n0791_001:0794b22": "釋願樂品第十四釋稱揚品第六十五",
    "X46n0791_001:0794b23": "釋稱揚品第六十五之餘釋囑累品第六十六",
    "X46n0791_001:0794b24": "釋無盡方便品第六十七",
    "X46n0791_001:0794c01": "釋六度相攝品第六十八",
    "X46n0791_001:0794c02": "釋六度相攝品第六十八之餘",
    "X46n0791_001:0794c03": "釋大方便品第六十九(不完)",
    "X46n0791_001:0794c05": "大智度論疏目次(終)",
    "X46n0791_001:0795a03": "大智度論疏卷第一",
    "X46n0791_001:0795a05": "也一云行者即是田義。前言歸敬佛寶。即是果頭大",
    "X46n0791_001:0795a06": "聖今明僧寶。即次歸敬因中諸聖。欲分別因果二聖。",
    "X46n0791_001:0795a07": "故云聖眾行福田也。",
    "X46n0791_001:0795a08": "學無學人以莊嚴者。上雖云聖眾。未知何者是謂學",
    "X46n0791_001:0795a09": "無學人。學者苦忍已上。至羅漢向。三果四向七種學",
    "X46n0791_001:0795a10": "人。此並怖求進習。名之為學。唯羅漢果既息駕玄厚。",
    "X46n0791_001:0795a11": "無一所進習。所作已辦。故名無學。學人有十八。無學",
    "X46n0791_001:0795a12": "果有九。合為二十七聖。若煖等四心。名非學非無學",
    "X46n0791_001:0795a13": "此義至後念僧章中。別廣釋也。",
    "X46n0791_001:0795a14": "就菩薩法中。一未得無生法忍果名學。得無生法忍",
    "X46n0791_001:0795a15": "果已上是無學。二者功用道中名學。無功用道名無",
    "X46n0791_001:0795a16": "學。若對小為言者。地前四十心。應是非學非無學。若",
    "X46n0791_001:0795a17": "就因果明者。十地已來是學。唯佛果是無學。今此初",
    "X46n0791_001:0795a18": "既別歸敬佛寶。已不論佛果。無學也。以莊嚴者。一云。",
    "X46n0791_001:0795a19": "明此學無學人。內有勝德。外有異容。共相光顯。生物",
    "X46n0791_001:0795a20": "益。故言莊嚴。一云。明此人外以戒莊嚴身。內以定慧",
    "X46n0791_001:0795a21": "莊嚴心。此等聖人。唯以戒定智慧莊嚴身心。故云以",
    "X46n0791_001:0795a22": "莊嚴。所以大集經。以四瓔珞莊嚴亦名戒瓔珞莊嚴。",
    "X46n0791_001:0795a23": "亦名戒瓔珞莊嚴定慧亦然也。",
    "X46n0791_001:0795a24": "後有愛種永已盡者。一云。初三句。正明離過。即是斷",
    "X46n0791_001:0795b01": "德。後一句次明集德。即是有為功德。於離過中。初二",
    "X46n0791_001:0795b02": "句。明離煩惱。後一句明離業苦。初句離愛。第二句離",
    "X46n0791_001:0795b03": "見。愛根本。所謂想受生煩惱。想受亦滅。故云已除。亦",
    "X46n0791_001:0795b04": "可前一云離三住地。我所既滅者。離見一處住地。根",
    "X46n0791_001:0795b05": "已除者。離無明住地。又云後有愛種永盡者。後有即",
    "X46n0791_001:0795b06": "是三有。明於果結。愛種者。即是子結。明舉愛分煩惱。",
    "X46n0791_001:0795b07": "諸阿羅漢既斷三果或盡。子結永無。小乘雖有見愛",
    "X46n0791_001:0795b08": "二輪煩惱。然三界受生去留唯聽我愛。以愛盡故。三",
    "X46n0791_001:0795b09": "界業壞。後更不生受三界二十五有等諸有果報。故",
    "X46n0791_001:0795b10": "經云。唯愛能令諸有相續。有愛則生。愛盡則滅。愛既",
    "X46n0791_001:0795b11": "閏生。是諸有之本。以據愛為言。云後有愛種。但舉其",
    "X46n0791_001:0795b12": "愛。則知五鈍使俱亡。故下論云。若斷一事。我則說汝",
    "X46n0791_001:0795b13": "得阿那含果。若阿羅漢。此未來子果兩結。俱已永盡。",
    "X46n0791_001:0795b14": "雖有殘身殘習。是所不論。若三果四向。各分乖盡。今",
    "X46n0791_001:0795b15": "偏據四究竟極盡之處為語。故云永盡。又且分盡都",
    "X46n0791_001:0795b16": "盡者。皆各永滅。不復更生。故云永盡。不論如沙井退",
    "X46n0791_001:0795b17": "者。何以得知。今此中是歎德時。故但取其永盡之義",
    "X46n0791_001:0795b18": "不取退義。明義意各有時。若賢聖義中。為分別賢聖",
    "X46n0791_001:0795b19": "有退不退義故。所以論之。今此中但取其永盡義。不",
    "X46n0791_001:0795b20": "取其不永盡義也。若論菩薩。於初地時。三有果亦皆",
    "X46n0791_001:0795b21": "永盡。此之現身。酬前因得。前因業煩惱已謝。更不復",
    "X46n0791_001:0795b22": "論受後分段身。至於七地。二種生死皆悉永忘。亦云",
    "X46n0791_001:0795b23": "永盡。故楞伽經云。二種攝受生。智者應遠離。即是無",
    "X46n0791_001:0795b24": "眼及四住。有漏無漏二業攝得。二種二生死。即初地",
    "X46n0791_001:0795c01": "離之。此義略出之。後別釋果結。未來生死盡。即是非",
    "X46n0791_001:0795c02": "智緣滅。如人王經說也。問。若生死無分盡義者。煩惱",
    "X46n0791_001:0795c03": "亦無薄義不。不言斷餘三名為薄者。義亦六道餘三",
    "X46n0791_001:0795c04": "名為分盡也。",
    "X46n0791_001:0795c05": "我所既滅根已除者。有人言。我所既滅者。即是見分",
    "X46n0791_001:0795c06": "煩惱。根已除者。是愛分煩惱。今師解成實中。雖有示",
    "X46n0791_001:0795c07": "相不示相之名。而不解釋。唯僧祇律中釋言。諸貪瞋",
    "X46n0791_001:0795c08": "等或明外章。名示相。或恨者結在內心。不形於外。故",
    "X46n0791_001:0795c09": "名不示相。或前明愛種。即愛分煩惱。或所既滅者。是",
    "X46n0791_001:0795c10": "見分煩惱。而所在前明愛在愛明見者。所以前明不",
    "X46n0791_001:0795c11": "受諸有者。只由無愛閏故。後有不生。業果相隨。義相",
    "X46n0791_001:0795c12": "涉入。故在前說。今此既是隨便所說。是於說時。非行",
    "X46n0791_001:0795c13": "時故。所以在後明見。於義無傷。一云。此是嘆德。既難",
    "X46n0791_001:0795c14": "除在後而滅。先舉勝德嘆之。故創云愛盡。成嘆德義",
    "X46n0791_001:0795c15": "也。恨者亦通於見愛。學人亦有亦有。隨見隨愛等恨",
    "X46n0791_001:0795c16": "今云已除者。此二種恨悉除。分除永除。故云已除。長",
    "X46n0791_001:0795c17": "法師乃云根已除。明以三毒為諸見根本。今三毒已",
    "X46n0791_001:0795c18": "盡。諸見亦亡。故云我所既滅根以除。我者是我見。所",
    "X46n0791_001:0795c19": "者是我所見。今明聖智並除。故云既滅。但舉我見。則",
    "X46n0791_001:0795c20": "知五利通除。故云根已除也。",
    "X46n0791_001:0795c21": "已捨世間諸事業者。生死為世間法有為事。若造生",
    "X46n0791_001:0795c22": "死諸有之業。名為世間事業。明諸聖眾必更不造世",
    "X46n0791_001:0795c23": "間生死三有之業。唯修出世涅槃清淨之業。故言捨",
    "X46n0791_001:0795c24": "諸事業。又云。畢竟不造分段世間生死事業。故言捨",
    "X46n0791_001:0796a01": "諸事業。不無猶造無為生死之業。但爾時此業既出",
    "X46n0791_001:0796a02": "分段世間故。故云不造世間諸事業。又事者是苦。業",
    "X46n0791_001:0796a03": "者是感苦業。若斷煩惱。業種自燋。苦種不續。故云已",
    "X46n0791_001:0796a04": "捨事業。一云。事者陰界入等。不造世間五陰等業。故",
    "X46n0791_001:0796a05": "云捨事業。",
    "X46n0791_001:0796a06": "種種功德所住處者。此聖眾等。具諸禪定智慧。三十",
    "X46n0791_001:0796a07": "七品等智斷功德。積集莊嚴之所成就。有無量有為",
    "X46n0791_001:0796a08": "功德。亦有無量無為功德。故云種種。此諸聖眾。皆具",
    "X46n0791_001:0796a09": "此等無量二種功德。為依住處。住言所住。如依因義。",
    "X46n0791_001:0796a10": "以功德為能依。諸聖人身心為所依。故云所住也。",
    "X46n0791_001:0796a11": "一切眾中最為上者。此句舉德顯勝。成上第一句義。",
    "X46n0791_001:0796a12": "欲論諸道。既有九十六種。此九十六種皆悉有眾。今",
    "X46n0791_001:0796a13": "此諸聖眾。於九十六種眾中。更無過者。最為第一。故",
    "X46n0791_001:0796a14": "云最為上也。",
    "X46n0791_001:0796a15": "稽首真淨大德僧者。此之一句。即是舉德結成也。上",
    "X46n0791_001:0796a16": "明斷德文。還為成此中真淨義。總結歸敬實僧。真淨",
    "X46n0791_001:0796a17": "者。明此諸聖眾等。既真證實相。斷除煩惱。皆是真實",
    "X46n0791_001:0796a18": "清淨之眾。上聖眾大海。還成此中大德僧義。此之煩",
    "X46n0791_001:0796a19": "或畢竟不生。故云真淨也。大德僧者。此聖眾等。於諸",
    "X46n0791_001:0796a20": "眾中。其德高廣。一切諸道眾中。此之僧德最殊勝。故",
    "X46n0791_001:0796a21": "言大德僧。一云。智斷有為無為功德。悉皆成就。故云",
    "X46n0791_001:0796a22": "大德僧也。問。龍樹菩薩既是法身大士。云何乃歸敬",
    "X46n0791_001:0796a23": "諸下位聲聞僧等也。解言。僧名為眾。如人雖復百臈",
    "X46n0791_001:0796a24": "若人法座。雖唯有諸小比丘。亦須禮拜。何以故。然我",
    "X46n0791_001:0796b01": "本敬眾。不敬於人。此諸聲聞雖言是小。為敬眾故。龍",
    "X46n0791_001:0796b02": "樹一人應法須歸敬。一云。釋迦無別菩薩僧眾。菩薩",
    "X46n0791_001:0796b03": "入比丘眾中。還須依僧次第作諸法事。此眾之中。菩",
    "X46n0791_001:0796b04": "薩聲聞一切俱有。是故龍樹應須歸敬也。",
    "X46n0791_001:0796b05": "一心恭敬三寶已者。三寶義。此中應廣說。自此文來",
    "X46n0791_001:0796b06": "即是第三歸敬僧寶中。第二別歸敬權僧三人。次師",
    "X46n0791_001:0796b07": "彌勒及二經主。此初一句即是結上生下。明論主先",
    "X46n0791_001:0796b08": "既總歸敬三寶已訖。今次欲別敬三人。是故經言一",
    "X46n0791_001:0796b09": "心恭敬三寶已。龍樹所以云。一心恭敬三寶者。明諸",
    "X46n0791_001:0796b10": "菩薩凡所施為終無亂意。歸敬三寶亦不散心。至成",
    "X46n0791_001:0796b11": "尊重。故言一心。一云唯為欲造此論。合法流通。更不",
    "X46n0791_001:0796b12": "為餘事。故云一心。一云。佛所以說此法者。為欲令物",
    "X46n0791_001:0796b13": "信解依教修行。我今承順佛意造於論。亦復如是。與",
    "X46n0791_001:0796b14": "佛心不異。故云一心也。師又引阿育王來呪釋。龍樹",
    "X46n0791_001:0796b15": "既是大菩薩。所以歸敬僧者。龍樹既迹生像法。欲顯",
    "X46n0791_001:0796b16": "佛在世時諸人德勝。所以歸敬。明佛在世時。須達長",
    "X46n0791_001:0796b17": "者。以百億斤金。為佛買地立精舍。阿育王。是佛滅後",
    "X46n0791_001:0796b18": "一百六年出世。為閻浮提王。領地下一由旬鬼神。地",
    "X46n0791_001:0796b19": "上一由旬鬼神。作鐵輪王。王一天下。問諸臣言。佛在",
    "X46n0791_001:0796b20": "時誰作功德最多名。聲最勝。諸臣答言。聞道唯有須",
    "X46n0791_001:0796b21": "達。用百億金作功德最勝。此不可及。育王言。我為閻",
    "X46n0791_001:0796b22": "浮提王。領一天下。何為所作功德名聲遠布。不如小",
    "X46n0791_001:0796b23": "小長者子。即以所有一切諸物。悉作功德。至臨死時。",
    "X46n0791_001:0796b24": "始計算之。只得九十四億金。少他六億。佛滅度後。大",
    "X46n0791_001:0796c01": "鐵輪王功德。既不如佛在世時長者。又佛在世時。六",
    "X46n0791_001:0796c02": "群比丘威儀法則。猶勝佛滅度後。憂婆崛多大阿羅",
    "X46n0791_001:0796c03": "漢。以此義故。龍樹菩薩。將欲顯佛在時眾僧德勝。令",
    "X46n0791_001:0796c04": "慕彼時。所以龍樹今日雖是大菩薩。亦須歸敬。故言",
    "X46n0791_001:0796c05": "歸敬三寶已。",
    "X46n0791_001:0796c06": "及諸救世彌勒等者。此句即是生下。問。彌勒既是僧",
    "X46n0791_001:0796c07": "寶。已入三寶中歸敬已。今何故復言及諸救世彌等。",
    "X46n0791_001:0796c08": "解言。彌勒既是當來。此云紹尊位者。故須別歸敬。言",
    "X46n0791_001:0796c09": "救世者。明世間眾生行大黑闇。輪迴生死。造業無窮",
    "X46n0791_001:0796c10": "困煩惱病。若無諸佛出世。授以法藥。說諸大乘三乘",
    "X46n0791_001:0796c11": "妙典解脫等法。救眾生者眾生則常沒世間。無由得",
    "X46n0791_001:0796c12": "出。由諸佛慈悲本願力故。出現於世。說法教化世間",
    "X46n0791_001:0796c13": "眾生。令遠得涅槃出世間果。今日釋迦既以本願大",
    "X46n0791_001:0796c14": "慈悲力。在於今日。為救世師。彌勒當來。次補佛處。亦",
    "X46n0791_001:0796c15": "如今佛為救世師。是故歸敬。舉德顯人。故云救世彌",
    "X46n0791_001:0796c16": "勒等也。一解言若身子善□等者。此當是別歸敬二",
    "X46n0791_001:0796c17": "人。若彌勒者。非獨自歸敬彌勒一人。何以知然。偈云",
    "X46n0791_001:0796c18": "及諸救世彌勒等。既言及諸救世。復言彌勒勒。等云",
    "X46n0791_001:0796c19": "何只言一人。明諸佛道同。今日論主欲作論。弘宣三",
    "X46n0791_001:0796c20": "世佛法。但寄於此經。以明斯致一。一代佛法既爾。諸",
    "X46n0791_001:0796c21": "佛所說皆然。今日別明歸敬一切十方。以補佛處。如",
    "X46n0791_001:0796c22": "彌勒等。為救世師。紹尊位者。悉皆歸敬。何但獨自彌",
    "X46n0791_001:0796c23": "勒一人。所以偈中言及諸救世。又言彌勒等。若別唯",
    "X46n0791_001:0796c24": "敬一人者。豈得言及諸救世。豈得言等。一云。及諸救",
    "X46n0791_001:0797a01": "世者。即是及二經主。彌勒等者。論其三人。何故知然。",
    "X46n0791_001:0797a02": "此中既別舉名設敬。故不應論餘人也。",
    "X46n0791_001:0797a03": "智慧第一舍利弗無諍空行等者。此下明別歸敬經",
    "X46n0791_001:0797a04": "主兩人此彼若波羅蜜。既是真實空解。平等智慧。無",
    "X46n0791_001:0797a05": "相之。佛弟子中智慧第一。無過身子。常修空觀無諍",
    "X46n0791_001:0797a06": "行第一。無過善吉。是故如來命此二人。對說波若。亦",
    "X46n0791_001:0797a07": "即是表出空慧二種法門。論主今日既將欲知經作",
    "X46n0791_001:0797a08": "論宣釋。故別歸敬對揚之主。雖知對揚。不知其德。云",
    "X46n0791_001:0797a09": "何欲令眾生生深敬信。故舉德顯人。云智慧第一無",
    "X46n0791_001:0797a10": "諍行等。別明歸敬也。二者。明此二人既是聲聞。如來",
    "X46n0791_001:0797a11": "今日對此二人說波若者。當知波若是小乘法。恐有",
    "X46n0791_001:0797a12": "此疑。論主既是法身菩薩。尚別歸敬如此二人。當知",
    "X46n0791_001:0797a13": "此人非實聲聞。此人所說非小乘法。故命說品言。佛",
    "X46n0791_001:0797a14": "告須菩提。汝當為諸菩薩。說般若波羅蜜。論主今欲",
    "X46n0791_001:0797a15": "拂迹歸本。斷後代疑。故提名舉德。別中歸敬。又此二",
    "X46n0791_001:0797a16": "尊者。皆悉是過去諸佛。既為影響釋迦。迹現聲聞。示",
    "X46n0791_001:0797a17": "為弟子。明此波若之理。其深微妙。若非諸佛如來。不",
    "X46n0791_001:0797a18": "可窮盡。唯佛與佛。乃能究之。故法華經言。唯佛與佛",
    "X46n0791_001:0797a19": "乃能究盡諸法實相。故前偈言。智度大海佛窮盡。如",
    "X46n0791_001:0797a20": "來將欲說此甚深微妙法故。命此二人。此之二人既",
    "X46n0791_001:0797a21": "是過去如來。論主今日欲斷此疑故。所以別敬此二",
    "X46n0791_001:0797a22": "尊者耳。又法華云。內秘菩薩行。外現是聲聞。少欲厭",
    "X46n0791_001:0797a23": "生死。實自淨佛道。示眾有三毒。又現耶見相。我弟子",
    "X46n0791_001:0797a24": "如是。方便度眾生。今日時眾幾教相可。正在二人。故",
    "X46n0791_001:0797b01": "如來命說。所以別歸敬也。舍利弗等立名因緣。如後",
    "X46n0791_001:0797b02": "文釋。",
    "X46n0791_001:0797b03": "我今如力欲演說者。此兩行偈。即是歸敬文中。大分",
    "X46n0791_001:0797b04": "第四明申造論之意。求聽請聖加助。所以西國一切",
    "X46n0791_001:0797b05": "所作。皆悉歸敬請聖加助。今日此間行斯法用甚少。",
    "X46n0791_001:0797b06": "少多行之。不如中國也。我今如力者。即是隨力。明波",
    "X46n0791_001:0797b07": "若實相之法。平等大慧。唯佛乃窮。其理玄遠。非義所",
    "X46n0791_001:0797b08": "測。然我今日既欲宣通此法。齊我所知隨力隨分。欲",
    "X46n0791_001:0797b09": "演斯指。故云如如力等也。",
    "X46n0791_001:0797b10": "大智彼岸實相義者。大智即是摩訶波若。故云大智",
    "X46n0791_001:0797b11": "彼岸者即是波羅蜜。實相者即是常住波若。義者是",
    "X46n0791_001:0797b12": "第一義。彼岸有三種。已如開經中說。今言彼岸實相。",
    "X46n0791_001:0797b13": "義者。即是無彼此之彼岸。此中雖復亦明此三種波",
    "X46n0791_001:0797b14": "此岸。但諸佛如來所以說者。只欲令解於無說。今日",
    "X46n0791_001:0797b15": "經論宗指之意。為欲明第一義悉檀。實相波若無相",
    "X46n0791_001:0797b16": "彼岸。性淨涅槃常住妙理。但其餘者三種悉檀。既未",
    "X46n0791_001:0797b17": "盡其極。故非正意所明。但炎明之耳。今欲辨者。唯實",
    "X46n0791_001:0797b18": "相彼岸。故云實相義也。就以生死為此岸涅槃為",
    "X46n0791_001:0797b19": "彼岸中。若以因果分門者。今剛已來猶有煩習等義",
    "X46n0791_001:0797b20": "故。故亦名為此岸。唯至佛果。方便淨涅槃圓足。不同",
    "X46n0791_001:0797b21": "相涅槃名為彼岸。此是一□大判如是。但聲聞所見",
    "X46n0791_001:0797b22": "執此為實義。故下論云。是聲聞法中彼此岸。若言據",
    "X46n0791_001:0797b23": "二種生死為此岸。二種生死亡為彼岸者。即七地已",
    "X46n0791_001:0797b24": "上為彼岸。六地已來為此岸。若就其似義明者。約次",
    "X46n0791_001:0797c01": "第行人為言。地前既未真證明曰斷除生死。故云此",
    "X46n0791_001:0797c02": "岸。地上既真證明白斷除生死。名為大乘入涅槃流",
    "X46n0791_001:0797c03": "如小乘初果名入流義。故云彼岸。若以得相似分常。",
    "X46n0791_001:0797c04": "聖胎解等。為彼者。則習種已上。既得入佛道。成於度",
    "X46n0791_001:0797c05": "義。亦得為彼岸。若習種前。既未得聖胎。未能折薄生",
    "X46n0791_001:0797c06": "死。故名名此岸。若就聲聞迴心入者為言。則輕毛已上",
    "X46n0791_001:0797c07": "亦有得是彼岸義。當廣說。二云。六弊為此岸。佛道為",
    "X46n0791_001:0797c08": "彼岸者。若據得成度義為佛道者。則習種已上。得是",
    "X46n0791_001:0797c09": "相似度義。是相似佛道。得是相似彼岸。初地已上。為",
    "X46n0791_001:0797c10": "真佛道。為真佛道為真彼岸。苦提者。此間名道。故勝",
    "X46n0791_001:0797c11": "鬘經云。無明住地佛菩提智斷者。此意云。於三乘道",
    "X46n0791_001:0797c12": "中。此屬佛道智所斷。佛道智者。即是大乘道智。此據",
    "X46n0791_001:0797c13": "因中為語。故云佛道。若至果時。乃是佛果。非是佛道。",
    "X46n0791_001:0797c14": "佛道據因。當知初地已上智慧。即是佛道智。當知初",
    "X46n0791_001:0797c15": "地已上斷無明。佛斷窮輕習盡。故涅槃經云。須陀洹",
    "X46n0791_001:0797c16": "人亦名為佛。何以故。正覺見道斷煩惱故。習種已前",
    "X46n0791_001:0797c17": "雖有布施。既未得成度義。故施屬河中。未得屬度。亦",
    "X46n0791_001:0797c18": "未名佛道。六弊等障人在此岸。若習種已上施。悉得",
    "X46n0791_001:0797c19": "為相似渡布施河。已前施者。既未渡施河。猶名此岸",
    "X46n0791_001:0797c20": "迴心入者。已如上釋。三以無彼此為彼岸等者。以彼",
    "X46n0791_001:0797c21": "此為此岸者。生死涅槃俱為此岸。無生死涅槃。如為",
    "X46n0791_001:0797c22": "彼岸故下經須菩提言。若有一法過涅槃者。我亦。",
    "X46n0791_001:0797c24": "大智度論疏卷第一"
}