{
    "X79n1560_011:0514a11": "禪林僧寶傳卷第十一",
    "X79n1560_011:0514a13": "宋明白庵居沙門 慧洪 撰",
    "X79n1560_011:0514a14": "洞山聰禪師",
    "X79n1560_011:0514a15": "[0514a15] 禪師名曉聰。生杜氏。韶州曲江人。少依雲門寺得度。",
    "X79n1560_011:0514a16": "頭骨&#x5DA4;然。一帔閱寒暑。周游荊楚。飫厭保社。與眾作",
    "X79n1560_011:0514a17": "息。無有識之者。在雲居時。傳僧伽在維揚。於是禪者",
    "X79n1560_011:0514a18": "立問曰。既是泗州僧伽。因什麼揚州出現。聰婆娑從",
    "X79n1560_011:0514a19": "旁來。眾戲使對之。聰曰君子愛財。取之有道。眾目笑",
    "X79n1560_011:0514a20": "之。蓮花&#x5CEF;祥庵主。聞此語驚曰。雲門兒孫猶在耶。夜",
    "X79n1560_011:0514a21": "敷坐具。望雲居拜之。叢林遂知名。至洞山依詮禪師。",
    "X79n1560_011:0514a22": "大中祥符二年。詮移住栖賢。以&#x8066;繼席。果嗣文殊應",
    "X79n1560_011:0514a23": "天真禪師。真見圓明密。雲門四世孫也。&#x8066;見僧來有",
    "X79n1560_011:0514a24": "所問。輒瞋目視之曰。我擊虎術汝不會去。一日自荷",
    "X79n1560_011:0514b01": "柴登山。僧逆之問曰。山上住。為什麼山下擔柴。答曰",
    "X79n1560_011:0514b02": "山上也要柴燒。雲居舜老夫。時年少。&#x8066;使乞食鄂渚。",
    "X79n1560_011:0514b03": "有居士問。古鏡未磨時如何。曰黑如漆。曰磨後如何。",
    "X79n1560_011:0514b04": "曰照天照地。居士笑曰。道人不自洞山來耶。舜默&#x6159;。",
    "X79n1560_011:0514b05": "馳歸舉似聰。聰代前語曰。此去漢陽不遠。代後語曰。",
    "X79n1560_011:0514b06": "黃鶴樓前鸚鵡洲。舜因悟其旨。聰示眾曰。一大藏教",
    "X79n1560_011:0514b07": "是箇之字。祖師西來是右字(或作手)。作麼生是正義。良",
    "X79n1560_011:0514b08": "久曰。天晴&#x8462;&#x5374;屋。&#x8D82;閑打&#x5374;禾。輸納王租了。&#x76B7;腹自",
    "X79n1560_011:0514b09": "高歌。手植萬松於東嶺。而誦金剛般若經。山中人名",
    "X79n1560_011:0514b10": "其嶺。曰金剛。方植松。而寶禪師至。時親自五祖來。聰",
    "X79n1560_011:0514b11": "問。上嶺一句作麼生道。實曰。氣急殺人。聰拄钁呵曰。",
    "X79n1560_011:0514b12": "從何得此隨語生解阿師。見問上嶺。便言氣急。佛法",
    "X79n1560_011:0514b13": "&#x5374;成流布。寶請代語。聰曰。何不道。氣喘殺人。逍遙問。",
    "X79n1560_011:0514b14": "嶺在此。金剛在什麼處。聰指曰。此一株松。是老僧親",
    "X79n1560_011:0514b15": "栽。初比部郎中許公式。出守南昌。過蓮花&#x5CEF;。聞祥公",
    "X79n1560_011:0514b16": "曰。聰道者在江西。試尋訪之。此僧人天眼目也。許公",
    "X79n1560_011:0514b17": "既至。聞聰住山家風。作詩寄之曰。語言渾不滯。高躡",
    "X79n1560_011:0514b18": "祖師蹤。夜坐連雲石。春栽帶雨松。鏡分金殿燭。山答",
    "X79n1560_011:0514b19": "月樓鐘。有問西來意。&#x8657;堂對遠&#x5CEF;。天聖八年六月八",
    "X79n1560_011:0514b20": "日示疾。持不食七日。集道俗曰。法席當令自寶住持。",
    "X79n1560_011:0514b21": "因與門人敘透法身說偈曰。參禪學道莫忙忙。問透",
    "X79n1560_011:0514b22": "法身北斗藏。余今老倒&#x5C2B;贏甚。見人無力得商量。唯",
    "X79n1560_011:0514b23": "有鋤頭知我道。種松時復上金剛。言卒而化。又七日",
    "X79n1560_011:0514b24": "闍維。得五色舍利。塔於西阿。",
    "X79n1560_011:0514c01": "[0514c01] 贊曰。聰答所問兩句耳。而蓮華祥公。便知是雲門兒",
    "X79n1560_011:0514c02": "孫。古人驗人。何其明也如此。予留洞山最久。藏中有",
    "X79n1560_011:0514c03": "聰語要一卷。載雲水僧楚圓請益。楊億大年百問語。",
    "X79n1560_011:0514c04": "皆赴來機。而意在句語之外。圓即慈明也。初受汾陽。",
    "X79n1560_011:0514c05": "祝令更見聰。故慈明參扣餘論。尚獲見之。嗚呼。&#x8066;為",
    "X79n1560_011:0514c06": "蓮華峰汾陽所知。則其人品要。當從玄沙。稜道者輩",
    "X79n1560_011:0514c07": "中求也。",
    "X79n1560_011:0514c08": "雪竇顯禪師",
    "X79n1560_011:0514c09": "[0514c09] 禪師名重顯。字隱之。遂州人。太平興國五年四月八",
    "X79n1560_011:0514c10": "日。生於李氏。幼精銳。讀書知要。下筆敏速。然雅志丘",
    "X79n1560_011:0514c11": "壑。父母不能奪。竟依益州普安院。沙門仁銑為師。落",
    "X79n1560_011:0514c12": "髮受具。出蜀浮沈。荊渚間歷年。&#x751E;典客大陽。與客論",
    "X79n1560_011:0514c13": "趙州宗旨。客曰。法眼禪師。昔解后覺銕觜者。於金陵。",
    "X79n1560_011:0514c14": "覺趙州侍者也。號稱明眼。問曰。趙州柏樹子因緣。記",
    "X79n1560_011:0514c15": "得否。覺曰。先師無此語。莫謗先師好。法眼拊手曰。真",
    "X79n1560_011:0514c16": "自師子窟中來。覺公言無此語。而法眼肯之。其旨安",
    "X79n1560_011:0514c17": "在。顯曰。宗門抑揚。那有規轍乎。時有苦行。名韓大伯",
    "X79n1560_011:0514c18": "者。貌寒寢侍其旁。&#x8F19;匿笑而去。客退。顯數之曰。我偶",
    "X79n1560_011:0514c19": "客語。爾乃敢慢笑。笑何事。對曰。笑知客智眼未正。擇",
    "X79n1560_011:0514c20": "法不明。顯曰豈有說乎。對以偈曰。一兔橫身當古路。",
    "X79n1560_011:0514c21": "蒼鷹才見便生擒。後來獵犬無靈性。空向枯樁舊處",
    "X79n1560_011:0514c22": "尋。顯陰異之。結以為友。顯盛年工翰墨。作為法句。追",
    "X79n1560_011:0514c23": "慕禪月休公。&#x751E;游廬山&#x637F;賢時。諟禪師居焉。簡嚴少",
    "X79n1560_011:0514c24": "接納。顯藞苴不合。作師子&#x5CEF;詩譏之(師子&#x5CEF;在棲賢之後)。曰踞",
    "X79n1560_011:0515a01": "地盤空勢未休。爪牙安肯混常流。天教生在千&#x5CEF;上。",
    "X79n1560_011:0515a02": "不得雲擎也出頭。顯與齊岳者為侶。同謁五祖戒禪",
    "X79n1560_011:0515a03": "師。顯休於山前莊。遣岳先往。機語不契。顯亦竟不見。",
    "X79n1560_011:0515a04": "北游至復州。北塔祚禪師者。香林遠公嫡子。雲門之",
    "X79n1560_011:0515a05": "孫也。祚遠皆蜀人。知見高。學者莫能覯其機。顯俊邁。",
    "X79n1560_011:0515a06": "祚愛之。遂留止五年。盡得其道。顯與學士曾公會厚",
    "X79n1560_011:0515a07": "善。相值淮上。問顯何之。曰將遊錢塘絕西興。登天台",
    "X79n1560_011:0515a08": "鴈蕩。曾公曰。靈隱天下勝處。&#x73CA;禪師吾故人。以書薦",
    "X79n1560_011:0515a09": "顯。顯至靈隱。三年。陸沈眾中。俄曾公奉使浙西。訪顯",
    "X79n1560_011:0515a10": "於靈隱。無識之者。時堂中僧千餘。使吏撿&#x7240;曆。物色",
    "X79n1560_011:0515a11": "求之。乃至曾公問。向所附書。顯袖納之曰。公意勤。然",
    "X79n1560_011:0515a12": "行&#x811A;人非督郵也(一本曰。然行&#x811A;人。於世無求。敢希薦達哉)。曾公大笑。珊",
    "X79n1560_011:0515a13": "公以是奇之。吳江翠&#x5CEF;&#x8657;席。舉顯出世。開法日。顧視",
    "X79n1560_011:0515a14": "大眾曰。若論本分相見。不必高陞此座。乃以手指曰。",
    "X79n1560_011:0515a15": "諸人隨山僧手看。無量佛土一時現前。各各子細觀",
    "X79n1560_011:0515a16": "瞻。其或涯際未知。不免拖泥帶水。於是登坐。又環顧",
    "X79n1560_011:0515a17": "大眾曰。人天普集合。發明何事。豈可互分賓主。馳騁",
    "X79n1560_011:0515a18": "問答。便當宗乘去。廣大門風。威德自在。輝騰今古。把",
    "X79n1560_011:0515a19": "定乾坤。千聖只言自知。五乘莫能建立。所以聲前悟",
    "X79n1560_011:0515a20": "旨。猶迷顧鑒之端。言下知歸。尚昧識情之表。諸人要",
    "X79n1560_011:0515a21": "識真實相為麼。但以上無攀仰。下絕己躬。自然常光",
    "X79n1560_011:0515a22": "現前。箇箇壁立千仞。還辯明得也無。未辯辯取。未明",
    "X79n1560_011:0515a23": "明取。既辯明得。便能截生死流。踞佛祖位。妙圓超悟。",
    "X79n1560_011:0515a24": "正在茲時。堪報不報之恩。以助無為之化。後住明州",
    "X79n1560_011:0515b01": "雪竇。宗風大振。天下龍蟠。鳳逸衲子。爭集座下。號雲",
    "X79n1560_011:0515b02": "門中興。顯&#x751E;經行植杖。眾衲環之。忽問曰。有問雲門。",
    "X79n1560_011:0515b03": "樹凋葉落時如何。曰體露金風。雲門答遮僧耶。為解",
    "X79n1560_011:0515b04": "說耶。有宗上座曰。待老漢有悟處。即說。顯熟視。驚曰。",
    "X79n1560_011:0515b05": "非韓大伯乎。曰老漢瞥地也。於是令撾鼓眾集。顯曰。",
    "X79n1560_011:0515b06": "大眾今日。雪竇宗上座。乃是昔年大陽韓大伯。具大",
    "X79n1560_011:0515b07": "知見。晦&#x8FF9;韜光。欲得發揚宗風。幸願特升此座。宗遂",
    "X79n1560_011:0515b08": "升座。僧問。寶&#x5292;未出匣時如何。曰神光射斗牛。又問",
    "X79n1560_011:0515b09": "出匣後如何。曰千兵易得。一將難求。僧退。宗乃曰。寶",
    "X79n1560_011:0515b10": "&#x5292;未出匣。神光射斗牛。千兵雖易得。一將實難求。便",
    "X79n1560_011:0515b11": "下座。一眾大驚。暮年悲學者尋流失源。作為道日損",
    "X79n1560_011:0515b12": "偈曰。三分光陰二早過。靈臺一點不揩磨。貪生逐日",
    "X79n1560_011:0515b13": "區區去。喚不回頭爭奈何。餘敷揚宗旨。妙語&#x5FA7;叢林。",
    "X79n1560_011:0515b14": "皇祐四年六月十日。沐浴罷。整衣側臥而化。閱世七",
    "X79n1560_011:0515b15": "十三。坐五十夏。建塔山中。得法上首天衣義懷禪師。",
    "X79n1560_011:0515b16": "天衣懷禪師",
    "X79n1560_011:0515b17": "[0515b17] 禪師名義懷。生陳氏。溫州樂清人也。世以漁為業。母",
    "X79n1560_011:0515b18": "夢星殞於屋除。而光照戶。已而娠。及生尤多吉祥。兒",
    "X79n1560_011:0515b19": "稚坐父船尾。漁得魚付懷。懷不忍串之。私投江中。父",
    "X79n1560_011:0515b20": "怒笞詬。甘甜之。不以介意。長遊京師。依景德寺。天聖",
    "X79n1560_011:0515b21": "中試經得度。懷清&#x766F;。行步遲緩。眾中望見。如鶴在雞",
    "X79n1560_011:0515b22": "群。時有言法華者。不測人也。行市井。拊懷背曰。臨濟",
    "X79n1560_011:0515b23": "德山去。懷初未喻。問耆宿。曰。汝其當宏禪宗乎。行矣。",
    "X79n1560_011:0515b24": "勿滯於此。懷初謁荊州金鑾善禪師。不契。後謁葉縣",
    "X79n1560_011:0515c01": "省禪師。又不契。東游至翠&#x5CEF;。眾盛。懷當營炊。自汲澗。",
    "X79n1560_011:0515c02": "折擔悟旨。顯公印可。以為奇。辭去久無耗。有僧自淮",
    "X79n1560_011:0515c03": "上來。曰懷出世銕佛矣。顯使誦提倡之語。曰譬如雁",
    "X79n1560_011:0515c04": "過長空。影沈寒水。雁無遺蹤之意。水無留影之心。顯",
    "X79n1560_011:0515c05": "激賞以為類己。先使慰撫之。懷乃敢通門人之禮。然",
    "X79n1560_011:0515c06": "諸方服其精識。自銕佛至天衣。五遷法席。皆荒&#x51C9;處。",
    "X79n1560_011:0515c07": "懷至必幻出樓觀。四事成就。晚以疾居池州杉山庵。",
    "X79n1560_011:0515c08": "門弟子智才。住杭州佛日山。迎歸養侍劑藥。才如姑",
    "X79n1560_011:0515c09": "蘇未還。懷促其歸。至門而懷已別眾。才問。卵塔已畢。",
    "X79n1560_011:0515c10": "如何是畢竟事。懷豎拳示之。遂倒臥。推枕而化。閱世",
    "X79n1560_011:0515c11": "七十二。坐四十六夏。葬佛日。崇寧中。",
    "X79n1560_011:0515c12": "&#x52D1;諡振宗大師。",
    "X79n1560_011:0515c13": "贊曰。予觀雪竇天衣。父子提唱之語。其指示心法。廣",
    "X79n1560_011:0515c14": "大分曉。如雲廓天布。而後之學者。失其旨的。爭以識",
    "X79n1560_011:0515c15": "情數量。義學品目。緇穢之。譬如燧人氏鑽火。將以烹",
    "X79n1560_011:0515c16": "&#x9901;饗上帝。而秦始皇用之。以烹儒焚書。豈不誤哉。然",
    "X79n1560_011:0515c17": "余聞。菩薩宏法。為內外護。皆本願力故。曾集賢之知",
    "X79n1560_011:0515c18": "雪竇。言法華之識天衣。疑非苟然者耶。"
}