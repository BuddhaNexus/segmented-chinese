{
    "T06n0220_394:1036c09": "大般若波羅蜜多經卷第三百九",
    "T06n0220_394:1036c10": "十四",
    "T06n0220_394:1036c12": "三藏法師玄奘奉　詔譯",
    "T06n0220_394:1036c13": "初分嚴淨佛土品第七十二之二",
    "T06n0220_394:1036c14": "「復次，善現！有菩薩摩訶薩以通願力，盛滿三",
    "T06n0220_394:1036c15": "千大千世界上妙七寶施佛、法、僧。施已歡喜",
    "T06n0220_394:1036c16": "發弘誓願：『我持如是所種善根，與諸有情平",
    "T06n0220_394:1036c17": "等共有，迴向所求嚴淨佛土，當令我土七寶莊",
    "T06n0220_394:1036c18": "嚴，一切有情隨意受用種種珍寶而無染著。』",
    "T06n0220_394:1036c19": "「復次，善現！有菩薩摩訶薩以通願力，擊奏無",
    "T06n0220_394:1036c20": "量天上、人中諸妙音樂，供養三寶及佛制多。",
    "T06n0220_394:1036c21": "供已歡喜發弘誓願：『我持如是所種善根，與",
    "T06n0220_394:1036c22": "諸有情平等共有，迴向所求嚴淨佛土，當令我",
    "T06n0220_394:1036c23": "土常奏如是上妙樂音，有情聞之身心悅預",
    "T06n0220_394:1036c24": "而無染著。』「復次，善現！有菩薩摩訶薩以通願",
    "T06n0220_394:1036c25": "力，盛滿三千大千世界人中、天上諸妙香花，",
    "T06n0220_394:1036c26": "供養三寶及佛制多。供已歡喜發弘誓願：『我",
    "T06n0220_394:1036c27": "持如是所種善根，與諸有情平等共有，迴向",
    "T06n0220_394:1036c28": "所求嚴淨佛土，當令我土常有如是諸妙香",
    "T06n0220_394:1036c29": "花，有情受用身心悅預而無染著。』「復次，善現！",
    "T06n0220_394:1037a01": "有菩薩摩訶薩以通願力，營辦百味上妙飲",
    "T06n0220_394:1037a02": "食，供養諸佛、獨覺、聲聞及諸菩薩摩訶薩眾。",
    "T06n0220_394:1037a03": "供已歡喜發弘誓願：『我持如是所種善根，與",
    "T06n0220_394:1037a04": "諸有情平等共有，迴向所求嚴淨佛土，當得",
    "T06n0220_394:1037a05": "無上正等覺時，令我土中諸有情類，皆食如",
    "T06n0220_394:1037a06": "是百味飲食，資悅身心而無染著。』「復次，善現！",
    "T06n0220_394:1037a07": "有菩薩摩訶薩以通願力，營辦種種天上、人",
    "T06n0220_394:1037a08": "中上妙塗香、細軟衣服，奉施諸佛、獨覺、聲聞",
    "T06n0220_394:1037a09": "及諸菩薩摩訶薩眾，或復施法并佛制多。施",
    "T06n0220_394:1037a10": "已歡喜發弘誓願：『我持如是所種善根，與諸",
    "T06n0220_394:1037a11": "有情平等共有，迴向所求嚴淨佛土，當得無上",
    "T06n0220_394:1037a12": "正等覺時，令我土中諸有情類，常得如是衣",
    "T06n0220_394:1037a13": "服、塗香，隨意受用而無染著。』「復次，善現！有菩",
    "T06n0220_394:1037a14": "薩摩訶薩以通願力，嚴辦種種人中、天上隨",
    "T06n0220_394:1037a15": "意所生上妙色、聲、香、味、觸境，供養諸佛及佛",
    "T06n0220_394:1037a16": "制多、獨覺、聲聞并諸菩薩，施餘生類。歡喜踊",
    "T06n0220_394:1037a17": "躍發弘誓願：『我持如是所種善根，與諸有情",
    "T06n0220_394:1037a18": "平等共有，迴向所求嚴淨佛土，當得無上正",
    "T06n0220_394:1037a19": "等覺時，令我土中諸有情類，隨心所樂上妙",
    "T06n0220_394:1037a20": "色、聲、香、味、觸境應念而至，歡喜受用而無染",
    "T06n0220_394:1037a21": "著。』「復次，善現！有菩薩摩訶薩修行般若波羅",
    "T06n0220_394:1037a22": "蜜多，發弘誓願精勤勇猛，自住內空，亦勸他",
    "T06n0220_394:1037a23": "住內空；自住外空、內外空、空空、大空、勝義空、",
    "T06n0220_394:1037a24": "有為空、無為空、畢竟空、無際空、散空、無變異空、",
    "T06n0220_394:1037a25": "本性空、自相空、共相空、一切法空、不可得空、無",
    "T06n0220_394:1037a26": "性空、自性空、無性自性空，亦勸他住外空乃至",
    "T06n0220_394:1037a27": "無性自性空。作此事已復發願言：『當得無上",
    "T06n0220_394:1037a28": "正等覺時，令我土中諸有情類，皆不遠離內",
    "T06n0220_394:1037a29": "空乃至無性自性空。』「復次，善現！有菩薩摩訶",
    "T06n0220_394:1037b01": "薩修行般若波羅蜜多，發弘誓願精勤勇猛，",
    "T06n0220_394:1037b02": "自修四念住，亦勸他修四念住；自修四正斷、",
    "T06n0220_394:1037b03": "四神足、五根、五力、七等覺支、八聖道支，亦勸",
    "T06n0220_394:1037b04": "他修四正斷乃至八聖道支。作此事已復發",
    "T06n0220_394:1037b05": "願言：『當得無上正等覺時，令我土中諸有情",
    "T06n0220_394:1037b06": "類，皆不遠離四念住乃至八聖道支。』",
    "T06n0220_394:1037b07": "「復次，善現！有菩薩摩訶薩修行般若波羅蜜",
    "T06n0220_394:1037b08": "多，發弘誓願精勤勇猛，自住苦聖諦，亦勸他",
    "T06n0220_394:1037b09": "住苦聖諦；自住集、滅、道聖諦，亦勸他住集、滅、",
    "T06n0220_394:1037b10": "道聖諦。作此事已復發願言：『當得無上正等",
    "T06n0220_394:1037b11": "覺時，令我土中諸有情類，皆不遠離苦聖諦、",
    "T06n0220_394:1037b12": "集、滅、道聖諦。』「復次，善現！有菩薩摩訶薩修行",
    "T06n0220_394:1037b13": "般若波羅蜜多，發弘誓願精勤勇猛，自修四",
    "T06n0220_394:1037b14": "靜慮，亦勸他修四靜慮；自修四無量、四無色",
    "T06n0220_394:1037b15": "定，亦勸他修四無量、四無色定。作此事已復",
    "T06n0220_394:1037b16": "發願言：『當得無上正等覺時，令我土中諸有",
    "T06n0220_394:1037b17": "情類，皆不遠離四靜慮、四無量、四無色定。』「復",
    "T06n0220_394:1037b18": "次，善現！有菩薩摩訶薩修行般若波羅蜜多，",
    "T06n0220_394:1037b19": "發弘誓願精勤勇猛，自修八解脫，亦勸他修",
    "T06n0220_394:1037b20": "八解脫；自修八勝處、九次第定、十遍處，亦勸",
    "T06n0220_394:1037b21": "他修八勝處、九次第定、十遍處。作此事已復發",
    "T06n0220_394:1037b22": "願言：『當得無上正等覺時，令我土中諸有情",
    "T06n0220_394:1037b23": "類，皆不遠離八解脫乃至十遍處。』「復次，善現！",
    "T06n0220_394:1037b24": "有菩薩摩訶薩修行般若波羅蜜多，發弘誓",
    "T06n0220_394:1037b25": "願精勤勇猛，自修陀羅尼門，亦勸他修陀羅",
    "T06n0220_394:1037b26": "尼門；自修三摩地門，亦勸他修三摩地門。作",
    "T06n0220_394:1037b27": "此事已復發願言：『當得無上正等覺時，令我",
    "T06n0220_394:1037b28": "土中諸有情類，皆不遠離陀羅尼門、三摩地",
    "T06n0220_394:1037b29": "門。』「復次，善現！有菩薩摩訶薩修行般若波羅",
    "T06n0220_394:1037c01": "蜜多，發弘誓願精勤勇猛，自修空解脫門，亦",
    "T06n0220_394:1037c02": "勸他修空解脫門；自修無相、無願解脫門，亦",
    "T06n0220_394:1037c03": "勸他修無相、無願解脫門。作此事已復發願",
    "T06n0220_394:1037c04": "言：『當得無上正等覺時，令我土中諸有情類，",
    "T06n0220_394:1037c05": "皆不遠離空解脫門、無相、無願解脫門。』「復次，",
    "T06n0220_394:1037c06": "善現！有菩薩摩訶薩修行般若波羅蜜多，發",
    "T06n0220_394:1037c07": "弘誓願精勤勇猛，自修極喜地，亦勸他修極",
    "T06n0220_394:1037c08": "喜地；自修離垢地、發光地、焰慧地、極難勝地、",
    "T06n0220_394:1037c09": "現前地、遠行地、不動地、善慧地、法雲地，亦勸",
    "T06n0220_394:1037c10": "他修離垢地乃至法雲地。作此事已復發願",
    "T06n0220_394:1037c11": "言：『當得無上正等覺時，令我土中諸有情類，",
    "T06n0220_394:1037c12": "皆不遠離極喜地乃至法雲地。』「復次，善現！有",
    "T06n0220_394:1037c13": "菩薩摩訶薩修行般若波羅蜜多，發弘誓願",
    "T06n0220_394:1037c14": "精勤勇猛，自修五眼，亦勸他修五眼；自修六",
    "T06n0220_394:1037c15": "神通，亦勸他修六神通。作此事已復發願言：",
    "T06n0220_394:1037c16": "『當得無上正等覺時，令我土中諸有情類，皆",
    "T06n0220_394:1037c17": "不遠離五眼、六神通。』「復次，善現！有菩薩摩訶",
    "T06n0220_394:1037c18": "薩修行般若波羅蜜多，發弘誓願精勤勇猛，",
    "T06n0220_394:1037c19": "自修佛十力，亦勸他修佛十力；自修四無所",
    "T06n0220_394:1037c20": "畏、四無礙解、大慈、大悲、大喜、大捨、十八佛不共",
    "T06n0220_394:1037c21": "法，亦勸他修四無所畏乃至十八佛不共法。",
    "T06n0220_394:1037c22": "作此事已復發願言：『當得無上正等覺時，令",
    "T06n0220_394:1037c23": "我土中諸有情類，皆不遠離佛十力乃至十",
    "T06n0220_394:1037c24": "八佛不共法。』「復次，善現！有菩薩摩訶薩修行",
    "T06n0220_394:1037c25": "般若波羅蜜多，發弘誓願精勤勇猛，自修三",
    "T06n0220_394:1037c26": "十二大士相，亦勸他修三十二大士相；自修",
    "T06n0220_394:1037c27": "八十隨好，亦勸他修八十隨好。作是事已復",
    "T06n0220_394:1037c28": "發願言：『當得無上正等覺時，令我土中諸有",
    "T06n0220_394:1037c29": "情類，皆不遠離三十二大士相、八十隨好。』「復",
    "T06n0220_394:1038a01": "次，善現！有菩薩摩訶薩修行般若波羅蜜多，",
    "T06n0220_394:1038a02": "發弘誓願精勤勇猛，自修無忘失法，亦勸他",
    "T06n0220_394:1038a03": "修無忘失法；自修恒住捨性，亦勸他修恒住",
    "T06n0220_394:1038a04": "捨性。作是事已復發願言：『當得無上正等覺",
    "T06n0220_394:1038a05": "時，令我土中諸有情類，皆不遠離無忘失法、",
    "T06n0220_394:1038a06": "恒住捨性。』",
    "T06n0220_394:1038a07": "「復次，善現！有菩薩摩訶薩修行般若波羅蜜",
    "T06n0220_394:1038a08": "多，發弘誓願精勤勇猛，自修一切智，亦勸他",
    "T06n0220_394:1038a09": "修一切智；自修道相智、一切相智，亦勸他修",
    "T06n0220_394:1038a10": "道相智、一切相智。作此事已復發願言：『當得",
    "T06n0220_394:1038a11": "無上正等覺時，令我土中諸有情類，皆不遠",
    "T06n0220_394:1038a12": "離一切智、道相智、一切相智。』「復次，善現！有菩",
    "T06n0220_394:1038a13": "薩摩訶薩修行般若波羅蜜多，發弘誓願精",
    "T06n0220_394:1038a14": "勤勇猛，自修一切菩薩摩訶薩行，亦勸他修",
    "T06n0220_394:1038a15": "一切菩薩摩訶薩行；自修諸佛無上正等菩",
    "T06n0220_394:1038a16": "提，亦勸他修諸佛無上正等菩提。作是事已",
    "T06n0220_394:1038a17": "復發願言：『當得無上正等覺時，令我土中諸",
    "T06n0220_394:1038a18": "有情類，皆不遠離一切菩薩摩訶薩行、諸佛",
    "T06n0220_394:1038a19": "無上正等菩提。』「善現！是諸菩薩摩訶薩修行",
    "T06n0220_394:1038a20": "般若波羅蜜多，由此行願便能嚴淨所求佛",
    "T06n0220_394:1038a21": "土。「善現！是諸菩薩摩訶薩隨爾所時行菩提",
    "T06n0220_394:1038a22": "道，應得圓滿所起行願，即爾所時精勤修學。",
    "T06n0220_394:1038a23": "由此因緣，自能成就一切善法，亦能令他漸",
    "T06n0220_394:1038a24": "次成就一切善法，自能修得殊勝相好所莊",
    "T06n0220_394:1038a25": "嚴身，亦能令他漸次修得殊勝相好所莊嚴",
    "T06n0220_394:1038a26": "身，由廣大福所攝受故。「善現！是諸菩薩摩訶",
    "T06n0220_394:1038a27": "薩各於所求嚴淨佛土證得無上正等覺時，",
    "T06n0220_394:1038a28": "所化有情亦生彼土共受淨土大乘法樂。「善",
    "T06n0220_394:1038a29": "現！是諸菩薩摩訶薩應修如是嚴淨佛土，謂",
    "T06n0220_394:1038b01": "彼土中常不聞有三種惡趣，亦不聞有諸惡",
    "T06n0220_394:1038b02": "見趣，亦不聞有貪、瞋、癡毒，亦不聞有男女形",
    "T06n0220_394:1038b03": "相，亦不聞有聲聞、獨覺，亦不聞有苦、無常等，",
    "T06n0220_394:1038b04": "亦不聞有攝受資具，亦不聞有我、我所執，亦",
    "T06n0220_394:1038b05": "不聞有隨眠、纏結，亦不聞有顛倒執著，亦不",
    "T06n0220_394:1038b06": "聞有安立諸果分位差別，但聞說空、無相、無",
    "T06n0220_394:1038b07": "願、無生、無滅、無性等聲。謂隨有情所樂差別，",
    "T06n0220_394:1038b08": "於樹林等內外物中，常有微風互相衝擊，發",
    "T06n0220_394:1038b09": "起種種微妙音聲，彼音聲中說：『一切法皆無",
    "T06n0220_394:1038b10": "自性，無性故空，空故無相，無相故無願，無願",
    "T06n0220_394:1038b11": "故無生，無生故無滅，是故諸法本來寂靜自",
    "T06n0220_394:1038b12": "性涅槃，若佛出世、若不出世法相常爾。』彼佛",
    "T06n0220_394:1038b13": "土中諸有情類，若晝、若夜、若行、若立、若坐、若",
    "T06n0220_394:1038b14": "臥，常聞如是說法之聲。「善現！是諸菩薩摩訶",
    "T06n0220_394:1038b15": "薩各於所住嚴淨佛土證得無上正等覺時，",
    "T06n0220_394:1038b16": "十方如來、應、正等覺皆共稱讚彼彼佛名，若",
    "T06n0220_394:1038b17": "諸有情得聞如是所讚佛名，定於無上正等",
    "T06n0220_394:1038b18": "菩提得不退轉。「善現！是諸菩薩摩訶薩各於",
    "T06n0220_394:1038b19": "所住嚴淨佛土證得無上正等覺時，為諸有",
    "T06n0220_394:1038b20": "情宣說正法，有情聞已必不生疑，謂為是法、",
    "T06n0220_394:1038b21": "為是非法。所以者何？彼有情類了達諸法皆",
    "T06n0220_394:1038b22": "即真如、法界、法性、不虛妄性、不變異性，一切",
    "T06n0220_394:1038b23": "是法無非法者。善現！是諸菩薩摩訶薩皆能",
    "T06n0220_394:1038b24": "嚴淨如是佛土。",
    "T06n0220_394:1038b25": "「復次，善現！是諸菩薩摩訶薩有所化生具不",
    "T06n0220_394:1038b26": "善根，未於諸佛、菩薩、獨覺及聲聞所種諸善",
    "T06n0220_394:1038b27": "根，為諸惡友所攝受故，離善友故，不聞正法，",
    "T06n0220_394:1038b28": "常為種種我、有情見及諸見趣之所執藏，墮",
    "T06n0220_394:1038b29": "在斷、常二邊偏執。是諸有情自起邪執，亦常",
    "T06n0220_394:1038c01": "教他令起邪執，於佛起非佛想，於非佛起佛",
    "T06n0220_394:1038c02": "想；於法起非法想，於非法起法想；於僧起非",
    "T06n0220_394:1038c03": "僧想，於非僧起僧想。由是因緣誹毀正法，",
    "T06n0220_394:1038c04": "謗正法故，身壞命終墮諸惡趣，生地獄中受",
    "T06n0220_394:1038c05": "諸劇苦。是諸菩薩摩訶薩各於自土證得無",
    "T06n0220_394:1038c06": "上正等覺已，見彼有情沈淪生死受無量苦，",
    "T06n0220_394:1038c07": "以神通力方便教化，令捨惡見住正見中，從",
    "T06n0220_394:1038c08": "地獄出生於人趣。生人趣已，復以種種神通",
    "T06n0220_394:1038c09": "方便教化令住正定聚中，由此畢竟不墮惡",
    "T06n0220_394:1038c10": "趣。復令修習殊勝行願，命終得生嚴淨佛土，",
    "T06n0220_394:1038c11": "受用淨土大乘法樂。「善現！是諸菩薩摩訶薩",
    "T06n0220_394:1038c12": "皆能如是嚴淨佛土。由所居土極清淨故，生",
    "T06n0220_394:1038c13": "彼有情，於一切法不起虛妄猶豫分別，謂此",
    "T06n0220_394:1038c14": "是世間法，此是出世間法；此是有漏法，此是",
    "T06n0220_394:1038c15": "無漏法；此是有為法，此是無為法。如是種種",
    "T06n0220_394:1038c16": "猶豫分別畢竟不起，由此因緣彼有情類定",
    "T06n0220_394:1038c17": "得無上正等菩提。「善現！如是菩薩摩訶薩嚴",
    "T06n0220_394:1038c18": "淨佛土。」",
    "T06n0220_394:1038c19": "初分淨土方便品第七十三之一",
    "T06n0220_394:1038c20": "爾時，具壽善現白佛言：「世尊！是諸菩薩摩訶",
    "T06n0220_394:1038c21": "薩為住正性定聚，為住不定聚耶？」佛言：「善",
    "T06n0220_394:1038c22": "現！是諸菩薩摩訶薩皆住正性定聚，非不",
    "T06n0220_394:1038c23": "定聚。」具壽善現復白佛言：「世尊！是諸菩",
    "T06n0220_394:1038c24": "薩摩訶薩為住何等正性定聚？為聲聞乘，為",
    "T06n0220_394:1038c25": "獨覺乘，為佛乘耶？」佛言：「善現！是諸菩薩摩",
    "T06n0220_394:1038c26": "訶薩皆住佛乘正性定聚，非住二乘正性定",
    "T06n0220_394:1038c27": "聚。」具壽善現復白佛言：「世尊！是諸菩薩摩訶",
    "T06n0220_394:1038c28": "薩為何時住正性定聚？初發心耶？不退位",
    "T06n0220_394:1038c29": "耶？最後身耶？」佛言：「善現！是菩薩摩訶薩若",
    "T06n0220_394:1039a01": "初發心、若不退位、若最後身，皆住菩薩正性",
    "T06n0220_394:1039a02": "定聚。」具壽善現復白佛言：「世尊！住正性定聚",
    "T06n0220_394:1039a03": "諸菩薩摩訶薩，為復墮於諸惡趣不？」佛言：「善",
    "T06n0220_394:1039a04": "現！住正性定聚諸菩薩摩訶薩，決定不復墮",
    "T06n0220_394:1039a05": "諸惡趣。」復告善現：「於汝意云何？諸第八者、",
    "T06n0220_394:1039a06": "若預流、若一來、若不還、若阿羅漢、若獨覺，為",
    "T06n0220_394:1039a07": "有復墮惡趣者不？」善現答言：「不也！世尊！不也！",
    "T06n0220_394:1039a08": "善逝！」佛言：「善現！住正性定聚諸菩薩摩訶薩",
    "T06n0220_394:1039a09": "亦復如是，決定不復墮諸惡趣。何以故？善現！",
    "T06n0220_394:1039a10": "是諸菩薩摩訶薩從初發心，修行布施波羅",
    "T06n0220_394:1039a11": "蜜多，修行淨戒、安忍、精進、靜慮、般若波羅蜜",
    "T06n0220_394:1039a12": "多；安住內空，安住外空、內外空、空空、大空、勝",
    "T06n0220_394:1039a13": "義空、有為空、無為空、畢竟空、無際空、散空、無變",
    "T06n0220_394:1039a14": "異空、本性空、自相空、共相空、一切法空、不可得",
    "T06n0220_394:1039a15": "空、無性空、自性空、無性自性空；修行四念住，",
    "T06n0220_394:1039a16": "修行四正斷、四神足、五根、五力、七等覺支、八聖",
    "T06n0220_394:1039a17": "道支；安住苦聖諦，安住集、滅、道聖諦；修行",
    "T06n0220_394:1039a18": "四靜慮，修行四無量、四無色定；修行八解脫，",
    "T06n0220_394:1039a19": "修行八勝處、九次第定、十遍處；修行陀羅尼",
    "T06n0220_394:1039a20": "門，修行三摩地門；修行空解脫門，修行無相、",
    "T06n0220_394:1039a21": "無願解脫門；修行極喜地，修行離垢地、發光",
    "T06n0220_394:1039a22": "地、焰慧地、極難勝地、現前地、遠行地、不動地、善",
    "T06n0220_394:1039a23": "慧地、法雲地；修行五眼，修行六神通；修行佛",
    "T06n0220_394:1039a24": "十力，修行四無所畏、四無礙解、大慈、大悲、大",
    "T06n0220_394:1039a25": "喜、大捨、十八佛不共法；修行無忘失法，修行",
    "T06n0220_394:1039a26": "恒住捨性；修行一切智，修行道相智、一切相",
    "T06n0220_394:1039a27": "智；修行一切菩薩摩訶薩行，修行諸佛無",
    "T06n0220_394:1039a28": "上正等菩提，伏斷一切惡不善法。「善現！由此",
    "T06n0220_394:1039a29": "因緣，是諸菩薩摩訶薩復墮惡趣，無有是處。",
    "T06n0220_394:1039b01": "是諸菩薩摩訶薩若生長壽天，亦無是處，謂",
    "T06n0220_394:1039b02": "於彼處諸勝善法不得現行。是諸菩薩摩訶",
    "T06n0220_394:1039b03": "薩若生邊鄙，或生達絮、篾戾車中，無有是處，",
    "T06n0220_394:1039b04": "謂於彼處不能修行殊勝善法，多起惡見不",
    "T06n0220_394:1039b05": "信因果，常樂習行諸穢惡業，不聞佛名、法名、",
    "T06n0220_394:1039b06": "僧名，亦無四眾，謂苾芻眾、苾芻尼眾、近事男",
    "T06n0220_394:1039b07": "眾、近事女眾。是諸菩薩摩訶薩若生邪見家，",
    "T06n0220_394:1039b08": "無有是處，謂生彼家執著種種諸惡見趣，撥",
    "T06n0220_394:1039b09": "無妙行、惡行及果，不修諸善樂作諸惡。善現！",
    "T06n0220_394:1039b10": "初發無上正等覺心，諸菩薩摩訶薩求趣無",
    "T06n0220_394:1039b11": "上正等菩提，以勝意樂受行十種不善業道，",
    "T06n0220_394:1039b12": "無有是處。」",
    "T06n0220_394:1039b13": "爾時，具壽善現白佛言：「世尊！若菩薩摩訶薩",
    "T06n0220_394:1039b14": "從初發心成就如是善根功德，於諸惡處不",
    "T06n0220_394:1039b15": "復受生，何故世尊每為眾說自本生事若百",
    "T06n0220_394:1039b16": "若千，於中亦有生諸惡處，爾時善根為何所",
    "T06n0220_394:1039b17": "在？」佛告善現：「非菩薩摩訶薩由不淨業受惡",
    "T06n0220_394:1039b18": "趣身，但為利樂諸有情類，由故思願而受彼",
    "T06n0220_394:1039b19": "身。善現！諸阿羅漢、獨覺豈有方便善巧如菩",
    "T06n0220_394:1039b20": "薩摩訶薩，成就如是方便善巧受傍生身，有",
    "T06n0220_394:1039b21": "獵者來欲為損害，便起無上安忍慈悲，欲令",
    "T06n0220_394:1039b22": "彼人得利樂故，自捨身命而不害彼。善現！由",
    "T06n0220_394:1039b23": "是因緣，當知菩薩摩訶薩為欲饒益諸有情",
    "T06n0220_394:1039b24": "故，為大慈悲速圓滿故，雖現受種種傍生之",
    "T06n0220_394:1039b25": "身，而不為傍生過失所染。」具壽善現復白佛",
    "T06n0220_394:1039b26": "言：「世尊！諸菩薩摩訶薩住何善法，為欲利樂",
    "T06n0220_394:1039b27": "諸有情故受如是身？」佛告善現：「諸菩薩摩訶",
    "T06n0220_394:1039b28": "薩有何善法不應圓滿？善現！諸菩薩摩訶薩",
    "T06n0220_394:1039b29": "為得無上正等菩提，一切善法皆應圓滿。善",
    "T06n0220_394:1039c01": "現！諸菩薩摩訶薩從初發心乃至安坐妙菩",
    "T06n0220_394:1039c02": "提座，於其中間無有善法不應圓滿。要具圓",
    "T06n0220_394:1039c03": "滿一切善法，方得無上正等菩提，若一善法",
    "T06n0220_394:1039c04": "未能圓滿，而得無上正等菩提，無有是處。是",
    "T06n0220_394:1039c05": "故，善現！諸菩薩摩訶薩從初發心乃至安坐",
    "T06n0220_394:1039c06": "妙菩提座，於其中間常學圓滿一切善法，學",
    "T06n0220_394:1039c07": "已當得一切相智，永斷一切習氣相續，證得",
    "T06n0220_394:1039c08": "無上正等菩提。」",
    "T06n0220_394:1039c09": "時，具壽善現白佛言：「世尊！云何菩薩摩訶薩",
    "T06n0220_394:1039c10": "成就如是一切白淨聖無漏法，而生惡趣受",
    "T06n0220_394:1039c11": "傍生身？」佛言：「善現！於意云何？如來成就一切",
    "T06n0220_394:1039c12": "白淨無漏法不？」善現答言：「如是！世尊！如是！善",
    "T06n0220_394:1039c13": "逝！如來成就一切白淨無漏之法。」佛言：「善現！",
    "T06n0220_394:1039c14": "於意云何？如來化作傍生趣身，饒益有情作",
    "T06n0220_394:1039c15": "佛事不？」善現答言：「如是！世尊！如是！善逝！如來",
    "T06n0220_394:1039c16": "化作傍生趣身，饒益有情作諸佛事。」佛言：「善",
    "T06n0220_394:1039c17": "現！於意云何？如來化作傍生身時，是實傍生",
    "T06n0220_394:1039c18": "受彼苦不？」善現答言：「不也！世尊！不也！善逝！如",
    "T06n0220_394:1039c19": "來化作傍生身時，非實傍生不受彼苦。」佛告",
    "T06n0220_394:1039c20": "善現：「諸菩薩摩訶薩亦復如是，雖成就一切",
    "T06n0220_394:1039c21": "白淨無漏法，而為成熟諸有情故，方便善巧",
    "T06n0220_394:1039c22": "受傍生身，由受彼身如應成熟諸有情類。「復",
    "T06n0220_394:1039c23": "次，善現！於意云何？有阿羅漢諸漏永盡，能化",
    "T06n0220_394:1039c24": "作身起諸事業，由彼事業生他喜不？」善現答",
    "T06n0220_394:1039c25": "言：「如是！世尊！如是！善逝！有阿羅漢諸漏永盡，",
    "T06n0220_394:1039c26": "能化作身起諸事業，由彼事業令他生喜。」佛",
    "T06n0220_394:1039c27": "告善現：「諸菩薩摩訶薩亦復如是，雖成就一",
    "T06n0220_394:1039c28": "切白淨無漏法，而為利樂諸有情故，方便善",
    "T06n0220_394:1039c29": "巧受惡趣身，如應成熟諸有情類，雖受彼身",
    "T06n0220_394:1040a01": "而不同彼受諸苦惱，亦復不為彼趣過失之",
    "T06n0220_394:1040a02": "所雜染。「復次，善現！於意云何？有巧幻師或彼",
    "T06n0220_394:1040a03": "弟子，幻作種種象、馬等事，令諸人見歡喜踊",
    "T06n0220_394:1040a04": "躍，於彼有實象、馬等不？」善現答言：「不也！世尊！",
    "T06n0220_394:1040a05": "不也！善逝！於彼實無象、馬等事。」佛告善現：「諸",
    "T06n0220_394:1040a06": "菩薩摩訶薩亦復如是，雖成就一切白淨無",
    "T06n0220_394:1040a07": "漏法，而為饒益諸有情故，現受種種傍生等",
    "T06n0220_394:1040a08": "身，雖受彼身而實非彼，亦不為彼過所染",
    "T06n0220_394:1040a09": "污。」",
    "T06n0220_394:1040a10": "時，具壽善現白佛言：「世尊！諸菩薩摩訶薩方",
    "T06n0220_394:1040a11": "便善巧如是廣大，雖成就白淨無漏聖智，而",
    "T06n0220_394:1040a12": "為有情故受種種身，隨其所宜現作饒益。世",
    "T06n0220_394:1040a13": "尊！諸菩薩摩訶薩安住何等白淨勝法，能作",
    "T06n0220_394:1040a14": "如是方便善巧，雖受種種傍生等身，而不為",
    "T06n0220_394:1040a15": "彼過失所染？」佛告善現：「諸菩薩摩訶薩安住",
    "T06n0220_394:1040a16": "般若波羅蜜多，能作如是方便善巧，雖往十",
    "T06n0220_394:1040a17": "方無量殑伽沙等世界現種種身，利益安樂",
    "T06n0220_394:1040a18": "彼有情類，而於其中不生染著。何以故？善現！",
    "T06n0220_394:1040a19": "是菩薩摩訶薩於一切法都無所得，謂都不",
    "T06n0220_394:1040a20": "得能染、所染及染因緣。何以故？以一切法自",
    "T06n0220_394:1040a21": "性空故。善現！空不能染著空，空亦不能染著",
    "T06n0220_394:1040a22": "餘法，亦無餘法能染著空。所以者何？空中空",
    "T06n0220_394:1040a23": "性尚不可得，況有餘法而可得者！善現！如是",
    "T06n0220_394:1040a24": "名為不可得空，諸菩薩摩訶薩安住此中，能",
    "T06n0220_394:1040a25": "證無上正等菩提。」爾時，具壽善現白佛言：「世",
    "T06n0220_394:1040a26": "尊！諸菩薩摩訶薩為但安住如是般若波羅",
    "T06n0220_394:1040a27": "蜜多，能作如是方便善巧，為亦住餘法耶？」佛",
    "T06n0220_394:1040a28": "告善現：「豈有餘法不入般若波羅蜜多，云何",
    "T06n0220_394:1040a29": "復疑為住餘法？」「世尊！如是般若波羅蜜多若",
    "T06n0220_394:1040b01": "自性空，云何般若波羅蜜多攝一切法？世尊！",
    "T06n0220_394:1040b02": "非於空中可說有法攝與不攝。「善現！豈不諸",
    "T06n0220_394:1040b03": "法自性皆空？」「如是！世尊！如是！善逝！」「善現！若一",
    "T06n0220_394:1040b04": "切法自性皆空，豈不空中攝一切法？」",
    "T06n0220_394:1040b05": "爾時，具壽善現白佛言：「世尊！云何菩薩摩訶",
    "T06n0220_394:1040b06": "薩修行般若波羅蜜多時，住一切法自性空",
    "T06n0220_394:1040b07": "中，引發神通波羅蜜多，諸菩薩摩訶薩住是",
    "T06n0220_394:1040b08": "神通波羅蜜多，能往十方無量殑伽沙等世",
    "T06n0220_394:1040b09": "界，供養諸佛聽受正法，於諸佛所種諸善根？」",
    "T06n0220_394:1040b10": "佛告善現：「若菩薩摩訶薩修行般若波羅蜜",
    "T06n0220_394:1040b11": "多時，遍觀十方無量殑伽沙等世界及諸佛",
    "T06n0220_394:1040b12": "眾并所說法自性皆空，唯有世俗假說名",
    "T06n0220_394:1040b13": "字，如是世俗假說名字亦自性空。善現！若十",
    "T06n0220_394:1040b14": "方界及諸佛眾并所說法假說名字自性不",
    "T06n0220_394:1040b15": "空，則所說空應不周遍，以所說空非不周遍",
    "T06n0220_394:1040b16": "故，一切法自性皆空。「善現！是菩薩摩訶薩修",
    "T06n0220_394:1040b17": "行般若波羅蜜多時，由遍觀空方便善巧，便",
    "T06n0220_394:1040b18": "能引發殊勝神通波羅蜜多，住此神通波羅",
    "T06n0220_394:1040b19": "蜜多，復能引發天眼、天耳、神境、他心、宿住隨",
    "T06n0220_394:1040b20": "念，及知漏盡殊勝通慧。善現！諸菩薩摩訶薩",
    "T06n0220_394:1040b21": "非離神通波羅蜜多，有能自在成熟有情、嚴淨",
    "T06n0220_394:1040b22": "佛土，證得無上正等菩提。善現！是故神通波",
    "T06n0220_394:1040b23": "羅蜜多是菩提道，諸菩薩摩訶薩皆依此道",
    "T06n0220_394:1040b24": "求趣無上正等菩提，於求趣時能自圓滿一",
    "T06n0220_394:1040b25": "切善法，亦能令他修諸善法，雖作是事而於",
    "T06n0220_394:1040b26": "善法不生執著。所以者何？是菩薩摩訶薩知",
    "T06n0220_394:1040b27": "諸善法自性皆空，非自性空有所執著，若有",
    "T06n0220_394:1040b28": "執著則有愛味，由無執著亦無愛味，自性空",
    "T06n0220_394:1040b29": "中無愛味故。",
    "T06n0220_394:1040c01": "「善現！是菩薩摩訶薩修行般若波羅蜜多時，",
    "T06n0220_394:1040c02": "住勝神通波羅蜜多，引發天眼清淨過人，用",
    "T06n0220_394:1040c03": "是天眼觀一切法皆自性空。善現！是菩薩摩",
    "T06n0220_394:1040c04": "訶薩見一切法自性空故，不依法相造作諸",
    "T06n0220_394:1040c05": "業，雖為有情說如是法，而亦不得諸有情相",
    "T06n0220_394:1040c06": "及彼施設。善現！是菩薩摩訶薩以無所得而",
    "T06n0220_394:1040c07": "為方便，引發神通波羅蜜多，用是神通波羅",
    "T06n0220_394:1040c08": "蜜多能作悲願神通作事。「善現！是菩薩摩訶",
    "T06n0220_394:1040c09": "薩用極清淨過人天眼，能見十方無量殑伽",
    "T06n0220_394:1040c10": "沙等世界，見已引發神境智通，往彼饒益諸",
    "T06n0220_394:1040c11": "有情類，或以布施波羅蜜多而為饒益，或以",
    "T06n0220_394:1040c12": "淨戒、安忍、精進、靜慮、般若波羅蜜多而為饒",
    "T06n0220_394:1040c13": "益；或以四念住而為饒益，或以四正斷、四神",
    "T06n0220_394:1040c14": "足、五根、五力、七等覺支、八聖道支而為饒益；",
    "T06n0220_394:1040c15": "或以四靜慮而為饒益，或以四無量、四無色",
    "T06n0220_394:1040c16": "定而為饒益；或以八解脫而為饒益，或以八",
    "T06n0220_394:1040c17": "勝處、九次第定、十遍處而為饒益；或以聲聞",
    "T06n0220_394:1040c18": "法而為饒益，或以獨覺法而為饒益，或以菩",
    "T06n0220_394:1040c19": "薩法而為饒益，或以諸佛法而為饒益。「善現！",
    "T06n0220_394:1040c20": "是菩薩摩訶薩於十方界，若見有情多慳貪",
    "T06n0220_394:1040c21": "者，深生憐愍說如是法：『汝等有情當行布施，",
    "T06n0220_394:1040c22": "諸慳貪者受貧窮苦，由貧窮故無有威德，尚",
    "T06n0220_394:1040c23": "不自益況能益他！是故汝等當勤布施，既自",
    "T06n0220_394:1040c24": "安樂亦安樂他，勿以貧窮互相食噉，俱不解",
    "T06n0220_394:1040c25": "脫諸惡趣苦。』「善現！是菩薩摩訶薩於十方界，",
    "T06n0220_394:1040c26": "若見有情毀淨戒者，深生憐愍說如是法：『汝",
    "T06n0220_394:1040c27": "等有情當持淨戒，諸破戒者受惡趣苦，破戒",
    "T06n0220_394:1040c28": "之人無有威德，尚不自益況能益他！破戒因",
    "T06n0220_394:1040c29": "緣或生地獄受苦異熟，或生傍生受苦異熟，",
    "T06n0220_394:1041a01": "或生鬼界受苦異熟。汝等若墮諸惡趣中受",
    "T06n0220_394:1041a02": "苦異熟，尚不自救況能救他！是故汝等當持",
    "T06n0220_394:1041a03": "淨戒，不應容納破戒之心經剎那頃，況經多",
    "T06n0220_394:1041a04": "時！勿縱自心後生憂悔。』「善現！是菩薩摩訶薩",
    "T06n0220_394:1041a05": "於十方界，若見有情更相瞋忿，展轉結恨互",
    "T06n0220_394:1041a06": "相損惱，深生憐愍說如是法：『汝等有情當修",
    "T06n0220_394:1041a07": "安忍，勿相瞋忿結恨相害，諸瞋恨心不順善",
    "T06n0220_394:1041a08": "法，增長惡法招現衰損。汝等由此瞋恨心故，",
    "T06n0220_394:1041a09": "身壞命終當墮地獄、傍生、鬼界受諸劇苦，是",
    "T06n0220_394:1041a10": "故汝等不應容納瞋恨之心經剎那頃，何況",
    "T06n0220_394:1041a11": "令其多時相續！汝等今者應起慈心，展轉相",
    "T06n0220_394:1041a12": "緣作饒益事。』「善現！是菩薩摩訶薩於十方界，",
    "T06n0220_394:1041a13": "若見有情懶惰懈怠，深生憐愍說如是法：『汝",
    "T06n0220_394:1041a14": "等有情當勤精進，勿於善法懶惰懈怠，諸懈",
    "T06n0220_394:1041a15": "怠者於諸善法及諸勝事皆不能成。汝等由",
    "T06n0220_394:1041a16": "斯當墮地獄、傍生、鬼界受無量苦，是故汝等",
    "T06n0220_394:1041a17": "不應容納此懈怠心經剎那頃，何況令其長",
    "T06n0220_394:1041a18": "時相續！』「善現！是菩薩摩訶薩於十方界，若見",
    "T06n0220_394:1041a19": "有情失念散亂心不寂靜，深生憐愍說如是",
    "T06n0220_394:1041a20": "法：『汝等有情當修靜慮，勿生失念散亂之心，",
    "T06n0220_394:1041a21": "如是之心不順善法，增長惡法招現衰損。汝",
    "T06n0220_394:1041a22": "等由此，身壞命終當墮地獄、傍生、鬼界受無",
    "T06n0220_394:1041a23": "量苦，是故汝等不應容納失念散亂相應之",
    "T06n0220_394:1041a24": "心經剎那頃，何況令其長時相續！』「善現！是菩",
    "T06n0220_394:1041a25": "薩摩訶薩於十方界，若見有情愚癡惡慧，深",
    "T06n0220_394:1041a26": "生憐愍說如是法：『汝等有情當修勝慧勿起",
    "T06n0220_394:1041a27": "惡慧，起惡慧者於諸善趣尚不能往況得解",
    "T06n0220_394:1041a28": "脫！汝等由此惡慧因緣，當墮地獄、傍生、鬼界",
    "T06n0220_394:1041a29": "受無量苦，是故汝等不應容納愚癡惡慧相",
    "T06n0220_394:1041b01": "應之心經剎那頃，何況令其長時相續！』「善現！",
    "T06n0220_394:1041b02": "是菩薩摩訶薩於十方界，若見有情多貪欲",
    "T06n0220_394:1041b03": "者，深生憐愍方便教導，令修不淨觀；若見有",
    "T06n0220_394:1041b04": "情多瞋恚者，深生憐愍方便教導，令修慈悲",
    "T06n0220_394:1041b05": "觀；若見有情愚癡多者，深生憐愍方便教導，",
    "T06n0220_394:1041b06": "令修緣起觀；若見有情我慢多者，深生憐愍",
    "T06n0220_394:1041b07": "方便教導，令修界分別觀；若見有情尋伺多",
    "T06n0220_394:1041b08": "者，深生憐愍方便教導，令修持息念觀；若見",
    "T06n0220_394:1041b09": "有情行邪道者，深生憐愍方便教導，令入正",
    "T06n0220_394:1041b10": "道，謂聲聞道、或獨覺道、或如來道，方便為彼",
    "T06n0220_394:1041b11": "說如是法：『汝等所執自性皆空，非空法中可",
    "T06n0220_394:1041b12": "有所執，以無所執為空相故。』「如是，善現！諸菩",
    "T06n0220_394:1041b13": "薩摩訶薩修行般若波羅蜜多時，要住神通波",
    "T06n0220_394:1041b14": "羅蜜多，方能自在宣說正法，利益安樂諸有",
    "T06n0220_394:1041b15": "情類。善現！若菩薩摩訶薩遠離神通波羅蜜",
    "T06n0220_394:1041b16": "多，不能自在宣說正法，與諸有情作饒益事。",
    "T06n0220_394:1041b17": "善現！如鳥無翅，不能自在飛翔虛空遠有所",
    "T06n0220_394:1041b18": "至，諸菩薩摩訶薩亦復如是，若無神通波羅",
    "T06n0220_394:1041b19": "蜜多，不能自在宣說正法，與諸有情作饒益",
    "T06n0220_394:1041b20": "事。是故，善現！諸菩薩摩訶薩修行般若波羅",
    "T06n0220_394:1041b21": "蜜多時，應引發神通波羅蜜多，若引發神通",
    "T06n0220_394:1041b22": "波羅蜜多，則能隨意宣說正法，利益安樂諸",
    "T06n0220_394:1041b23": "有情類。「善現！是菩薩摩訶薩以最清淨過人",
    "T06n0220_394:1041b24": "天眼，遍觀十方無量殑伽沙等世界，及觀生",
    "T06n0220_394:1041b25": "彼諸有情類，見已引發神境智通，經須臾頃",
    "T06n0220_394:1041b26": "往到彼界，以他心智如實了知彼諸有情心、",
    "T06n0220_394:1041b27": "心所法，隨其所宜為說法要，謂說布施，或說",
    "T06n0220_394:1041b28": "淨戒，或說安忍，或說精進，或說靜慮，或說",
    "T06n0220_394:1041b29": "般若；或說四念住，或說四正斷、四神足、五根、",
    "T06n0220_394:1041c01": "五力、七等覺支、八聖道支；或說四靜慮，或說",
    "T06n0220_394:1041c02": "四無量、四無色定；或說八解脫，或說八勝處、",
    "T06n0220_394:1041c03": "九次第定、十遍處；或說陀羅尼門，或說三摩",
    "T06n0220_394:1041c04": "地門；或說空解脫門，或說無相、無願解脫門；",
    "T06n0220_394:1041c05": "或說內空，或說外空、內外空、空空、大空、勝義",
    "T06n0220_394:1041c06": "空、有為空、無為空、畢竟空、無際空、散空、無變異",
    "T06n0220_394:1041c07": "空、本性空、自相空、共相空、一切法空、不可得空、",
    "T06n0220_394:1041c08": "無性空、自性空、無性自性空；或說苦聖諦，或",
    "T06n0220_394:1041c09": "說集、滅、道聖諦；或說因緣，或說等無間緣、所",
    "T06n0220_394:1041c10": "緣緣、增上緣；或說從緣所生諸法；或說無明，",
    "T06n0220_394:1041c11": "或說行、識、名色、六處、觸、受、愛、取、有、生、老死愁歎",
    "T06n0220_394:1041c12": "苦憂惱；或說蘊、處、界；或說聲聞道，或說獨覺",
    "T06n0220_394:1041c13": "道，或說菩薩道；或說菩提，或說涅槃。令彼有",
    "T06n0220_394:1041c14": "情聞是法已，皆得殊勝利益安樂。「善現！是菩",
    "T06n0220_394:1041c15": "薩摩訶薩以最清淨過人天耳，能聞一切人非",
    "T06n0220_394:1041c16": "人聲。由此天耳能聞十方無量殑伽沙等世",
    "T06n0220_394:1041c17": "界諸佛說法，聞已無倒皆能受持，為諸有情",
    "T06n0220_394:1041c18": "如實宣說，或說布施，或說淨戒，或說安忍，或",
    "T06n0220_394:1041c19": "說精進，或說靜慮，或說般若，如是乃至或說",
    "T06n0220_394:1041c20": "涅槃，令彼有情聞是法已，皆得殊勝利益安",
    "T06n0220_394:1041c21": "樂。「善現！是菩薩摩訶薩以最清淨他心智通，",
    "T06n0220_394:1041c22": "如實了知諸有情類心、心所法，隨其所宜為",
    "T06n0220_394:1041c23": "說法要，謂說布施，或說淨戒，或說安忍，或",
    "T06n0220_394:1041c24": "說精進，或說靜慮，或說般若，如是乃至或說",
    "T06n0220_394:1041c25": "涅槃，令彼有情聞是法已，皆得殊勝利益安",
    "T06n0220_394:1041c26": "樂。「善現！是菩薩摩訶薩以淨宿住隨念智通，",
    "T06n0220_394:1041c27": "能憶自他諸本生事。由此宿住隨念智通，如",
    "T06n0220_394:1041c28": "實念知過去諸佛及弟子眾名等差別，若諸",
    "T06n0220_394:1041c29": "有情樂聞過去諸宿住事而得益者，便為宣",
    "T06n0220_394:1042a01": "說諸宿住事，因此方便為說正法，謂說布施，",
    "T06n0220_394:1042a02": "或說淨戒，或說安忍，或說精進，或說靜慮，",
    "T06n0220_394:1042a03": "或說般若，如是乃至或說涅槃，令彼有情聞",
    "T06n0220_394:1042a04": "是法已，皆得殊勝利益安樂。「善現！是菩薩摩",
    "T06n0220_394:1042a05": "訶薩以極迅速神境智通，往到十方無量殑",
    "T06n0220_394:1042a06": "伽沙等世界，親近供養諸佛世尊，於諸佛所",
    "T06n0220_394:1042a07": "植眾德本還歸本土，為諸有情宣說他方種",
    "T06n0220_394:1042a08": "種勝事，因斯方便為說正法，謂說布施，或說",
    "T06n0220_394:1042a09": "淨戒，或說安忍，或說精進，或說靜慮，或說",
    "T06n0220_394:1042a10": "般若，如是乃至或說涅槃，令彼有情聞是法",
    "T06n0220_394:1042a11": "已，皆得殊勝利益安樂。「善現！是菩薩摩訶薩",
    "T06n0220_394:1042a12": "以隨所得漏盡智通，如實了知諸有情類漏",
    "T06n0220_394:1042a13": "盡未盡，亦如實知漏盡方便，為未盡者宣說",
    "T06n0220_394:1042a14": "法要，謂說布施，或說淨戒，或說安忍，或說",
    "T06n0220_394:1042a15": "精進，或說靜慮，或說般若，如是乃至或說涅",
    "T06n0220_394:1042a16": "槃，令彼有情聞是法已，皆得殊勝利益安樂。",
    "T06n0220_394:1042a17": "「如是，善現！諸菩薩摩訶薩修行般若波羅蜜",
    "T06n0220_394:1042a18": "多時，應引發神通波羅蜜多。是菩薩摩訶薩",
    "T06n0220_394:1042a19": "修習神通波羅蜜多得圓滿故，隨意所樂受",
    "T06n0220_394:1042a20": "種種身，不為苦樂過失所染，如佛化身雖能",
    "T06n0220_394:1042a21": "施作種種事業，而不為彼苦樂過失之所雜",
    "T06n0220_394:1042a22": "染。「善現！諸菩薩摩訶薩修行般若波羅蜜多",
    "T06n0220_394:1042a23": "時，應遊戲神通波羅蜜多，若遊戲神通波羅",
    "T06n0220_394:1042a24": "蜜多，則能成熟有情、嚴淨佛土，速證無上正",
    "T06n0220_394:1042a25": "等菩提。善現！若菩薩摩訶薩不成熟有情、嚴",
    "T06n0220_394:1042a26": "淨佛土，終不能得所求無上正等菩提。何以",
    "T06n0220_394:1042a27": "故？善現！諸菩薩摩訶薩菩提資糧若未具者，",
    "T06n0220_394:1042a28": "必不能得所求無上正等菩提。」",
    "T06n0220_394:1042a29": "大般若波羅蜜多經卷第三百九十四"
}