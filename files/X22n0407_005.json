{
    "X22n0407_005:0320b11": "佛說觀無量壽佛經疏玅宗鈔會本卷第五",
    "X22n0407_005:0320b12": "日東 沙門 實觀 分會",
    "X22n0407_005:0320b13": "[0320b13] 【鈔】五第十一勢至觀二初分科敘意二初分科。",
    "X22n0407_005:0320b14": "[0320b14] 【疏】第十一勢至中有三初明因光神力制二種名",
    "X22n0407_005:0320b15": "次此菩薩天冠有五百寶下明與觀音同異後除",
    "X22n0407_005:0320b16": "無量劫罪下勸修。",
    "X22n0407_005:0320b17": "[0320b17] 【鈔】二敘意二初略無下約當門明闕真觀。",
    "X22n0407_005:0320b18": "[0320b18] 【疏】略無觀法當不異上故不重明。",
    "X22n0407_005:0320b19": "[0320b19] 【鈔】觀佛真身乃立觀云正觀佛身等觀音中云正",
    "X22n0407_005:0320b20": "明觀菩薩身今勢至觀但云因光神力制二種名",
    "X22n0407_005:0320b21": "及云與觀音辯同異何不例上各立觀法故疏出",
    "X22n0407_005:0320b22": "意云略無觀法當不異上以大勢至與觀世音身",
    "X22n0407_005:0320b23": "量大小皆悉同等此令行者辯異之後用觀音觀",
    "X22n0407_005:0320b24": "觀勢至身何須別立。[0320b24] ○二所以下兼觀音明無像",
    "X22n0407_005:0320c01": "想。",
    "X22n0407_005:0320c02": "[0320c02] 【疏】所以觀佛先作像想後觀法身菩薩直明法身",
    "X22n0407_005:0320c03": "者但佛法身玅極不可一往而觀故先作像想流",
    "X22n0407_005:0320c04": "利後觀法身則易菩薩者觀佛既竟次二大士是",
    "X22n0407_005:0320c05": "眷屬莊嚴如王來即有營從有佛必有菩薩也。",
    "X22n0407_005:0320c06": "[0320c06] 【鈔】觀成見佛真法身後觀二侍者豈須更修像想",
    "X22n0407_005:0320c07": "方便耶。[0320c07] ○二依科列經三初因光神力制二名子",
    "X22n0407_005:0320c08": "科二初&#x5FA7;示諸光。",
    "X22n0407_005:0320c09": "[0320c09] 次觀大勢至菩薩此菩薩身量大小亦如觀世音圓",
    "X22n0407_005:0320c10": "光面各百二十五由旬照二百五十由旬舉身光明",
    "X22n0407_005:0320c11": "照十方國作紫金色有緣眾生皆悉得見。",
    "X22n0407_005:0320c12": "[0320c12] 【鈔】二但見下正立二名。",
    "X22n0407_005:0320c13": "[0320c13] 但見此菩薩一毛孔光即見十方無量諸佛淨玅光",
    "X22n0407_005:0320c14": "明是故號此菩薩名無邊光以智慧光普照一切令",
    "X22n0407_005:0320c15": "離三塗得無上力是故號此菩薩名大勢至。",
    "X22n0407_005:0320c16": "[0320c16] 【鈔】光照十方故立無邊光為名令三途人得佛十",
    "X22n0407_005:0320c17": "力故立大勢至為名也行者應知即舉身光名智",
    "X22n0407_005:0320c18": "慧光以是鄰極色心不二若不爾者焉得色相名",
    "X22n0407_005:0320c19": "為法身。[0320c19] ○二明與觀音同異子科三初此菩下正",
    "X22n0407_005:0320c20": "明同異。",
    "X22n0407_005:0320c21": "[0320c21] 此菩薩天冠有五百寶華一一寶華有五百寶臺一",
    "X22n0407_005:0320c22": "一臺中十方諸佛淨玅國土廣長之相皆於中現頂",
    "X22n0407_005:0320c23": "上肉髻如&#x76CB;頭摩華於肉髻上有一寶瓶盛諸光明",
    "X22n0407_005:0320c24": "普現佛事餘諸身相如觀世音等無有異。",
    "X22n0407_005:0321a01": "[0321a01] 【鈔】二此菩下更示行坐。",
    "X22n0407_005:0321a02": "[0321a02] 此菩薩行時十方世界一切震動當地動處有五百",
    "X22n0407_005:0321a03": "億寶華一一寶華莊嚴高顯如極樂世界此菩薩坐",
    "X22n0407_005:0321a04": "時七寶國土一時動搖從下方金光佛剎乃至上方",
    "X22n0407_005:0321a05": "光明王佛剎於其中間無量塵數分身無量壽佛分",
    "X22n0407_005:0321a06": "身觀世音大勢至皆悉雲集極樂國土畟塞空中坐",
    "X22n0407_005:0321a07": "蓮華座演說玅法度苦眾生。",
    "X22n0407_005:0321a08": "[0321a08] 【鈔】觀音行坐豈不動地集佛等耶但於勢至觀中",
    "X22n0407_005:0321a09": "說耳若不然者何得云除頂上寶瓶餘與觀音等",
    "X22n0407_005:0321a10": "無有異。[0321a10] ○三作此下結成觀相。",
    "X22n0407_005:0321a11": "[0321a11] 作此觀者名為觀見大勢至菩薩是為觀大勢至色",
    "X22n0407_005:0321a12": "身相觀此菩薩者名第十一觀。",
    "X22n0407_005:0321a13": "[0321a13] 【鈔】經云色相疏稱法身若非全色是心色由心造",
    "X22n0407_005:0321a14": "安令色相即名法身此乃三諦一境之法身發我",
    "X22n0407_005:0321a15": "三觀一心之般若相冥見相則三脫圓彰故云佛",
    "X22n0407_005:0321a16": "法界身入心想中疏云念佛三昧解入相應非此",
    "X22n0407_005:0321a17": "相應不發勝相。[0321a17] ○三除無下滅罪以勸修。",
    "X22n0407_005:0321a18": "[0321a18] 除無數劫阿僧祇生死之罪作是觀者不處胞胎常",
    "X22n0407_005:0321a19": "遊諸佛淨妙國土此觀成已名為具足觀觀世音大",
    "X22n0407_005:0321a20": "勢至。",
    "X22n0407_005:0321a21": "[0321a21] 【鈔】名為具足觀觀世音大勢至者以二菩薩唯有",
    "X22n0407_005:0321a22": "頂上化佛寶瓶二種有異餘相皆同同異分明名",
    "X22n0407_005:0321a23": "具足見。[0321a23] ○六第十二普往生觀二初疏科二初對",
    "X22n0407_005:0321a24": "雜辯異。",
    "X22n0407_005:0321b01": "[0321b01] 【疏】第十二普觀普雜何異而為二耶普觀作自身",
    "X22n0407_005:0321b02": "往想稱彼境界一一具觀雜觀明佛菩薩神力自",
    "X22n0407_005:0321b03": "在轉變非恒大小不定或隨物現故名為雜以此",
    "X22n0407_005:0321b04": "為別。",
    "X22n0407_005:0321b05": "[0321b05] 【鈔】二普中下就普分科。",
    "X22n0407_005:0321b06": "[0321b06] 【疏】普中有二初從見此事時當起自心下作自身",
    "X22n0407_005:0321b07": "往想次無量壽佛化身下佛及菩薩化身來現也。",
    "X22n0407_005:0321b08": "[0321b08] 【鈔】二經文二初明自身往想。",
    "X22n0407_005:0321b09": "[0321b09] 見此事時當起自心生於西方極樂世界於蓮華中",
    "X22n0407_005:0321b10": "結加趺坐作蓮華合想作蓮華開想蓮華開時有五",
    "X22n0407_005:0321b11": "百色光來照身想眼目開想見佛菩薩滿&#x8657;空中水",
    "X22n0407_005:0321b12": "鳥樹林及與諸佛所出音聲皆演妙法與十二部經",
    "X22n0407_005:0321b13": "合若出定之時憶持不失見此事已名見無量壽佛",
    "X22n0407_005:0321b14": "極樂世界是為普觀想名第十二觀。",
    "X22n0407_005:0321b15": "[0321b15] 【鈔】上來諸觀先依次正先主次徒雖皆觀成未為",
    "X22n0407_005:0321b16": "普總又未想身生彼親見故今令想身終生彼一",
    "X22n0407_005:0321b17": "時普見非獨所觀境界頓足亦乃往生心想成就",
    "X22n0407_005:0321b18": "可類前文依報之觀初地樹池等別觀至樓觀成",
    "X22n0407_005:0321b19": "四事總見名為總觀然但能總依報四事今想生",
    "X22n0407_005:0321b20": "彼普見普聞依正諸相故名普觀問上品上生乘",
    "X22n0407_005:0321b21": "金剛臺上品中生乘紫金臺上品下生入金蓮華",
    "X22n0407_005:0321b22": "今三聖觀成方修普觀合是上品上生之者何故",
    "X22n0407_005:0321b23": "同彼上品下生耶答十六觀人對九品位義有多",
    "X22n0407_005:0321b24": "途今且一往以三聖觀及普觀成當上中品雜及",
    "X22n0407_005:0321c01": "三輩四觀成者方是上上故上中品終時雖見坐",
    "X22n0407_005:0321c02": "紫金臺此臺到彼成大寶華經宿則開此文亦云",
    "X22n0407_005:0321c03": "生極樂界於蓮華坐作開合想蓮華開時見佛滿",
    "X22n0407_005:0321c04": "空及說妙法正合上品中生之相若上品下生華",
    "X22n0407_005:0321c05": "開七日乃得見佛仍於眾相心不明了故知此文",
    "X22n0407_005:0321c06": "與上中品生相正齊若其以品對別圓位至三品",
    "X22n0407_005:0321c07": "觀方得委論。[0321c07] ○二無量下明三聖來現。",
    "X22n0407_005:0321c08": "[0321c08] 無量壽佛化身無數與觀世音及大勢至常來至此",
    "X22n0407_005:0321c09": "行人之所。",
    "X22n0407_005:0321c10": "[0321c10] 【鈔】上想終後生於彼土見佛菩薩今想未終三聖",
    "X22n0407_005:0321c11": "常來入我心想良由當念即是來際故能預想將",
    "X22n0407_005:0321c12": "生之事復由生佛體不別故故令三聖不來而來",
    "X22n0407_005:0321c13": "斯乃三觀一心作是雙運致令心佛往彼來此故",
    "X22n0407_005:0321c14": "知觀體不可言思。[0321c14] ○七第十三雜明佛菩薩觀今",
    "X22n0407_005:0321c15": "評此觀略有二意一為前觀佛及菩薩勝相不成",
    "X22n0407_005:0321c16": "者乃令捨大而觀丈六二為觀前勝相已成之人",
    "X22n0407_005:0321c17": "令其更觀勝劣化用&#x5FA7;十方界使品位增進若謂",
    "X22n0407_005:0321c18": "不然前觀既成修後諸觀有何益耶疏從前意故",
    "X22n0407_005:0321c19": "作拂疑生重釋以觀成者自知經意是故大師從",
    "X22n0407_005:0321c20": "初意示釋此為二初分科。",
    "X22n0407_005:0321c21": "[0321c21] 【疏】第十三雜觀有二第一觀丈六像第二無量壽",
    "X22n0407_005:0321c22": "佛身量無邊下明彌陀變現自在堅固行者常令",
    "X22n0407_005:0321c23": "習觀修行不倦。",
    "X22n0407_005:0321c24": "[0321c24] 【鈔】二隨釋二初佛告下觀丈六像。",
    "X22n0407_005:0322a01": "[0322a01] 佛告阿難及韋提希若欲至心生西方者先當觀於",
    "X22n0407_005:0322a02": "一丈六像在池水上。",
    "X22n0407_005:0322a03": "[0322a03] 【鈔】經若欲等者行人於前依正諸觀修雖不久求",
    "X22n0407_005:0322a04": "生之意彌加敦督名為至心故令此人捨勝觀劣",
    "X22n0407_005:0322a05": "未觀二侍前想彌陀故云先當觀於一丈六像行",
    "X22n0407_005:0322a06": "人欲託彼土蓮池故令觀像在池水上應知勝身",
    "X22n0407_005:0322a07": "既心作心是豈今丈六非作是耶圓人作為皆了",
    "X22n0407_005:0322a08": "唯心全具而變全變是具具變不二故觀佛相勝",
    "X22n0407_005:0322a09": "劣皆然。[0322a09] ○二明彌陀變現子科二初示化主隨物",
    "X22n0407_005:0322a10": "二初如先下勸常修觀。",
    "X22n0407_005:0322a11": "[0322a11] 如先所說無量壽佛身量無邊非是凡夫心力所及",
    "X22n0407_005:0322a12": "然彼如來宿願力故有憶想者必得成就但想佛像",
    "X22n0407_005:0322a13": "得無量福況復觀佛具足身相。",
    "X22n0407_005:0322a14": "[0322a14] 【鈔】二阿彌下拂去眾疑。",
    "X22n0407_005:0322a15": "[0322a15] 阿彌陀佛神通如意於十方國變現自在或現大身",
    "X22n0407_005:0322a16": "滿&#x8657;空中或現小身丈六八尺所現之形皆真金色",
    "X22n0407_005:0322a17": "圓光化佛及寶蓮華如上所說。",
    "X22n0407_005:0322a18": "[0322a18] 【鈔】疏二初所觀下示相問疑。",
    "X22n0407_005:0322a19": "[0322a19] 【疏】所觀若大若小皆是佛身拂去眾疑生人重意",
    "X22n0407_005:0322a20": "眾云何疑。",
    "X22n0407_005:0322a21": "[0322a21] 【鈔】二前聞下示疑明破。",
    "X22n0407_005:0322a22": "[0322a22] 【疏】前聞廣大無量今聞觀小疑非佛身於小不敬",
    "X22n0407_005:0322a23": "故須拂去明皆是佛生其重意。",
    "X22n0407_005:0322a24": "[0322a24] 【鈔】勝身觀法修雖不成而且得知廣大無量今聞",
    "X22n0407_005:0322b01": "觀小頓違前說寧免輕疑為拂此疑故說彌陀神",
    "X22n0407_005:0322b02": "通如意能大能小皆全法界但以重心觀令成就",
    "X22n0407_005:0322b03": "勿疑身謝不生西方。[0322b03] ○二明補處同生二初觀世",
    "X22n0407_005:0322b04": "下明劣應同眾生。",
    "X22n0407_005:0322b05": "[0322b05] 觀世音菩薩及大勢至於一切處身同眾生。",
    "X22n0407_005:0322b06": "[0322b06] 【鈔】佛應既隨萬物補處亦同眾生。[0322b06] ○二但觀下倣",
    "X22n0407_005:0322b07": "勝身論觀法。",
    "X22n0407_005:0322b08": "[0322b08] 但觀首相知是觀世音知是大勢至此二菩薩助阿",
    "X22n0407_005:0322b09": "彌陀佛普化一切是為雜想觀名第十三觀。",
    "X22n0407_005:0322b10": "[0322b10] 【鈔】前明觀音勝身觀法先想冠髻則令眾相次第",
    "X22n0407_005:0322b11": "皆明勢至觀中髻有寶瓶其餘身相不異觀音以",
    "X22n0407_005:0322b12": "此二種是二大士身之別相令修觀者但觀別相",
    "X22n0407_005:0322b13": "別相若顯同相則明。",
    "X22n0407_005:0322b14": "[0322b14] 【疏】但觀手相者有作頭首解者上言觀音頭上天",
    "X22n0407_005:0322b15": "冠中有一立化佛勢至頭上有寶瓶以此為別作",
    "X22n0407_005:0322b16": "手解者上云其手柔&#x8F2D;有八萬四千畫以此寶手",
    "X22n0407_005:0322b17": "接引眾生皆是經文用無在。",
    "X22n0407_005:0322b18": "[0322b18] 【鈔】疏釋首相雖通兩說然頭首之首手足之手皆",
    "X22n0407_005:0322b19": "是別相悉可以別而顯於通應知觀佛丈六之身",
    "X22n0407_005:0322b20": "先觀白毫方彰眾相備如前疏約釋迦說。[0322b20] ○三後",
    "X22n0407_005:0322b21": "三觀明三輩往生四初立觀所由。",
    "X22n0407_005:0322b22": "[0322b22] 【疏】第十四上品生觀此下三觀觀往生人者有二",
    "X22n0407_005:0322b23": "義一為令識三品往生捨於中下修習上品二為",
    "X22n0407_005:0322b24": "令識位之上中下即是大本中三品也。",
    "X22n0407_005:0322c01": "[0322c01] 【鈔】此中二義初即雜觀觀劣應者位在中下令識",
    "X22n0407_005:0322c02": "三品進修勝觀登於上品次義即是前觀勝應及",
    "X22n0407_005:0322c03": "修雜想了隨機化在八九信今令此人以妙三觀",
    "X22n0407_005:0322c04": "分別九品即大本三輩事理窮深登第十信既云",
    "X22n0407_005:0322c05": "此下三觀觀往生人有二義乃是修前觀法行者",
    "X22n0407_005:0322c06": "觀於九品往生之相非是凡小求生之者讀今三",
    "X22n0407_005:0322c07": "輩經文改轉行業縱通此義亦是傍兼非今增進",
    "X22n0407_005:0322c08": "觀行意也。[0322c08] ○二釋會經論二初會論即無量壽經",
    "X22n0407_005:0322c09": "論今云往生論是也天親所造有十七成就至第",
    "X22n0407_005:0322c10": "十六大義門成就中偈云大乘善根界等無譏嫌",
    "X22n0407_005:0322c11": "名女人及根缺二乘種不生長行釋云故淨土果",
    "X22n0407_005:0322c12": "報離二種譏嫌過一者體二者名體有三種一二",
    "X22n0407_005:0322c13": "乘人二女人三諸根不具足人無此三種過故名",
    "X22n0407_005:0322c14": "離譏嫌也名亦三種非但無三體乃至不聞二乘",
    "X22n0407_005:0322c15": "女人諸根不具三種名故此十七成就俱明彼土",
    "X22n0407_005:0322c16": "果報故無二乘等悉約彼土非是此方二乘等不",
    "X22n0407_005:0322c17": "得生也恐惑者不曉故和會解釋之分二初會二",
    "X22n0407_005:0322c18": "乘二初會不生。",
    "X22n0407_005:0322c19": "[0322c19] 【疏】釋會經論者問依往生論二乘不得生此經中",
    "X22n0407_005:0322c20": "輩小乘得生答正處小行不生要由垂終發大乘",
    "X22n0407_005:0322c21": "種爾乃得生經說現今論舉本始。",
    "X22n0407_005:0322c22": "[0322c22] 【鈔】且據彼論二乘種不生句&#x7ADD;於此經小戒得生",
    "X22n0407_005:0322c23": "以具足戒及沙彌戒等是小乘種故二說相違而",
    "X22n0407_005:0322c24": "為詰問今以住小迴心以會釋之堅住小道志趣",
    "X22n0407_005:0323a01": "無餘不求淨土故云正處若迴小向大轉小乘業",
    "X22n0407_005:0323a02": "作淨土因故云要由經就現今向大時說是以得",
    "X22n0407_005:0323a03": "生論就本始住小時說是故不生然論說彼土無",
    "X22n0407_005:0323a04": "二乘人由在此身因轉故也。",
    "X22n0407_005:0323a05": "[0323a05] 【疏】何故復證小果釋雖復垂終發大心先多學小",
    "X22n0407_005:0323a06": "至彼聞苦空無常發其本解先證小果得小果已",
    "X22n0407_005:0323a07": "於小不住必還入大。",
    "X22n0407_005:0323a08": "[0323a08] 【鈔】二何故下釋證果云垂終迴小向大方生彼國",
    "X22n0407_005:0323a09": "何故中輩三品行人生彼復證小乘果耶今釋意",
    "X22n0407_005:0323a10": "者迴心故得生慣習故證小知大證小不執偏真",
    "X22n0407_005:0323a11": "而為究竟不久證大也。[0323a11] ○二問論下會女人。",
    "X22n0407_005:0323a12": "[0323a12] 【疏】問論女人根缺不生此經韋提希及五百侍女",
    "X22n0407_005:0323a13": "同皆往生釋言論說女人根缺不生者就彼為言",
    "X22n0407_005:0323a14": "生彼國者淨根離欲故無女人身根精上故無根",
    "X22n0407_005:0323a15": "缺經語初往故有善心一切得往。",
    "X22n0407_005:0323a16": "[0323a16] 【鈔】復舉論偈女人根缺不生之文&#x7ADD;於此經韋提",
    "X22n0407_005:0323a17": "侍女得生之說而為詰問今約彼此會釋二說論",
    "X22n0407_005:0323a18": "就轉報是故彼土無有女人及根不具者若名若",
    "X22n0407_005:0323a19": "體經就此土修淨業者故有善心一切得往故大",
    "X22n0407_005:0323a20": "彌陀經薜&#x8318;多蠢動蜎蜚皆得往生故知經論無",
    "X22n0407_005:0323a21": "少相違。[0323a21] ○二問大下會經二初對經雙問。",
    "X22n0407_005:0323a22": "[0323a22] 【疏】問大本五逆謗法不得生此經逆罪得生。",
    "X22n0407_005:0323a23": "[0323a23] 【鈔】逆罪得生即下品下生文。[0323a23] ○二釋有下立義雙",
    "X22n0407_005:0323a24": "釋二初悔有輕重。",
    "X22n0407_005:0323b01": "[0323b01] 【疏】釋有兩義約人造罪有上有下上根者如世王",
    "X22n0407_005:0323b02": "造逆必有重悔令罪消薄容使得生下根人造逆",
    "X22n0407_005:0323b03": "多無重悔故不得生。",
    "X22n0407_005:0323b04": "[0323b04] 【鈔】上即利根下即鈍根俱舍云愚智所犯輕重不",
    "X22n0407_005:0323b05": "同愚作罪小亦墮惡智為罪大亦脫苦如團鐵小",
    "X22n0407_005:0323b06": "亦沈水為&#x76CB;鐵大亦能浮涅槃云智者有二一者",
    "X22n0407_005:0323b07": "不造諸惡二者作已懺悔愚者亦二一者作罪二",
    "X22n0407_005:0323b08": "者覆藏如阿闍世王殺父害母至涅槃會身瘡腫",
    "X22n0407_005:0323b09": "熱生重&#x6159;愧悔過自責耆婆勸往佛所佛為說法",
    "X22n0407_005:0323b10": "得無根信文載涅槃梵行品此經明逆罪得生淨",
    "X22n0407_005:0323b11": "土者即同闍王上根利智能重心懺也彼經不生",
    "X22n0407_005:0323b12": "者下根愚人至於臨終不能重悔也。[0323b12] ○二二者下",
    "X22n0407_005:0323b13": "約行有定散。",
    "X22n0407_005:0323b14": "[0323b14] 【疏】二者約行行有定散觀佛三昧名定修餘善業",
    "X22n0407_005:0323b15": "說以為散散善力微不能滅除五逆不得往生大",
    "X22n0407_005:0323b16": "本就此故言不生此經明觀故說得生。",
    "X22n0407_005:0323b17": "[0323b17] 【鈔】大本就此者指上散善力微也此經明觀者即",
    "X22n0407_005:0323b18": "觀佛三昧問若定力得生下下品云此人苦逼不",
    "X22n0407_005:0323b19": "遑念佛善友告言若不能念者應稱無量壽佛如",
    "X22n0407_005:0323b20": "是至心令聲不絕具足十念此與大本散心十念",
    "X22n0407_005:0323b21": "理應無別答此雖造惡已曾修觀故使臨終善友",
    "X22n0407_005:0323b22": "勸稱十念定心則成亦是法行乘急戒緩人也修",
    "X22n0407_005:0323b23": "觀故乘急造惡故戒緩由乘急故得值善友縱現",
    "X22n0407_005:0323b24": "世不修三昧亦是宿種今熟故得往生所以華開",
    "X22n0407_005:0323c01": "見二大士說實相法自非定善孰至此乎故十疑",
    "X22n0407_005:0323c02": "論云臨終遇善知識十念成就者&#x7ADD;是宿善業彊",
    "X22n0407_005:0323c03": "始遇知識等當知作此解釋方合此中定善之義",
    "X22n0407_005:0323c04": "若本不修三昧之者則屬前悔有輕義也。[0323c04] ○三依",
    "X22n0407_005:0323c05": "品定位二初通示九品二初就三下示三中具九。",
    "X22n0407_005:0323c06": "[0323c06] 【疏】就三品中更為九。",
    "X22n0407_005:0323c07": "[0323c07] 【鈔】經文顯示三輩各三。[0323c07] ○二判九品屬三二初上",
    "X22n0407_005:0323c08": "品下約位判。",
    "X22n0407_005:0323c09": "[0323c09] 【疏】上品之人始從習種終至解行菩薩中品者從",
    "X22n0407_005:0323c10": "外凡十信已下下品即是今時悠悠凡夫。",
    "X22n0407_005:0323c11": "[0323c11] 【鈔】雖分九品以義定之不出三位即內凡外凡及",
    "X22n0407_005:0323c12": "悠悠者然習種解行及十信名乃是別教地前凡",
    "X22n0407_005:0323c13": "位以為今經往生位者略有三意一別位次第對",
    "X22n0407_005:0323c14": "品顯故二別具四觀收機廣故三九品多判所觀",
    "X22n0407_005:0323c15": "人故若以九品判今能觀圓觀位者則以三賢對",
    "X22n0407_005:0323c16": "今十信彼之十信對今五品悠悠即對名字人也",
    "X22n0407_005:0323c17": "以名字位通修未修故應知疏用此之三位判九",
    "X22n0407_005:0323c18": "品人其意深細不可麤心今試略言&#x8462;一切善若",
    "X22n0407_005:0323c19": "能迴向皆淨土因仍一切惡若能懺願亦淨土因",
    "X22n0407_005:0323c20": "故種種善修之淺深無非九品其一一惡約懺功",
    "X22n0407_005:0323c21": "力亦皆九品故上上品善通下下品下下品惡通",
    "X22n0407_005:0323c22": "上上品三心六念或聞或修未能伏惑屬下三品",
    "X22n0407_005:0323c23": "以此伏惑入中三品能破二惑方預上三如五逆",
    "X22n0407_005:0323c24": "罪臨終十念為能消功屬下下品闍王重悔得無",
    "X22n0407_005:0324a01": "根信即是上輩三品所攝豈非五逆隨於懺功自",
    "X22n0407_005:0324a02": "分九品中間七品若善若惡若修若懺隨功淺深",
    "X22n0407_005:0324a03": "一一皆須明於九品若據經文下三唯惡中下世",
    "X22n0407_005:0324a04": "善中中中上即小乘行上三唯大疏則純用大乘",
    "X22n0407_005:0324a05": "三位判九品者以中三品迴向大乘故下三品人",
    "X22n0407_005:0324a06": "依大滅罪故故九品行一一成大隨一品行若至",
    "X22n0407_005:0324a07": "三賢皆上三品若至十信皆中三品全未伏惑即",
    "X22n0407_005:0324a08": "下三品應知經為收機盡故故以大小善惡分其",
    "X22n0407_005:0324a09": "九品&#x8462;約增勝高下互顯也大師得意乃約三位",
    "X22n0407_005:0324a10": "判乎九品則何機不攝何行不深乃由妙解大小",
    "X22n0407_005:0324a11": "觀行善惡之業全修即性一一具於四種淨土但",
    "X22n0407_005:0324a12": "能迴向隨功能顯四種樂邦如是說者多約一行",
    "X22n0407_005:0324a13": "隨功淺深歷於九品亦自有人節節改行歷於九",
    "X22n0407_005:0324a14": "品若以三位定其高下改與不改皆悉不濫問今",
    "X22n0407_005:0324a15": "十六觀既是圓修為一一觀皆通九品為須節節",
    "X22n0407_005:0324a16": "改觀入品答雖俱圓觀而所託境隨其宜樂有改",
    "X22n0407_005:0324a17": "不改合有二途若就現文多從改觀歷於九品以",
    "X22n0407_005:0324a18": "初心人雖了根塵皆是法界而心想羸劣勝境難",
    "X22n0407_005:0324a19": "觀是故如來設異方便先觀落日於西定心疏云",
    "X22n0407_005:0324a20": "除五逆罪下輩自論故知妙觀想落日成當下下",
    "X22n0407_005:0324a21": "品次以三觀想水結&#x6C37;合在下中轉想&#x7460;璃麤見",
    "X22n0407_005:0324a22": "彼地可對下上若得三昧見彼寶地及寶樹寶池",
    "X22n0407_005:0324a23": "雖五品初而五住圓伏名得三昧品當中下總見",
    "X22n0407_005:0324a24": "依報五品中心合當中中華座觀成五品後心即",
    "X22n0407_005:0324b01": "中上品此之三品雖成三昧能伏五住見惑未斷",
    "X22n0407_005:0324b02": "事識猶存未可即觀勝妙身相故修三觀觀於寶",
    "X22n0407_005:0324b03": "像像想現前見思俱盡所以盡者以事定力深能",
    "X22n0407_005:0324b04": "伏思見斷即登圓第七信即上下品事識既盡全",
    "X22n0407_005:0324b05": "依業識可觀三聖真法之身及普觀成在八九信",
    "X22n0407_005:0324b06": "即上中品故難思相法界光明十方佛事悉能洞",
    "X22n0407_005:0324b07": "見後修雜觀及三輩觀成當第十信即上上品內",
    "X22n0407_005:0324b08": "外塵沙任運除盡故隨機應相及差別行業觀察",
    "X22n0407_005:0324b09": "明了宣示無窮此約修者從微至著三聖觀成後",
    "X22n0407_005:0324b10": "修雜觀及三輩觀故當如此若觀勝相不成就者",
    "X22n0407_005:0324b11": "始依雜觀及丈六身此人或在下之三品或沾中",
    "X22n0407_005:0324b12": "輩今觀九品必能進功從劣觀勝求預上流是故",
    "X22n0407_005:0324b13": "疏云令識三輩往生捨於中下修習上品此從節",
    "X22n0407_005:0324b14": "節改觀次第入品如是說也有因改觀超品位者",
    "X22n0407_005:0324b15": "不可定判此上皆從次第改境修觀者說其不改",
    "X22n0407_005:0324b16": "者十六境中宜樂何境即用妙觀修之不捨乃從",
    "X22n0407_005:0324b17": "名字修成觀行入相似位歷乎九品然十六中佛",
    "X22n0407_005:0324b18": "境最宜從劣觀勝成於九品故疏令觀釋迦毫相",
    "X22n0407_005:0324b19": "以為初心入門之漸雜觀令觀一丈六像經雖不",
    "X22n0407_005:0324b20": "云從一相入據理合然若般舟經則從足下千輻",
    "X22n0407_005:0324b21": "輪相次第上觀至頂肉髻故知但解今家住前三",
    "X22n0407_005:0324b22": "位以判九品於境於行改與不改次比自成也非",
    "X22n0407_005:0324b23": "獨今經九品如此法華五品其義亦然解一千從",
    "X22n0407_005:0324b24": "矣。[0324b24] ○二何以下以經驗。",
    "X22n0407_005:0324c01": "[0324c01] 【疏】何以得知上品見佛聞法便悟無生故是道種",
    "X22n0407_005:0324c02": "人下品備造四重眾罪亦得往生類此似爾。",
    "X22n0407_005:0324c03": "[0324c03] 【鈔】以無生忍位在別圓初地初住非別十向圓第",
    "X22n0407_005:0324c04": "十信何能見佛便登此位上上既爾諸品例知復",
    "X22n0407_005:0324c05": "以造罪驗下三品以別圓教內外凡位不造眾惡",
    "X22n0407_005:0324c06": "既約罪說知是未入外凡人也類此似爾者經不",
    "X22n0407_005:0324c07": "明示故以得悟及造罪等比類驗之此乃大師尊",
    "X22n0407_005:0324c08": "經謙己近人判解不遜者多。[0324c08] ○二別明上三二初",
    "X22n0407_005:0324c09": "上品下約三位定。",
    "X22n0407_005:0324c10": "[0324c10] 【疏】上品位當道種中品位當性種下品位當習種。",
    "X22n0407_005:0324c11": "[0324c11] 【鈔】上以三品判於九品下至悠悠今則別明上輩",
    "X22n0407_005:0324c12": "三品故約種性以分三位瓔珞經明六種性一十",
    "X22n0407_005:0324c13": "住習種性二十行性種性三十向道種性四十地",
    "X22n0407_005:0324c14": "聖種性五等覺性六妙覺性問今此上品是出假",
    "X22n0407_005:0324c15": "位合在穢土利益有情何故求生淨土耶答大論",
    "X22n0407_005:0324c16": "四十三正有此說故彼問云菩薩法應度眾生何",
    "X22n0407_005:0324c17": "以但至清淨無量壽佛國土中答曰菩薩有二種",
    "X22n0407_005:0324c18": "一者有慈悲心多為眾生二者多集諸佛功德樂",
    "X22n0407_005:0324c19": "多集功德者至一乘清淨無量壽國土好多為眾",
    "X22n0407_005:0324c20": "生者無佛法眾處讚歎三寶之音故知一等斷惑",
    "X22n0407_005:0324c21": "菩薩而好樂不同故有二別又論第四十五云菩",
    "X22n0407_005:0324c22": "薩有二有先自成就功德然後度眾生有先成就",
    "X22n0407_005:0324c23": "眾生然後自成就功德者故知今十向菩薩求生",
    "X22n0407_005:0324c24": "淨土乃是先自成就功德人也故十疑論明未得",
    "X22n0407_005:0325a01": "無生忍已還要須常不離佛故須求生。[0325a01] ○二一得",
    "X22n0407_005:0325a02": "下約二義求。",
    "X22n0407_005:0325a03": "[0325a03] 【疏】一得道有遲疾二所乘有異初則金剛臺中紫",
    "X22n0407_005:0325a04": "金臺下金蓮華。",
    "X22n0407_005:0325a05": "[0325a05] 【鈔】上上生已即悟無生法忍上中經七日得不退",
    "X22n0407_005:0325a06": "轉上下經三小劫住歡喜地得無生忍證念不退",
    "X22n0407_005:0325a07": "即歡喜地也。[0325a07] ○四隨文解釋三即十六中後三觀",
    "X22n0407_005:0325a08": "也疏前標云此下三觀觀往生人若但讀文不名",
    "X22n0407_005:0325a09": "為觀必須覽經所詮之相入一念心用空假中微",
    "X22n0407_005:0325a10": "妙之觀照於心性本具淨土因緣果報生佛咸然",
    "X22n0407_005:0325a11": "三無差別諸佛淨土因果已滿能應眾生眾生由",
    "X22n0407_005:0325a12": "具淨土因果能感諸佛感應緣起不一不異一一",
    "X22n0407_005:0325a13": "融妙相相宛然隨品隨功感佛感土觀之不已則",
    "X22n0407_005:0325a14": "難思俗諦淨土因緣自然明了明了之位大判有",
    "X22n0407_005:0325a15": "三若相似明當上三品若觀行了即中三品名字",
    "X22n0407_005:0325a16": "觀解屬下三品論斷伏等雖有高下而皆了知一",
    "X22n0407_005:0325a17": "切善惡迴向懺悔皆通九品或共不共或超不超",
    "X22n0407_005:0325a18": "或改不改或進或否狀類萬差難以言具若不爾",
    "X22n0407_005:0325a19": "者豈得名為觀於三輩往生人耶初十四上品生",
    "X22n0407_005:0325a20": "觀三初上品上生二初分科。",
    "X22n0407_005:0325a21": "[0325a21] 【疏】就初中文為三第一標第二若有眾生願生彼",
    "X22n0407_005:0325a22": "國下正釋第三從是名下結釋中復四初明修因",
    "X22n0407_005:0325a23": "第二從生彼國時下明值緣第三從行者見已下",
    "X22n0407_005:0325a24": "正明得生第四從生彼國下生後利益。",
    "X22n0407_005:0325b01": "[0325b01] 【鈔】二隨釋三初標。",
    "X22n0407_005:0325b02": "[0325b02] 佛告阿難及韋提希上品上生者。",
    "X22n0407_005:0325b03": "[0325b03] 【鈔】二釋四初明生因。",
    "X22n0407_005:0325b04": "[0325b04] 若有眾生願生彼國者發三種心即便往生何等為",
    "X22n0407_005:0325b05": "三一者至誠心二者深心三者迴向發願心具三心",
    "X22n0407_005:0325b06": "者必生彼國復有三種眾生當得往生何等為三一",
    "X22n0407_005:0325b07": "者慈心不殺具諸戒行二者讀誦大乘方等經典三",
    "X22n0407_005:0325b08": "者修行六念迴向發願願生彼國具此功德一日乃",
    "X22n0407_005:0325b09": "至七日即得往生。",
    "X22n0407_005:0325b10": "[0325b10] 【疏】至誠心者即實行眾生至之言專誠之言實深",
    "X22n0407_005:0325b11": "者佛果深高以心往求故云深心亦從深理生亦",
    "X22n0407_005:0325b12": "從厚樂善根生故十地經言入深廣心涅槃經云",
    "X22n0407_005:0325b13": "根深難拔故言深心六念者佛法僧施戒天六事",
    "X22n0407_005:0325b14": "安心不動稱之為念也。",
    "X22n0407_005:0325b15": "[0325b15] 【鈔】經有二段初段既云發三種心即便往生知此",
    "X22n0407_005:0325b16": "三心是一人發次段乃云復有三種眾生當得往",
    "X22n0407_005:0325b17": "生據此合是三人各修成三種行然修之在人或",
    "X22n0407_005:0325b18": "別一行或兼餘行或具足修但能位至別教道種",
    "X22n0407_005:0325b19": "圓第十信即得名為上品上生言至誠等三心者",
    "X22n0407_005:0325b20": "此與起信論中三心義合彼云一者直心正念真",
    "X22n0407_005:0325b21": "如故二者深心樂集一切諸善行故三者大悲心",
    "X22n0407_005:0325b22": "欲拔一切眾生苦故今初至誠疏以專實釋之非",
    "X22n0407_005:0325b23": "念真如豈名專實解於深心疏雖三義而不相捨",
    "X22n0407_005:0325b24": "求高深果順契深理欲契深理須厚樂善根此乃",
    "X22n0407_005:0325c01": "立行依理求果也二經證成三種深義不出彼論",
    "X22n0407_005:0325c02": "樂集一切諸善行也經迴向發願心疏雖不解義",
    "X22n0407_005:0325c03": "當彼論大悲拔苦之義&#x8462;以真如實念趣果善心",
    "X22n0407_005:0325c04": "二心功德善巧迴向願生淨土速證法忍廣拔一",
    "X22n0407_005:0325c05": "切眾生苦惱然此三心順於三法何者初念真如",
    "X22n0407_005:0325c06": "平等一性次二即是自行化他二種修義既是修",
    "X22n0407_005:0325c07": "二性一乃就圓融三法而發心也今此三心一念",
    "X22n0407_005:0325c08": "中修見思塵沙任運先去入第十信故當此品若",
    "X22n0407_005:0325c09": "此三心但能圓伏即中三品若全未伏當下三品",
    "X22n0407_005:0325c10": "文在此中義該下八經慈心不殺具諸戒行者以",
    "X22n0407_005:0325c11": "無緣慈不害物命知性離非心具諸戒讀誦方等",
    "X22n0407_005:0325c12": "者隨文成觀也修行六念者涅槃疏云前三念他",
    "X22n0407_005:0325c13": "後三念自戒施是自因生天是自果戒是止善施",
    "X22n0407_005:0325c14": "是行善天有近果遠果遠即第一義天也安心下",
    "X22n0407_005:0325c15": "釋念義謂念同體三寶一心戒施第一義理悉不",
    "X22n0407_005:0325c16": "為二邊所動故通名念經迴向發願等者總論不",
    "X22n0407_005:0325c17": "殺等皆須善巧迴向願生淨土證無生後廣度含",
    "X22n0407_005:0325c18": "識經具此功德者或全或分皆得言具一日乃至",
    "X22n0407_005:0325c19": "七日即得往生者上一一行修之成就至道種位",
    "X22n0407_005:0325c20": "長時彌善下至七日或唯一日皆得預於上上品",
    "X22n0407_005:0325c21": "生也此等悉須約於斷伏及全未伏分下八品若",
    "X22n0407_005:0325c22": "不爾者豈令初修六念等人三惑尚熾便登極品",
    "X22n0407_005:0325c23": "耶須知九品難將法定只可隨功此去科節經疏",
    "X22n0407_005:0325c24": "分明鈔不標也。",
    "X22n0407_005:0326a01": "[0326a01] 生彼國時此人精進勇猛故阿彌陀如來與觀世音",
    "X22n0407_005:0326a02": "大勢至無數化佛百千比丘聲聞大眾無量諸天七",
    "X22n0407_005:0326a03": "寶宮殿觀世音菩薩執金剛臺與大勢至菩薩至行",
    "X22n0407_005:0326a04": "者前阿彌陀佛放大光明照行者身與諸菩薩授手",
    "X22n0407_005:0326a05": "迎接觀世音大勢至與無數菩薩讚歎行者勸進其",
    "X22n0407_005:0326a06": "心。",
    "X22n0407_005:0326a07": "[0326a07] 行者見已歡喜踊躍自見其身乘金剛臺隨從佛後",
    "X22n0407_005:0326a08": "如彈指頃往生彼國。",
    "X22n0407_005:0326a09": "[0326a09] 生彼國已見佛色身眾相具足見諸菩薩色相具足",
    "X22n0407_005:0326a10": "光明寶林演說玅法聞已即悟無生法忍經須臾間",
    "X22n0407_005:0326a11": "歷事諸佛&#x5FA7;十方界於諸佛前次第受記還至本國",
    "X22n0407_005:0326a12": "得無量百千陀羅尼門。",
    "X22n0407_005:0326a13": "[0326a13] 【疏】無生忍言登初地也陀羅尼者一能持善二能",
    "X22n0407_005:0326a14": "遮惡是總持也。",
    "X22n0407_005:0326a15": "[0326a15] 是名上品上生者。",
    "X22n0407_005:0326a16": "[0326a16] 【疏】上品中生者有三第一標第二釋第三結釋中",
    "X22n0407_005:0326a17": "有四初往生因第二行此下明值緣第三行者自",
    "X22n0407_005:0326a18": "見下得生第四行者身作紫磨金色下往生利益。",
    "X22n0407_005:0326a19": "[0326a19] 上品中生者。",
    "X22n0407_005:0326a20": "[0326a20] 不必受持讀誦方等經典善解義趣於第一義心不",
    "X22n0407_005:0326a21": "驚動深信因果不謗大乘以此功德迴向願求生極",
    "X22n0407_005:0326a22": "樂國。",
    "X22n0407_005:0326a23": "[0326a23] 【鈔】上品中生明生因云不必受持方等經典善解",
    "X22n0407_005:0326a24": "義趣等者是義持人不樂讀誦但於經中取一句",
    "X22n0407_005:0326b01": "偈深窮旨趣於絕言思深廣之理心不驚動又復",
    "X22n0407_005:0326b02": "其心安住中道不為二邊之所驚動了達因果皆",
    "X22n0407_005:0326b03": "是實相名為深信雖不&#x5FA7;習或聞大教赴機異說",
    "X22n0407_005:0326b04": "知顯一理不生疑謗此一種因亦通九品但令此",
    "X22n0407_005:0326b05": "觀位至圓教八九信位故當此品若第一義解全",
    "X22n0407_005:0326b06": "未伏惑秪在下品三品攝也如常不輕不專讀誦",
    "X22n0407_005:0326b07": "但以一句禮拜授人深知義故多年不懈此以第",
    "X22n0407_005:0326b08": "一隨喜品行始從名字歷於五品至六根淨故知",
    "X22n0407_005:0326b09": "讀誦等四品行皆可從於名字修之至六根淨若",
    "X22n0407_005:0326b10": "證分真無偏修者也。",
    "X22n0407_005:0326b11": "[0326b11] 行此行者命欲終時阿彌陀佛與觀世音大勢至無",
    "X22n0407_005:0326b12": "量大眾眷屬圍繞持紫金臺至行者前讚言法子汝",
    "X22n0407_005:0326b13": "行大乘解第一義是故我今來迎接汝與千化佛一",
    "X22n0407_005:0326b14": "時授手。",
    "X22n0407_005:0326b15": "[0326b15] 行者自見坐紫金臺合掌叉手讚歎諸佛如一念頃",
    "X22n0407_005:0326b16": "即生彼國七寶池中此紫金臺如大寶華經宿則開",
    "X22n0407_005:0326b17": "行者身作紫磨金色足下亦有七寶蓮華佛及菩薩",
    "X22n0407_005:0326b18": "俱時放光照行者身目即開明因前宿習普聞眾聲",
    "X22n0407_005:0326b19": "純說甚深第一義諦即下金臺禮佛合掌讚歎世尊",
    "X22n0407_005:0326b20": "經於七日應時即於阿耨多羅三藐三菩提得不退",
    "X22n0407_005:0326b21": "轉應時即能飛行&#x5FA7;至十方歷事諸佛於諸佛所修",
    "X22n0407_005:0326b22": "諸三昧經一小劫得無生忍現前受記。",
    "X22n0407_005:0326b23": "[0326b23] 【疏】甚深第一義者謂諸法實相言語道絕心行處",
    "X22n0407_005:0326b24": "滅名之深妙精進最稱第一阿耨不退轉者謂道",
    "X22n0407_005:0326c01": "種菩提亦通是道種地不退位現前受記者四種",
    "X22n0407_005:0326c02": "受記一往現前也。",
    "X22n0407_005:0326c03": "[0326c03] 【鈔】生後利益中疏云名之深玅精進等者以聞眾",
    "X22n0407_005:0326c04": "聲說第一義能成趣理不思議觀既頓泯絕情塵",
    "X22n0407_005:0326c05": "微礙是故進趣其疾如風比餘事行雜而且滯故",
    "X22n0407_005:0326c06": "此精進最稱第一疏牒阿耨不退釋云道種菩提",
    "X22n0407_005:0326c07": "等以阿耨多羅三藐三菩提翻為無上正等覺斯",
    "X22n0407_005:0326c08": "是行人心之本性所求之果於此不退其位有三",
    "X22n0407_005:0326c09": "若破見思名位不退則永不失超凡之位習種性",
    "X22n0407_005:0326c10": "也伏斷塵沙名行不退則永不失菩薩之行當性",
    "X22n0407_005:0326c11": "種性及道種性也若破無明名念不退則永不失",
    "X22n0407_005:0326c12": "中道正念聖種性也上中生者此土已得性種菩",
    "X22n0407_005:0326c13": "提到彼一劫始得無生聖種不退今於七日所得",
    "X22n0407_005:0326c14": "菩提不退轉者義當道種菩提不退也通名地者",
    "X22n0407_005:0326c15": "凡聖所依皆名地故四種授記一往現前者淨名",
    "X22n0407_005:0326c16": "大疏出四受記謂未發心記密記現前記無生記",
    "X22n0407_005:0326c17": "言一往現前者以現前記通於凡聖今無生位佛",
    "X22n0407_005:0326c18": "就一往通名現前耳。",
    "X22n0407_005:0326c19": "[0326c19] 是名上品中生者。",
    "X22n0407_005:0326c20": "[0326c20] 【疏】上品下生中有三初標第二亦信因果下釋第",
    "X22n0407_005:0326c21": "三是名下結釋中有四第一明往生之因第二行",
    "X22n0407_005:0326c22": "者命欲終時下值緣第三見此事時下得生第四",
    "X22n0407_005:0326c23": "一日一夜下生後利益。",
    "X22n0407_005:0326c24": "[0326c24] 上品下生者。",
    "X22n0407_005:0327a01": "[0327a01] 亦信因果不謗大乘但發無上道心以此功德迴向",
    "X22n0407_005:0327a02": "願求生極樂國。",
    "X22n0407_005:0327a03": "[0327a03] 【鈔】上品下生亦信因果不謗大乘同上中品故名",
    "X22n0407_005:0327a04": "為亦彼以解了第一義諦而為別行此以但發無",
    "X22n0407_005:0327a05": "上道心而為別行究理攝生標心雖異從凡入聖",
    "X22n0407_005:0327a06": "歷位無殊謂依無作四諦妙境發四誓願名為真",
    "X22n0407_005:0327a07": "正發菩提心未度苦者誓令得度陰入皆如故未",
    "X22n0407_005:0327a08": "解集者誓令得解塵勞本淨故未安道者誓令得",
    "X22n0407_005:0327a09": "安即惑成智故未證滅者誓令得證即生成滅故",
    "X22n0407_005:0327a10": "發此道心亦通九品名字中發自有靜散即下三",
    "X22n0407_005:0327a11": "品觀行五位即中三品相似既分三般種性即上",
    "X22n0407_005:0327a12": "三品今習種發故當此品此心深運分真可階豈",
    "X22n0407_005:0327a13": "不能至上上品耶約位判之無法非九。",
    "X22n0407_005:0327a14": "[0327a14] 行者命欲終時阿彌陀佛及觀世音大勢至與諸眷",
    "X22n0407_005:0327a15": "屬持金蓮華化作五百佛來迎此人五百化佛一時",
    "X22n0407_005:0327a16": "授手讚言法子汝今清淨發無上道心我來迎汝。",
    "X22n0407_005:0327a17": "[0327a17] 見此事時即自見身坐金蓮華坐已華合隨世尊後",
    "X22n0407_005:0327a18": "即得往生七寶池中。",
    "X22n0407_005:0327a19": "[0327a19] 一日一夜蓮華乃開七日之中乃得見佛雖見佛身",
    "X22n0407_005:0327a20": "於眾相好心不明了於三七日後乃了了見聞眾音",
    "X22n0407_005:0327a21": "聲皆演玅法遊歷十方供養諸佛於諸佛前聞甚深",
    "X22n0407_005:0327a22": "法經三小劫得百法明門住歡喜地。",
    "X22n0407_005:0327a23": "[0327a23] 【疏】得百法明門者地論云入百法明門增長智慧",
    "X22n0407_005:0327a24": "思惟種種法門義故歡喜地者初證聖處多生歡",
    "X22n0407_005:0327b01": "喜也。",
    "X22n0407_005:0327b02": "[0327b02] 【鈔】生後利益中經雖見佛身於眾相好心不明了",
    "X22n0407_005:0327b03": "於三七日後乃了了見者以此品人位當習種見",
    "X22n0407_005:0327b04": "思雖破塵沙未除故於眾相心不明了過三七日",
    "X22n0407_005:0327b05": "進入性種侵斷塵沙故八萬相一一分明自此三",
    "X22n0407_005:0327b06": "劫遊歷十方供佛聞法進入道種登於初地此地",
    "X22n0407_005:0327b07": "即得百法明門言百法者如百法論所出名數今",
    "X22n0407_005:0327b08": "於此法皆證三諦乃以百法而為明達三諦之門",
    "X22n0407_005:0327b09": "三諦若明則了一切是故論云增長智慧思惟種",
    "X22n0407_005:0327b10": "種法門義明此義故心大歡喜故名歡喜地也。",
    "X22n0407_005:0327b11": "[0327b11] 是名上品下生者是名上輩生想名第十四觀。",
    "X22n0407_005:0327b12": "[0327b12] 【疏】第十五中品生觀中品上生者有三第一標第",
    "X22n0407_005:0327b13": "二從若有眾生下釋第三從是名下結釋中有四",
    "X22n0407_005:0327b14": "初明生因第二從臨命終時阿彌陀佛下值緣第",
    "X22n0407_005:0327b15": "三從行者見已下得生第四從當華敷時下明生",
    "X22n0407_005:0327b16": "後利益。",
    "X22n0407_005:0327b17": "[0327b17] 佛告阿難及韋提希中品上生者。",
    "X22n0407_005:0327b18": "[0327b18] 若有眾生受持五戒持八戒齋修行諸戒不造五逆",
    "X22n0407_005:0327b19": "無眾過患以此善根迴向願求生於西方極樂世界。",
    "X22n0407_005:0327b20": "[0327b20] 【疏】五戒者不殺盜婬妄語飲酒也八戒者加不上",
    "X22n0407_005:0327b21": "高&#x7240;不著華鬘瓔珞香塗身薰衣不得歌舞作樂",
    "X22n0407_005:0327b22": "及往觀聽也。",
    "X22n0407_005:0327b23": "[0327b23] 【鈔】中品上生明生因中但言眾戒斯乃略舉三學",
    "X22n0407_005:0327b24": "之初也若據生彼聞讚四諦便成羅漢三明八解",
    "X22n0407_005:0327c01": "以果驗因不專持戒合修小乘理觀事禪但未證",
    "X22n0407_005:0327c02": "果猶在賢位於臨終時聞讚方等迴心向大願生",
    "X22n0407_005:0327c03": "淨土然迴向心須至別教七信已上圓教觀行四",
    "X22n0407_005:0327c04": "五二品方是中品上生人也若其小行已至忍位",
    "X22n0407_005:0327c05": "及世第一但案位迴即當此品若在&#x7157;頂及外凡",
    "X22n0407_005:0327c06": "者須猛利迴超入此品大約小乘并世間善從迴",
    "X22n0407_005:0327c07": "向心深淺高下判於九品。",
    "X22n0407_005:0327c08": "[0327c08] 臨命終時阿彌陀佛與諸比丘眷屬圍繞放金色光",
    "X22n0407_005:0327c09": "至其人所演說苦空無常無我讚歎出家得離眾苦",
    "X22n0407_005:0327c10": "行者見已心大歡喜自見己身坐蓮華臺長跪合掌",
    "X22n0407_005:0327c11": "為佛作禮未舉頭頃即得往生極樂世界蓮華尋開",
    "X22n0407_005:0327c12": "當華敷時聞眾音聲讚歎四諦應時即得阿羅漢道",
    "X22n0407_005:0327c13": "三明六通具八解脫。",
    "X22n0407_005:0327c14": "[0327c14] 【鈔】生後利益疏二初正釋經文。",
    "X22n0407_005:0327c15": "[0327c15] 【疏】四諦者苦集滅道也羅漢者應供不生殺賊也",
    "X22n0407_005:0327c16": "三明者過現未來明也六神通者天眼天耳他心",
    "X22n0407_005:0327c17": "宿命漏盡身得如意此六悉皆無壅故為通八解",
    "X22n0407_005:0327c18": "脫者一內有色相外觀色二者內無色相外觀色",
    "X22n0407_005:0327c19": "三者淨四空處五識處六無所有處七非非想處",
    "X22n0407_005:0327c20": "八滅盡解脫也此八中前三種微妙五欲無染無",
    "X22n0407_005:0327c21": "著中四於下得離後一能脫心慮故名解脫亦名",
    "X22n0407_005:0327c22": "背捨背者背彼淨潔五欲也捨者離是著心也。",
    "X22n0407_005:0327c23": "[0327c23] 【鈔】四諦者既是共二乘行由宿習故而聞生滅無",
    "X22n0407_005:0327c24": "生二種四諦也生滅者苦則三相遷移集則四心",
    "X22n0407_005:0328a01": "流動道則對治易奪滅則滅有還無無生四者苦",
    "X22n0407_005:0328a02": "無逼迫相集無和合相道不二相滅無生相次三",
    "X22n0407_005:0328a03": "明者過去宿命明現在漏盡明未來天眼明此三",
    "X22n0407_005:0328a04": "名明復得名通餘三但得名通者婆沙云身通但",
    "X22n0407_005:0328a05": "是工巧天耳但是聞聲他心緣他別想而已是故",
    "X22n0407_005:0328a06": "非明宿命知過去苦生大厭離天眼知未來苦生",
    "X22n0407_005:0328a07": "大厭離漏盡正觀斷惑是故此三稱明大論問通",
    "X22n0407_005:0328a08": "明何別答直知過去等名通知過去等因緣行業",
    "X22n0407_005:0328a09": "名明次釋八解脫一內有等者內色即內身骨人",
    "X22n0407_005:0328a10": "也為修八色流光故存骨人欲界結使難斷故以",
    "X22n0407_005:0328a11": "不淨心觀外色也位在初禪能脫自地及下欲界",
    "X22n0407_005:0328a12": "二者下位在二禪二禪內淨故壞滅內身骨人欲",
    "X22n0407_005:0328a13": "惑難斷故猶觀外不淨之相三者下除外不淨相",
    "X22n0407_005:0328a14": "但於定中練八色光明清淨皎潔故名淨也位在",
    "X22n0407_005:0328a15": "三禪四空處者若滅根本四禪及三背捨等色一",
    "X22n0407_005:0328a16": "心緣無邊&#x8657;空而入定即觀此定依陰入故有無",
    "X22n0407_005:0328a17": "常苦空&#x8657;誑不實心生厭背而不受著五識處者",
    "X22n0407_005:0328a18": "若捨空緣識入定即觀此定&#x8657;誑不實而不受著",
    "X22n0407_005:0328a19": "六無所有處者若捨識緣無所有入定時乃至而",
    "X22n0407_005:0328a20": "不受著七非非想處者若捨無所有處緣非非想",
    "X22n0407_005:0328a21": "入定時乃至而不受著八滅盡等者背滅受想諸",
    "X22n0407_005:0328a22": "心數法也諸佛弟子患厭散亂心欲入定休息以",
    "X22n0407_005:0328a23": "涅槃法安著身中故云身證而想受滅也前三等",
    "X22n0407_005:0328a24": "者位在色界能離自地五欲也中四等者位在無",
    "X22n0407_005:0328b01": "色界皆展轉離下地然前三亦離下中四亦離自",
    "X22n0407_005:0328b02": "地互現說耳後一可知亦名下背捨因稱解脫果",
    "X22n0407_005:0328b03": "名。[0328b03] ○二釋會下釋諸疑妨三初會小乘不生疑。",
    "X22n0407_005:0328b04": "[0328b04] 【疏】釋會者論明小乘不生者決定不生此中得生",
    "X22n0407_005:0328b05": "退菩提心得生至彼處無漏道熟即證第四果大",
    "X22n0407_005:0328b06": "論亦然或接引小乘然彼實無。",
    "X22n0407_005:0328b07": "[0328b07] 【鈔】疏與釋論取法華意會於今經及往生論論云",
    "X22n0407_005:0328b08": "不生據決定性入無餘者今經云生是退菩提取",
    "X22n0407_005:0328b09": "小乘者疏前會云正處小行不生要由垂終發大",
    "X22n0407_005:0328b10": "心故生若無宿種豈能垂終迴小向大故知與前",
    "X22n0407_005:0328b11": "義不相反仍釋伏疑既因迴心向大得生何故至",
    "X22n0407_005:0328b12": "彼&#x5374;證小果故釋云無漏道熟等以退大既久習",
    "X22n0407_005:0328b13": "小功深是故彼佛稱習說小且令證果或接下再",
    "X22n0407_005:0328b14": "出經論引小之意今經釋論說至彼土證小果者",
    "X22n0407_005:0328b15": "意欲別接小乘求生其若生已咸慕大乘必不證",
    "X22n0407_005:0328b16": "小然雖出此意前義為正。[0328b16] ○二中品下釋中不及",
    "X22n0407_005:0328b17": "下妨。",
    "X22n0407_005:0328b18": "[0328b18] 【疏】中品應時即得羅漢何以不及九品解云是退",
    "X22n0407_005:0328b19": "菩提聲聞往生彼國無漏道熟便證小果不守小",
    "X22n0407_005:0328b20": "位而住還起大心進行彌速或五劫或十劫得成",
    "X22n0407_005:0328b21": "初地如是階級猶是其勝。",
    "X22n0407_005:0328b22": "[0328b22] 【鈔】以下下品生彼聞法應時即發菩提之心中上",
    "X22n0407_005:0328b23": "生彼何故只證無學果也耶以大小故難第四品",
    "X22n0407_005:0328b24": "不及九品解云下以登地速而為答也中上順習",
    "X22n0407_005:0328c01": "雖證小果不逾十劫必入初地九品惡重十二大",
    "X22n0407_005:0328c02": "劫方得出胎雖發大心更經多劫方階法忍故以",
    "X22n0407_005:0328c03": "速證比彼為勝。[0328c03] ○三大本下通中不出家難。",
    "X22n0407_005:0328c04": "[0328c04] 【疏】大本上品明其出家中品不明出家此中所明",
    "X22n0407_005:0328c05": "是則中品若其不出家經云一日一夜持沙彌戒",
    "X22n0407_005:0328c06": "故知有也而大本不明據長時始終為語今言出",
    "X22n0407_005:0328c07": "家者就短時而論。",
    "X22n0407_005:0328c08": "[0328c08] 【鈔】彼明中品云雖不能行作沙門故云不明出家",
    "X22n0407_005:0328c09": "長時始終者謂盡形出家者就短時者謂一日一",
    "X22n0407_005:0328c10": "夜也是知若據短時大本約義亦有若論長時此",
    "X22n0407_005:0328c11": "經約說亦無此乃二經事同也。",
    "X22n0407_005:0328c12": "[0328c12] 是名中品上生者。",
    "X22n0407_005:0328c13": "[0328c13] 【疏】中品中生者有三初標第二從若有眾生下釋",
    "X22n0407_005:0328c14": "第三是名下結就釋中有四初明生因第二從如",
    "X22n0407_005:0328c15": "此行者下明值緣第三從行者自見下明得生第",
    "X22n0407_005:0328c16": "四在寶池中下明生後利益也。",
    "X22n0407_005:0328c17": "[0328c17] 中品中生者。",
    "X22n0407_005:0328c18": "[0328c18] 若有眾生若一日一夜持八戒齋若一日一夜持沙",
    "X22n0407_005:0328c19": "彌戒若一日一夜持具足戒威儀無缺以此功德迴",
    "X22n0407_005:0328c20": "向願求生極樂國戒香熏修。",
    "X22n0407_005:0328c21": "[0328c21] 【疏】十戒者即前八戒更足不捉金銀生像及不過",
    "X22n0407_005:0328c22": "中食為十戒也具足戒者二百五十戒五百戒等。",
    "X22n0407_005:0328c23": "[0328c23] 【鈔】中品中生修因中疏云十戒者釋經持沙彌戒",
    "X22n0407_005:0328c24": "也金銀生像者南山云胡漢二彰謂胡言生像此",
    "X22n0407_005:0329a01": "翻金銀也善見云生色似色似即像也此謂金則",
    "X22n0407_005:0329a02": "生是黃色銀則可染似金故云生像若爾生像此",
    "X22n0407_005:0329a03": "方之言何謂胡語耶答謂五竺之北胡地言音有",
    "X22n0407_005:0329a04": "涉漢者故謂生像胡人重譯又&#x5374;入漢故存胡音。",
    "X22n0407_005:0329a05": "[0329a05] 如此行者命欲終時見阿彌陀佛與諸眷屬放金色",
    "X22n0407_005:0329a06": "光持七寶蓮華至行者前行者自聞空中有聲讚言",
    "X22n0407_005:0329a07": "善男子如汝善人隨順三世諸佛教故我來迎汝。",
    "X22n0407_005:0329a08": "[0329a08] 行者自見坐蓮華上蓮華即合生於西方極樂世界",
    "X22n0407_005:0329a09": "在寶池中經於七日蓮華乃敷華既敷已開目合掌",
    "X22n0407_005:0329a10": "讚歎世尊聞法歡喜得須陀洹經半劫已成阿羅漢。",
    "X22n0407_005:0329a11": "[0329a11] 【疏】須陀洹者翻修習無漏或逆流也。",
    "X22n0407_005:0329a12": "[0329a12] 是名中品中生者。",
    "X22n0407_005:0329a13": "[0329a13] 【疏】中品下生者有三初標第二從若有下釋第三",
    "X22n0407_005:0329a14": "是名下結釋中有四初明因第二此人命終時下",
    "X22n0407_005:0329a15": "明緣第三從聞此事下得生第四從經七日下生",
    "X22n0407_005:0329a16": "後利益也。",
    "X22n0407_005:0329a17": "[0329a17] 中品下生者。",
    "X22n0407_005:0329a18": "[0329a18] 若有善男子善女人孝養父母行世仁慈。",
    "X22n0407_005:0329a19": "[0329a19] 【鈔】中品下生修因中經云孝養父母行世仁慈此",
    "X22n0407_005:0329a20": "凡夫善不能伏惑豈預中輩疏前判位中輩人當",
    "X22n0407_005:0329a21": "別教十信即圓五品斯由垂終善友廣說阿彌陀",
    "X22n0407_005:0329a22": "佛隨順本性取極樂國及談法藏稱理發願行者",
    "X22n0407_005:0329a23": "聞已解悟大乘發迴向心求生淨土經雖不云發",
    "X22n0407_005:0329a24": "迴向心既聞廣說豈不迴心特是影略臨終發心",
    "X22n0407_005:0329b01": "心猛利故能入別圓外凡初位通惑頓伏故令世",
    "X22n0407_005:0329b02": "善當此品位大師唯就大乘三位對於九品深有",
    "X22n0407_005:0329b03": "其致。",
    "X22n0407_005:0329b04": "[0329b04] 此人命欲終時遇善知識為共廣說阿彌陀佛國土",
    "X22n0407_005:0329b05": "樂事亦說法藏比丘四十八願。",
    "X22n0407_005:0329b06": "[0329b06] 聞此事已尋即命終譬如壯士屈伸臂頃即生西方",
    "X22n0407_005:0329b07": "極樂世界。",
    "X22n0407_005:0329b08": "[0329b08] 經七日已遇觀世音及大勢至聞法歡喜得須陀洹",
    "X22n0407_005:0329b09": "過一小劫成阿羅漢。",
    "X22n0407_005:0329b10": "[0329b10] 【鈔】生後利益中過一小劫成阿羅漢問到彼證小",
    "X22n0407_005:0329b11": "皆順本習今此行人本習世善是人天因非聲聞",
    "X22n0407_005:0329b12": "行至彼那得阿羅漢耶答孝養仁慈大小基址何",
    "X22n0407_005:0329b13": "教不談而其阿含偏論此善以果驗因是依三藏",
    "X22n0407_005:0329b14": "行孝順等雖行世善心在無常既久標心無漏道",
    "X22n0407_005:0329b15": "熟故證小果。",
    "X22n0407_005:0329b16": "[0329b16] 是名中品下生者是名中輩生想名第十五觀。",
    "X22n0407_005:0329b17": "[0329b17] 【疏】第十六下品生觀下品上生者有三初標第二",
    "X22n0407_005:0329b18": "從或有眾生下釋第三從是名下結釋中有四初",
    "X22n0407_005:0329b19": "明因第二從爾時彼佛下明緣第三從作是語下",
    "X22n0407_005:0329b20": "明得生第四經七七日下明生後利益也。",
    "X22n0407_005:0329b21": "[0329b21] 【鈔】第十六下三品人造罪輕重值緣得滅為往生",
    "X22n0407_005:0329b22": "因須知經意為易解故以三業等惡滅為下三品",
    "X22n0407_005:0329b23": "因迴向凡小為中三品因以大乘諸善為上三品",
    "X22n0407_005:0329b24": "因此乃上下互相顯映為觀法境若稱實觀依義",
    "X22n0407_005:0329c01": "而說大小善惡逐迴向心隨滅罪力淺深階位各",
    "X22n0407_005:0329c02": "論九品今之三人聞法稱佛雖業障滅全未伏惑",
    "X22n0407_005:0329c03": "位在名字故屬下三若滅罪心利入別圓外凡即",
    "X22n0407_005:0329c04": "中三品能至內凡即上三品闍王悔逆得無根信",
    "X22n0407_005:0329c05": "是其類也。",
    "X22n0407_005:0329c06": "[0329c06] 佛告阿難及韋提希下品上生者。",
    "X22n0407_005:0329c07": "[0329c07] 或有眾生作眾惡業雖不誹謗方等經典如此愚人",
    "X22n0407_005:0329c08": "多造惡法無有&#x6159;愧命欲終時遇善知識為說大乘",
    "X22n0407_005:0329c09": "十二部經首題名字以聞如是諸經名故除&#x5374;千劫",
    "X22n0407_005:0329c10": "極重惡業智者復教合掌叉手稱南無阿彌陀佛稱",
    "X22n0407_005:0329c11": "佛名故除五十億劫生死之罪。",
    "X22n0407_005:0329c12": "[0329c12] 【鈔】下品上生經云雖不誹方等經典者此品不謗",
    "X22n0407_005:0329c13": "顯罪猶輕至下下品云五逆十惡具諸不善則謗",
    "X22n0407_005:0329c14": "經等一切惡業無不造作故言具也圓頓教說罪",
    "X22n0407_005:0329c15": "無輕重悔則皆滅如仙預殺諸婆羅門地獄三念",
    "X22n0407_005:0329c16": "知謗方等心生改悔即生佛國。",
    "X22n0407_005:0329c17": "[0329c17] 爾時彼佛即遣化佛化觀世音化大勢至至行者前",
    "X22n0407_005:0329c18": "讚言善男子以汝稱佛名故諸罪消滅我來迎汝。",
    "X22n0407_005:0329c19": "[0329c19] 作是語已行者即見化佛光明&#x5FA7;滿其室見已歡喜",
    "X22n0407_005:0329c20": "即便命終乘寶蓮華隨化佛後生寶池中。",
    "X22n0407_005:0329c21": "[0329c21] 經七七日蓮華乃敷當華敷時大悲觀世音菩薩及",
    "X22n0407_005:0329c22": "大勢至菩薩放大光明住其人前為說甚深十二部",
    "X22n0407_005:0329c23": "經聞已信解發無上道心經十小劫具百法明門得",
    "X22n0407_005:0329c24": "入初地。",
    "X22n0407_005:0330a01": "[0330a01] 是名下品上生者。",
    "X22n0407_005:0330a02": "[0330a02] 【疏】下品中生者有三一標二釋三結釋中有四初",
    "X22n0407_005:0330a03": "明因第二從吹諸天華下明緣第三從如一念頃",
    "X22n0407_005:0330a04": "下明得生第四從經六劫下明生後獲利也。",
    "X22n0407_005:0330a05": "[0330a05] 佛告阿難及韋提希下品中生者。",
    "X22n0407_005:0330a06": "[0330a06] 或有眾生毀犯五戒八戒及具足戒如此愚人偷僧",
    "X22n0407_005:0330a07": "祇物盜現前僧物不淨說法無有慚愧以諸惡業而",
    "X22n0407_005:0330a08": "自莊嚴如此罪人以惡業故應墮地獄命欲終時地",
    "X22n0407_005:0330a09": "獄眾火一時俱至遇善知識以大慈悲即為讚說阿",
    "X22n0407_005:0330a10": "彌陀佛十力威德廣讚彼佛光明神力亦讚戒定慧",
    "X22n0407_005:0330a11": "解脫解脫知見此人聞已除八十億劫生死之罪地",
    "X22n0407_005:0330a12": "獄猛火化為清涼風。",
    "X22n0407_005:0330a13": "[0330a13] 【鈔】下品中生經偷僧祇物盜現前僧物者所盜之",
    "X22n0407_005:0330a14": "物不出四種常住一常住常住謂眾僧廚庫寺舍",
    "X22n0407_005:0330a15": "眾具華果樹林田園僕畜等以體通十方不可分",
    "X22n0407_005:0330a16": "用故二十方常住如僧家供僧常食體通十方唯",
    "X22n0407_005:0330a17": "局本處三者現前現前謂僧得之物四十方現前",
    "X22n0407_005:0330a18": "如亡五眾輕物若未羯磨從十方僧得罪若已羯",
    "X22n0407_005:0330a19": "磨望現前僧得罪則屬第三現前現前盜前二種",
    "X22n0407_005:0330a20": "名偷僧祇物盜後二種名現前僧物不淨說法者",
    "X22n0407_005:0330a21": "但求名利非益物也無有&#x6159;愧者屏處為惡不&#x6159;",
    "X22n0407_005:0330a22": "於天顯露為惡不愧於人&#x6159;愧猶羞恥也。",
    "X22n0407_005:0330a23": "[0330a23] 吹諸天華華上皆有化佛菩薩迎接此人。",
    "X22n0407_005:0330a24": "[0330a24] 如一念頃即得往生七寶池中蓮華之內。",
    "X22n0407_005:0330b01": "[0330b01] 經於六劫蓮華乃敷觀世音大勢至以梵音聲安慰",
    "X22n0407_005:0330b02": "彼人為說大乘甚深經典聞此法已應時即發無上",
    "X22n0407_005:0330b03": "道心。",
    "X22n0407_005:0330b04": "[0330b04] 是名下品中生者。",
    "X22n0407_005:0330b05": "[0330b05] 【疏】下品下生有三初標二釋三結釋中有四初明",
    "X22n0407_005:0330b06": "因第二從見金蓮華下明緣第三從如一念頃下",
    "X22n0407_005:0330b07": "明得生第四從於蓮華中下明獲利。",
    "X22n0407_005:0330b08": "[0330b08] 佛告阿難及韋提希下品下生者。",
    "X22n0407_005:0330b09": "[0330b09] 或有眾生作不善業五逆十惡具諸不善如此愚人",
    "X22n0407_005:0330b10": "以惡業故應墮惡道經歷多劫受苦無窮如此愚人",
    "X22n0407_005:0330b11": "臨命終時遇善知識種種安慰為說妙法教令念佛",
    "X22n0407_005:0330b12": "彼人苦逼不遑念佛善友告言汝若不能念彼佛者",
    "X22n0407_005:0330b13": "應稱無量壽佛如是至心令聲不絕具足十念稱南",
    "X22n0407_005:0330b14": "無阿彌陀佛稱佛名故於念念中除八十億劫生死",
    "X22n0407_005:0330b15": "之罪。",
    "X22n0407_005:0330b16": "[0330b16] 【鈔】下品下生疏釋修因中二初稱無下明念佛滅",
    "X22n0407_005:0330b17": "罪。",
    "X22n0407_005:0330b18": "[0330b18] 【疏】稱無量壽佛至於十念者善心相續至於十念",
    "X22n0407_005:0330b19": "或一念成就即得往生以念佛除滅罪障故即以",
    "X22n0407_005:0330b20": "念佛為勝緣也若不如此者云何得往生也。",
    "X22n0407_005:0330b21": "[0330b21] 【鈔】二引大論問答二初問云下約少時責。",
    "X22n0407_005:0330b22": "[0330b22] 【疏】問云何行者以少時心力而能勝於終身造惡",
    "X22n0407_005:0330b23": "耶大論有此責。",
    "X22n0407_005:0330b24": "[0330b24] 【鈔】二是心下約猛心答。",
    "X22n0407_005:0330c01": "[0330c01] 【疏】是心雖少時而力猛利如垂死之人必知不免",
    "X22n0407_005:0330c02": "諦心決斷勝百年願力是心名為大心以捨身事",
    "X22n0407_005:0330c03": "急故如人入陣不惜身命名為健人也。",
    "X22n0407_005:0330c04": "[0330c04] 【鈔】此猛利心從二緣發一值善友二為苦逼心怖",
    "X22n0407_005:0330c05": "惡道耳聽佛名是故牢強至誠稱念既境勝心猛",
    "X22n0407_005:0330c06": "故時少功多能超百年悠悠願力若此二緣猛心",
    "X22n0407_005:0330c07": "不發此人乃是合墮地獄也。",
    "X22n0407_005:0330c08": "[0330c08] 命終之時見金蓮華猶如日輪住其人前。",
    "X22n0407_005:0330c09": "[0330c09] 如一念頃即得往生極樂世界。",
    "X22n0407_005:0330c10": "[0330c10] 於蓮華中滿十二大劫蓮華方開觀世音大勢至以",
    "X22n0407_005:0330c11": "大悲音聲為其廣說諸法實相除滅罪法聞已歡喜",
    "X22n0407_005:0330c12": "應時即發菩提之心。",
    "X22n0407_005:0330c13": "[0330c13] 是名下品下生者是名下輩生想名第十六觀。",
    "X22n0407_005:0330c14": "[0330c14] 【鈔】二明利益二初疏科。",
    "X22n0407_005:0330c15": "[0330c15] 【疏】第二利益中有二初明夫人道悟無生二明侍",
    "X22n0407_005:0330c16": "女發心也。",
    "X22n0407_005:0330c17": "[0330c17] 【鈔】二釋經二初夫人悟道。",
    "X22n0407_005:0330c18": "[0330c18] 說是語時韋提希與五百侍女聞佛所說應時即見",
    "X22n0407_005:0330c19": "極樂世界廣長之相得見佛身及二菩薩心生歡喜",
    "X22n0407_005:0330c20": "歎未曾有豁然大悟逮無生忍。",
    "X22n0407_005:0330c21": "[0330c21] 【鈔】經豁然大悟逮無生忍者以凡夫心聞十六觀",
    "X22n0407_005:0330c22": "即聞即修頓入圓住&#x8462;由了知依正應色即報即",
    "X22n0407_005:0330c23": "法非縱非橫三一融妙全心作佛全心是佛能所",
    "X22n0407_005:0330c24": "既忘思議泯絕三德秘藏當念頓開是故名為豁",
    "X22n0407_005:0331a01": "然大悟悟通觀行及相似位是故特云逮無生忍",
    "X22n0407_005:0331a02": "顯此大悟的在分真若十六觀非妙宗者豈令當",
    "X22n0407_005:0331a03": "機頓入圓位經文結益顯此觀門非偏非漸信不",
    "X22n0407_005:0331a04": "可用事相銷文。[0331a04] ○二明侍女發心。",
    "X22n0407_005:0331a05": "[0331a05] 五百侍女發阿耨多羅三藐三菩提心願生彼國世",
    "X22n0407_005:0331a06": "尊悉記皆當往生生彼國已得諸佛現前三昧無量",
    "X22n0407_005:0331a07": "諸天發無上道心。",
    "X22n0407_005:0331a08": "[0331a08] 【鈔】經文但云發無上正等覺心是何位耶經示夫",
    "X22n0407_005:0331a09": "人無生忍後別云發心驗非真發淨名疏云菩薩",
    "X22n0407_005:0331a10": "柔順忍方有發義故多約相似明發心位名字觀",
    "X22n0407_005:0331a11": "行亦有發義去無生遠故不得論。[0331a11] ○大段第三流",
    "X22n0407_005:0331a12": "通分金光明疏云流名下澍通名不壅欲使正法",
    "X22n0407_005:0331a13": "之水從今以澍當聖教筌&#x7F64;不壅於來世是故此",
    "X22n0407_005:0331a14": "下舉名舉益勸人修習若不爾者安令法水下澍",
    "X22n0407_005:0331a15": "不壅疏二初總別分科。",
    "X22n0407_005:0331a16": "[0331a16] 【疏】第三流通亦二第一明王宮流通第二爾時世",
    "X22n0407_005:0331a17": "尊足步下明崛山流通初有四一列名教持二行",
    "X22n0407_005:0331a18": "此下明修有益勸人奉信三告阿難下付囑令持",
    "X22n0407_005:0331a19": "四說此下目連等聞歡喜。",
    "X22n0407_005:0331a20": "[0331a20] 【鈔】二隨科解釋今經兩處流通觀道初於王宮佛",
    "X22n0407_005:0331a21": "自囑勸次迴靈鷲阿難備述初文自四初列名教",
    "X22n0407_005:0331a22": "持二初阿難問二初當何下問經名。",
    "X22n0407_005:0331a23": "[0331a23] 【疏】初中阿難先問發何名下問經名字。",
    "X22n0407_005:0331a24": "[0331a24] 爾時阿難即從座起白佛言世尊當何名此經。",
    "X22n0407_005:0331b01": "[0331b01] 【疏】上來所說言義非一當於何義而名此經。",
    "X22n0407_005:0331b02": "[0331b02] 【鈔】疏云言義非一等者經文別示三種淨業十六",
    "X22n0407_005:0331b03": "妙觀未審以何而為總目。[0331b03] ○二此法下問持法。",
    "X22n0407_005:0331b04": "[0331b04] 【疏】此法之要云何受持問受持法。",
    "X22n0407_005:0331b05": "[0331b05] 此法之要當云何受持。",
    "X22n0407_005:0331b06": "[0331b06] 【鈔】二如來答二初佛答前問。",
    "X22n0407_005:0331b07": "[0331b07] 【疏】佛答名觀極樂無量壽佛觀音勢至亦名淨業",
    "X22n0407_005:0331b08": "生諸佛前對其初問。",
    "X22n0407_005:0331b09": "[0331b09] 佛告阿難此經名觀極樂國土無量壽佛觀世音菩",
    "X22n0407_005:0331b10": "薩大勢至菩薩亦名淨除業障生諸佛前。",
    "X22n0407_005:0331b11": "[0331b11] 【鈔】觀之一字心觀妙宗也極樂三聖實相圓體也",
    "X22n0407_005:0331b12": "此從宗體而立此名淨除業障極至五逆生諸佛",
    "X22n0407_005:0331b13": "前該於九品此名從用總此三義即是釋名此四",
    "X22n0407_005:0331b14": "既圓即當教相故示二名五章意足信今釋題冥",
    "X22n0407_005:0331b15": "符佛旨。[0331b15] ○二汝當下答後問。",
    "X22n0407_005:0331b16": "[0331b16] 【疏】汝當受持無令忘失對其後問。",
    "X22n0407_005:0331b17": "[0331b17] 汝當受持無令忘失。",
    "X22n0407_005:0331b18": "[0331b18] 【鈔】無令忘失即是念心念心能成欲等四法良以",
    "X22n0407_005:0331b19": "欲進巧慧一心若其忘失皆不成就佛令不忘則",
    "X22n0407_005:0331b20": "具五法受持之功於茲盡矣。",
    "X22n0407_005:0331b21": "[0331b21] 行此三昧者現身得見無量壽佛及二大士。",
    "X22n0407_005:0331b22": "[0331b22] 【鈔】二舉益勸修三初明生善滅惡二初次明下直",
    "X22n0407_005:0331b23": "明生見佛善。",
    "X22n0407_005:0331b24": "[0331b24] 【疏】次明有益行前十六觀門得大利益現身得見",
    "X22n0407_005:0331c01": "彼佛菩薩。",
    "X22n0407_005:0331c02": "[0331c02] 【鈔】能見彌陀及二菩薩真法之身生善極也以深",
    "X22n0407_005:0331c03": "比淺何善不生。",
    "X22n0407_005:0331c04": "[0331c04] 若善男子及善女人但聞佛名二菩薩名除無量劫",
    "X22n0407_005:0331c05": "生死之罪何況憶念。",
    "X22n0407_005:0331c06": "[0331c06] 【鈔】二善男下況顯滅生死罪。",
    "X22n0407_005:0331c07": "[0331c07] 【疏】善男子善女人聞名下明其念佛菩薩之益但",
    "X22n0407_005:0331c08": "得聞名除無量罪何況憶念明念佛菩薩有大利",
    "X22n0407_005:0331c09": "益舉劣況勝。",
    "X22n0407_005:0331c10": "[0331c10] 【鈔】聞名是聞慧憶念是修慧舉聞之劣況其修勝",
    "X22n0407_005:0331c11": "行者應知前無忘失亦是憶念然屬方便今之憶",
    "X22n0407_005:0331c12": "念乃是正修名同義異善須分別。",
    "X22n0407_005:0331c13": "[0331c13] 若念佛者當知此人則是人中分陀利華。",
    "X22n0407_005:0331c14": "[0331c14] 【鈔】二明身勝友勝二初念佛下喻白蓮明身勝。",
    "X22n0407_005:0331c15": "[0331c15] 【疏】念佛者人中分陀利華明其身勝。",
    "X22n0407_005:0331c16": "[0331c16] 【鈔】分陀利者此云白蓮華涅槃云水生華中分陀",
    "X22n0407_005:0331c17": "利最為第一顯修圓觀超餘一切修道之人即七",
    "X22n0407_005:0331c18": "方便也。",
    "X22n0407_005:0331c19": "[0331c19] 觀世音菩薩大勢至菩薩為其勝友。",
    "X22n0407_005:0331c20": "[0331c20] 【鈔】二觀音下類補處明友勝。",
    "X22n0407_005:0331c21": "[0331c21] 【疏】觀音勢至為勝友伴勝。",
    "X22n0407_005:0331c22": "[0331c22] 【鈔】二聖本修圓念佛定今為補處行者今修亦是",
    "X22n0407_005:0331c23": "此定位雖高下所修法同故可為友其猶世人道",
    "X22n0407_005:0331c24": "術之交豈分貴賤。",
    "X22n0407_005:0332a01": "[0332a01] 當坐道場生諸佛家。",
    "X22n0407_005:0332a02": "[0332a02] 【鈔】三當坐下明得果起行。",
    "X22n0407_005:0332a03": "[0332a03] 【疏】當坐道場得通之場名曰道場菩提樹下得道",
    "X22n0407_005:0332a04": "故名為坐依之得果義說為坐依之起行名生佛",
    "X22n0407_005:0332a05": "家也。",
    "X22n0407_005:0332a06": "[0332a06] 【鈔】事相解釋菩提樹下坐金剛臺此處成佛名為",
    "X22n0407_005:0332a07": "道場事本表理今觀本性彌陀覺體此體即是所",
    "X22n0407_005:0332a08": "坐道場所生佛家理一義異名場名家此理為場",
    "X22n0407_005:0332a09": "坐必得果此理為家生必起行果即分果行即真",
    "X22n0407_005:0332a10": "修此觀本期分證之果無功用行欲以病行及嬰",
    "X22n0407_005:0332a11": "兒行度眾生故修念佛觀求生淨土生彼速獲故",
    "X22n0407_005:0332a12": "云當坐。",
    "X22n0407_005:0332a13": "[0332a13] 佛告阿難汝好持是語持其語者即是持無量壽佛",
    "X22n0407_005:0332a14": "名。",
    "X22n0407_005:0332a15": "[0332a15] 【鈔】三結名下結名付囑。",
    "X22n0407_005:0332a16": "[0332a16] 【疏】結名付囑亦名觀無量壽佛亦名滅除業障也。",
    "X22n0407_005:0332a17": "[0332a17] 【鈔】經好持者好即妙也以不縱橫絕思議心方能",
    "X22n0407_005:0332a18": "受持此經章句別文既妙是故能持經之總名上",
    "X22n0407_005:0332a19": "以三一融妙釋者意在於此此寄阿難囑今人也。",
    "X22n0407_005:0332a20": "[0332a20] 佛說此語時尊者目犍連尊者阿難及韋提希等聞",
    "X22n0407_005:0332a21": "佛所說皆大歡喜。",
    "X22n0407_005:0332a22": "[0332a22] 【鈔】四歡喜下眾聞歡喜。",
    "X22n0407_005:0332a23": "[0332a23] 【疏】歡喜者三義故喜一能說人清淨佛無礙智無",
    "X22n0407_005:0332a24": "有錯謬名為清淨二所說法清淨能令眾生得證",
    "X22n0407_005:0332b01": "三昧三依法所得果清淨依法修行滿足身證清",
    "X22n0407_005:0332b02": "淨果也。",
    "X22n0407_005:0332b03": "[0332b03] 【鈔】言三義者一遇人二聞法三得果文出大論義",
    "X22n0407_005:0332b04": "歸此經人既是佛佛必具足四無礙智謂法義詞",
    "X22n0407_005:0332b05": "及以樂說說觀佛法離於錯謬故名清淨今遇此",
    "X22n0407_005:0332b06": "人寧不歡喜法是觀法一十六門曲盡其妙能令",
    "X22n0407_005:0332b07": "凡心入深三昧離&#x8657;設故名為清淨聞如是法豈",
    "X22n0407_005:0332b08": "不歡喜果即修觀剋獲之果韋提希等聞法即修",
    "X22n0407_005:0332b09": "登分真果侍女諸天得相似果目連阿難同佛化",
    "X22n0407_005:0332b10": "機或能增道莫測淺深各以離惑名為清淨得如",
    "X22n0407_005:0332b11": "是果豈不歡喜此三相由得果由法法由人說彼",
    "X22n0407_005:0332b12": "眾歡喜具茲三義我於今日雖面不&#x89A9;金容而為",
    "X22n0407_005:0332b13": "妙智所被又得聞此微妙觀法但未獲果是故闕",
    "X22n0407_005:0332b14": "於第三喜耳。",
    "X22n0407_005:0332b15": "[0332b15] 爾時世尊足步&#x8657;空還耆闍崛山。",
    "X22n0407_005:0332b16": "[0332b16] 【鈔】二崛山流通二初耆山下佛步空還。",
    "X22n0407_005:0332b17": "[0332b17] 【疏】耆山流通中初佛步空還耆闍崛山為增物敬",
    "X22n0407_005:0332b18": "奉順其言故現此變。",
    "X22n0407_005:0332b19": "[0332b19] 【鈔】前赴請時從崛山沒於王宮出今步&#x8657;空還於",
    "X22n0407_005:0332b20": "崛山二俱神通前隱後顯者前欲施化化法未成",
    "X22n0407_005:0332b21": "故但密往今宣妙觀當機已益欲使同遵此法是",
    "X22n0407_005:0332b22": "故現變彰灼而還。",
    "X22n0407_005:0332b23": "[0332b23] 爾時阿難廣為大眾說如上事無量諸天龍夜叉聞",
    "X22n0407_005:0332b24": "佛所說皆大歡喜禮佛而退。",
    "X22n0407_005:0332c01": "[0332c01] 佛說觀無量壽佛經。",
    "X22n0407_005:0332c02": "[0332c02] 【鈔】二次阿下阿難重述。",
    "X22n0407_005:0332c03": "[0332c03] 【疏】次阿難及天龍等聞法歡喜作禮而去也。",
    "X22n0407_005:0332c04": "[0332c04] 佛說觀無量壽佛經疏。",
    "X22n0407_005:0332c05": "[0332c05] 【鈔】王宮機悟崛山未知故遣重宣普令信受阿難",
    "X22n0407_005:0332c06": "所述即是佛言是以文云聞佛所說皆大歡喜理",
    "X22n0407_005:0332c07": "合同前三義故喜。"
}