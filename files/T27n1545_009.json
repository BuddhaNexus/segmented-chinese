{
    "T27n1545_009:0040c20": "阿毘達磨大毘婆沙論卷第九",
    "T27n1545_009:0040c22": "五百大阿羅漢等造",
    "T27n1545_009:0040c23": "三藏法師玄奘奉　詔譯",
    "T27n1545_009:0040c24": "雜蘊第一中世第一法納息第一之八",
    "T27n1545_009:0040c25": "若非我我見。於五見何見攝。何見所斷。答",
    "T27n1545_009:0040c26": "有身見攝。見苦所斷。問何謂非我。答一切",
    "T27n1545_009:0040c27": "法。問何緣外道於彼計我。答愚去來等作",
    "T27n1545_009:0040c28": "用事故。彼作是念。若無我者。誰去誰來。誰",
    "T27n1545_009:0040c29": "住誰坐。誰屈誰申。誰起誰臥。誰見聞嗅甞觸",
    "T27n1545_009:0041a01": "憶識。以有我故有此等事。故諸外道於彼",
    "T27n1545_009:0041a02": "計我。此中有身見攝者顯彼自性。於五取",
    "T27n1545_009:0041a03": "蘊執有我故。見苦所斷者顯彼對治。見苦",
    "T27n1545_009:0041a04": "諦時永斷彼故。餘如前說。問薩迦耶見有",
    "T27n1545_009:0041a05": "二行相。謂我行相。我所行相。即是我見我所",
    "T27n1545_009:0041a06": "見攝。何故此中唯說我見非我所見。答是",
    "T27n1545_009:0041a07": "作論者意欲爾故乃至廣說。有作是說。亦應",
    "T27n1545_009:0041a08": "說彼而不說者。應知此中是有餘說。復有",
    "T27n1545_009:0041a09": "說者。此中已說我見故應知亦說我所見。",
    "T27n1545_009:0041a10": "所以者何。以有我故得有我所。以有我見",
    "T27n1545_009:0041a11": "故得有我所見。以有己見故得有己所",
    "T27n1545_009:0041a12": "見。以有五我見故。得有十五我所見。以",
    "T27n1545_009:0041a13": "有我愛故得有我所愛。以有我愚故得",
    "T27n1545_009:0041a14": "有我所愚。有餘師說。我見是根本是顛倒",
    "T27n1545_009:0041a15": "性故。此中偏說。我所見非根本。非顛倒性",
    "T27n1545_009:0041a16": "故此中不說。問善說法者。亦說諸法常有實",
    "T27n1545_009:0041a17": "體性相。我事而非惡見。何故外道說有實",
    "T27n1545_009:0041a18": "我便是惡見。答我有二種。一者法我。二者",
    "T27n1545_009:0041a19": "補特伽羅我。善說法者。唯說實有法我。法",
    "T27n1545_009:0041a20": "性實有。如實見故不名惡見。外道亦說。實",
    "T27n1545_009:0041a21": "有補特伽羅我。補特伽羅非實有性。虛妄見",
    "T27n1545_009:0041a22": "故名為惡見。問何故不說我非我見。答我",
    "T27n1545_009:0041a23": "實非有。若見非我便為正見。此中唯說",
    "T27n1545_009:0041a24": "諸惡見趣。是故不說我非我見。若非因因",
    "T27n1545_009:0041a25": "見。於五見何見攝。何見所斷。答非因謂因",
    "T27n1545_009:0041a26": "戒禁取攝。見苦所斷。問何謂非因。答自在天",
    "T27n1545_009:0041a27": "等不平等因。問何緣外道非因謂因。答親近",
    "T27n1545_009:0041a28": "惡友。聞說自在自性士夫時方空等生諸法",
    "T27n1545_009:0041a29": "故。如農夫等秋多收實。便作是言。私多未",
    "T27n1545_009:0041b01": "度天等所與。若生男女。復作是言。是難陀",
    "T27n1545_009:0041b02": "等天神所與。信自在者。若生男女。便作是",
    "T27n1545_009:0041b03": "言。毘瑟拏天。矩陛羅等天神所與。如是等類",
    "T27n1545_009:0041b04": "非因計因。然有情數各別業生。非有情數共",
    "T27n1545_009:0041b05": "業所生。非自在等邪因所生。此中非因謂",
    "T27n1545_009:0041b06": "因。戒禁取攝者。顯彼自性。執非親正因為",
    "T27n1545_009:0041b07": "親正因故。然戒禁取略有二種。一非因計",
    "T27n1545_009:0041b08": "因。二非道計道。此中但說非因計因。見苦",
    "T27n1545_009:0041b09": "所斷者顯彼對治。見苦諦時永斷彼故。餘",
    "T27n1545_009:0041b10": "如前說。問何故此見非見集斷。答果處轉",
    "T27n1545_009:0041b11": "故。問非因謂因者。亦謗諸法因。何故此見",
    "T27n1545_009:0041b12": "非邪見攝。答無行相轉名為邪見。此有行",
    "T27n1545_009:0041b13": "相轉故不名邪見。復有說者。壞實事轉名",
    "T27n1545_009:0041b14": "為邪見。此乃增益轉故不名邪見。尊者世",
    "T27n1545_009:0041b15": "友作如是言。若撥無因名為邪見。此非",
    "T27n1545_009:0041b16": "因計因故不名邪見。於非正因謂正因",
    "T27n1545_009:0041b17": "故。",
    "T27n1545_009:0041b18": "若因非因見。於五見何見攝。何見所斷。答",
    "T27n1545_009:0041b19": "邪見攝。見集所斷。問何謂為因。答業煩惱",
    "T27n1545_009:0041b20": "等。問何緣外道執內外事無因而生。答不",
    "T27n1545_009:0041b21": "了內外緣起法故。彼作是念。誰掘河海。誰",
    "T27n1545_009:0041b22": "積山原。誰纖棘刺。誰畫禽獸。准此一切皆",
    "T27n1545_009:0041b23": "無因生。故彼頌言。",
    "T27n1545_009:0041b24": "　誰掘河海積山原　　誰纖棘刺畫禽獸",
    "T27n1545_009:0041b25": "　世無自在能作者　　故知一切皆無因",
    "T27n1545_009:0041b26": "此中邪見攝者。顯彼自性。誹謗諸法所從",
    "T27n1545_009:0041b27": "因故。見集所斷者。顯彼對治。見集諦時永",
    "T27n1545_009:0041b28": "斷彼故餘如前說。問何故此中謗因邪見見",
    "T27n1545_009:0041b29": "集所斷。見蘊中說謗因邪見見集道斷。答是",
    "T27n1545_009:0041c01": "作論者意欲爾故乃至廣說。復次此非了義",
    "T27n1545_009:0041c02": "說。彼是了義說。此有餘意趣。彼無餘意趣。",
    "T27n1545_009:0041c03": "此說有餘緣彼說無餘緣。此說依世俗。彼",
    "T27n1545_009:0041c04": "說依勝義。復次此說少分因。彼說一切因。",
    "T27n1545_009:0041c05": "此唯說苦因。彼說苦及非苦因。此唯說",
    "T27n1545_009:0041c06": "顛倒因。彼說顛倒及非顛倒因。此唯說生",
    "T27n1545_009:0041c07": "果因。彼說生果不生果因。復次謗集邪見撥",
    "T27n1545_009:0041c08": "無因體亦撥因義。謗道邪見唯撥因體不",
    "T27n1545_009:0041c09": "撥因義。言涅槃無因是正非邪故。此中",
    "T27n1545_009:0041c10": "唯說謗因邪見故。見集所斷非見道所斷。",
    "T27n1545_009:0041c11": "若有無見於五見何見攝。何見所斷。答邪見",
    "T27n1545_009:0041c12": "攝。此有四種。若謂無苦見苦所斷。若謂無集",
    "T27n1545_009:0041c13": "見集所斷。若謂無滅見滅所斷。若謂無道見",
    "T27n1545_009:0041c14": "道所斷。問何謂為有。答四聖諦。問何緣外道",
    "T27n1545_009:0041c15": "撥無四諦。答彼執有我故便撥無四諦。彼",
    "T27n1545_009:0041c16": "作是言色等五蘊是我非苦。便撥苦諦。我",
    "T27n1545_009:0041c17": "無有因便撥集諦。我常不滅便撥滅諦。我",
    "T27n1545_009:0041c18": "無對治便撥道諦。如善說法者。知色等五",
    "T27n1545_009:0041c19": "蘊是苦非我便信苦諦。此苦有因便信集",
    "T27n1545_009:0041c20": "諦。此苦可滅便信滅諦。苦有對治便信道",
    "T27n1545_009:0041c21": "諦。此中邪見攝者。顯彼自性。撥無實有四",
    "T27n1545_009:0041c22": "聖諦故。此有四種。廣說乃至。若謂無道。見",
    "T27n1545_009:0041c23": "道所斷者。顯彼對治。見四諦時永斷彼故。",
    "T27n1545_009:0041c24": "餘如前說應知此中謗苦諦者。有二種謗。",
    "T27n1545_009:0041c25": "一謗物體。二謗果義。謗集諦者。有二種",
    "T27n1545_009:0041c26": "謗。一謗物體。二謗因義。謗滅諦者。唯",
    "T27n1545_009:0041c27": "謗物體不謗果義。有作是說。亦謗果義。",
    "T27n1545_009:0041c28": "謗道諦者。唯謗物體不謗因義。有作",
    "T27n1545_009:0041c29": "是說。亦謗因義。有作是說。亦謗因果。有",
    "T27n1545_009:0042a01": "作是說。謗道諦者。唯謗作用。問何故邪",
    "T27n1545_009:0042a02": "見不緣虛空及非擇滅。答若法是蘊是蘊因。",
    "T27n1545_009:0042a03": "是蘊滅是蘊對治。邪見則緣虛空非擇滅。非",
    "T27n1545_009:0042a04": "蘊非蘊因。非蘊滅非蘊對治故彼不緣。",
    "T27n1545_009:0042a05": "復次若法是苦是苦因。是苦滅是苦對治。邪",
    "T27n1545_009:0042a06": "見則緣。虛空非擇滅。非苦非苦因。非",
    "T27n1545_009:0042a07": "苦滅非苦對治故彼不緣。如苦苦因等。應",
    "T27n1545_009:0042a08": "知病癰箭惱重擔及彼因等亦爾。復次若法",
    "T27n1545_009:0042a09": "是雜染清淨事。邪見則緣。虛空非擇滅非",
    "T27n1545_009:0042a10": "雜染清淨事故彼不緣。復次若法是無漏正",
    "T27n1545_009:0042a11": "見所緣。邪見則緣。虛空非擇滅非無漏正見",
    "T27n1545_009:0042a12": "所緣故彼不緣。如無漏正見對治邪見。應",
    "T27n1545_009:0042a13": "知無漏智明決定信等對非智等亦爾。復次",
    "T27n1545_009:0042a14": "若法如此岸彼岸中流船筏。邪見則緣。虛空",
    "T27n1545_009:0042a15": "非擇滅非如此岸彼岸中流船筏故彼不",
    "T27n1545_009:0042a16": "緣。復次若法有因果義。邪見則緣。虛空非",
    "T27n1545_009:0042a17": "擇滅無因果義故彼不緣。復次若法是欣厭",
    "T27n1545_009:0042a18": "事。邪見則緣。虛空非擇滅非欣厭事故彼不",
    "T27n1545_009:0042a19": "緣。復次若法能為損益。邪見則緣。虛空非",
    "T27n1545_009:0042a20": "擇滅不能損益故彼不緣。問撥無虛空非",
    "T27n1545_009:0042a21": "擇滅者為緣何法。答即緣虛空非擇滅名。",
    "T27n1545_009:0042a22": "所以者何。撥無彼者無深重心。如謗雜染",
    "T27n1545_009:0042a23": "清淨事故。問此是何智。答此是欲界修所斷",
    "T27n1545_009:0042a24": "中。無覆無記邪行相智。然諸有者。有說二",
    "T27n1545_009:0042a25": "種。一實物有。謂蘊界等。二施設有。謂男女",
    "T27n1545_009:0042a26": "等。有說三種。一相待有。謂如是事。待此故",
    "T27n1545_009:0042a27": "有。待彼故無。二和合有。謂如是事。在此處",
    "T27n1545_009:0042a28": "有在彼處無。三時分有。謂如是事。此時分",
    "T27n1545_009:0042a29": "有彼時分無。有說五種。一名有。謂龜毛兔角",
    "T27n1545_009:0042b01": "空花鬘等。二實有。謂一切法各住自性。三假",
    "T27n1545_009:0042b02": "有。謂瓶衣車乘軍林舍等。四和合有。謂於諸",
    "T27n1545_009:0042b03": "蘊和合施設補特伽羅五相待有。謂此彼岸",
    "T27n1545_009:0042b04": "長短事等。",
    "T27n1545_009:0042b05": "若無有見於五見何見攝。何見所斷。答此非",
    "T27n1545_009:0042b06": "見是邪智。問此若非見云何乃言若無有見。",
    "T27n1545_009:0042b07": "有作是說。此中應言若無有見於五見何",
    "T27n1545_009:0042b08": "見攝。何見所斷。答有身見攝。見苦所斷。復",
    "T27n1545_009:0042b09": "有說者。此中應言若無有慧。於五見何見",
    "T27n1545_009:0042b10": "攝。何見所斷。答此非見是邪智。或有說者",
    "T27n1545_009:0042b11": "此中應言。若無有見此非見。五見中不說",
    "T27n1545_009:0042b12": "故。如是說者。應如文說。所以者何。為問",
    "T27n1545_009:0042b13": "答故。為成問答。雖無此理。而作是說。如",
    "T27n1545_009:0042b14": "十門品作是問言。三無漏根諸無為法。是",
    "T27n1545_009:0042b15": "幾隨眠之所隨增。答言。無有隨眠隨增。此",
    "T27n1545_009:0042b16": "亦如是。問此邪智是何。答此是欲界修所斷",
    "T27n1545_009:0042b17": "中。無覆無記邪行相智。如於杌起人想。及",
    "T27n1545_009:0042b18": "於人起杌想。於非道起道想。於道起非",
    "T27n1545_009:0042b19": "道想。如是等有餘師說。如是邪智。亦有染",
    "T27n1545_009:0042b20": "污能起慢類。梵王住此作如是言。我是大",
    "T27n1545_009:0042b21": "梵諸梵中尊。我能造化能生世間。為世間",
    "T27n1545_009:0042b22": "父。此說非理。所以者何。見所斷心不能發",
    "T27n1545_009:0042b23": "起身語業故。由此前說於理為善。謂是欲",
    "T27n1545_009:0042b24": "界修所斷中無覆無記邪行相智。問若爾智",
    "T27n1545_009:0042b25": "蘊所說。當云何通。如說。云何邪智。謂染污",
    "T27n1545_009:0042b26": "慧。答邪智有二種。一染污。二不染污。染污",
    "T27n1545_009:0042b27": "者無明相應。不染污者無明不相應。如於",
    "T27n1545_009:0042b28": "杌起人想等。染污者聲聞獨覺俱能斷盡亦",
    "T27n1545_009:0042b29": "不現行。不染污者。聲聞獨覺雖能斷盡而",
    "T27n1545_009:0042c01": "猶現行。唯有如來畢竟不起。煩惱習氣",
    "T27n1545_009:0042c02": "俱永斷故。由此獨稱正等覺者。染污邪智。",
    "T27n1545_009:0042c03": "由勝義故名為邪智。不染污者。由世俗故",
    "T27n1545_009:0042c04": "得邪智名。非由勝義。煩惱邪法不相應故。",
    "T27n1545_009:0042c05": "後智蘊中所說邪智是勝義者。今說世俗故",
    "T27n1545_009:0042c06": "不相違。",
    "T27n1545_009:0042c07": "發智大毘婆沙論雜蘊第一中智納息",
    "T27n1545_009:0042c08": "第二之一",
    "T27n1545_009:0042c09": "頗有一智知一切法耶。如是等章及解章",
    "T27n1545_009:0042c10": "義。既領會已。次應廣釋。問何故作此論。答",
    "T27n1545_009:0042c11": "為止他宗顯己義故。謂或有執。心心所法",
    "T27n1545_009:0042c12": "能了自性。如大眾部彼作是說。智等能了",
    "T27n1545_009:0042c13": "為自性故。能了自他。如燈能照為自性",
    "T27n1545_009:0042c14": "故。能照自他。或復有執。心心所法能了相",
    "T27n1545_009:0042c15": "應。如法密部彼作是說。慧等能了相應受",
    "T27n1545_009:0042c16": "等。或復有執。心心所法。能了俱有。如化",
    "T27n1545_009:0042c17": "地部彼作是說。慧有二種。俱時而生。一相",
    "T27n1545_009:0042c18": "應。二不相應。相應慧知不相應者。不相應",
    "T27n1545_009:0042c19": "慧知相應者。或復有執。補特伽羅能了諸",
    "T27n1545_009:0042c20": "法。如犢子部彼作是說。補特伽羅能知非",
    "T27n1545_009:0042c21": "智。為止如是他宗異執顯自所說。諸心心",
    "T27n1545_009:0042c22": "所。不了自性。相應俱有。補特伽羅性不可得。",
    "T27n1545_009:0042c23": "故作斯論。復次勿為止他及顯己義。然諸",
    "T27n1545_009:0042c24": "法相。理應分別。饒益有情故造斯論。頗有",
    "T27n1545_009:0042c25": "一智知一切法耶。答無。若此智生一切法",
    "T27n1545_009:0042c26": "非我。此智何所不知。答不知自性及此相",
    "T27n1545_009:0042c27": "應俱有諸法。此中不知自性者。即止大",
    "T27n1545_009:0042c28": "眾部執。不知相應諸法者。即止法密部",
    "T27n1545_009:0042c29": "執。不知俱有諸法者。即止化地部執。",
    "T27n1545_009:0043a01": "言智能知。即止犢子部執。又於此中有問",
    "T27n1545_009:0043a02": "有答。有難有通。頗有一智知一切法。耶者",
    "T27n1545_009:0043a03": "是問。答無者是答。若此智生一切法非我。此",
    "T27n1545_009:0043a04": "智何所不知者是難。答不知自性及此相應",
    "T27n1545_009:0043a05": "俱有諸法者是通。問此中誰問誰答。誰難誰",
    "T27n1545_009:0043a06": "通。答分別論者問。應理論者答。分別論者難。",
    "T27n1545_009:0043a07": "應理論者通。有說。弟子問師答。弟子難師",
    "T27n1545_009:0043a08": "通。有說。此中無別現問難者。但本論師。為",
    "T27n1545_009:0043a09": "辯法相假設賓主。此中一智者。謂一剎那",
    "T27n1545_009:0043a10": "智。由此不知自性。相應俱有諸法。若作是",
    "T27n1545_009:0043a11": "問。於十智中。頗有一智知一切法耶。應",
    "T27n1545_009:0043a12": "答言有。謂世俗智。如是問於九八七六五",
    "T27n1545_009:0043a13": "四三二智中。頗有一智知一切法耶。答有。",
    "T27n1545_009:0043a14": "謂世俗智。若即於此世俗智中。作如是問。",
    "T27n1545_009:0043a15": "頗二剎那頃知一切法耶。答有。謂此智初剎",
    "T27n1545_009:0043a16": "那頃。除其自性相應俱有。餘悉能知。第二剎",
    "T27n1545_009:0043a17": "那。亦知前自性相應俱有法。故答言有。今",
    "T27n1545_009:0043a18": "此唯問一剎那智。故答言無。問何緣自性",
    "T27n1545_009:0043a19": "不知自性。答勿有因果。能作所作。能成所",
    "T27n1545_009:0043a20": "成。能引所引。能生所生。能屬所屬。能轉所",
    "T27n1545_009:0043a21": "轉。能相所相。能覺所覺。無差別過。是故自性",
    "T27n1545_009:0043a22": "不知自性。有說。自性於自性。無益無損。無",
    "T27n1545_009:0043a23": "養無害。無成無壞。無增無減。無聚無散。無因",
    "T27n1545_009:0043a24": "無等無間。無所緣。無增上。諸法自性。不觀",
    "T27n1545_009:0043a25": "自性。但於他性能作諸緣。是故自性不知",
    "T27n1545_009:0043a26": "自性。有說。世間現見。指端不自觸。刀刃不",
    "T27n1545_009:0043a27": "自割。瞳子不自見。壯士不自負。是故自性",
    "T27n1545_009:0043a28": "不知自性。尊者世友說曰。何故自性不知",
    "T27n1545_009:0043a29": "自性。答非境界故。復次若自性知自性者。",
    "T27n1545_009:0043b01": "世尊不應安立二緣生於六識。謂眼及色",
    "T27n1545_009:0043b02": "為緣生眼識。乃至意及法為緣生意識。復",
    "T27n1545_009:0043b03": "次若自性知自性者。世尊不應安立三和",
    "T27n1545_009:0043b04": "合觸。謂眼及色為緣。生眼識三和合故。觸",
    "T27n1545_009:0043b05": "乃至廣說。復次若自性知自性者。世尊不",
    "T27n1545_009:0043b06": "應安立邪見。謂彼邪見若能自知我是邪",
    "T27n1545_009:0043b07": "見便為正見。如說。邪見若能自觀是邪見",
    "T27n1545_009:0043b08": "者。應名正見非謂邪見。復次若自性知自",
    "T27n1545_009:0043b09": "性者。不應建立惡心遍體皆是不善。以了",
    "T27n1545_009:0043b10": "自體非邪僻故。復次若自性知自性者。不",
    "T27n1545_009:0043b11": "應建立能取所取。能知所知。能覺所覺。境",
    "T27n1545_009:0043b12": "有境。行相所緣。根根義等。復次若自性知",
    "T27n1545_009:0043b13": "自性者。則四念住應無差別。以身念住即",
    "T27n1545_009:0043b14": "法念住。乃至心念住即法念住故。復次若自",
    "T27n1545_009:0043b15": "性知自性者。四聖諦智應無差別。以苦智",
    "T27n1545_009:0043b16": "即道智。乃至滅智即道智故。復次若自性知",
    "T27n1545_009:0043b17": "自性者。則宿住隨念智應不說有。以彼即",
    "T27n1545_009:0043b18": "知現世事故。復次若自性知自性者。則他",
    "T27n1545_009:0043b19": "心智應不說有。以彼亦知自心所故。大德",
    "T27n1545_009:0043b20": "說曰。若自性知自性者。則應不知他性。",
    "T27n1545_009:0043b21": "於自性轉故。若自性知他性者。則應不",
    "T27n1545_009:0043b22": "知自性。於他性轉故。若知自性及他性",
    "T27n1545_009:0043b23": "者。云何而知。如知自性是自性。知他性亦",
    "T27n1545_009:0043b24": "爾耶。如知他性是他性。知自性亦爾耶。若",
    "T27n1545_009:0043b25": "如知自性是自性。知他性亦爾者。則知自",
    "T27n1545_009:0043b26": "性是自性。可是正。知他性是自性應是",
    "T27n1545_009:0043b27": "邪。若如知他性是他性。知自性亦爾者。則",
    "T27n1545_009:0043b28": "知他性是他性。可是正知自性是他性應",
    "T27n1545_009:0043b29": "是邪。若爾應無邪正二智體相差別若一時",
    "T27n1545_009:0043c01": "知自性是自性。知他性是他性者。則應一",
    "T27n1545_009:0043c02": "智有二解用。解用別故體亦應別。體既各",
    "T27n1545_009:0043c03": "別。應非一智。一有情身二智並起不應正",
    "T27n1545_009:0043c04": "理勿有此失。是故自性不知自性。問若爾",
    "T27n1545_009:0043c05": "大眾部所說喻云何通。答不必須通。彼非",
    "T27n1545_009:0043c06": "素怛纜毘奈耶阿毘達磨攝故。又不可以",
    "T27n1545_009:0043c07": "世俗現喻難賢聖法。賢聖法異世俗法異故。",
    "T27n1545_009:0043c08": "若必須通。應說喻過。喻既有過。所喻不",
    "T27n1545_009:0043c09": "成。如燈無根無所緣慮非有情數。智亦",
    "T27n1545_009:0043c10": "應爾。如燈是色極微所成。智亦應爾。既不",
    "T27n1545_009:0043c11": "如是。云何為喻。又彼許燈是照性不。若是",
    "T27n1545_009:0043c12": "照性復何須照。若非照性體應是闇不應",
    "T27n1545_009:0043c13": "名燈。破闇名燈寧非照性。故不應執燈",
    "T27n1545_009:0043c14": "能自照。由此所喻。亦不得成。問何緣不知",
    "T27n1545_009:0043c15": "相應諸法。答同一所緣。俱時轉故。謂一有情",
    "T27n1545_009:0043c16": "心心所法。於一境界俱時而轉。理無展轉",
    "T27n1545_009:0043c17": "互相緣義。譬如多人集在一處。或同觀下。",
    "T27n1545_009:0043c18": "或共觀空。理必不能互相見面。心心所法",
    "T27n1545_009:0043c19": "亦復如是。若智能知相應受者。彼受為能",
    "T27n1545_009:0043c20": "緣自體不。若緣自體。則有前說緣自性過。",
    "T27n1545_009:0043c21": "若不能緣。則心心所應俱時起。不同所緣",
    "T27n1545_009:0043c22": "勿有此失。故不能知相應諸法。問何緣不",
    "T27n1545_009:0043c23": "知俱有諸法。答極相近故。如籌霑取安繕",
    "T27n1545_009:0043c24": "那藥置於眼中。極相近故眼不能見此亦",
    "T27n1545_009:0043c25": "如是。問何等名為俱有諸法。答此隨轉色。",
    "T27n1545_009:0043c26": "及此隨轉不相應行。西方諸師作如是說。",
    "T27n1545_009:0043c27": "與慧俱生諸蘊相續。自身攝者是俱有法。",
    "T27n1545_009:0043c28": "彼說非理。所以者何。若爾眼識應不能取",
    "T27n1545_009:0043c29": "自身諸色。餘識亦爾。彼作是說。五識能取",
    "T27n1545_009:0044a01": "自身中境意識不能。若爾意識應不能取",
    "T27n1545_009:0044a02": "一切境界便為非理。復有餘過。苦法智忍",
    "T27n1545_009:0044a03": "應不現觀自身俱生諸蘊相續。若爾便為",
    "T27n1545_009:0044a04": "於自諦境少分現觀。彼作是言。苦法智忍",
    "T27n1545_009:0044a05": "於自諦境少分現觀。亦無有失。苦法智生",
    "T27n1545_009:0044a06": "盡現觀故。如道法智忍於自諦境。雖少分",
    "T27n1545_009:0044a07": "現觀而無有失。道法智生盡現觀故。彼言",
    "T27n1545_009:0044a08": "非理。所以者何。苦道現觀義各異故。謂欲界",
    "T27n1545_009:0044a09": "繫見道所斷。一一邪見總謗一切法智品道。",
    "T27n1545_009:0044a10": "道法智忍。設唯於一法智品道得現觀者。",
    "T27n1545_009:0044a11": "亦能總斷能謗邪見。況除自性相應俱有。餘",
    "T27n1545_009:0044a12": "並現觀薩迦耶見。於五取蘊。執我我所。或",
    "T27n1545_009:0044a13": "總或別。苦法智忍。若於自諦不盡現觀。",
    "T27n1545_009:0044a14": "應有別緣薩迦耶見。爾時不斷不現觀彼所",
    "T27n1545_009:0044a15": "執境故。薩迦耶見。若不斷盡彼為上首見",
    "T27n1545_009:0044a16": "苦所斷諸餘煩惱。亦應不斷。若爾不應名",
    "T27n1545_009:0044a17": "於自諦得真現觀。若於苦諦不得現觀。",
    "T27n1545_009:0044a18": "於集滅道亦應不得。如是便無究竟解脫。",
    "T27n1545_009:0044a19": "勿有此過故不應說苦法智忍。不觀自",
    "T27n1545_009:0044a20": "身俱生諸法。又若爾者。便與本論前說相",
    "T27n1545_009:0044a21": "違。如說。若緣此法起苦法智忍。即緣此",
    "T27n1545_009:0044a22": "法起世第一法。世第一法既能總緣欲界",
    "T27n1545_009:0044a23": "五蘊。苦法智忍何為不能。是故應知前說",
    "T27n1545_009:0044a24": "為善。問補特伽羅何緣不知。答彼如兔角",
    "T27n1545_009:0044a25": "不可得故。謂一切法無我有情補特伽羅。",
    "T27n1545_009:0044a26": "命者生者能養育者。作者受者。唯空行聚。",
    "T27n1545_009:0044a27": "是故無有補特伽羅。能知諸法。",
    "T27n1545_009:0044a28": "頗有一識了一切法耶。乃至廣說。問何",
    "T27n1545_009:0044a29": "故作此論。答為止他宗顯己義故。謂或",
    "T27n1545_009:0044b01": "有執。識即是智唯長一字所謂毘字。為",
    "T27n1545_009:0044b02": "止彼宗顯識與智其體各別。如契經言。智",
    "T27n1545_009:0044b03": "相應識。或執六識各別所緣。如五識身所緣",
    "T27n1545_009:0044b04": "各別。如是意識但緣法處。為止彼宗顯示",
    "T27n1545_009:0044b05": "意識緣十二處。如契經說。一切皆是意識所",
    "T27n1545_009:0044b06": "緣。或有執智緣一切法識不能爾。為止",
    "T27n1545_009:0044b07": "彼宗顯識與智俱能總別緣一切法。或",
    "T27n1545_009:0044b08": "有執智緣自相共相。識唯緣自相。為止",
    "T27n1545_009:0044b09": "彼宗顯智與識俱緣二相。或有執智緣同",
    "T27n1545_009:0044b10": "分不同分境。識唯緣同分境。為止彼宗",
    "T27n1545_009:0044b11": "顯智與識俱緣二分。或有執智緣三世境",
    "T27n1545_009:0044b12": "及非世境。識唯緣現在境。為止彼宗顯",
    "T27n1545_009:0044b13": "智與識俱緣三世及非世境。或有執智通緣",
    "T27n1545_009:0044b14": "五蘊及非蘊境。識唯緣色。為止彼宗顯",
    "T27n1545_009:0044b15": "智與識俱緣五蘊及非蘊境。或有執智緣",
    "T27n1545_009:0044b16": "自相續及他相續。識唯緣自相續。為止彼",
    "T27n1545_009:0044b17": "宗顯智與識俱緣自他。或有執智緣內外",
    "T27n1545_009:0044b18": "處。識唯緣外處。為止彼宗顯智與識俱",
    "T27n1545_009:0044b19": "緣內外。或有執智緣有漏無漏。識唯緣有",
    "T27n1545_009:0044b20": "漏。為止彼宗顯智與識俱緣二種。或有執",
    "T27n1545_009:0044b21": "智緣有為無為。識唯緣有為。為止彼宗",
    "T27n1545_009:0044b22": "顯智與識俱緣二種。或有執智唯是道支。",
    "T27n1545_009:0044b23": "識唯是有支。如犢子部。以契經說正見是",
    "T27n1545_009:0044b24": "道。支行緣識故。為止彼宗顯智與識俱",
    "T27n1545_009:0044b25": "通二支。但隨強說。或有執智與識不俱。如",
    "T27n1545_009:0044b26": "譬喻者。為止彼宗顯智與識有俱時生。",
    "T27n1545_009:0044b27": "由此因緣故造斯論。",
    "T27n1545_009:0044b28": "問何故此中智後說識。答是作論者意欲爾",
    "T27n1545_009:0044b29": "故乃至廣說。有說。此是經論舊法。謂契",
    "T27n1545_009:0044c01": "經說。尊者摩訶俱瑟恥羅。往詣尊者舍利",
    "T27n1545_009:0044c02": "子所。先問。智者何故名智。後問識者何故",
    "T27n1545_009:0044c03": "名識。舍利子言。能知故名智。能了故名識。",
    "T27n1545_009:0044c04": "品類足論先說所知後說所識。先說智門",
    "T27n1545_009:0044c05": "後說識門。達磨難提亦作是說。若於是處",
    "T27n1545_009:0044c06": "有智識轉。當知必有勝事成辦。故此亦於",
    "T27n1545_009:0044c07": "智後說識。有說。俱是根本法故。謂一切清",
    "T27n1545_009:0044c08": "淨品中智為根本。一切雜染品中識為根本。",
    "T27n1545_009:0044c09": "清淨品勝是故前說。有說。俱是上首法故。",
    "T27n1545_009:0044c10": "如契經說。明為上首無量善法皆得生長。",
    "T27n1545_009:0044c11": "識為上首諸雜染法皆得生長。諸善法勝是",
    "T27n1545_009:0044c12": "故前說。有說。俱是所依趣故。如契經說。應",
    "T27n1545_009:0044c13": "依趣智不依趣識。又說。五根各別所行。各",
    "T27n1545_009:0044c14": "別境界。意根於彼所行境界俱能領受。意根",
    "T27n1545_009:0044c15": "皆為彼所依趣。智依趣勝是故前說。有說。",
    "T27n1545_009:0044c16": "俱是有所緣故。十二處中二有所緣。謂意",
    "T27n1545_009:0044c17": "處法處。此中說智。即總顯有所緣法處。說",
    "T27n1545_009:0044c18": "識即顯意處法處法多。是故前說。有說。此",
    "T27n1545_009:0044c19": "中說心心所法故。謂若說智則總顯諸",
    "T27n1545_009:0044c20": "心所法。若說識則顯心心所法多。是故前",
    "T27n1545_009:0044c21": "說。",
    "T27n1545_009:0044c22": "頗有一識了一切法耶。答無。若此識生一",
    "T27n1545_009:0044c23": "切法非我。此識何所不了。答不了自性及",
    "T27n1545_009:0044c24": "此相應俱有識法。此中破執。問答難通釋本",
    "T27n1545_009:0044c25": "文等准前應說。問此中所說緣一切法。非",
    "T27n1545_009:0044c26": "我行相。由何契經知有如是緣一切法非",
    "T27n1545_009:0044c27": "我行相耶。答如契經說。",
    "T27n1545_009:0044c28": "　若時以慧觀　　一切法非我",
    "T27n1545_009:0044c29": "　爾時能厭苦　　是道得清淨",
    "T27n1545_009:0045a01": "由此契經。知有如是緣一切法非我行相。",
    "T27n1545_009:0045a02": "問此經為說緣一切法非我行相。為說緣",
    "T27n1545_009:0045a03": "苦諦非我行相耶。設爾何失。若說緣一",
    "T27n1545_009:0045a04": "切法非我行相者。云何復言爾時厭苦。若",
    "T27n1545_009:0045a05": "說緣苦諦非我行相者。云何說觀一切法",
    "T27n1545_009:0045a06": "非我。有作是言。此經中說緣一切法非我",
    "T27n1545_009:0045a07": "行相。問云何復言爾時厭苦。答此頌前半。",
    "T27n1545_009:0045a08": "說緣一切法非我行相。後半說緣苦諦非",
    "T27n1545_009:0045a09": "我行相。有說。前半說修觀時。後半說現觀",
    "T27n1545_009:0045a10": "時。有說。前半說聞思修所成慧。後半唯說",
    "T27n1545_009:0045a11": "修所成慧。有說。前半說有漏慧。後半說無",
    "T27n1545_009:0045a12": "漏慧。如有漏無漏。世間出世間。有味無味。",
    "T27n1545_009:0045a13": "耽嗜依出離依。墮界不墮界。順取非順取。應",
    "T27n1545_009:0045a14": "知亦爾。有說。前半說同相作意。後半說別",
    "T27n1545_009:0045a15": "相作意。有餘師說。此經但說緣苦諦非我",
    "T27n1545_009:0045a16": "行相。問云何說觀一切法非我。答一切有",
    "T27n1545_009:0045a17": "二種。謂一切一切。少分一切。此中但說少分",
    "T27n1545_009:0045a18": "一切。餘處亦說少分一切。如世尊說。一切",
    "T27n1545_009:0045a19": "熾然。非無漏法有熾然義。此中亦爾。此中",
    "T27n1545_009:0045a20": "雖不說緣一切法非我行相。而餘經說。如",
    "T27n1545_009:0045a21": "世尊說。一切行無常。一切法無我。涅槃寂",
    "T27n1545_009:0045a22": "靜。評曰。隨有經證。或無經證。然決定有",
    "T27n1545_009:0045a23": "緣一切法非我行相。謂瑜伽師。於修觀位",
    "T27n1545_009:0045a24": "起此行相。故此中說。問亦有空行相。能緣",
    "T27n1545_009:0045a25": "一切法。此中何故不說耶。答是作論者意欲",
    "T27n1545_009:0045a26": "爾故。乃至廣說。有說。應說而不說者。當知",
    "T27n1545_009:0045a27": "此義有餘。有說。非我行相其義決定。是故",
    "T27n1545_009:0045a28": "偏說。謂空行相義不決定。以一切法有義",
    "T27n1545_009:0045a29": "故。空約他性故。有義故。不空約自性故。",
    "T27n1545_009:0045b01": "非我行相無不決定。以約自他俱無我故。",
    "T27n1545_009:0045b02": "由此尊者世友說言。我不定說諸法皆空。",
    "T27n1545_009:0045b03": "定說一切法皆無我。問若非我行相。與空行",
    "T27n1545_009:0045b04": "相。俱能緣一切法者。此二行相有何差別。",
    "T27n1545_009:0045b05": "答非我行相對治我見。空行相對治我所見。",
    "T27n1545_009:0045b06": "如對治我見我所見。對治己見己所見。五",
    "T27n1545_009:0045b07": "我見十五我所見。我行相我所行相。我執我",
    "T27n1545_009:0045b08": "所執。我愛我所愛。我愚我所愚。應知亦爾。",
    "T27n1545_009:0045b09": "有說。觀蘊非我。是非我行相。觀蘊中無我。",
    "T27n1545_009:0045b10": "是空行相。如觀蘊非我蘊中無我。觀界界",
    "T27n1545_009:0045b11": "中。觀處處中。應知亦爾。有說。於非有觀",
    "T27n1545_009:0045b12": "非有。是非我行相。於有觀非有。是空行相。",
    "T27n1545_009:0045b13": "有說。於無觀無。是非我行相。於有觀無。",
    "T27n1545_009:0045b14": "是空行相。有說。觀自性空。是非我行相。觀",
    "T27n1545_009:0045b15": "所行空。是空行相。有說。觀體不自在。是非",
    "T27n1545_009:0045b16": "我行相。觀內無士夫。是空行相。是謂二種",
    "T27n1545_009:0045b17": "行相差別。問何故有漏非我行相。緣一切",
    "T27n1545_009:0045b18": "法。無漏非我行相。唯緣苦諦耶。答有漏",
    "T27n1545_009:0045b19": "非我行相。非煩惱對治故。能緣一切法。無",
    "T27n1545_009:0045b20": "漏非我行相。是煩惱對治故。不緣一切法。",
    "T27n1545_009:0045b21": "非一切法順煩惱性故。有說。有漏非我行",
    "T27n1545_009:0045b22": "相。非顛倒對治故。能緣一切法。無漏非我行",
    "T27n1545_009:0045b23": "相。是顛倒對治故。不緣一切法。非一切",
    "T27n1545_009:0045b24": "法順顛倒性故。有說。有漏非我行相。無分",
    "T27n1545_009:0045b25": "齊緣故。若緣一切法。無漏非我行相。有分齊",
    "T27n1545_009:0045b26": "緣故。不緣一切法。緣我見境為非我故。",
    "T27n1545_009:0045b27": "有說。有漏非我行相。修觀時勝故。能緣一",
    "T27n1545_009:0045b28": "切法。以修觀時觀一切法為非我故。無漏",
    "T27n1545_009:0045b29": "非我行相。現觀時勝故不緣一切法。以",
    "T27n1545_009:0045c01": "現觀時但緣苦諦為非我故。現觀位中別",
    "T27n1545_009:0045c02": "觀諦故。由此因緣。有漏非我行相。能緣一",
    "T27n1545_009:0045c03": "切法。無漏非我行相。但緣苦諦。問有漏非我",
    "T27n1545_009:0045c04": "行相。亦不能緣一切法。以不能緣自性",
    "T27n1545_009:0045c05": "相應俱有法故。云何乃言緣一切法。答依",
    "T27n1545_009:0045c06": "多分說故無有過。謂所緣者猶如大地。四",
    "T27n1545_009:0045c07": "大海水。蘇迷盧山。太虛空量所。不緣者。猶",
    "T27n1545_009:0045c08": "如芥子大海一渧。妙高一塵。虛空蚊處。故",
    "T27n1545_009:0045c09": "無有失。有說。以此有漏非我行相。二剎",
    "T27n1545_009:0045c10": "那頃緣一切法。故作是說。非如無漏非",
    "T27n1545_009:0045c11": "我行相。雖多剎那。亦不能緣一切法盡。",
    "T27n1545_009:0045c12": "有說。有漏非我行相。一剎那頃。亦緣一切",
    "T27n1545_009:0045c13": "所應。緣法自性。相應俱有諸法。非所緣故。",
    "T27n1545_009:0045c14": "不應為責。由此因緣。如是有漏非我行相。",
    "T27n1545_009:0045c15": "雖言一切法皆非我。而非顛倒。",
    "T27n1545_009:0045c16": "說一切有部發智大毘婆沙論第九卷"
}