{
    "T51n2076_014:0308c09": "景德傳燈錄第十四",
    "T51n2076_014:0308c11": "吉州青原山行思禪師法嗣",
    "T51n2076_014:0308c12": "第一世一人",
    "T51n2076_014:0308c13": "南嶽石頭希遷大師(一人見錄)",
    "T51n2076_014:0308c14": "第二世二十一人",
    "T51n2076_014:0308c15": "南嶽石頭希遷大師法嗣二十一人",
    "T51n2076_014:0308c16": "荊州天皇寺道悟禪師",
    "T51n2076_014:0308c17": "京兆尸利禪師",
    "T51n2076_014:0308c18": "鄧州丹霞山天然禪師",
    "T51n2076_014:0308c19": "潭州招提寺慧朗禪師",
    "T51n2076_014:0308c20": "長沙興國寺振朗禪師",
    "T51n2076_014:0308c21": "澧州藥山惟儼禪師",
    "T51n2076_014:0308c22": "潭州大川和尚汾州石樓和尚",
    "T51n2076_014:0308c23": "鳳翔法門寺佛陀和尚",
    "T51n2076_014:0308c24": "潭州華林和尚",
    "T51n2076_014:0308c25": "潮州大顛和尚潭州長髭曠禪師",
    "T51n2076_014:0308c26": "水空和尚(已上一十三人見錄)",
    "T51n2076_014:0308c27": "寶通禪師海陵大辯禪師",
    "T51n2076_014:0308c28": "渚涇和尚衡州道詵禪師",
    "T51n2076_014:0308c29": "漢州常清禪師福州碎石和尚",
    "T51n2076_014:0309a01": "商州商嶺和尚",
    "T51n2076_014:0309a02": "常州義興和尚(已上八人無機緣語句不錄)",
    "T51n2076_014:0309a03": "第三世二十三人",
    "T51n2076_014:0309a04": "荊州天皇道悟禪師法嗣一人",
    "T51n2076_014:0309a05": "澧州龍潭崇信禪師(一人見錄)",
    "T51n2076_014:0309a06": "鄧州丹霞山天然禪師法嗣七人",
    "T51n2076_014:0309a07": "京兆翠微無學禪師丹霞山義安禪師",
    "T51n2076_014:0309a08": "吉州性空禪師本童和尚",
    "T51n2076_014:0309a09": "米倉和尚(已上五人見錄)",
    "T51n2076_014:0309a10": "揚州六合大隱禪師",
    "T51n2076_014:0309a11": "丹霞山慧勤禪師(已上二人無機緣語句不錄)",
    "T51n2076_014:0309a12": "藥山惟儼和尚法嗣十人",
    "T51n2076_014:0309a13": "潭州道吾山圓智禪師",
    "T51n2076_014:0309a14": "潭州雲巖曇晟禪師",
    "T51n2076_014:0309a15": "華亭船子德誠禪師宣州椑樹慧省禪師",
    "T51n2076_014:0309a16": "藥山高沙彌",
    "T51n2076_014:0309a17": "鄂州百顏明哲禪師(已上六人見錄)",
    "T51n2076_014:0309a18": "郢州涇源山光虙禪師",
    "T51n2076_014:0309a19": "藥山蘷禪師宣州落霞和尚",
    "T51n2076_014:0309a20": "朗州刺史李翱(已上四人無機緣語句不錄)",
    "T51n2076_014:0309a21": "潭州長髭曠禪師法嗣一人",
    "T51n2076_014:0309a22": "潭州石室善道和尚(一人見錄)",
    "T51n2076_014:0309a23": "潮州大顛和尚法嗣二人",
    "T51n2076_014:0309a24": "漳州三平山義忠禪師(一人見錄)",
    "T51n2076_014:0309a25": "吉州薯山和尚(一人無機緣語句不錄)",
    "T51n2076_014:0309a26": "潭州大川和尚法嗣二人",
    "T51n2076_014:0309a27": "僊天和尚",
    "T51n2076_014:0309a28": "福州普光和尚(已上二人見錄)",
    "T51n2076_014:0309a29": "行思禪師第一世",
    "T51n2076_014:0309b01": "石頭希遷大師端州高要人也。姓陳氏。母初",
    "T51n2076_014:0309b02": "懷妊不喜葷茹。師雖在孩提不煩保母。既冠",
    "T51n2076_014:0309b03": "然諾自許。鄉洞獠民畏鬼神多淫祀。殺牛釃",
    "T51n2076_014:0309b04": "酒習以為常。師輒往。毀叢祠奪牛而歸。歲盈",
    "T51n2076_014:0309b05": "數十。鄉老不能禁。後直造曹谿。六祖大師度",
    "T51n2076_014:0309b06": "為弟子。未具戒屬祖師圓寂。稟遺命謁于廬",
    "T51n2076_014:0309b07": "陵青原山思禪師。乃攝衣從之(緣會語句如思禪師章敘之)一",
    "T51n2076_014:0309b08": "日思問師曰。有人道嶺南有消息。師曰。有人",
    "T51n2076_014:0309b09": "不云云。曰若恁麼大藏小藏從何而來。師曰。",
    "T51n2076_014:0309b10": "盡從遮裏去。終不少他事。思甚然之。師於唐",
    "T51n2076_014:0309b11": "天寶初。薦之衡山南寺。寺之東有石狀如臺。",
    "T51n2076_014:0309b12": "乃結庵其上。時號石頭和尚。師一日上堂曰。",
    "T51n2076_014:0309b13": "吾之法門先佛傳授。不論禪定精進。達佛",
    "T51n2076_014:0309b14": "之知見即心即佛。心佛眾生菩提煩惱名異",
    "T51n2076_014:0309b15": "體一。汝等當知。自己心靈體。離斷常性非垢",
    "T51n2076_014:0309b16": "淨。湛然圓滿凡聖齊同。應用無方離心意識。",
    "T51n2076_014:0309b17": "三界六道唯自心現。水月鏡像豈有生滅。汝",
    "T51n2076_014:0309b18": "能知之無所不備。時門人道悟問。曹谿意旨",
    "T51n2076_014:0309b19": "誰人得。師曰。會佛法人得。曰師還得否。師",
    "T51n2076_014:0309b20": "曰。我不會佛法。僧問。如何是解脫。師曰。誰",
    "T51n2076_014:0309b21": "縛汝。又問。如何是淨土。師曰。誰垢汝。問如",
    "T51n2076_014:0309b22": "何是涅槃。師曰。誰將生死與汝。師問新到僧。",
    "T51n2076_014:0309b23": "從什麼處來。僧曰。江西來。師曰。見馬大師",
    "T51n2076_014:0309b24": "否。僧曰見。師乃指一橛柴曰。馬師何似遮箇。",
    "T51n2076_014:0309b25": "僧無對却迴舉似馬大師。馬曰。汝見橛柴大",
    "T51n2076_014:0309b26": "小。僧曰。勿量大。馬曰。汝甚有力。僧曰。何也。",
    "T51n2076_014:0309b27": "馬曰。汝從南嶽負一橛柴來。豈不是有力。問",
    "T51n2076_014:0309b28": "如何是西來意。師曰。問取露柱。曰學人不會。",
    "T51n2076_014:0309b29": "師曰。我更不會。大顛問師。古人云。道有道無",
    "T51n2076_014:0309c01": "是二謗。請師除。師曰。一物亦無除箇什麼師",
    "T51n2076_014:0309c02": "却問。併却咽喉脣吻道將來。顛曰。無遮箇。師",
    "T51n2076_014:0309c03": "曰。若恁麼即汝得入門。道悟問。如何是佛法",
    "T51n2076_014:0309c04": "大意。師曰。不得不知。悟曰。向上更有轉處也",
    "T51n2076_014:0309c05": "無。師曰。長空不礙白雲飛。問如何是禪。師",
    "T51n2076_014:0309c06": "曰。碌塼。又問。如何是道。師曰。木頭。自餘門",
    "T51n2076_014:0309c07": "屬領旨所有。問答各於本章出焉。師著參同",
    "T51n2076_014:0309c08": "契一篇。辭旨幽濬頗有注解大行於世。南嶽",
    "T51n2076_014:0309c09": "鬼神多顯迹聽法。師皆與授戒。廣德二年門",
    "T51n2076_014:0309c10": "人請下于梁端。廣闡玄化。江西主大寂。湖南",
    "T51n2076_014:0309c11": "主石頭。往來憧憧並湊二大士之門矣。貞元",
    "T51n2076_014:0309c12": "六年庚午十二月二十五日順世。壽九十一。",
    "T51n2076_014:0309c13": "臘六十三。門人建塔于東嶺。長慶中諡無際",
    "T51n2076_014:0309c14": "大師。塔曰見相。",
    "T51n2076_014:0309c15": "行思禪師第二世",
    "T51n2076_014:0309c16": "前石頭希遷法嗣",
    "T51n2076_014:0309c17": "荊州天皇道悟禪師婺州東陽人也。姓張氏。",
    "T51n2076_014:0309c18": "神儀挺異。幼而生知長而神俊。年十四懇求",
    "T51n2076_014:0309c19": "出家父母不聽。遂誓志損減飲膳。日才一食",
    "T51n2076_014:0309c20": "形體羸悴。父母不得已而許之。依明州大德",
    "T51n2076_014:0309c21": "披削。二十五杭州竹林寺具戒精修梵行。推",
    "T51n2076_014:0309c22": "為勇猛。或風雨昏夜宴坐丘塚。身心安靜離",
    "T51n2076_014:0309c23": "諸怖畏。一日遊餘杭首謁徑山國一禪師。受",
    "T51n2076_014:0309c24": "心法服勤五載。唐大歷中抵鍾陵造馬大師。",
    "T51n2076_014:0309c25": "重印前解法無異說。復住二夏。乃謁石頭遷",
    "T51n2076_014:0309c26": "大師而致問曰。離却定慧以何法示人。石頭",
    "T51n2076_014:0309c27": "曰。我遮裏無奴婢。離箇什麼。曰如何明得石",
    "T51n2076_014:0309c28": "頭曰。汝還撮得空麼。曰恁麼即不從今日去",
    "T51n2076_014:0309c29": "也。石頭曰。未審汝早晚從那邊來。曰道悟不",
    "T51n2076_014:0310a01": "是那邊人。石頭曰。我早知汝來處。曰師何以",
    "T51n2076_014:0310a02": "贓誣於人。石頭曰。汝身見在。曰雖如是畢竟",
    "T51n2076_014:0310a03": "如何示於後人。石頭曰。汝道阿誰是後人。師",
    "T51n2076_014:0310a04": "從此頓悟。於前二哲匠言下。有所得心罄殫",
    "T51n2076_014:0310a05": "其迹後卜于荊州當陽柴紫山(五百羅漢翱翔之地也)學",
    "T51n2076_014:0310a06": "徒依附駕肩接迹。都人士女嚮風而至。時崇",
    "T51n2076_014:0310a07": "業寺上首以狀聞。于連帥迎入郡城之左有",
    "T51n2076_014:0310a08": "天皇寺乃名藍也。因火而廢。主寺僧靈鑒將",
    "T51n2076_014:0310a09": "謀修復。乃曰。苟得悟禪。師為化主必能福我。",
    "T51n2076_014:0310a10": "乃中宵潛往哀請肩輿而至。遂居天皇。時江",
    "T51n2076_014:0310a11": "陵尹右僕射裴公稽首問法致禮勤至。師素",
    "T51n2076_014:0310a12": "不迎送。客無貴賤皆坐而揖之。裴公愈加歸",
    "T51n2076_014:0310a13": "向。由是石頭法道盛于此席。僧問。如何是玄",
    "T51n2076_014:0310a14": "妙之說。師曰。莫道我解佛法。僧曰。爭奈學人",
    "T51n2076_014:0310a15": "疑滯何。師曰。何不問老僧。僧曰。問了也。師",
    "T51n2076_014:0310a16": "曰。去不是汝存泊處。師元和丁亥四月示疾。",
    "T51n2076_014:0310a17": "命弟子先期告終。至晦日大眾問疾。師驀召",
    "T51n2076_014:0310a18": "典座。典座近前。師曰。會麼。對曰。不會。師乃",
    "T51n2076_014:0310a19": "拈枕子拋於地上。即便告寂。壽六十。臘三十",
    "T51n2076_014:0310a20": "五。以其年八月五日塔于郡東(寂音尊者。曰荊州天王寺道悟",
    "T51n2076_014:0310a21": "禪師。如傳燈錄所載。則曰。道悟得法於石頭。所居寺曰天皇。婺州東陽人。姓張氏。年十四出家。依明州大德披",
    "T51n2076_014:0310a22": "剃。年二十五。抗州竹林寺受具。首謁徑山國一禪師服勤五年。大曆中抵鍾陵。謁馬大師經二夏。乃造石頭。元和",
    "T51n2076_014:0310a23": "丁亥四月示疾。壽六十臘三十五。及觀達觀頴禪師所集五家宗派。則曰。道悟嗣馬祖。引唐丘玄素所撰碑文幾千",
    "T51n2076_014:0310a24": "言。其略曰。師號道悟。渚宮人姓崔氏。即子玉後胤也。年十五於長沙寺禮曇翥律師出家。二十三詣嵩山。律德得",
    "T51n2076_014:0310a25": "尸羅。謁石頭扣寂二年無所契悟。乃入長安親忠國師。三十四與侍者應真。南還謁馬大師大悟於言下。祝曰。他日",
    "T51n2076_014:0310a26": "莫離舊處。故復還渚宮。元和十三年戊戌歲四月初示疾。十三日歸寂壽八十二。臘六十三。考其傳正如兩人然。",
    "T51n2076_014:0310a27": "玄素所載曰。有傳法。一人崇信住澧州龍潭。南岳讓禪師碑。唐聞人歸登譔。列法孫數人于後。有道悟名。圭峯答",
    "T51n2076_014:0310a28": "裴相國宗趣狀。列馬祖之嗣六人。首曰江陵道悟。其下注曰。兼稟徑山。今妄以雲門臨濟二宗競者。可發一笑。出",
    "T51n2076_014:0310b01": "林間錄○覺夢堂重校五家宗派序云。景德間吳僧道原。集傳燈錄三十卷。自曹溪下列為兩派。一曰南岳讓。讓出",
    "T51n2076_014:0310b02": "馬大師。一曰青原思。思出石頭遷。自兩派下又分五宗。馬大師出八十四員善知識。內有百丈海。海出黃檗運大",
    "T51n2076_014:0310b03": "溈祐二人。運下出臨濟玄。故號臨濟宗。祐下出仰山寂。故號溈仰宗。八十四人內又有天王悟。悟得龍潭信。信得",
    "T51n2076_014:0310b04": "德山鑒。鑒得雪峯存。存下出雲門偃。號雲門宗。次玄沙備。備出地藏琛。琛出清涼益。號法眼宗次。石頭遷出藥",
    "T51n2076_014:0310b05": "山。儼天皇悟二人。悟下得慧真。真得幽閑。閑得文賁。三世便絕。唯藥山得雲嚴晟。晟得洞山价。价得曹山章。是",
    "T51n2076_014:0310b06": "為曹洞宗。今傳燈却收雲門法眼兩宗。歸石頭下誤矣。緣同時道悟有兩人。一曰江陵城西天王寺道悟者。渚宮人",
    "T51n2076_014:0310b07": "也。崔子玉之後嗣馬祖。元和十三年四月十三日化。正議大夫丘玄素撰塔銘。文幾千言。其略云。馬祖祝曰。他日",
    "T51n2076_014:0310b08": "莫離舊處。故復還渚宮。一曰。江陵城東天皇寺道悟者。[婺女+(厂@女)]州東陽人也。姓張氏嗣石頭。元和二年丁亥化。叶律郎",
    "T51n2076_014:0310b09": "符載撰塔銘。二碑所載生緣出處甚詳。但緣道原採集傳燈之日非非一一親往討尋。不過宛轉託人捃拾。而得其",
    "T51n2076_014:0310b10": "差誤可知也。自景德至今。天下四海以傳燈為據。雖列剎據位立宗者。不能略加究辦。惟丞相無盡居士張公。及呂",
    "T51n2076_014:0310b11": "夏卿二君子。每會議宗門中事。嘗曰。石頭得藥山藥山得曹洞一宗教理行果言說宛轉。且天皇道悟下出箇周金",
    "T51n2076_014:0310b12": "剛。呵風罵雨。雖佛祖不敢嬰其鋒。恐自天皇處或有差誤。寂音尊者亦嘗疑之云。道悟似有兩人。無盡居士後於",
    "T51n2076_014:0310b13": "達觀頴禪師處。得唐符載所撰天皇道悟塔記。又討得丘玄素所作天王道悟塔記。賚以遍示諸方曰。吾嘗疑德山",
    "T51n2076_014:0310b14": "洞山同出石頭下。因甚垂手處作用殺活不同。今以丘符二記證之朗然明白。方信吾擇法驗人之不謬耳。寂音曰。",
    "T51n2076_014:0310b15": "圭峯答裴相國宗趣狀。列馬祖之嗣六人。首曰江陵道悟。其下注曰。兼稟徑山今妄以雲門臨濟二宗競者。可發一",
    "T51n2076_014:0310b16": "笑。略書梗概以傳。明達者庶知五家之正派如是而已)。",
    "T51n2076_014:0310b17": "京兆尸利禪師。初問石頭。如何是學人本分",
    "T51n2076_014:0310b18": "事。石頭曰。汝何從吾覓。曰不從師覓如何即",
    "T51n2076_014:0310b19": "得。石頭曰。汝還曾失却麼。師乃契會厥旨。",
    "T51n2076_014:0310b20": "鄧州丹霞天然禪師不知何許人也。初習儒",
    "T51n2076_014:0310b21": "學將入長安應舉。方宿於逆旅。忽夢白光滿",
    "T51n2076_014:0310b22": "室。占者曰。解空之祥也。偶一禪客問曰。仁者",
    "T51n2076_014:0310b23": "何往。曰選官去。禪客曰。選官何如選佛。曰選",
    "T51n2076_014:0310b24": "佛當往何所。禪客曰。今江西馬大師出世。是",
    "T51n2076_014:0310b25": "選佛之場。仁者可往。遂直造江西。才見馬",
    "T51n2076_014:0310b26": "大師以手托幞頭額。馬顧視良久曰。南嶽石",
    "T51n2076_014:0310b27": "頭是汝師也。遽抵南嶽還以前意投之。石頭",
    "T51n2076_014:0310c01": "曰。著槽厰去。師禮謝入行者房。隨次執爨役",
    "T51n2076_014:0310c02": "凡三年。忽一日石頭告眾曰。來日剗佛殿前",
    "T51n2076_014:0310c03": "草。至來日大眾諸童行各備鍬钁剗草。獨師",
    "T51n2076_014:0310c04": "以盆盛水淨頭。於和尚前胡跪。石頭見而笑",
    "T51n2076_014:0310c05": "之便與剃髮。又為說戒法。師乃掩耳而出。便",
    "T51n2076_014:0310c06": "往江西再謁馬師。未參禮便入僧堂內。騎聖",
    "T51n2076_014:0310c07": "僧頸而坐。時大眾驚愕遽報馬師。馬躬入堂",
    "T51n2076_014:0310c08": "視之曰。我子天然師即下地禮拜曰。謝師賜",
    "T51n2076_014:0310c09": "法號。因名天然。馬師問。從什麼處來。師云。",
    "T51n2076_014:0310c10": "石頭。馬云。石頭路滑還躂倒汝麼。師曰。若躂",
    "T51n2076_014:0310c11": "倒即不來。乃杖錫觀方。居天台華頂峯三年。",
    "T51n2076_014:0310c12": "往餘杭徑山禮國一禪師。唐元和中至洛京龍",
    "T51n2076_014:0310c13": "門香山。與伏牛和尚為莫逆之友。後於慧林",
    "T51n2076_014:0310c14": "寺遇天大寒。師取木佛焚之。人或譏之。師曰。",
    "T51n2076_014:0310c15": "吾燒取舍利。人曰。木頭何有。師曰。若爾者何",
    "T51n2076_014:0310c16": "責我乎。師一日謁忠國師。先問侍者。國師在",
    "T51n2076_014:0310c17": "否。曰在即在不見客。師曰。太深遠生。曰佛眼",
    "T51n2076_014:0310c18": "亦覷不見。師曰。龍生龍子鳳生鳳兒。國師睡",
    "T51n2076_014:0310c19": "起侍者以告。國師乃鞭侍者二十棒遣出。後",
    "T51n2076_014:0310c20": "丹霞聞之乃云。不謬為南陽國師。至明日却",
    "T51n2076_014:0310c21": "往禮拜。見國師便展坐具。國師云。不用不用。",
    "T51n2076_014:0310c22": "師退步。國師云。如是如是。師却進前。國師",
    "T51n2076_014:0310c23": "云。不是不是。師繞國師一匝便出。國師云。去",
    "T51n2076_014:0310c24": "聖時遙人多懈怠。三十年後覓此漢也還難",
    "T51n2076_014:0310c25": "得。師訪龐居士。見女子取菜次。師云。居士在",
    "T51n2076_014:0310c26": "否。女子放下籃子斂手而立。師又云。居士在",
    "T51n2076_014:0310c27": "否。女子便提籃子去。元和三年師於天津橋",
    "T51n2076_014:0310c28": "橫臥。會留守鄭公出呵之不起。吏問其故。師",
    "T51n2076_014:0310c29": "徐曰。無事僧。留守異之。奉束素及衣兩襲日",
    "T51n2076_014:0311a01": "給米麫。洛下翕然歸信。至十五年春告門人",
    "T51n2076_014:0311a02": "言。吾思林泉終老之所。時門人令齊靜方卜",
    "T51n2076_014:0311a03": "南陽丹霞山。結庵以奉事。三年間玄學者至",
    "T51n2076_014:0311a04": "盈三百。眾構成大院。師上堂曰。阿爾渾家切",
    "T51n2076_014:0311a05": "須保護一靈之物。不是爾造作名貌得。更說",
    "T51n2076_014:0311a06": "什麼薦與不薦。吾往日見石頭和尚。亦只教",
    "T51n2076_014:0311a07": "切須自保護。此事不是爾譚話得。阿爾渾家",
    "T51n2076_014:0311a08": "各有一坐具地。更疑什麼。禪可是爾解底物。",
    "T51n2076_014:0311a09": "豈有佛可成。佛之一字永不喜聞。阿爾自看。",
    "T51n2076_014:0311a10": "善巧方便慈悲喜捨。不從外得。不著方寸。善",
    "T51n2076_014:0311a11": "巧是文殊方便是普賢。爾更擬趁逐什麼物。",
    "T51n2076_014:0311a12": "不用經不落空去。今時學者紛紛擾擾。皆是",
    "T51n2076_014:0311a13": "參禪問道。吾此間無道可修。無法可證。一飲",
    "T51n2076_014:0311a14": "一啄各自有分不用疑慮。在在處處有恁麼",
    "T51n2076_014:0311a15": "底。若識得釋迦即者凡夫是。阿爾須自看取。",
    "T51n2076_014:0311a16": "莫一盲引眾盲相將入火坑。夜裏暗雙陸賽",
    "T51n2076_014:0311a17": "彩。若為生無事珍重。有僧到參。於山下見師",
    "T51n2076_014:0311a18": "乃問。丹霞山向什麼處去。師指山曰。青黯黯",
    "T51n2076_014:0311a19": "地。僧曰。莫只遮箇便是麼。師曰。真師子兒",
    "T51n2076_014:0311a20": "一撥便轉。師問僧。什麼處宿。云山下宿。師",
    "T51n2076_014:0311a21": "曰。什麼處喫飯。曰山下喫飯。師曰。將飯與闍",
    "T51n2076_014:0311a22": "梨喫底人。還具眼也無。僧無對(長慶舉問保福。將飯與人喫。感",
    "T51n2076_014:0311a23": "恩有分。為什麼不具眼。保福云。施者受者二俱瞎漢。長慶云。盡其機來又作麼生。保福云。道某甲瞎得麼。玄覺",
    "T51n2076_014:0311a24": "徵云。且道。長慶明丹霞意。為復自用家財)師以長慶四年六月二十三",
    "T51n2076_014:0311a25": "日。告門人曰。備湯沐吾欲行矣。乃戴笠策杖",
    "T51n2076_014:0311a26": "受履。垂一足未及地而化。壽八十六。門人斲",
    "T51n2076_014:0311a27": "石為塔。勅諡智通禪師。塔號妙覺。",
    "T51n2076_014:0311a28": "潭州招提慧朗禪師始興曲江人也。姓歐陽",
    "T51n2076_014:0311a29": "氏。年十三依鄧林寺模禪師披剃。十七遊南",
    "T51n2076_014:0311b01": "嶽。二十於嶽寺受具。往虔州龔公山謁大寂。",
    "T51n2076_014:0311b02": "大寂問曰。汝來何求。師曰。求佛知見。曰佛無",
    "T51n2076_014:0311b03": "知見。知見乃魔界。汝從南嶽來。似未見石頭",
    "T51n2076_014:0311b04": "曹谿心要爾。汝應却歸。師承命迴嶽造于石",
    "T51n2076_014:0311b05": "頭。問如何是佛。石頭曰。汝無佛性。曰蠢動含",
    "T51n2076_014:0311b06": "靈又作麼生。石頭曰。蠢動含靈却有佛性。曰",
    "T51n2076_014:0311b07": "慧朗為什麼却無。石頭曰。為汝不肯承當。師",
    "T51n2076_014:0311b08": "於言下信入。後住梁端招提寺。不出戶三十",
    "T51n2076_014:0311b09": "餘年。凡參學者至。皆曰。去去汝無佛性。其接",
    "T51n2076_014:0311b10": "機大約如此(時謂大朗禪師)。",
    "T51n2076_014:0311b11": "長沙興國寺振朗禪師。初參石頭問。如何是",
    "T51n2076_014:0311b12": "祖師西來意。石頭曰。問取露柱。曰振朗不會。",
    "T51n2076_014:0311b13": "石頭曰。我更不會。師俄然省悟。住後有僧來",
    "T51n2076_014:0311b14": "參。師乃召曰。上坐。僧應諾。師曰。孤負去也。",
    "T51n2076_014:0311b15": "曰師何不鑒。師乃拭目而視之。僧無語(時謂小朗禪師)",
    "T51n2076_014:0311b16": "澧州藥山惟儼禪師。絳州人姓韓氏。年十七",
    "T51n2076_014:0311b17": "依潮陽西山慧照禪師出家。唐大歷八年納",
    "T51n2076_014:0311b18": "戒于衡嶽希操律師。乃曰。大丈夫當離法自",
    "T51n2076_014:0311b19": "淨。豈能屑屑事細行於布巾耶。即謁石頭密",
    "T51n2076_014:0311b20": "領玄旨。一日師坐次。石頭覩之問曰。汝在遮",
    "T51n2076_014:0311b21": "裏作麼。曰一切不為。石頭曰。恁麼即閑坐也。",
    "T51n2076_014:0311b22": "曰若閑坐即為也。石頭曰。汝道不為。且不為",
    "T51n2076_014:0311b23": "箇什麼。曰千聖亦不識。石頭以偈讚曰。",
    "T51n2076_014:0311b24": "　從來共住不知名　　任運相將只麼行",
    "T51n2076_014:0311b25": "　自古上賢猶不識　　造次凡流豈可明",
    "T51n2076_014:0311b26": "石頭有時垂語曰。言語動用勿交涉。師曰。不",
    "T51n2076_014:0311b27": "言語動用亦勿交涉。石頭曰。遮裏針劄不入。",
    "T51n2076_014:0311b28": "師曰。遮裏如石上栽華。石頭然之。師後居澧",
    "T51n2076_014:0311b29": "州藥山。海眾雲會(廣語見別卷)一日師看經次。柏巖",
    "T51n2076_014:0311c01": "曰。和尚休猱人得也。師卷却經曰。日頭早晚。",
    "T51n2076_014:0311c02": "曰正當午。師曰。猶有遮箇文彩在。曰某甲無",
    "T51n2076_014:0311c03": "亦無。師曰。汝大殺聰明。曰某甲只恁麼。和尚",
    "T51n2076_014:0311c04": "尊意如何。師曰。我跛跛挈挈百醜千拙且恁",
    "T51n2076_014:0311c05": "麼過。師與道吾說。茗谿上世為節察來。吾曰",
    "T51n2076_014:0311c06": "和尚上世曾為什麼。師曰。我痿痿羸羸且恁",
    "T51n2076_014:0311c07": "麼過時。吾曰。憑何如此。師曰。我不曾展他書",
    "T51n2076_014:0311c08": "卷(石霜別云。書卷不曾展)院主報。打鍾也請和尚上堂。師",
    "T51n2076_014:0311c09": "曰。汝與我擎鉢盂去。曰和尚無手來多少時。",
    "T51n2076_014:0311c10": "師曰。汝只是枉披袈裟。曰某甲只恁麼和尚",
    "T51n2076_014:0311c11": "如何。師曰。我無遮箇眷屬。師見園頭栽菜次。",
    "T51n2076_014:0311c12": "師曰。栽即不障汝栽。莫教根生。曰既不教根",
    "T51n2076_014:0311c13": "生。大眾喫什麼。師曰。汝還有口麼無對。僧",
    "T51n2076_014:0311c14": "問。如何不被諸境惑。師曰。聽他何礙汝。曰不",
    "T51n2076_014:0311c15": "會。師曰。何境惑汝。僧問。如何是道中至寶。",
    "T51n2076_014:0311c16": "師曰。莫諂曲。曰不諂曲時如何。師曰。傾國不",
    "T51n2076_014:0311c17": "換。有僧再來依附。師問。阿誰。曰常坦。師呵",
    "T51n2076_014:0311c18": "曰。前也是常坦後也是常坦。一日院主請師",
    "T51n2076_014:0311c19": "上堂。大眾才集。師良久。便歸方丈閉門。院",
    "T51n2076_014:0311c20": "主逐後曰。和尚許某甲上堂。為什麼却歸方",
    "T51n2076_014:0311c21": "丈。師曰。院主。經有經師。論有論師。律有律",
    "T51n2076_014:0311c22": "師。又爭怪得老僧。師問雲巖。作什麼。巖曰。",
    "T51n2076_014:0311c23": "擔屎。師曰那箇聻。巖曰在。師曰。汝來去為",
    "T51n2076_014:0311c24": "誰。曰替他東西。師曰。何不教並行。曰和尚莫",
    "T51n2076_014:0311c25": "謗他。師曰。不合恁麼道。曰如何道。師曰。還",
    "T51n2076_014:0311c26": "曾擔麼。師坐次有僧問。兀兀地思量什麼。師",
    "T51n2076_014:0311c27": "曰。思量箇不思量底。曰不思量底如何思量。",
    "T51n2076_014:0311c28": "師曰。非思量。僧問。學人擬歸鄉時如何。師",
    "T51n2076_014:0311c29": "曰。汝父母遍身紅爛臥在荊棘林中汝歸何",
    "T51n2076_014:0312a01": "所。僧曰。恁麼即不歸去也。師曰。汝却須歸",
    "T51n2076_014:0312a02": "去。汝若歸鄉我示汝箇休糧方。僧曰。便請。師",
    "T51n2076_014:0312a03": "曰。二時上堂不得齩破一粒米。僧問。如何是",
    "T51n2076_014:0312a04": "涅槃。師曰。汝未開口時喚作什麼。師見遵布",
    "T51n2076_014:0312a05": "衲洗佛乃問遮箇從汝洗。還洗得那箇麼。遵",
    "T51n2076_014:0312a06": "曰。把將那箇來。師乃休(長慶云。邪法難扶。玄覺云。且道長慶恁麼道。在賓在",
    "T51n2076_014:0312a07": "主。眾中喚作洗佛語。亦云。兼帶語。且道盡善不盡善)僧問曰。學人有疑請師",
    "T51n2076_014:0312a08": "決。師曰。待上堂時來與闍梨決疑。至晚間上",
    "T51n2076_014:0312a09": "堂。大眾集定。師曰。今日請決疑。上坐在什麼",
    "T51n2076_014:0312a10": "處。其僧出眾而立師下禪床把却曰。大眾遮",
    "T51n2076_014:0312a11": "僧有疑。便托開歸方丈(玄覺云。且道與伊決疑否。若決疑什麼處是決疑。若不",
    "T51n2076_014:0312a12": "與決疑。又道待上堂時與汝決疑)師問飯頭。汝在此多少時也。",
    "T51n2076_014:0312a13": "曰三年。師曰。我總不識汝。飯頭罔測發憤而",
    "T51n2076_014:0312a14": "去。僧問。身命急處如何。師曰。莫種雜種。曰",
    "T51n2076_014:0312a15": "將何供養。師曰。無物者。師令供養主鈔化。甘",
    "T51n2076_014:0312a16": "行者問。什麼處來。僧曰。藥山來。甘曰。來怎",
    "T51n2076_014:0312a17": "麼。僧云。教化。甘云。將得藥來麼。曰行者",
    "T51n2076_014:0312a18": "有什麼病。甘便捨銀兩鋌曰。有人即送來。",
    "T51n2076_014:0312a19": "無人即休。師怪僧歸太急。僧曰。問佛法相當",
    "T51n2076_014:0312a20": "得兩鋌銀。師令舉其語。舉已。師令僧速送",
    "T51n2076_014:0312a21": "還行者家。行者見僧迴云。僧來遂添銀施之",
    "T51n2076_014:0312a22": "(同安代云。早知行者恁麼問。終不道藥山來)師問僧。見說汝解算虛實。",
    "T51n2076_014:0312a23": "曰不敢。師曰。汝試算老僧看。僧無對(雲巖後來舉問洞山。",
    "T51n2076_014:0312a24": "汝作麼生。洞山云。請和尚生日)師書佛字問道吾。是什麼字。吾",
    "T51n2076_014:0312a25": "云。佛字。師云。多口阿師。僧問己事未明乞和",
    "T51n2076_014:0312a26": "尚指示。師良久曰。吾今為汝道一句亦不難。",
    "T51n2076_014:0312a27": "只宜汝言於下便見去。猶較些子。若更入思",
    "T51n2076_014:0312a28": "量。却成吾罪過。不如且各合口免相累。及大",
    "T51n2076_014:0312a29": "眾夜參不點燈。師垂語曰。我有一句子。待特",
    "T51n2076_014:0312b01": "牛生兒即向汝道。時有僧曰。特牛生兒也何",
    "T51n2076_014:0312b02": "以不道。師曰把燈來。其僧抽退入眾(雲巖後舉似洞",
    "T51n2076_014:0312b03": "山。洞山云。遮僧却會。只是不肯禮拜)僧問。祖師未到此土此土",
    "T51n2076_014:0312b04": "還有祖師意否。師曰有。僧曰。既有祖師意。",
    "T51n2076_014:0312b05": "又來作什麼。師曰。只為有所以來。師看經。有",
    "T51n2076_014:0312b06": "僧問。和尚尋常不許人看經。為什麼却自看。",
    "T51n2076_014:0312b07": "師曰。我只圖遮眼。曰某甲學和尚還得也無。",
    "T51n2076_014:0312b08": "師曰。若是汝牛皮也須看透(長慶云。眼有何過。玄覺云。且道長慶",
    "T51n2076_014:0312b09": "會藥山意不會藥山意)朗州刺史李翱嚮師玄化屢請不起。",
    "T51n2076_014:0312b10": "乃躬入山謁之。師執經卷不顧。侍者白曰。太",
    "T51n2076_014:0312b11": "守在此。翱性褊急乃言曰見面不如聞名。師",
    "T51n2076_014:0312b12": "呼太守。翱應諾。師曰。何得貴耳賤目。翱拱手",
    "T51n2076_014:0312b13": "謝之。問曰。如何是道。師以手指上下曰。會",
    "T51n2076_014:0312b14": "麼。翱曰。不會。師曰。雲在天水在缾。翱乃欣",
    "T51n2076_014:0312b15": "愜作禮而述一偈曰。",
    "T51n2076_014:0312b16": "　練得身形似鶴形　　千株松下兩函經",
    "T51n2076_014:0312b17": "　我來問道無餘說　　雲在青天水在缾",
    "T51n2076_014:0312b18": "(玄覺云且道李太守是讚他語。明他語須具行脚眼始得)。",
    "T51n2076_014:0312b19": "翱又問。如何是戒定慧。師曰。貧道遮裏無此",
    "T51n2076_014:0312b20": "閑家具。翱莫測玄旨。師曰。太守欲得保任此",
    "T51n2076_014:0312b21": "事。直須向高高山頂坐深深海底行。閨閤中",
    "T51n2076_014:0312b22": "物捨不得便為滲漏。師一夜登山經行。忽雲",
    "T51n2076_014:0312b23": "開見月大笑。一聲應澧陽東九十許里。居民",
    "T51n2076_014:0312b24": "盡謂東家。明晨迭相推問直至藥山。徒眾云。",
    "T51n2076_014:0312b25": "昨夜和尚山頂大笑。李翱再贈詩曰。",
    "T51n2076_014:0312b26": "　選得幽居愜野情　　終年無送亦無迎",
    "T51n2076_014:0312b27": "　有時直上孤峯頂　　月下披雲笑一聲",
    "T51n2076_014:0312b28": "師大和八年二月臨順世叫云。法堂倒法堂",
    "T51n2076_014:0312b29": "倒。眾皆持柱撐之。師舉手云。子不會我意",
    "T51n2076_014:0312c01": "乃告寂。壽八十有四。臘六十。入室弟子沖虛",
    "T51n2076_014:0312c02": "建塔于院東隅。勅諡弘道大師。塔曰化城。",
    "T51n2076_014:0312c03": "潭州大川和尚(亦名湖)有江陵僧新到。禮拜了在",
    "T51n2076_014:0312c04": "一邊立師曰。幾時發江陵。僧拈起坐具。師曰。",
    "T51n2076_014:0312c05": "謝子遠來下去。僧便出。師曰。若不恁麼爭知",
    "T51n2076_014:0312c06": "眼自端的。僧拊掌曰。苦殺人幾錯判諸方老",
    "T51n2076_014:0312c07": "宿。師肯之(僧舉似丹霞。霞曰。於大川法道即得。於我遮裏即不然。僧曰。未審此間怎麼生。霞曰。",
    "T51n2076_014:0312c08": "猶較大川三步。其僧禮拜。霞曰。錯判諸方底甚多。洞山聞之曰。不是丹霞難分玉石)。",
    "T51n2076_014:0312c09": "汾州石樓和尚。師上堂。有僧出問曰。未識本",
    "T51n2076_014:0312c10": "來生乞師方便指。曰石樓無耳朵。僧曰。某",
    "T51n2076_014:0312c11": "甲自知非。師曰。老僧還有過。僧曰。和尚過",
    "T51n2076_014:0312c12": "在什麼處。曰過在汝非處。僧禮拜。師乃打之。",
    "T51n2076_014:0312c13": "師問僧。發足何處。僧云漢國。師云。漢國天",
    "T51n2076_014:0312c14": "子還重佛法麼。僧云。苦哉苦哉。賴遇問著",
    "T51n2076_014:0312c15": "某甲。問著別人則禍生。師云。作什麼[口*爾]。",
    "T51n2076_014:0312c16": "僧云。人尚不見有何佛法可重。師云。闍梨",
    "T51n2076_014:0312c17": "受戒來多少夏。僧云。三十夏。師云。大好不",
    "T51n2076_014:0312c18": "見有人。便打之。",
    "T51n2076_014:0312c19": "鳳翔府法門寺佛陀和尚。師常持一串數珠",
    "T51n2076_014:0312c20": "念三種名號曰。一釋迦。二元和。三佛陀。自餘",
    "T51n2076_014:0312c21": "是什麼椀躂丘。一箇過終而復始。事迹異常",
    "T51n2076_014:0312c22": "時人不可測。",
    "T51n2076_014:0312c23": "潭州華林和尚。僧到參方展坐具。師曰。緩緩。",
    "T51n2076_014:0312c24": "僧曰。和尚見什麼。師曰。可惜許磕破鍾樓。其",
    "T51n2076_014:0312c25": "僧大悟。",
    "T51n2076_014:0312c26": "潮州大顛和尚初參石頭。石頭問師曰。那箇",
    "T51n2076_014:0312c27": "是汝心。師曰。言語者是。便被喝出。經旬日",
    "T51n2076_014:0312c28": "師却問曰。前者既不是。除此外何者是心。石",
    "T51n2076_014:0312c29": "頭曰。除却揚眉動目將心來。師曰。無心可將",
    "T51n2076_014:0313a01": "來。石頭曰。元來有心何言無心。無心盡同謗。",
    "T51n2076_014:0313a02": "師言下大悟。異日侍立次石頭問曰。汝是參",
    "T51n2076_014:0313a03": "禪僧。是州縣白蹋僧。師曰。是參禪僧。石頭",
    "T51n2076_014:0313a04": "曰。何者是禪。師曰。揚眉動目。石頭曰。除却",
    "T51n2076_014:0313a05": "揚眉動目外將爾本來面目呈看。師曰。請和",
    "T51n2076_014:0313a06": "尚除揚眉動目外鑒某甲。石頭曰。我除竟。師",
    "T51n2076_014:0313a07": "曰。將呈和尚了也。石頭曰。汝既將呈。我心如",
    "T51n2076_014:0313a08": "何。師曰。不異和尚。石頭曰。不關汝事。師曰。",
    "T51n2076_014:0313a09": "本無物。石頭曰。汝亦無物。師曰。既無物即真",
    "T51n2076_014:0313a10": "物。石頭曰。真物不可得。汝心見量意旨如此",
    "T51n2076_014:0313a11": "也。大須護持。師後辭往潮州靈山隱居。學者",
    "T51n2076_014:0313a12": "四集。師上堂示眾曰。夫學道人須識自家本",
    "T51n2076_014:0313a13": "心。將心相示方可見道。多見時輩。只認揚眉",
    "T51n2076_014:0313a14": "動目一語一默。驀頭印可以為心要。此實未",
    "T51n2076_014:0313a15": "了。吾今為汝諸人分明說出。各須聽受。但除",
    "T51n2076_014:0313a16": "却一切妄運想念見量。即汝真心。此心與塵",
    "T51n2076_014:0313a17": "境及守認靜默時全無交涉。即心是佛不待",
    "T51n2076_014:0313a18": "修治。何以故。應機隨照冷冷自用。窮其用處",
    "T51n2076_014:0313a19": "了不可得。喚作妙用乃是本心。大須護持不",
    "T51n2076_014:0313a20": "可容易。僧問。其中人相見時如何。師曰。早不",
    "T51n2076_014:0313a21": "其中也。僧曰。其中者如何。師曰。不作箇問。",
    "T51n2076_014:0313a22": "問苦海波深以何為船筏。師曰。以木為船筏。",
    "T51n2076_014:0313a23": "曰恁麼即得度也。師曰。盲者依前盲。瘂者",
    "T51n2076_014:0313a24": "依前瘂。",
    "T51n2076_014:0313a25": "潭州攸縣長髭曠禪師。初往曹谿禮祖塔。迴",
    "T51n2076_014:0313a26": "參石頭。石頭問。什麼處來。曰嶺南來。石頭",
    "T51n2076_014:0313a27": "曰。嶺頭一尊功德成就也未。師曰。成就久",
    "T51n2076_014:0313a28": "矣。只欠點眼在。石頭曰。莫要點眼麼。師曰。",
    "T51n2076_014:0313a29": "便請。石頭乃翹一足。師禮拜。石頭曰。汝見什",
    "T51n2076_014:0313b01": "麼道理便禮拜。師曰。據某甲所見如洪鑪上",
    "T51n2076_014:0313b02": "一點雪(玄覺云。且道長髭具眼秖對不具眼秖對。若具眼為什麼請他點眼。若不具眼又道成就久矣。",
    "T51n2076_014:0313b03": "且作麼生商量。法燈代云。和尚可謂眼昏)。",
    "T51n2076_014:0313b04": "水空和尚。師一日廊下逢見一僧乃問。時中",
    "T51n2076_014:0313b05": "事作麼生。僧良久。師曰。只恁便得麼。僧曰。",
    "T51n2076_014:0313b06": "頭上更安頭。師便打之曰。去去已後惑亂人",
    "T51n2076_014:0313b07": "家男女在。",
    "T51n2076_014:0313b08": "行思禪師第三世",
    "T51n2076_014:0313b09": "荊州天皇道悟禪師法嗣",
    "T51n2076_014:0313b10": "澧州龍潭崇信禪師。本渚宮賣餅家子也。未",
    "T51n2076_014:0313b11": "詳姓氏。少而英異。初悟和尚為靈鑒潛請居",
    "T51n2076_014:0313b12": "天皇寺人莫之測。師家居于寺巷。常日以十",
    "T51n2076_014:0313b13": "餅饋之。悟受之每食畢。常留一餅曰。吾惠汝",
    "T51n2076_014:0313b14": "以蔭子孫。師一日自念曰。餅是我持去。何以",
    "T51n2076_014:0313b15": "返遺我耶。其別有旨乎。遂造而問焉。悟曰。是",
    "T51n2076_014:0313b16": "汝持來。復汝何咎。師聞之頗曉玄旨。因請",
    "T51n2076_014:0313b17": "出家。悟曰。汝昔崇福善今信吾言。可名崇",
    "T51n2076_014:0313b18": "信。由是服勤左右。一日問曰。某自到來不蒙",
    "T51n2076_014:0313b19": "指示心要。悟曰。自汝到來吾未嘗不指汝心",
    "T51n2076_014:0313b20": "要。師曰。何處指示。悟曰。汝擎茶來吾為汝",
    "T51n2076_014:0313b21": "接。汝行食來吾為汝受。汝和南時吾便低首。",
    "T51n2076_014:0313b22": "何處不指示心要。師低頭良久。悟曰。見則直",
    "T51n2076_014:0313b23": "下便見。擬思即差。師當下開解。乃復問如何",
    "T51n2076_014:0313b24": "保任。悟曰。任性逍遙隨緣放曠。但盡凡心無",
    "T51n2076_014:0313b25": "別勝解。師後詣澧陽龍潭棲止。僧問髻中珠",
    "T51n2076_014:0313b26": "誰人得。師曰。不賞翫者得。僧曰。安著何處。",
    "T51n2076_014:0313b27": "師曰。有處即道來。尼眾問。如何得為僧去。",
    "T51n2076_014:0313b28": "師曰。作尼來多少時也。尼曰。還有為。僧時也",
    "T51n2076_014:0313b29": "無。師曰。汝即今是什麼。尼曰。現是尼身何",
    "T51n2076_014:0313c01": "得不識師曰。誰識汝。李翱問。如何是真如般",
    "T51n2076_014:0313c02": "若。師曰。我無真如般若。翱曰。幸遇和尚師",
    "T51n2076_014:0313c03": "曰。此猶是分外之言。德山問。久嚮龍潭。到來",
    "T51n2076_014:0313c04": "潭又不見龍亦不現。師曰。子親到龍潭。德山",
    "T51n2076_014:0313c05": "即休(玄覺云。且道德山肯龍潭不肯龍潭。若肯龍潭德山眼在什麼處。若不肯為什麼承嗣他)。",
    "T51n2076_014:0313c06": "鄧州丹霞山天然禪師法嗣",
    "T51n2076_014:0313c07": "京兆終南山翠微無學禪師。初問丹霞。如何",
    "T51n2076_014:0313c08": "是諸佛師。丹霞咄曰。幸自可憐生。須要執巾",
    "T51n2076_014:0313c09": "帚作麼。師退三步。丹霞曰錯。師即進前。丹",
    "T51n2076_014:0313c10": "霞曰。錯錯。師翹一足旋身一轉而出。丹霞曰。",
    "T51n2076_014:0313c11": "得即得孤他諸佛。師由是領旨住翠微。投子",
    "T51n2076_014:0313c12": "問。未審二祖初見達磨當何所得。師曰。汝今",
    "T51n2076_014:0313c13": "見吾復何所得。一日師在法堂內行。投子進",
    "T51n2076_014:0313c14": "前接禮而問曰。西來密旨和尚如何示人。師",
    "T51n2076_014:0313c15": "駐步少時。又曰。乞師垂示。師曰。更要第二杓",
    "T51n2076_014:0313c16": "惡水作麼。投子禮謝而退。師曰。莫垛却投子",
    "T51n2076_014:0313c17": "曰。時至根苗自生。師因供養羅漢。有僧問曰。",
    "T51n2076_014:0313c18": "丹霞燒木佛。和尚為什麼供養羅漢。師曰。燒",
    "T51n2076_014:0313c19": "也不燒著。供養亦一任供養。又問。供養羅漢",
    "T51n2076_014:0313c20": "羅漢還來也無。師曰。汝每日還喫麼。僧無語。",
    "T51n2076_014:0313c21": "師曰。少有靈利底。",
    "T51n2076_014:0313c22": "丹霞山義安禪師(第二世住)僧問。如何是佛。師曰。",
    "T51n2076_014:0313c23": "如何是上坐。曰恁麼即無異去也。師曰。向汝",
    "T51n2076_014:0313c24": "道。",
    "T51n2076_014:0313c25": "吉州性空禪師。有一僧來參。師乃展手示之。",
    "T51n2076_014:0313c26": "僧近前却退。師曰。父母俱喪略不慘顏。僧呵",
    "T51n2076_014:0313c27": "呵大笑。師曰。少間與闍梨舉哀。其僧打筋斗",
    "T51n2076_014:0313c28": "而出。師曰。蒼天蒼天。",
    "T51n2076_014:0313c29": "本童和尚。因門僧寫師真呈師。師曰。此若是",
    "T51n2076_014:0314a01": "我更呈阿誰。僧曰。豈可分外。師曰。若不分外",
    "T51n2076_014:0314a02": "汝却收取這箇。僧便擬收。師打云。正是分外",
    "T51n2076_014:0314a03": "彊為。僧曰。若恁麼即須呈於師。師曰。收取收",
    "T51n2076_014:0314a04": "取。",
    "T51n2076_014:0314a05": "米倉和尚。有僧新到參。繞師三匝敲禪床曰。",
    "T51n2076_014:0314a06": "不見主人翁終不下參眾。師曰。什麼處情識",
    "T51n2076_014:0314a07": "去來。僧曰。果然不在。師打一拄杖。僧曰。幾",
    "T51n2076_014:0314a08": "落情識呵呵。師曰。村草步頭逢著一箇有什",
    "T51n2076_014:0314a09": "麼話處。僧曰。且參眾去。",
    "T51n2076_014:0314a10": "前藥山惟儼禪師法嗣",
    "T51n2076_014:0314a11": "潭州道吾山圓智禪師豫章海昏人也。姓張",
    "T51n2076_014:0314a12": "氏。幼依槃和尚受教登戒。預藥山法會密契",
    "T51n2076_014:0314a13": "心印。一日藥山問。子去何處來。曰遊山來。藥",
    "T51n2076_014:0314a14": "山曰。不離此室速道將來。曰山上烏兒白似",
    "T51n2076_014:0314a15": "雪。澗底遊魚忙不徹。師與雲巖侍立次。藥山",
    "T51n2076_014:0314a16": "曰。智不到處切忌道著。道著即頭角生。智頭",
    "T51n2076_014:0314a17": "陀怎麼生。師便出去。雲巖問藥山曰。智師兄",
    "T51n2076_014:0314a18": "為什麼不祇對和尚。藥山曰。我今日背痛。是",
    "T51n2076_014:0314a19": "他却會。汝去問取。雲巖即來問師曰。師兄適",
    "T51n2076_014:0314a20": "來為什麼不祇對和尚。師曰。汝却去問取和",
    "T51n2076_014:0314a21": "尚(僧問雲居。切忌道著意怎麼生。雲居云。此語最毒。僧云。如何是最毒底語。雲居云。一棒打殺龍蛇)雲",
    "T51n2076_014:0314a22": "巖臨遷化時。遣人送辭書到。師展書覽之曰。",
    "T51n2076_014:0314a23": "雲巖不知有悔。當時不向伊道。然雖如是要",
    "T51n2076_014:0314a24": "且不違藥山之子(玄覺云。古人恁麼道還有也未。又云。雲巖當時不會。且道什麼處是",
    "T51n2076_014:0314a25": "伊不會處)藥山上堂云。我有一句子未曾說向人。師",
    "T51n2076_014:0314a26": "出云。相隨來也。僧問藥山。一句子如何說。藥",
    "T51n2076_014:0314a27": "山曰。非言說。師曰。早言說了也。師臥次椑樹",
    "T51n2076_014:0314a28": "云。作甚麼。師云。蓋覆。椑云。臥是坐是。師云。",
    "T51n2076_014:0314a29": "不在兩頭。椑云。爭奈蓋覆。師云。莫亂道。師",
    "T51n2076_014:0314b01": "見椑樹坐次。師云。作什麼。椑云。和南。師云。",
    "T51n2076_014:0314b02": "隔闊來多少時。椑云。恰是。乃拂袖出。師提笠",
    "T51n2076_014:0314b03": "子出。雲巖云。作甚麼。師云。有用處。巖云。風",
    "T51n2076_014:0314b04": "雨來怎麼生。師云。蓋覆著。巖云。他還受蓋",
    "T51n2076_014:0314b05": "覆麼。師云。雖然如此且無遺漏。因溈山問雲",
    "T51n2076_014:0314b06": "巖。菩提以何為坐。雲巖曰。以無為為坐。雲巖",
    "T51n2076_014:0314b07": "却問溈山。溈山曰。以諸法空為坐。溈山又問",
    "T51n2076_014:0314b08": "師。怎麼生。師曰。坐也聽伊坐。臥也聽伊臥。",
    "T51n2076_014:0314b09": "有一人不坐不臥。速道速道。溈山問師。什麼",
    "T51n2076_014:0314b10": "處去來。師曰。看病來。曰有幾人病。師曰。有",
    "T51n2076_014:0314b11": "病底有不病底。曰不病底莫是智頭陀否。師",
    "T51n2076_014:0314b12": "曰。病與不病總不干他事。急道急道。僧問。萬",
    "T51n2076_014:0314b13": "里無雲未是本來天。如何是本來天。師曰。今",
    "T51n2076_014:0314b14": "日好曬麥。問無神通菩薩為什麼足迹難尋。",
    "T51n2076_014:0314b15": "師曰。同道方知。曰和尚知否。師曰。不知。曰",
    "T51n2076_014:0314b16": "為什麼不知。師曰。汝不識我語。雲巖問。師兄",
    "T51n2076_014:0314b17": "家風作麼生。師曰。教汝指點著堪作什麼。曰",
    "T51n2076_014:0314b18": "無遮箇來多少時也。師曰。牙根猶帶生澁在。",
    "T51n2076_014:0314b19": "又問。如何是今時著力處。師曰。千人喚不迴",
    "T51n2076_014:0314b20": "頭方有少分。曰忽然火起時如何。師曰。能燒",
    "T51n2076_014:0314b21": "大地。師問僧。除却星及焰阿那箇是火。僧曰。",
    "T51n2076_014:0314b22": "不是火。別一僧却問師還見火否。師曰見。曰",
    "T51n2076_014:0314b23": "見從何起。師曰。除却行住坐臥更請一問。南",
    "T51n2076_014:0314b24": "泉示眾云。法身具四大否。有人道得與他一",
    "T51n2076_014:0314b25": "[袖由+要]裩。師云。性地非空空非性地。此是地大。",
    "T51n2076_014:0314b26": "三(一本作四)大亦然。南泉不違前言乃與師裩。師",
    "T51n2076_014:0314b27": "見雲巖不安。乃謂曰。離此殼漏子向什麼處",
    "T51n2076_014:0314b28": "相見。巖云。不生不滅處相見。師曰。何不道非",
    "T51n2076_014:0314b29": "不生不滅處。亦不求相見。師見雲巖補草鞋",
    "T51n2076_014:0314c01": "云。作甚麼。巖云。將敗壞補敗壞。師云。何不",
    "T51n2076_014:0314c02": "道即敗壞非敗壞。師聞僧念維摩經云。八千",
    "T51n2076_014:0314c03": "菩薩五百聲聞。皆欲隨從文殊師利。師云。甚",
    "T51n2076_014:0314c04": "麼處去。其僧無對。師便打。後僧問禾山。禾山",
    "T51n2076_014:0314c05": "代云。給侍者方諧。師下山到五峯。五峯問。還",
    "T51n2076_014:0314c06": "識藥山老宿否。師曰。不識。五峯曰。為甚麼不",
    "T51n2076_014:0314c07": "識。師曰。不識不識。問如何是和尚家風。師下",
    "T51n2076_014:0314c08": "禪床作女人拜曰。謝子遠來都無祇待。問如",
    "T51n2076_014:0314c09": "何是祖師西來意。師曰。東土不曾逢。問設先",
    "T51n2076_014:0314c10": "師齋未審先師還來也無。師曰。汝諸人設齋",
    "T51n2076_014:0314c11": "作麼生。問頭上寶蓋生不得道我是如何。師",
    "T51n2076_014:0314c12": "曰。聽他。曰和尚如何。師曰。我無遮箇。石霜",
    "T51n2076_014:0314c13": "問師。百年後有人問極則事。作麼生向他道。",
    "T51n2076_014:0314c14": "師喚沙彌。沙彌應諾。師曰。添却淨缾水著。師",
    "T51n2076_014:0314c15": "良久却問石霜。適來問什麼。石霜再舉。師便",
    "T51n2076_014:0314c16": "起去。石霜異日又問。和尚一片骨敲著似銅",
    "T51n2076_014:0314c17": "鳴。向什麼處去也。師喚侍者。侍者應諾。師",
    "T51n2076_014:0314c18": "曰。驢年去。師唐大和九年乙卯九月示疾有",
    "T51n2076_014:0314c19": "苦。僧眾慰問體候。師曰。有受非償子知之乎。",
    "T51n2076_014:0314c20": "眾皆愀然。十一日將行。謂眾曰。吾當西邁理",
    "T51n2076_014:0314c21": "無東移。言訖告寂。壽六十有七。闍維得靈骨",
    "T51n2076_014:0314c22": "數片。建塔于石霜山之陽。勅諡修一大師。塔",
    "T51n2076_014:0314c23": "曰寶相。",
    "T51n2076_014:0314c24": "潭州雲巖曇晟禪師鍾陵建昌人也。姓王氏。",
    "T51n2076_014:0314c25": "少出家於石門。初參百丈海禪師。未悟玄旨",
    "T51n2076_014:0314c26": "侍左右二十年。百丈歸寂。師乃謁藥山言下",
    "T51n2076_014:0314c27": "契會(語見藥山章)一日藥山問。汝除在百丈。更到什",
    "T51n2076_014:0314c28": "麼處來。師曰。曾到廣南來。曰見說廣州城東",
    "T51n2076_014:0314c29": "門外有一團石。被州主移却是否。師曰。非但",
    "T51n2076_014:0315a01": "州主。闔國人移亦不動。藥山乃又問。聞汝解",
    "T51n2076_014:0315a02": "弄師子是否。師曰是。曰弄得幾出。師曰。弄得",
    "T51n2076_014:0315a03": "六出。曰我亦弄得。師曰。和尚弄得幾出。曰我",
    "T51n2076_014:0315a04": "弄得一出。師曰。一即六六即一。師後到溈山。",
    "T51n2076_014:0315a05": "溈山問曰。承長老在藥山弄師子是否。師曰",
    "T51n2076_014:0315a06": "是。曰長弄耶還有置時。師曰。要弄即弄要置",
    "T51n2076_014:0315a07": "即置。曰置時師子在什麼處。師曰。置也置也。",
    "T51n2076_014:0315a08": "問從上諸聖什麼處去。師良久云。作麼作麼。",
    "T51n2076_014:0315a09": "問暫時不在如同死人如何。師曰。好埋却。",
    "T51n2076_014:0315a10": "問大保任底人與那箇是一是二。師云。一機",
    "T51n2076_014:0315a11": "之絹是一段是兩段。洞山聞云。如人接樹。師",
    "T51n2076_014:0315a12": "煎茶次道吾問。煎與阿誰。師曰。有一人要。曰",
    "T51n2076_014:0315a13": "何不教伊自煎。師曰。幸有某甲在。師問石霜。",
    "T51n2076_014:0315a14": "什麼處來。霜云。溈山來。師云。在彼中得多",
    "T51n2076_014:0315a15": "少時。霜云。粗經冬夏。師云。恁麼即成山長",
    "T51n2076_014:0315a16": "也。霜云。雖在彼中却不知。師云。他家亦非知",
    "T51n2076_014:0315a17": "非識。無對。後道吾聞云。得恁無佛法身心。",
    "T51n2076_014:0315a18": "師後居潭州攸縣雲巖山。一日謂眾曰。有箇",
    "T51n2076_014:0315a19": "人家兒子。問著無有道不得底。洞山問。他屋",
    "T51n2076_014:0315a20": "裏有多少典籍。師曰。一字也無。曰爭得恁麼",
    "T51n2076_014:0315a21": "多知。師曰。日夜不曾眠。曰問一段事還得否。",
    "T51n2076_014:0315a22": "師曰。道得却不道。師問僧。什麼處來。僧曰。",
    "T51n2076_014:0315a23": "添香來。師曰。見佛否。曰見。師曰。什麼處見。",
    "T51n2076_014:0315a24": "曰下界見。師曰。古佛古佛。道吾問。大悲千手",
    "T51n2076_014:0315a25": "眼如何。師曰。如無燈時把得枕子怎麼生。",
    "T51n2076_014:0315a26": "道吾曰。我會也我會也。師曰。怎麼生會。道吾",
    "T51n2076_014:0315a27": "曰。通身是眼。師掃地次溈山云。太驅驅生。師",
    "T51n2076_014:0315a28": "云。須知有不驅驅者。溈云。恁麼即有第二月",
    "T51n2076_014:0315a29": "也。師竪起掃帚云是第幾月。師低頭而去",
    "T51n2076_014:0315b01": "(玄妙聞云。正是第二月)師問僧。什麼處來。僧曰。石上語話",
    "T51n2076_014:0315b02": "來。師曰。石還點頭也無。僧無對。師曰。未問",
    "T51n2076_014:0315b03": "時却點頭。師作鞋次洞山問。就師乞眼睛。未",
    "T51n2076_014:0315b04": "審還得也無。師曰。汝底與阿誰去也。曰良价",
    "T51n2076_014:0315b05": "無。師曰有。汝向什麼處著。洞山無語。師曰。",
    "T51n2076_014:0315b06": "乞眼睛底是眼否。曰非眼。師咄之。師問尼眾。",
    "T51n2076_014:0315b07": "汝爺在否。曰在。師曰。年多少。曰年八十。師",
    "T51n2076_014:0315b08": "曰。汝有箇爺不。年八十還知否。曰莫是恁麼",
    "T51n2076_014:0315b09": "來者。師曰。猶是兒子(洞山云。直是不恁麼來者。亦是兒子)僧問。",
    "T51n2076_014:0315b10": "一念瞥起便落魔界時如何。師曰。汝因什麼",
    "T51n2076_014:0315b11": "從佛界而來。僧無對。師曰。會麼。曰不會。師",
    "T51n2076_014:0315b12": "曰。莫道體不得。設使體得也只是左之右之。",
    "T51n2076_014:0315b13": "師問僧。聞汝解卜是。否曰是。師曰。試卜老僧",
    "T51n2076_014:0315b14": "看。僧無對(洞山代云。請和尚生月)師唐會昌元年辛酉十",
    "T51n2076_014:0315b15": "月示疾。二十六日沐身竟。喚主事僧令備",
    "T51n2076_014:0315b16": "齋。來日有上坐發去。至二十七日並無人去。",
    "T51n2076_014:0315b17": "及夜師歸寂。壽六十。荼毘得舍利一千餘粒。",
    "T51n2076_014:0315b18": "瘞于石墳。勅諡無住大師。塔曰淨勝。",
    "T51n2076_014:0315b19": "華亭船子和尚名德誠。嗣樂山。甞於華亭吳",
    "T51n2076_014:0315b20": "江汎一小舟。時謂之船子和尚。師甞謂同參",
    "T51n2076_014:0315b21": "道吾曰。他後有靈利坐主指一箇來。道吾後",
    "T51n2076_014:0315b22": "激勉京口和尚善會參禮師。師問曰。坐主住",
    "T51n2076_014:0315b23": "甚寺。會曰。寺即不住。住即不似。師曰。不似",
    "T51n2076_014:0315b24": "似箇什麼。會曰。目前無相似。師曰。何處學得",
    "T51n2076_014:0315b25": "來。曰非耳目之所到。師笑曰。一句合頭語萬",
    "T51n2076_014:0315b26": "劫繫驢橛。垂絲千尺意在深潭。離鉤三寸速",
    "T51n2076_014:0315b27": "道速道。會擬開口。師便以篙撞在水中。因而",
    "T51n2076_014:0315b28": "大悟。師當下棄舟而逝。莫知其終。",
    "T51n2076_014:0315b29": "宣州椑樹慧省禪師。洞山參師。師問曰。來",
    "T51n2076_014:0315c01": "作什麼。洞山曰。來親近和尚。師曰。若是親近",
    "T51n2076_014:0315c02": "用動兩片皮作麼。洞山無對(曹山後聞乃云。一子親得)僧問。",
    "T51n2076_014:0315c03": "如何是佛。師曰。猫兒上露柱。曰學人不會。師",
    "T51n2076_014:0315c04": "曰。問取露柱去。",
    "T51n2076_014:0315c05": "高沙彌(藥山住庵)初參藥山。藥山問師。什麼處來。",
    "T51n2076_014:0315c06": "師曰。南嶽來。山云。何處去。師曰。江陵受戒",
    "T51n2076_014:0315c07": "去。藥云。受戒圖什麼。師曰。圖免生死。藥",
    "T51n2076_014:0315c08": "云。有一人不受戒亦免生死。汝還知否。師曰。",
    "T51n2076_014:0315c09": "恁麼即佛戒何用。藥云。猶掛脣齒在。便召",
    "T51n2076_014:0315c10": "維那云。遮跛脚沙彌不任僧務。安排向後庵",
    "T51n2076_014:0315c11": "著。藥山又謂雲巖道吾曰。適來一箇沙彌却",
    "T51n2076_014:0315c12": "有來由。道吾云。未可全信更勘始得。藥乃再",
    "T51n2076_014:0315c13": "問師曰。見說長安甚鬧。師曰。我國晏然(法眼別云。見",
    "T51n2076_014:0315c14": "誰說)藥云。汝從看經得請益得。師曰。不從看經",
    "T51n2076_014:0315c15": "得。亦不從請益得。山云。大有人不看經不請",
    "T51n2076_014:0315c16": "益。為什麼不得。師曰。不道他無只是他不肯",
    "T51n2076_014:0315c17": "承當。師乃辭藥山住庵。藥云。生死事大何",
    "T51n2076_014:0315c18": "不受戒去。師曰。知是遮般事喚什麼作戒。藥",
    "T51n2076_014:0315c19": "咄遮沙彌饒舌入來近處住庵時復要相見。",
    "T51n2076_014:0315c20": "師住庵後雨裏來相看。藥云。爾來也。師曰",
    "T51n2076_014:0315c21": "是。藥云。可殺濕。師曰。不打遮箇鼓笛。雲",
    "T51n2076_014:0315c22": "巖云。皮也無打什麼鼓。道吾云。鼓也無打什",
    "T51n2076_014:0315c23": "麼皮。藥云。今日大好曲調。僧問。一句子還",
    "T51n2076_014:0315c24": "有該不到處否。師曰。不順世。藥山齋時自打",
    "T51n2076_014:0315c25": "鼓。高沙彌捧鉢作舞入堂。藥山便擲下鼓槌",
    "T51n2076_014:0315c26": "云。是第幾和。高曰。第二和。曰如何是第一",
    "T51n2076_014:0315c27": "和。高就桶內舀一杓飯。便出去。",
    "T51n2076_014:0315c28": "鄂州百顏明哲禪師。洞山與密師伯到參。師",
    "T51n2076_014:0315c29": "問曰。闍梨近離什麼處。洞山曰。近離湖南。師",
    "T51n2076_014:0316a01": "曰。觀察使姓什麼。曰不得姓。師曰。名什麼。",
    "T51n2076_014:0316a02": "曰不得名。師曰。還治事也無。曰自有郎幕在。",
    "T51n2076_014:0316a03": "師曰。豈不出入。洞山便拂袖去。師明日入僧",
    "T51n2076_014:0316a04": "堂曰。昨日對二闍梨一轉語不稔。今請二闍",
    "T51n2076_014:0316a05": "梨道。若道得老僧便開粥飯相伴過夏。速道",
    "T51n2076_014:0316a06": "速道。洞山曰。太尊貴生。師乃開粥共過一",
    "T51n2076_014:0316a07": "夏。潭州長髭曠禪師法嗣",
    "T51n2076_014:0316a08": "潭州石室善道和尚。嗣攸縣長髭曠禪師。作",
    "T51n2076_014:0316a09": "沙彌時長髭遣令受戒。謂之曰。汝迴日須到",
    "T51n2076_014:0316a10": "石頭禮拜。師受戒後迴參石頭。一日隨石頭",
    "T51n2076_014:0316a11": "遊山次。石頭曰。汝與我斫却面前頭樹子礙",
    "T51n2076_014:0316a12": "我。師曰。不將刀來。石頭乃抽刀倒與師。師",
    "T51n2076_014:0316a13": "云。不過那頭來。石頭曰。爾用那頭作什麼。師",
    "T51n2076_014:0316a14": "即大悟便歸。長髭問。汝到石頭否。師曰。到即",
    "T51n2076_014:0316a15": "到不通號。長髭曰。從誰受戒。師曰。不依他。",
    "T51n2076_014:0316a16": "長髭曰在彼即恁麼。來我遮裏作麼生。師曰。",
    "T51n2076_014:0316a17": "不違背。長髭曰。太忉忉生。師曰。舌頭未曾點",
    "T51n2076_014:0316a18": "著在。長髭咄曰。沙彌出去。師便出。長髭曰。",
    "T51n2076_014:0316a19": "爭得不遇於人。師尋值沙汰。乃作行者居于",
    "T51n2076_014:0316a20": "石室。每見僧便豎起杖子云。三世諸佛盡由",
    "T51n2076_014:0316a21": "遮箇。對者少得冥契。長沙聞之乃云。我若見",
    "T51n2076_014:0316a22": "即令放下杖子。別通箇消息。三聖將此語到",
    "T51n2076_014:0316a23": "石室祇對。被師認破是長沙語。杏山聞三聖",
    "T51n2076_014:0316a24": "失機。又親到石室。師見杏山僧眾相隨。潛往",
    "T51n2076_014:0316a25": "碓米。杏山曰。行者不易貧道難消。師曰。無心",
    "T51n2076_014:0316a26": "椀子盛將來。無縫合盤合取去。說什麼難消。",
    "T51n2076_014:0316a27": "杏山便休。仰山問。佛之與道相去幾何。師曰。",
    "T51n2076_014:0316a28": "道如展手佛似握拳。曰畢竟如何的當可信",
    "T51n2076_014:0316a29": "可依。師以手撥空三兩下曰。無恁麼事無恁",
    "T51n2076_014:0316b01": "麼事。曰還假看教否。師曰。三乘十二分教是",
    "T51n2076_014:0316b02": "分外之事。若與他作對。即是心境兩法能所",
    "T51n2076_014:0316b03": "雙行。便有種種見解。亦是狂慧未足為道。若",
    "T51n2076_014:0316b04": "不與他作對一事也無。所以祖師云。本來無",
    "T51n2076_014:0316b05": "一物。汝不見小兒出胎時。可道我解看教不",
    "T51n2076_014:0316b06": "解看教。當恁麼時亦不知有佛性義無佛性",
    "T51n2076_014:0316b07": "義。及至長大便學種種知解。出來便道我能",
    "T51n2076_014:0316b08": "我解。不知是客塵煩惱。十六行中嬰兒行為",
    "T51n2076_014:0316b09": "最。哆哆和和時喻學道之人離分別取捨心",
    "T51n2076_014:0316b10": "故。讚歎嬰兒。何況喻取之。若謂嬰兒是道。",
    "T51n2076_014:0316b11": "今時錯會。師一夕與仰山翫月。仰山問曰。遮",
    "T51n2076_014:0316b12": "箇月尖時圓相什麼處去。圓時尖相又什麼",
    "T51n2076_014:0316b13": "處去。師曰。尖時圓相隱。圓時尖相在(雲巖云。尖時圓相",
    "T51n2076_014:0316b14": "在。圓時無尖相。道吾云。尖時亦不尖。圓時亦不圓)仰山辭師送出門。乃召",
    "T51n2076_014:0316b15": "曰。闍梨。仰山應諾。師曰。莫一向去却迴遮",
    "T51n2076_014:0316b16": "邊來。僧問。師曾到五臺山否。師曰。曾到。僧",
    "T51n2076_014:0316b17": "曰。還見文殊麼。師曰見。僧曰。文殊向行者道",
    "T51n2076_014:0316b18": "什麼。師曰。文殊道闍梨父母生在村草裏。",
    "T51n2076_014:0316b19": "潮州大顛和尚法嗣",
    "T51n2076_014:0316b20": "漳州三平義忠禪師福州人也。姓楊氏。初參",
    "T51n2076_014:0316b21": "石鞏。石鞏常張弓架箭以待學徒。師詣法席。",
    "T51n2076_014:0316b22": "鞏曰。看箭。師乃撥開胸云。此是殺人箭。活",
    "T51n2076_014:0316b23": "人箭又作麼生。鞏乃扣弓絃三下。師便作禮。",
    "T51n2076_014:0316b24": "鞏云。三十年一張弓兩隻箭。只謝得半箇聖",
    "T51n2076_014:0316b25": "人。遂拗折弓箭。師後舉似大顛。顛云。既是活",
    "T51n2076_014:0316b26": "人箭。為什麼向弓絃上辨。師無對。顛云。三十",
    "T51n2076_014:0316b27": "年後要人舉此話也難。師後參大顛。往漳州",
    "T51n2076_014:0316b28": "住三平山。示眾曰。今時出來盡學馳求走作。",
    "T51n2076_014:0316b29": "將當自己眼目有什麼。相當阿爾欲學麼不",
    "T51n2076_014:0316c01": "要諸餘。汝等各有本分事何不體取。作麼心",
    "T51n2076_014:0316c02": "憤憤口悱悱有什麼利益。分明說。若要修行",
    "T51n2076_014:0316c03": "路及諸聖建立化門。自有大藏教文在。若是",
    "T51n2076_014:0316c04": "宗門中事。汝切不得錯用心。時有僧出問。還",
    "T51n2076_014:0316c05": "有學路也無。師曰。有一路滑如苔。僧曰。學人",
    "T51n2076_014:0316c06": "躡得否。師曰。不擬心汝自看。有人問黑豆未",
    "T51n2076_014:0316c07": "生牙時如何。師曰。佛亦不知。講僧問。三乘",
    "T51n2076_014:0316c08": "十二分教某甲不疑。如何是祖師西來意。師",
    "T51n2076_014:0316c09": "曰。龜毛拂子兔角拄杖。大德藏向什麼處。僧",
    "T51n2076_014:0316c10": "曰。龜毛兔角豈是有耶。師曰。肉重千斤智無",
    "T51n2076_014:0316c11": "銖兩。師又示眾曰。諸人若未曾見知識即不",
    "T51n2076_014:0316c12": "可。若曾見作者來。便合體取些子意度。向巖",
    "T51n2076_014:0316c13": "谷間木食草衣。恁麼去方有少分相應。若馳",
    "T51n2076_014:0316c14": "求知解義句。即萬里望鄉關去也。珍重。",
    "T51n2076_014:0316c15": "潭州大川和尚法嗣",
    "T51n2076_014:0316c16": "僊天和尚。新羅僧到參。方展坐具擬禮拜。師",
    "T51n2076_014:0316c17": "捉住云。未發本國時道取一句。其僧無語。師",
    "T51n2076_014:0316c18": "便推出云。問伊一句便道兩句。又有一僧至",
    "T51n2076_014:0316c19": "擬禮拜。師云。野狐鬼。見什麼了便禮拜。僧",
    "T51n2076_014:0316c20": "云。老禿奴。見什麼了便恁問。師云。苦哉苦",
    "T51n2076_014:0316c21": "哉。僊天今日忘前失後。僧云。要且得時終不",
    "T51n2076_014:0316c22": "補失。師云。爭不如此。僧云誰。師云。呵呵遠",
    "T51n2076_014:0316c23": "即遠矣。",
    "T51n2076_014:0316c24": "福州普光和尚。有僧立次。師以手開胸云。還",
    "T51n2076_014:0316c25": "委老僧事麼。僧云。猶有遮箇在。師却掩胸云。",
    "T51n2076_014:0316c26": "不妨太顯。僧云。有什麼避處。師云。的是無避",
    "T51n2076_014:0316c27": "處。僧云。即今作麼生。師便打。",
    "T51n2076_014:0316c28": "景德傳燈錄卷第十四"
}