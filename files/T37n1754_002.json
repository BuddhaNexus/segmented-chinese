{
    "T37n1754_002:0285c08": "觀無量壽佛經義疏卷之中",
    "T37n1754_002:0285c10": "劉宋西域三藏畺良耶舍譯",
    "T37n1754_002:0285c11": "西湖靈芝崇福寺釋元照述",
    "T37n1754_002:0285c12": "第二別釋經文二。初釋經題二釋經文。初釋",
    "T37n1754_002:0285c13": "經題　據經下文阿難請問佛立二名。初云此",
    "T37n1754_002:0285c14": "經名觀極樂國土無量壽佛觀世音菩薩大勢",
    "T37n1754_002:0285c15": "至菩薩。加一經字共二十字。此就心境為名",
    "T37n1754_002:0285c16": "也。又云亦名淨除業障生諸佛前。更加經字",
    "T37n1754_002:0285c17": "共有九字。此從破障感報為名也。就初名中",
    "T37n1754_002:0285c18": "觀之一字能觀智也。下十八字所觀境也。極",
    "T37n1754_002:0285c19": "樂國土即是依報攝前六觀。無量壽下即是",
    "T37n1754_002:0285c20": "正報攝後十觀。觀佛總前三觀。下二菩薩總",
    "T37n1754_002:0285c21": "攝七觀。故此一題十六皆足。次名中淨除業",
    "T37n1754_002:0285c22": "障總前十六觀行力用。觀成破障即見因也。",
    "T37n1754_002:0285c23": "生諸佛前即來果也。不指彌陀而言諸佛者",
    "T37n1754_002:0285c24": "即下經云見無量壽佛者即見十方無量諸佛",
    "T37n1754_002:0285c25": "等。今翻譯家止用初名仍從省約。但據諸佛",
    "T37n1754_002:0285c26": "深合經旨。天台疏云舉正報以收依報述化",
    "T37n1754_002:0285c27": "主以包徒眾。觀雖十六言佛便周。此約舉要",
    "T37n1754_002:0285c28": "包攝前後釋也。遠師疏云此經以觀佛為主",
    "T37n1754_002:0285c29": "故偏舉之。此據經宗諸觀相從釋也。今詳兩",
    "T37n1754_002:0286a01": "釋後義最長。以正為觀佛須先國土以為由",
    "T37n1754_002:0286a02": "漸後因觀佛旁及徒眾以顯周遍。是以佛觀",
    "T37n1754_002:0286a03": "文中獨名念佛三昧也。題中上七字為別題",
    "T37n1754_002:0286a04": "別在今文。下一字為通題通及眾典。上二字",
    "T37n1754_002:0286a05": "標能說教主。下五字示所說行法。初能說中",
    "T37n1754_002:0286a06": "佛是十號之一。說謂悅可眾心。此方化主定",
    "T37n1754_002:0286a07": "是釋迦故但舉通號。下所觀境恐濫餘尊則",
    "T37n1754_002:0286a08": "通別齊舉。準智度論云經通五人說。一佛二",
    "T37n1754_002:0286a09": "聖弟子三諸仙四諸天鬼神五變化人。欲顯",
    "T37n1754_002:0286a10": "此經是佛自說簡非餘人令生信受。然一代",
    "T37n1754_002:0286a11": "時教律唯佛說特彰祕勝。經通餘人但須印",
    "T37n1754_002:0286a12": "可。然就經中淨土一法定是佛說明非小聖",
    "T37n1754_002:0286a13": "餘凡所知。是以他經或容不著。諸淨土經並",
    "T37n1754_002:0286a14": "須標簡。二所說法中上一字即能觀心。下四",
    "T37n1754_002:0286a15": "字即所觀境。初中大小觀法並指第六意識",
    "T37n1754_002:0286a16": "為能觀體。五陰之中善行陰攝。行前三心體",
    "T37n1754_002:0286a17": "唯無記。必取行心成業方能感報招生。準下",
    "T37n1754_002:0286a18": "經文或名想念或號思惟。名異體同莫不皆",
    "T37n1754_002:0286a19": "指意思為能觀耳。次所觀中梵云阿彌陀。此",
    "T37n1754_002:0286a20": "翻無量壽亦云無量光。即四十八願中二願",
    "T37n1754_002:0286a21": "光明壽命有能限量不取正覺。壽即表福是",
    "T37n1754_002:0286a22": "解脫德。光即表智是般若德。般若解脫共嚴",
    "T37n1754_002:0286a23": "法身。即同居淨土攝生教主。觀音補處實有",
    "T37n1754_002:0286a24": "壽限且據凡小莫數故言無量。佛者具云佛",
    "T37n1754_002:0286a25": "陀此翻覺者。覺有二義。一覺察義。四住如賊",
    "T37n1754_002:0286a26": "唯聖覺知不能為害。二覺悟義。無明如睡聖",
    "T37n1754_002:0286a27": "慧一起如眠得悟。對彼二乘故名大覺。超彼",
    "T37n1754_002:0286a28": "等覺故名妙覺。且據一相餘如別說。身相光明",
    "T37n1754_002:0286a29": "具如佛觀。經者梵云修多羅此翻為線。貫穿",
    "T37n1754_002:0286b01": "理義攝持眾生。能貫能攝有如線焉。即能詮",
    "T37n1754_002:0286b02": "教聲名句文。由教知理依理起行因行感果。",
    "T37n1754_002:0286b03": "理行果三出生於教。故知像末唯教有功。得",
    "T37n1754_002:0286b04": "道因緣出道基本。古人訶呰為遣滯情。末學",
    "T37n1754_002:0286b05": "妄癡妄生輕蔑斷佛種子壞佛法身永墜邪坑",
    "T37n1754_002:0286b06": "長遭難地。縱使執指為月認筏為堤亦為解",
    "T37n1754_002:0286b07": "脫遠緣不失人天福報。況超拔為利叵窮。古",
    "T37n1754_002:0286b08": "疏又云訓法訓常。由聖人金口故云經也。二",
    "T37n1754_002:0286b09": "釋經文　經文為三。即序正流通三分。從初",
    "T37n1754_002:0286b10": "至清淨業處為序分。爾時世尊放眉間光至",
    "T37n1754_002:0286b11": "無量諸天發無上道心為正宗分。爾時阿難",
    "T37n1754_002:0286b12": "白佛當何名此經下盡末文為流通分。三分",
    "T37n1754_002:0286b13": "判經彌天為始。或多或缺隨經不同不必一",
    "T37n1754_002:0286b14": "槩。初序分二。從初至而為上首名證信序。",
    "T37n1754_002:0286b15": "六事同證使無疑故。爾時王舍下名發起序。",
    "T37n1754_002:0286b16": "法不孤起假緣發故。亦名通別二序。證信通",
    "T37n1754_002:0286b17": "於眾典發起別在今經。又證信文通而義別。",
    "T37n1754_002:0286b18": "如是等法局指當經。發起文別而義通。眾經",
    "T37n1754_002:0286b19": "之首皆有因緣。又證信結集方安名經後序。",
    "T37n1754_002:0286b20": "初證信序六　一如是者即指正宗所說之",
    "T37n1754_002:0286b21": "法。二我聞者阿難親從佛聞明非自說。三一時",
    "T37n1754_002:0286b22": "者始從眾集終至畢席一期之時簡非餘時也。",
    "T37n1754_002:0286b23": "四佛者說教之主顯非餘人。五王舍城下說",
    "T37n1754_002:0286b24": "經之處。六大比丘等同聞之眾。初指正宗所",
    "T37n1754_002:0286b25": "說法。",
    "T37n1754_002:0286b26": "如是　稱理云如離非曰是。決定可信故云",
    "T37n1754_002:0286b27": "如是　二明非自說。",
    "T37n1754_002:0286b28": "我聞　諸法無我無我則無聞。隨俗假名故",
    "T37n1754_002:0286b29": "說為我　三簡非餘時。",
    "T37n1754_002:0286c01": "一時　如來說經時有無量不可定指故云一",
    "T37n1754_002:0286c02": "時。又西土此方年月日時曆數不同。流布他",
    "T37n1754_002:0286c03": "方人難曉故。又復諸經或有一席未能終畢。",
    "T37n1754_002:0286c04": "至後結集方綴成文。前後不一。難為標指即",
    "T37n1754_002:0286c05": "如今經闍王造逆如來說經阿難重述豈是同",
    "T37n1754_002:0286c06": "時。故以一言包羅斯盡　四說教主。",
    "T37n1754_002:0286c07": "佛　佛翻為覺自覺異凡夫覺他異二乘覺滿",
    "T37n1754_002:0286c08": "異諸菩薩故名大覺。即指開示淨土釋迦大",
    "T37n1754_002:0286c09": "師也　五說經處二。初遊化境二依止處。初",
    "T37n1754_002:0286c10": "遊化境。",
    "T37n1754_002:0286c11": "在王舍城　梵云羅閱祇伽羅此云王舍。智",
    "T37n1754_002:0286c12": "論所解。古王剏置從本為名。即王所居之處",
    "T37n1754_002:0286c13": "　二依止處。",
    "T37n1754_002:0286c14": "耆闍崛山中　耆闍崛此翻靈鷲。諸靈依此而",
    "T37n1754_002:0286c15": "住。又峯形似鷲或眾鷲所棲因以為名　六",
    "T37n1754_002:0286c16": "同聞眾二。初聲聞眾二菩薩眾。初聲聞眾。",
    "T37n1754_002:0286c17": "與大比丘眾千二百五十人俱　若論志願則",
    "T37n1754_002:0286c18": "菩薩為先。今取威儀故聲聞居首。聲聞又二。",
    "T37n1754_002:0286c19": "大比丘即上首弟子迦葉阿難目連身子等。",
    "T37n1754_002:0286c20": "大之一字即是歎德。梵云摩訶此翻為大多",
    "T37n1754_002:0286c21": "勝。人天所尊故言大。遍解經書故云多。超出",
    "T37n1754_002:0286c22": "異道故言勝。因名比丘有三義。乞士怖魔破",
    "T37n1754_002:0286c23": "惡也。果號阿羅漢亦三義。應供殺賊無生也。",
    "T37n1754_002:0286c24": "梵語僧伽此翻為眾。四人已上和合無諍。羯",
    "T37n1754_002:0286c25": "磨說戒能辦一切滅惡生善之事故名為眾。",
    "T37n1754_002:0286c26": "千二百五十人即眷屬弟子。三迦葉共有弟",
    "T37n1754_002:0286c27": "子千人。目連身子共二百五十。其先竝是事",
    "T37n1754_002:0286c28": "火外道。久受勒苦都無所證。一見如來便登",
    "T37n1754_002:0286c29": "聖果。感佛恩深故常隨侍。二菩薩眾三。初",
    "T37n1754_002:0287a01": "示位二列數三略標上首　初示位。",
    "T37n1754_002:0287a02": "菩薩　梵云摩訶菩提質帝薩埵此云大道心",
    "T37n1754_002:0287a03": "成眾生。雖名含大小行有淺深今此同聞莫",
    "T37n1754_002:0287a04": "非補處　二列數。",
    "T37n1754_002:0287a05": "三萬二千　總舉上首眷屬之眾　三略標上",
    "T37n1754_002:0287a06": "首。",
    "T37n1754_002:0287a07": "文殊師利法王子而為上首　文殊師利此翻",
    "T37n1754_002:0287a08": "妙德。從法化生紹隆佛種名法王子。大本小",
    "T37n1754_002:0287a09": "本彌陀經列眾甚廣。今經最略。翻傳適時各",
    "T37n1754_002:0287a10": "其志也。計應更列人天雜眾。下流通云無量",
    "T37n1754_002:0287a11": "諸天龍夜叉等。即知序中亦略之耳。二發起",
    "T37n1754_002:0287a12": "序　諸經緣起隨事不同。今經乃以殺逆為",
    "T37n1754_002:0287a13": "發起者略有二意。一欲彰此界眾生極可厭",
    "T37n1754_002:0287a14": "惡。親生膝下尚敢危害況於餘人。意令末世",
    "T37n1754_002:0287a15": "忻樂淨土故。二為表此方機緣非遭極苦。不",
    "T37n1754_002:0287a16": "念脫離求往生故。故下韋提希云為我廣說",
    "T37n1754_002:0287a17": "無憂惱處我當往生。不樂閻浮提濁惡世等。",
    "T37n1754_002:0287a18": "就中分二。初至和悅正明囚父時阿闍世問",
    "T37n1754_002:0287a19": "守門者下次明欲害母　初正明囚父四。一",
    "T37n1754_002:0287a20": "頻婆為子幽禁二國大夫人密奉[麩夫+少]漿三祈請",
    "T37n1754_002:0287a21": "戒法以濟心神四法食兼資日久不殞。初頻",
    "T37n1754_002:0287a22": "婆為子幽禁。",
    "T37n1754_002:0287a23": "爾時王舍大城有一太子名阿闍世隨順調達",
    "T37n1754_002:0287a24": "惡友之教收執父王頻婆娑羅幽閉置於七重",
    "T37n1754_002:0287a25": "室內制諸群臣一不得往　阿闍世此云未生",
    "T37n1754_002:0287a26": "怨。涅槃云由未生時相師皆言此兒生已定",
    "T37n1754_002:0287a27": "當害父。又云阿闍名不生世者名怨。以不生",
    "T37n1754_002:0287a28": "佛性故則煩惱怨生等。調達具云提婆達多",
    "T37n1754_002:0287a29": "此云天熱。生時諸天心皆熱惱。知彼出世必",
    "T37n1754_002:0287b01": "破三寶故。是斛飯王子佛之堂弟阿難親兄。",
    "T37n1754_002:0287b02": "有三十相出家誦六萬法聚十二韋陀。因見",
    "T37n1754_002:0287b03": "如來王臣歸仰利養充溢心生嫉忌。即往白",
    "T37n1754_002:0287b04": "佛求欲攝眾。為佛所訶遂謀害佛。阿難不知",
    "T37n1754_002:0287b05": "授與通法。入山修習獲得五通。乃自思推誰",
    "T37n1754_002:0287b06": "作檀越。闍世太子有大王相。種種變現惑令",
    "T37n1754_002:0287b07": "信受。語太子言我作新佛。汝作新王豈不快",
    "T37n1754_002:0287b08": "哉。於是推山壓佛。密迹金剛以杵擬之。碎石",
    "T37n1754_002:0287b09": "迸來傷佛足指出佛身血。自號為佛五法化",
    "T37n1754_002:0287b10": "人。三聞達等五百新學受彼邪化別眾乞食。",
    "T37n1754_002:0287b11": "別自布薩即破法輪僧。蓮花色尼路逢訶之。",
    "T37n1754_002:0287b12": "拳打眼出即殺阿羅漢。犯三逆罪生入地獄。",
    "T37n1754_002:0287b13": "闍王殺父害母共造五逆。此皆大權化事或",
    "T37n1754_002:0287b14": "逆或順無非益物。為絕後世起逆業故。經云",
    "T37n1754_002:0287b15": "示現有三毒又現邪見相。我弟子如是方便",
    "T37n1754_002:0287b16": "度眾生。又涅槃云提婆達不曾墮獄造逆等。",
    "T37n1754_002:0287b17": "實非聲聞緣覺境界。唯是諸佛之所知見是",
    "T37n1754_002:0287b18": "也。頻婆娑羅此云模實亦名影堅。皆為形體",
    "T37n1754_002:0287b19": "充實從身立名。亦有翻為顏貌端正。七重之",
    "T37n1754_002:0287b20": "室不慮往來。復加制約欲令餓死。二夫人奉",
    "T37n1754_002:0287b21": "食。",
    "T37n1754_002:0287b22": "國大夫人名韋提希恭敬大王澡浴清淨以酥",
    "T37n1754_002:0287b23": "蜜和[麩夫+少]用塗其身諸瓔珞中盛蒲桃漿密以上",
    "T37n1754_002:0287b24": "王　韋提希此翻思惟。先受此名即為今日",
    "T37n1754_002:0287b25": "請觀之讖。浴身令淨[麩夫+少]密塗身瓔珞中空可",
    "T37n1754_002:0287b26": "盛果漿潛入深室故云密也三王請戒法又",
    "T37n1754_002:0287b27": "三初王陳目連二目連應機三佛遣富那說法",
    "T37n1754_002:0287b28": "　初王請目連。",
    "T37n1754_002:0287b29": "爾時大王食[麩夫+少]飲漿求水漱口畢已合掌恭敬",
    "T37n1754_002:0287c01": "向耆闍崛山遙禮世尊而作是言大目犍連是",
    "T37n1754_002:0287c02": "吾親友願興慈悲授我八戒　目犍連此翻採",
    "T37n1754_002:0287c03": "菽氏。上古仙人。採菽豆而食。因以命族是王",
    "T37n1754_002:0287c04": "門師故稱親友　二目連應機。",
    "T37n1754_002:0287c05": "時目犍連如鷹隼飛疾至王所日日如是授王",
    "T37n1754_002:0287c06": "八戒　目連知已應機往赴如鷹隼飛喻神足",
    "T37n1754_002:0287c07": "之疾。隼音荀。字書云鷙鳥謂猛鳥也。八關",
    "T37n1754_002:0287c08": "齊戒唯局一日一夜故逐日別受。即多宗所",
    "T37n1754_002:0287c09": "計。若準成論延促不拘　三佛遣富那說法。",
    "T37n1754_002:0287c10": "世尊亦遣尊者富樓那為王說法　富樓那此",
    "T37n1754_002:0287c11": "翻滿慈子。從父母得名。說法人中最為第一。",
    "T37n1754_002:0287c12": "善巧開誘故特遣之　四法食兼資。",
    "T37n1754_002:0287c13": "如是時間經三七日王食[麩夫+少]密得聞法故顏",
    "T37n1754_002:0287c14": "色和悅　食以資身法以沃心。本圖餓死反",
    "T37n1754_002:0287c15": "更充盛。因慈忿怒推究元由。若準涅槃與此",
    "T37n1754_002:0287c16": "少異。故須委引方盡始終。經云羅閱闍王頻",
    "T37n1754_002:0287c17": "婆娑羅其王太子名曰善見。業因緣故生惡",
    "T37n1754_002:0287c18": "逆心欲害其父而不得便。爾時惡人提婆達",
    "T37n1754_002:0287c19": "多亦因過去業因緣故復於我所生不善心欲",
    "T37n1754_002:0287c20": "害於我。即修五通不久獲得。遂與太子共為",
    "T37n1754_002:0287c21": "親友現作種種神通之事。太子見已生敬信",
    "T37n1754_002:0287c22": "心嚴設供養。太子告言我今欲見曼陀羅花。",
    "T37n1754_002:0287c23": "提婆即往三十三天求之。其福盡故都無與",
    "T37n1754_002:0287c24": "者。既不得華即欲自取。便失神通還見己身",
    "T37n1754_002:0287c25": "在王舍城。心生慚愧不能復見太子。遂至佛",
    "T37n1754_002:0287c26": "所求索大眾白言唯願如來以此大眾付囑於",
    "T37n1754_002:0287c27": "我。佛言癡人。舍利弗等聰明大智。我猶不以",
    "T37n1754_002:0287c28": "大眾付囑。況汝癡人食唾者乎(謂現通時現作嬰兒食闍世唾)",
    "T37n1754_002:0287c29": "於是提婆倍生惡心乃言瞿曇汝雖調伏大眾",
    "T37n1754_002:0288a01": "勢亦不久當見磨滅。即時大地六反震動。提",
    "T37n1754_002:0288a02": "婆尋即躄地。身邊出大暴風吹諸塵土而污",
    "T37n1754_002:0288a03": "坌之。提婆復言若我此身必入阿鼻我要當",
    "T37n1754_002:0288a04": "報如是大怨。尋起至太子所。太子即問何故",
    "T37n1754_002:0288a05": "顏容憔悴有憂色耶。提婆言我今與汝極成",
    "T37n1754_002:0288a06": "親愛。外人罵汝我豈不憂。太子言云何罵我。",
    "T37n1754_002:0288a07": "提婆言國人罵汝為未生怨。太子問何故。提",
    "T37n1754_002:0288a08": "婆言汝未生時一切相師皆言此兒生已當殺",
    "T37n1754_002:0288a09": "其父。一切內人獲汝心故謂為善見。毘提夫",
    "T37n1754_002:0288a10": "人聞是語已既生汝身於高樓上棄之於地壞",
    "T37n1754_002:0288a11": "汝一指。復號汝為婆羅留枝。我聞是已心生",
    "T37n1754_002:0288a12": "憂憒而復不能向汝說之。提婆以如是等惡",
    "T37n1754_002:0288a13": "事教令殺父。若汝父死我亦能殺瞿曇沙門。",
    "T37n1754_002:0288a14": "於是太子收其父王閉之城外。以四種兵而",
    "T37n1754_002:0288a15": "守衛之。毘提夫人即至王所。時守王人遮不",
    "T37n1754_002:0288a16": "聽入。夫人訶罵守人即告太子。大王夫人欲",
    "T37n1754_002:0288a17": "見父王不審聽否。太子嗔嫌。即往母所前牽",
    "T37n1754_002:0288a18": "母髮拔刀欲研。耆婆白言有國已來罪雖極",
    "T37n1754_002:0288a19": "重不及女人況所生母。太子聞已即便放捨。",
    "T37n1754_002:0288a20": "遮斷父王衣服臥具飲食湯藥。過七日已王",
    "T37n1754_002:0288a21": "便命終。引彼校此或異或同。方便隨機不足",
    "T37n1754_002:0288a22": "怪矣。二明欲害母四。初至不令復出幽閉",
    "T37n1754_002:0288a23": "深宮。二韋提下翹誠請佛。三未舉下佛知往",
    "T37n1754_002:0288a24": "赴。四時韋提下見佛求法。初幽閉深宮三。初",
    "T37n1754_002:0288a25": "執釰欲害。二二臣諫止。三勅令幽閉。初執",
    "T37n1754_002:0288a26": "釰欲害四。初王問門者。二守門實答。三王聞",
    "T37n1754_002:0288a27": "瞋罵。四執釰欲害。初王問門者審其在否。",
    "T37n1754_002:0288a28": "時阿闍世問守門者父王今者猶存在耶　二",
    "T37n1754_002:0288a29": "守門實答。",
    "T37n1754_002:0288b01": "時守門人白言大王國大夫人身塗[麩夫+少]蜜瓔珞",
    "T37n1754_002:0288b02": "盛漿持用上王沙門目連及富樓那從空而來",
    "T37n1754_002:0288b03": "為王說法不可禁制　王制群臣不言國后。",
    "T37n1754_002:0288b04": "沙門空入非門能禁故設此詞。意圖免過",
    "T37n1754_002:0288b05": "　三王聞嗔罵。",
    "T37n1754_002:0288b06": "時阿闍世聞此語已怒其母曰我母是賊與賊",
    "T37n1754_002:0288b07": "為伴沙門惡人幻惑呪術令此惡王多日不死",
    "T37n1754_002:0288b08": "　名父為賊母即賊伴。沙門幻術明非賢哲",
    "T37n1754_002:0288b09": "　四執釰欲害。",
    "T37n1754_002:0288b10": "即執利釰欲害其母　即如上引涅槃經所說",
    "T37n1754_002:0288b11": "　二二臣諫止三。初修諫禮二設諫詞三諫",
    "T37n1754_002:0288b12": "已欲去　初修諫禮。",
    "T37n1754_002:0288b13": "時有一臣名曰月光聰明多智及與耆婆為王",
    "T37n1754_002:0288b14": "作禮　月光華言耆婆梵語此翻固活。生時",
    "T37n1754_002:0288b15": "一手持藥囊一手把針筒。昔誓為醫治疾存",
    "T37n1754_002:0288b16": "活。從德立號。菴羅女之子。二皆多智顯是賢",
    "T37n1754_002:0288b17": "臣　二設諫詞。",
    "T37n1754_002:0288b18": "白言大王臣聞毘陀羅論經說劫初已來有",
    "T37n1754_002:0288b19": "諸惡王貪國位故殺害其父一萬八千未曾聞",
    "T37n1754_002:0288b20": "有無道害母王今為此殺逆之事污剎利種臣",
    "T37n1754_002:0288b21": "不忍聞是栴陀羅不宜住此　毘陀經即俗典",
    "T37n1754_002:0288b22": "或作韋陀梵言少異。如此間史書紀其國事。",
    "T37n1754_002:0288b23": "貪位殺父此猶有理。非辜害母誠為無道。西",
    "T37n1754_002:0288b24": "竺四姓攝一切姓。剎帝利婆羅門二為尊貴",
    "T37n1754_002:0288b25": "毘舍首陀二為下賤。剎帝即王者姓。栴陀羅",
    "T37n1754_002:0288b26": "此云殺者。即此間魁劊之類。君既無道賢臣",
    "T37n1754_002:0288b27": "不輔故不宜住　三諫已欲去。",
    "T37n1754_002:0288b28": "時二大臣說此語竟以手按釰却行而退　按",
    "T37n1754_002:0288b29": "釰却行示威令懼　三勅令幽閉。",
    "T37n1754_002:0288c01": "時阿闍世驚怖惶懼告耆婆言汝不為我耶耆",
    "T37n1754_002:0288c02": "婆白言大王慎莫害母王聞此語懺悔求救即",
    "T37n1754_002:0288c03": "便捨釰止不害母勅語內官閉置深宮不令復",
    "T37n1754_002:0288c04": "出　闍王驚懼賢臣去國社稷必危。不為我",
    "T37n1754_002:0288c05": "者求救之詞。為猶佐也。耆婆重諫王悔乃從。",
    "T37n1754_002:0288c06": "勅閉深宮發起之本　二翹誠請佛三。初遭",
    "T37n1754_002:0288c07": "苦思法二陳詞致請三悲哀禮請　初遭苦思",
    "T37n1754_002:0288c08": "法遙禮伸敬。",
    "T37n1754_002:0288c09": "時韋提希被幽閉已愁憂憔悴遙向耆闍崛山",
    "T37n1754_002:0288c10": "為佛作禮　二陳詞致請。",
    "T37n1754_002:0288c11": "而作是言如來世尊在昔之時恒遣阿難來慰",
    "T37n1754_002:0288c12": "問我我今愁憂世尊威重無由得見願遣目連",
    "T37n1754_002:0288c13": "尊者阿難與我相見　阿難是佛侍者常往慰",
    "T37n1754_002:0288c14": "問。傳法利人必假王力。雖佛上聖曲順常情",
    "T37n1754_002:0288c15": "以為後範。韋提敬佛不敢輒請。願見二師欲",
    "T37n1754_002:0288c16": "聞法要。阿難此云慶喜亦云無染或云忻樂",
    "T37n1754_002:0288c17": "　三悲哀禮請。",
    "T37n1754_002:0288c18": "作是語已悲泣雨淚遙向佛禮　三佛知往赴",
    "T37n1754_002:0288c19": "二。初感佛垂應二禮起見佛　初感佛垂應。",
    "T37n1754_002:0288c20": "未舉頭頃爾時世尊在耆闍崛山知韋提希心",
    "T37n1754_002:0288c21": "之所念即勅大目犍連及以阿難從空而來佛",
    "T37n1754_002:0288c22": "從耆闍崛山沒於王宮出　知其心念即他心",
    "T37n1754_002:0288c23": "智。乘空出沒即如意通　二禮起見佛。",
    "T37n1754_002:0288c24": "時韋提希禮已舉頭見世尊釋迦牟尼佛身紫",
    "T37n1754_002:0288c25": "金色坐百寶蓮華目連侍左阿難在右釋梵護",
    "T37n1754_002:0288c26": "世諸天在虛空中普雨天華持用供養　見佛",
    "T37n1754_002:0288c27": "有四殊勝。一身色二蓮座三左右侍從四諸",
    "T37n1754_002:0288c28": "天供養。釋迦翻能仁即應身。牟尼翻寂點即",
    "T37n1754_002:0288c29": "法身。上冥下應報在其中。釋即帝釋具云釋",
    "T37n1754_002:0289a01": "提桓因。此翻能天。即三十三天主也。梵即大",
    "T37n1754_002:0289a02": "梵天王色界天主。護世即四王等。古疏問曰",
    "T37n1754_002:0289a03": "頻婆韋提俱請弟子。何故前遣弟子後乃自",
    "T37n1754_002:0289a04": "往。其意何耶。解有二義。一闍王殺父。佛若親",
    "T37n1754_002:0289a05": "往則起怨嫌護彼心故。二欲行佛法須委國",
    "T37n1754_002:0289a06": "王。頻婆定死闍王登位。佛若自往則障礙不",
    "T37n1754_002:0289a07": "行。為護法故韋提無此自往無妨　四見佛",
    "T37n1754_002:0289a08": "求法二。初作禮申敬二請法　初作禮申敬。",
    "T37n1754_002:0289a09": "時韋提希見佛世尊自絕瓔珞舉身投地號泣",
    "T37n1754_002:0289a10": "向佛　被囚日久不期遇佛。悲喜盈懷無暇容",
    "T37n1754_002:0289a11": "緩。挽斷項纓持用獻佛。投身于地以竭其誠",
    "T37n1754_002:0289a12": "二請法有二。初通問往生處二正請往生因",
    "T37n1754_002:0289a13": "　初通問往生處二。初汎問宿因二正問生",
    "T37n1754_002:0289a14": "處　初汎問宿因。",
    "T37n1754_002:0289a15": "白言世尊我宿何罪生此惡子世尊復有何等",
    "T37n1754_002:0289a16": "因緣與提婆達多共為眷屬　我之母子愛出",
    "T37n1754_002:0289a17": "天性。佛之兄弟情同天倫。反生逆害必有往",
    "T37n1754_002:0289a18": "因。本唯自責兼問如來。但是傷歎往業以為",
    "T37n1754_002:0289a19": "陳請之由。經律多說。佛與提婆從因至果常",
    "T37n1754_002:0289a20": "相惱害。蓋是大權影響而非實事。即法華云",
    "T37n1754_002:0289a21": "由提婆達多善知識故令我具足六波羅蜜。",
    "T37n1754_002:0289a22": "乃至却後過無量劫當得成佛。號曰天王如",
    "T37n1754_002:0289a23": "來等　二正問生處為三。初標忻厭二敘可",
    "T37n1754_002:0289a24": "厭三立誓遠離　此之三節即示末世修行要",
    "T37n1754_002:0289a25": "術。若不爾者則徒修淨業定不往生　初標",
    "T37n1754_002:0289a26": "忻厭。",
    "T37n1754_002:0289a27": "唯願世尊為我廣說無憂惱處我當往生不樂",
    "T37n1754_002:0289a28": "閻浮提濁惡世也　無憂惱處者韋提所問。",
    "T37n1754_002:0289a29": "言相通含據下佛答即指淨土。娑婆五濁人",
    "T37n1754_002:0289b01": "間天上皆有憂惱。唯佛淨土依正俱勝但受",
    "T37n1754_002:0289b02": "諸樂寧有憂乎。閻浮提或云剡浮贍部此翻",
    "T37n1754_002:0289b03": "勝金。從樹為名。以樹半臨海水水底有金光",
    "T37n1754_002:0289b04": "色映樹故以為名。提或云檀此翻為洲。即別",
    "T37n1754_002:0289b05": "指南洲也。據令通指娑婆大千。且從近論令",
    "T37n1754_002:0289b06": "易解耳。或可閻浮於四洲中濁惡最甚故特",
    "T37n1754_002:0289b07": "標之　二敘可厭。",
    "T37n1754_002:0289b08": "此濁惡處地獄餓鬼畜生盈滿多不善聚　濁",
    "T37n1754_002:0289b09": "謂五濁。即見煩惱等五皆不淨故總名濁亦",
    "T37n1754_002:0289b10": "名五滓。惡即十惡。即殺盜等。五濁則具該依",
    "T37n1754_002:0289b11": "正。十惡則別指行業。若據濁惡實該六道。特",
    "T37n1754_002:0289b12": "舉三途苦果以彰可厭。遍於大千故云盈滿。",
    "T37n1754_002:0289b13": "多不善聚者即上惡趣共聚此處。或可別指",
    "T37n1754_002:0289b14": "人中。少有良善如下所願不見惡人怨親逆",
    "T37n1754_002:0289b15": "順無非不善。闍王調達豈善聚乎。上隨文解",
    "T37n1754_002:0289b16": "次約義論。此濁惡處即指世間郡邑民居親",
    "T37n1754_002:0289b17": "族會處。其間心行萬差三惡盈滿皆不善聚。",
    "T37n1754_002:0289b18": "又濁惡處即指我等眾生現前識心。無始至",
    "T37n1754_002:0289b19": "今三業所造無邊業種日用所起三惡道行不",
    "T37n1754_002:0289b20": "可窮數故云盈滿多不善也　三立誓遠離。",
    "T37n1754_002:0289b21": "願我未來不聞惡聲不見惡人　五濁三界五",
    "T37n1754_002:0289b22": "逆十惡皆是惡聲。其中眾生造如是業盡號",
    "T37n1754_002:0289b23": "惡人。極樂世界尚無惡道名即無惡聲也。諸",
    "T37n1754_002:0289b24": "上善人俱會一處。即無惡人也　二正請往",
    "T37n1754_002:0289b25": "生因。",
    "T37n1754_002:0289b26": "今向世尊五體投地求哀懺悔唯願佛日教我",
    "T37n1754_002:0289b27": "觀於清淨業處　頭及四肢為五體五處皆圓",
    "T37n1754_002:0289b28": "亦名五輪。著地禮之重也。由有宿罪故受此",
    "T37n1754_002:0289b29": "苦。今欲厭離故須求悔。梵云懺摩此翻悔往。",
    "T37n1754_002:0289c01": "今言懺悔華梵並舉。有云懺即斷後悔是恥",
    "T37n1754_002:0289c02": "前。如來說法破障除疑如日照世故云佛日。",
    "T37n1754_002:0289c03": "極樂依正莫非主伴淨業共成故名清淨業處。",
    "T37n1754_002:0289c04": "據此韋提正求觀法故云教我觀也　第二正",
    "T37n1754_002:0289c05": "宗分三。初至那含放光現土審定機宜。爾時",
    "T37n1754_002:0289c06": "世尊下二正明觀法淨業正因。說是語時下",
    "T37n1754_002:0289c07": "三顯示利益結勸修習　初放光現土審定機",
    "T37n1754_002:0289c08": "宜三。初如來放光普現諸土。二韋提白佛選",
    "T37n1754_002:0289c09": "定一方。三頻婆蒙光護證道果。佛恐末世",
    "T37n1754_002:0289c10": "以為十方淨土隨願可生何獨定指彌陀一國",
    "T37n1754_002:0289c11": "特現此瑞以決後疑。今多此見正達佛意",
    "T37n1754_002:0289c12": "　初如來放光普現諸土。",
    "T37n1754_002:0289c13": "爾時世尊放眉間光其光金色遍照十方無量",
    "T37n1754_002:0289c14": "世界還住佛頂化為金臺如須彌山十方諸佛",
    "T37n1754_002:0289c15": "淨妙國土皆於中現或有國土七寶合成復有",
    "T37n1754_002:0289c16": "國土純是蓮華復有國土如自在天宮復有國",
    "T37n1754_002:0289c17": "土如玻[王*梨]鏡十方國土皆於中現有如是等無",
    "T37n1754_002:0289c18": "量諸佛國土嚴顯可觀令韋提希見　如來眉",
    "T37n1754_002:0289c19": "間有白毫相。長一(丈寸)五周圓五寸外有八稜中",
    "T37n1754_002:0289c20": "空如筒白如珂雪右旋宛轉。表從中道流出",
    "T37n1754_002:0289c21": "諸法。初散後聚亦表攝多歸一。即顯此經圓",
    "T37n1754_002:0289c22": "純究竟一佛乘法。故現此相異於常時。光臺",
    "T37n1754_002:0289c23": "高聳喻若須彌。現土無量不可具舉。略示四",
    "T37n1754_002:0289c24": "種以示可觀。七寶成者言其尊貴。純蓮華者",
    "T37n1754_002:0289c25": "言其潔淨。如天宮者言其快樂。頗梨鏡者言",
    "T37n1754_002:0289c26": "其明瑩。若論諸土莊嚴極眾。經文從簡各舉",
    "T37n1754_002:0289c27": "一相。欲彰極樂具兼諸美令韋提見。即示放",
    "T37n1754_002:0289c28": "光現土之意　二選定一方三。初通敘諸土非",
    "T37n1754_002:0289c29": "是所類。二別指極樂正合機緣。三求請往生",
    "T37n1754_002:0290a01": "所修觀法　初通敘諸土非是所願。",
    "T37n1754_002:0290a02": "時韋提希白佛言世尊是諸佛土雖復清淨皆",
    "T37n1754_002:0290a03": "有光明　二別指極樂正合機緣。",
    "T37n1754_002:0290a04": "我今樂生極樂世界阿彌陀佛所　良以此界",
    "T37n1754_002:0290a05": "下凡心多馳散。若不的指一方專觀一佛則觀",
    "T37n1754_002:0290a06": "行難成往生多障。況彌陀光明常照誓願弘",
    "T37n1754_002:0290a07": "深。是以生一土則諸土皆通。想一佛則諸佛",
    "T37n1754_002:0290a08": "齊見。十疑論佛答普廣其理照然。善導專修",
    "T37n1754_002:0290a09": "義亦同此　三求請往生所修觀法。",
    "T37n1754_002:0290a10": "唯願世尊教我思惟教我正受　初修方便作",
    "T37n1754_002:0290a11": "意觀緣名思惟。觀想既成任運妙契名正受。",
    "T37n1754_002:0290a12": "如地觀云如此想者名為粗見極樂國地即思",
    "T37n1754_002:0290a13": "惟也。若得三昧見彼國地了了分明不可具",
    "T37n1754_002:0290a14": "說即正受也。善導玄義據華嚴經思惟正受",
    "T37n1754_002:0290a15": "並是三昧。與此地觀文證大同。又觀佛三昧",
    "T37n1754_002:0290a16": "經云佛告阿難。佛滅度後佛諸弟子聞是法",
    "T37n1754_002:0290a17": "者思是法者觀是法者此人常於夢中見佛。",
    "T37n1754_002:0290a18": "又云聞是語思是法者有正念者有正受者。",
    "T37n1754_002:0290a19": "準知思惟正受皆屬觀法淺深有異。又復前",
    "T37n1754_002:0290a20": "云教我觀於清淨業處。即知韋提唯請觀耳",
    "T37n1754_002:0290a21": "　三頻婆蒙光獲證道果。",
    "T37n1754_002:0290a22": "爾時世尊即便微笑有五色光從佛口出一一",
    "T37n1754_002:0290a23": "光照頻婆娑羅頂爾時大王雖在幽閉心眼無",
    "T37n1754_002:0290a24": "障遙見世尊頭面作禮自然增進成阿那含",
    "T37n1754_002:0290a25": "　初如來現土正意在茲。機感相投潛通密應。",
    "T37n1754_002:0290a26": "故佛微笑。觀佛相海經云諸佛常法凡笑必",
    "T37n1754_002:0290a27": "有五色光。從口而出光照王頂。佛力加被令",
    "T37n1754_002:0290a28": "增道果。蒙光見佛深悟無常。發智斷惑遂證",
    "T37n1754_002:0290a29": "三果。阿那含此云不還。結惑將盡不還下界。",
    "T37n1754_002:0290b01": "據此頻婆見佛得果。應與夫人同聞觀法。後",
    "T37n1754_002:0290b02": "結益中但敘韋提五百侍女。乃知頻婆證果",
    "T37n1754_002:0290b03": "即歸滅矣　第二正明觀法淨業正因二。初",
    "T37n1754_002:0290b04": "如來許可二正示所說　初如來許可。",
    "T37n1754_002:0290b05": "爾時世尊告韋提希汝今知不阿彌陀佛去此",
    "T37n1754_002:0290b06": "不遠汝當繫念諦觀彼國淨業成者我今為汝",
    "T37n1754_002:0290b07": "廣說眾譬亦令未來世一切凡夫欲修淨業者",
    "T37n1754_002:0290b08": "得生西方極樂國土　先審知否者欲明淨土",
    "T37n1754_002:0290b09": "非佛自說他無知者。彌陀經云從此西方過",
    "T37n1754_002:0290b10": "十萬億佛土。而云不遠者此有三釋。一佛眼",
    "T37n1754_002:0290b11": "觀故如楞嚴說。天眼觀大千界如觀掌果。況",
    "T37n1754_002:0290b12": "佛眼乎。譬如登高視下一目萬里。所謂登大",
    "T37n1754_002:0290b13": "山而小天下也。二心念速故。心神無礙遐方",
    "T37n1754_002:0290b14": "異域舉念即至。所謂心念疾於風也。三佛力",
    "T37n1754_002:0290b15": "攝故。雖未得通乘佛神力。如十疑論說。劣夫",
    "T37n1754_002:0290b16": "從輪王一晝夜行四天下。所謂青蠅附於騏",
    "T37n1754_002:0290b17": "尾也。淨業成者總目彼土依正二報。極樂境",
    "T37n1754_002:0290b18": "界眾生未識以物比擬故云眾譬。如下云如",
    "T37n1754_002:0290b19": "億千日其光如華等。或可所有言諭通名為",
    "T37n1754_002:0290b20": "譬。亦令未來者正彰本意非止當機。所謂千",
    "T37n1754_002:0290b21": "鉤之弩豈特為鼷鼠而發機乎　二正示所說",
    "T37n1754_002:0290b22": "復二。初先示福業二明正觀初先示福業",
    "T37n1754_002:0290b23": "　所以先明三福者即是修觀行人合行事業。",
    "T37n1754_002:0290b24": "非觀無以導其福非福無以成其觀。有觀無",
    "T37n1754_002:0290b25": "福則闕於莊嚴。有福無觀則牽於異趣。闕莊",
    "T37n1754_002:0290b26": "嚴則護報非勝。牽異趣則往生莫由。二法相",
    "T37n1754_002:0290b27": "資無往不利。寄言學者剋意研求。無惑兩岐",
    "T37n1754_002:0290b28": "自迷發足　今釋三福三。初通標二別釋三",
    "T37n1754_002:0290b29": "結告。初通標。",
    "T37n1754_002:0290c01": "欲生彼國者當修三福　欲生者言其志願。當",
    "T37n1754_002:0290c02": "修者教令必為　二別釋。",
    "T37n1754_002:0290c03": "一者孝養父母奉事師長慈心不殺修十善業",
    "T37n1754_002:0290c04": "　既是三世佛因。明知菩薩大行。第一共凡",
    "T37n1754_002:0290c05": "夫業第二共二乘業第三大乘不共業。就中",
    "T37n1754_002:0290c06": "四句。上二句報恩行。父母生育恩師長教導",
    "T37n1754_002:0290c07": "恩。下二句離惡行。不殺為十善之首故特標",
    "T37n1754_002:0290c08": "之。身除三邪口離四過意斷三惡也。",
    "T37n1754_002:0290c09": "二者受持三歸具足眾戒不犯威儀　就中三",
    "T37n1754_002:0290c10": "句。上句即翻邪三歸。凡夫無始繫屬於魔。作",
    "T37n1754_002:0290c11": "法歸投希求救護。若但受歸有善無戒。若受",
    "T37n1754_002:0290c12": "眾戒必兼三歸。下二句即受戒法。在家五八",
    "T37n1754_002:0290c13": "出家十具故云眾戒。受持無缺故云具足。威",
    "T37n1754_002:0290c14": "儀亦戒。輕細難持人多陵犯。故特標簡。",
    "T37n1754_002:0290c15": "三者發菩提心深信因果讀誦大乘勸進行者",
    "T37n1754_002:0290c16": "　就中四句。初即發大心。菩提翻道即無上",
    "T37n1754_002:0290c17": "道心。二即起大心。善惡因果皆我自心了知",
    "T37n1754_002:0290c18": "畏慎故云深信。三即生大解。教詮本智因誦",
    "T37n1754_002:0290c19": "發生。四即修大行。勸誘修行不令退墮。上三",
    "T37n1754_002:0290c20": "自行後一化他　三結告。",
    "T37n1754_002:0290c21": "如此三事名為淨業佛告韋提希汝今知不此",
    "T37n1754_002:0290c22": "三種業過去未來現在三世諸佛淨業正因",
    "T37n1754_002:0290c23": "三世果德籍此而成故曰正因　二明正觀",
    "T37n1754_002:0290c24": "四。初勅聽示說二讚請三勸囑四示法初勅",
    "T37n1754_002:0290c25": "聽示說。",
    "T37n1754_002:0290c26": "佛告阿難及韋提希諦聽諦聽善思念之如來",
    "T37n1754_002:0290c27": "今者為未來世一切眾生為煩惱賊之所害者",
    "T37n1754_002:0290c28": "說清淨業　諦聽善思即聞思兩慧。為未來",
    "T37n1754_002:0290c29": "者正指像末也。煩惱賊害即具縛凡夫也。清",
    "T37n1754_002:0291a01": "淨業即十六觀也　二讚請。",
    "T37n1754_002:0291a02": "善哉韋提希快問此事　悅可聖心故云快問",
    "T37n1754_002:0291a03": "　三勸囑三。初明是佛所教二依教修成三",
    "T37n1754_002:0291a04": "因修獲證　初明是佛所教。",
    "T37n1754_002:0291a05": "阿難汝當受持廣為多眾宣說佛語如來今者",
    "T37n1754_002:0291a06": "教韋提希及未來世一切眾生觀於西方極樂",
    "T37n1754_002:0291a07": "世界　阿難多聞勸令持說。由在幽宮同聞",
    "T37n1754_002:0291a08": "尚少。後還耆山意令重述故預囑之。如來今",
    "T37n1754_002:0291a09": "者等並是付囑阿難所說之詞　二依教修成。",
    "T37n1754_002:0291a10": "以佛力故當得見彼清淨國土如報明鏡自",
    "T37n1754_002:0291a11": "見面像",
    "T37n1754_002:0291a12": "　教由佛說即是佛力。所謂如來異方便也　三",
    "T37n1754_002:0291a13": "因修獲證。",
    "T37n1754_002:0291a14": "見彼國土極妙樂事心歡喜故應時即得無生",
    "T37n1754_002:0291a15": "法忍　得無生忍位當初住。若據觀法功德力",
    "T37n1754_002:0291a16": "強見生可證。準下佛觀即指生彼獲證之相。",
    "T37n1754_002:0291a17": "下云捨身他世生諸佛前得無生忍是也　四",
    "T37n1754_002:0291a18": "示法有三。初敘韋提見土由二為未來請其",
    "T37n1754_002:0291a19": "方便三如來答其所請　初敘韋提見土由。",
    "T37n1754_002:0291a20": "佛告韋提希汝是凡夫心想羸劣未得天眼不",
    "T37n1754_002:0291a21": "能遠觀諸佛如來有異方便令汝得見　大權",
    "T37n1754_002:0291a22": "引實故示同凡。天眼六通之一。障內障外無",
    "T37n1754_002:0291a23": "不徹見。凡仙小聖雖得天眼遐方淨剎亦不",
    "T37n1754_002:0291a24": "能觀。異方便者若對當機即前光臺現土令",
    "T37n1754_002:0291a25": "韋提見。據論垂教即下十六觀法專被未來。",
    "T37n1754_002:0291a26": "欲彰權智道同故言諸佛　二為未來請其方",
    "T37n1754_002:0291a27": "法三。初敘己得見二傷他不見三正為陳請",
    "T37n1754_002:0291a28": "　初敘己得見。",
    "T37n1754_002:0291a29": "時韋提希白佛言世尊如我今者以佛力故見",
    "T37n1754_002:0291b01": "彼國土　二傷他不見。",
    "T37n1754_002:0291b02": "若佛滅後諸眾生等濁惡不善五苦所逼　此",
    "T37n1754_002:0291b03": "即大悲權巧利物方見。韋提位非凡小。濁惡",
    "T37n1754_002:0291b04": "不善義同前釋。五苦者疏云五道皆非樂故。",
    "T37n1754_002:0291b05": "修羅一道開則為六合但有五。或取大本五",
    "T37n1754_002:0291b06": "惡五痛五燒以為五苦。即五戒所禁五種之",
    "T37n1754_002:0291b07": "過為五惡。犯此五事遭難犯法為五痛。後墮",
    "T37n1754_002:0291b08": "三途名為五燒　三正為陳請。",
    "T37n1754_002:0291b09": "云何當見阿彌陀佛極樂世界　未來眾生一",
    "T37n1754_002:0291b10": "生不值佛二濁惡轉盛三苦逼益深。業障如",
    "T37n1754_002:0291b11": "此。疑無見土之理。有何方便令得見乎　三",
    "T37n1754_002:0291b12": "如來答其所請又二。初標示繫想處二別列",
    "T37n1754_002:0291b13": "十六觀法　初標示繫想處。",
    "T37n1754_002:0291b14": "佛告韋提希汝及眾生應當專心繫念一處想",
    "T37n1754_002:0291b15": "於西方　淨土觀門要在專一故。須指定一",
    "T37n1754_002:0291b16": "方以為投心之處。故放光現土厥意在茲。故",
    "T37n1754_002:0291b17": "十疑論中名為一相三昧。文殊般若亦名一",
    "T37n1754_002:0291b18": "行三昧。比諸觀法有三不同。餘觀不定方隅。",
    "T37n1754_002:0291b19": "今此定須西向。餘觀收神歸念今此送想彼",
    "T37n1754_002:0291b20": "方。餘觀遍歷自他今此定緣聖境。義門備揀",
    "T37n1754_002:0291b21": "心境歷然。乖此別修終名邪觀　二別列十",
    "T37n1754_002:0291b22": "六觀法　自古章疏多廣懸談。及至觀文例多",
    "T37n1754_002:0291b23": "簡略。今謂觀文正當心要義須委細科釋文",
    "T37n1754_002:0291b24": "言。聽習之徒切宜留心。今先總分後方別解。",
    "T37n1754_002:0291b25": "就十六觀大分為二。初一種先觀此方落日",
    "T37n1754_002:0291b26": "指定向方。後十五種正觀彼土依正二報。初",
    "T37n1754_002:0291b27": "觀是總該下十五。下皆為別各不相收。就後",
    "T37n1754_002:0291b28": "十五復分為二。前五先觀彼土依報莊嚴。後",
    "T37n1754_002:0291b29": "十觀彼正報殊勝。就前五中又分為二。前二",
    "T37n1754_002:0291c01": "觀彼所依境界。觀水成氷見氷為地。後三觀",
    "T37n1754_002:0291c02": "彼莊嚴之相。國土莊嚴不出三種。樹即觀彼",
    "T37n1754_002:0291c03": "林蔭池即觀彼流泉樓即觀臺閣。地觀為總",
    "T37n1754_002:0291c04": "攝餘三故。樹等為別皆依地故。就後十中復",
    "T37n1754_002:0291c05": "分為四。前三觀佛。第七觀佛坐處。第八觀像",
    "T37n1754_002:0291c06": "表真。第九正觀佛相。十與十一觀佛侍者左",
    "T37n1754_002:0291c07": "右分殊。十二十三總觀三聖普雜不同。十四",
    "T37n1754_002:0291c08": "五六觀佛徒眾三輩差降。若此分對一經大",
    "T37n1754_002:0291c09": "要晈如指掌。逐觀別分廣更如後　第一日",
    "T37n1754_002:0291c10": "觀三。初所觀境二能觀想三結示　初所觀",
    "T37n1754_002:0291c11": "境。",
    "T37n1754_002:0291c12": "云何作想凡作想者一切眾生自非生盲有目",
    "T37n1754_002:0291c13": "之徒皆見日沒　方隅渺漭無物表彰。此間",
    "T37n1754_002:0291c14": "落日有目皆見顯了易觀。是可標準。疏云落",
    "T37n1754_002:0291c15": "日懸鼓。用標送想之方。即此意也。言作想者",
    "T37n1754_002:0291c16": "想即是觀。胎中失目謂之生盲　二能觀想",
    "T37n1754_002:0291c17": "四。初示修儀二示觀相三顯成相四勸常觀",
    "T37n1754_002:0291c18": "　初示修儀。",
    "T37n1754_002:0291c19": "當起想念正坐西向　起想即發觀也。正坐",
    "T37n1754_002:0291c20": "則身儀也。全趺半趺直身累手如坐禪法。故",
    "T37n1754_002:0291c21": "僧傳中古晉高僧坐不背西蓋遵此耳　二示",
    "T37n1754_002:0291c22": "觀相。",
    "T37n1754_002:0291c23": "諦觀於日欲沒之處令心堅住專想不移　心",
    "T37n1754_002:0291c24": "境相應凝然不動即定體也　三顯成相。",
    "T37n1754_002:0291c25": "見日欲沒狀如懸鼓　日沒近地雲散光收瑩",
    "T37n1754_002:0291c26": "如鼓面。懸住空中　四勸常觀。",
    "T37n1754_002:0291c27": "既見日已閉目開目皆令明了　想成相起念",
    "T37n1754_002:0291c28": "念相續任運不忘　三結示。",
    "T37n1754_002:0291c29": "是為日想名為初觀　結示可解　就後十五",
    "T37n1754_002:0292a01": "觀前五依報中第二水想欲成此土凝氷。第",
    "T37n1754_002:0292a02": "五想水正觀彼方池沼。名同體別學者宜知",
    "T37n1754_002:0292a03": "　第二水觀二。初所觀境二結示　水想正為",
    "T37n1754_002:0292a04": "觀地。瑠璃寶地舉世所無。水面結氷是人皆",
    "T37n1754_002:0292a05": "識。因此見彼用似比真。故先舉水氷後成寶",
    "T37n1754_002:0292a06": "地。疏云大水結氷實表瑠璃之地是也　初所",
    "T37n1754_002:0292a07": "觀境二。初觀水二觀地　初觀水三。初正想",
    "T37n1754_002:0292a08": "水二變水成氷三變氷為瑠璃　初正想水。",
    "T37n1754_002:0292a09": "次作水想見水澄清亦令明了無分散意　顯",
    "T37n1754_002:0292a10": "上澄清湛然不動故云無分散意　二變水成",
    "T37n1754_002:0292a11": "氷。",
    "T37n1754_002:0292a12": "既見水已當起氷想　三變氷為瑠璃。",
    "T37n1754_002:0292a13": "見氷映徹作瑠璃想　齊此已來當觀文畢。",
    "T37n1754_002:0292a14": "此想已下屬後地觀　二觀地三。初地體明",
    "T37n1754_002:0292a15": "徹二地下幢擎三地上莊嚴　初地體明徹。",
    "T37n1754_002:0292a16": "此想成已見瑠璃地內外映徹　二地上幢擎",
    "T37n1754_002:0292a17": "二。初示幢體二珠光上映　初示幢體。",
    "T37n1754_002:0292a18": "下有金剛七寶金幢擎瑠璃地其幢八方八楞",
    "T37n1754_002:0292a19": "具足一一方面百寶所成　八面八楞其狀如",
    "T37n1754_002:0292a20": "塔　二殊光上映。",
    "T37n1754_002:0292a21": "一一寶珠有千光明一一光明八萬四千色映",
    "T37n1754_002:0292a22": "瑠璃地如億千日不可具見　三地上莊嚴四。",
    "T37n1754_002:0292a23": "初地面華級二眾寶色光三合此寶光以成臺",
    "T37n1754_002:0292a24": "閣四華幢樂器　初地面華級。",
    "T37n1754_002:0292a25": "瑠璃地上以黃金繩雜廁間錯以七寶界分齊",
    "T37n1754_002:0292a26": "分明　金繩七寶互相間錯如世花塼　二眾",
    "T37n1754_002:0292a27": "寶色光。",
    "T37n1754_002:0292a28": "一一寶中有五百色光其光如華又似星月懸",
    "T37n1754_002:0292a29": "處虛空　眾寶色光其光從地昇空故如華。",
    "T37n1754_002:0292b01": "從上照下故如星月　三合此寶光以成臺",
    "T37n1754_002:0292b02": "閣。",
    "T37n1754_002:0292b03": "成光明臺樓閣千萬百寶合成　四華幢樂器。",
    "T37n1754_002:0292b04": "於臺兩邊各有百億華幢無量樂器以為莊嚴",
    "T37n1754_002:0292b05": "八種清風從光明出鼓此樂器演說苦空無常",
    "T37n1754_002:0292b06": "無我之音　華幢樂器四面圍繞。風動出聲",
    "T37n1754_002:0292b07": "說法警眾。風生八方故云八種。彼無時節。且",
    "T37n1754_002:0292b08": "對此方故云八耳。苦空等法即四念處。觀身",
    "T37n1754_002:0292b09": "不淨觀受是苦觀心無常觀法無我。以此四",
    "T37n1754_002:0292b10": "法對破四倒。文中空字且對觀身。知倒計亡",
    "T37n1754_002:0292b11": "非空何謂　二結示。",
    "T37n1754_002:0292b12": "是為水想名第二觀　結文可知　第三地觀",
    "T37n1754_002:0292b13": "　所觀之境備在前文故。第三但有躡前結",
    "T37n1754_002:0292b14": "勸而已　文有四節。初思惟二正受三彰益",
    "T37n1754_002:0292b15": "四辨邪正　初思惟。",
    "T37n1754_002:0292b16": "此想成時一一觀之極令了了閉目開目不令",
    "T37n1754_002:0292b17": "散失唯除食時恒憶此事如此想者名為粗見",
    "T37n1754_002:0292b18": "極樂國土　一一觀者指前總別相也。除食",
    "T37n1754_002:0292b19": "時者開暫間也。有依別本改為睡時。尋諸古",
    "T37n1754_002:0292b20": "本並作食時。且凡人睡時任運自息豈待除",
    "T37n1754_002:0292b21": "耶。或云大小兩乘各有食觀故此除之。此局",
    "T37n1754_002:0292b22": "道眾亦非通論。今謂餘諸觀法不擇時處。此",
    "T37n1754_002:0292b23": "觀聖境理合虔恭。對食起想義乖尊敬故。觀",
    "T37n1754_002:0292b24": "佛三昧經觀像法云想念成已唯除食時除便",
    "T37n1754_002:0292b25": "轉時一切時中恒見佛像等。斯為明據不須",
    "T37n1754_002:0292b26": "改作。初心漸想未成定相故云粗見言其未",
    "T37n1754_002:0292b27": "明也　二正受。",
    "T37n1754_002:0292b28": "若得三昧見彼國地了了分明不可具說是為",
    "T37n1754_002:0292b29": "地想名第三觀　三昧正音三摩地此翻正定",
    "T37n1754_002:0292c01": "或云等持。想成見地不待作意任運契合見",
    "T37n1754_002:0292c02": "境分明。如人學射初生後熟發無不中。言思",
    "T37n1754_002:0292c03": "叵及唯證方知故云不可具說　三彰益二。",
    "T37n1754_002:0292c04": "初重囑轉教二正彰利益　初重囑轉教。",
    "T37n1754_002:0292c05": "佛告阿難汝持佛語為未來世一切大眾欲脫。",
    "T37n1754_002:0292c06": "苦者說是觀地法　勅阿難者以前二觀止是",
    "T37n1754_002:0292c07": "此方之物以為發觀之端。及觀寶地心達彼",
    "T37n1754_002:0292c08": "方定能脫苦破障除疑。重囑轉教意見于此。",
    "T37n1754_002:0292c09": "二正彰利益二初破障二除疑　初破障。",
    "T37n1754_002:0292c10": "若觀是地者除八十億劫生死之罪　八十億",
    "T37n1754_002:0292c11": "劫或云無量劫或云五萬或云五十億劫隨宜",
    "T37n1754_002:0292c12": "不定非凡所測　二除疑。",
    "T37n1754_002:0292c13": "捨身他世必生淨國心得無疑　此觀若成往",
    "T37n1754_002:0292c14": "生已決。如唐高僧大行於泰山結菴修淨業。",
    "T37n1754_002:0292c15": "未三七日見瑠璃地心眼洞明。至後得疾其",
    "T37n1754_002:0292c16": "地復現。乃曰吾無觀想寶地復現。豈於安養",
    "T37n1754_002:0292c17": "無緣哉。即日終于所居　四辨邪正二。初顯",
    "T37n1754_002:0292c18": "正二簡邪　初顯正。",
    "T37n1754_002:0292c19": "作是觀者名為正觀　言作是者指前觀相。",
    "T37n1754_002:0292c20": "心境相稱教行無違故　二簡邪。",
    "T37n1754_002:0292c21": "若他觀者名為邪觀　乖前境量名為他觀。不",
    "T37n1754_002:0292c22": "正曰邪。雖是佛教大小觀法若非往生淨土",
    "T37n1754_002:0292c23": "之觀。並是偏邪非同外道邪見之邪。餘皆例",
    "T37n1754_002:0292c24": "此　第四樹觀三。初結前生後二。正明觀行",
    "T37n1754_002:0292c25": "三結示　初結前生後。",
    "T37n1754_002:0292c26": "佛告阿難及韋提希地想成已次觀寶樹　告",
    "T37n1754_002:0292c27": "勅之語或標不標譯人之變　二正明中二初",
    "T37n1754_002:0292c28": "舉所觀二示能觀　初所觀二。初示體量二明",
    "T37n1754_002:0292c29": "莊嚴　初示體量三初教遍觀二示行數三明",
    "T37n1754_002:0293a01": "高量　初教遍觀。",
    "T37n1754_002:0293a02": "觀寶樹者一一觀之",
    "T37n1754_002:0293a03": "　樹相多種故云一一　二示行數。",
    "T37n1754_002:0293a04": "作七重行樹想　周迴七重匝繞彼國。或云",
    "T37n1754_002:0293a05": "處處皆有七重　三明高量。",
    "T37n1754_002:0293a06": "一一樹高八千由旬　由旬亦云由延亦云踰",
    "T37n1754_002:0293a07": "善那。西竺驛亭之量。經律所出遠近不定。諸",
    "T37n1754_002:0293a08": "家多取四十里為準　二明莊嚴二。初光明",
    "T37n1754_002:0293a09": "莊嚴二花果莊嚴。初光明莊嚴又三。初示葉",
    "T37n1754_002:0293a10": "具二明色光三明珠網　初葉具。",
    "T37n1754_002:0293a11": "其諸寶樹七寶華葉無不具足　葉具足者無",
    "T37n1754_002:0293a12": "凋落故　二光明莊嚴。",
    "T37n1754_002:0293a13": "一一華葉作異寶色瑠璃色中出金色光玻[王*梨]",
    "T37n1754_002:0293a14": "色中出紅色光碼碯色中出硨磲光硨磲色中",
    "T37n1754_002:0293a15": "出綠真珠光珊瑚琥珀一切眾寶以為映飾",
    "T37n1754_002:0293a16": "　寶色與光五色相間。瑠璃碧色出黃光。頗梨",
    "T37n1754_002:0293a17": "青色出紅光。碼碯赤色出白色。車渠白色出",
    "T37n1754_002:0293a18": "綠光。若準大本。琥珀七寶諸樹周滿世界。金",
    "T37n1754_002:0293a19": "銀瑠璃頗梨珊瑚瑪瑙車渠等樹。或有二寶",
    "T37n1754_002:0293a20": "三寶乃至七寶轉共合成。廣如彼說。即是眾",
    "T37n1754_002:0293a21": "寶為映飾　三珠網四　初示重數二網間宮",
    "T37n1754_002:0293a22": "殿三殿中童子四珠纓光明　初示重數。",
    "T37n1754_002:0293a23": "妙真珠網彌覆樹上一一樹上有七重網　每",
    "T37n1754_002:0293a24": "樹七層每層一重其形如塔　二網間宮殿。",
    "T37n1754_002:0293a25": "一一網間有五百億妙華宮殿如梵王宮　網",
    "T37n1754_002:0293a26": "間宮殿如色界天梵王居處　三殿中童子。",
    "T37n1754_002:0293a27": "諸天童子自然在中一一童子五百億釋迦毘",
    "T37n1754_002:0293a28": "楞伽摩尼以為瓔珞　一一下天童嚴飾。釋",
    "T37n1754_002:0293a29": "迦毘楞伽此云能聖。摩尼亦云離垢亦云如",
    "T37n1754_002:0293b01": "意　四珠纓光明。",
    "T37n1754_002:0293b02": "其摩尼光照百由旬猶如和合百億日月不可",
    "T37n1754_002:0293b03": "具名眾寶間錯色中上者　眾寶間者不獨珠",
    "T37n1754_002:0293b04": "也。色中上者異於常也　二華果莊嚴又二。",
    "T37n1754_002:0293b05": "初總舉二別示　初總舉。",
    "T37n1754_002:0293b06": "此諸寶樹行行相當葉葉相次於眾葉間生諸",
    "T37n1754_002:0293b07": "妙華華上自然有七寶果　行相當者當猶對",
    "T37n1754_002:0293b08": "也。葉相次者如鱗接也。花果如下釋　二別",
    "T37n1754_002:0293b09": "示三。初明樹葉二明樹花。三明樹果　初明",
    "T37n1754_002:0293b10": "樹葉。",
    "T37n1754_002:0293b11": "一一樹華縱廣正當二十五由旬　三句示量。",
    "T37n1754_002:0293b12": "二十五由旬計一千里。",
    "T37n1754_002:0293b13": "其葉千色有百種畫如天瓔珞　三句明色。",
    "T37n1754_002:0293b14": "百種畫即葉上痕脈。如天瓔者狀其文也",
    "T37n1754_002:0293b15": "　二明樹花。",
    "T37n1754_002:0293b16": "有眾妙華作閻浮檀金色如旋火輪婉轉葉間",
    "T37n1754_002:0293b17": "　閻浮檀如上已釋。洲邊有樹海底出金光",
    "T37n1754_002:0293b18": "色無比。置於暗中其暗即滅。華色同焉。其花",
    "T37n1754_002:0293b19": "旋轉猶世風車　三明樹果又二。初體相二",
    "T37n1754_002:0293b20": "光變幢蓋　初體相。",
    "T37n1754_002:0293b21": "涌生諸果如帝釋瓶　帝釋瓶謂帝釋殿前有",
    "T37n1754_002:0293b22": "瓶莫測其量。以葉度果其大可知　二光變",
    "T37n1754_002:0293b23": "幢蓋。",
    "T37n1754_002:0293b24": "有大光明化成幢幡無量寶蓋是寶蓋中映現",
    "T37n1754_002:0293b25": "三千世界一切佛事十方佛國亦於中現　映",
    "T37n1754_002:0293b26": "現有二。大千佛事一也。十方佛國二也。示生",
    "T37n1754_002:0293b27": "唱滅說法度生皆名佛事　第二示能觀。",
    "T37n1754_002:0293b28": "見此樹已亦當次第一一觀之觀見樹莖枝莖",
    "T37n1754_002:0293b29": "華果皆令分明　恐其參亂故令次觀。莖等",
    "T37n1754_002:0293c01": "五種即是次第。莖謂根幹必兼枝條　三結",
    "T37n1754_002:0293c02": "示。",
    "T37n1754_002:0293c03": "是為樹想名第四觀　結文可解　第五池觀",
    "T37n1754_002:0293c04": "四。初示體相二明池蓮三明池光四結示",
    "T37n1754_002:0293c05": "　初示體相四。初舉數二明水色三明流渠四",
    "T37n1754_002:0293c06": "明渠底　初舉數。",
    "T37n1754_002:0293c07": "次當想水欲想水者極樂國土有八池水　一",
    "T37n1754_002:0293c08": "國八池渠道相通　二明水色。",
    "T37n1754_002:0293c09": "一一池水七寶所成其寶柔軟從如意珠玉",
    "T37n1754_002:0293c10": "生　上二句明色相。池塘階岸眾寶合成。池",
    "T37n1754_002:0293c11": "中泉水色亦如然故云七寶成也。下二句示",
    "T37n1754_002:0293c12": "出處。每一池心各有珠玉。泉從玉出流落池",
    "T37n1754_002:0293c13": "中常時盈滿　三明流渠。",
    "T37n1754_002:0293c14": "分為十四支一一支作七寶妙色黃金為璩",
    "T37n1754_002:0293c15": "　十四支即是渠道　四明渠底。",
    "T37n1754_002:0293c16": "渠下皆以雜色金剛以為底沙　雜色金剛金",
    "T37n1754_002:0293c17": "有五色又精剛者　二池蓮三。初示數二明",
    "T37n1754_002:0293c18": "量三明水流花間　初示數。",
    "T37n1754_002:0293c19": "一一水中有六十億七寶蓮華　一一水中即",
    "T37n1754_002:0293c20": "上八池各六十億。小本經中四色四光。今言",
    "T37n1754_002:0293c21": "七寶故知多別　二明量。",
    "T37n1754_002:0293c22": "一一蓮華團圓正等十二由旬　十二由旬計",
    "T37n1754_002:0293c23": "四百八十里。小本經但云大如車輪。舉其極",
    "T37n1754_002:0293c24": "小者耳　三明水流花間。",
    "T37n1754_002:0293c25": "其摩尼水流注華間尋樹上下其聲微妙演說",
    "T37n1754_002:0293c26": "苦空無常無我諸波羅蜜復有讚歎諸佛相好",
    "T37n1754_002:0293c27": "者　從如意珠出故云摩尼水。華梵互舉也。",
    "T37n1754_002:0293c28": "尋樹上下尋猶循也。樹即莖也。言水循華莖",
    "T37n1754_002:0293c29": "上入花中旋轉發聲却從莖下。演說有三。四",
    "T37n1754_002:0294a01": "念處一也六度二也讚佛相好三也　三池光",
    "T37n1754_002:0294a02": "二。初從珠涌光二光化靈禽　初從珠涌光。",
    "T37n1754_002:0294a03": "如意珠玉涌出金色微妙光明　二光化靈",
    "T37n1754_002:0294a04": "禽。",
    "T37n1754_002:0294a05": "其光化為百寶色鳥和鳴哀雅常讚念佛念法",
    "T37n1754_002:0294a06": "念僧　即小本中白鵠孔雀。今經下文鳧雁",
    "T37n1754_002:0294a07": "鴛鴦等。即知珍禽非止一類。今此但舉毛色",
    "T37n1754_002:0294a08": "以通收耳。讚歎三寶令歸向故　四結示。",
    "T37n1754_002:0294a09": "是為八功德水想名第五觀　八功德一輕二",
    "T37n1754_002:0294a10": "清三冷四軟五美六不臭七飲時調適八飲已",
    "T37n1754_002:0294a11": "無患。不出色香味觸四塵而已。",
    "T37n1754_002:0294a12": "觀無量壽佛經義疏卷之中(終)"
}