{
    "T10n0306_001:0959a09": "No. 306",
    "T10n0306_001:0959a10": "大方廣佛花嚴經修慈分一卷",
    "T10n0306_001:0959a12": "唐于闐三藏提雲般若等奉 制譯",
    "T10n0306_001:0959a13": "[0959a13] 如是我聞：[0959a13] 一時佛在王舍城鷲&#x5CEF;山中，與無",
    "T10n0306_001:0959a14": "量大菩薩眾俱，彌勒菩薩摩訶薩而為上首。",
    "T10n0306_001:0959a15": "[0959a15] 爾時東方，有十億梵天，皆住慈心，來詣佛所，",
    "T10n0306_001:0959a16": "頂禮佛足，以眾妙供供養於佛。供養畢已，",
    "T10n0306_001:0959a17": "各自坐於眾福所生蓮華之座，恭敬尊重，瞻",
    "T10n0306_001:0959a18": "仰如來；南西北方，四維上下，諸來梵天，皆亦",
    "T10n0306_001:0959a19": "如是。",
    "T10n0306_001:0959a20": "[0959a20] 爾時諸梵天眾，在於佛所，各以慈目，遞相瞻",
    "T10n0306_001:0959a21": "顧；復共同時，舒顏諦視，彌勒菩薩。[0959a21] 時彌勒",
    "T10n0306_001:0959a22": "菩薩摩訶薩，即從座起，偏袒右肩，長跪合",
    "T10n0306_001:0959a23": "掌，白佛言：「大德世尊，一切智者，於諸法性，",
    "T10n0306_001:0959a24": "能正覺了；遍知眾生善惡之業，凡愚由此，生",
    "T10n0306_001:0959a25": "死往來；善能開悟三乘之道，及以三乘，同歸",
    "T10n0306_001:0959a26": "一乘。一切眾生，根性差別，及於煩惱纏蓋之",
    "T10n0306_001:0959a27": "中，有如來種，普皆明見，無有謬失。又知諸法",
    "T10n0306_001:0959a28": "皆悉是空，如夢如幻，如陽焰等，無有堅實；而",
    "T10n0306_001:0959a29": "大悲無盡，以善方便，令諸凡夫，見佛色身微",
    "T10n0306_001:0959b01": "妙之相；佛身者，般若波羅蜜之所成就，自然",
    "T10n0306_001:0959b02": "真實，常住不變，猶如虛空。若有眾生，勤修福",
    "T10n0306_001:0959b03": "慧，不隨心識，馳騖於境，非如渴鹿於曠野中，",
    "T10n0306_001:0959b04": "追求陽焰以之為水；如是之人，則得見佛，恒",
    "T10n0306_001:0959b05": "聞說法，亦能依教，如理修行。世尊！我今欲於",
    "T10n0306_001:0959b06": "如來、應、正等覺少有所問，唯願慈哀，為我宣",
    "T10n0306_001:0959b07": "說。世尊！菩薩云何，於阿耨多羅三藐三菩提，",
    "T10n0306_001:0959b08": "少用功力，安樂無倦，而能速證廣大佛法？菩",
    "T10n0306_001:0959b09": "薩云何，在生死中，不受無量眾苦逼迫，於諸",
    "T10n0306_001:0959b10": "佛法速得圓滿？」",
    "T10n0306_001:0959b11": "[0959b11] 爾時世尊，告彌勒菩薩摩訶薩言：「善哉彌勒！",
    "T10n0306_001:0959b12": "汝於我所，常有所問；今所問義，最順我心。汝",
    "T10n0306_001:0959b13": "今哀愍諸天及人一切世間，無量眾生，多所",
    "T10n0306_001:0959b14": "利益，多所安樂，故能問我如是之義；吾當為",
    "T10n0306_001:0959b15": "汝，分別演說，令諸菩薩，不經勤苦，而能速疾",
    "T10n0306_001:0959b16": "證佛菩提。[0959b16] 「佛子！若有眾生，為求菩提，而修",
    "T10n0306_001:0959b17": "諸行，願常安樂者，應修慈心以自調伏。如是",
    "T10n0306_001:0959b18": "修習，於念念中，常具修行六波羅蜜，速能逮",
    "T10n0306_001:0959b19": "及諸忍之地，速得圓滿無上正覺，具足十力、",
    "T10n0306_001:0959b20": "四無所畏、十八不共法、三十二相、八十種好，",
    "T10n0306_001:0959b21": "最上功德，莊嚴其身；盡於未來，常住安樂；",
    "T10n0306_001:0959b22": "亦能除滅，一切眾生無始已來諸業重障。[0959b22] 「佛",
    "T10n0306_001:0959b23": "子，若諸菩薩，修習慈心，應在空閑寂靜之處，",
    "T10n0306_001:0959b24": "以清淨信，攝諸心法，觀察其身上下支節，皆",
    "T10n0306_001:0959b25": "微塵聚，地水火風和合所成；復應思惟，即彼",
    "T10n0306_001:0959b26": "一一微塵之內，皆有虛空；是諸虛空，莫不悉",
    "T10n0306_001:0959b27": "以容受為相。又應想念，彼諸微塵，清淨明徹",
    "T10n0306_001:0959b28": "外如&#x7460;璃，內如紫金，莊嚴妙好，柔軟芬馥。復",
    "T10n0306_001:0959b29": "應觀察一切世界所有眾生，一一眾生所有支",
    "T10n0306_001:0959c01": "節，一一支節所有微塵，皆亦如是。若諸菩薩，",
    "T10n0306_001:0959c02": "於自他身一切眾生，作於如是決定解已，復",
    "T10n0306_001:0959c03": "應想念自身微塵，一一塵中皆有佛國；其中",
    "T10n0306_001:0959c04": "宮殿，&#x7460;璃所成，白銀為門，黃金為柱，廣博崇",
    "T10n0306_001:0959c05": "麗，光影洞徹，寶堂間列，寶牆圍繞，寶閣寶樓，",
    "T10n0306_001:0959c06": "處處分布；其中各有諸天寶床，重茵綺褥，敷",
    "T10n0306_001:0959c07": "置其上；復有無量上好園苑，圍繞莊嚴；其園",
    "T10n0306_001:0959c08": "苑中，皆有浴池，悉以七寶而為提岸，黃金欄",
    "T10n0306_001:0959c09": "楯四面周匝，清泉長流引注其中，香末為泥，",
    "T10n0306_001:0959c10": "金沙間錯，八功德水，彌滿澄淨；波頭摩花、優",
    "T10n0306_001:0959c11": "&#x9262;羅花、拘物頭花、分陀利花、菡萏開敷，周",
    "T10n0306_001:0959c12": "布其上；其池四邊，多諸寶樹，真珠為花，光色",
    "T10n0306_001:0959c13": "滋榮；其果成熟，香味具足，於諸樹下，置天寶",
    "T10n0306_001:0959c14": "座；一一座前，寶器行列，甘露美食，莫不充滿。",
    "T10n0306_001:0959c15": "復應想念，如是一切諸佛國土，青紺琉璃，以",
    "T10n0306_001:0959c16": "為其地，眾妙七寶，綺錯莊嚴；是諸土中，所有",
    "T10n0306_001:0959c17": "微塵，清淨細妙，如天上寶，其光晃曜，如盛",
    "T10n0306_001:0959c18": "明日，其色美好如閻浮檀金，香氣氛氳如烏",
    "T10n0306_001:0959c19": "羅伽栴檀，質性柔軟如迦旃延衣，觸著於身",
    "T10n0306_001:0959c20": "能生悅樂。[0959c20] 「作是觀已，即應想念，從此東方，一",
    "T10n0306_001:0959c21": "切世界，所有眾生，皆來入我諸佛國土宮殿",
    "T10n0306_001:0959c22": "之中；南西北方，四維上下，彼諸世界，所有眾",
    "T10n0306_001:0959c23": "生，皆亦如是。又應想念，如是六道一切眾生，",
    "T10n0306_001:0959c24": "皆同威儀，色相相似，其身柔軟常有香氣，丈",
    "T10n0306_001:0959c25": "夫之相，具足莊嚴，離諸苦惱，受天快樂。是",
    "T10n0306_001:0959c26": "諸眾生，若須衣服莊嚴之具，即時往詣劫波",
    "T10n0306_001:0959c27": "樹下，隨其所須，應念而得，種種眾具以為嚴",
    "T10n0306_001:0959c28": "好；譬如他化自在之天，復有香風從八方來，",
    "T10n0306_001:0959c29": "其風觸身，令心適悅，有諸樂器，無人撫擊，隨",
    "T10n0306_001:0960a01": "風迴動，出妙音聲。是諸眾生或在宮殿、或遊",
    "T10n0306_001:0960a02": "園苑、或有食於諸天美食、或執寶器而飲甘",
    "T10n0306_001:0960a03": "露，或有坐於蓮花之臺，身佩瓔珞，兩邊垂下，",
    "T10n0306_001:0960a04": "財寶充滿，眾具備足，隨其所好，種種歡娛，面",
    "T10n0306_001:0960a05": "目熙怡，身心悅懌，體常無病，盛年好色，不老",
    "T10n0306_001:0960a06": "不死，功德勢力，皆同一類；無有為人之所使",
    "T10n0306_001:0960a07": "者，悉能摧滅婬怒愚癡，當證菩提，究竟安樂。",
    "T10n0306_001:0960a08": "[0960a08] 「佛子，是修慈者，若在如是眾生之中，見一眾",
    "T10n0306_001:0960a09": "生於已有違，心緣於此，不生愛念，則應以智",
    "T10n0306_001:0960a10": "慧，深自觀察，我往世中，定於此人，作重業",
    "T10n0306_001:0960a11": "障；以是因故，還於今日，障我菩提；我若於",
    "T10n0306_001:0960a12": "此人，不生歡喜，則於餘一切眾生之處，皆亦",
    "T10n0306_001:0960a13": "不應而作饒益。何以故？以無始時來在生死",
    "T10n0306_001:0960a14": "中，無一眾生非於過去曾害我者；若於此眾",
    "T10n0306_001:0960a15": "生，不生憐愍，於餘一切，當亦復然。我今普於",
    "T10n0306_001:0960a16": "一切眾生，皆行饒益，是故於此，決當慈念。復",
    "T10n0306_001:0960a17": "應思惟，瞋恚因緣，能令眾生，墮於地獄，若懷",
    "T10n0306_001:0960a18": "怨結，後必生在毒蛇之中；若我來世，受斯報",
    "T10n0306_001:0960a19": "者，當令彼人，深快其意。故應捨離所有瞋恚",
    "T10n0306_001:0960a20": "怨結之心。我若多瞋，及怨結者，十方現在諸",
    "T10n0306_001:0960a21": "佛世尊，皆應見我當作是念：『云何此人欲求",
    "T10n0306_001:0960a22": "菩提，而生瞋恚及以怨結？此愚癡人，以瞋恨",
    "T10n0306_001:0960a23": "故，於自諸苦不能解脫，何由能救一切眾生？』",
    "T10n0306_001:0960a24": "多瞋眾生，在在生中，所受之身，惡毒充滿；故",
    "T10n0306_001:0960a25": "應修習慈愍之心，永遠離於瞋恚怨結；平等",
    "T10n0306_001:0960a26": "平等，利益安樂一切眾生。[0960a26] 「若如是思惟，離瞋",
    "T10n0306_001:0960a27": "結已；次應想念，十方諸佛，與諸菩薩聲聞大",
    "T10n0306_001:0960a28": "眾，俱來入我諸佛國土宮殿之中。是諸如來",
    "T10n0306_001:0960a29": "身量大小，過人一倍，具諸相好，端正香潔，以",
    "T10n0306_001:0960b01": "天衣服，莊嚴其身，各各坐於千葉蓮花師子",
    "T10n0306_001:0960b02": "之座，一一無量眾所圍繞，覆以寶蓋，懸眾寶",
    "T10n0306_001:0960b03": "幡，種種瓔珞，周匝垂布，有天樂器，不鼓自",
    "T10n0306_001:0960b04": "鳴，其音和雅，聞者喜悅，香風徐動，吹諸寶",
    "T10n0306_001:0960b05": "樹，幢幡蓋網，瓔珞等物，出妙音聲歌讚如來",
    "T10n0306_001:0960b06": "種種功德；黃金為器，七寶莊嚴，其器光明，猶",
    "T10n0306_001:0960b07": "如日月，所有香氣，如堅黑栴檀，甘露滿中，而",
    "T10n0306_001:0960b08": "以供養諸佛菩薩及聲聞眾，其諸菩薩阿羅",
    "T10n0306_001:0960b09": "漢等，皆於如來最上法中，遊戲快樂。復應想",
    "T10n0306_001:0960b10": "念，一切眾生，皆於諸佛座前而坐，佛為演說",
    "T10n0306_001:0960b11": "修慈之行，如我今時之所修習，言音美妙，悅",
    "T10n0306_001:0960b12": "可其心，令諸眾生，獲最上樂。譬如有人，得甘",
    "T10n0306_001:0960b13": "露漿，而以洗沐，息除勞苦，形神休暢；此亦如",
    "T10n0306_001:0960b14": "是，以法霑心，滅諸煩惱，身心寂靜，永得安",
    "T10n0306_001:0960b15": "樂。[0960b15] 「復應想念，如是一切寶幢幡蓋，衣服等物，",
    "T10n0306_001:0960b16": "所有微塵，光明朗曜，出過於日，柔軟細滑，如",
    "T10n0306_001:0960b17": "觸天身，所出之香，如牛頭栴檀，其色清淨，如",
    "T10n0306_001:0960b18": "毘琉璃寶，一切物像，皆於中現。又應想念，彼",
    "T10n0306_001:0960b19": "諸如來，一一如來身之微塵，柔軟光色，轉加",
    "T10n0306_001:0960b20": "殊勝，比前微塵，踰百千倍。復應觀察，我所思",
    "T10n0306_001:0960b21": "念，一切眾生，性空無我，如夢如幻，如陽焰如",
    "T10n0306_001:0960b22": "眩&#x7796;，一切諸佛亦復如是，自性皆空本無有",
    "T10n0306_001:0960b23": "我。凡夫無智，於彼妄執，有我自性，是故不能",
    "T10n0306_001:0960b24": "解脫生死。復應觀察，一切諸法，體相微細，皆",
    "T10n0306_001:0960b25": "悉空寂，凡夫之人，以自分別，生諸境界，自分",
    "T10n0306_001:0960b26": "別中，還自繫縛，乃至未了心之自性，齊爾許",
    "T10n0306_001:0960b27": "時，如在夢中，妄著諸境。復應觀察，一切三",
    "T10n0306_001:0960b28": "界皆悉是空，空不礙空，我今慈心，猶為狹",
    "T10n0306_001:0960b29": "小。又應思念，如一切眾生及以諸佛，性空無",
    "T10n0306_001:0960c01": "我，當知我身亦復如是，一切國土亦唯想念。",
    "T10n0306_001:0960c02": "[0960c02] 「作是解已，復應觀察，彼諸所有一切微塵，一",
    "T10n0306_001:0960c03": "一塵中，皆有三世諸佛國土，是諸國土，最極",
    "T10n0306_001:0960c04": "清淨，超過於前所有佛國，三世諸佛三世眾",
    "T10n0306_001:0960c05": "生，及以三世莊嚴之事，皆悉具足。三世劫數",
    "T10n0306_001:0960c06": "入於一念，一一念中，三世諸佛坐一切處，普",
    "T10n0306_001:0960c07": "現一切眾生之前，或入禪定、或說妙法、或",
    "T10n0306_001:0960c08": "&#x98E1;美食、或飲甘露，一一佛前，三世菩薩及",
    "T10n0306_001:0960c09": "阿羅漢，圍繞而坐，三世快樂，充滿其身；亦自",
    "T10n0306_001:0960c10": "見身，在諸佛所，受於如是三世安樂。復應想",
    "T10n0306_001:0960c11": "念，一一念中，我三世身，各持無量上好供具，",
    "T10n0306_001:0960c12": "而以供養一切諸佛、菩薩聲聞，及以施與眾",
    "T10n0306_001:0960c13": "生之類。於一一念，從其身出種種香雲，雲中",
    "T10n0306_001:0960c14": "復有無量寶蓋，莊嚴綺飾，彌覆一切諸佛如",
    "T10n0306_001:0960c15": "來菩薩聲聞，及以六趣眾生之上。其雲復雨",
    "T10n0306_001:0960c16": "天之甘露，及堅黑牛頭栴檀香末、曼陀羅花、",
    "T10n0306_001:0960c17": "摩訶曼陀羅花、波頭摩花、拘物頭花、芬陀利",
    "T10n0306_001:0960c18": "花、妙香花、妙意花，皆從空中，繽紛而墜；電",
    "T10n0306_001:0960c19": "光烈曜，如日舒景，雷音震動，聞者悅豫；一",
    "T10n0306_001:0960c20": "切諸佛菩薩聲聞、及諸眾生，若行若住、若坐",
    "T10n0306_001:0960c21": "若臥，四威儀中，其身恒受最上安樂。[0960c21] 「佛子！譬",
    "T10n0306_001:0960c22": "如比丘，入遍處定，於一切物，皆作地解、水火",
    "T10n0306_001:0960c23": "風解，以如是解，攝持其心；修慈之人，亦復如",
    "T10n0306_001:0960c24": "是，以慈勝解，莊嚴攝持。復應思惟，我今所與",
    "T10n0306_001:0960c25": "眾生安樂，但唯是想，如幻如化，譬如幻師作",
    "T10n0306_001:0960c26": "所幻事，我亦如是，與諸眾生種種安樂。又如",
    "T10n0306_001:0960c27": "幻物無有自性，一切眾生，亦復如是，本來無",
    "T10n0306_001:0960c28": "有我我所性。又如渴鹿，於陽焰中，妄生水想，",
    "T10n0306_001:0960c29": "勤苦奔逐，我心行慈，當知亦爾。又如陽焰，水",
    "T10n0306_001:0961a01": "不可得，一切諸法，亦復如是，無有我性。又如",
    "T10n0306_001:0961a02": "夢中見種種物，夢心分別，謂為實事，及至覺",
    "T10n0306_001:0961a03": "時，了無所在，應知諸法皆亦復然。如&#x7796;目者，",
    "T10n0306_001:0961a04": "於淨空中，見種種物，謂之為有，其人後得",
    "T10n0306_001:0961a05": "阿伽陀藥，治眼&#x7796;盡，所見之物，悉皆隨滅；如",
    "T10n0306_001:0961a06": "是眾生，以有身見及邊見故，而有我想，若得",
    "T10n0306_001:0961a07": "智慧藥，滅除此見，所有我想，亦隨止息。是故",
    "T10n0306_001:0961a08": "我應如是修慈，如從夢覺，離我我所。[0961a08] 「佛子當",
    "T10n0306_001:0961a09": "知，此修慈者，乃至未能離於分別，未能不起",
    "T10n0306_001:0961a10": "我我所見，常得六種梵天之福；若捨分別，離",
    "T10n0306_001:0961a11": "我我所，此則名為廣大之慈，先世已來，所有",
    "T10n0306_001:0961a12": "罪障，皆得除滅，不久當證無上菩提。[0961a12] 「佛子！一",
    "T10n0306_001:0961a13": "切菩薩，皆應如是修習慈心，汝以修慈，名為",
    "T10n0306_001:0961a14": "慈者。[0961a14] 「佛子！若善男子、善女人，有得聞此修慈",
    "T10n0306_001:0961a15": "經者，則能銷滅無始時來諸惡業障，離眾病",
    "T10n0306_001:0961a16": "厄，為一切人之所愛敬，於其中間、或至臨終，",
    "T10n0306_001:0961a17": "必得奉見十方諸佛，及與授阿耨多羅三藐",
    "T10n0306_001:0961a18": "三菩提記，或得三昧、或得法忍、或得入於陀",
    "T10n0306_001:0961a19": "羅尼門，其心安隱，無有死畏；永離一切諸惡",
    "T10n0306_001:0961a20": "道苦，必生清淨極樂佛國。[0961a20] 「佛子！譬如有人，於",
    "T10n0306_001:0961a21": "三界中，盛滿七寶，日以三時，奉施如來，盡於",
    "T10n0306_001:0961a22": "一劫，其人功德，應知亦爾；何況有能修習之",
    "T10n0306_001:0961a23": "者，假使無量諸佛如來於一劫中，說其功德，",
    "T10n0306_001:0961a24": "猶不能盡。」[0961a24] 佛說此經已，彌勒菩薩摩訶薩，及",
    "T10n0306_001:0961a25": "十方國土諸來梵眾，皆大歡喜，信受奉行。"
}