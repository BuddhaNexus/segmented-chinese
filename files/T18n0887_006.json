{
    "T18n0887_006:0533b02": "佛說無二平等最上瑜伽大教王",
    "T18n0887_006:0533b03": "經卷第六",
    "T18n0887_006:0533b05": "西天譯經三藏朝奉大夫試光祿卿",
    "T18n0887_006:0533b06": "傳法大師賜紫臣施護奉　詔譯",
    "T18n0887_006:0533b07": "無二平等最勝大儀軌王一切如來大明如意",
    "T18n0887_006:0533b08": "寶分第十九",
    "T18n0887_006:0533b09": "爾時世尊大遍照如來。復說一切事成就行。",
    "T18n0887_006:0533b10": "　一切祕密大明句　　能施一切眾生樂",
    "T18n0887_006:0533b11": "　執金剛王持明者　　一切最上尊自在",
    "T18n0887_006:0533b12": "　無缺減法所出生　　所說亦離諸過失",
    "T18n0887_006:0533b13": "　彼一切執金剛王　　一切最上尊自在",
    "T18n0887_006:0533b14": "　以菩提心為自體　　最初稱讚祕密行",
    "T18n0887_006:0533b15": "　若越祕密三昧者　　彼當頭破作七分",
    "T18n0887_006:0533b16": "　所有貪法本無邊　　能施一切大利樂",
    "T18n0887_006:0533b17": "　彼執金剛大法王　　一切最上尊自在",
    "T18n0887_006:0533b18": "　所有瞋法本無邊　　金剛大智所宣說",
    "T18n0887_006:0533b19": "　彼執金剛大法王　　一切最上尊自在",
    "T18n0887_006:0533b20": "　所有癡法本無邊　　從一切智所宣說",
    "T18n0887_006:0533b21": "　最上寂靜大法王　　遍照如來清淨藏",
    "T18n0887_006:0533b22": "　苦法樂法悉無邊　　是中平等無分別",
    "T18n0887_006:0533b23": "　如是寂靜持明王　　遍照如來清淨藏",
    "T18n0887_006:0533b24": "　諸法本來無有邊　　乃至盡壽常親學",
    "T18n0887_006:0533b25": "　彼執金剛最上王　　宣說一切最上法",
    "T18n0887_006:0533b26": "　諸眾生界亦無邊　　假使盡壽不可說",
    "T18n0887_006:0533b27": "　彼執金剛最上王　　一切最上尊自在",
    "T18n0887_006:0533b28": "　於一切事若厭離　　乃至盡壽破所作",
    "T18n0887_006:0533b29": "　彼持妙法最上王　　一切最上尊自在",
    "T18n0887_006:0533c01": "爾時十方來者一切如來。聞大遍照如來宣",
    "T18n0887_006:0533c02": "說如是等一切如來智輪法性文字真實法門",
    "T18n0887_006:0533c03": "已。咸皆歡喜生希有心。即謂金剛手菩薩言。",
    "T18n0887_006:0533c04": "希有善男子。此諸法門名為一切智智主。若",
    "T18n0887_006:0533c05": "有不知此法者。於餘法門豈能知邪。",
    "T18n0887_006:0533c06": "爾時金剛手菩薩大祕密主。安住大遍照",
    "T18n0887_006:0533c07": "如來心已。白諸如來言。我今樂欲宣說一",
    "T18n0887_006:0533c08": "切如來大明如意寶三摩地法門。諸如來言。",
    "T18n0887_006:0533c09": "祕密主普為悲愍利樂一切。應善宣說。時",
    "T18n0887_006:0533c10": "金剛手菩薩大祕密主。安住一切如來五處",
    "T18n0887_006:0533c11": "加持已。即說一切如來大明如意寶三摩地",
    "T18n0887_006:0533c12": "法門。",
    "T18n0887_006:0533c13": "　所有加持大明等　　當想諸法真實性",
    "T18n0887_006:0533c14": "　最上依彼本法儀　　四相如應當觀想",
    "T18n0887_006:0533c15": "　行者先當於己身　　自影像相如應想",
    "T18n0887_006:0533c16": "　廣大遍滿依法儀　　從自心義所生起",
    "T18n0887_006:0533c17": "　清淨妙月曼拏羅　　水精月光想周遍",
    "T18n0887_006:0533c18": "　依法所作獲成就　　於現生中得成佛",
    "T18n0887_006:0533c19": "　又於日輪曼拏羅　　如應觀想四種色",
    "T18n0887_006:0533c20": "　本尊大明想其中　　現唵字相作黃色",
    "T18n0887_006:0533c21": "　本部五種光明現　　想從我法所出生",
    "T18n0887_006:0533c22": "　吽字相應現光中　　觀想自影像清淨",
    "T18n0887_006:0533c23": "　從自影像相應出　　周遍閻浮檀金光",
    "T18n0887_006:0533c24": "　諸相妙好悉周圓　　觀想悅意中最上",
    "T18n0887_006:0533c25": "　復想從彼佛影像　　出現五種淨光明",
    "T18n0887_006:0533c26": "　遍照如來影像光　　廣大遍滿虛空界",
    "T18n0887_006:0533c27": "　依法定心觀想已　　復於自心而安想",
    "T18n0887_006:0533c28": "　出生妙色無等比　　如月清淨諸相具",
    "T18n0887_006:0533c29": "　遍照如來影像相　　想現種種淨妙光",
    "T18n0887_006:0534a01": "　無上寂靜自寶髻　　戴五佛冠莊嚴相",
    "T18n0887_006:0534a02": "　觀想入於曼拏羅　　本部大明諦心想",
    "T18n0887_006:0534a03": "　復想本尊佛影像　　及彼金剛薩埵相",
    "T18n0887_006:0534a04": "　佛頂大明祕密法　　及諸明王等大明",
    "T18n0887_006:0534a05": "　一切本部法相應　　出生持念依儀法",
    "T18n0887_006:0534a06": "此名三金剛相應大遍照如來三摩地。復次",
    "T18n0887_006:0534a07": "世尊大遍照如來。宣說三金剛智金剛薩埵",
    "T18n0887_006:0534a08": "三摩地法門。",
    "T18n0887_006:0534a09": "　先想心月曼拏羅　　出現大明文字相",
    "T18n0887_006:0534a10": "　唵字想即遍照尊　　種種光明悉周遍",
    "T18n0887_006:0534a11": "　吽字金剛薩埵相　　焰鬘種種相莊嚴",
    "T18n0887_006:0534a12": "　頂戴遍照如來冠　　手執本部金剛杵",
    "T18n0887_006:0534a13": "　復想帝青大光明　　周匝廣大而照耀",
    "T18n0887_006:0534a14": "　一切所作依法儀　　如應觀相求成就",
    "T18n0887_006:0534a15": "復次金剛手菩薩。宣說無量壽如來圓滿一",
    "T18n0887_006:0534a16": "切願三摩地法門。",
    "T18n0887_006:0534a17": "　先當想心曼拏羅　　出現大明文字相",
    "T18n0887_006:0534a18": "　中心應觀想璫字　　即是本尊無量壽",
    "T18n0887_006:0534a19": "　手持八葉妙蓮華　　出現蓮華妙樂光",
    "T18n0887_006:0534a20": "　左右本部自影像　　應當觀想金剛愛",
    "T18n0887_006:0534a21": "　一切所作依法儀　　如應觀想求成就",
    "T18n0887_006:0534a22": "復次金剛手菩薩。宣說迦摩焰三摩地法門。",
    "T18n0887_006:0534a23": "　如先所說曼拏羅　　一切所作依儀法",
    "T18n0887_006:0534a24": "　於中觀想娑字相　　是即迦摩焰影像",
    "T18n0887_006:0534a25": "　觀想手執於三叉　　出現閻浮檀金光",
    "T18n0887_006:0534a26": "　周匝想賀字相應　　心曼拏羅各安布",
    "T18n0887_006:0534a27": "　法主影像觀想已　　然後如應而作事",
    "T18n0887_006:0534a28": "復次金剛手菩薩。宣說祕密護摩法門。",
    "T18n0887_006:0534a29": "　當知佛影像平等　　如應觀想依法儀",
    "T18n0887_006:0534b01": "　所有佛頂大明句　　忿怒明王諸大明",
    "T18n0887_006:0534b02": "　一切羯磨大明等　　至心持誦作先行",
    "T18n0887_006:0534b03": "　次當自心起相應　　想成妙月曼拏羅",
    "T18n0887_006:0534b04": "　於中觀想本部尊　　左右安布諸賢聖",
    "T18n0887_006:0534b05": "　大明文字觀想已　　諸相如應作觀想",
    "T18n0887_006:0534b06": "　金剛輪及金剛杵　　金剛蓮華與三叉",
    "T18n0887_006:0534b07": "　如意妙寶等諸相　　如應觀想速成就",
    "T18n0887_006:0534b08": "　又於妙月曼拏羅　　中想自心大明等",
    "T18n0887_006:0534b09": "　左右妙月相相應　　中想黃色如應現",
    "T18n0887_006:0534b10": "　自心圓滿相應已　　次當安想於本尊",
    "T18n0887_006:0534b11": "　此最上法作降伏　　一切如來共宣說",
    "T18n0887_006:0534b12": "　日曼拏羅等安想　　依阿閦佛諸法儀",
    "T18n0887_006:0534b13": "　於一切時觀想成　　決定住壽經一劫",
    "T18n0887_006:0534b14": "　妙月曼拏羅想已　　當想本部主大明",
    "T18n0887_006:0534b15": "　最初住此禪定心　　乃想四種成就事",
    "T18n0887_006:0534b16": "　而彼成就三界勝　　當獲最上帝釋寶",
    "T18n0887_006:0534b17": "　本部印相及大明　　依法出生成就事",
    "T18n0887_006:0534b18": "　復次當於虛空中　　觀想清淨曼拏羅",
    "T18n0887_006:0534b19": "　中想日輪光明相　　大蓮華復光中現",
    "T18n0887_006:0534b20": "　於其曼拏羅周匝　　遍想妙月清淨光",
    "T18n0887_006:0534b21": "　本尊影像依法儀　　如應想彼不動相",
    "T18n0887_006:0534b22": "　四寶莊嚴護摩爐　　依法當用護摩物",
    "T18n0887_006:0534b23": "　隨應想念於大明　　起寂靜心護摩作",
    "T18n0887_006:0534b24": "　五種曼拏羅相應　　中想吽字悉遍滿",
    "T18n0887_006:0534b25": "　出現羯磨部光明　　廣大變化亦周遍",
    "T18n0887_006:0534b26": "　於中安想諸賢聖　　從三三昧生影像",
    "T18n0887_006:0534b27": "　彼最勝頂依法儀　　頂輪亦當如是想",
    "T18n0887_006:0534b28": "　本尊大明所出生　　三摩呬多心觀想",
    "T18n0887_006:0534b29": "　八葉大優鉢羅華　　縱廣三十二指量",
    "T18n0887_006:0534c01": "　又於法曼拏羅中　　依法觀想彼無異",
    "T18n0887_006:0534c02": "　想五鈷大金剛杵　　青優鉢羅華光現",
    "T18n0887_006:0534c03": "　其量依法十六指　　想已決定得成就",
    "T18n0887_006:0534c04": "　三叉二十六指量　　依法觀想作黃色",
    "T18n0887_006:0534c05": "　大輪蓮華羯磨杵　　及如意寶依法想",
    "T18n0887_006:0534c06": "　想已依法作加持　　速得成就無別異",
    "T18n0887_006:0534c07": "　本尊大明所出生　　速得成就無別異",
    "T18n0887_006:0534c08": "　大輪蓮華及杵等　　依金剛法而觀想",
    "T18n0887_006:0534c09": "　觀想最上成就法　　無別成就勝於此",
    "T18n0887_006:0534c10": "　想獨鈷大金剛杵　　焰鬘光明周遍現",
    "T18n0887_006:0534c11": "　一切羯磨大明句　　所說皆是真實語",
    "T18n0887_006:0534c12": "　朅訥誐出焰鬘光　　羯磨部中所變化",
    "T18n0887_006:0534c13": "　又想金剛曼拏羅　　其相縱廣一肘量",
    "T18n0887_006:0534c14": "　弩多唧吒等大明　　依忿怒儀而作法",
    "T18n0887_006:0534c15": "　日輪曼拏羅相應　　依法想最上幖幟",
    "T18n0887_006:0534c16": "　難拏沒訥誐囉等　　觀想相應作成就",
    "T18n0887_006:0534c17": "　依法如是觀想已　　復想持金剛色相",
    "T18n0887_006:0534c18": "　此中一切大明句　　相應身語心觀想",
    "T18n0887_006:0534c19": "　大智所說作成就　　是即祕密金剛智",
    "T18n0887_006:0534c20": "此名金剛薩埵法。",
    "T18n0887_006:0534c21": "　若欲成此勝悉地　　當知護摩諸大明",
    "T18n0887_006:0534c22": "　祕密真實三摩地　　種種護摩儀軌事",
    "T18n0887_006:0534c23": "　四種曼拏羅相應　　了知諸部諸事業",
    "T18n0887_006:0534c24": "　唵字大明等分別　　依法觀想得成就",
    "T18n0887_006:0534c25": "　息災護摩爐相圓　　作增益法應四方",
    "T18n0887_006:0534c26": "　敬愛爐相如弓形　　降伏法用應三角",
    "T18n0887_006:0534c27": "　爐中所燃火善相　　觀想出生妙甘露",
    "T18n0887_006:0534c28": "　諦心觀想自色相　　及彼賢聖影像等",
    "T18n0887_006:0534c29": "　所有部主本尊相　　從此金剛教出生",
    "T18n0887_006:0535a01": "　如其所說作觀想　　羯磨部作變化事",
    "T18n0887_006:0535a02": "　依法當於其舌端　　想現吽字大明相",
    "T18n0887_006:0535a03": "此名金剛薩埵法。",
    "T18n0887_006:0535a04": "　若作息災護摩法　　應用蜜及乳等物",
    "T18n0887_006:0535a05": "　若依智金剛部說　　摩賀帶羅為最上",
    "T18n0887_006:0535a06": "　行者當住善寂心　　觀想金剛阿闍梨",
    "T18n0887_006:0535a07": "　手執如意寶莊嚴　　此即清淨最上教",
    "T18n0887_006:0535a08": "　遍照如來大影像　　出生一切金剛眾",
    "T18n0887_006:0535a09": "　彼蓮華部尊影像　　及迦摩焰金剛等",
    "T18n0887_006:0535a10": "　安布大明文字已　　四種事業應分別",
    "T18n0887_006:0535a11": "此名大執金剛尊祕密護摩法。",
    "T18n0887_006:0535a12": "無二平等最勝大儀軌王集一切大明三摩地",
    "T18n0887_006:0535a13": "分第二十",
    "T18n0887_006:0535a14": "爾時金剛手菩薩大祕密主。復入一切如來",
    "T18n0887_006:0535a15": "無緣三昧智金剛加持三摩地。從是三摩地",
    "T18n0887_006:0535a16": "出已。宣說一切三摩地集諸大明精妙法門。",
    "T18n0887_006:0535a17": "　諸佛金剛廣大法　　從三昧門所出生",
    "T18n0887_006:0535a18": "　一切大明無所緣　　此說名為禪定法",
    "T18n0887_006:0535a19": "　所有一切佛三昧　　智部真實無所緣",
    "T18n0887_006:0535a20": "　智曼拏羅法相應　　佛影像光普遍現",
    "T18n0887_006:0535a21": "　唵字出現法光明　　此金剛法大堅固",
    "T18n0887_006:0535a22": "　頂戴寶冠相相應　　白色最上妙清淨",
    "T18n0887_006:0535a23": "　四臂廣目依法想　　羯磨部中變化事",
    "T18n0887_006:0535a24": "　所有最上相應智　　曼拏羅生莊嚴相",
    "T18n0887_006:0535a25": "　金剛薩埵眾寶冠　　最上妙相諸佛藏",
    "T18n0887_006:0535a26": "　妙法自在彼相應　　此即最上禪定法",
    "T18n0887_006:0535a27": "　迦摩金剛相應等　　五種智通如所說",
    "T18n0887_006:0535a28": "　迦摩藏攝彼勝上　　佛二足尊真實智",
    "T18n0887_006:0535a29": "此名一切佛三昧智部三摩地。",
    "T18n0887_006:0535b01": "爾時金剛手菩薩大祕密主。復入執金剛三",
    "T18n0887_006:0535b02": "昧真實加持三摩地。從是三摩地出已。宣說",
    "T18n0887_006:0535b03": "一切金剛三昧精妙真實金剛三摩地。",
    "T18n0887_006:0535b04": "　金剛曼拏羅相應　　於中分別彼影像",
    "T18n0887_006:0535b05": "　黑色復想忿怒容　　出現大惡可怖相",
    "T18n0887_006:0535b06": "　四臂如應依法想　　二處平等而相應",
    "T18n0887_006:0535b07": "　此金剛教大堅固　　安住金剛心成就",
    "T18n0887_006:0535b08": "　能成就諸成就事　　金剛妙樂法所說",
    "T18n0887_006:0535b09": "此名一切執金剛相應三摩地。",
    "T18n0887_006:0535b10": "爾時金剛手菩薩大祕密主。復入一切法最",
    "T18n0887_006:0535b11": "上三昧加持三摩地。從是三摩地出已。宣說",
    "T18n0887_006:0535b12": "一切法最上普遍吉祥三摩地。",
    "T18n0887_006:0535b13": "　妙法曼拏羅相應　　於中影像當安想",
    "T18n0887_006:0535b14": "　持赤蓮華大光明　　種種妙寶為嚴飾",
    "T18n0887_006:0535b15": "　四臂亦依本部法　　如應觀想彼色相",
    "T18n0887_006:0535b16": "　二處平等悉相應　　此妙樂法大堅固",
    "T18n0887_006:0535b17": "　語金剛等得成就　　自悲願等亦成就",
    "T18n0887_006:0535b18": "　一切金剛相應等　　如應觀想皆成就",
    "T18n0887_006:0535b19": "爾時金剛手菩薩大祕密主。復入一切三昧",
    "T18n0887_006:0535b20": "部真實加持金剛三摩地。從是三摩地出已。",
    "T18n0887_006:0535b21": "宣說金剛三叉最上三昧三摩地。",
    "T18n0887_006:0535b22": "　迦摩禪定曼拏羅　　於中影像當安想",
    "T18n0887_006:0535b23": "　黃色復現寂靜光　　觀想現於三目相",
    "T18n0887_006:0535b24": "　水精色光甚清淨　　磨羯部中變化事",
    "T18n0887_006:0535b25": "　所有四種勝儀軌　　依法觀想作成就",
    "T18n0887_006:0535b26": "　金剛安怛陀那法　　而能安住成就事",
    "T18n0887_006:0535b27": "　此中一切大明句　　說名三摩地莊嚴",
    "T18n0887_006:0535b28": "　所有金剛薩埵相　　而身語心善觀想",
    "T18n0887_006:0535b29": "金剛薩埵總說頌曰。",
    "T18n0887_006:0535c01": "　乃至一切境界中　　一切賢聖普稱讚",
    "T18n0887_006:0535c02": "　如是諸法悉相應　　出生儀軌得成就",
    "T18n0887_006:0535c03": "此名金剛薩埵法。",
    "T18n0887_006:0535c04": "　分別自心大明字　　及本部諸賢聖明",
    "T18n0887_006:0535c05": "　部主本尊大明句　　并本部中明王等",
    "T18n0887_006:0535c06": "　一切羯磨大明法　　佛頂大明當觀想",
    "T18n0887_006:0535c07": "　此中一切大明句　　皆是祕密真實心",
    "T18n0887_006:0535c08": "　若作息災成就法　　應明本部中大明",
    "T18n0887_006:0535c09": "　增益亦用本部明　　觀想決定得成就",
    "T18n0887_006:0535c10": "　若作敬愛當依法　　應當觀想大佛頂",
    "T18n0887_006:0535c11": "　此中一切大明句　　皆是祕密真實心",
    "T18n0887_006:0535c12": "　若作息災成就法　　應用本部中大明",
    "T18n0887_006:0535c13": "　增益亦用本部明　　觀想決定得成就",
    "T18n0887_006:0535c14": "　若作敬愛當依法　　觀想忿怒諸明王",
    "T18n0887_006:0535c15": "　若作降伏諸事業　　想用降伏法大明",
    "T18n0887_006:0535c16": "　若欲遣魔當依法　　觀想本部大佛頂",
    "T18n0887_006:0535c17": "　金剛橛等大明句　　觀想金剛使者等",
    "T18n0887_006:0535c18": "　若作息災成就法　　應用本部中大明",
    "T18n0887_006:0535c19": "　增益亦用本部明　　觀想決定得成就",
    "T18n0887_006:0535c20": "　若作敬愛當依法　　觀想諸忿怒明王",
    "T18n0887_006:0535c21": "　若作降伏觀想法　　當用羯磨諸大明",
    "T18n0887_006:0535c22": "　若欲遣魔當依法　　亦觀想彼大佛頂",
    "T18n0887_006:0535c23": "　金剛橛等大明句　　觀想金剛使者等",
    "T18n0887_006:0535c24": "　五種清淨大光明　　於中依法當觀想",
    "T18n0887_006:0535c25": "　如所觀想如實生　　異此即非成就法",
    "T18n0887_006:0535c26": "　諸部事業若相應　　諸曼拏羅當觀想",
    "T18n0887_006:0535c27": "　分別大明文字相　　如應觀想得成就",
    "T18n0887_006:0535c28": "　依法當於自心中　　想諸微妙曼拏羅",
    "T18n0887_006:0535c29": "　次第觀想至頂輪　　此禪定法名最上",
    "T18n0887_006:0536a01": "　白赤黑等色相應　　於一切處善分別",
    "T18n0887_006:0536a02": "　一切大明所出生　　異此即非成就法",
    "T18n0887_006:0536a03": "　彼吽字等諸大明　　莎賀發吒字圓滿",
    "T18n0887_006:0536a04": "　此中出生諸儀軌　　所作決定得成就",
    "T18n0887_006:0536a05": "　三部法用吽字明　　唵字智部為最上",
    "T18n0887_006:0536a06": "　大明文字等安布　　於額及心而觀想",
    "T18n0887_006:0536a07": "普賢菩薩持金剛者。即說頌曰。",
    "T18n0887_006:0536a08": "　依法四時而相應　　想金剛甘露影像",
    "T18n0887_006:0536a09": "　近成就法此能成　　此成就法為最上",
    "T18n0887_006:0536a10": "　本尊影像相應已　　大成就事悉能成",
    "T18n0887_006:0536a11": "　佛頂影像若相應　　能成相應成就事",
    "T18n0887_006:0536a12": "　本部賢聖相相應　　羯磨部中現變化",
    "T18n0887_006:0536a13": "　分別微小金剛杵　　於三世佛善安想",
    "T18n0887_006:0536a14": "　依法所作得成佛　　一切成就皆如意",
    "T18n0887_006:0536a15": "　此諸成就無有上　　廣大成就功德生",
    "T18n0887_006:0536a16": "無二平等最勝大儀軌王一切如來身語心清",
    "T18n0887_006:0536a17": "淨自性金剛大智分第二十一",
    "T18n0887_006:0536a18": "爾時十方來者一切如來。即現一切如來出",
    "T18n0887_006:0536a19": "生妙樂大莊嚴雲供養金剛手菩薩大祕密",
    "T18n0887_006:0536a20": "主。作供養已。從語金剛出妙法音。稱讚所說",
    "T18n0887_006:0536a21": "大金剛教祕密法門。",
    "T18n0887_006:0536a22": "　祕密清淨大乘法　　智中勝智功德藏",
    "T18n0887_006:0536a23": "　普遍大智無我門　　歸命稱讚祕密智",
    "T18n0887_006:0536a24": "　祕密真實清淨義　　無上行法如大海",
    "T18n0887_006:0536a25": "　從普賢身而出生　　歸命稱讚金剛智",
    "T18n0887_006:0536a26": "　最勝大智如所乘　　安住三金剛不壞",
    "T18n0887_006:0536a27": "　已到彼岸大法門　　歸命稱讚菩提行",
    "T18n0887_006:0536a28": "　一切眾生勝上生　　悉令趣入諸佛智",
    "T18n0887_006:0536a29": "　諸佛無上自性淨　　歸命稱讚救眾生",
    "T18n0887_006:0536b01": "　清淨法身大解脫　　如如意寶大自在",
    "T18n0887_006:0536b02": "　一切眾生解脫門　　歸命稱讚清淨行",
    "T18n0887_006:0536b03": "爾時會中有菩薩摩訶薩。名如意寶三昧金",
    "T18n0887_006:0536b04": "剛。前白金剛手菩薩大祕密主言。大士若有",
    "T18n0887_006:0536b05": "菩薩。於如是大功德法。樂欲求者當云何求。",
    "T18n0887_006:0536b06": "爾時金剛手菩薩大祕密主。告如意寶三昧",
    "T18n0887_006:0536b07": "金剛菩薩言。善男子若有菩薩。起離疑想當",
    "T18n0887_006:0536b08": "如是求。起離疑想者當求佛法。起離疑想者",
    "T18n0887_006:0536b09": "當求一切法。起離疑想者當於一切行中如",
    "T18n0887_006:0536b10": "實觀想。善男子譬如住法雲地菩薩。於一切",
    "T18n0887_006:0536b11": "如來法身一切如來報身一切如來化身。遠",
    "T18n0887_006:0536b12": "離一切分別一切疑惑。於一切法中住如實",
    "T18n0887_006:0536b13": "見。此諸祕密大功德法。如實知者亦復如是。",
    "T18n0887_006:0536b14": "以要言之此祕密法。是即菩薩金剛大智。爾",
    "T18n0887_006:0536b15": "時一切如來聞是說已歎未曾有。即時出現",
    "T18n0887_006:0536b16": "一大人相。於眾會中頂禮金剛手菩薩大祕",
    "T18n0887_006:0536b17": "密主。作如是言。大士如是第一義諦祕密大",
    "T18n0887_006:0536b18": "明諸行法門。於是法中。有生信者有不信者",
    "T18n0887_006:0536b19": "其義云何。金剛手言。譬如三千大千世界如",
    "T18n0887_006:0536b20": "微塵數一切眾生。悉能證得無上菩提。是事",
    "T18n0887_006:0536b21": "可信為不可信。大士此祕密法門亦當如是",
    "T18n0887_006:0536b22": "見。如是見者離分別見。爾時一切如來所化",
    "T18n0887_006:0536b23": "大人。生大歡喜歎未曾有。即說伽陀曰。",
    "T18n0887_006:0536b24": "　大哉智大智　　出現大金剛",
    "T18n0887_006:0536b25": "　世間諸盲人　　得智眼清淨",
    "T18n0887_006:0536b26": "爾時金剛手菩薩大祕密主。復入一切金剛",
    "T18n0887_006:0536b27": "無二平等三昧金剛三摩地。於是三摩地中。",
    "T18n0887_006:0536b28": "出現殑伽沙數百千俱胝那庾多光明。照東",
    "T18n0887_006:0536b29": "南方不可說不可說微塵數佛剎。是諸佛剎",
    "T18n0887_006:0536c01": "中諸大菩薩蒙光照者。悉得圓滿三身大智。",
    "T18n0887_006:0536c02": "所有一切如來悉住菩提心。一切眾生得入",
    "T18n0887_006:0536c03": "菩提自性無畏行門。安住如虛空平等金剛",
    "T18n0887_006:0536c04": "菩提諸法無相離戲論無所生清淨最上金剛",
    "T18n0887_006:0536c05": "自性大智法門。",
    "T18n0887_006:0536c06": "爾時金剛手菩薩大祕密主。從三摩地安詳",
    "T18n0887_006:0536c07": "而起。普告大眾言。諸大士當於一切眾生。起",
    "T18n0887_006:0536c08": "平等見如諸佛想。是時所化大人。還攝一切",
    "T18n0887_006:0536c09": "如來身語心寶藏中忽然不現。彼十方來者",
    "T18n0887_006:0536c10": "一切如來諸大菩薩。各各於其自心祕密相",
    "T18n0887_006:0536c11": "應法中如理而住。金剛手菩薩大祕密主。亦",
    "T18n0887_006:0536c12": "復於自身語心祕密相應真實法住。",
    "T18n0887_006:0536c13": "佛說無二平等最上瑜伽大教王經卷第六"
}