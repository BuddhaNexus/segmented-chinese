{
    "T48n2012A_001:0379b23": "斷際心要",
    "T48n2012A_001:0379b25": "河東裴休集并序",
    "T48n2012A_001:0379b26": "有大禪師。法諱希運。住洪州高安縣黃檗山",
    "T48n2012A_001:0379b27": "鷲峯下。乃曹溪六祖之嫡孫。西堂百丈之法",
    "T48n2012A_001:0379b28": "姪。獨佩最上乘離文字之印。唯傳一心更無",
    "T48n2012A_001:0379b29": "別法。心體亦空萬緣俱寂。如大日輪昇虛空",
    "T48n2012A_001:0379c01": "中。光明照曜淨無纖埃。證之者無新舊無淺",
    "T48n2012A_001:0379c02": "深。說之者不立義解不立宗主。不開戶牖直",
    "T48n2012A_001:0379c03": "下便是。動念即乖。然後為本佛。故其言簡",
    "T48n2012A_001:0379c04": "其理直。其道峻其行孤。四方學徒望山而趨。",
    "T48n2012A_001:0379c05": "覩相而悟。往來海眾常千餘人。予會昌二年",
    "T48n2012A_001:0379c06": "廉于鍾陵。自山迎至州。憩龍興寺。旦夕問道。",
    "T48n2012A_001:0379c07": "大中二年廉于宛陵。復去禮迎至所部。安居",
    "T48n2012A_001:0379c08": "開元寺。旦夕受法。退而紀之。十得一二。佩為",
    "T48n2012A_001:0379c09": "心印不敢發揚。今恐入神精義不聞於未來。",
    "T48n2012A_001:0379c10": "遂出之授門下僧大舟法建。歸舊山之廣唐",
    "T48n2012A_001:0379c11": "寺。問長老法眾。與往日常所親聞。同異如",
    "T48n2012A_001:0379c12": "何也。",
    "T48n2012A_001:0379c13": "唐大中十一年十一月初八日序",
    "T48n2012A_001:0379c16": "黃檗山斷際禪師傳心法要",
    "T48n2012A_001:0379c18": "師謂休曰。諸佛與一切眾生。唯是一心。更無",
    "T48n2012A_001:0379c19": "別法。此心無始已來。不曾生不曾滅。不青不",
    "T48n2012A_001:0379c20": "黃。無形無相。不屬有無。不計新舊。非長非",
    "T48n2012A_001:0379c21": "短。非大非小。超過一切限量名言縱跡對待。",
    "T48n2012A_001:0379c22": "當體便是。動念即乖。猶如虛空無有邊際不",
    "T48n2012A_001:0379c23": "可測度。唯此一心即是佛。佛與眾生更無別",
    "T48n2012A_001:0379c24": "異。但是眾生著相外求。求之轉失。使佛覓",
    "T48n2012A_001:0379c25": "佛。將心捉心。窮劫盡形終不能得。不知息念",
    "T48n2012A_001:0379c26": "忘慮佛自現前。此心即是佛。佛即是眾生。為",
    "T48n2012A_001:0379c27": "眾生時此心不減。為諸佛時此心不添。乃至",
    "T48n2012A_001:0379c28": "六度萬行河沙功德。本自具足不假修添。遇",
    "T48n2012A_001:0379c29": "緣即施。緣息即寂。若不決定信此是佛。而欲",
    "T48n2012A_001:0380a01": "著相修行以求功用。皆是妄想。與道相乖。此",
    "T48n2012A_001:0380a02": "心即是佛。更無別佛。亦無別心。此心明淨。猶",
    "T48n2012A_001:0380a03": "如虛空無一點相貌。舉心動念即乖法體。即",
    "T48n2012A_001:0380a04": "為著相。無始已來無著相佛。修六度萬行欲",
    "T48n2012A_001:0380a05": "求成佛。即是次第。無始已來無次第佛。但悟",
    "T48n2012A_001:0380a06": "一心。更無少法可得。此即真佛。佛與眾生一",
    "T48n2012A_001:0380a07": "心無異。猶如虛空無雜無壞。如大日輪照四",
    "T48n2012A_001:0380a08": "天下。日升之時明遍天下。虛空不曾明。日沒",
    "T48n2012A_001:0380a09": "之時暗遍天下。虛空不曾暗。明暗之境自相",
    "T48n2012A_001:0380a10": "陵奪。虛空之性廓然不變。佛及眾生心亦",
    "T48n2012A_001:0380a11": "如此。若觀佛作清淨光明解脫之相。觀眾生",
    "T48n2012A_001:0380a12": "作垢濁暗昧生死之相。作此解者歷河沙劫",
    "T48n2012A_001:0380a13": "終不得菩提。為著相故。唯此一心更無微塵",
    "T48n2012A_001:0380a14": "許法可得。即心是佛。如今學道人。不悟此心",
    "T48n2012A_001:0380a15": "體。便於心上生心。向外求佛。著相修行。皆是",
    "T48n2012A_001:0380a16": "惡法。非菩提道。供養十方諸佛。不如供養一",
    "T48n2012A_001:0380a17": "個無心道人。何故。無心者無一切心也。如如",
    "T48n2012A_001:0380a18": "之體。內如木石不動不搖。外如虛空不塞不",
    "T48n2012A_001:0380a19": "礙。無能所無方所。無相貌無得失。趨者不敢",
    "T48n2012A_001:0380a20": "入此法。恐落空無棲泊處故。望崖而退。例皆",
    "T48n2012A_001:0380a21": "廣求知見。所以求知見者如毛。悟道者如角。",
    "T48n2012A_001:0380a22": "文殊當理。普賢當行。理者真空無礙之理。行",
    "T48n2012A_001:0380a23": "者離相無盡之行。觀音當大慈。勢至當大智。",
    "T48n2012A_001:0380a24": "維摩者淨名也。淨者性也。名者相也。性相不",
    "T48n2012A_001:0380a25": "異。故號淨名。諸大菩薩所表者人皆有之。不",
    "T48n2012A_001:0380a26": "離一心悟之即是。今學道人。不向自心中悟。",
    "T48n2012A_001:0380a27": "乃於心外著相取境。皆與道背。恒河沙者。佛",
    "T48n2012A_001:0380a28": "說是沙。諸佛菩薩釋梵諸天步履而過。沙亦",
    "T48n2012A_001:0380a29": "不喜。牛羊蟲蟻踐踏而行。沙亦不怒。珍寶馨",
    "T48n2012A_001:0380b01": "香沙亦不貪。糞尿臭穢沙亦不惡。此心即無",
    "T48n2012A_001:0380b02": "心之心。離一切相。眾生諸佛更無差別。但能",
    "T48n2012A_001:0380b03": "無心。便是究竟。學道人若不直下無心。累劫",
    "T48n2012A_001:0380b04": "修行終不成道。被三乘功行拘繫不得解脫。",
    "T48n2012A_001:0380b05": "然證此心有遲疾。有聞法一念便得無心者。",
    "T48n2012A_001:0380b06": "有至十信十住十行十迴向乃得無心者。長",
    "T48n2012A_001:0380b07": "短得無心乃住。更無可修可證。實無所得。",
    "T48n2012A_001:0380b08": "真實不虛。一念而得。與十地而得者。功用恰",
    "T48n2012A_001:0380b09": "齊。更無深淺。秖是歷劫枉受辛勤耳。造惡",
    "T48n2012A_001:0380b10": "造善皆是著相。著相造惡枉受輪迴。著相造",
    "T48n2012A_001:0380b11": "善枉受勞苦。總不如言下便自認取本法。此",
    "T48n2012A_001:0380b12": "法即心。心外無法。此心即法。法外無心。心自",
    "T48n2012A_001:0380b13": "無心。亦無無心者。將心無心。心却成有。默契",
    "T48n2012A_001:0380b14": "而已。絕諸思議。故曰言語道斷心行處滅。此",
    "T48n2012A_001:0380b15": "心是本源清淨佛。人皆有之。蠢動含靈與諸",
    "T48n2012A_001:0380b16": "佛菩薩一體不異。秖為妄想分別造種種業",
    "T48n2012A_001:0380b17": "果。本佛上實無一物。虛通寂靜。明妙安樂而",
    "T48n2012A_001:0380b18": "已。深自悟入。直下便是。圓滿具足更無所欠。",
    "T48n2012A_001:0380b19": "縱使三秖精進修行歷諸地位。及一念證時。",
    "T48n2012A_001:0380b20": "秖證元來自佛。向上更不添得一物。却觀歷",
    "T48n2012A_001:0380b21": "劫功用。總是夢中妄為。故如來云。我於阿耨",
    "T48n2012A_001:0380b22": "菩提實無所得。若有所得。然燈佛則不與我",
    "T48n2012A_001:0380b23": "授記。又云。是法平等。無有高下。是名菩提。",
    "T48n2012A_001:0380b24": "即此本源清淨心。與眾生諸佛世界山河。有",
    "T48n2012A_001:0380b25": "相無相遍十方界。一切平等無彼我相。此本",
    "T48n2012A_001:0380b26": "源清淨心。常自圓明遍照。世人不悟。秖認見",
    "T48n2012A_001:0380b27": "聞覺知為心。為見聞覺知所覆。所以不覩精",
    "T48n2012A_001:0380b28": "明本體。但直下無心。本體自現。如大日輪昇",
    "T48n2012A_001:0380b29": "於虛空遍照十方更無障礙。故學道人唯認",
    "T48n2012A_001:0380c01": "見聞覺知施為動作。空却見聞覺知。即心路",
    "T48n2012A_001:0380c02": "絕無入處。但於見聞覺知處認本心。然本心",
    "T48n2012A_001:0380c03": "不屬見聞覺知。亦不離見聞覺知。但莫於見",
    "T48n2012A_001:0380c04": "聞覺者上起見解。亦莫於見聞覺知上動",
    "T48n2012A_001:0380c05": "念。亦莫離見聞覺知覓心。亦莫捨見聞覺知",
    "T48n2012A_001:0380c06": "取法。不即不離。不住不著。縱橫自在無非道",
    "T48n2012A_001:0380c07": "場。世人聞道。諸佛皆傳心法。將謂心上別有",
    "T48n2012A_001:0380c08": "一法可證可取。遂將心覓法。不知心即是法",
    "T48n2012A_001:0380c09": "法即是心。不可將心更求於心。歷千萬劫終",
    "T48n2012A_001:0380c10": "無得日。不如當下無心。便是本法。如力士迷",
    "T48n2012A_001:0380c11": "額內珠向外求覓。周行十方終不能得。智者",
    "T48n2012A_001:0380c12": "指之當時自見本珠如故。故學道人迷自本",
    "T48n2012A_001:0380c13": "心不認為佛。遂向外求覓起功用行。依次第",
    "T48n2012A_001:0380c14": "證。歷劫勤求永不成道。不如當下無心。決定",
    "T48n2012A_001:0380c15": "知一切法。本無所有亦無所得。無依無住。無",
    "T48n2012A_001:0380c16": "能無所。不動妄念便證菩提。及證道時秖證",
    "T48n2012A_001:0380c17": "本心佛。歷劫功用並是虛修。如力士得珠時。",
    "T48n2012A_001:0380c18": "秖得本額珠。不關向外求覓之力。故佛言。我",
    "T48n2012A_001:0380c19": "於阿耨菩提實無所得。恐人不信故引五眼",
    "T48n2012A_001:0380c20": "所見五語所言。真實不虛是第一義諦。",
    "T48n2012A_001:0380c21": "學道人莫疑四大為身。四大無我。我亦無主。",
    "T48n2012A_001:0380c22": "故知此身無我亦無主。五陰為心。五陰無我",
    "T48n2012A_001:0380c23": "亦無主。故知此心無我亦無主。六根六塵六",
    "T48n2012A_001:0380c24": "識和合生滅亦復如是。十八界既空。一切皆",
    "T48n2012A_001:0380c25": "空。唯有本心蕩然清淨。有識食有智食。四大",
    "T48n2012A_001:0380c26": "之身飢瘡為患。隨順給養不生貪著。謂之智",
    "T48n2012A_001:0380c27": "食。恣情取味妄生分別。惟求適口不生厭",
    "T48n2012A_001:0380c28": "離。謂之識食。聲聞者。因聲得悟。故謂之聲",
    "T48n2012A_001:0380c29": "聞。但不了自心。於聲教上起解。或因神通。或",
    "T48n2012A_001:0381a01": "因瑞相。言語運動。聞有菩提涅槃三僧秖劫",
    "T48n2012A_001:0381a02": "修成佛道。皆屬聲聞道。謂之聲聞佛。唯直下",
    "T48n2012A_001:0381a03": "頓了自心。本來是佛。無一法可得。無一行可",
    "T48n2012A_001:0381a04": "修。此是無上道。此是真如佛。學道人。秖怕一",
    "T48n2012A_001:0381a05": "念有。即與道隔矣。念念無相念念無為。即是",
    "T48n2012A_001:0381a06": "佛。學道人若欲得成佛。一切佛法總不用學。",
    "T48n2012A_001:0381a07": "唯學無求無著。無求即心不生。無著即心不",
    "T48n2012A_001:0381a08": "滅。不生不滅即是佛。八萬四千法門對八萬",
    "T48n2012A_001:0381a09": "四千煩惱。秖是教化接引門。本無一切法。離",
    "T48n2012A_001:0381a10": "即是法。知離者是佛。但離一切煩惱。是無法",
    "T48n2012A_001:0381a11": "可得。學道人若欲得知要訣。但莫於心上著",
    "T48n2012A_001:0381a12": "一物。言佛真法身猶若虛空。此是喻法身即",
    "T48n2012A_001:0381a13": "虛空。虛空即法身。常人謂法身遍虛空處。虛",
    "T48n2012A_001:0381a14": "空中含容法身。不知法身即虛空虛空即法",
    "T48n2012A_001:0381a15": "身也。若定言有虛空。虛空不是法身。若定言",
    "T48n2012A_001:0381a16": "有法身。法身不是虛空。但莫作虛空解。虛空",
    "T48n2012A_001:0381a17": "即法身。莫作法身解。法身即虛空。虛空與法",
    "T48n2012A_001:0381a18": "身無異相。佛與眾生無異相。生死與涅槃無",
    "T48n2012A_001:0381a19": "異相。煩惱與菩提無異相。離一切相即是佛。",
    "T48n2012A_001:0381a20": "凡夫取境。道人取心。心境雙忘乃是真法。",
    "T48n2012A_001:0381a21": "忘境猶易忘心至難。人不敢忘心。恐落空無",
    "T48n2012A_001:0381a22": "撈摸處。不知空本無空。唯一真法界耳。此靈",
    "T48n2012A_001:0381a23": "覺性無始已來與虛空同壽。未曾生未曾滅。",
    "T48n2012A_001:0381a24": "未曾有未曾無。未曾穢未曾淨。未曾喧未曾",
    "T48n2012A_001:0381a25": "寂。未曾少未曾老。無方所無內外。無數量無",
    "T48n2012A_001:0381a26": "形相。無色像無音聲。不可覓不可求。不可",
    "T48n2012A_001:0381a27": "以智慧識。不可以言語取。不可以境物會。不",
    "T48n2012A_001:0381a28": "可以功用到。諸佛菩薩與一切蠢動含靈。同",
    "T48n2012A_001:0381a29": "此大涅槃性。性即是心。心即是佛。佛即是法。",
    "T48n2012A_001:0381b01": "一念離真皆為妄想。不可以心更求于心。不",
    "T48n2012A_001:0381b02": "可以佛更求於佛。不可以法更求於法。故學",
    "T48n2012A_001:0381b03": "道人直下無心默契而已。擬心即差。以心傳",
    "T48n2012A_001:0381b04": "心此為正見。慎勿向外逐境。認境為心。是認",
    "T48n2012A_001:0381b05": "賊為子。為有貪嗔癡即立戒定慧。本無煩惱",
    "T48n2012A_001:0381b06": "焉有菩提。故祖師云。佛說一切法。為除一切",
    "T48n2012A_001:0381b07": "心。我無一切心。何用一切法。本源清淨佛上。",
    "T48n2012A_001:0381b08": "更不著一物。譬如虛空雖以無量珍寶莊嚴",
    "T48n2012A_001:0381b09": "終不能住。佛性同虛空。雖以無量功德智慧",
    "T48n2012A_001:0381b10": "莊嚴終不能住。但迷本性轉不見耳。所謂心",
    "T48n2012A_001:0381b11": "地法門。萬法皆依此心建立。遇境即有無境",
    "T48n2012A_001:0381b12": "即無。不可於淨性上轉作境解。所言定慧。鑑",
    "T48n2012A_001:0381b13": "用歷歷。寂寂惺惺見聞覺知。皆是境上作解。",
    "T48n2012A_001:0381b14": "暫為中下根人說即得。若欲親證皆不可作",
    "T48n2012A_001:0381b15": "如此見解。盡是境法有沒處沒於有地。但於",
    "T48n2012A_001:0381b16": "一切法不作有無見。即見法也。",
    "T48n2012A_001:0381b17": "九月一日師謂休曰。自達摩大師到中國。唯",
    "T48n2012A_001:0381b18": "說一心唯傳一法。以佛傳佛不說餘佛。以法",
    "T48n2012A_001:0381b19": "傳法不說餘法。法即不可說之法。佛即不可",
    "T48n2012A_001:0381b20": "取之佛。乃是本源清淨心也。唯此一事實。餘",
    "T48n2012A_001:0381b21": "二則非真。般若為慧。此慧即無相本心也。凡",
    "T48n2012A_001:0381b22": "夫不趣道。唯恣六情乃行六道。學道人一念",
    "T48n2012A_001:0381b23": "計生死即落魔道。一念起諸見即落外道。見",
    "T48n2012A_001:0381b24": "有生趣其滅。即落聲聞道。不見有生唯見有",
    "T48n2012A_001:0381b25": "滅。即落緣覺道。法本不生今亦無滅。不起二",
    "T48n2012A_001:0381b26": "見不厭不欣。一切諸法唯是一心。然後乃為",
    "T48n2012A_001:0381b27": "佛乘也。凡夫皆逐境生心。心遂欣厭。若欲",
    "T48n2012A_001:0381b28": "無境當忘其心。心忘即境空。境空即心滅。若",
    "T48n2012A_001:0381b29": "不忘心而但除境。境不可除。秖益紛擾。故萬",
    "T48n2012A_001:0381c01": "法唯心。心亦不可得。復何求哉。學般若人不",
    "T48n2012A_001:0381c02": "見有一法可得。絕意三乘。唯一真實。不可證",
    "T48n2012A_001:0381c03": "得。謂我能證能得。皆增上慢人。法華會上",
    "T48n2012A_001:0381c04": "拂衣而去者。皆斯徒也。故佛言。我於菩提實",
    "T48n2012A_001:0381c05": "無所得默契而已。凡人臨欲終時。但觀五蘊",
    "T48n2012A_001:0381c06": "皆空四大無我。真心無相不去不來。生時性",
    "T48n2012A_001:0381c07": "亦不來。死時性亦不去。湛然圓寂心境一如。",
    "T48n2012A_001:0381c08": "但能如是。直下頓了。不為三世所拘繫。便是",
    "T48n2012A_001:0381c09": "出世人也。切不得有分毫趣向。若見善相諸",
    "T48n2012A_001:0381c10": "佛來迎及種種現前。亦無心隨去。若見惡相",
    "T48n2012A_001:0381c11": "種種現前。亦無心怖畏。但自忘心。同於法界。",
    "T48n2012A_001:0381c12": "便得自在。此即是要節也。",
    "T48n2012A_001:0381c13": "十月八日。師謂休曰。言化城者。二乘及十地",
    "T48n2012A_001:0381c14": "等覺妙覺。皆是權立接引之教。並為化城。言",
    "T48n2012A_001:0381c15": "寶所者。乃真心本佛自性之寶。此寶不屬情",
    "T48n2012A_001:0381c16": "量。不可建立。無佛無眾生。無能無所。何處有",
    "T48n2012A_001:0381c17": "城。若問此既是化城。何處為寶所。寶所不可",
    "T48n2012A_001:0381c18": "指。指即有方所。非真寶所也。故云在近而已。",
    "T48n2012A_001:0381c19": "不可定量言之。但當體會契之即是。言闡提",
    "T48n2012A_001:0381c20": "者。信不具也。一切六道眾生乃至二乘不信",
    "T48n2012A_001:0381c21": "有佛果。皆謂之斷善根闡提。菩薩者。深信有",
    "T48n2012A_001:0381c22": "佛法。不見有大乘小乘。佛與眾生同一法性。",
    "T48n2012A_001:0381c23": "乃謂之善根闡提。大抵因聲教而悟者。謂之",
    "T48n2012A_001:0381c24": "聲聞。觀因緣而悟者。謂之緣覺。若不向自心",
    "T48n2012A_001:0381c25": "中悟。雖至成佛。亦謂之聲聞佛。學道人多於",
    "T48n2012A_001:0381c26": "教法上悟。不於心法上悟。雖歷劫修行。終",
    "T48n2012A_001:0381c27": "不是本佛。若不於心悟。乃至於教法上悟。即",
    "T48n2012A_001:0381c28": "輕心重教。遂成逐塊忘於本心。故但契本心",
    "T48n2012A_001:0381c29": "不用求法。心即法也。凡人多為境礙心。事礙",
    "T48n2012A_001:0382a01": "理。常欲逃境以安心。屏事以存理。不知乃是",
    "T48n2012A_001:0382a02": "心礙境理礙事。但令心空境自空。但令理寂",
    "T48n2012A_001:0382a03": "事自寂。勿倒用心也。凡人多不肯空心。恐落",
    "T48n2012A_001:0382a04": "於空。不知自心本空。愚人除事不除心。智者",
    "T48n2012A_001:0382a05": "除心不除事。菩薩心如虛空。一切俱捨。所作",
    "T48n2012A_001:0382a06": "福德皆不貪著。然捨有三等。內外身心一切",
    "T48n2012A_001:0382a07": "俱捨。猶如虛空無所取著。然後隨方應物。能",
    "T48n2012A_001:0382a08": "所皆忘。是為大捨。若一邊行道布德。一邊旋",
    "T48n2012A_001:0382a09": "捨。無希望心。是為中捨。若廣修眾善有所希",
    "T48n2012A_001:0382a10": "望。聞法知空。遂乃不著。是為小捨。大捨如",
    "T48n2012A_001:0382a11": "火燭在前。更無迷悟。中捨如火燭在傍。或明",
    "T48n2012A_001:0382a12": "或暗。小捨如火燭在後。不見坑穽。故菩薩心",
    "T48n2012A_001:0382a13": "如虛空。一切俱捨。過去心不可得。是過去捨。",
    "T48n2012A_001:0382a14": "現在心不可得。是現在捨。未來心不可得。是",
    "T48n2012A_001:0382a15": "未來捨。所謂三世俱捨。自如來付法迦葉已",
    "T48n2012A_001:0382a16": "來。以心印心。心心不異。印著空即印不成文。",
    "T48n2012A_001:0382a17": "印著物即印不成法。故以心印心。心心不異。",
    "T48n2012A_001:0382a18": "能印所印俱難契會。故得者少。然心即無心。",
    "T48n2012A_001:0382a19": "得即無得。佛有三身。法身說自性虛通法。報",
    "T48n2012A_001:0382a20": "身說一切清淨法。化身說六度萬行法。法身",
    "T48n2012A_001:0382a21": "說法。不可以言語音聲形相文字而求。無所",
    "T48n2012A_001:0382a22": "說無所證。自性虛通而已。故曰。無法可說是",
    "T48n2012A_001:0382a23": "名說法。報身化身皆隨機感現。所說法亦隨",
    "T48n2012A_001:0382a24": "事應根以為攝化。皆非真法。故曰。報化非真",
    "T48n2012A_001:0382a25": "佛。亦非說法者。所言同是一精明分為六和",
    "T48n2012A_001:0382a26": "合。一精明者。一心也。六和合者。六根也。此",
    "T48n2012A_001:0382a27": "六根各與塵合。眼與色合。耳與聲合。鼻與香",
    "T48n2012A_001:0382a28": "合。舌與味合。身與觸合。意與法合。中間生六",
    "T48n2012A_001:0382a29": "識為十八界。若了十八界無所有。束六和合",
    "T48n2012A_001:0382b01": "為一精明。一精明者。即心也。學道人皆知此。",
    "T48n2012A_001:0382b02": "但不能免作一精明六和合解。遂被法縛不",
    "T48n2012A_001:0382b03": "契本心。如來現世。欲說一乘真法則眾生不",
    "T48n2012A_001:0382b04": "信興謗。沒於苦海。若都不說。則墮慳貪。不為",
    "T48n2012A_001:0382b05": "眾生溥捨妙道。遂設方便說有三乘。乘有大",
    "T48n2012A_001:0382b06": "小。得有淺深。皆非本法。故云。唯有一乘道餘",
    "T48n2012A_001:0382b07": "二則非真。然終未能顯一心法。故召迦葉同",
    "T48n2012A_001:0382b08": "法座別付一心。離言說法。此一枝法令別行。",
    "T48n2012A_001:0382b09": "若能契悟者。便至佛地矣。",
    "T48n2012A_001:0382b10": "問如何是道。如何修行。師云。道是何物。汝欲",
    "T48n2012A_001:0382b11": "修行。問諸方宗師相承參禪學道如何。師云。",
    "T48n2012A_001:0382b12": "引接鈍根人語。未可依憑。云此即是引接",
    "T48n2012A_001:0382b13": "鈍根人語。未審接上根人復說何法。師云。若",
    "T48n2012A_001:0382b14": "是上根人。何處更就人覓他。自己尚不可",
    "T48n2012A_001:0382b15": "得。何況更別有法當情。不見教中云。法法何",
    "T48n2012A_001:0382b16": "狀。云若如此。則都不要求覓也。師云。若與麼",
    "T48n2012A_001:0382b17": "則省心力。云如是則渾成斷絕不可是無也。",
    "T48n2012A_001:0382b18": "師云。阿誰教他無。他是阿誰。爾擬覓他。云既",
    "T48n2012A_001:0382b19": "不許覓。何故又言莫斷他。師云。若不覓便",
    "T48n2012A_001:0382b20": "休。即誰教爾斷。爾見目前虛空作麼生斷",
    "T48n2012A_001:0382b21": "他。云此法可得便同虛空否。師云。虛空早晚",
    "T48n2012A_001:0382b22": "向爾道有同有異。我暫如此說。爾便向者",
    "T48n2012A_001:0382b23": "裏生解。云應是不與人生解耶。師云。我不曾",
    "T48n2012A_001:0382b24": "障爾。要且解屬於情。情生則智隔。云向者",
    "T48n2012A_001:0382b25": "裏莫生情是否。師云。若不生情。阿誰道是。",
    "T48n2012A_001:0382b26": "問纔向和尚處發言。為甚麼便言話墮。師",
    "T48n2012A_001:0382b27": "云。汝自是不解語人。有甚麼墮負。",
    "T48n2012A_001:0382b28": "問向來如許多言說皆是抵敵語。都未曾有",
    "T48n2012A_001:0382b29": "實法指示於人。師云。實法無顛倒。汝今問處",
    "T48n2012A_001:0382c01": "自生顛倒。覓甚麼實法。云既是問處自生顛",
    "T48n2012A_001:0382c02": "倒。和尚答處如何。師云。爾且將物照面看。莫",
    "T48n2012A_001:0382c03": "管他人。又云。秖如箇癡狗相似。見物動處便",
    "T48n2012A_001:0382c04": "吠。風吹草木也不別。又云。我此禪宗從上",
    "T48n2012A_001:0382c05": "相承已來。不曾教人求知求解。只云學道早",
    "T48n2012A_001:0382c06": "是接引之詞。然道亦不可學。情存學解却成",
    "T48n2012A_001:0382c07": "迷道。道無方所名大乘心。此心不在內外中",
    "T48n2012A_001:0382c08": "間。實無方所。第一不得作知解。只是說汝如",
    "T48n2012A_001:0382c09": "今情量處。情量若盡心無方所。此道天真本",
    "T48n2012A_001:0382c10": "無名字。只為世人不識迷在情中。所以諸佛",
    "T48n2012A_001:0382c11": "出來說破此事。恐汝諸人不了。權立道名。不",
    "T48n2012A_001:0382c12": "可守名而生解。故云。得魚忘筌。身心自然達",
    "T48n2012A_001:0382c13": "道識心。達本源故號為沙門。沙門果者。息",
    "T48n2012A_001:0382c14": "慮而成不從學得。汝如今將心求心。傍他家",
    "T48n2012A_001:0382c15": "舍秖擬學取。有甚麼得時。古人心利纔聞一",
    "T48n2012A_001:0382c16": "言便乃絕學。所以喚作絕學無為閒道人。今",
    "T48n2012A_001:0382c17": "時人只欲得多知多解。廣求文義。喚作修行。",
    "T48n2012A_001:0382c18": "不知多知多解翻成壅塞。唯知多與兒酥乳",
    "T48n2012A_001:0382c19": "喫。消與不消都總不知。三乘學道人皆是此",
    "T48n2012A_001:0382c20": "樣。盡名食不消者。所謂知解不消。皆為毒藥。",
    "T48n2012A_001:0382c21": "盡向生滅中取。真如之中都無此事。故云。我",
    "T48n2012A_001:0382c22": "王庫內無如是刀。從前所有一切解處。盡須",
    "T48n2012A_001:0382c23": "併却令空。更無分別。即是空如來藏。如來",
    "T48n2012A_001:0382c24": "藏者。更無纖塵可有。即是破有法王出現世",
    "T48n2012A_001:0382c25": "間。亦云。我於然燈佛所。無少法可得。此語只",
    "T48n2012A_001:0382c26": "為空爾情量知解。但銷鎔表裏。情盡都無",
    "T48n2012A_001:0382c27": "依執。是無事人。三乘教網。秖是應機之藥。隨",
    "T48n2012A_001:0382c28": "宜所說臨時施設。各各不同。但能了知。即不",
    "T48n2012A_001:0382c29": "被惑。第一不得於一機一教邊守文作解。何",
    "T48n2012A_001:0383a01": "以如此。實無有定法如來可說。我此宗門不",
    "T48n2012A_001:0383a02": "論此事。但知息心即休。更不用思前慮後。",
    "T48n2012A_001:0383a03": "問從上來皆云。即心是佛。未審即那箇心是",
    "T48n2012A_001:0383a04": "佛。師云。爾有幾箇心。云為復即凡心是佛。即",
    "T48n2012A_001:0383a05": "聖心是佛。師云。爾何處有凡聖心耶。云即今",
    "T48n2012A_001:0383a06": "三乘中說有凡聖。和尚何得言無。師云。三乘",
    "T48n2012A_001:0383a07": "中分明向爾道。凡聖心是妄。爾今不解。返執",
    "T48n2012A_001:0383a08": "為有。將空作實。豈不是妄。妄故迷心。汝但除",
    "T48n2012A_001:0383a09": "却凡情聖境。心外更無別佛。祖師西來直指",
    "T48n2012A_001:0383a10": "一切人全體是佛。汝今不識。執凡執聖向外",
    "T48n2012A_001:0383a11": "馳騁。還自迷心。所以向汝道。即心是佛。一念",
    "T48n2012A_001:0383a12": "情生即墮異趣。無始已來不異今日。無有異",
    "T48n2012A_001:0383a13": "法故名成等正覺。云和尚所言即者。是何道",
    "T48n2012A_001:0383a14": "理。師云。覓什麼道理。纔有道理便即心異。云",
    "T48n2012A_001:0383a15": "前言無始已來不異今日。此理如何。師云。秖",
    "T48n2012A_001:0383a16": "為覓故。汝自異他。汝若不覓。何處有異。云既",
    "T48n2012A_001:0383a17": "是不異。何更用說即。師云。汝若不信凡聖。",
    "T48n2012A_001:0383a18": "阿誰向汝道即。即若不即。心亦不心。可中心",
    "T48n2012A_001:0383a19": "即俱忘。阿爾便擬向何處覓去。",
    "T48n2012A_001:0383a20": "問妄能障自心。未審而今以何遣妄。師云。起",
    "T48n2012A_001:0383a21": "妄遣妄亦成妄。妄本無根。秖因分別而有。爾",
    "T48n2012A_001:0383a22": "但於凡聖兩處情盡。自然無妄更擬。若為遣",
    "T48n2012A_001:0383a23": "他。都不得有纖毫依執。名為我捨兩臂必當",
    "T48n2012A_001:0383a24": "得佛。云既無依執。當何相承。師云。以心傳心。",
    "T48n2012A_001:0383a25": "云若心相傳。云何言心亦無。師云。不得一法",
    "T48n2012A_001:0383a26": "名為傳心。若了此心。即是無心無法。云若無",
    "T48n2012A_001:0383a27": "心無法云何名傳。師云。汝聞道傳心。將謂有",
    "T48n2012A_001:0383a28": "可得也。所以祖師云。認得心性時。可說不思",
    "T48n2012A_001:0383a29": "議了了無所得。得時不說知。此事若教汝",
    "T48n2012A_001:0383b01": "會。何堪也。",
    "T48n2012A_001:0383b02": "問秖如目前虛空。可不是境。豈無指境見心",
    "T48n2012A_001:0383b03": "乎。師云。甚麼心教汝向境上見。設汝見得。",
    "T48n2012A_001:0383b04": "只是個照境底心。如人以鏡照面。縱然得見",
    "T48n2012A_001:0383b05": "眉目分明。元來秖是影像。何關汝事。云若不",
    "T48n2012A_001:0383b06": "因照。何時得見。師云。若也涉因。常須假物。",
    "T48n2012A_001:0383b07": "有什麼了時。汝不見他向汝道。撒手似君無",
    "T48n2012A_001:0383b08": "一物。徒勞謾說數千般。云他若識了照亦無",
    "T48n2012A_001:0383b09": "物耶。師云。若是無物。更何用照。爾莫開眼寱",
    "T48n2012A_001:0383b10": "語去。",
    "T48n2012A_001:0383b11": "上堂云百種多知。不如無求。最第一也。道人",
    "T48n2012A_001:0383b12": "是無事人。實無許多般心。亦無道理可說。無",
    "T48n2012A_001:0383b13": "事散去。",
    "T48n2012A_001:0383b14": "問如何是世諦。師云。說葛藤作什麼。本來清",
    "T48n2012A_001:0383b15": "淨何假言說問答。但無一切心即名無漏智。",
    "T48n2012A_001:0383b16": "汝每日行住坐臥一切言語。但莫著有為法。",
    "T48n2012A_001:0383b17": "出言瞬目盡同無漏。如今末法向去。多是學",
    "T48n2012A_001:0383b18": "禪道者皆著一切聲色。何不與我心心同虛",
    "T48n2012A_001:0383b19": "空去。如枯木石頭去。如寒灰死火去。方有少",
    "T48n2012A_001:0383b20": "分相應。若不如是。他日盡被閻老子拷爾",
    "T48n2012A_001:0383b21": "在。爾但離却有無諸法。心如日輪常在虛空。",
    "T48n2012A_001:0383b22": "光明自然不照而照。不是省力底事。到此之",
    "T48n2012A_001:0383b23": "時無棲泊處。即是行諸佛行。便是應無所住",
    "T48n2012A_001:0383b24": "而生其心。此是爾清淨法身。名為阿耨菩提。",
    "T48n2012A_001:0383b25": "若不會此意。縱爾學得多知。勤苦修行。草衣",
    "T48n2012A_001:0383b26": "木食。不識自心盡名邪行。定作天魔眷屬。如",
    "T48n2012A_001:0383b27": "此修行。當復何益。志公云。佛本是自心作。",
    "T48n2012A_001:0383b28": "那得向文字中求。饒爾學得三賢四果十地",
    "T48n2012A_001:0383b29": "滿心。也秖是在凡聖內坐。不見道。諸行無常",
    "T48n2012A_001:0383c01": "是生滅法。勢力盡箭還墜。招得來生不如意。",
    "T48n2012A_001:0383c02": "爭似無為實相門。一超直入如來地。為爾不",
    "T48n2012A_001:0383c03": "是與麼人須要向古人建化門廣學知解。志",
    "T48n2012A_001:0383c04": "公云。不逢出世明師。枉服大乘法藥。爾如",
    "T48n2012A_001:0383c05": "今一切時中行住坐臥。但學無心。久久須實",
    "T48n2012A_001:0383c06": "得。為爾力量小不能頓超。但得三年五年或",
    "T48n2012A_001:0383c07": "十年。須得箇入頭處自然會去。為爾不能如",
    "T48n2012A_001:0383c08": "是。須要將心學禪學道。佛法有甚麼交涉。",
    "T48n2012A_001:0383c09": "故云。如來所說皆為化人。如將黃葉為金止",
    "T48n2012A_001:0383c10": "小兒啼。決定不實。若有實得。非我宗門下客。",
    "T48n2012A_001:0383c11": "且與爾本體有甚交涉。故經云。實無少法可",
    "T48n2012A_001:0383c12": "得。名為阿耨菩提。若也會得此意。方知佛道",
    "T48n2012A_001:0383c13": "魔道俱錯。本來清淨皎皎地。無方圓無大小",
    "T48n2012A_001:0383c14": "無長短等相。無漏無為無迷無悟。了了見無",
    "T48n2012A_001:0383c15": "一物。亦無人亦無佛。大千沙界海中漚。一切",
    "T48n2012A_001:0383c16": "聖賢如電拂。一切不如心真實法身。從古至",
    "T48n2012A_001:0383c17": "今與佛祖一般。何處欠少一毫毛。既會如是",
    "T48n2012A_001:0383c18": "意。大須努力盡今生去。出息不保入息。",
    "T48n2012A_001:0383c19": "問六祖不會經書。何得傳衣為祖。秀上座是",
    "T48n2012A_001:0383c20": "五百人首座。為教授師。講得三十二本經論。",
    "T48n2012A_001:0383c21": "云何不傳衣。師云。為他有心是有為法。所修",
    "T48n2012A_001:0383c22": "所證將為是也。所以五祖付六祖。六祖當時",
    "T48n2012A_001:0383c23": "秖是默契。得密授如來甚深意。所以付法與",
    "T48n2012A_001:0383c24": "他汝不見道。法本法無法。無法法亦法。今付",
    "T48n2012A_001:0383c25": "無法時。法法何曾法。若會此意。方名出家兒。",
    "T48n2012A_001:0383c26": "方好修行。若不信云何明上座走來大庾嶺",
    "T48n2012A_001:0383c27": "頭尋六祖。六祖便問。汝來求何事。為求衣為",
    "T48n2012A_001:0383c28": "求法。明上座云。不為衣來。但為法來。六祖",
    "T48n2012A_001:0383c29": "云。汝且暫時斂念。善惡都莫思量。明乃稟",
    "T48n2012A_001:0384a01": "語。六祖云。不思善不思惡。正當與麼時。還",
    "T48n2012A_001:0384a02": "我明上座父母未生時面目來。明於言下忽",
    "T48n2012A_001:0384a03": "然默契。便禮拜云。如人飲水冷煖自知。某",
    "T48n2012A_001:0384a04": "甲在五祖會中。枉用三十年工夫。今日方",
    "T48n2012A_001:0384a05": "省前非。六祖云。如是。到此之時方知祖師",
    "T48n2012A_001:0384a06": "西來直指人心見性成佛不在言說。豈不見。",
    "T48n2012A_001:0384a07": "阿難問迦葉云。世尊傳金襴外別傳何物。迦",
    "T48n2012A_001:0384a08": "葉召阿難。阿難應諾。迦葉云。倒却門前剎竿",
    "T48n2012A_001:0384a09": "著。此便是祖師之標榜也。甚生阿難三十年",
    "T48n2012A_001:0384a10": "為侍者。秖為多聞智慧。被佛訶云。汝千日學",
    "T48n2012A_001:0384a11": "慧。不如一日學道。若不學道。滴水難消。",
    "T48n2012A_001:0384a12": "問如何得不落階級。師云。終日喫飯未曾咬",
    "T48n2012A_001:0384a13": "著一粒米。終日行未曾踏著一片地。與摩時",
    "T48n2012A_001:0384a14": "無人我等相。終日不離一切事。不被諸境",
    "T48n2012A_001:0384a15": "惑。方名自在人。更時時念念不見一切相。莫",
    "T48n2012A_001:0384a16": "認前後三際。前際無去今際無住後際無來。",
    "T48n2012A_001:0384a17": "安然端坐任運不拘。方名解脫。努力努力。此",
    "T48n2012A_001:0384a18": "門中千人萬人。只得三箇五箇。若不將為事。",
    "T48n2012A_001:0384a19": "受殃有日在。故云。著力今生須了却。誰能累",
    "T48n2012A_001:0384a20": "劫受餘殃。",
    "T48n2012A_001:0384a21": "黃檗山際禪師傳心法要終"
}