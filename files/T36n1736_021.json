{
    "T36n1736_021:0158c14": "大方廣佛華嚴經隨疏演義鈔卷",
    "T36n1736_021:0158c15": "第二十一",
    "T36n1736_021:0158c17": "唐清涼山大華嚴寺沙門澄觀述",
    "T36n1736_021:0158c18": "[0158c18] 自下第二八部眾。[0158c18] 疏。然則世之憂喜生乎利",
    "T36n1736_021:0158c19": "害下。上顯釋經文。此下密取經意。舉世憂",
    "T36n1736_021:0158c20": "喜。況出世樂。即周易繫辭之文。而倒用之。",
    "T36n1736_021:0158c21": "先具出易文。易云。剛柔雜居而吉凶可見矣。",
    "T36n1736_021:0158c22": "變動以利言。註云。變而通之以盡利也。易",
    "T36n1736_021:0158c23": "云。吉凶以情遷。註云。吉凶無定。唯人所動。",
    "T36n1736_021:0158c24": "情順乘理以之吉。情逆違道以蹈凶。故曰",
    "T36n1736_021:0158c25": "吉凶以情遷也。易云。是故愛惡相攻。而吉凶",
    "T36n1736_021:0158c26": "生焉。即今疏。云吉凶存乎愛惡。則愛惡是",
    "T36n1736_021:0158c27": "吉凶之因也。易云。遠近相取而悔&#x608B;生。情偽",
    "T36n1736_021:0158c28": "相感而利害生。即今疏。云憂喜存乎利害利",
    "T36n1736_021:0158c29": "害存乎情偽。是則情偽為利害因。故註云。",
    "T36n1736_021:0159a01": "情以感物則得利。偽以感物則致害。則有",
    "T36n1736_021:0159a02": "憂喜。故利害是憂喜之因。故上易。云遠近相",
    "T36n1736_021:0159a03": "取而悔&#x608B;生。意云。相取相資也。順之則喜。逆",
    "T36n1736_021:0159a04": "之則憂。順則利也。逆則害也。又次易云。凡易",
    "T36n1736_021:0159a05": "之情近而不相得則凶。或害之。悔且吝。",
    "T36n1736_021:0159a06": "今為順逆之次第。不順疏次。但曉易文疏",
    "T36n1736_021:0159a07": "文自了。愛惡盡下。彰滅吉凶憂喜所以。易",
    "T36n1736_021:0159a08": "雖無文乃易本意。即知無憂無喜方為大",
    "T36n1736_021:0159a09": "喜。無苦無樂為真樂耳。[0159a09] 疏。慈雲普陰材與",
    "T36n1736_021:0159a10": "不材皆涼等者。上句依莊子。下句依法華。",
    "T36n1736_021:0159a11": "材者可為棟樑成器之木也。不材無所堪",
    "T36n1736_021:0159a12": "也。莊子行於山中。見木枝葉盛茂。伐木者",
    "T36n1736_021:0159a13": "止其傍而不取也。問其故。曰無所可用。",
    "T36n1736_021:0159a14": "莊子曰。此木以不材。得終其天年。莊子出",
    "T36n1736_021:0159a15": "於山。舍於故人之家。故人喜命豎子殺雁",
    "T36n1736_021:0159a16": "而烹之。豎子請曰。其一能鳴。其一不能鳴。",
    "T36n1736_021:0159a17": "請奚殺。主人曰。殺不能鳴者。明日弟子問",
    "T36n1736_021:0159a18": "莊子曰。昨日山中之木。以不材得終其天",
    "T36n1736_021:0159a19": "年。今日主人之雁。以不材致死。先生將何",
    "T36n1736_021:0159a20": "處焉。莊子笑對曰。將處夫材與不材之間。",
    "T36n1736_021:0159a21": "然材不材之言。雖在莊子。意亦法華第三",
    "T36n1736_021:0159a22": "云。我觀一切普皆平等。無有彼此愛憎之",
    "T36n1736_021:0159a23": "心。我無貪著亦無限礙。恒為一切平等說",
    "T36n1736_021:0159a24": "法。乃至云。貴賤上下持戒毀戒。威儀具足及",
    "T36n1736_021:0159a25": "不具足。正見邪見利根鈍根。等雨法雨而",
    "T36n1736_021:0159a26": "無懈倦。即材與不材皆涼也。言三草者。小",
    "T36n1736_021:0159a27": "草中草上草。二木者。小樹大樹。以人天乘",
    "T36n1736_021:0159a28": "為小草。經云。或處人天轉輪聖王釋梵諸",
    "T36n1736_021:0159a29": "王。是小藥草。二乘為中草。經云。知無漏法",
    "T36n1736_021:0159b01": "能得涅槃。起六神通及得三明。獨處山林",
    "T36n1736_021:0159b02": "常行禪定得緣覺證。是中藥草。菩薩為上",
    "T36n1736_021:0159b03": "草。經云。求世尊處我當作佛行精進定。是",
    "T36n1736_021:0159b04": "上藥草。此通說大乘。為上以大乘登地已",
    "T36n1736_021:0159b05": "上慈陰義廣。復加二樹。七地已前為小樹。",
    "T36n1736_021:0159b06": "經云。又諸佛子專心佛道常行慈悲。自知",
    "T36n1736_021:0159b07": "作佛決定無疑。是名小樹。八地已上為大",
    "T36n1736_021:0159b08": "樹。經云。安住神通轉不退輪。度無量億百",
    "T36n1736_021:0159b09": "千眾生。如是菩薩名為大樹。而言咸益",
    "T36n1736_021:0159b10": "者。經云。佛平等說如一味雨。隨眾生性所",
    "T36n1736_021:0159b11": "受不同。如彼草木所稟各異等。[0159b11] 疏。足履影",
    "T36n1736_021:0159b12": "覆至若在下。苦七日之中身心安樂者。涅槃",
    "T36n1736_021:0159b13": "二十六說。如有怖鴿至身子影中猶自戰",
    "T36n1736_021:0159b14": "懼。至佛影中坦然安樂。世尊履地去地四",
    "T36n1736_021:0159b15": "指。然當足下蟲皆得生天。於如來所種",
    "T36n1736_021:0159b16": "少善根。如食金剛必至涅槃。[0159b16] 疏。又總取偈",
    "T36n1736_021:0159b17": "意等者。上別配三句竟。今總取三句釋因",
    "T36n1736_021:0159b18": "果。次第成言。乃有五對因果。一取初句上",
    "T36n1736_021:0159b19": "四字為因。第三句初二字是果。由佛身淨",
    "T36n1736_021:0159b20": "令眾生解脫故。二以第三句初解脫字為",
    "T36n1736_021:0159b21": "因。第二句為果。此是如來作用解脫。令眾",
    "T36n1736_021:0159b22": "生得樂故。上為一對。三世無盡樂下。以第",
    "T36n1736_021:0159b23": "二句為因。第三句初解脫字為果。以世樂",
    "T36n1736_021:0159b24": "為因出世解脫樂為果故。四以第三句初解",
    "T36n1736_021:0159b25": "脫字為因。第一句初四字為果。佛證離障",
    "T36n1736_021:0159b26": "解脫。方能起於大用而現身故。上即第二",
    "T36n1736_021:0159b27": "對。五又佛身清淨下。唯就初句自分因果。",
    "T36n1736_021:0159b28": "上四字為因。下三字為果。由佛身清淨令",
    "T36n1736_021:0159b29": "物樂見無有厭足。六又以初句下三字為",
    "T36n1736_021:0159c01": "因。上四字為果。由物樂見自感淨身。又眾",
    "T36n1736_021:0159c02": "生若樂見則淨身有果。若不樂見則淨身無",
    "T36n1736_021:0159c03": "有果。即以利他為果故。上即第三對。七",
    "T36n1736_021:0159c04": "眾生樂見下。以初句下三字為因。第二句",
    "T36n1736_021:0159c05": "為果。由樂見佛。天上人間常受安樂。八以",
    "T36n1736_021:0159c06": "第二句為因。初句下三字為果。樂見若得",
    "T36n1736_021:0159c07": "樂。樂見即有果。樂見若無樂。樂見便無果。",
    "T36n1736_021:0159c08": "上即第四對。九無盡安樂下。以第二句全為",
    "T36n1736_021:0159c09": "因。以初句上四字為果。由得無盡世樂",
    "T36n1736_021:0159c10": "故。終得清淨之身。此舉世尊因中修行之",
    "T36n1736_021:0159c11": "果。勸物亦然。十能現淨業是無盡果者。即",
    "T36n1736_021:0159c12": "以第二句中下三字為因。第一句上四字為",
    "T36n1736_021:0159c13": "果。謂無盡樂即涅槃樂。安住涅槃能建",
    "T36n1736_021:0159c14": "大事。方便現淨身。是故淨身。是無盡樂果",
    "T36n1736_021:0159c15": "故。上釋云。終獲涅槃為無盡樂。則無盡樂",
    "T36n1736_021:0159c16": "言有其二種。一則出世如上所明。二連取",
    "T36n1736_021:0159c17": "一句。即世無盡樂。如純陀施佛。果報無盡",
    "T36n1736_021:0159c18": "應不成佛。故約世樂說無盡耳。結云如",
    "T36n1736_021:0159c19": "是展轉者。遞互相成也。[0159c19] 疏。欲為苦本者。法華",
    "T36n1736_021:0159c20": "云。諸苦所因貪欲為本。[0159c20] 疏。次句明等電光",
    "T36n1736_021:0159c21": "者。下經云。通明無畏以為電光。謂十通十明",
    "T36n1736_021:0159c22": "十無畏等。皆稱電光故云方便。[0159c22] 疏。圓音之",
    "T36n1736_021:0159c23": "雷可以思準者。謂雷震百里。今周法界。二",
    "T36n1736_021:0159c24": "發生。云何為發。耽著禪味起大功用。是蟄",
    "T36n1736_021:0159c25": "蟲發動。云何為生。令諸眾生善根萌芽。未",
    "T36n1736_021:0159c26": "生令生。[0159c26] 疏。自然朝宗者。謂百川趣海。如萬",
    "T36n1736_021:0159c27": "國歸朝。禮云。春見曰朝。夏見曰宗。[0159c27] 疏。諸龍",
    "T36n1736_021:0159c28": "皆有四種熱惱者。經論不同。然謗佛經說。",
    "T36n1736_021:0159c29": "如阿那婆達多龍王。三種過患皆悉遠離。一",
    "T36n1736_021:0160a01": "者熱沙不墮其頭。二者不以蛇身行欲。三",
    "T36n1736_021:0160a02": "者無有迦褸羅鳥之畏。彼喻發菩提心離",
    "T36n1736_021:0160a03": "三界惡。然會之亦同。疏云。無鱗甲細蟲而",
    "T36n1736_021:0160a04": "有風吹者。由有細蟲故[馬*展]熱沙。此二則",
    "T36n1736_021:0160a05": "同共風吹寶衣露身。即現復本身之恥。所",
    "T36n1736_021:0160a06": "以互有開合。[0160a06] 疏。第四夜叉王下。前之十段長",
    "T36n1736_021:0160a07": "行偈頌委釋。第十一段去。即摘難釋。此下多",
    "T36n1736_021:0160a08": "不釋偈。偈有難者。懸引釋於長行之中。講",
    "T36n1736_021:0160a09": "者自對會之。[0160a09] 疏。住正道者則不分別是邪是",
    "T36n1736_021:0160a10": "正者。即淨名入不二法門品中。珠頂王菩薩",
    "T36n1736_021:0160a11": "之言。[0160a11] 疏。善者善之等。即借用老子云。善者",
    "T36n1736_021:0160a12": "吾亦善之。不善者吾亦善之。即德經也。[0160a12] 疏。",
    "T36n1736_021:0160a13": "聞深不怖等者。即大分深義。所謂空也。聞",
    "T36n1736_021:0160a14": "說於空謂同斷滅。故令人怖。故大品云。",
    "T36n1736_021:0160a15": "既非先有亦非後無。自性常空勿生驚怖。",
    "T36n1736_021:0160a16": "聞淺不疑者。淺謂涉事方便多門。則令疑",
    "T36n1736_021:0160a17": "惑。今知隨宜何所疑耶。聞非深非淺。疑無",
    "T36n1736_021:0160a18": "所據。使身心茫然。今知非深為妙有。非",
    "T36n1736_021:0160a19": "淺為真空。離身心相方為勇猛。可造斯",
    "T36n1736_021:0160a20": "境。又此三句亦即三觀。初空次假後中道。",
    "T36n1736_021:0160a21": "三句齊聞。一念皆會。[0160a21] 疏。七城有三義。疏文",
    "T36n1736_021:0160a22": "有二意。先解長行城義。後有斯已下。會頌",
    "T36n1736_021:0160a23": "文。前中有三。初立城三義。二今言法城下。",
    "T36n1736_021:0160a24": "出城之體。三從各有三義下。別釋教理行",
    "T36n1736_021:0160a25": "果。皆有防外敵等三。而四法為三。以理",
    "T36n1736_021:0160a26": "行合釋。非理不顯行。非行不顯理。故初",
    "T36n1736_021:0160a27": "若了心城之性空。則眾惑不入。是防外敵",
    "T36n1736_021:0160a28": "義。性空是理。謂自性淨心不與妄合即理",
    "T36n1736_021:0160a29": "防外敵了空即行。眾惑不入即行為城。名",
    "T36n1736_021:0160b01": "防外敵也。[0160b01] 疏。見恒沙性德。則萬行爰增。即",
    "T36n1736_021:0160b02": "是第二養人眾義。恒沙性德是不空藏。是理",
    "T36n1736_021:0160b03": "所養。見即行體。萬行爰增即行養人眾義。",
    "T36n1736_021:0160b04": "以知法性本寂。有定慧等。[0160b04] 疏。道無不通則",
    "T36n1736_021:0160b05": "自他引攝者。第三開門引攝義。道無不通言",
    "T36n1736_021:0160b06": "含二意。一理即是道。無不通故。即開門引",
    "T36n1736_021:0160b07": "攝。二行契於道則無所不通。故能引攝二",
    "T36n1736_021:0160b08": "利之行。[0160b08] 疏。便能下。第二約果城說三義。果",
    "T36n1736_021:0160b09": "由理行成故云便能。即契果位三德。為涅",
    "T36n1736_021:0160b10": "槃城之三義矣。[0160b10] 疏。方顯教城下。第三由上",
    "T36n1736_021:0160b11": "三城皆因能詮故方顯教功。三義可思。[0160b11] 疏。",
    "T36n1736_021:0160b12": "有斯多義下。二會釋偈文。重重四門者。且第",
    "T36n1736_021:0160b13": "一重即是四句。謂一有門。二空門。三亦空",
    "T36n1736_021:0160b14": "亦有門。四非空非有門。天台以斯歷於四",
    "T36n1736_021:0160b15": "教。則有四箇四門。略如前玄談中辯。今且",
    "T36n1736_021:0160b16": "於一重四句中。更有四重四門。然執著成",
    "T36n1736_021:0160b17": "見取。成四謗得意為門。今取門義。言四",
    "T36n1736_021:0160b18": "重者。一即單四句。如向所說二複四句。謂",
    "T36n1736_021:0160b19": "一有有有無。二無有無無。三亦有有有無。",
    "T36n1736_021:0160b20": "亦無有無無。四非有有有無。非無有無無。",
    "T36n1736_021:0160b21": "而言複者。四句之中皆說有無故。第三具",
    "T36n1736_021:0160b22": "足四句者。四句之中皆具四故。第一有句",
    "T36n1736_021:0160b23": "具四者。謂一有有。二有無。三有亦有亦無。",
    "T36n1736_021:0160b24": "四有非有非無。第二無句中四者。一無有。",
    "T36n1736_021:0160b25": "二無無。三無亦有亦無。四無非有非無。第",
    "T36n1736_021:0160b26": "三亦有亦無具四者。一亦有亦無有。二亦有",
    "T36n1736_021:0160b27": "亦無無。三亦有亦無有亦有亦無無。四亦非",
    "T36n1736_021:0160b28": "有非無有亦非無非無無。第四非有非無具",
    "T36n1736_021:0160b29": "四者。一非有非無有。二非有非無無。三",
    "T36n1736_021:0160c01": "亦非有非無有亦非有非無無。四非非有非",
    "T36n1736_021:0160c02": "無有非非有非無無。上四四一十六句為具",
    "T36n1736_021:0160c03": "足四句。第四絕言四句者。一單四句外一絕",
    "T36n1736_021:0160c04": "言。二複四句外一絕言。三具足四句外一",
    "T36n1736_021:0160c05": "絕言有三絕言。若為見釋。上諸四見。一一",
    "T36n1736_021:0160c06": "皆有八十八使相應。是見即外道見故。若",
    "T36n1736_021:0160c07": "約佛法歷四教。四門各生四見。又一種四",
    "T36n1736_021:0160c08": "句。各一絕言。如是一一亦各有八十八使。",
    "T36n1736_021:0160c09": "六十二見。百八等惑。若破諸見一一見破。",
    "T36n1736_021:0160c10": "一一成門故云重重四門。又重重者。如一有",
    "T36n1736_021:0160c11": "無門具諸四句。則歷常無常我與無我等。",
    "T36n1736_021:0160c12": "亦有多四句。謂一有無常。二無無常。三亦",
    "T36n1736_021:0160c13": "有亦無無常。四非有非無無常等。又歷萬行。",
    "T36n1736_021:0160c14": "謂若布施等。如云一有布施。二無布施。三",
    "T36n1736_021:0160c15": "亦有亦無布施。四非有非無布施等。[0160c15] 疏。復有",
    "T36n1736_021:0160c16": "一行是如來行。即涅槃第十一。至下當引。",
    "T36n1736_021:0160c17": "[0160c17] 疏。如尸毘救鴿等。即智論第五。及報恩經等。",
    "T36n1736_021:0160c18": "皆本師本行。如常所知。自下第三諸神。[0160c18] 疏。",
    "T36n1736_021:0160c19": "智了物心如空入色者。取下偈意。偈中如空。",
    "T36n1736_021:0160c20": "是喻光明之言。舍於法喻。餘皆是法。法喻相",
    "T36n1736_021:0160c21": "對。略有三入。一以初句佛智為能入。第三",
    "T36n1736_021:0160c22": "句眾生心行為所入。入者了達義。故八十經",
    "T36n1736_021:0160c23": "云。佛智廣大同虛空。普遍一切眾生心。悉",
    "T36n1736_021:0160c24": "了世間諸妄想。不起種種異分別。此即智",
    "T36n1736_021:0160c25": "了物心而云如空入色者。出現品云。譬如",
    "T36n1736_021:0160c26": "虛空遍至一切色非色處故。二言光照身器",
    "T36n1736_021:0160c27": "如日合空者。即以第二句光明為能入。第",
    "T36n1736_021:0160c28": "四句為所入。一切世間即眾生世間及器世",
    "T36n1736_021:0160c29": "間。故云光照身器。即取上空喻為所入。取",
    "T36n1736_021:0161a01": "光明上法喻皆為能入。光通二種。身光照",
    "T36n1736_021:0161a02": "事。智光雙照事理。三身遍器中如像在鏡",
    "T36n1736_021:0161a03": "者。即唯取第四句。自有能所。則無不入言",
    "T36n1736_021:0161a04": "通三種入。一光入。二智入。如上已說。三身",
    "T36n1736_021:0161a05": "入。但言無不入。不揀身故。而言如像在鏡",
    "T36n1736_021:0161a06": "者。將上如空普遍喻此亦齊。今傍出一喻",
    "T36n1736_021:0161a07": "以喻身入。質來對鏡鏡中見像。像是執像。",
    "T36n1736_021:0161a08": "機感對剎。剎中見佛。佛是心佛。從世間主",
    "T36n1736_021:0161a09": "力下。上是佛德。今攝歸就神。故云能攝此",
    "T36n1736_021:0161a10": "身。從此身之性等世間故者。彰入所以。智身",
    "T36n1736_021:0161a11": "色身皆等世間。論云。智性色性皆相即故。皆",
    "T36n1736_021:0161a12": "入觀機。彰入之意。並釋普字結歸長行。所",
    "T36n1736_021:0161a13": "入之處下。結歸神名。以難見故。所以偏結。",
    "T36n1736_021:0161a14": "疏隨緣非有之法身等。至第五經當釋。[0161a14] 疏。",
    "T36n1736_021:0161a15": "十有覺德行者。即毛詩註云。覺大也。[0161a15] 疏。石室",
    "T36n1736_021:0161a16": "留影毒龍革心者。革變也。即觀佛三昧海經。",
    "T36n1736_021:0161a17": "彼事極長。今當略意。即第七經佛告阿難",
    "T36n1736_021:0161a18": "云。如來到那乾訶羅國古仙所止簷匐華林",
    "T36n1736_021:0161a19": "有毒龍池青蓮華泉北羅剎石穴阿那斯山南。",
    "T36n1736_021:0161a20": "爾時彼穴有五羅剎。化作龍女與毒龍通。",
    "T36n1736_021:0161a21": "龍復降雹。羅剎亂行。飢饉疾疫已歷四年。",
    "T36n1736_021:0161a22": "時王驚懼禱祀神祇。於事無益。下取意引。",
    "T36n1736_021:0161a23": "有一梵志讚佛功德。彼王焚香遙請如來。",
    "T36n1736_021:0161a24": "如來受那乾訶羅王弗巴浮提請。廣現神變。",
    "T36n1736_021:0161a25": "羅剎毒龍既受化已。爾時龍王長跪合掌勸",
    "T36n1736_021:0161a26": "請世尊。唯願如來。常住此間。佛若不在我",
    "T36n1736_021:0161a27": "發惡心。無由得成無上菩提。世尊不離龍",
    "T36n1736_021:0161a28": "窟復受王請入城教化。遊行往昔行菩薩",
    "T36n1736_021:0161a29": "道處。諸龍皆從聞佛欲還。復啼哭雨淚白",
    "T36n1736_021:0161b01": "佛言。世尊。請佛常住。云何捨我。我不見",
    "T36n1736_021:0161b02": "佛。當作惡事墜墮惡道。爾時世尊安慰龍",
    "T36n1736_021:0161b03": "王。我受汝請坐汝窟中千五百歲。釋迦文",
    "T36n1736_021:0161b04": "佛踊身入石。猶如明鏡人見面像。諸龍皆",
    "T36n1736_021:0161b05": "見佛在石內影現於外。爾時諸龍合掌歡",
    "T36n1736_021:0161b06": "喜不出其池。常見佛日。爾時世尊結跏趺",
    "T36n1736_021:0161b07": "坐在石壁內。眾生見時遠望則見。近則不",
    "T36n1736_021:0161b08": "現。諸天百千供養佛影。影亦說法。時梵天",
    "T36n1736_021:0161b09": "王合掌恭敬以偈頌曰如來處石窟。踊身",
    "T36n1736_021:0161b10": "入石裏。如日無障礙。金光相具足。我今頭",
    "T36n1736_021:0161b11": "面禮。牟尼救世尊。經文甚廣。復令眾生觀",
    "T36n1736_021:0161b12": "於佛座。見丈六像坐於草座。作一石窟高",
    "T36n1736_021:0161b13": "一丈八尺。深二十四步。青白石想。又想此窟",
    "T36n1736_021:0161b14": "成七寶窟。見佛形像踊入石壁等。廣弘明",
    "T36n1736_021:0161b15": "集。說遠公有此石影讚。說處所與經全同",
    "T36n1736_021:0161b16": "云。在西域那伽訶羅國南山古仙石室中。度",
    "T36n1736_021:0161b17": "流沙逕道去此。一萬五千八百五十里。感世",
    "T36n1736_021:0161b18": "之應備於別傳。西域記第八亦說遠公序",
    "T36n1736_021:0161b19": "云。昔遇西域沙門。輒&#x98E1;遊方之說。知有佛",
    "T36n1736_021:0161b20": "影。而傳者尚未曉。然及在此山。值罽賓禪",
    "T36n1736_021:0161b21": "師南國律學道士。與昔聞既同。並是其人遊",
    "T36n1736_021:0161b22": "歷所經。因詳其間。乃圖之為銘曰。廓矣大",
    "T36n1736_021:0161b23": "像。理玄無名。體神入化。落影離形。迴輝層",
    "T36n1736_021:0161b24": "巖。凝映虛亭。在陰不昧。處暗逾明。婉",
    "T36n1736_021:0161b25": "出蟬蛻。朝宗百靈。應不同方。&#x8FF9;絕杳冥",
    "T36n1736_021:0161b26": "(其一)。茫茫荒宇。靡勸靡獎。淡虛寫容。拂空傅",
    "T36n1736_021:0161b27": "像。相具體微。神姿自朗。白毫吐曜。昏夜中",
    "T36n1736_021:0161b28": "爽。感誠乃應。扣機發響。留音停岫。津悟冥",
    "T36n1736_021:0161b29": "賞。撫之有會。功弗由囊(其二)。餘如廣弘明",
    "T36n1736_021:0161c01": "集。罽賓禪師即耶舍三藏疏。世人靡不有初",
    "T36n1736_021:0161c02": "等者。本即毛詩王註周易亦用此言。靡無",
    "T36n1736_021:0161c03": "也。鮮少也。克能也。[0161c03] 疏。世人以人隨欲者。書",
    "T36n1736_021:0161c04": "云。小人以人從欲。君子以欲從人。言不能",
    "T36n1736_021:0161c05": "兼亡者。亡無也。然兩字相連。即莊子意。而",
    "T36n1736_021:0161c06": "亡字有心。則自他想忘。不恃己功也。今云",
    "T36n1736_021:0161c07": "兼於無道之人耳。[0161c07] 疏。空有四義含於五法",
    "T36n1736_021:0161c08": "者。四義即無生等。五法即名等。今當先釋",
    "T36n1736_021:0161c09": "五法。後消疏文。五法諸經論皆具。且依楞",
    "T36n1736_021:0161c10": "伽列次者。即名相妄想正智如如。以為其",
    "T36n1736_021:0161c11": "次。若瑜伽七十二云一相。二名。三分別。四",
    "T36n1736_021:0161c12": "真如。五正智。分別妄想異名。相謂言談安足",
    "T36n1736_021:0161c13": "事處。名即於相所有。增語分別。謂三界行",
    "T36n1736_021:0161c14": "中所有心心所。真如謂無為法。無我所顯",
    "T36n1736_021:0161c15": "聖智所行。非一切言談安足事處。正智略有",
    "T36n1736_021:0161c16": "二種。一唯出世間正智。二世間出世間正智。",
    "T36n1736_021:0161c17": "釋曰。上即根本。下即後得。此之五法為假",
    "T36n1736_021:0161c18": "為實。然相通假實。亦具假實二有。名唯假",
    "T36n1736_021:0161c19": "有。分別同相。以有三界心心所實法。故是",
    "T36n1736_021:0161c20": "實有。若虛妄計度故是假有。真如唯實有。",
    "T36n1736_021:0161c21": "二智俱實有。此五二諦何諦所攝。前三世俗",
    "T36n1736_021:0161c22": "有。真如勝義有。根本智勝義有。後得智通",
    "T36n1736_021:0161c23": "二有。五從何生。名從欲生。相與分別俱。",
    "T36n1736_021:0161c24": "從想分別生。真如無生智。從聽聞正法如",
    "T36n1736_021:0161c25": "理作意生。此之五法為一為異。今且將相",
    "T36n1736_021:0161c26": "望餘四法。論異不異者。一相與名異。若言",
    "T36n1736_021:0161c27": "其異。名應實有。若言不異。取相應得名。二",
    "T36n1736_021:0161c28": "相與分別若異。則分別應非相。若不異分",
    "T36n1736_021:0161c29": "別外相。應以分別為性。三相與真如若",
    "T36n1736_021:0162a01": "異。則相之勝義。應非是如。觀者應捨相",
    "T36n1736_021:0162a02": "求如。正覺真如應不覺相。若言不異。真如",
    "T36n1736_021:0162a03": "無差別。相亦無差別。得相之時。應得真如。",
    "T36n1736_021:0162a04": "又得真如時。亦應得相。應不清淨。四相",
    "T36n1736_021:0162a05": "與正智。如相與分別說。應知名與分別及",
    "T36n1736_021:0162a06": "正智。及分別於正智。皆當言異。餘略可知。",
    "T36n1736_021:0162a07": "已知五法名相差別。今當消疏文。疏中。先",
    "T36n1736_021:0162a08": "以五法屬文。後迷如下。辯因起融攝。言迷",
    "T36n1736_021:0162a09": "如以成名相則妄想是生者。此顯迷時唯",
    "T36n1736_021:0162a10": "有三法。一名。二相。三妄想。故此五法通該",
    "T36n1736_021:0162a11": "一切。而不必同時。謂妄想正智。此必不並",
    "T36n1736_021:0162a12": "故。今有妄想決無正智。其如如名相。則有",
    "T36n1736_021:0162a13": "隱顯。此中迷故。如如則隱。名相則顯。次云",
    "T36n1736_021:0162a14": "悟名相之本如執翻成智者。此顯悟時但",
    "T36n1736_021:0162a15": "有其二。一正智。二如如。既有正智決無妄",
    "T36n1736_021:0162a16": "想。了得如如。名相即隱。雖不壞相。舉體即",
    "T36n1736_021:0162a17": "空。理奪於事無不蕩盡。是故空中無色等",
    "T36n1736_021:0162a18": "法。故楞伽云。謂了名相及與妄想體本不",
    "T36n1736_021:0162a19": "可得。名為正智。如如即是名相。妄想本自",
    "T36n1736_021:0162a20": "不生。釋曰。名相不生則境如矣。妄想不生則",
    "T36n1736_021:0162a21": "心如矣。了心境如是為正智。故唯正智。及",
    "T36n1736_021:0162a22": "如如存。次云。如外無智。智體即如者。復融",
    "T36n1736_021:0162a23": "上二。以為一味。如外無智。即以如攝智。智",
    "T36n1736_021:0162a24": "體即如。是以智攝如。合為一味。故下經云。",
    "T36n1736_021:0162a25": "無有智外如為智所入。亦無如外智能證",
    "T36n1736_021:0162a26": "於如。即斯義也。故疏結云。此二猶空寂照無",
    "T36n1736_021:0162a27": "礙。寂即是如。照即是智。如日合空。雖有二",
    "T36n1736_021:0162a28": "事一相難分。[0162a28] 疏。十力降魔十軍皆殄者。智",
    "T36n1736_021:0162a29": "論第六云。欲為汝初軍。憂愁軍第二。饑渴軍",
    "T36n1736_021:0162b01": "第三。渴愛軍第四。睡眠軍第五。怖畏軍第六。",
    "T36n1736_021:0162b02": "疑軍為第七。含毒軍第八。利養軍第九。著虛",
    "T36n1736_021:0162b03": "妄名聞。自高軍第十。輕慢於他人。汝等軍如",
    "T36n1736_021:0162b04": "是。一切世間人。及諸一切天。無能破之者。",
    "T36n1736_021:0162b05": "我以智慧箭。修定智為弓。摧破汝魔軍。",
    "T36n1736_021:0162b06": "如坏瓶投水。今以愛欲為水故偏語之。",
    "T36n1736_021:0162b07": "疏百竅異吹者。義則可知。事出莊子第四。",
    "T36n1736_021:0162b08": "[0162b08] 經疏。日光合空等者。疏文有三。初總釋。二",
    "T36n1736_021:0162b09": "開彰別釋。三總結稱歎。今初。先舉喻。智符",
    "T36n1736_021:0162b10": "已下合。以智合日。以實相合空。符者。分",
    "T36n1736_021:0162b11": "而合也。實相體上本有智光。無始迷之今方",
    "T36n1736_021:0162b12": "朗悟。即我始會之。非照今有。故與實相分",
    "T36n1736_021:0162b13": "而合也。實相無邊智亦無邊。如空無際光亦",
    "T36n1736_021:0162b14": "無際。雖從曠劫修成全同本有者。以偈文會",
    "T36n1736_021:0162b15": "義也。偈云。億劫修成不可思。求其邊際",
    "T36n1736_021:0162b16": "莫能知。義乃修成。智無際耳。何得分而合",
    "T36n1736_021:0162b17": "也。故今答云。雖則修成。全同本有。是以經",
    "T36n1736_021:0162b18": "云。演法實相令歡喜。故疏結云。窮靈極數。",
    "T36n1736_021:0162b19": "即是修成。妙盡難思。即符本有。亦猶始覺",
    "T36n1736_021:0162b20": "同本覺。無復始本之異。為究竟覺。然窮靈",
    "T36n1736_021:0162b21": "極數之言。即肇論。劉遺民所難。般若無知論",
    "T36n1736_021:0162b22": "語。具云。但今談者所疑。於高論之旨。欲求",
    "T36n1736_021:0162b23": "聖心之異。為謂窮靈極數妙盡冥符耶。謂",
    "T36n1736_021:0162b24": "將心體自然靈怕獨感耶。若窮靈極數妙",
    "T36n1736_021:0162b25": "盡冥符。則寂照之名故。是定慧之體耳。若",
    "T36n1736_021:0162b26": "心體自然靈怕獨感。則群數之應。固已幾",
    "T36n1736_021:0162b27": "乎息矣。此公意云。若窮靈極數妙盡冥符。",
    "T36n1736_021:0162b28": "則是修極於無修。窮靈為照。妙盡為寂。亦",
    "T36n1736_021:0162b29": "是我之定慧。何用別立無知。若心體自然靈",
    "T36n1736_021:0162c01": "怕獨感。則是體本無知。固合無乎應用。何",
    "T36n1736_021:0162c02": "以言般若無知。對緣而照故。結云。疑者當",
    "T36n1736_021:0162c03": "以撫會。應機&#x89A9;變之知。不可謂之不有。",
    "T36n1736_021:0162c04": "論主答云。意謂妙盡冥符。不可以定慧為",
    "T36n1736_021:0162c05": "名。靈怕獨感。不可稱群數已息。兩言雖異",
    "T36n1736_021:0162c06": "妙用常一。&#x8FF9;我而乖。在聖不殊也。釋曰。觀",
    "T36n1736_021:0162c07": "肇公答上句云。既冥符心體。何可以定慧",
    "T36n1736_021:0162c08": "為名。若以定慧為名。則未符心體答下",
    "T36n1736_021:0162c09": "句意云靈怕獨感。與窮靈極數。二義相合。",
    "T36n1736_021:0162c10": "何得息於群數之應。故云兩言雖異在聖不",
    "T36n1736_021:0162c11": "殊也。今疏總不用彼難答本意。借其問中",
    "T36n1736_021:0162c12": "一句。謂窮其靈鑑極其數運。妙無不盡。則",
    "T36n1736_021:0162c13": "合心體。今略申故難思耳。十義以辯難思。第",
    "T36n1736_021:0162c14": "二開彰別釋。於中二。先別舉十門之喻。後",
    "T36n1736_021:0162c15": "以智慧日照心性空下。總以法合。憑喻解",
    "T36n1736_021:0162c16": "法故云準思。[0162c16] 疏。寂然不動以觀機者。此言",
    "T36n1736_021:0162c17": "即周易繫辭。具云。夫易無思也。無為也。寂",
    "T36n1736_021:0162c18": "然不動。感而遂通天下之故。今借此言也。",
    "T36n1736_021:0162c19": "[0162c19] 疏。第一偈前半辯一相因果等者。疏文有",
    "T36n1736_021:0162c20": "二。先消經文。辯十身相。後引經論辯三",
    "T36n1736_021:0162c21": "身相。今初。言純雜無礙因果相融者。然如",
    "T36n1736_021:0162c22": "來相亦具四句。一一因一相。二一因一切相。",
    "T36n1736_021:0162c23": "此皆純門。三一切因一相。四一切因一切相。",
    "T36n1736_021:0162c24": "皆是雜門。正純恒雜雜而常純。故云無礙。",
    "T36n1736_021:0162c25": "由因相無礙。果相亦無礙。故得圓成非分",
    "T36n1736_021:0162c26": "成耳。以一切純雜無礙之行。成一相故。故",
    "T36n1736_021:0162c27": "此一相即同法界。況因果交徹。因中有無盡",
    "T36n1736_021:0162c28": "之果。果中有難思之因。[0162c28] 疏。若三十二相下。",
    "T36n1736_021:0162c29": "第二引經及論。說三身相。唯語化身。而總",
    "T36n1736_021:0163a01": "指在餘。智論當三十二。瑜伽當四十九。涅",
    "T36n1736_021:0163a02": "槃當二十九。經云。善男子。若菩薩摩訶薩。",
    "T36n1736_021:0163a03": "持戒不動施心不移。安住實語如須彌山。",
    "T36n1736_021:0163a04": "以是業緣得足下平滿如奩底相。若菩薩",
    "T36n1736_021:0163a05": "摩訶薩。於父母所和尚師長乃至畜生。以如",
    "T36n1736_021:0163a06": "法財供養供給。以是業緣得成足下千輻",
    "T36n1736_021:0163a07": "輪相。若菩薩摩訶薩。不殺不盜。於父母師",
    "T36n1736_021:0163a08": "長常生歡喜。以是業緣得成三相。一者",
    "T36n1736_021:0163a09": "手指纖長。二足跟修長。三其身方直。如是",
    "T36n1736_021:0163a10": "三相同一業緣。若菩薩摩訶薩。修四攝法",
    "T36n1736_021:0163a11": "攝取眾生。以是業緣。得網縵指如白鵝王。",
    "T36n1736_021:0163a12": "若菩薩摩訶薩。父母師長若病苦時。以手洗",
    "T36n1736_021:0163a13": "拭捉持案摩。以是業緣得手足軟&#x5AF0;。若菩",
    "T36n1736_021:0163a14": "薩摩訶薩。持戒聞法慧施無厭。以是業緣",
    "T36n1736_021:0163a15": "得節踝傭滿身毛上靡。若菩薩摩訶薩。以專",
    "T36n1736_021:0163a16": "心聽法演說正教。以是業緣得鹿王&#x8168;。若",
    "T36n1736_021:0163a17": "菩薩摩訶薩。於諸眾生不生害心。飲食知",
    "T36n1736_021:0163a18": "足常樂惠施。瞻病施藥。以是業緣。其身圓",
    "T36n1736_021:0163a19": "滿如尼拘陀樹。立手過膝頂有肉髻無見頂",
    "T36n1736_021:0163a20": "相。若菩薩摩訶薩。見怖畏者為作救護。見",
    "T36n1736_021:0163a21": "裸露者施與衣服。以是業緣得陰藏相。若",
    "T36n1736_021:0163a22": "菩薩摩訶薩。親近智者遠離愚人。善喜問",
    "T36n1736_021:0163a23": "答掃飾行路。以是業緣。得皮膚細滑身毛",
    "T36n1736_021:0163a24": "右旋。若菩薩摩訶薩。常以飲食衣服臥具醫",
    "T36n1736_021:0163a25": "藥香華燈明施人。以是業緣得身金色常",
    "T36n1736_021:0163a26": "光照耀。若菩薩摩訶薩行施之時。所施之物",
    "T36n1736_021:0163a27": "能捨不&#x608B;。不觀福田及非福田。以是業緣",
    "T36n1736_021:0163a28": "得七處平滿相。若菩薩摩訶薩。布施之時心",
    "T36n1736_021:0163a29": "不生疑。以是業緣得柔軟聲相。若菩薩摩",
    "T36n1736_021:0163b01": "訶薩。如法求財以用布施。以是業緣。得缺",
    "T36n1736_021:0163b02": "骨充滿師子上身臂肘傭纖。若菩薩摩訶薩。",
    "T36n1736_021:0163b03": "遠離兩舌惡口恚心。以是業緣。得四十齒",
    "T36n1736_021:0163b04": "白淨齊密。若菩薩摩訶薩。於諸眾生常修",
    "T36n1736_021:0163b05": "大慈悲。以是業緣得二互相。若菩薩摩訶",
    "T36n1736_021:0163b06": "薩。常作是願。有來求者隨意給與。以是業",
    "T36n1736_021:0163b07": "緣得師子頰。若菩薩摩訶薩。隨諸眾生所",
    "T36n1736_021:0163b08": "須之食悉皆與之。以是業緣得味中上味。",
    "T36n1736_021:0163b09": "若菩薩摩訶薩。自修十善遍以化人。以是",
    "T36n1736_021:0163b10": "業緣得廣長舌。若菩薩摩訶薩。不訟彼短",
    "T36n1736_021:0163b11": "不謗正法。以是業緣得梵音聲。若菩薩摩",
    "T36n1736_021:0163b12": "訶薩。見諸怨憎生於喜心。以是業緣得目",
    "T36n1736_021:0163b13": "睫紺色。若菩薩摩訶薩。不隱他德稱揚其",
    "T36n1736_021:0163b14": "善。以是業緣得白毫相。善男子。若菩薩摩",
    "T36n1736_021:0163b15": "訶薩。修習如是三十二相業因緣時。則得",
    "T36n1736_021:0163b16": "不退菩提之心。[0163b16] 疏。正因令顯如出金藏。即",
    "T36n1736_021:0163b17": "涅槃經。如貧女家中寶藏之喻。[0163b17] 疏。了如不取",
    "T36n1736_021:0163b18": "則心絕動搖者。金剛經云。不取於相如如",
    "T36n1736_021:0163b19": "不動。[0163b19] 疏。須彌可傾魔豈能嬈者。即高僧傳中",
    "T36n1736_021:0163b20": "慧嵬禪師之事。雲林修定有一惡鬼而現",
    "T36n1736_021:0163b21": "其前。有身無首令禪師懼。公安然不懼。而",
    "T36n1736_021:0163b22": "慰之言。喜汝無頭痛之患。次現無腹之鬼。",
    "T36n1736_021:0163b23": "復云。喜汝無五臟之憂。如是隨來隨遣。竟",
    "T36n1736_021:0163b24": "不能惑。魔又化為天女云。天帝令我以備",
    "T36n1736_021:0163b25": "掃灑。公曰。我心如地難可傾動。無以革",
    "T36n1736_021:0163b26": "囊來相見試。天女乃騰空而去。讚曰。大海",
    "T36n1736_021:0163b27": "可竭須彌可傾。彼上人者執志堅貞。今用",
    "T36n1736_021:0163b28": "一句。義意全同。[0163b28] 疏。以慈善根力放月愛光",
    "T36n1736_021:0163b29": "者。慈善根。即涅槃第十五經云。復次善男子。",
    "T36n1736_021:0163c01": "菩薩四無量心。能為一切諸善根本。下廣",
    "T36n1736_021:0163c02": "說慈心行施。發起大願竟云。善男子。一切",
    "T36n1736_021:0163c03": "聲聞緣覺菩薩諸佛如來。所有善根慈為根",
    "T36n1736_021:0163c04": "本。善男子。菩薩摩訶薩修習慈心。能生如",
    "T36n1736_021:0163c05": "是無量善根。謂不淨觀等。皆從此生。結云如",
    "T36n1736_021:0163c06": "是等法。慈為根本。善男子。以是義故。慈是",
    "T36n1736_021:0163c07": "真實非虛妄也。若有人。問誰是一切諸善",
    "T36n1736_021:0163c08": "根本。當言慈是。以是義故實非虛妄。善男",
    "T36n1736_021:0163c09": "子。能為善慈者。名實思惟。實思惟者。即名",
    "T36n1736_021:0163c10": "為慈。慈即如來。慈即大乘。大乘即慈。慈即",
    "T36n1736_021:0163c11": "如來。善男子。慈即菩提道。菩提道即如來。如",
    "T36n1736_021:0163c12": "來即慈。次廣說慈德是一切善法。下廣說",
    "T36n1736_021:0163c13": "慈德。如提婆達多欲害如來。令阿闍世王",
    "T36n1736_021:0163c14": "放護財醉象。我即入慈定舉手示之。即於",
    "T36n1736_021:0163c15": "指端出五師子。即便怖畏。舉身投地敬禮",
    "T36n1736_021:0163c16": "我足。善男子。我時手指實無師子。乃是修",
    "T36n1736_021:0163c17": "慈善根力故。令彼調伏。廣說緣起。皆悉結",
    "T36n1736_021:0163c18": "歸慈善根力。次放月愛三昧光。即涅槃二十",
    "T36n1736_021:0163c19": "經。爾時世尊在雙樹間。見阿闍世王悶絕",
    "T36n1736_021:0163c20": "躄地。爾時世尊大慈道師。為阿闍世王入",
    "T36n1736_021:0163c21": "月愛三昧。入三昧已放大光明。其光清涼",
    "T36n1736_021:0163c22": "往照王身。王身疾愈&#x6B1D;蒸除滅。乃至王問耆",
    "T36n1736_021:0163c23": "婆。何等名為月愛三昧。耆婆答言。有六義",
    "T36n1736_021:0163c24": "似。一譬如月光能令一切優&#x9262;羅華開敷鮮",
    "T36n1736_021:0163c25": "明。月愛三昧亦復如是。能令眾生善心開",
    "T36n1736_021:0163c26": "敷。是故名為月愛三昧。二如月能令行路",
    "T36n1736_021:0163c27": "歡喜。此三昧能令修習涅槃道者歡喜。三",
    "T36n1736_021:0163c28": "一日至十五日光色漸明。此則能令善根增",
    "T36n1736_021:0163c29": "長。四十六日至三十日形色漸減。此則能",
    "T36n1736_021:0164a01": "令漸滅煩惱。五能除&#x6B1D;蒸。此則能除貪瞋",
    "T36n1736_021:0164a02": "惱熱。六如月眾星中王。甘露一味人所愛",
    "T36n1736_021:0164a03": "樂。月愛三昧亦復如是。諸善中王甘露一味。",
    "T36n1736_021:0164a04": "一切眾生之所愛樂。是故復名月愛三昧。",
    "T36n1736_021:0164a05": "[0164a05] 疏。佛以正法金錍者。即涅槃第八。迦葉菩薩",
    "T36n1736_021:0164a06": "白佛言。世尊。佛性者。云何甚深難見難入。",
    "T36n1736_021:0164a07": "佛言。善男子。如百盲人為治目故造詣良",
    "T36n1736_021:0164a08": "醫。是時良醫。即以金錍抉其眼瞙。以一指",
    "T36n1736_021:0164a09": "示問言見不。盲人答言。我猶未見。復以二指",
    "T36n1736_021:0164a10": "三指示之。乃言少見。善男子。是大涅槃微",
    "T36n1736_021:0164a11": "妙經典。如來未說亦復如是。無量菩薩雖",
    "T36n1736_021:0164a12": "已具足行諸波羅蜜乃至十住。猶未能得",
    "T36n1736_021:0164a13": "見於佛性。如來既說即便少見。是菩薩摩訶",
    "T36n1736_021:0164a14": "薩既得見已。咸作是言。甚奇世尊。我等流",
    "T36n1736_021:0164a15": "轉無量生死。常為無我之所惑亂。善男子。",
    "T36n1736_021:0164a16": "如是菩薩位階十地。尚不了了知見佛性。",
    "T36n1736_021:0164a17": "何況聲聞緣覺之人能得見耶。澤州苑公。及",
    "T36n1736_021:0164a18": "延法師。廣有配釋。今並不用。且澤州釋云。",
    "T36n1736_021:0164a19": "十地菩薩各修十度。名為百人涅槃為金",
    "T36n1736_021:0164a20": "錍。經初一說名一指示。中間重說名二指",
    "T36n1736_021:0164a21": "示。經末後說名三指示。下合中未見佛性。",
    "T36n1736_021:0164a22": "並如前盲人。若俱經教則錍指不殊。若以涅",
    "T36n1736_021:0164a23": "槃為所詮者。又不順喻。所以不依。延公",
    "T36n1736_021:0164a24": "云金錍喻教。抉瞙者。教能生解。喻破無明。",
    "T36n1736_021:0164a25": "即今疏意。故名正法金錍。而言三指者。喻",
    "T36n1736_021:0164a26": "三僧祇乃至十地。未了分明故言少見。若",
    "T36n1736_021:0164a27": "準澤州則涅槃為錍。三說為三指者。若",
    "T36n1736_021:0164a28": "俱約教。則錍指不殊。若以涅槃為所詮",
    "T36n1736_021:0164a29": "者。又不順喻。寧取延公。約以三僧祇為",
    "T36n1736_021:0164b01": "三指者。亦順前示及與後示。亦順十住少",
    "T36n1736_021:0164b02": "見之言。今不取者。遂令佛說一時之中不",
    "T36n1736_021:0164b03": "具三指。又以時喻指。以未全同故。[0164b03] 疏。自",
    "T36n1736_021:0164b04": "釋以三諦為三指。指為旨趣。義甚分明。一",
    "T36n1736_021:0164b05": "時橫觀皆觀三諦。&#x7AEA;至十地亦證三諦。第一",
    "T36n1736_021:0164b06": "指者。即示俗諦。言凡是有心定當作佛皆",
    "T36n1736_021:0164b07": "有佛性。二者示真諦為第二指。云佛性",
    "T36n1736_021:0164b08": "者。名第一義空。三示中道為三指。經云。佛",
    "T36n1736_021:0164b09": "性即是無上菩提。中道種子故。非有如虛",
    "T36n1736_021:0164b10": "空。非無如兔角。故知三諦喻於三指。[0164b10] 疏。悟",
    "T36n1736_021:0164b11": "如日照等者。楞伽經中有四漸四頓。今唯",
    "T36n1736_021:0164b12": "用一。彼經大慧白佛言。世尊。云何淨除自",
    "T36n1736_021:0164b13": "心現流。為頓為漸。答中先明四漸。後說",
    "T36n1736_021:0164b14": "四頓。漸。經云。佛告大慧。漸淨非頓。一如菴",
    "T36n1736_021:0164b15": "羅果漸熟非頓。如來漸除眾生自心現流。亦",
    "T36n1736_021:0164b16": "復如是。漸淨非頓(此喻十信)二如陶家作器。漸",
    "T36n1736_021:0164b17": "成非頓(十住)三如大地漸生非頓(十行)四如",
    "T36n1736_021:0164b18": "習藝漸就非頓(十向)上之四漸。約於修行未",
    "T36n1736_021:0164b19": "證理故。下之四頓。約已證理故。一明鏡頓",
    "T36n1736_021:0164b20": "現喻。經云。譬如明鏡頓現一切無相色像。",
    "T36n1736_021:0164b21": "如來淨除一切眾生自心現流。亦復如是。頓",
    "T36n1736_021:0164b22": "現無相無所有清淨法界(喻初地至七地)二日月頓",
    "T36n1736_021:0164b23": "照喻云。如日月輪頓照。顯示一切色像。如",
    "T36n1736_021:0164b24": "來為離自心現流習氣過患眾生。亦復如是。",
    "T36n1736_021:0164b25": "頓為顯示不思議勝智境界(喻八地已上)三藏識",
    "T36n1736_021:0164b26": "頓知喻云。譬如藏識頓分別知自心現流及",
    "T36n1736_021:0164b27": "身安立受用境界。彼諸依持佛亦復如是。",
    "T36n1736_021:0164b28": "頓熟眾生所處境界。以修行者安處於",
    "T36n1736_021:0164b29": "彼色究竟天(此喻報佛)四佛光頓照喻云。譬如諸",
    "T36n1736_021:0164c01": "佛所化依佛光明照耀。自覺聖趣亦復如是。",
    "T36n1736_021:0164c02": "被於法相有性無性惡見妄想。照令除滅",
    "T36n1736_021:0164c03": "(亦喻法報前喻頓成此喻頓照)今疏唯取頓中一日光頓照",
    "T36n1736_021:0164c04": "喻。雖舉鏡喻非是明鏡頓照。自取拂鏡之",
    "T36n1736_021:0164c05": "喻。正同大通時時勤拂拭莫遣惹塵埃。而",
    "T36n1736_021:0164c06": "復自融通。又上四漸四頓多依地位。古今同",
    "T36n1736_021:0164c07": "為此釋。亦順經文。今釋通於橫&#x7AEA;。則位位",
    "T36n1736_021:0164c08": "之中皆有頓義。然約橫論。頓復有多義。一",
    "T36n1736_021:0164c09": "頓悟漸修。如見九層之臺。則可頓見。要須",
    "T36n1736_021:0164c10": "躡階而後得昇。今亦如是頓了心性。即心",
    "T36n1736_021:0164c11": "即佛無法不具。而須積功遍修萬行。此約",
    "T36n1736_021:0164c12": "解悟。二者頓修漸悟。即如磨鏡一時遍磨明",
    "T36n1736_021:0164c13": "淨有漸。萬行頓修悟則漸勝。此約證悟。三",
    "T36n1736_021:0164c14": "頓修頓悟。如利劍斬絲。千莖齊斬一時齊斷。",
    "T36n1736_021:0164c15": "亦如染千絲。一時齊染一時成色。故萬行",
    "T36n1736_021:0164c16": "齊修一時朗悟。四漸修漸悟。猶如斬竹節",
    "T36n1736_021:0164c17": "節不同。此今非用。今言悟如日照。即解悟",
    "T36n1736_021:0164c18": "證悟皆悉頓也。即頓修頓悟。功如拂鏡。亦非",
    "T36n1736_021:0164c19": "頓悟漸修。是頓修漸悟義。言明是本明漸",
    "T36n1736_021:0164c20": "為圓漸者。此融上二。恐人謂拂鏡非頓。",
    "T36n1736_021:0164c21": "明鏡本來淨。何用拂塵埃。故為會之。此是",
    "T36n1736_021:0164c22": "六祖直顯本性。破其漸修。今為順經。明其",
    "T36n1736_021:0164c23": "漸證修隨漸明皆本明矣。故云明是本明。",
    "T36n1736_021:0164c24": "即無念體上自有真知。非別有知知心體",
    "T36n1736_021:0164c25": "也。言漸為圓漸者。即天台智者意。彼有言",
    "T36n1736_021:0164c26": "云。漸漸非圓。圓非漸圓。謂漸家亦有圓漸。",
    "T36n1736_021:0164c27": "圓家亦有圓漸。漸家漸者。如江出岷山始",
    "T36n1736_021:0164c28": "於濫觴。漸家圓者。如大江千里。圓家漸者",
    "T36n1736_021:0164c29": "如初入海雖則漸深。一滴之水已過大江。",
    "T36n1736_021:0165a01": "況濫觴耶。圓家圓者。如窮海無涯底。故今",
    "T36n1736_021:0165a02": "云漸是圓家漸。尚過漸家之圓。況漸家之漸。",
    "T36n1736_021:0165a03": "[0165a03] 疏。眾生諂佞自不修德者。詩云。內有進賢之",
    "T36n1736_021:0165a04": "志。而無譣詖之心。蒼頡篇曰。詖謂諂佞也。",
    "T36n1736_021:0165a05": "[0165a05] 疏。如大瓔珞經說。過去有佛凡欲說法令大",
    "T36n1736_021:0165a06": "眾眠。[0165a06] 疏。涅槃亦云。其人夢中見羅剎像。即第",
    "T36n1736_021:0165a07": "九如來性品。迦葉菩薩白佛言。世尊。云何未",
    "T36n1736_021:0165a08": "發菩提心者。得菩提因。佛告迦葉。若有",
    "T36n1736_021:0165a09": "聞是大涅槃經。言我不用發菩提心。誹謗",
    "T36n1736_021:0165a10": "正法。是人即於夢中見羅剎像心中怖懼。",
    "T36n1736_021:0165a11": "羅剎語言。咄善男子。汝今若不發菩提心。",
    "T36n1736_021:0165a12": "當斷汝命。是人惶怖寤已。即發菩提之心。",
    "T36n1736_021:0165a13": "是人命終若在三趣及在人天。續復憶念",
    "T36n1736_021:0165a14": "菩提之心。當知是人是大菩薩摩訶薩也。[0165a14] 疏。",
    "T36n1736_021:0165a15": "修慈護法故得金剛之體。亦涅槃意。彼第二",
    "T36n1736_021:0165a16": "問云。云何得長壽金剛不壞身。故以長壽",
    "T36n1736_021:0165a17": "品答長壽問。由不殺及施僧之食為因。金",
    "T36n1736_021:0165a18": "剛身品答金剛不壞身問。因於護法故。經",
    "T36n1736_021:0165a19": "初明金剛身義云。爾時世尊復告迦葉。善",
    "T36n1736_021:0165a20": "男子。如來身者。是常住身。不可壞身。金剛之",
    "T36n1736_021:0165a21": "身。非雜食身。即是法身下。迦葉難。次如來",
    "T36n1736_021:0165a22": "廣答金剛身相。後迦葉徵因云。唯然世尊。",
    "T36n1736_021:0165a23": "如來法身金剛不壞。而未能知所因云何。",
    "T36n1736_021:0165a24": "佛告迦葉。以能護持正法因緣故。得成",
    "T36n1736_021:0165a25": "就是金剛身迦葉。我於往昔護法因緣。今",
    "T36n1736_021:0165a26": "得成就是金剛身常住不壞。善男子。護持",
    "T36n1736_021:0165a27": "正法者。不受五戒不修威儀。應持刀劍",
    "T36n1736_021:0165a28": "弓箭[矛*牟]。&#x77DF;守護持戒清淨比丘。此後廣說護",
    "T36n1736_021:0165a29": "法之相。便引往昔此拘尸城有歡喜增益如",
    "T36n1736_021:0165b01": "來。末法之中覺德比丘能師子吼。為破戒",
    "T36n1736_021:0165b02": "比丘刀杖所逼。時有國王名為有德。與破",
    "T36n1736_021:0165b03": "戒比丘共戰。時王被鎗舉身周遍。覺德讚",
    "T36n1736_021:0165b04": "王。王聞法已即便命終。生阿&#x95A6;佛國。為彼",
    "T36n1736_021:0165b05": "如來第一弟子。覺德比丘&#x5374;後壽終。亦生彼",
    "T36n1736_021:0165b06": "國為第二弟子。故知能護功高所護。生公",
    "T36n1736_021:0165b07": "釋金剛身云。長壽之與金剛。皆共談丈六。",
    "T36n1736_021:0165b08": "但內外之異。長壽為外應之跡。金剛為內",
    "T36n1736_021:0165b09": "照之實。實照體圓故無方也。然則長壽金剛。",
    "T36n1736_021:0165b10": "並義通內外。而金色示滅故。以實照為常。",
    "T36n1736_021:0165b11": "實則至妙之色。亦常不變矣。然長壽對於凡",
    "T36n1736_021:0165b12": "夫之夭促。金剛對凡身之危脆。故無長無",
    "T36n1736_021:0165b13": "短方為長壽。非實非虛始曰金剛。而推其",
    "T36n1736_021:0165b14": "因由護法者。護法令法久住。獲法身矣。今",
    "T36n1736_021:0165b15": "疏文中言修慈護法者。護法即涅槃文。修慈",
    "T36n1736_021:0165b16": "即今偈意。[0165b16] 疏。教理行果皆有護也者。有毀",
    "T36n1736_021:0165b17": "謗教。不惜身命折伏護持。為護教也。得",
    "T36n1736_021:0165b18": "旨契理便為護理。修行無缺即為護行。",
    "T36n1736_021:0165b19": "此三若護正覺果圓。即為護果。[0165b19] 疏。本迷無",
    "T36n1736_021:0165b20": "始猶若生盲。雖聞譬喻竟不識乳者。即涅",
    "T36n1736_021:0165b21": "槃經。然涅槃總有二文。一即二十八經。明",
    "T36n1736_021:0165b22": "八喻云。善男子。凡所引喻不必盡取。或取",
    "T36n1736_021:0165b23": "少分。或取多分。或復全取。如言如來面如",
    "T36n1736_021:0165b24": "滿月。是名少分。善男子。譬如盲人初不見",
    "T36n1736_021:0165b25": "乳。轉問他人言。乳為何類。彼人答言。如水",
    "T36n1736_021:0165b26": "蜜貝。水則濕相。蜜則甜相。貝則色相。雖引",
    "T36n1736_021:0165b27": "三喻。未得乳實。二者涅槃第十四經。南本十",
    "T36n1736_021:0165b28": "三。喻諸外道不識常樂我淨。以四種喻。謂",
    "T36n1736_021:0165b29": "貝稻米末雪鶴。經云。如生盲人不識乳色。",
    "T36n1736_021:0165c01": "便問他言。乳色何似。他人答言。色白如貝。",
    "T36n1736_021:0165c02": "盲人復問。是乳色者如貝聲耶。答言不也。",
    "T36n1736_021:0165c03": "復問。貝色為何似耶。答言。如稻米末。盲人",
    "T36n1736_021:0165c04": "復問。貝色柔軟。如稻米末耶。稻米末者復",
    "T36n1736_021:0165c05": "何似。答言如雪。盲人復問言。彼稻米末。冷",
    "T36n1736_021:0165c06": "如雪耶。雪復何似。答言。猶如白鶴。是生盲",
    "T36n1736_021:0165c07": "人雖聞如是四種譬喻。竟不能識得乳",
    "T36n1736_021:0165c08": "真色。釋曰。貝可喻常。米末可喻樂。雪可喻",
    "T36n1736_021:0165c09": "淨。鶴可喻我。然經中前三。各從領解。而",
    "T36n1736_021:0165c10": "鶴一種略無領悟。應言如鶴動耶。然其四",
    "T36n1736_021:0165c11": "喻。皆是眼境。彼但身觸。何能眼境知耶。非",
    "T36n1736_021:0165c12": "唯外道不知四德。智眼未開。空欲暗證。猶",
    "T36n1736_021:0165c13": "彼盲人觸四境也。言唯佛出世方能曉之",
    "T36n1736_021:0165c14": "者。示其出世常樂我淨。開其智眼了見分",
    "T36n1736_021:0165c15": "明耳。[0165c15] 疏。夢是神遊。漢武故事說。昔漢武帝欲",
    "T36n1736_021:0165c16": "試善元夢者。乃詐為夢云。朕夢見殿上兩",
    "T36n1736_021:0165c17": "瓦化為鴛鴦飛空而去。是何徵也。元夢者",
    "T36n1736_021:0165c18": "曰。宮中必有相殺暴死之者。帝曰。戲之耳。",
    "T36n1736_021:0165c19": "言未畢。監司奏云。宮人相殺。帝曰。朕實",
    "T36n1736_021:0165c20": "不夢而有徵者何耶。對曰。夢是神遊。陛下",
    "T36n1736_021:0165c21": "欲言。即夢也。[0165c21] 疏。亦見聞之氣分者。即智論",
    "T36n1736_021:0165c22": "五夢之中。見聞多故夢也。言五夢者。一熱",
    "T36n1736_021:0165c23": "氣多故夢火。二冷氣多夢水。三風氣多故",
    "T36n1736_021:0165c24": "夢飛空。四見聞多入夢。五天神與並。如下",
    "T36n1736_021:0165c25": "如夢忍。[0165c25] 疏。如迦旃延為弟子現夢者。莊嚴論",
    "T36n1736_021:0165c26": "說。迦旃延有一弟子眉希羅王。捨王位出",
    "T36n1736_021:0165c27": "家。於山林中修道。有一&#x96A3;國王名阿槃",
    "T36n1736_021:0165c28": "地。遊獵至山。其王安寢。宮人詣王比丘所。",
    "T36n1736_021:0165c29": "比丘為其說法。王覺謂誘我宮人。遂鞭撻",
    "T36n1736_021:0166a01": "比丘。比丘痛苦心生怨恨。我不相犯非理",
    "T36n1736_021:0166a02": "見辱。遂欲還家為王伐彼國。師勸不止。",
    "T36n1736_021:0166a03": "便言且留一宿。明當任去。即留一宿。夜中",
    "T36n1736_021:0166a04": "迦旃延示之以夢。夢見還國。國人迎之&#x5374;",
    "T36n1736_021:0166a05": "立為王。與大臣商議。徵兵伐怨。而戰敗失",
    "T36n1736_021:0166a06": "道。遂被擒去。將欲刑戮。忽遇本師。本師告",
    "T36n1736_021:0166a07": "言曰。前苦相勸何為不從。此王夢中號訴師",
    "T36n1736_021:0166a08": "言。大師救命。失聲便覺。悲涕白師。不復",
    "T36n1736_021:0166a09": "還家。是為迦旃延之善巧。覺化不得夢化",
    "T36n1736_021:0166a10": "便遂疏。空非獨虛者。意云。非為無物處是",
    "T36n1736_021:0166a11": "虛空。出現品云。譬如虛空遍至一切色非",
    "T36n1736_021:0166a12": "色處故。住非分住一塵亦周者。如來縱在一",
    "T36n1736_021:0166a13": "塵之中。亦全法界之廣大。身皆具在故。舉",
    "T36n1736_021:0166a14": "芥子空證。已如前引。[0166a14] 疏。果獲五常者。疏文",
    "T36n1736_021:0166a15": "具列。即涅槃第二純陀施食處說。下迴向施",
    "T36n1736_021:0166a16": "食中當廣明之。[0166a16] 疏。受報無盡者。亦純陀事。",
    "T36n1736_021:0166a17": "即三十一經。師子吼菩薩白佛言。世尊。如佛",
    "T36n1736_021:0166a18": "先告純陀云。汝今已得見於佛性。得大涅",
    "T36n1736_021:0166a19": "槃阿耨多羅三藐三菩提。是義云何。世尊。如",
    "T36n1736_021:0166a20": "佛所說。施畜生者得百倍報。乃至。云施不",
    "T36n1736_021:0166a21": "退菩薩及最後身諸大菩薩。如來世尊所得",
    "T36n1736_021:0166a22": "福報無量無邊。不可稱計此不可思議。純陀",
    "T36n1736_021:0166a23": "大士。若受如是無量報者。是報無盡。何時",
    "T36n1736_021:0166a24": "當得阿耨多羅三藐三菩提。此下廣說施",
    "T36n1736_021:0166a25": "相。下佛答意云。如向難言。純陀報無盡者。",
    "T36n1736_021:0166a26": "謂世間報體。然業有多種不必定受。隨人",
    "T36n1736_021:0166a27": "所造愚智等殊。今純陀大智。將此施業唯",
    "T36n1736_021:0166a28": "為菩提及利眾生。云何今受人天之報。不",
    "T36n1736_021:0166a29": "得菩提。況所造業及受果報。皆是垂跡。若",
    "T36n1736_021:0166b01": "善若惡非現生後受是業報。下廣說業有",
    "T36n1736_021:0166b02": "定不定愚智輕重。一切聖人為壞定業得",
    "T36n1736_021:0166b03": "輕報故。不定之業無果報等則報無盡者。",
    "T36n1736_021:0166b04": "是約世間。今疏為順悉離貧窮故。引世間",
    "T36n1736_021:0166b05": "受報無盡耳。非取彼經師子吼菩薩之難",
    "T36n1736_021:0166b06": "意。[0166b06] 疏。真妄相循難窮初後故者。若言先妄",
    "T36n1736_021:0166b07": "後真。真則有始。若謂先真後妄。妄由何",
    "T36n1736_021:0166b08": "生。若妄依真起。真亦非真。若妄體即真。則",
    "T36n1736_021:0166b09": "妄亦無始。為破始起立無始言。始既不存",
    "T36n1736_021:0166b10": "終從何立。無終無始豈有中間。故中論云。",
    "T36n1736_021:0166b11": "大聖之所說。本際不可得。生死無有始。亦",
    "T36n1736_021:0166b12": "復無有終。若無有始終。中當云何有。是故",
    "T36n1736_021:0166b13": "於此中。先後共亦無。真妄兩亡方說真妄。",
    "T36n1736_021:0166b14": "真妄交徹無定始終。[0166b14] 疏。聞空謂空則沈於漩",
    "T36n1736_021:0166b15": "澓者。大分深義。所謂空也。以空為空。雖深",
    "T36n1736_021:0166b16": "而沈矣。餘三句亦然。不取空相則無所沈。",
    "T36n1736_021:0166b17": "何以故。空相不可得故。若復見有空。諸佛所",
    "T36n1736_021:0166b18": "不化。故空即有故。有等亦然。"
}