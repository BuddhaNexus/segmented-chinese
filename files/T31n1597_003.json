{
    "T31n1597_003:0331c04": "攝大乘論釋卷第三",
    "T31n1597_003:0331c06": "世親菩薩造",
    "T31n1597_003:0331c07": "三藏法師玄奘奉 詔譯",
    "T31n1597_003:0331c08": "所知依分第二之三",
    "T31n1597_003:0331c09": "[0331c09] 論曰。云何為生雜染不成。結相續時不相",
    "T31n1597_003:0331c10": "應故。",
    "T31n1597_003:0331c11": "[0331c11] 釋曰。若不信有阿賴耶識。如生雜染亦不",
    "T31n1597_003:0331c12": "得成。今當顯示。結相續時不相應故者。謂",
    "T31n1597_003:0331c13": "得自體不相應故。",
    "T31n1597_003:0331c14": "[0331c14] 論曰。若有於此非等引地。沒已生時。依中",
    "T31n1597_003:0331c15": "有位意起。染污意識結生相續。此染污意識。",
    "T31n1597_003:0331c16": "於中有中滅。於母胎中。識羯羅藍更相和",
    "T31n1597_003:0331c17": "合。若即意識與彼和合。既和合已依止此",
    "T31n1597_003:0331c18": "識。於母胎中有意識轉。若爾即應有二意",
    "T31n1597_003:0331c19": "識。於母胎中同時而轉。又即與彼和合之",
    "T31n1597_003:0331c20": "識。是意識性不應道理。依染污故。時無斷",
    "T31n1597_003:0331c21": "故。意識所緣不可得故。設和合識即是意",
    "T31n1597_003:0331c22": "識。為此和合意識。即是一切種子識為依止。",
    "T31n1597_003:0331c23": "此識所生餘意識。是一切種子識。若此和合",
    "T31n1597_003:0331c24": "識是一切種子識。即是阿賴耶識。汝以異名",
    "T31n1597_003:0331c25": "立為意識。若能依止識是一切種子識。是則",
    "T31n1597_003:0331c26": "所依因識。非一切種子識。能依果識是一切",
    "T31n1597_003:0331c27": "種子識。不應道理。是故成就此和合識。非",
    "T31n1597_003:0331c28": "是意識但是異熟識是一切種子識。",
    "T31n1597_003:0331c29": "[0331c29] 釋曰。非等引地。即是欲界。沒者死也。染污",
    "T31n1597_003:0332a01": "意識。即是煩惱俱行意識。結生相續者。謂攝",
    "T31n1597_003:0332a02": "受自體。此染污意識。緣生有為境。於中有",
    "T31n1597_003:0332a03": "中滅。言和合者。識與赤白同一安危。若",
    "T31n1597_003:0332a04": "和合識即是意識。依此復生所餘意識。是則",
    "T31n1597_003:0332a05": "一時二意識轉。謂所依止和合意識。及能依",
    "T31n1597_003:0332a06": "止所餘意識。又和合識是意識性。不應道",
    "T31n1597_003:0332a07": "理。何以故。依染污故。時無斷故。謂此意識",
    "T31n1597_003:0332a08": "貪等煩惱所染污。意為所依止。緣生有境",
    "T31n1597_003:0332a09": "故。是染污即此為依。名依染污。於此位中",
    "T31n1597_003:0332a10": "所依異熟不容染污。是無記故。此和合識常",
    "T31n1597_003:0332a11": "無間斷。任業轉故。意識所緣不可得故",
    "T31n1597_003:0332a12": "者。意識所緣明了可得。所謂諸法。此和合識",
    "T31n1597_003:0332a13": "無有如是明了所緣。是故此識是意識性。",
    "T31n1597_003:0332a14": "不應道理。",
    "T31n1597_003:0332a15": "[0332a15] 論曰。復次結生相續已。若離異熟識。執受",
    "T31n1597_003:0332a16": "色根亦不可得。其餘諸識各別依故。不堅",
    "T31n1597_003:0332a17": "住故。是諸色根不應離識。",
    "T31n1597_003:0332a18": "[0332a18] 釋曰。結生相續已者。謂已得自體。若離異",
    "T31n1597_003:0332a19": "熟識者。謂離阿賴耶識。其餘諸識各別依故。",
    "T31n1597_003:0332a20": "不堅住故者。謂餘六識各別處故。易動轉",
    "T31n1597_003:0332a21": "故。且如眼識眼為別依。如是其餘耳等諸",
    "T31n1597_003:0332a22": "識。耳等色根為各別依。由此道理。如是諸",
    "T31n1597_003:0332a23": "識但應執受自所依根。又此諸識易動轉",
    "T31n1597_003:0332a24": "故。或時無有。若離阿賴耶識。爾時眼等諸",
    "T31n1597_003:0332a25": "根無能執受。便應爛壞。",
    "T31n1597_003:0332a26": "[0332a26] 論曰。若離異熟識。識與名色更互相依。譬",
    "T31n1597_003:0332a27": "如蘆束相依而轉。此亦不成。",
    "T31n1597_003:0332a28": "[0332a28] 釋曰。若離異熟識者。謂離阿賴耶識如不",
    "T31n1597_003:0332a29": "得成。今當顯示。謂世尊言識緣名色。名色",
    "T31n1597_003:0332b01": "緣識。此中識緣名者。謂六識中非色四蘊。",
    "T31n1597_003:0332b02": "識緣色者。謂羯邏藍。若不說有阿賴耶識。",
    "T31n1597_003:0332b03": "何等名為名色緣識。由依名色剎那展轉。",
    "T31n1597_003:0332b04": "相似相續流轉不絕。",
    "T31n1597_003:0332b05": "[0332b05] 論曰。若離異熟識。已生有情識食不成。何",
    "T31n1597_003:0332b06": "以故。以六識中隨取一識。於三界中已生",
    "T31n1597_003:0332b07": "有情。能作食事不可得故。",
    "T31n1597_003:0332b08": "[0332b08] 釋曰。此言顯示識食不成。如世尊說。食有",
    "T31n1597_003:0332b09": "四種。一者段食。二者觸食。三者意思食。四者",
    "T31n1597_003:0332b10": "識食。此中段食者。是能轉變。由轉變故饒",
    "T31n1597_003:0332b11": "益所依。觸食者是能取境。由暫能見色等境",
    "T31n1597_003:0332b12": "界。便令所依饒益生故。意思食者。是能悕",
    "T31n1597_003:0332b13": "望。由希望故饒益所依。如遠見水雖渴不",
    "T31n1597_003:0332b14": "死。識食者。是能執受。由執受故所依久住。",
    "T31n1597_003:0332b15": "若不爾者應同死屍。不久爛壞。是故應許",
    "T31n1597_003:0332b16": "識亦是食。能作所依饒益事故。此中觸食",
    "T31n1597_003:0332b17": "屬六識身。意思食者屬悕望意。有何別識",
    "T31n1597_003:0332b18": "可說為食。又若無心睡眠悶絕。入滅定等。",
    "T31n1597_003:0332b19": "六識身滅。誰復有餘能執受身令不爛壞。",
    "T31n1597_003:0332b20": "若有棄捨阿賴耶識。身必爛壞。",
    "T31n1597_003:0332b21": "[0332b21] 論曰。若從此沒。於等引地正受生時。由非",
    "T31n1597_003:0332b22": "等引染污意識。結生相續。此非等引染污之",
    "T31n1597_003:0332b23": "心。彼地所攝。離異熟識。餘種子體定不可",
    "T31n1597_003:0332b24": "得。",
    "T31n1597_003:0332b25": "[0332b25] 釋曰。如是已說非等引地結生相續。離異",
    "T31n1597_003:0332b26": "熟識不可得成。如等引地亦不得成。今",
    "T31n1597_003:0332b27": "當顯示。謂於此處由染污識結生相續。於",
    "T31n1597_003:0332b28": "等引地。由非等引染污意識結生相續。言染",
    "T31n1597_003:0332b29": "污者。彼地煩惱之所染污。彼地煩惱者。謂&#x98E1;",
    "T31n1597_003:0332c01": "定味等。此染污心在不定地。不定地沒從此",
    "T31n1597_003:0332c02": "沒已。即彼地心云何現前。既不現前。云何當",
    "T31n1597_003:0332c03": "得結生相續。由此道理。定應許有阿賴耶",
    "T31n1597_003:0332c04": "識。無始時來。恒有彼地此心熏習。由此熏",
    "T31n1597_003:0332c05": "習此心現行。由此心故結生相續。",
    "T31n1597_003:0332c06": "[0332c06] 論曰。復次生無色界。若離一切種子異熟",
    "T31n1597_003:0332c07": "識。染污善心應無種子。染污善心應無依",
    "T31n1597_003:0332c08": "持。",
    "T31n1597_003:0332c09": "[0332c09] 釋曰。生無色界者。謂已解脫。色染污善心",
    "T31n1597_003:0332c10": "者。謂能愛味及三摩地。應無種子者。謂應",
    "T31n1597_003:0332c11": "無因。應無依持者。謂應無依。復有別義。",
    "T31n1597_003:0332c12": "謂此二心若無種子從何而生。若無依持",
    "T31n1597_003:0332c13": "依何而轉。阿賴耶識所攝受故。從自種生",
    "T31n1597_003:0332c14": "為所依故。令此能依相續而轉。",
    "T31n1597_003:0332c15": "[0332c15] 論曰。又即於彼若出世心正現在前。餘世間",
    "T31n1597_003:0332c16": "心皆滅盡故。爾時便應滅離彼趣。",
    "T31n1597_003:0332c17": "[0332c17] 釋曰。即於彼界若出世心現在前時。除此",
    "T31n1597_003:0332c18": "所餘是世間心。彼世間心爾時皆滅。如是彼",
    "T31n1597_003:0332c19": "趣便應永斷。不由功用自然證得無餘涅",
    "T31n1597_003:0332c20": "槃。既無此理。不應撥無阿賴耶識。",
    "T31n1597_003:0332c21": "[0332c21] 論曰。若生非想非非想處無所有處。出世間",
    "T31n1597_003:0332c22": "心現在前時。即應二趣悉皆滅離。此出世識",
    "T31n1597_003:0332c23": "不以非想非非想處為所依趣。亦不應以",
    "T31n1597_003:0332c24": "無所有處為所依趣。亦非涅槃為所依趣。",
    "T31n1597_003:0332c25": "[0332c25] 釋曰。若生非想非非想處。或時起彼無所有",
    "T31n1597_003:0332c26": "處出世間心。令現在前。由彼處心極明利",
    "T31n1597_003:0332c27": "故。又由非想非非想處心闇鈍故。住於彼",
    "T31n1597_003:0332c28": "處極明利心起出世心。令現在前。此出世",
    "T31n1597_003:0332c29": "心不應以彼第一第二為所依趣。由彼二",
    "T31n1597_003:0333a01": "地皆世間故。又生餘地起餘地心現在前",
    "T31n1597_003:0333a02": "故。二所依趣俱不應理。又即此心不應涅",
    "T31n1597_003:0333a03": "槃為所依趣。有餘依故。如是三種為所",
    "T31n1597_003:0333a04": "依趣既不得成。若不信有阿賴耶識。此出",
    "T31n1597_003:0333a05": "世心何所依趣。",
    "T31n1597_003:0333a06": "[0333a06] 論曰。又將沒時造善造惡。或下或上所依",
    "T31n1597_003:0333a07": "漸冷。若不信有阿賴耶識皆不得成。是故",
    "T31n1597_003:0333a08": "若離一切種子異熟識者。此生雜染亦不",
    "T31n1597_003:0333a09": "得成。",
    "T31n1597_003:0333a10": "[0333a10] 釋曰。將捨命時造善造惡。或下或上身分",
    "T31n1597_003:0333a11": "漸冷。以造善者必定上昇。若造惡者必定",
    "T31n1597_003:0333a12": "下墜。若不許有阿賴耶識為能執受。云何",
    "T31n1597_003:0333a13": "得有所依漸冷。阿賴耶識能執受故。或下或",
    "T31n1597_003:0333a14": "上如其次第。隨所捨處身即有冷。",
    "T31n1597_003:0333a15": "[0333a15] 論曰。云何世間清淨不成。謂未離欲纏貪。",
    "T31n1597_003:0333a16": "未得色纏心者。即以欲纏善心。為離欲纏",
    "T31n1597_003:0333a17": "貪故勤修加行。此欲纏加行心。與色纏心",
    "T31n1597_003:0333a18": "不俱生滅故。非彼所熏。為彼種子。不應",
    "T31n1597_003:0333a19": "道理。又色纏心過去多生餘心間隔。不應",
    "T31n1597_003:0333a20": "為今定心種子。唯無有故。是故成就色纏",
    "T31n1597_003:0333a21": "定心。一切種子異熟果識。展轉傳來為今因",
    "T31n1597_003:0333a22": "緣。加行善心為增上緣。如是一切離欲地中",
    "T31n1597_003:0333a23": "如應當知。如是世間清淨。若離一切種子。",
    "T31n1597_003:0333a24": "異熟識理不得成。",
    "T31n1597_003:0333a25": "[0333a25] 釋曰。如世間清淨理不得成。今當顯示。謂",
    "T31n1597_003:0333a26": "為遠離欲纏貪故。以欲纏善心修加行",
    "T31n1597_003:0333a27": "時。即此欲纏加行善心。未曾為彼色纏善心",
    "T31n1597_003:0333a28": "之所熏習。不俱生滅故。今色纏心應無種",
    "T31n1597_003:0333a29": "子自然而生。又過去世色纏善心。多生所間",
    "T31n1597_003:0333b01": "餘識所隔。唯無有故。已過去故。不得為今",
    "T31n1597_003:0333b02": "定心種子。展轉傳來為今因緣者。阿賴耶識",
    "T31n1597_003:0333b03": "持彼種故。今色纏心從自種生。加行善心",
    "T31n1597_003:0333b04": "非無功力。言功力者。但增上緣。非是因",
    "T31n1597_003:0333b05": "緣。由彼增上力生此色纏心。如是遠離色",
    "T31n1597_003:0333b06": "纏貪等。如應當知。",
    "T31n1597_003:0333b07": "[0333b07] 論曰。云何出世清淨不成。謂世尊說依他言",
    "T31n1597_003:0333b08": "音。及內各別如理作意。由此為因正見得",
    "T31n1597_003:0333b09": "生。此他言音如理作意。為熏耳識。為熏意",
    "T31n1597_003:0333b10": "識。為兩俱熏。若於彼法如理思惟。爾時耳",
    "T31n1597_003:0333b11": "識且不得起。意識亦為種種散動餘識所",
    "T31n1597_003:0333b12": "間。若與如理作意相應生時。此聞所熏意",
    "T31n1597_003:0333b13": "識與彼熏習久滅過去。定無有體。云何復",
    "T31n1597_003:0333b14": "為種子。能生後時如理作意相應之心。又此",
    "T31n1597_003:0333b15": "如理作意相應。是世間心。彼正見相應是出",
    "T31n1597_003:0333b16": "世心。曾未有時俱生俱滅。是故此心非彼",
    "T31n1597_003:0333b17": "所熏。既不被熏。為彼種子不應道理。是",
    "T31n1597_003:0333b18": "故出世清淨。若離一切種子。異熟果識亦不",
    "T31n1597_003:0333b19": "得成。此中聞熏習。攝受彼種子不相應",
    "T31n1597_003:0333b20": "故。",
    "T31n1597_003:0333b21": "[0333b21] 釋曰。如出世間清淨不成。今當顯示。此他",
    "T31n1597_003:0333b22": "言音如理作意者。謂與言音相應作意。意識",
    "T31n1597_003:0333b23": "亦為種種散動餘識所間者。是與正見相",
    "T31n1597_003:0333b24": "應。出世間心被間隔義。若與如理作意相",
    "T31n1597_003:0333b25": "應生時者。謂於後時。此聞所熏意識與彼",
    "T31n1597_003:0333b26": "熏習久滅過去定無有體者。謂經長時已",
    "T31n1597_003:0333b27": "謝隔越。決定無體。云何復為種子能生後",
    "T31n1597_003:0333b28": "時如理作意相應之心者。謂彼久滅現無有",
    "T31n1597_003:0333b29": "體不能為因。此中聞熏習攝受彼種子不",
    "T31n1597_003:0333c01": "相應故者。謂在世間意識之中故。言此中",
    "T31n1597_003:0333c02": "聞熏習者。依他言音正聞熏習。攝受彼種",
    "T31n1597_003:0333c03": "子者。在意識中攝受出世清淨。種子不相",
    "T31n1597_003:0333c04": "應故者。謂彼所計不應理故。云何可說此",
    "T31n1597_003:0333c05": "從彼生。",
    "T31n1597_003:0333c06": "[0333c06] 論曰。復次云何一切種子。異熟果識為雜染",
    "T31n1597_003:0333c07": "因。復為出世能對治。彼淨心種子。又出世心",
    "T31n1597_003:0333c08": "昔未曾習故。彼熏習決定應無。既無熏習",
    "T31n1597_003:0333c09": "從何種生。是故應答從最清淨法界等流",
    "T31n1597_003:0333c10": "正聞熏習種子所生。",
    "T31n1597_003:0333c11": "[0333c11] 釋曰。云何等者。謂異熟識是所治因。為能治",
    "T31n1597_003:0333c12": "因不應道理。又出世心昔未曾習者。謂先",
    "T31n1597_003:0333c13": "未生故。彼熏習決定應無者。由此因故。彼",
    "T31n1597_003:0333c14": "出世心無有熏習。決定無疑。從最清淨法",
    "T31n1597_003:0333c15": "界等流正聞熏習種子所生者。為顯法界",
    "T31n1597_003:0333c16": "異聲聞等。言最清淨。由佛世尊所證法界。",
    "T31n1597_003:0333c17": "永斷煩惱所知障故。從最清淨法界所流",
    "T31n1597_003:0333c18": "經等教法。名最清淨法界等流。無倒聽聞如",
    "T31n1597_003:0333c19": "是經等故名正聞。由此正聞所起熏習。名",
    "T31n1597_003:0333c20": "為熏習。或復正聞即是熏習。是故說名正聞",
    "T31n1597_003:0333c21": "熏習。即此熏習相續住在阿賴耶識。為因能",
    "T31n1597_003:0333c22": "起出世間心。是故說言從最清淨法界所",
    "T31n1597_003:0333c23": "流正聞熏習種子所生。",
    "T31n1597_003:0333c24": "[0333c24] 論曰。此聞熏習為是阿賴耶識自性。為非",
    "T31n1597_003:0333c25": "阿賴耶識自性。若是阿賴耶識自性。云何是",
    "T31n1597_003:0333c26": "彼對治種子。若非阿賴耶識自性。此聞熏習",
    "T31n1597_003:0333c27": "種子所依云何可見。乃至證得諸佛菩提。此",
    "T31n1597_003:0333c28": "聞熏習。隨在一種所依轉處。寄在異熟識",
    "T31n1597_003:0333c29": "中。與彼和合俱轉。猶如水乳。然非阿賴耶",
    "T31n1597_003:0334a01": "識。是彼對治種子性故。",
    "T31n1597_003:0334a02": "[0334a02] 釋曰。此聞熏習為是阿賴耶識自性為非",
    "T31n1597_003:0334a03": "阿賴耶識自性。若爾何過。若是阿賴耶識自",
    "T31n1597_003:0334a04": "性。云何即為阿賴耶識對治種子。若非阿賴",
    "T31n1597_003:0334a05": "耶識自性。此聞熏習種子即應別有所依。乃",
    "T31n1597_003:0334a06": "至證得諸佛菩提者。謂乃至得諸佛所證無",
    "T31n1597_003:0334a07": "上菩提。此聞熏習者。即是最清淨法界等流",
    "T31n1597_003:0334a08": "正聞熏習。隨在一種所依轉處者。謂隨在一",
    "T31n1597_003:0334a09": "相續轉處。寄在異熟識中與彼和合俱轉猶",
    "T31n1597_003:0334a10": "如水乳者。此聞熏習與異熟識。雖不同性",
    "T31n1597_003:0334a11": "而寄識中。猶如水乳和合俱轉。然非阿賴",
    "T31n1597_003:0334a12": "耶識等者。雖復和合似一性轉。然非即是",
    "T31n1597_003:0334a13": "阿賴耶識。是能對治阿賴耶識。種子性故。",
    "T31n1597_003:0334a14": "[0334a14] 論曰。此中依下品熏習成中品熏習。依中",
    "T31n1597_003:0334a15": "品熏習成上品熏習。依聞思修多分修作。",
    "T31n1597_003:0334a16": "得相應故。",
    "T31n1597_003:0334a17": "[0334a17] 釋曰。此中下中上品者。應知依聞思修所成",
    "T31n1597_003:0334a18": "慧說。由彼一一有三種故。復有別義。聞所",
    "T31n1597_003:0334a19": "成慧是下品。思所成慧是中品。修所成慧是",
    "T31n1597_003:0334a20": "上品。依聞思修多分修作得相應故者。謂",
    "T31n1597_003:0334a21": "依聞等數數猛利而修作故。又於此中下",
    "T31n1597_003:0334a22": "品為因。得成中品。中品為因得成上品。",
    "T31n1597_003:0334a23": "[0334a23] 論曰。又此正聞熏習種子。下中上品應知。亦",
    "T31n1597_003:0334a24": "是法身種子與阿賴耶識相違。非阿賴耶識",
    "T31n1597_003:0334a25": "所攝。是出世間最淨法界等流性故。雖是世",
    "T31n1597_003:0334a26": "間。而是出世心種子性。又出世心雖未生時。",
    "T31n1597_003:0334a27": "已能對治諸煩惱纏。已能對治諸嶮惡趣。已",
    "T31n1597_003:0334a28": "作一切所有惡業朽壞對治。又能隨順逢事",
    "T31n1597_003:0334a29": "一切諸佛菩薩。雖是世間。應知初修業菩薩",
    "T31n1597_003:0334b01": "所得。亦法身攝。聲聞獨覺所得。唯解脫身攝。",
    "T31n1597_003:0334b02": "又此熏習非阿賴耶識。是法身解脫身攝如",
    "T31n1597_003:0334b03": "如熏習下中上品次第漸增。如是如是異熟",
    "T31n1597_003:0334b04": "果識次第漸減。即轉所依。既一切種所依轉",
    "T31n1597_003:0334b05": "已。即異熟果識。及一切種子。無種子而轉。",
    "T31n1597_003:0334b06": "一切種永斷。",
    "T31n1597_003:0334b07": "[0334b07] 釋曰。已能對治諸煩惱纏者。謂是能斷增",
    "T31n1597_003:0334b08": "上貪等現起轉因。已能對治諸嶮惡趣者。謂",
    "T31n1597_003:0334b09": "若能斷諸煩惱纏。即能對治諸嶮惡趣。已",
    "T31n1597_003:0334b10": "作一切所有惡業朽壞對治者。謂若雖有",
    "T31n1597_003:0334b11": "順後受業應墮惡趣。而能為彼作朽壞因。",
    "T31n1597_003:0334b12": "舉要言之此聞熏習能治一切過去未來現",
    "T31n1597_003:0334b13": "在惡業。又能隨順逢事一切諸佛菩薩者。",
    "T31n1597_003:0334b14": "謂是當來逢事善友自身得因。雖是世間",
    "T31n1597_003:0334b15": "應知初修業菩薩所得亦法身攝者。謂諸異",
    "T31n1597_003:0334b16": "生菩薩名初修業菩薩。亦是法身種子故。說",
    "T31n1597_003:0334b17": "亦法身攝。聲聞獨覺所得唯解脫身攝者。謂",
    "T31n1597_003:0334b18": "聲聞等正聞熏習。唯是解脫因。唯得解脫身",
    "T31n1597_003:0334b19": "不得法身故。",
    "T31n1597_003:0334b20": "[0334b20] 論曰。復次云何猶如水乳。非阿賴耶識。與",
    "T31n1597_003:0334b21": "阿賴耶識同處俱轉。而阿賴耶識一切種盡。",
    "T31n1597_003:0334b22": "非阿賴耶識一切種增。譬如於水鵝所飲",
    "T31n1597_003:0334b23": "乳。又如世間得離欲時。非等引地熏習漸",
    "T31n1597_003:0334b24": "減。其等引地熏習漸增。而得轉依。",
    "T31n1597_003:0334b25": "[0334b25] 釋曰。非阿賴耶識與阿賴耶識。雖同處俱",
    "T31n1597_003:0334b26": "轉。而阿賴耶識盡。非阿賴耶識在。還即以",
    "T31n1597_003:0334b27": "前水乳和合。鵝所飲時乳盡水在。譬喻顯示。",
    "T31n1597_003:0334b28": "又如世間得離欲時。於一阿賴耶識中。非",
    "T31n1597_003:0334b29": "等引地煩惱熏習漸減。其等引地善法熏習",
    "T31n1597_003:0334c01": "漸增。而得轉依。此中轉依當知亦爾。",
    "T31n1597_003:0334c02": "[0334c02] 論曰。又入滅定識不離身。聖所說故。此中",
    "T31n1597_003:0334c03": "異熟識應成不離身。非為治此滅定生故。",
    "T31n1597_003:0334c04": "[0334c04] 釋曰。引入滅定識不離言。為成定有阿賴",
    "T31n1597_003:0334c05": "耶識。世尊說識不離身者。除異熟識餘不",
    "T31n1597_003:0334c06": "得成。以滅定生對治轉識。故觀此定為",
    "T31n1597_003:0334c07": "極寂靜。",
    "T31n1597_003:0334c08": "[0334c08] 論曰。又非出定此識復生。由異熟識既間",
    "T31n1597_003:0334c09": "斷已。離結相續無重生故。",
    "T31n1597_003:0334c10": "[0334c10] 釋曰。若執出定此識還生。由此意故識不",
    "T31n1597_003:0334c11": "離身。此不應理。以從定出識不復生異",
    "T31n1597_003:0334c12": "熟果識既間斷已。離結相續更託餘生。無",
    "T31n1597_003:0334c13": "重生故。",
    "T31n1597_003:0334c14": "[0334c14] 論曰。又若有執。以意識故滅定有心。此心",
    "T31n1597_003:0334c15": "不成。定不應成故。所緣行相不可得故。應",
    "T31n1597_003:0334c16": "有善根相應過故。不善無記不應理故。應",
    "T31n1597_003:0334c17": "有想受現行過故。觸可得故。於三摩地",
    "T31n1597_003:0334c18": "有功能故。應有唯滅想過失故。應有其",
    "T31n1597_003:0334c19": "思信等善根現行過故。拔彼能依令離所",
    "T31n1597_003:0334c20": "依不應理故。有譬喻故。如非遍行此不",
    "T31n1597_003:0334c21": "有故。",
    "T31n1597_003:0334c22": "[0334c22] 釋曰。又若有執以意識故滅定有心此心不",
    "T31n1597_003:0334c23": "成者。若有欲離前說自相阿賴耶識。以餘",
    "T31n1597_003:0334c24": "轉識滅定有心。此不應理。何以故。定不應",
    "T31n1597_003:0334c25": "成故。未曾見心離心法故。如餘心法想",
    "T31n1597_003:0334c26": "受亦爾。俱應不滅。然此滅定俱滅所顯。是",
    "T31n1597_003:0334c27": "故應至定不應成。若立唯有阿賴耶識。則",
    "T31n1597_003:0334c28": "無此過。求靜住者為治彼怨。餘心心法故",
    "T31n1597_003:0334c29": "生。此定不為對治不明了性阿賴耶識。又",
    "T31n1597_003:0335a01": "此定內無有餘心。何以故。所緣行相不可",
    "T31n1597_003:0335a02": "得故。諸心心法相續不斷。必不遠離所緣",
    "T31n1597_003:0335a03": "行相。此滅定中若有心者。亦應不離所緣",
    "T31n1597_003:0335a04": "行相。然此二種俱不可得。是故此定無有",
    "T31n1597_003:0335a05": "餘心。若唯立有阿賴耶識無此妨難。執受",
    "T31n1597_003:0335a06": "所依之所顯故。又此定中若有轉識。此識必",
    "T31n1597_003:0335a07": "有善等差別。謂或是善。或是不善。或是無",
    "T31n1597_003:0335a08": "記。然此中識且非是善。應有善根相應過",
    "T31n1597_003:0335a09": "故。此則相違亦非此識。是自性善。由此不",
    "T31n1597_003:0335a10": "離善根相應。成善性故。由立定心是善性",
    "T31n1597_003:0335a11": "故。至所不欲與無貪等善根相應。此不應",
    "T31n1597_003:0335a12": "許與餘善心無差別故。遍一切處應成此",
    "T31n1597_003:0335a13": "過。又於此中亦不得有不善無記。不善無",
    "T31n1597_003:0335a14": "記不應理故。於離欲時。諸不善根皆永斷",
    "T31n1597_003:0335a15": "故。不成不善亦非無記。此定善故。又不可",
    "T31n1597_003:0335a16": "立此心是善。應有想受現行過故。若離善",
    "T31n1597_003:0335a17": "根善心不有。是故應至善根現行。此中如",
    "T31n1597_003:0335a18": "有善根現行。想受亦爾。應至現行無別因",
    "T31n1597_003:0335a19": "故。然不應理。所治現行能治無故。譬如貪",
    "T31n1597_003:0335a20": "等正現行時。不淨觀等決定無有。又此定中",
    "T31n1597_003:0335a21": "離阿賴耶識餘心不容有。必應有觸可",
    "T31n1597_003:0335a22": "得過故。如住餘定決無有疑。謂餘定中",
    "T31n1597_003:0335a23": "善根相應。餘識轉時決定有觸。以定所生輕",
    "T31n1597_003:0335a24": "安為相。或順樂受。或有隨順非苦樂受。此",
    "T31n1597_003:0335a25": "觸為緣或生樂受。或復生於非苦樂受。何",
    "T31n1597_003:0335a26": "以故。於餘三摩地有此功能故。於餘定",
    "T31n1597_003:0335a27": "中見此二觸於生二受必有功能此亦應",
    "T31n1597_003:0335a28": "爾。無障因故。觸為緣受此中應至然不應",
    "T31n1597_003:0335a29": "理。何以故。應有唯滅想過失故。若許此觸",
    "T31n1597_003:0335b01": "為緣生受。於此定中唯應想滅。然不應",
    "T31n1597_003:0335b02": "許想受俱滅。聖所說故。又此定中若有餘",
    "T31n1597_003:0335b03": "識。必與其觸俱有相應。此不應理。何以",
    "T31n1597_003:0335b04": "故。若有觸者應有其思信等善根現行過",
    "T31n1597_003:0335b05": "故。若有其識觸相應轉。必有與此俱生思",
    "T31n1597_003:0335b06": "等。聖所說故。此中應至有思現行。若此定",
    "T31n1597_003:0335b07": "中有思現行造作善心。必有信等善根現",
    "T31n1597_003:0335b08": "行。然不應許若有欲避如前所說種種過",
    "T31n1597_003:0335b09": "失。及阿笈摩相違過失。由但厭離諸心法",
    "T31n1597_003:0335b10": "故。唯拔心法。於此定中唯立有心無有",
    "T31n1597_003:0335b11": "心法。此亦不然。何以故。拔彼能依令離所",
    "T31n1597_003:0335b12": "依。不應理故。所依是心。能依是心法。所依",
    "T31n1597_003:0335b13": "能依心與心法。無始生死來更互不相離。",
    "T31n1597_003:0335b14": "由此相引。是故定應與無貪等善根相應。",
    "T31n1597_003:0335b15": "若言此定及定方便。與無貪等善根相違故。",
    "T31n1597_003:0335b16": "於定中善根不轉。唯善心轉。此於餘處都",
    "T31n1597_003:0335b17": "未曾見。若於因時。彼法相應等流果時。亦",
    "T31n1597_003:0335b18": "有相應故不應理。又不應理。有譬喻故。",
    "T31n1597_003:0335b19": "謂世尊說。諸身行滅。諸語行滅。諸意行滅。此",
    "T31n1597_003:0335b20": "中身行。謂入出息。其語行者。謂尋與伺。其",
    "T31n1597_003:0335b21": "意行者。謂思想等。如尋伺滅語必不起。意",
    "T31n1597_003:0335b22": "亦如是。若意行滅亦應不起。若汝意謂。如",
    "T31n1597_003:0335b23": "身行滅安住定中。身在不滅意亦如是。雖",
    "T31n1597_003:0335b24": "意行滅應在不滅。此亦不然。何以故。如非",
    "T31n1597_003:0335b25": "遍行此不有故。如世尊說。離身行外有身",
    "T31n1597_003:0335b26": "住因。所謂飲食命根識等。由此雖無入息",
    "T31n1597_003:0335b27": "出息。而身安住。意即不爾。離意行外更無",
    "T31n1597_003:0335b28": "別因持心令住。由此應至無意識故名",
    "T31n1597_003:0335b29": "無心定。異熟果識此中有故。世尊說識不",
    "T31n1597_003:0335c01": "離於身。即從此識一切種子後出定時轉",
    "T31n1597_003:0335c02": "識還生。故知定有阿賴耶識。",
    "T31n1597_003:0335c03": "[0335c03] 論曰。又此定中。由意識故執有心者。此心",
    "T31n1597_003:0335c04": "是善不善無記。皆不得成故不應理。",
    "T31n1597_003:0335c05": "[0335c05] 釋曰。已廣廢立滅定有心。今當略顯第二",
    "T31n1597_003:0335c06": "頌義。若有欲除阿賴耶識。以意識故滅",
    "T31n1597_003:0335c07": "定有心。此心是善不善無記皆不得成故不",
    "T31n1597_003:0335c08": "應理。何以故。由此滅定是善性故。且非不",
    "T31n1597_003:0335c09": "善無記亦爾。威儀工巧變化無記。定不得",
    "T31n1597_003:0335c10": "有。若說此是異熟無記。理即應至阿賴耶",
    "T31n1597_003:0335c11": "識。除此更無第五無記。又此定中心若是",
    "T31n1597_003:0335c12": "善。應無貪等善根相應。染污意滅唯善心在。",
    "T31n1597_003:0335c13": "爾時善心所依所緣。皆悉是有三事和合。云",
    "T31n1597_003:0335c14": "何此中不生其觸。既有其觸。受等心法何",
    "T31n1597_003:0335c15": "得不生。如是滅定應不得成。諸心心法皆",
    "T31n1597_003:0335c16": "不滅故。又若有執此定是善。由心所引定前",
    "T31n1597_003:0335c17": "方便。能引善心力所引故定中善心非無貪",
    "T31n1597_003:0335c18": "等善根相應。又三和合若有堪能亦能生",
    "T31n1597_003:0335c19": "受。若三和合無有堪能。唯生其觸。是故定",
    "T31n1597_003:0335c20": "中雖有善心。非無貪等善根相應。亦無受",
    "T31n1597_003:0335c21": "等。此義不然。方便善心既無貪等善根相應。",
    "T31n1597_003:0335c22": "從此所引等流果心。何故不爾。又從所依",
    "T31n1597_003:0335c23": "拔除能依不應理故。心與心法無始已來。",
    "T31n1597_003:0335c24": "於一切時互不相離。今拔能依令離所",
    "T31n1597_003:0335c25": "依必不可得。何以故。有譬喻故。謂於世",
    "T31n1597_003:0335c26": "間從生至壞。於一切時互不相離。無有",
    "T31n1597_003:0335c27": "道理。拔除能依令離所依。譬如大種與所",
    "T31n1597_003:0335c28": "造色。無有道理。令其所造離於能造。心法",
    "T31n1597_003:0335c29": "亦爾。不可令其離所依心。是故於此無心",
    "T31n1597_003:0336a01": "定中。無有心法。但有善心不應道理。若",
    "T31n1597_003:0336a02": "有復謂。令拔能依令離所依。雖不應",
    "T31n1597_003:0336a03": "理。然想及受能障此定。於方便中厭患彼",
    "T31n1597_003:0336a04": "故。唯二不行餘法不爾。亦得現行不應道",
    "T31n1597_003:0336a05": "理。何以故。如非遍行此不有故。非遍行者。",
    "T31n1597_003:0336a06": "此中可滅。二是遍行故不可滅。遍行若滅",
    "T31n1597_003:0336a07": "心亦隨滅。無別因故。是故此中言有心者。",
    "T31n1597_003:0336a08": "是異熟識定非意識。",
    "T31n1597_003:0336a09": "[0336a09] 論曰。若復有執色心無間生。是諸法種子此",
    "T31n1597_003:0336a10": "不得成。如前已說。又從無色無想天沒。滅",
    "T31n1597_003:0336a11": "定等出不應道理。又阿羅漢後心不成。唯",
    "T31n1597_003:0336a12": "可容有等無間緣。",
    "T31n1597_003:0336a13": "[0336a13] 釋曰。若復有執色心無間生。是諸法種子者。",
    "T31n1597_003:0336a14": "謂若有執前剎那色能為種子。後剎那色",
    "T31n1597_003:0336a15": "因彼而生。前識後識相望亦爾。此前已破。又",
    "T31n1597_003:0336a16": "無色沒色復生時。色久斷滅何有種子。無想",
    "T31n1597_003:0336a17": "天沒。或復從於滅定等出。心復生時。心久",
    "T31n1597_003:0336a18": "斷滅何有心因。若如是者。諸阿羅漢終不",
    "T31n1597_003:0336a19": "應得無餘涅槃。色心兩因永無盡故。前剎那",
    "T31n1597_003:0336a20": "色望於後色。前剎那識望於後識。應知容",
    "T31n1597_003:0336a21": "有等無間緣。無有因緣。",
    "T31n1597_003:0336a22": "[0336a22] 論曰。如是若離一切種子異熟果識。雜染清",
    "T31n1597_003:0336a23": "淨皆不得成。是故成就如前所說相。阿賴",
    "T31n1597_003:0336a24": "耶識決定是有。",
    "T31n1597_003:0336a25": "[0336a25] 釋曰。由前所說無量道理。是故成就阿賴耶",
    "T31n1597_003:0336a26": "識決定是有。",
    "T31n1597_003:0336a27": "[0336a27] 論曰。此中三頌。",
    "T31n1597_003:0336a28": " 菩薩於淨心  遠離於五識",
    "T31n1597_003:0336a29": " 無餘心轉依  云何汝當作",
    "T31n1597_003:0336b01": " 若對治轉依  非斷故不成",
    "T31n1597_003:0336b02": " 果因無差別  於永斷成過",
    "T31n1597_003:0336b03": " 無種或無體  若許為轉依",
    "T31n1597_003:0336b04": " 無彼二無故  轉依不應理",
    "T31n1597_003:0336b05": "[0336b05] 釋曰。如住轉識轉依不成。三頌顯示。菩薩",
    "T31n1597_003:0336b06": "於淨心者。是於出世對治相應善意識義。",
    "T31n1597_003:0336b07": "遠離於五識者。謂此遠離眼等五識。言無",
    "T31n1597_003:0336b08": "餘者。無善有漏雜染意識。已舉淨心復舉",
    "T31n1597_003:0336b09": "無餘。為欲遮遣善有漏識。言心轉依云何",
    "T31n1597_003:0336b10": "作者。若汝信有阿賴耶識可作一切雜染",
    "T31n1597_003:0336b11": "種子。無種子義名心轉依。若不爾者云何",
    "T31n1597_003:0336b12": "當作。若對治生名為轉依。此不應理。何以",
    "T31n1597_003:0336b13": "故。若對治轉依非斷故。不成雜染。永斷故",
    "T31n1597_003:0336b14": "名轉依。非能對治即是永斷。由此但是永",
    "T31n1597_003:0336b15": "斷因故。若必爾者便至果因無差別過。果是",
    "T31n1597_003:0336b16": "永斷說名涅槃。因是對治說名聖道。若能對",
    "T31n1597_003:0336b17": "治即是永斷。應至果因一體之過。纔生對",
    "T31n1597_003:0336b18": "治應即涅槃。無種或無體若許為轉依者。",
    "T31n1597_003:0336b19": "若於轉識作無種子。或即無體許為轉依。",
    "T31n1597_003:0336b20": "無彼二無故轉依不應理。雜染轉識。此定位",
    "T31n1597_003:0336b21": "中不得有故。亦無種子可令作無。無二",
    "T31n1597_003:0336b22": "可無而名轉依。不應道理。若決定有阿賴",
    "T31n1597_003:0336b23": "耶識。雜染轉識。此定位中雖不得有。而彼",
    "T31n1597_003:0336b24": "種子一切住在阿賴耶識。可能作其無種無",
    "T31n1597_003:0336b25": "體。由汝轉依不應道理。故應信有阿賴",
    "T31n1597_003:0336b26": "耶識。",
    "T31n1597_003:0336b27": "[0336b27] 論曰。復次此阿賴耶識差別云何。略說應知。",
    "T31n1597_003:0336b28": "或三種或四種。此中三種者。謂三種熏習差",
    "T31n1597_003:0336b29": "別故。一名言熏習差別。二我見熏習差別。三",
    "T31n1597_003:0336c01": "有支熏習差別。四種者。一引發差別。二異熟",
    "T31n1597_003:0336c02": "差別。三緣相差別。四相貌差別。",
    "T31n1597_003:0336c03": "[0336c03] 釋曰。如是已成立阿賴耶識。今當顯此品",
    "T31n1597_003:0336c04": "類差別。於三種熏習差別中。名言熏習差別",
    "T31n1597_003:0336c05": "者。謂眼名言熏習。在異熟識中為眼生因。",
    "T31n1597_003:0336c06": "異熟生眼從彼生時。用彼為因。還說名眼。",
    "T31n1597_003:0336c07": "如是耳等一切名言差別亦爾。我見熏習差",
    "T31n1597_003:0336c08": "別者。由染污意薩迦耶見力故。於阿賴耶",
    "T31n1597_003:0336c09": "識中我執熏習生。由此為因。謂自為我異",
    "T31n1597_003:0336c10": "我為他。各有差別。有支熏習差別者。由善",
    "T31n1597_003:0336c11": "不善不動行力故。於諸趣中流轉差別。此",
    "T31n1597_003:0336c12": "三如後所知相初當廣分別。",
    "T31n1597_003:0336c13": "[0336c13] 論曰。此中引發差別者。謂新起熏習。此若無",
    "T31n1597_003:0336c14": "者。行為緣識。取為緣有。應不得成。",
    "T31n1597_003:0336c15": "[0336c15] 釋曰。引發差別者。謂能引發品類差別。謂新",
    "T31n1597_003:0336c16": "起熏習者。謂彼最先所起熏習。若此能引阿",
    "T31n1597_003:0336c17": "賴耶識差別無者。諸行生滅熏習成識。由",
    "T31n1597_003:0336c18": "取攝受生有現前。此所作有應不得成。能",
    "T31n1597_003:0336c19": "有後生故名為有。此所說取或善不善是串",
    "T31n1597_003:0336c20": "習果。",
    "T31n1597_003:0336c21": "[0336c21] 論曰。此中異熟差別者。謂行有為緣。於諸",
    "T31n1597_003:0336c22": "趣中異熟差別。此若無者則無種子。後有",
    "T31n1597_003:0336c23": "諸法生應不成。",
    "T31n1597_003:0336c24": "[0336c24] 釋曰。異熟差別者。謂行有為緣。於諸趣中",
    "T31n1597_003:0336c25": "所引異熟。若此所引阿賴耶識差別無者。則",
    "T31n1597_003:0336c26": "無有因。後有諸法眼等色根。此等異熟生",
    "T31n1597_003:0336c27": "應不成。當知此則是異熟果。",
    "T31n1597_003:0336c28": "[0336c28] 論曰。此中緣相差別者。謂即意中我執緣相。",
    "T31n1597_003:0336c29": "此若無者。染污意中我執所緣應不得成。",
    "T31n1597_003:0337a01": "[0337a01] 釋曰。緣相差別者。謂此阿賴耶識。即是染污",
    "T31n1597_003:0337a02": "意中能依我見我執緣相。若此緣相阿賴耶",
    "T31n1597_003:0337a03": "識差別無者。染污意中薩迦耶見為因我執。",
    "T31n1597_003:0337a04": "此所緣境應不得成。當知此則是等流果。",
    "T31n1597_003:0337a05": "[0337a05] 論曰。此中相貌差別者。謂即此識有共相。",
    "T31n1597_003:0337a06": "有不共相。無受生種子相。有受生種子相等。",
    "T31n1597_003:0337a07": "[0337a07] 釋曰。相貌差別有多品類。謂於此中。有共",
    "T31n1597_003:0337a08": "相有不共相。無受生種子相有受生種子相",
    "T31n1597_003:0337a09": "等者。是略標舉。後當廣釋。",
    "T31n1597_003:0337a10": "[0337a10] 論曰。共相者。謂器世間種子。不共相者。謂各",
    "T31n1597_003:0337a11": "別內處種子。共相即是無受生種子。不共相",
    "T31n1597_003:0337a12": "即是有受生種子。對治生時。唯不共相所對",
    "T31n1597_003:0337a13": "治滅。共相為他分別所持。但見清淨。如瑜",
    "T31n1597_003:0337a14": "伽師。於一物中。種種勝解。真種所見。皆得",
    "T31n1597_003:0337a15": "成立。此中二頌。",
    "T31n1597_003:0337a16": " 難斷難遍知  應知名共結",
    "T31n1597_003:0337a17": " 瑜伽者心異  由外相大故",
    "T31n1597_003:0337a18": " 淨者雖不滅  而於中見淨",
    "T31n1597_003:0337a19": " 又清淨佛土  由佛見清淨",
    "T31n1597_003:0337a20": "[0337a20] 復有別頌對前所引。種種勝解種種所見皆",
    "T31n1597_003:0337a21": "得成立。",
    "T31n1597_003:0337a22": " 諸瑜伽師於一物  種種勝解各不同",
    "T31n1597_003:0337a23": " 種種所見皆得成  故知所取唯有識",
    "T31n1597_003:0337a24": "[0337a24] 此若無者。諸器世間。有情世間。生起差別應",
    "T31n1597_003:0337a25": "不得成。",
    "T31n1597_003:0337a26": "[0337a26] 釋曰。此中若阿賴耶識。為一切有情共器世",
    "T31n1597_003:0337a27": "間因體。即是無受生種子。若阿賴耶識。為不",
    "T31n1597_003:0337a28": "共各別色等諸處因體。即是有受生種子。若",
    "T31n1597_003:0337a29": "離如是品類共相阿賴耶識。一切有情共受",
    "T31n1597_003:0337b01": "用因。諸器世間應不得成。如是若離第二",
    "T31n1597_003:0337b02": "不共阿賴耶識。有情世間亦應不成。由此",
    "T31n1597_003:0337b03": "應如木石等生。",
    "T31n1597_003:0337b04": "[0337b04] 論曰。復有&#x9E81;重相及輕安相。&#x9E81;重相者。謂煩",
    "T31n1597_003:0337b05": "惱隨煩惱種子。輕安相者。謂有漏善法種子。",
    "T31n1597_003:0337b06": "此若無者。所感異熟無所堪能有所堪能。",
    "T31n1597_003:0337b07": "所依差別應不得成。復有有受盡相無受",
    "T31n1597_003:0337b08": "盡相。有受盡相者。謂已成熟異熟果善不善",
    "T31n1597_003:0337b09": "種子。無受盡相者。謂名言熏習種子。無始時",
    "T31n1597_003:0337b10": "來種種戲論流轉種子故。此若無者。已作已",
    "T31n1597_003:0337b11": "作善惡二業。與果受盡應不得成。又新名",
    "T31n1597_003:0337b12": "言熏習生起。應不得成。復有譬喻相。謂此",
    "T31n1597_003:0337b13": "阿賴耶識。幻炎夢翳為譬喻故。此若無者。",
    "T31n1597_003:0337b14": "由不實遍計種子故。顛倒緣相應不得成。",
    "T31n1597_003:0337b15": "復有具足相不具足相。謂諸具縛者。名具足",
    "T31n1597_003:0337b16": "相。世間離欲者。名損減相。有學聲聞及諸菩",
    "T31n1597_003:0337b17": "薩。名一分永拔相。阿羅漢獨覺及諸如來。",
    "T31n1597_003:0337b18": "名煩惱障全永拔相。及煩惱所知障全永拔",
    "T31n1597_003:0337b19": "相。如其所應。此若無者。如是次第雜染還",
    "T31n1597_003:0337b20": "滅。應不得成。",
    "T31n1597_003:0337b21": "[0337b21] 釋曰。&#x9E81;重相者。謂所依中無堪能性。輕安相",
    "T31n1597_003:0337b22": "者。謂所依中有堪能性。若無有受盡相。阿賴",
    "T31n1597_003:0337b23": "耶識數數已作善惡二業與果受盡應不",
    "T31n1597_003:0337b24": "得成。無受盡相謂名言熏習種子者。如名",
    "T31n1597_003:0337b25": "言熏習差別中已說。無始時來種種戲論流",
    "T31n1597_003:0337b26": "轉種子故者。謂無始時來共言說因故。若",
    "T31n1597_003:0337b27": "無如是阿賴耶識。新起名言熏習生起。應",
    "T31n1597_003:0337b28": "不得成。何以故。若無舊熏習。今名言亦無",
    "T31n1597_003:0337b29": "故。若於世間本來無者。本無今有不應道",
    "T31n1597_003:0337c01": "理。譬喻相者。如由所作幻等因故。得有象",
    "T31n1597_003:0337c02": "等顛倒緣相。阿賴耶識亦復如是。由所說譬",
    "T31n1597_003:0337c03": "喻相。不實遍計種子故。有顛倒緣相。此若無",
    "T31n1597_003:0337c04": "者。顛倒緣相應不得成。",
    "T31n1597_003:0337c05": "[0337c05] 論曰。何因緣故。善不善法能感異熟。其異熟",
    "T31n1597_003:0337c06": "果無覆無記。由異熟果無覆無記。與善不",
    "T31n1597_003:0337c07": "善互不相違。善與不善互相違故。若異熟",
    "T31n1597_003:0337c08": "果善不善性。雜染還滅應不得成。是故異",
    "T31n1597_003:0337c09": "熟識唯無覆無記。",
    "T31n1597_003:0337c10": "[0337c10] 釋曰。無覆無記者。此中無染說名無覆。即無",
    "T31n1597_003:0337c11": "染無記名無覆無記。非如色界生煩惱不善",
    "T31n1597_003:0337c12": "說為無記。若異熟果善不善性雜染還滅應",
    "T31n1597_003:0337c13": "不得成者。以從善更生善。從不善更生",
    "T31n1597_003:0337c14": "不善故。則生死流轉無有邊際。流轉雜染",
    "T31n1597_003:0337c15": "通有漏善故。"
}