{
    "T37n1753_003:0261b02": "觀經正宗分定善義卷第三",
    "T37n1753_003:0261b04": "沙門善導集記",
    "T37n1753_003:0261b05": "[0261b05] 從此已下，次辯正宗，即有其十六。還就一",
    "T37n1753_003:0261b06": "一觀中，對文料簡，不勞預顯。今定立正宗，",
    "T37n1753_003:0261b07": "與諸師不同。今直以就法定者。從日觀初",
    "T37n1753_003:0261b08": "句下，至下品下生已來，是其正宗。從日觀",
    "T37n1753_003:0261b09": "已上，雖有多義不同，看此文勢，但是由序",
    "T37n1753_003:0261b10": "也。應知。",
    "T37n1753_003:0261b11": "[0261b11] 就初日觀中，先舉，次辨，後結。即有其五。",
    "T37n1753_003:0261b12": "[0261b12] 一、從佛告韋提下，至想於西方已來，正明",
    "T37n1753_003:0261b13": "總告總勸。此明韋提前請彌陀佛國，又請",
    "T37n1753_003:0261b14": "正受之行。如來當時即許為說。但以機緣",
    "T37n1753_003:0261b15": "未備，顯行未周，更開三福之因，以作未聞",
    "T37n1753_003:0261b16": "之益。又如來重告，勸發流通，此法難聞廣令",
    "T37n1753_003:0261b17": "開悟。言佛告韋提汝及眾生者，此明告勸。",
    "T37n1753_003:0261b18": "若欲等出塵勞，求生佛國者，宜須勵意",
    "T37n1753_003:0261b19": "也。言應當專心已下，此明眾生散動，識",
    "T37n1753_003:0261b20": "劇&#x7328;猴，心遍六塵，無由暫息。但以境緣",
    "T37n1753_003:0261b21": "非一，觸目起貪亂想，安心三昧何容可",
    "T37n1753_003:0261b22": "得？自非捨緣託靜，相續注心，直指西方",
    "T37n1753_003:0261b23": "簡餘九域。是以一身、一心、一迴向、一處、一",
    "T37n1753_003:0261b24": "境界、一相續、一歸依、一正念，是名想成就，",
    "T37n1753_003:0261b25": "得正受。此世後生，隨心解脫也。[0261b25] 二、從云何作",
    "T37n1753_003:0261b26": "想下，至皆見日沒已來，正明牒所觀事。此",
    "T37n1753_003:0261b27": "明諸眾生等，久流生死，不解安心，雖指西",
    "T37n1753_003:0261b28": "方，不知云何作意。故使如來為生反問，遣",
    "T37n1753_003:0261b29": "除疑執，以示正念之方。言凡作想者，此明",
    "T37n1753_003:0261c01": "總牒前意，顯後入觀之方便。言一切眾生",
    "T37n1753_003:0261c02": "者，總舉得生之類。言自非生盲已下，此明",
    "T37n1753_003:0261c03": "簡機堪與不堪。言生盲者，從母胎中出眼",
    "T37n1753_003:0261c04": "即不見物者，名曰生盲。此人不得教作日",
    "T37n1753_003:0261c05": "觀，由不識日輪光相故。除生盲以外遇緣",
    "T37n1753_003:0261c06": "患者，教作日觀盡得成就。由未患眼時，",
    "T37n1753_003:0261c07": "識其日輪光明等相。今雖患目，但令善取",
    "T37n1753_003:0261c08": "日輪等相，正念堅持，不限時節，必得成就。",
    "T37n1753_003:0261c09": "[0261c09] 問曰：「韋提上請願見極樂之境，及至如來",
    "T37n1753_003:0261c10": "許說，即先教住心觀日，有何意也？」[0261c10] 答曰：",
    "T37n1753_003:0261c11": "「此有三意。一者欲令眾生識境住心，指方",
    "T37n1753_003:0261c12": "有在。不取冬夏兩時，唯取春秋二際。其日",
    "T37n1753_003:0261c13": "正東出，直西沒。彌陀佛國，當日沒處，直西超",
    "T37n1753_003:0261c14": "過十萬億剎即是。[0261c14] 「二者欲令眾生識知自業",
    "T37n1753_003:0261c15": "障有輕重。云何得知？由教住心觀日。初",
    "T37n1753_003:0261c16": "欲住心時，教令跏趺正坐，右&#x811A;著左髀上",
    "T37n1753_003:0261c17": "與外齊，左足安右髀上與外齊，左手安右",
    "T37n1753_003:0261c18": "手上，令身正直，合口齒勿相近，舌柱上齶",
    "T37n1753_003:0261c19": "為令咽喉及鼻中氣道宣通故。又令觀身四",
    "T37n1753_003:0261c20": "大，內外俱空，都無一物。身之地大，皮肉筋骨等，",
    "T37n1753_003:0261c21": "心想散向西方，盡西方際，乃至不見一塵",
    "T37n1753_003:0261c22": "之相。又想身之水大，血汗津淚等，心想散向",
    "T37n1753_003:0261c23": "北方，盡北方際，乃至不見一塵之相。又想",
    "T37n1753_003:0261c24": "身之風大，散向東方，盡東方際，乃至不見",
    "T37n1753_003:0261c25": "一塵之相。又想身之火大，散向南方，盡南方",
    "T37n1753_003:0261c26": "際，乃至不見一塵之相。又想身之空大，即",
    "T37n1753_003:0261c27": "與十方虛空一合，乃至不見一塵不空之",
    "T37n1753_003:0261c28": "相。又想身之五大皆空，唯有識大湛然凝住，",
    "T37n1753_003:0261c29": "猶如圓鏡，內外明照，朗然清淨。作此想時，",
    "T37n1753_003:0262a01": "亂想得除，心漸凝定，然後徐徐轉心諦觀",
    "T37n1753_003:0262a02": "於日。其利根者，一坐即見明相現前。當境現",
    "T37n1753_003:0262a03": "時，或如錢大，或如鏡面大。於此明上，即自",
    "T37n1753_003:0262a04": "見業障輕重之相。一者黑障，猶如黑雲障日。",
    "T37n1753_003:0262a05": "二者黃障，又如黃雲障日。三者白障，如似",
    "T37n1753_003:0262a06": "白雲障日。此日猶雲障故，不得朗然顯照。",
    "T37n1753_003:0262a07": "眾生業障亦如是。障蔽淨心之境，不能令",
    "T37n1753_003:0262a08": "心明照。行者若見此相，即須嚴飾道場安",
    "T37n1753_003:0262a09": "置佛像，清淨洗浴著淨衣，又燒名香，表白",
    "T37n1753_003:0262a10": "諸佛一切賢聖。向佛形像，現在一生，懺悔無",
    "T37n1753_003:0262a11": "始已來，乃身口意業所造十惡五逆、四重謗",
    "T37n1753_003:0262a12": "法、闡提等罪。極須悲涕雨淚，深生慚愧，內",
    "T37n1753_003:0262a13": "徹心髓，切骨自責。懺悔已，還如前坐法，安",
    "T37n1753_003:0262a14": "心取境。境若現時，如前三障盡除，所觀淨",
    "T37n1753_003:0262a15": "境朗然明淨。此名頓滅障也。或一懺即盡者，",
    "T37n1753_003:0262a16": "名利根人也。或一懺但除黑障，或一懺得",
    "T37n1753_003:0262a17": "除黃白等障，或一懺但除白障，此名漸除，",
    "T37n1753_003:0262a18": "不名頓滅也。既自識業相如是，唯須勤心",
    "T37n1753_003:0262a19": "懺悔，日夜三時六時等但憶得即懺者，最是",
    "T37n1753_003:0262a20": "上根上行人也。譬如湯火燒身一覺即&#x5374;，豈",
    "T37n1753_003:0262a21": "容徒待時、待處、待緣、待人方始除也。[0262a21] 「三者",
    "T37n1753_003:0262a22": "欲令眾生識知彌陀依正二報，種種莊嚴光",
    "T37n1753_003:0262a23": "明等相，內外照曜，超過此日百千萬倍。行者",
    "T37n1753_003:0262a24": "等若不識彼境光相者，即看此日輪光明之",
    "T37n1753_003:0262a25": "相。若行住坐臥，禮念憶想，常作此解。不久之",
    "T37n1753_003:0262a26": "間，即得定心，見彼淨土之事快樂莊嚴。為",
    "T37n1753_003:0262a27": "此義故，世尊先教作日想觀也。」[0262a27] 三、從當起",
    "T37n1753_003:0262a28": "想念下，至狀如懸鼓已來，正教觀察。此明",
    "T37n1753_003:0262a29": "正身威儀面向西方，守境住心堅執不移，",
    "T37n1753_003:0262b01": "所期皆應。[0262b01] 四、從既見日已下，至明了已來，",
    "T37n1753_003:0262b02": "辯觀成相。此明標心見日，制想除緣，念",
    "T37n1753_003:0262b03": "念不移，淨相了然而現。又行者初在定中",
    "T37n1753_003:0262b04": "見此日時，即得三昧定樂，身心內外融液，",
    "T37n1753_003:0262b05": "不可思議。當見此時，好須攝心令定，不得",
    "T37n1753_003:0262b06": "上心貪取。若起貪心，心水即動，以心動故",
    "T37n1753_003:0262b07": "淨境即失。或動、或闇、或黑，或青、黃、赤、白等色，",
    "T37n1753_003:0262b08": "不得安定。見此事時，即自念言：「此等境相",
    "T37n1753_003:0262b09": "搖動不安者，由我貪心動念，致使淨境動",
    "T37n1753_003:0262b10": "滅。」即自安心正念，還從本起，動相即除，靜",
    "T37n1753_003:0262b11": "心還現。既知此過，更不得起增上貪心也。",
    "T37n1753_003:0262b12": "已下諸觀，邪正得失，一同此也。觀日見日，",
    "T37n1753_003:0262b13": "心境相應，名為正觀。觀日不見日，乃見",
    "T37n1753_003:0262b14": "餘雜境等，心境不相應，故名邪也。斯乃娑",
    "T37n1753_003:0262b15": "婆之闇宅，觸事無以比方。唯有朗日舒輝，",
    "T37n1753_003:0262b16": "寄想遠標於極樂。[0262b16] 五、從是為已下，總結。[0262b16] 上",
    "T37n1753_003:0262b17": "來雖有五句不同，廣明日觀竟。",
    "T37n1753_003:0262b18": "[0262b18] 二、就水觀中，亦先舉，次辯，後結。即有其六。",
    "T37n1753_003:0262b19": "[0262b19] 一、從次作水想下，至內外映徹已來，總標",
    "T37n1753_003:0262b20": "地體。[0262b20] 問曰：「前教觀日，為知業相等，故令觀",
    "T37n1753_003:0262b21": "日。今此觀中，又教觀水。有何所以？」[0262b21] 答曰：「日",
    "T37n1753_003:0262b22": "輪常照，以表極樂之長暉。復恐彼地不平，",
    "T37n1753_003:0262b23": "類此穢國之高下。但以娑婆闇宅，唯日能明。",
    "T37n1753_003:0262b24": "此界丘阬未無高下之處，欲取能平之者，",
    "T37n1753_003:0262b25": "無過於水。示斯可平之相，況彼&#x7460;璃之地",
    "T37n1753_003:0262b26": "也。」[0262b26] 又問曰：「此界之水，濕而且軟。未審彼地亦",
    "T37n1753_003:0262b27": "同此水也？」[0262b27] 答曰：「此界之平水，以對彼地等",
    "T37n1753_003:0262b28": "無高下。又轉水成&#x6C37;者，對彼&#x7460;璃之地內",
    "T37n1753_003:0262b29": "外映徹也。此明彌陀曠劫等行無偏，正習",
    "T37n1753_003:0262c01": "俱亡，能感地輪之映徹。」[0262c01] 又問曰：「既教想水",
    "T37n1753_003:0262c02": "以住心，轉水以成&#x6C37;，轉&#x6C37;以成&#x7460;璃地",
    "T37n1753_003:0262c03": "者。云何作法而令境現？」[0262c03] 答曰：「若住身威儀一",
    "T37n1753_003:0262c04": "同前日觀中法，又欲觀水以取定心者，還",
    "T37n1753_003:0262c05": "須對相似之境而觀，即易可得定。行者等",
    "T37n1753_003:0262c06": "於靜處取一&#x6900;水，著床前地上好滿盛之，",
    "T37n1753_003:0262c07": "自身在床上坐，當自眉間著一白物如豆",
    "T37n1753_003:0262c08": "許大，低頭臨面水上，一心照看此白處，更",
    "T37n1753_003:0262c09": "莫異緣。又水初在地波浪不住，臨面觀之",
    "T37n1753_003:0262c10": "不見面像，為觀不休漸漸面現。初時面相",
    "T37n1753_003:0262c11": "不住，乍長、乍短、乍寬、乍狹、乍見、不見，此相現",
    "T37n1753_003:0262c12": "時更須極細用心。不久之間，水波微細，似動",
    "T37n1753_003:0262c13": "不動，面相漸得明現。雖見面上眼耳鼻口",
    "T37n1753_003:0262c14": "等，亦未須取、亦不須妨，但縱身心知有",
    "T37n1753_003:0262c15": "勿取也。唯取白處了了觀之，正念守護勿",
    "T37n1753_003:0262c16": "令失意異緣。當見此時心漸得住，水性湛",
    "T37n1753_003:0262c17": "然也。又行者等欲識知自心中水波浪不住",
    "T37n1753_003:0262c18": "者，但觀此水動不動之相，即知自心境現不",
    "T37n1753_003:0262c19": "現明闇之相也。[0262c19] 「又待水靜時取一米許，當",
    "T37n1753_003:0262c20": "水上信手投之水中，其水波即動遍於&#x6900;",
    "T37n1753_003:0262c21": "內，自面臨上觀之，其白者即動。更著豆許",
    "T37n1753_003:0262c22": "投之，水波更大，面上白者或見不見，乃至",
    "T37n1753_003:0262c23": "棗等投之於水，其波轉大，面上白者及自身",
    "T37n1753_003:0262c24": "頭面，總皆隱沒不現，猶水動故也。言&#x6900;者",
    "T37n1753_003:0262c25": "即喻身器也。言水者，即喻自心水也。言波",
    "T37n1753_003:0262c26": "浪者，即喻亂想煩惱也。言漸漸波浪息者，",
    "T37n1753_003:0262c27": "即是制捨眾緣住心一境也。言水靜境現",
    "T37n1753_003:0262c28": "者，即是能緣之心無亂，所緣之境不動，內",
    "T37n1753_003:0262c29": "外恬怕所求之相顯然。[0262c29] 「又細想及&#x9E81;想，心水",
    "T37n1753_003:0263a01": "即動，心水既動，靜境即失。又細塵及以&#x9E81;塵",
    "T37n1753_003:0263a02": "投之寂靜水中，其水波浪即動。又行者等",
    "T37n1753_003:0263a03": "但看此水動不動相，即識自心住不住也。",
    "T37n1753_003:0263a04": "又境現失不失、邪正等，一同前日觀也。又天",
    "T37n1753_003:0263a05": "親讚云：『觀彼世界相，勝過三界道，究竟如",
    "T37n1753_003:0263a06": "虛空，廣大無邊際。』此即總明彼國地之分",
    "T37n1753_003:0263a07": "量也。」[0263a07] 二、從下有金剛七寶下，至不可具見",
    "T37n1753_003:0263a08": "已來，正明地下莊嚴。即有其七。一明幢體",
    "T37n1753_003:0263a09": "等是無漏金剛。二明擎地相顯映莊嚴。三明",
    "T37n1753_003:0263a10": "方楞具足表非圓相。四明百寶合成量出",
    "T37n1753_003:0263a11": "塵沙。五明寶出千光，光周無邊之際。六明",
    "T37n1753_003:0263a12": "光多異色，色照他方，隨機變現，無時不益",
    "T37n1753_003:0263a13": "也。七明眾光散彩，映絕日輪，新往者&#x89A9;之",
    "T37n1753_003:0263a14": "卒難周悉。[0263a14] 「讚云：『地下莊嚴七寶幢，無量無邊",
    "T37n1753_003:0263a15": "無數億，八方八面百寶成，見彼無生自然悟；",
    "T37n1753_003:0263a16": "無生寶國永為常，一一寶流無數光，行者傾",
    "T37n1753_003:0263a17": "心常對目，騰神踊躍入西方。』又讚云：『西方",
    "T37n1753_003:0263a18": "寂靜無為樂，畢竟逍遙離有無，大悲薰心遊",
    "T37n1753_003:0263a19": "法界，分身利物等無殊；或現神通而說法，",
    "T37n1753_003:0263a20": "或現相好入無餘，變現莊嚴隨意出，群生",
    "T37n1753_003:0263a21": "見者罪皆除。』又讚云：『歸去來，魔鄉不可停，",
    "T37n1753_003:0263a22": "曠劫來流轉，六道盡皆經，到處無餘樂，唯",
    "T37n1753_003:0263a23": "聞愁歎聲，畢此生平後，入彼涅槃城。』」[0263a23] 三、從",
    "T37n1753_003:0263a24": "&#x7460;璃地上下，至分齊分明已來，正明地上莊",
    "T37n1753_003:0263a25": "嚴，顯標殊勝。此明依持圓淨。七寶池林等是",
    "T37n1753_003:0263a26": "能依，&#x7460;璃寶地是所依。地是能持，池臺樹",
    "T37n1753_003:0263a27": "等是所持。此由彌陀因行周備，致使感報",
    "T37n1753_003:0263a28": "圓明。明淨之義，即無漏為體也。讚云：「寶地莊",
    "T37n1753_003:0263a29": "嚴無比量，處處光明照十方，寶閣華臺皆",
    "T37n1753_003:0263b01": "遍滿，雜色&#x670E;朧難可量。寶雲寶蓋臨空覆，",
    "T37n1753_003:0263b02": "聖眾飛通互往來，寶幢旛蓋隨風轉，寶樂",
    "T37n1753_003:0263b03": "含輝應念迴。帶惑疑生華未發，合掌籠籠",
    "T37n1753_003:0263b04": "喻處胎，內受法樂無微苦，障盡須臾華自",
    "T37n1753_003:0263b05": "開。耳目精明身金色，菩薩徐徐授寶衣，光",
    "T37n1753_003:0263b06": "觸體得成三忍，即欲見佛下金臺，法侶迎",
    "T37n1753_003:0263b07": "將入大會，瞻仰尊顏讚善哉。」[0263b07] 言金繩已",
    "T37n1753_003:0263b08": "下，正明黃金作道，狀似金繩也。或以雜寶",
    "T37n1753_003:0263b09": "為地，&#x7460;璃作道。或以&#x7460;璃為地，白玉作道。",
    "T37n1753_003:0263b10": "或以紫金白銀為地，百寶作道。或以不可",
    "T37n1753_003:0263b11": "說寶為地，還以不可說寶作道。或以千萬",
    "T37n1753_003:0263b12": "寶為地，二三寶作道。如是轉相間雜，轉共",
    "T37n1753_003:0263b13": "合成，轉相照曜，轉相顯發，光光色色各各不",
    "T37n1753_003:0263b14": "同，而無雜亂。行者等莫言但有金道，而無",
    "T37n1753_003:0263b15": "餘寶作道也。[0263b15] 四、從一一寶中有五百色光下，",
    "T37n1753_003:0263b16": "至樂器以為莊嚴已來，正明空裏莊嚴。即",
    "T37n1753_003:0263b17": "有其六。一明寶出多光。二明喻顯其相。三",
    "T37n1753_003:0263b18": "明光變成臺。四明光變成於樓閣。五明光",
    "T37n1753_003:0263b19": "變成於華幢。六明光變成於寶樂之音。又",
    "T37n1753_003:0263b20": "明地上雜寶一一各出五百色光，一一色光",
    "T37n1753_003:0263b21": "上涌空中作一光臺，一一臺中寶樓千萬，各",
    "T37n1753_003:0263b22": "以一二三四乃至不可說寶以為莊嚴合成",
    "T37n1753_003:0263b23": "也。言如華又如星月者，佛以慈悲畏人不",
    "T37n1753_003:0263b24": "識，故借喻以顯之。言於臺兩邊各有百億華",
    "T37n1753_003:0263b25": "幢者，寶地眾多光明無量，一一光等化作光",
    "T37n1753_003:0263b26": "臺，遍滿空中。行者等行住坐臥，常作此想。[0263b26] 五、",
    "T37n1753_003:0263b27": "從八種清風下，至無我之音已來，正明光",
    "T37n1753_003:0263b28": "變樂音，轉成說法之相。即有其三。一明八",
    "T37n1753_003:0263b29": "風從光而出。二明風光即出即鼓樂發音。",
    "T37n1753_003:0263c01": "三明顯說四倒四真恒沙等法。讚云：「安樂國",
    "T37n1753_003:0263c02": "清淨，常轉無垢輪，一念及一時，利益諸群",
    "T37n1753_003:0263c03": "生。讚佛諸功德，無有分別心，能令速滿足，",
    "T37n1753_003:0263c04": "功德大寶海。」[0263c04] 六、從是為下，總結。[0263c04] 上來雖有",
    "T37n1753_003:0263c05": "六句不同，廣明水觀竟。",
    "T37n1753_003:0263c06": "[0263c06] 三、就地想觀中，亦先舉，次辨，後結。即有其",
    "T37n1753_003:0263c07": "六。[0263c07] 一、從此想成時者，正明結前生後。[0263c07] 二、從",
    "T37n1753_003:0263c08": "一一觀之下，至不可具說已來，正明辨觀",
    "T37n1753_003:0263c09": "成相。即有其六。一明心標一境，不得總雜",
    "T37n1753_003:0263c10": "觀之。二明既專一境，境即現前，既得現前",
    "T37n1753_003:0263c11": "必令明了。三明境既現心，閉目開目守令",
    "T37n1753_003:0263c12": "莫失。四明身四威儀晝夜常念，唯除睡時",
    "T37n1753_003:0263c13": "憶持不捨。五明凝心不絕即見淨土之相，",
    "T37n1753_003:0263c14": "此名想心中見，猶有覺想故。六明想心漸",
    "T37n1753_003:0263c15": "微，覺念頓除，正受相應證於三昧。真見彼",
    "T37n1753_003:0263c16": "境微妙之事，何由具說。斯乃地廣無邊，寶幢",
    "T37n1753_003:0263c17": "非一，眾珍曜彩，轉變彌多。是以勸物傾心，",
    "T37n1753_003:0263c18": "恒如對目。[0263c18] 三、從是為下，總結。四、從佛告",
    "T37n1753_003:0263c19": "阿難下，至說是觀地法已來，正明勸發流",
    "T37n1753_003:0263c20": "通隨緣廣說。即有其四。一明告命。二明勸",
    "T37n1753_003:0263c21": "持佛語，廣為未來大眾說前觀地之益。三",
    "T37n1753_003:0263c22": "明簡機，堪受堪信欲得捨此娑婆生死之",
    "T37n1753_003:0263c23": "身八苦、五苦、三惡道苦等，聞即信行者，不惜",
    "T37n1753_003:0263c24": "身命急為說之。若得一人捨苦出生死者，",
    "T37n1753_003:0263c25": "是名真報佛恩。何以故？諸佛出世種種方便",
    "T37n1753_003:0263c26": "勸化眾生者，不欲直令制惡修福受人",
    "T37n1753_003:0263c27": "天樂也。人天之樂猶如電光，須臾即捨，還",
    "T37n1753_003:0263c28": "入三惡長時受苦，為此因緣但勸即令求",
    "T37n1753_003:0263c29": "生淨土，向無上菩提。是故今時有緣相勸",
    "T37n1753_003:0264a01": "誓生淨土者，即稱諸佛本願意也。若不樂",
    "T37n1753_003:0264a02": "信行者，如《清淨覺經》云：「若有人聞說淨土",
    "T37n1753_003:0264a03": "法門，聞如不聞，見如不見，當知此等始",
    "T37n1753_003:0264a04": "從三惡道來，罪障未盡，為此無信向耳。",
    "T37n1753_003:0264a05": "佛言：『我說此人未可得解脫也。』」此經又云：",
    "T37n1753_003:0264a06": "「若人聞說淨土法門，聞即悲喜交流身毛為",
    "T37n1753_003:0264a07": "&#x7AEA;者，當知此人過去已曾修習此法。今得",
    "T37n1753_003:0264a08": "重聞即生歡喜，正念修行必得生也。」[0264a08] 四、明",
    "T37n1753_003:0264a09": "正教觀寶地以住心也。[0264a09] 五、從若觀是地者",
    "T37n1753_003:0264a10": "下，至心得無疑已來，正明顯觀利益。即有",
    "T37n1753_003:0264a11": "其四。一明指法唯觀寶地，不論餘境。二",
    "T37n1753_003:0264a12": "明因觀無漏之寶地，能除有漏多劫罪也。",
    "T37n1753_003:0264a13": "三明捨身已後必生淨土。四明修因正念",
    "T37n1753_003:0264a14": "不得雜疑，雖得往生含華未出、或生邊",
    "T37n1753_003:0264a15": "界，或墮宮胎。或因大悲菩薩入開華三昧，",
    "T37n1753_003:0264a16": "疑障乃除，宮華開發身相顯然，法侶&#x643A;將遊",
    "T37n1753_003:0264a17": "於佛會。斯乃注心見於寶地，即滅宿障罪",
    "T37n1753_003:0264a18": "僣。願行之業已圓，命盡無疑不往。今既觀",
    "T37n1753_003:0264a19": "斯勝益，更勸辨知邪正。[0264a19] 六、從作是觀已下，",
    "T37n1753_003:0264a20": "正明辨觀邪正。邪正義者，前日觀中已說。[0264a20] 上",
    "T37n1753_003:0264a21": "來雖有六句不同，廣明地觀竟。",
    "T37n1753_003:0264a22": "[0264a22] 四、就寶樹觀中，亦先舉，次辨，後結。即有其",
    "T37n1753_003:0264a23": "十。[0264a23] 一、從佛告阿難下，至次觀寶樹已來，正",
    "T37n1753_003:0264a24": "明告命總舉觀名，結前生後。[0264a24] 二、言觀寶樹",
    "T37n1753_003:0264a25": "者，重牒觀名也。言一一觀之已下，生後觀",
    "T37n1753_003:0264a26": "相，正教儀則，此明彌陀淨國廣闊無邊，寶",
    "T37n1753_003:0264a27": "樹寶林豈以七行為量也。今言七重者，或",
    "T37n1753_003:0264a28": "有一樹，黃金為根，紫金為莖，白銀為枝，碼",
    "T37n1753_003:0264a29": "&#x78AF;為條，珊瑚為葉，白玉為華，真珠為果，如",
    "T37n1753_003:0264b01": "是七重互為根莖乃至華果等，七七四十九",
    "T37n1753_003:0264b02": "重也。或有一寶為一樹者，或二三四乃至",
    "T37n1753_003:0264b03": "百千萬億不可說寶為一樹者，此義《彌陀經》",
    "T37n1753_003:0264b04": "義中已廣論竟。故名七重也。言行者，彼國",
    "T37n1753_003:0264b05": "林樹雖多，行行整直而無雜亂。言想者，未",
    "T37n1753_003:0264b06": "閑真觀自在隨心，要藉假想以住心，方能",
    "T37n1753_003:0264b07": "證益也。[0264b07] 三、從一一下，至由旬已來，正明",
    "T37n1753_003:0264b08": "樹之體量。此明諸寶林樹皆從彌陀無漏心",
    "T37n1753_003:0264b09": "中流出，由佛心是無漏故，其樹亦是無漏",
    "T37n1753_003:0264b10": "也。讚云：「正道大慈悲，出世善根生，淨光明滿",
    "T37n1753_003:0264b11": "足，如鏡日月輪。」言量者，一一樹高三十二萬",
    "T37n1753_003:0264b12": "里，亦無老死者，亦無小生者，亦無初生漸",
    "T37n1753_003:0264b13": "長者，起即同時頓起，量數等齊。何意然者？彼",
    "T37n1753_003:0264b14": "界位是無漏無生之界，豈有生死漸長之義",
    "T37n1753_003:0264b15": "也。[0264b15] 四、從其諸寶樹下，至以為映飾已來，正",
    "T37n1753_003:0264b16": "明雜樹雜嚴雜飾異相。即有其四。一明林樹",
    "T37n1753_003:0264b17": "華葉間雜不同。二明一一根莖枝條果等皆",
    "T37n1753_003:0264b18": "具眾寶。三明一一華葉轉互不同，&#x7460;璃色中",
    "T37n1753_003:0264b19": "出金色光，如是轉相間雜。四明更將一切",
    "T37n1753_003:0264b20": "雜寶而嚴飾之。又讚云：「備諸珍寶性，具足",
    "T37n1753_003:0264b21": "妙莊嚴，無垢光炎熾，明淨曜世間。」又讚云：",
    "T37n1753_003:0264b22": "「彌陀淨國寶樹多，四面垂條，天衣挂繞，寶雲",
    "T37n1753_003:0264b23": "含蓋，化鳥連聲，旋轉臨空，奏法音而入會，",
    "T37n1753_003:0264b24": "他方聖眾聽響以開心，本國能人見形而取",
    "T37n1753_003:0264b25": "悟。」[0264b25] 五、從妙真珠網下，至色中上者已來，正",
    "T37n1753_003:0264b26": "明樹上空裹莊嚴相。即有其七。一明珠網",
    "T37n1753_003:0264b27": "臨空覆樹。二明網有多重。三明宮殿多少。",
    "T37n1753_003:0264b28": "四明一一宮內多諸童子。五明童子身服",
    "T37n1753_003:0264b29": "珠瓔珞。六明瓔珞光照遠近。七明光超上",
    "T37n1753_003:0264c01": "色。[0264c01] 六、從此諸寶林下，至有七寶果已來，明",
    "T37n1753_003:0264c02": "其林樹雖多而無雜亂。華實開時，不從內",
    "T37n1753_003:0264c03": "出，斯乃法藏因深，致使自然而有。[0264c03] 七、從一",
    "T37n1753_003:0264c04": "一樹葉下，至婉轉葉間已來，正明華葉色",
    "T37n1753_003:0264c05": "相不同。即有其五。一明葉量大小等無差",
    "T37n1753_003:0264c06": "別。二明葉出光色多少。三明恐疑不識借",
    "T37n1753_003:0264c07": "喻以顯，如天瓔珞。四明葉有妙華，色比天",
    "T37n1753_003:0264c08": "金，相喻火輪。五明迭相顯照，婉轉葉間。[0264c08] 八、",
    "T37n1753_003:0264c09": "從涌生諸果下，至亦於中現已來，正明果",
    "T37n1753_003:0264c10": "有不思議德用之相。即有其五。一明寶果",
    "T37n1753_003:0264c11": "生時自然涌出。二明借喻以標果相。三明",
    "T37n1753_003:0264c12": "果有神光化成旛蓋。四明寶蓋圓明內現",
    "T37n1753_003:0264c13": "三千之界，依正二嚴種種相現。五明十方淨",
    "T37n1753_003:0264c14": "土普現蓋中，彼國人天無不&#x89A9;見。又此樹",
    "T37n1753_003:0264c15": "量彌高，縱廣彌闊，華果眾多，神變非一。一",
    "T37n1753_003:0264c16": "一樹既然，遍滿彼國所有諸樹之果眾多，盡",
    "T37n1753_003:0264c17": "皆如此。應知。一切行者，行住坐臥，常作此",
    "T37n1753_003:0264c18": "想。[0264c18] 九、從見此樹已下，至分明已來，辯觀成",
    "T37n1753_003:0264c19": "相。即有其三。一明結觀成相。二明次第觀",
    "T37n1753_003:0264c20": "之，不得雜亂。三明一一起心住境。先觀",
    "T37n1753_003:0264c21": "樹根，次想莖枝乃至華&#x83D3;，次想網宮，次想",
    "T37n1753_003:0264c22": "童子瓔珞，次想葉量華&#x83D3;光色，次想旛蓋廣",
    "T37n1753_003:0264c23": "現佛事。既能一一次第觀之者，無不明了",
    "T37n1753_003:0264c24": "也。[0264c24] 十、從是為下，總結。斯乃寶樹連暉，網簾",
    "T37n1753_003:0264c25": "空殿，華分千色，果現他方。[0264c25] 上來雖有十句",
    "T37n1753_003:0264c26": "不同，廣明寶樹觀竟。",
    "T37n1753_003:0264c27": "[0264c27] 五、就寶池觀中，亦先舉，次辨，後結。即有其",
    "T37n1753_003:0264c28": "七。[0264c28] 一、從次當想水已下，總舉觀名，即是牒",
    "T37n1753_003:0264c29": "前生後。此明寶樹雖精，若無池水，亦未",
    "T37n1753_003:0265a01": "名好。一為不空世界，二為莊嚴依報，為",
    "T37n1753_003:0265a02": "斯義故，有此池渠觀也。[0265a02] 二、從極樂國土下，",
    "T37n1753_003:0265a03": "至如意珠王生已來，正明池數并辨出處。",
    "T37n1753_003:0265a04": "即有其五。一明標指所歸之國。二明池有",
    "T37n1753_003:0265a05": "八數之名。三明一一池岸七寶合成，正由寶",
    "T37n1753_003:0265a06": "光映徹通照，八德之水一同雜寶之色，故名",
    "T37n1753_003:0265a07": "寶水也。四明是諸眾寶體性柔軟。五明八池",
    "T37n1753_003:0265a08": "之水皆從如意寶中出，即名如意水。此水即",
    "T37n1753_003:0265a09": "有八種之德。一者清淨潤澤，即是色入攝。二",
    "T37n1753_003:0265a10": "者不臭，即是香入攝。三者輕，四者冷，五者軟，",
    "T37n1753_003:0265a11": "即是觸入攝。六者美，是味入攝。七者飲時調",
    "T37n1753_003:0265a12": "適，八者飲已無患，是法入攝。此八德之義已",
    "T37n1753_003:0265a13": "在彌陀義中廣說竟。又讚云：「極樂莊嚴安養",
    "T37n1753_003:0265a14": "國，八德寶池流遍滿，四岸含暉間七寶，水",
    "T37n1753_003:0265a15": "色分明映寶光，體性柔軟無堅觸，菩薩徐行",
    "T37n1753_003:0265a16": "散寶香。寶香寶雲成寶蓋，寶蓋臨空覆寶",
    "T37n1753_003:0265a17": "幢，寶幢嚴儀圍寶殿，寶殿寶鈴垂珠網，寶",
    "T37n1753_003:0265a18": "網寶樂千重轉，隨機讚歎寶宮樓。一一宮樓",
    "T37n1753_003:0265a19": "有佛會，恒沙聖眾坐思量，願此有緣常憶念，",
    "T37n1753_003:0265a20": "捨命同生彼法堂。」[0265a20] 三、從分為十四支下，至",
    "T37n1753_003:0265a21": "以為底沙已來，正明池分異溜旋還無亂。",
    "T37n1753_003:0265a22": "即有其三。一明渠數多少。二明一一渠岸",
    "T37n1753_003:0265a23": "作黃金色。三明渠下底沙作雜寶色。言金",
    "T37n1753_003:0265a24": "剛者，即是無漏之體也。[0265a24] 四、從一一水中下，",
    "T37n1753_003:0265a25": "至尋樹上下已來，正明水有不思議用。即",
    "T37n1753_003:0265a26": "有其五。一明別指渠名顯彼莊嚴之相。二",
    "T37n1753_003:0265a27": "明渠內寶華多少。三明華量大小。四明摩",
    "T37n1753_003:0265a28": "尼寶水流注華間。五明寶水從渠而出尋",
    "T37n1753_003:0265a29": "諸寶樹上下無礙。故名如意水也。[0265a29] 五、從其",
    "T37n1753_003:0265b01": "聲微妙下，至諸佛相好者已來，正明水有",
    "T37n1753_003:0265b02": "不可思議德。即有其二。一明寶水華間流",
    "T37n1753_003:0265b03": "注，微波相觸即出妙聲，聲中皆說妙法。二",
    "T37n1753_003:0265b04": "明寶水上岸尋樹枝條華果葉等，或上或下，",
    "T37n1753_003:0265b05": "中間相觸皆出妙聲，聲中皆說妙法。或說",
    "T37n1753_003:0265b06": "眾生苦事，覺動菩薩大悲，勸令引他。或說",
    "T37n1753_003:0265b07": "人天等法，或說二乘等法，或說地前地上等",
    "T37n1753_003:0265b08": "法，或說佛地三身等法。[0265b08] 六、從如意珠王下，",
    "T37n1753_003:0265b09": "至念佛法僧已來，正明摩尼多有神德。即",
    "T37n1753_003:0265b10": "有其四。一明珠王內出金光。二明光化作",
    "T37n1753_003:0265b11": "百寶之鳥。三明鳥聲哀雅天樂無以比方。四",
    "T37n1753_003:0265b12": "明寶鳥連音同聲讚歎念佛法僧。然佛是眾",
    "T37n1753_003:0265b13": "生無上大師，除邪向正。法是眾生無上良藥，",
    "T37n1753_003:0265b14": "能斷煩惱毒病，法身清淨。僧是眾生無上福",
    "T37n1753_003:0265b15": "田，但使傾心四事不憚疲勞，五乘依果自",
    "T37n1753_003:0265b16": "然應念所須而至。其寶珠前生八味之水，後",
    "T37n1753_003:0265b17": "出種種金光，非直破闇除昏，到處能施佛",
    "T37n1753_003:0265b18": "事。[0265b18] 七、從是為下，總結。[0265b18] 上來雖有七句不同，",
    "T37n1753_003:0265b19": "廣明寶池觀竟。",
    "T37n1753_003:0265b20": "[0265b20] 六、就寶樓觀中，亦先舉，次辨，後結。即有其",
    "T37n1753_003:0265b21": "十一。[0265b21] 初、言眾寶國土者，即是總舉觀名，牒",
    "T37n1753_003:0265b22": "前生後。此明淨土雖有寶流灌注，若無",
    "T37n1753_003:0265b23": "寶樓宮閣亦未為精，為此依報莊嚴種種",
    "T37n1753_003:0265b24": "圓備也。[0265b24] 二、言一一界上者，正明寶樓住處，",
    "T37n1753_003:0265b25": "地界遍於彼國，樓亦無窮也。[0265b25] 三、言有五百",
    "T37n1753_003:0265b26": "億者，正顯其數。一界之上既然，遍滿彼國",
    "T37n1753_003:0265b27": "亦皆如是。應知。[0265b27] 四、從其樓閣中下，至作天",
    "T37n1753_003:0265b28": "伎樂已來，正明閣內莊嚴。[0265b28] 五、從又有樂器",
    "T37n1753_003:0265b29": "下，至不鼓自鳴已下，正明樓外莊嚴。寶",
    "T37n1753_003:0265c01": "樂飛空聲流法響，晝夜六時如天寶幢，無",
    "T37n1753_003:0265c02": "思成自事也。[0265c02] 六、從此眾音中下，至念比丘",
    "T37n1753_003:0265c03": "僧已來，正明樂雖無識，即有說法之能。[0265c03] 七、",
    "T37n1753_003:0265c04": "從此想成已下，至寶池已來，正明顯觀成",
    "T37n1753_003:0265c05": "相。此明專心住境，悕見寶樓，剋念不移，",
    "T37n1753_003:0265c06": "自上莊嚴總現。[0265c06] 八、從是為下，總結。[0265c06] 九、從若",
    "T37n1753_003:0265c07": "見此者，牒前觀相，生後利益。[0265c07] 十、從除無量",
    "T37n1753_003:0265c08": "下，至生彼國已來，正明依法觀察除障多",
    "T37n1753_003:0265c09": "劫，身器清淨應佛本心，捨身他世必往無",
    "T37n1753_003:0265c10": "疑。[0265c10] 十一、從作是觀者下，至邪觀已來，辨觀",
    "T37n1753_003:0265c11": "邪正之相。[0265c11] 上來雖有十一句不同，廣明寶",
    "T37n1753_003:0265c12": "樓觀竟。",
    "T37n1753_003:0265c13": "[0265c13] 七、就華座觀中，亦先舉，次辨，後結。即有其",
    "T37n1753_003:0265c14": "十九。[0265c14] 一、從佛告阿難下，至除苦惱法已來，",
    "T37n1753_003:0265c15": "正明&#x52C5;聽許說。即有其三。一明告命二人。",
    "T37n1753_003:0265c16": "二明&#x52C5;聽，令之諦受正念修行。三明佛為",
    "T37n1753_003:0265c17": "說華座觀法，但能住心緣念，罪苦得除。[0265c17] 二、",
    "T37n1753_003:0265c18": "從汝等憶持下，至解說已來，正明勸發流",
    "T37n1753_003:0265c19": "通。此明觀法深要，急救常沒眾生妄愛迷心",
    "T37n1753_003:0265c20": "漂流六道。汝持此觀處處勸修，普得知聞",
    "T37n1753_003:0265c21": "同昇解脫。[0265c21] 三、從說是語時下，至不得為比",
    "T37n1753_003:0265c22": "已來，正明娑婆化主為物故，住想西方；安",
    "T37n1753_003:0265c23": "樂慈尊知情故，則影臨東域。斯乃二尊許應",
    "T37n1753_003:0265c24": "無異，直以隱顯有殊。正由器朴之類萬差，",
    "T37n1753_003:0265c25": "致使互為郢匠。言說是語時者，正明就",
    "T37n1753_003:0265c26": "此意中即有其七。一明告勸二人時也。二",
    "T37n1753_003:0265c27": "明彌陀應聲即現，證得往生也。三明彌陀",
    "T37n1753_003:0265c28": "在空而立者，但使迴心正念願生我國，立",
    "T37n1753_003:0265c29": "即得生也。問曰：「佛德尊高不可輒然輕舉，",
    "T37n1753_003:0266a01": "既能不捨本願來應大悲者，何故不端坐",
    "T37n1753_003:0266a02": "而赴機也？」[0266a02] 答曰：「此明如來別有密意。但以",
    "T37n1753_003:0266a03": "娑婆苦界，雜惡同居八苦相燒，動成違返，詐",
    "T37n1753_003:0266a04": "親含笑，六賊常隨，三惡火阬臨臨欲入。若",
    "T37n1753_003:0266a05": "不舉足以救迷，業繫之牢何由得勉。為斯",
    "T37n1753_003:0266a06": "義故，立撮即行，不及端坐以赴機也。」四明",
    "T37n1753_003:0266a07": "觀音勢至以為侍者，表無餘眾也。五明三",
    "T37n1753_003:0266a08": "尊身心圓淨，光明踰盛也。六明佛身光明朗",
    "T37n1753_003:0266a09": "照十方，垢障凡夫何能具&#x89A9;。七明佛身無",
    "T37n1753_003:0266a10": "漏，光亦同然，豈將有漏之天金比方之也。",
    "T37n1753_003:0266a11": "[0266a11] 四、從時韋提希見無量下，至作禮已來，正",
    "T37n1753_003:0266a12": "明韋提實是垢凡女質，不足可言。但以聖",
    "T37n1753_003:0266a13": "力冥加，彼佛現時，得蒙稽首。斯乃序臨淨",
    "T37n1753_003:0266a14": "國，喜歎無以自勝。今乃正&#x89A9;彌陀，更益心",
    "T37n1753_003:0266a15": "開悟忍。[0266a15] 五、從白佛言下，至及二菩薩已來，",
    "T37n1753_003:0266a16": "正明夫人領荷佛恩，為物陳疑，生於後問。",
    "T37n1753_003:0266a17": "此明夫人意者，佛今現在，蒙尊加念，得&#x89A9;",
    "T37n1753_003:0266a18": "彌陀。佛滅後，眾生云何可見也。[0266a18] 六、從未來眾",
    "T37n1753_003:0266a19": "生下，至及二菩薩已來，明其夫人為物置",
    "T37n1753_003:0266a20": "請使同己見。[0266a20] 七、從佛告韋提下，至當起想",
    "T37n1753_003:0266a21": "念已來，正明總告許說之言。[0266a21] 問曰：「夫人置",
    "T37n1753_003:0266a22": "請，通已為生。及至如來酬答，但指韋提",
    "T37n1753_003:0266a23": "不通生也？」[0266a23] 答曰：「佛身臨化，說法以逗機，不",
    "T37n1753_003:0266a24": "請尚自普弘，何論別指而不等備。但以文",
    "T37n1753_003:0266a25": "略故無，兼為之心必有也。」[0266a25] 八、從七寶地上",
    "T37n1753_003:0266a26": "下，至華想已來，正明教觀方便。[0266a26] 問曰：「眾生",
    "T37n1753_003:0266a27": "盲闇逐想增勞，對目冥若夜遊，遠標淨境，",
    "T37n1753_003:0266a28": "何由可悉？」[0266a28] 答曰：「若望眾生惑障動念，徒自",
    "T37n1753_003:0266a29": "疲勞，仰憑聖力遙加，致使所觀皆見。云何",
    "T37n1753_003:0266b01": "作法住心而令得見也？欲作法者，諸行者",
    "T37n1753_003:0266b02": "等先於佛像前至心懺悔，發露所造之罪，",
    "T37n1753_003:0266b03": "極生慚愧悲泣流淚。悔過既竟，又心口請",
    "T37n1753_003:0266b04": "釋迦佛、十方恒沙等佛。又念彼彌陀本願言：",
    "T37n1753_003:0266b05": "『弟子某甲等，生盲罪重，障隔處深，願佛慈悲",
    "T37n1753_003:0266b06": "攝受護念，指授開悟所觀之境，願得成就。今",
    "T37n1753_003:0266b07": "頓捨身命，仰屬彌陀，見以不見，皆是佛恩",
    "T37n1753_003:0266b08": "力。』&#x5675;此語已，更復至心懺悔竟已。即向靜",
    "T37n1753_003:0266b09": "處，面向西方，正坐跏趺，一同前法。既住心",
    "T37n1753_003:0266b10": "已，徐徐轉心想彼寶地雜色分明。初想不",
    "T37n1753_003:0266b11": "得亂想多境，即難得定，唯觀方寸一尺",
    "T37n1753_003:0266b12": "等。或一日、二日、三日，或四、五、六、七日，或一月、",
    "T37n1753_003:0266b13": "一年、二、三年等。無問日夜，行住坐臥身口意",
    "T37n1753_003:0266b14": "業常與定合。唯萬事俱捨，由如失意聾盲癡",
    "T37n1753_003:0266b15": "人者，此定必即易得。若不如是，三業隨緣",
    "T37n1753_003:0266b16": "轉，定想逐波飛，縱盡千年壽，法眼未曾開。",
    "T37n1753_003:0266b17": "若心得定時，或先有明相現，或可先見寶",
    "T37n1753_003:0266b18": "地等種種分明不思議者。有二種見。一者想",
    "T37n1753_003:0266b19": "見，猶有知覺故，雖見淨境，未多明了。二",
    "T37n1753_003:0266b20": "者若內外覺滅，即入正受三昧，所見淨境即",
    "T37n1753_003:0266b21": "非想見，得為比校也。」[0266b21] 九、從令其蓮華下，",
    "T37n1753_003:0266b22": "至八萬四千光已來，正明寶華有種種莊",
    "T37n1753_003:0266b23": "嚴。即有其三。一明一一華葉備眾寶色。二",
    "T37n1753_003:0266b24": "明一一葉有眾多寶脈。三明一一脈有眾",
    "T37n1753_003:0266b25": "多光色。此令行者住心一一想之，悉令心",
    "T37n1753_003:0266b26": "眼得見。既見華葉已，次想葉間眾寶，次想",
    "T37n1753_003:0266b27": "寶出多光，光成寶蓋。次想華臺、臺上眾寶",
    "T37n1753_003:0266b28": "及珠網等，次想臺上四柱寶幢，次想幢上寶",
    "T37n1753_003:0266b29": "幔，次想幔上寶珠光明雜色遍滿虛空，各",
    "T37n1753_003:0266c01": "現異相。如是次第一一住心不捨，不久之",
    "T37n1753_003:0266c02": "間即得定心。既得定心，彼諸莊嚴一切顯現。",
    "T37n1753_003:0266c03": "應知。[0266c03] 十、從了了下，辯觀成相。[0266c03] 十一、從華葉",
    "T37n1753_003:0266c04": "小者下，至遍覆地上已來，正明葉葉有種",
    "T37n1753_003:0266c05": "種莊嚴。即有其六。一明華葉大小。二明華",
    "T37n1753_003:0266c06": "葉多少。三明葉間珠映多少。四明珠有千",
    "T37n1753_003:0266c07": "光。五明一一珠光變成寶蓋。六明寶蓋上",
    "T37n1753_003:0266c08": "照虛空下覆寶地。[0266c08] 十二、從釋迦毘楞伽下，",
    "T37n1753_003:0266c09": "至以為交飾已來，正明臺上莊嚴之相。[0266c09] 十",
    "T37n1753_003:0266c10": "三、從於其臺上下，至妙寶珠以為映飾已",
    "T37n1753_003:0266c11": "來，正明幢上莊嚴之相。即有其四。一明臺",
    "T37n1753_003:0266c12": "上自有四幢。二明幢之體量大小。三明幢",
    "T37n1753_003:0266c13": "上自有寶幔狀似天宮。四明幢上自有眾",
    "T37n1753_003:0266c14": "多寶珠輝光映飾。[0266c14] 十四、從一一寶珠下，至",
    "T37n1753_003:0266c15": "施作佛事已來，正明珠光有不思議德用之",
    "T37n1753_003:0266c16": "相。即有其五。一明一一珠有多光。二明一",
    "T37n1753_003:0266c17": "一光各作異色。三明一一光色遍於寶土，",
    "T37n1753_003:0266c18": "四明光所至處各作異種莊嚴。五明或作",
    "T37n1753_003:0266c19": "金臺珠網華雲寶樂遍滿十方。[0266c19] 十五、從是",
    "T37n1753_003:0266c20": "為下，總結觀名。十六、從佛告阿難下，至比",
    "T37n1753_003:0266c21": "丘願力所成已來，正明華座得成所由。[0266c21] 十七、",
    "T37n1753_003:0266c22": "從若欲念彼佛者下，至自見面像已來，正",
    "T37n1753_003:0266c23": "明重顯觀儀，如前次第住心，不得雜亂",
    "T37n1753_003:0266c24": "也。[0266c24] 十八、從此想成者下，至生極樂世界已",
    "T37n1753_003:0266c25": "來，正明結觀成相，即有二益。一明除罪益。",
    "T37n1753_003:0266c26": "二明得生益。[0266c26] 十九、從作是觀者下，至名為",
    "T37n1753_003:0266c27": "邪觀已來，正明辨觀邪正相。斯乃華依寶",
    "T37n1753_003:0266c28": "地，葉間奇珍，臺瑩四幢，光施佛事。[0266c28] 上來雖",
    "T37n1753_003:0266c29": "有十九句不同，廣明華座觀竟。",
    "T37n1753_003:0267a01": "[0267a01] 八、就像觀中，亦先舉，次辨，後結。即有其十",
    "T37n1753_003:0267a02": "三。[0267a02] 一、從佛告阿難下，至次當想佛已來，正",
    "T37n1753_003:0267a03": "明結前生後。言所以者何者，是其問也。",
    "T37n1753_003:0267a04": "所以須想佛者何。[0267a04] 二、從諸佛如來下，至心",
    "T37n1753_003:0267a05": "想中已來，正明諸佛大慈，應心即現，有斯",
    "T37n1753_003:0267a06": "勝益故勸汝想之。[0267a06] 問曰：「韋提上請，唯指彌",
    "T37n1753_003:0267a07": "陀。未審如來今總舉諸佛，有何意也？」[0267a07] 答曰：",
    "T37n1753_003:0267a08": "「欲顯諸佛三身同證，悲智果圓等齊無二。端",
    "T37n1753_003:0267a09": "身一坐影現無方，意赴有緣時臨法界。言",
    "T37n1753_003:0267a10": "法界者，有三義：一者心遍故解法界。二者",
    "T37n1753_003:0267a11": "身遍故解法界。三者無障礙故解法界。正",
    "T37n1753_003:0267a12": "由心到故身亦隨到，身隨於心，故言是法",
    "T37n1753_003:0267a13": "界身也。言法界者，是所化之境，即眾生界也。",
    "T37n1753_003:0267a14": "言身者，是能化之身，即諸佛身也。言入眾生",
    "T37n1753_003:0267a15": "心想中者，乃由眾生起念願見諸佛，佛即",
    "T37n1753_003:0267a16": "以無礙智知，即能入彼想心中現。但諸行",
    "T37n1753_003:0267a17": "者，若想念中、若夢定中見佛者，即成斯義",
    "T37n1753_003:0267a18": "也。」[0267a18] 三、從是故汝等下，至從心想生已來，正",
    "T37n1753_003:0267a19": "明結勸利益。此明標心想佛，但作佛解。",
    "T37n1753_003:0267a20": "從頂至足心想不捨，一一觀之無暫休息。",
    "T37n1753_003:0267a21": "或想頂相，或想眉間白毫乃至足下千輪之",
    "T37n1753_003:0267a22": "相。作此想時，佛像端嚴相好具足了然而",
    "T37n1753_003:0267a23": "現。乃由心緣一一相故，即一一相現。心若",
    "T37n1753_003:0267a24": "不緣，眾相不可見。但自心想作，即應心而",
    "T37n1753_003:0267a25": "現。故言是心，即是三十二相也。言八十隨",
    "T37n1753_003:0267a26": "形好者，佛相既現，眾好皆隨也。此正明如",
    "T37n1753_003:0267a27": "來教諸想者具足觀也。言是心作佛者，依",
    "T37n1753_003:0267a28": "自信心緣相如作也。言是心是佛者，心能",
    "T37n1753_003:0267a29": "想佛，依想佛身而現，即是心佛也。離此心",
    "T37n1753_003:0267b01": "外，更無異佛者也。言諸佛正遍知者，此明",
    "T37n1753_003:0267b02": "諸佛得圓滿無障礙智，作意不作意常能遍",
    "T37n1753_003:0267b03": "知法界之心，但能作想即從汝心想而現，",
    "T37n1753_003:0267b04": "似如生也。或有行者，將此一門之義作唯",
    "T37n1753_003:0267b05": "識法身之觀，或作自性清淨佛性觀者，其意",
    "T37n1753_003:0267b06": "甚錯，絕無少分相似也。既言想像假立三",
    "T37n1753_003:0267b07": "十二相者，真如法界身豈有相而可緣，有",
    "T37n1753_003:0267b08": "身而可取也。然法身無色，絕於眼對，更無",
    "T37n1753_003:0267b09": "類可方，故取虛空以喻法身之體也。又今",
    "T37n1753_003:0267b10": "此觀門等，唯指方立相，住心而取境，總不",
    "T37n1753_003:0267b11": "明無相離念也。如來懸知末代罪濁凡夫，",
    "T37n1753_003:0267b12": "立相住心尚不能得，何況離相而求事者。",
    "T37n1753_003:0267b13": "如似無術通人，居空立舍也。[0267b13] 四、從是故應",
    "T37n1753_003:0267b14": "當下，至三佛陀已來，正明如前所益專住",
    "T37n1753_003:0267b15": "必成，展轉相教勸觀彼佛也。[0267b15] 五、從想彼佛",
    "T37n1753_003:0267b16": "者，牒前生後。言先當想像者，定所觀境。",
    "T37n1753_003:0267b17": "[0267b17] 六、從閉目開目下，至如觀掌中已來，正明",
    "T37n1753_003:0267b18": "辨觀成相。即有其四。一明身四威儀，眼之",
    "T37n1753_003:0267b19": "開合見一金像似現目前，常作此想。二明",
    "T37n1753_003:0267b20": "既能觀像，像即須有坐處，即想前華座，想",
    "T37n1753_003:0267b21": "像在上而坐。三明想見像坐已，心眼即",
    "T37n1753_003:0267b22": "開。四明心眼既開，即見金像及彼極樂諸莊",
    "T37n1753_003:0267b23": "嚴事，地上虛空了然無礙。又觀像住心之法",
    "T37n1753_003:0267b24": "一如前說，從頂一一想之，面眉毫相、眼鼻",
    "T37n1753_003:0267b25": "口耳、咽項肩臂手指，又抽心向上想，胸腹臍",
    "T37n1753_003:0267b26": "陰、脛膝&#x28114;足、十指千輪等一一想之，從上向",
    "T37n1753_003:0267b27": "下名順觀，從下千輪向上名逆觀。如是",
    "T37n1753_003:0267b28": "逆順住心，不久必得成也。又佛身及華座",
    "T37n1753_003:0267b29": "寶地等，必須上下通觀。然十三觀中，此寶地",
    "T37n1753_003:0267c01": "寶華金像等觀最要。若欲教人即教此法。",
    "T37n1753_003:0267c02": "但此一法成者，餘觀即自然了也。[0267c02] 七、從見此",
    "T37n1753_003:0267c03": "已下，結成上像身觀，生後二菩薩觀也。[0267c03] 八、",
    "T37n1753_003:0267c04": "從復當更作一大蓮華下，至坐右華座已",
    "T37n1753_003:0267c05": "來，正明成上三身觀，生後多身觀。欲觀此",
    "T37n1753_003:0267c06": "二菩薩者，一如觀佛法也。[0267c06] 九、從此想成時",
    "T37n1753_003:0267c07": "下，至遍滿彼國已來，正明結成上多身觀，",
    "T37n1753_003:0267c08": "生後說法相。此明諸行者等，行住坐臥，常緣",
    "T37n1753_003:0267c09": "彼國一切寶樹、一切寶樓華池等，若禮念，若",
    "T37n1753_003:0267c10": "觀想，常作此解也。[0267c10] 十、從此想成時下，至憶",
    "T37n1753_003:0267c11": "持不捨已來，正明因定得見極樂莊嚴。又",
    "T37n1753_003:0267c12": "聞一切莊嚴皆能說於妙法，既見聞此已，",
    "T37n1753_003:0267c13": "恒持莫失，名守定心也。[0267c13] 十一、從令與脩多",
    "T37n1753_003:0267c14": "羅合下，至見極樂世界已來，辨觀邪正之",
    "T37n1753_003:0267c15": "相。[0267c15] 十二、從是為下，總結。[0267c15] 十三、從作是觀者",
    "T37n1753_003:0267c16": "下，至得念佛三昧已來，正明剋念修觀現",
    "T37n1753_003:0267c17": "蒙利益。斯乃群生障重，真佛之觀難階，是",
    "T37n1753_003:0267c18": "以大聖垂哀，且遣注心形像。[0267c18] 上來雖有十",
    "T37n1753_003:0267c19": "三句不同。廣明像觀竟。",
    "T37n1753_003:0267c20": "[0267c20] 九、就真身觀中，亦先舉，次辨，後結。即有其",
    "T37n1753_003:0267c21": "十二。[0267c21] 一、從佛告阿難下，至身相光明已來，",
    "T37n1753_003:0267c22": "正明告命結成前像觀，生後真身之觀也。",
    "T37n1753_003:0267c23": "[0267c23] 二、從阿難當知下，至金色已來，正明顯真",
    "T37n1753_003:0267c24": "佛之身相踰天金之色也。[0267c24] 三、從佛身高六",
    "T37n1753_003:0267c25": "十下，至由旬已來，正明身量大小。[0267c25] 四、從眉",
    "T37n1753_003:0267c26": "間下，至菩薩為侍者已來，正明總觀身相。",
    "T37n1753_003:0267c27": "即有其六。一明毫相大小。二明眼相大小。",
    "T37n1753_003:0267c28": "三明毛孔光大小。四明圓光大小。五明化佛",
    "T37n1753_003:0267c29": "多少。六明侍者多少。[0267c29] 五、從無量壽佛下，至",
    "T37n1753_003:0268a01": "攝取不捨已來，正明觀身別相光益有緣。",
    "T37n1753_003:0268a02": "即有其五。一明相多少。二明好多少。三明",
    "T37n1753_003:0268a03": "光多少。四明光照遠近。五明光所及處偏",
    "T37n1753_003:0268a04": "蒙攝益。[0268a04] 問曰：「備修眾行但能迴向皆得往",
    "T37n1753_003:0268a05": "生，何以佛光普照唯攝念佛者，有何意也？」",
    "T37n1753_003:0268a06": "[0268a06] 答曰：「此有三義。一明親緣。眾生起行，口常",
    "T37n1753_003:0268a07": "稱佛，佛即聞之；身常禮敬佛，佛即見之；心",
    "T37n1753_003:0268a08": "常念佛，佛即知之。眾生憶念佛者，佛亦憶",
    "T37n1753_003:0268a09": "念眾生，彼此三業不相捨離，故名親緣也。",
    "T37n1753_003:0268a10": "二明近緣。眾生願見佛，佛即應念現在目",
    "T37n1753_003:0268a11": "前，故名近緣也。三明增上緣。眾生稱念，即",
    "T37n1753_003:0268a12": "除多劫罪。命欲終時，佛與聖眾自來迎接。",
    "T37n1753_003:0268a13": "諸邪業繫無能礙者，故名增上緣也。自餘眾",
    "T37n1753_003:0268a14": "行，雖名是善，若比念佛者，全非比校也，",
    "T37n1753_003:0268a15": "是故諸經中處處廣讚念佛功能。如《無量壽",
    "T37n1753_003:0268a16": "經》四十八願中，唯明專念彌陀名號得生。",
    "T37n1753_003:0268a17": "又如《彌陀經》中，一日七日專念彌陀名號得",
    "T37n1753_003:0268a18": "生。又十方恒沙諸佛證，誠不虛也。又此經定",
    "T37n1753_003:0268a19": "散文中，唯標專念名號得生。此例非一也。",
    "T37n1753_003:0268a20": "廣顯念佛三昧竟。」[0268a20] 六、從其光相好已下，結",
    "T37n1753_003:0268a21": "少顯多，輒欲觀者難為周悉。[0268a21] 七、從但當憶",
    "T37n1753_003:0268a22": "想已下，正明莊嚴微妙，出過凡境。雖未證",
    "T37n1753_003:0268a23": "目前，但當憶想令心眼見也。[0268a23] 八、從見此事",
    "T37n1753_003:0268a24": "者下，至攝諸眾生已來，正明功呈不失、觀",
    "T37n1753_003:0268a25": "益得成。即有其五。一明因觀得見十方諸",
    "T37n1753_003:0268a26": "佛。二明以見諸佛故結成念佛三昧。三明",
    "T37n1753_003:0268a27": "但觀一佛即觀一切佛身也。四明由見佛",
    "T37n1753_003:0268a28": "身故即見佛心也。五明佛心者慈悲為體，",
    "T37n1753_003:0268a29": "以此平等大慈普攝一切也。[0268a29] 九、從作此觀",
    "T37n1753_003:0268b01": "者下，至得無生忍已來，正明捨身他世得",
    "T37n1753_003:0268b02": "生彼益也。[0268b02] 十、從是故智者下，至現前授記",
    "T37n1753_003:0268b03": "已來，重明結勸修觀利益。即有其五。一明",
    "T37n1753_003:0268b04": "簡出能修觀人。二明專心諦觀無量壽佛。",
    "T37n1753_003:0268b05": "三明相好眾多不得總雜而觀，唯觀白毫",
    "T37n1753_003:0268b06": "一相，但得見白毫者，一切眾相自然而現",
    "T37n1753_003:0268b07": "也。四明既見彌陀即見十方佛也。五明既",
    "T37n1753_003:0268b08": "見諸佛即於定中得蒙授記也。[0268b08] 十一、從",
    "T37n1753_003:0268b09": "是為遍觀已下，總結。十二、從作此觀已下，",
    "T37n1753_003:0268b10": "正明辨觀邪正之相。斯乃真形量遠毫若五",
    "T37n1753_003:0268b11": "山，震響隨機光沾有識，欲使含靈歸命注",
    "T37n1753_003:0268b12": "想無遺，乘佛本弘齊臨彼國。[0268b12] 上來雖有十",
    "T37n1753_003:0268b13": "二句不同，廣明真身觀竟。",
    "T37n1753_003:0268b14": "[0268b14] 十、就觀音觀中，亦先舉，次辨，後結。即有其",
    "T37n1753_003:0268b15": "十五。[0268b15] 一、從佛告阿難下，至菩薩已來，正明",
    "T37n1753_003:0268b16": "結成前真身觀，生後菩薩觀。[0268b16] 二、從此菩薩",
    "T37n1753_003:0268b17": "身長下，至皆於中現已來，正明總標身相。",
    "T37n1753_003:0268b18": "即有其六。一明身量大小。二明身色與佛",
    "T37n1753_003:0268b19": "不同。三明肉髻與佛蠃髻不同。四明圓",
    "T37n1753_003:0268b20": "光大小。五明化佛侍者多少。六明身光普",
    "T37n1753_003:0268b21": "現五道眾生。[0268b21] 三、從頂上毘楞伽下，至二十",
    "T37n1753_003:0268b22": "五由旬已來，正明天冠之內化佛殊異。[0268b22] 四、從",
    "T37n1753_003:0268b23": "觀音已下，正明面色與身色不同。[0268b23] 五、從眉",
    "T37n1753_003:0268b24": "間下，至蓮華色已來，正明毫光轉變遍滿",
    "T37n1753_003:0268b25": "十方，化侍彌多更比紅蓮之色。即有其五。",
    "T37n1753_003:0268b26": "一明毫相作七寶色。二明毫光多少。三明",
    "T37n1753_003:0268b27": "光有化佛多少。四明侍者多少。五明化侍",
    "T37n1753_003:0268b28": "變現遍滿十方。[0268b28] 六、從有八十億光明下，至",
    "T37n1753_003:0268b29": "莊嚴事已來，正明身服光瓔非眾寶作。[0268b29] 七、",
    "T37n1753_003:0268c01": "從手掌作五百億下，至接引眾生已來，正",
    "T37n1753_003:0268c02": "明手有慈悲之用也。即有其六。一明手掌",
    "T37n1753_003:0268c03": "作雜蓮之色。二明一一指端有八萬印文。",
    "T37n1753_003:0268c04": "三明一一文有八萬餘色。四明一一色有",
    "T37n1753_003:0268c05": "八萬餘光。五明光體柔軟等照一切。六明",
    "T37n1753_003:0268c06": "以此寶光之手接引有緣也。[0268c06] 八、從舉足時",
    "T37n1753_003:0268c07": "下，至莫不彌滿已來，正明足有德用之相。",
    "T37n1753_003:0268c08": "[0268c08] 九、從其餘身相已下，指同於佛。[0268c08] 十、從唯頂",
    "T37n1753_003:0268c09": "上下，至不及世尊已來，正明師徒位別、果",
    "T37n1753_003:0268c10": "願未圓，致使二相有虧，表居不足之地",
    "T37n1753_003:0268c11": "也。[0268c11] 十一、從是為下，總結。[0268c11] 十二、從佛告阿難",
    "T37n1753_003:0268c12": "下，至當作是觀已來，正明重結前文生其",
    "T37n1753_003:0268c13": "後益。[0268c13] 十三、從作是觀者下，至何況諦觀已",
    "T37n1753_003:0268c14": "來，正明勸觀利益。[0268c14] 十四、從若有欲觀觀音",
    "T37n1753_003:0268c15": "下，至如觀掌中已來，正明重顯觀儀勸物",
    "T37n1753_003:0268c16": "傾心，使沾兩益。[0268c16] 十五、從作是觀已下，正明",
    "T37n1753_003:0268c17": "辨觀邪正相。斯乃觀音願重影現十方，寶",
    "T37n1753_003:0268c18": "手停輝隨機引接。[0268c18] 上來雖有十五句不同，",
    "T37n1753_003:0268c19": "廣明觀音觀竟。",
    "T37n1753_003:0268c20": "[0268c20] 十一、就勢至觀中，亦先舉，次辨，後結。即有",
    "T37n1753_003:0268c21": "其十三。[0268c21] 一、從次觀大勢至已下，總舉觀名。",
    "T37n1753_003:0268c22": "[0268c22] 二、從此菩薩身量大小已下，次辨觀相。即",
    "T37n1753_003:0268c23": "有其五。一明身量等類觀音。二明身色等",
    "T37n1753_003:0268c24": "類觀音。三明面相等類觀音。四明身光相",
    "T37n1753_003:0268c25": "好等類觀音。五明毫相舒光轉變等類觀",
    "T37n1753_003:0268c26": "音。[0268c26] 三、從圓光面各百二十五由旬已下，正明",
    "T37n1753_003:0268c27": "圓光等不同觀音之相。即有其四。一明圓",
    "T37n1753_003:0268c28": "光大小。二明光照遠近。三明化佛多少。四",
    "T37n1753_003:0268c29": "明化佛侍者多少。[0268c29] 四、從舉身光明下，至名",
    "T37n1753_003:0269a01": "大勢至已來，正明身光遠備照益有緣，等",
    "T37n1753_003:0269a02": "及他方，皆作紫金之色。即有其八。一明身",
    "T37n1753_003:0269a03": "光總別不同。二明光照遠近。三明光所觸",
    "T37n1753_003:0269a04": "處皆作紫金之色。四明但與勢至宿業有",
    "T37n1753_003:0269a05": "緣者，即得&#x89A9;觸此光。五明但見一毛孔光",
    "T37n1753_003:0269a06": "即能多見諸佛淨妙身光。此即舉少以顯多",
    "T37n1753_003:0269a07": "益，欲使行之者悕心渴仰入觀以證之。六",
    "T37n1753_003:0269a08": "明依光以立名。七明光之體用，即無漏為",
    "T37n1753_003:0269a09": "體，故名智慧光。又能除息十方三惡之苦，",
    "T37n1753_003:0269a10": "名無上力，即為用也。八明名大勢至者，此",
    "T37n1753_003:0269a11": "即依德立名也。[0269a11] 五、從此菩薩天冠下，至皆",
    "T37n1753_003:0269a12": "於中現已來，正明天冠莊嚴之相與觀音不",
    "T37n1753_003:0269a13": "同。即有其四。一明冠上寶華多少。二明一",
    "T37n1753_003:0269a14": "一華上寶臺多少。三明一一臺中映現十方",
    "T37n1753_003:0269a15": "諸佛淨土。四明他方土現，彼此都無增減。",
    "T37n1753_003:0269a16": "[0269a16] 六、從頂上肉髻下，至普現佛事已來，正明",
    "T37n1753_003:0269a17": "肉髻寶瓶之相。[0269a17] 七、從餘諸身相已下，指同",
    "T37n1753_003:0269a18": "觀音也。[0269a18] 八、從此菩薩行時下，至如極樂世",
    "T37n1753_003:0269a19": "界已來，正明行與觀音不同相。即有其",
    "T37n1753_003:0269a20": "四。一明行不同相。二明震動遠近相。三明",
    "T37n1753_003:0269a21": "所震動處華現多。四明所現之華高而且",
    "T37n1753_003:0269a22": "顯，多諸瑩飾以類極樂莊嚴也。[0269a22] 九、從此菩",
    "T37n1753_003:0269a23": "薩坐時下，至度苦眾生已來，正明坐不同",
    "T37n1753_003:0269a24": "觀音相。即有其七。一明坐相。二明先動本",
    "T37n1753_003:0269a25": "國相。三明次動他方遠近相。四明動搖下",
    "T37n1753_003:0269a26": "上佛剎多少相。五明彌陀觀音等分身雲集",
    "T37n1753_003:0269a27": "相。六明臨空側塞皆坐寶華。七明分身說",
    "T37n1753_003:0269a28": "法各應所宜。[0269a28] 問曰：「《彌陀經》云：『彼國眾生無",
    "T37n1753_003:0269a29": "有眾苦、但受諸樂，故名極樂。』何故此經分",
    "T37n1753_003:0269b01": "身說法乃云度苦者，有何意也？」[0269b01] 答曰：「今言",
    "T37n1753_003:0269b02": "苦樂者有二種：一者三界中苦樂，二者淨土",
    "T37n1753_003:0269b03": "中苦樂。言三界苦樂者，苦則三塗八苦等；樂",
    "T37n1753_003:0269b04": "則人天五欲放逸繫縛等樂，雖言是樂然是",
    "T37n1753_003:0269b05": "大苦，必竟無有一念真實樂也。言淨土苦",
    "T37n1753_003:0269b06": "樂者，苦則地前望地上為苦；地上望地前",
    "T37n1753_003:0269b07": "為樂。下智證望上智證為苦，上智證望下",
    "T37n1753_003:0269b08": "智證為樂，此例舉一可知也。今言度苦眾",
    "T37n1753_003:0269b09": "生者，但為進下位令昇上位，轉下證令",
    "T37n1753_003:0269b10": "得上證。稱本所求即名為樂，故言度苦",
    "T37n1753_003:0269b11": "也。若不然者，淨土之中一切聖人皆以無",
    "T37n1753_003:0269b12": "漏為體，大悲為用，畢竟常住離於分段之",
    "T37n1753_003:0269b13": "生滅，更就何義名為苦也？」[0269b13] 十、從作此觀者",
    "T37n1753_003:0269b14": "下，至十一觀已來，正明辨觀邪正總結分",
    "T37n1753_003:0269b15": "齊。[0269b15] 十一、從觀此菩薩者已下，正明修觀利",
    "T37n1753_003:0269b16": "益除罪多劫。[0269b16] 十二、從作此觀者下，至淨妙",
    "T37n1753_003:0269b17": "國土已來，正明總結前文重生後益。[0269b17] 十三、",
    "T37n1753_003:0269b18": "從此觀成已下，正明總牒二身，辨觀成相。",
    "T37n1753_003:0269b19": "斯乃勢至威高坐搖他國，能使分身雲集演",
    "T37n1753_003:0269b20": "法利生，永絕胞胎常遊法界。[0269b20] 上來雖有",
    "T37n1753_003:0269b21": "十三句不同，廣解勢至觀竟。",
    "T37n1753_003:0269b22": "[0269b22] 十二、就普觀中，亦先舉，次辨，後結。即有其",
    "T37n1753_003:0269b23": "六。[0269b23] 一、從見此事時已下，正明牒前生後。[0269b23] 二、",
    "T37n1753_003:0269b24": "從當起自心下，至皆演妙法已來，正明凝",
    "T37n1753_003:0269b25": "心入觀即常作自往生想。即有其九。一明",
    "T37n1753_003:0269b26": "自生想。二明向西想。三明坐華想。四明華",
    "T37n1753_003:0269b27": "合想。五明華開想。六明寶光來照身想。七",
    "T37n1753_003:0269b28": "明既蒙光照作眼開想。八明眼目既開作",
    "T37n1753_003:0269b29": "見佛菩薩想。九明聞法想。[0269b29] 三、從與十二部",
    "T37n1753_003:0269c01": "經合下，至不失已來，正明定散無遺守心",
    "T37n1753_003:0269c02": "常憶。一則觀心明淨，二則諸惡不生。由內",
    "T37n1753_003:0269c03": "與法樂相應，外則無三邪之障。[0269c03] 四、從見此",
    "T37n1753_003:0269c04": "事已下，明觀成之益。[0269c04] 五、從是為下，總結。[0269c04] 六、",
    "T37n1753_003:0269c05": "從無量壽下，至常來至此行人之所已來，",
    "T37n1753_003:0269c06": "正明重舉能觀之人即蒙彌陀等三身護念",
    "T37n1753_003:0269c07": "之益。斯乃群生注念願見西方依正二嚴，",
    "T37n1753_003:0269c08": "了了常如眼見。[0269c08] 上來雖有六句不同，廣解",
    "T37n1753_003:0269c09": "普觀竟。",
    "T37n1753_003:0269c10": "[0269c10] 十三、就雜想觀中，亦先舉，次辨，後結。即有",
    "T37n1753_003:0269c11": "其十一。[0269c11] 一、從佛告阿難已下，正明告命結",
    "T37n1753_003:0269c12": "勸生後。[0269c12] 二、從先當觀於一丈六已下，正明",
    "T37n1753_003:0269c13": "觀像以表真、想水以表地。此是如來教諸",
    "T37n1753_003:0269c14": "眾生易境轉心入觀。或在池水華上，或在",
    "T37n1753_003:0269c15": "寶宮寶閣內，或在寶林寶樹下，或在寶臺寶",
    "T37n1753_003:0269c16": "殿中，或在虛空寶雲華蓋之內。如是等處一",
    "T37n1753_003:0269c17": "一住心想之，皆作化佛想，為令機境相稱",
    "T37n1753_003:0269c18": "易得成故也。[0269c18] 三、從如先所說下，至非心力",
    "T37n1753_003:0269c19": "所及已來，正明境大心小卒難成就。致使",
    "T37n1753_003:0269c20": "聖意悲傷勸觀於小。[0269c20] 四、從然彼如來下，至",
    "T37n1753_003:0269c21": "必得成就已來，正明凡心狹小、聖量彌寬，注",
    "T37n1753_003:0269c22": "想無由，恐難成就。斯乃不以小故難成，",
    "T37n1753_003:0269c23": "不由大故不現，直是彌陀願重，致使想者",
    "T37n1753_003:0269c24": "皆成。[0269c24] 五、從但想佛像下，至具足身相已來，",
    "T37n1753_003:0269c25": "正明比校顯勝。想像尚自得福無量，何況",
    "T37n1753_003:0269c26": "觀於真佛者得益之功更甚。[0269c26] 六、從阿彌陀",
    "T37n1753_003:0269c27": "下，至丈六八尺已來，正明能觀所觀佛像",
    "T37n1753_003:0269c28": "雖身有大小，明皆是真。即有其三。一明彌",
    "T37n1753_003:0269c29": "陀身通無礙，隨意遍周。言如意者，有二種：",
    "T37n1753_003:0270a01": "一者如眾生意，隨彼心念皆應度之。二者",
    "T37n1753_003:0270a02": "如彌陀之意，五眼圓照六通自在。觀機可",
    "T37n1753_003:0270a03": "度者，一念之中無前無後，身心等赴三輪開",
    "T37n1753_003:0270a04": "悟，各益不同也。二明或現大身或現小身。",
    "T37n1753_003:0270a05": "三明身量雖有大小，皆作真金之色，此即",
    "T37n1753_003:0270a06": "定其邪正也。[0270a06] 七、從所現之形已下，正明身",
    "T37n1753_003:0270a07": "雖大小有殊，光相即與真無異。[0270a07] 八、從觀世",
    "T37n1753_003:0270a08": "音菩薩已下，正明指同前觀。佛大侍者亦",
    "T37n1753_003:0270a09": "大，佛小侍者亦小。[0270a09] 九、從眾生但觀首相已",
    "T37n1753_003:0270a10": "下，正明勸觀二別。云何二別？觀音頭首上",
    "T37n1753_003:0270a11": "有一立化佛，勢至頭首之上有一寶瓶。[0270a11] 十",
    "T37n1753_003:0270a12": "[0270a12] 從此二菩薩已下，正明彌陀、觀音、勢至等宿",
    "T37n1753_003:0270a13": "願緣重，誓同捨惡等至菩提，影響相隨遊",
    "T37n1753_003:0270a14": "方化益。[0270a14] 十一、從是為下，總結。[0270a14] 上來雖有十",
    "T37n1753_003:0270a15": "一句不同，廣解雜想觀竟。",
    "T37n1753_003:0270a16": "[0270a16] 上從日觀下，至雜想觀已來，總明世尊答",
    "T37n1753_003:0270a17": "前韋提第四請云教我思惟正受兩句。",
    "T37n1753_003:0270a18": "[0270a18] 總讚云：「初教日觀除昏闇，想水成&#x6C37;淨內",
    "T37n1753_003:0270a19": "心，地下金幢相映發，地上莊嚴億萬重，寶雲",
    "T37n1753_003:0270a20": "寶蓋臨空轉，人天音樂互相尋，寶樹垂瓔",
    "T37n1753_003:0270a21": "間雜果，池流德水注華中，寶樓寶閣皆相",
    "T37n1753_003:0270a22": "接，光光相照等無蔭，三華獨迴超眾座，四",
    "T37n1753_003:0270a23": "幢承縵網珠羅。稟識心迷由未曉，住心觀",
    "T37n1753_003:0270a24": "像靜坐彼，一念心開見真佛，身光相好轉彌",
    "T37n1753_003:0270a25": "多。救苦觀音緣法界，無時不變入娑婆，勢",
    "T37n1753_003:0270a26": "至威光能震動，隨緣照攝會彌陀。歸去來，",
    "T37n1753_003:0270a27": "極樂安身實是精，正念西歸華含想，見佛莊",
    "T37n1753_003:0270a28": "嚴說法聲。復有眾生心帶惑，緣真上境恐",
    "T37n1753_003:0270a29": "難成，致使如來開漸觀，華池丈六等金形。",
    "T37n1753_003:0270b01": "變現靈儀雖大小，應物時宜度有情，普勸",
    "T37n1753_003:0270b02": "同生知識等，專心念佛向西傾。」",
    "T37n1753_003:0270b03": "[0270b03] 又就前請中，初、從日觀下，至華座觀已來，",
    "T37n1753_003:0270b04": "總明依報。二、從像觀下，至雜想觀已來，總",
    "T37n1753_003:0270b05": "明正報。上來雖有依正二報不同。廣明定",
    "T37n1753_003:0270b06": "善一門義竟。"
}