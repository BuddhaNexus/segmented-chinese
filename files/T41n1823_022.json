{
    "T41n1823_022:0939a19": "俱舍論頌疏論本第二十二",
    "T41n1823_022:0939a21": "[0939a21] 賢。謂賢和。聖謂聖正。此品廣明。故名分別。",
    "T41n1823_022:0939a22": "就此品中。大文有三。一總明道體性。二明",
    "T41n1823_022:0939a23": "道所證諦。三約道辨人。且初第一明道體",
    "T41n1823_022:0939a24": "性者。論云。如是已說煩惱等斷。於九勝位。",
    "T41n1823_022:0939a25": "得遍知名。然斷必由道力故得。此所由道",
    "T41n1823_022:0939a26": "其相云何。頌曰。",
    "T41n1823_022:0939a27": " 已說煩惱斷  由見諦修故",
    "T41n1823_022:0939a28": " 見道唯無漏  修道通二種",
    "T41n1823_022:0939a29": "[0939a29] 釋曰。前已廣說諸煩惱斷。由見諦道及修",
    "T41n1823_022:0939b01": "道故。於中見道唯是無漏。修道通二種",
    "T41n1823_022:0939b02": " 謂有漏無漏也。十五心位。見道速能治三界",
    "T41n1823_022:0939b03": "故 於四諦下。一剎那中。頓斷九品見所",
    "T41n1823_022:0939b04": "斷故。非有漏道有此堪能。故唯無漏。",
    "T41n1823_022:0939b05": "[0939b05] 從此第二。明道所證諦。就中分二。一明四",
    "T41n1823_022:0939b06": "諦。二明二諦。就明四諦中分二。一正明",
    "T41n1823_022:0939b07": "四諦。二別顯苦諦。且第一明四諦者。論云。",
    "T41n1823_022:0939b08": "如向所言。由見諦故 此所見諦。其相云",
    "T41n1823_022:0939b09": "何。頌曰。",
    "T41n1823_022:0939b10": " 諦四名已說  謂苦集滅道",
    "T41n1823_022:0939b11": " 彼自體亦然  次第隨現觀",
    "T41n1823_022:0939b12": "[0939b12] 釋曰。諦四名已說者。謂界品。初云無漏謂道",
    "T41n1823_022:0939b13": "諦。此說道諦也。擇滅謂離繫。此說滅諦也。",
    "T41n1823_022:0939b14": "及苦集世間。此說苦集諦也。次第列者。一",
    "T41n1823_022:0939b15": "苦。二集。三滅。四道。問今此品。列四諦。與彼",
    "T41n1823_022:0939b16": "界品所說體有何異耶。答頌言彼自體亦",
    "T41n1823_022:0939b17": "然。謂顯體同彼故。說亦然聲。問四諦次第。",
    "T41n1823_022:0939b18": "何緣如是。答頌言次第隨現觀現觀者。見",
    "T41n1823_022:0939b19": "道也。謂現觀位先所觀者。便在先說。問何",
    "T41n1823_022:0939b20": "緣現觀。次第必然。答謂&#x7157;等。加行位。如是",
    "T41n1823_022:0939b21": "觀故。問何緣加行位。如是觀耶。答謂若有",
    "T41n1823_022:0939b22": "法。是愛著處。能作逼惱。為苦惱因。最初觀",
    "T41n1823_022:0939b23": "苦。次復觀苦以誰為因。便觀集諦。次復",
    "T41n1823_022:0939b24": "觀苦以誰為滅。便觀滅諦。次復觀苦滅以",
    "T41n1823_022:0939b25": "誰為道。便觀道諦。如見病已次尋病因。",
    "T41n1823_022:0939b26": "續思病愈。後求良藥。故良醫經云。夫醫王",
    "T41n1823_022:0939b27": "者。謂具四德。能拔毒箭。一善知病狀。二善",
    "T41n1823_022:0939b28": "知病因。三善知病愈。四善知良藥。如來亦",
    "T41n1823_022:0939b29": "爾。為大醫王。如實了知苦集滅道故。加行",
    "T41n1823_022:0939c01": "位如是次第觀現觀位中次第亦爾。如已觀",
    "T41n1823_022:0939c02": "地蹤馬奔馳。言現觀者。應知此目現等覺",
    "T41n1823_022:0939c03": "義。謂現前覺觀諦境也。問何故經中說為",
    "T41n1823_022:0939c04": "聖諦。答聖見四諦。無顛倒故。名為聖諦。故",
    "T41n1823_022:0939c05": "有頌曰 聖者說是樂(滅諦涅槃) 非聖說為苦",
    "T41n1823_022:0939c06": "(外道謂涅槃為苦也) 聖者說為苦(有漏也) 非聖說是樂(言有",
    "T41n1823_022:0939c07": "漏樂)。",
    "T41n1823_022:0939c08": "[0939c08] 從此第二。別明苦諦。論云。唯受一分(五受中苦",
    "T41n1823_022:0939c09": "受也)。是苦自體。所餘並非。如何可言諸有漏行",
    "T41n1823_022:0939c10": "皆是苦諦。頌曰。",
    "T41n1823_022:0939c11": " 苦由三苦合  如所應一切",
    "T41n1823_022:0939c12": " 可意非可意  餘有漏行法",
    "T41n1823_022:0939c13": "[0939c13] 釋曰。苦由三苦合者。標也。苦諦由三苦合名",
    "T41n1823_022:0939c14": "為苦諦。一苦苦性。謂苦受。生時苦。住時苦。",
    "T41n1823_022:0939c15": "名苦苦也 二壞苦性。謂樂受。生時樂。住",
    "T41n1823_022:0939c16": "時樂。壞時苦。名壞苦也 三行苦性。謂不",
    "T41n1823_022:0939c17": "苦不樂受。由行成苦。眾緣造作故。無常性",
    "T41n1823_022:0939c18": "故。名行苦也。如所應一切者。一切有漏。如",
    "T41n1823_022:0939c19": "其所應。與三苦合。皆名苦諦。一可意有漏",
    "T41n1823_022:0939c20": "法。與壞苦合。名為苦也。二不可意。有漏法。",
    "T41n1823_022:0939c21": "與苦苦合。名為苦也。三餘有漏法。與行苦",
    "T41n1823_022:0939c22": "合。名為苦也 謂除可意不可意。外名餘有",
    "T41n1823_022:0939c23": "漏應知。此中說可意。名壞苦。說不可意。",
    "T41n1823_022:0939c24": "名苦苦者。且約別論。理實可意。及不可意。",
    "T41n1823_022:0939c25": "皆名行苦。無常性故。故一切行。行苦故苦。行",
    "T41n1823_022:0939c26": "苦微細。唯聖觀見。故經部師。鳩摩羅多頌曰",
    "T41n1823_022:0939c27": " 如以一睫毛 置掌人不覺 若置眼",
    "T41n1823_022:0939c28": "睛上 為損及不安 愚夫如手掌。不覺",
    "T41n1823_022:0940a01": "行苦睫。智者如眼睛。緣極生厭怖(緣是行苦)故",
    "T41n1823_022:0940a02": "諸愚夫。於無間獄。生苦怖心。不如眾聖於",
    "T41n1823_022:0940a03": "有頂蘊。以有頂蘊是行苦故。問若諸法中。",
    "T41n1823_022:0940a04": "亦許有樂。何緣但說苦為聖諦。答薩婆多",
    "T41n1823_022:0940a05": "宗中。有一類釋。由樂少故。如置綠豆烏豆",
    "T41n1823_022:0940a06": "聚中。以少從多。名烏豆聚。誰有智者。瀝水",
    "T41n1823_022:0940a07": "洗癰。有少樂生。計癰為樂 經部祖師。以",
    "T41n1823_022:0940a08": "頌釋言。能為苦因故。能集眾苦故。有苦",
    "T41n1823_022:0940a09": "希彼故。說樂亦名苦 婆娑正義解云。理",
    "T41n1823_022:0940a10": "實應言。諸有及樂。體皆是苦。以就行苦同",
    "T41n1823_022:0940a11": "一味故。由此言苦。為諦非樂 又依經部",
    "T41n1823_022:0940a12": "宗及大眾部等。定無實樂。受唯是苦 愚夫",
    "T41n1823_022:0940a13": "顛倒妄謂之樂。故世尊言。汝應以苦觀於",
    "T41n1823_022:0940a14": "樂受 薩婆多宗言。樂實有。佛言以苦觀",
    "T41n1823_022:0940a15": "樂受者。意顯樂受。有二種性。一有樂性。",
    "T41n1823_022:0940a16": "依自相門。自性樂故。二有苦性。謂依異相",
    "T41n1823_022:0940a17": "門。亦是無常變壞法故 故言以苦觀樂",
    "T41n1823_022:0940a18": "受者。依行苦及壞苦說。非苦苦也。故有頌",
    "T41n1823_022:0940a19": "曰。諸佛正遍覺。知諸行無常(行苦)及有為變",
    "T41n1823_022:0940a20": "壞(壞苦)故說受皆苦 於前兩說。論主評云。",
    "T41n1823_022:0940a21": "對法諸師。言實有樂。此言應理 又薩婆",
    "T41n1823_022:0940a22": "多宗。苦集一物因果分二。即苦諦體為因",
    "T41n1823_022:0940a23": "義邊。亦名集諦 若依經部宗。唯說貪愛。",
    "T41n1823_022:0940a24": "為集諦體。以經唯說貪愛為集故 薩婆",
    "T41n1823_022:0940a25": "多云。經就勝故。說愛為集。理實一切。皆是",
    "T41n1823_022:0940a26": "集諦。故薄伽梵。伽陀中說。業愛及無明為",
    "T41n1823_022:0940a27": "因。招後行令諸有相續。名補特伽羅 此",
    "T41n1823_022:0940a28": "頌既言業與無明為因招果。故知非唯愛",
    "T41n1823_022:0940a29": "為集諦。",
    "T41n1823_022:0940b01": "[0940b01] 從此第二明二諦。論云。諦有二種。一世俗",
    "T41n1823_022:0940b02": "諦。二勝義諦。如是二諦其相云何。頌曰。",
    "T41n1823_022:0940b03": " 彼覺破無  慧析餘亦爾",
    "T41n1823_022:0940b04": " 如瓶水世俗  異此名勝義",
    "T41n1823_022:0940b05": "[0940b05] 釋曰。彼覺破便無者。若彼物覺。物破便無。",
    "T41n1823_022:0940b06": "名世俗諦。如瓶被破瓶覺則無。如衣被破",
    "T41n1823_022:0940b07": "衣覺亦無。故瓶衣等名世俗諦。慧析餘亦爾",
    "T41n1823_022:0940b08": "者。謂若有物以慧析餘。彼覺則無亦是世",
    "T41n1823_022:0940b09": "俗。如水被慧分析色香味觸時。水覺則無。",
    "T41n1823_022:0940b10": "如析火亦爾。火覺則無。故此水火。名世俗",
    "T41n1823_022:0940b11": "諦。如瓶水世俗者。如瓶世俗屬初句也。如",
    "T41n1823_022:0940b12": "水世俗。屬第二句也。然此瓶水。未被析時。",
    "T41n1823_022:0940b13": "假立此名。稱為世俗。依世俗理。說有瓶",
    "T41n1823_022:0940b14": "等。是實非虛。名世俗諦。異此名勝義者。異",
    "T41n1823_022:0940b15": "此瓶水。名勝義諦。如青色等。碎至極微。色",
    "T41n1823_022:0940b16": "覺常在。及慧析味等。乃至極微。味覺常在。",
    "T41n1823_022:0940b17": "及慧分析受等四蘊。至一剎那。彼覺常在。",
    "T41n1823_022:0940b18": "故彼色等。名勝義諦。此真實有。故名勝義。",
    "T41n1823_022:0940b19": "依勝義理。說有色等。是實非虛。名勝義",
    "T41n1823_022:0940b20": "諦 依經部說。如無漏智及此後得世間正",
    "T41n1823_022:0940b21": "智。所取諸法。名勝義諦。除此已外。餘智取",
    "T41n1823_022:0940b22": "法。名世俗諦。",
    "T41n1823_022:0940b23": "[0940b23] 從此大文第三。約聖道辨人。就中分三。",
    "T41n1823_022:0940b24": "一明聖道加行。二約三道辨人。三明諸道",
    "T41n1823_022:0940b25": "差別。就明加行中。復分為二。一總標。二廣",
    "T41n1823_022:0940b26": "明。此下第一。總標加行者。論云。已辨諸諦。",
    "T41n1823_022:0940b27": "應說云何方便勤修。趣見諦道。頌曰。",
    "T41n1823_022:0940b28": " 將趣見諦道  應住戒勤修",
    "T41n1823_022:0940b29": " 聞思修所成  謂名俱義境",
    "T41n1823_022:0940c01": "[0940c01] 釋曰。將趣見諦道。應先住戒。然後勤修聞",
    "T41n1823_022:0940c02": "思修慧 因聞思修。所成慧故。慧名所成。",
    "T41n1823_022:0940c03": "依聞所成慧。起思所成慧。依思所成慧。起",
    "T41n1823_022:0940c04": "修所成慧。問三慧何別。答聞所成慧。唯緣名",
    "T41n1823_022:0940c05": "境。未能捨文而觀義故。思所成慧。緣名及",
    "T41n1823_022:0940c06": "義。未全捨文而觀義故。頌言俱者。謂名義",
    "T41n1823_022:0940c07": "也。修所成慧。唯緣義境。已能捨文而觀義",
    "T41n1823_022:0940c08": "故。",
    "T41n1823_022:0940c09": "[0940c09] 從此第二。廣明加行。就中分四。一明身器",
    "T41n1823_022:0940c10": "清淨。二明五停心位。三明四念住。四明四",
    "T41n1823_022:0940c11": "善根。此下第一明身器清淨。論云。諸有欲",
    "T41n1823_022:0940c12": "於修精勤學者。如何淨身器。令修速成。頌",
    "T41n1823_022:0940c13": "曰。",
    "T41n1823_022:0940c14": " 具身心遠離  無不足大欲",
    "T41n1823_022:0940c15": " 謂已得未得  多求名所無",
    "T41n1823_022:0940c16": " 治相違界三  無漏無貪性",
    "T41n1823_022:0940c17": " 四聖種亦爾  前三唯喜足",
    "T41n1823_022:0940c18": " 三生具後業  為治四愛生",
    "T41n1823_022:0940c19": " 我所我事欲  暫息永除故",
    "T41n1823_022:0940c20": "[0940c20] 釋曰。身器清淨略由三因。一身心遠離。二喜",
    "T41n1823_022:0940c21": "足少欲。三住四聖種。具身心遠離者。身遠",
    "T41n1823_022:0940c22": "離者。離相雜住。心遠離者。離不善尋 無",
    "T41n1823_022:0940c23": "不足大欲者。第二因也。無不足者。喜足也。",
    "T41n1823_022:0940c24": "無大欲者。少欲也。前二易可成。由喜",
    "T41n1823_022:0940c25": "足少欲。問無不足無大欲。此之二無。差別云",
    "T41n1823_022:0940c26": "何。答頌言謂已得未得多求名所無。謂已得",
    "T41n1823_022:0940c27": "衣等。更多希求。名不喜足。是喜足所無也。",
    "T41n1823_022:0940c28": "若未得衣等。更多希求。名為大欲。是少欲",
    "T41n1823_022:0940c29": "所無也。治相違者。此明喜足少欲。與此不",
    "T41n1823_022:0941a01": "喜足大欲相違也 界三者。喜足少欲。若有",
    "T41n1823_022:0941a02": "漏者。通三界。若無漏者。通九地。所治二種",
    "T41n1823_022:0941a03": "唯在欲界 無漏無貪性者。喜足少欲。亦",
    "T41n1823_022:0941a04": "通無漏。無貪為體。所治二種。以貪為性。四",
    "T41n1823_022:0941a05": "聖種亦爾者。釋第三因也。能生眾聖。故名",
    "T41n1823_022:0941a06": "聖種。四聖種體。亦是無貪。同前喜等。故言",
    "T41n1823_022:0941a07": "亦爾前三唯喜足者。一衣服喜足聖種。二飲",
    "T41n1823_022:0941a08": "食喜足聖種。三臥具喜足聖種。四樂斷樂修",
    "T41n1823_022:0941a09": "聖種。謂樂斷煩惱。樂修聖道也。問第四聖",
    "T41n1823_022:0941a10": "種。既非喜足。如何亦用無貪為體。答以能",
    "T41n1823_022:0941a11": "棄捨欲貪有貪故。此第四亦無貪性。問何須",
    "T41n1823_022:0941a12": "立此四聖種耶。答頌言三生具後業。前三",
    "T41n1823_022:0941a13": "聖種。助道生具。最後聖種。助道事業。以諸",
    "T41n1823_022:0941a14": "弟子捨俗生具及俗事業。世尊哀愍。立此助",
    "T41n1823_022:0941a15": "聖道生具事業。令修行者。解脫非久也。問",
    "T41n1823_022:0941a16": "何故安立如此二事。答頌言為治四愛生。",
    "T41n1823_022:0941a17": "一衣服愛。二飲食愛。三臥具愛。四有無有愛。",
    "T41n1823_022:0941a18": "治四愛故。立四聖種。我所我事。欲暫息永",
    "T41n1823_022:0941a19": "除故者。此更異釋。我所事欲者。衣服等三。此",
    "T41n1823_022:0941a20": "上起貪心。名我所事欲也。我事欲者。謂身",
    "T41n1823_022:0941a21": "也。身上起貪。名我事欲。為佛意欲令諸弟",
    "T41n1823_022:0941a22": "子。暫息我所事欲。故立前三聖種。永除我",
    "T41n1823_022:0941a23": "所及我事欲。故立第四聖種。",
    "T41n1823_022:0941a24": "[0941a24] 從此第二。明五停心位。七方便也。就中有",
    "T41n1823_022:0941a25": "二。一總標。二別釋。且總標者。論云。如是已",
    "T41n1823_022:0941a26": "說修所依器。由何門故。能正入修。頌曰。",
    "T41n1823_022:0941a27": " 入修要二門  不淨觀息念",
    "T41n1823_022:0941a28": " 貪尋增上者  如次第應修",
    "T41n1823_022:0941a29": "[0941a29] 釋曰。正入修門要者有二。一不淨觀能治",
    "T41n1823_022:0941b01": "貪欲。二持息念能除亂尋。",
    "T41n1823_022:0941b02": "[0941b02] 從此第二別釋。就中分二。一釋不淨觀。二",
    "T41n1823_022:0941b03": "釋持息念。就不淨觀中。復分為二。一明行",
    "T41n1823_022:0941b04": "相。二諸門分別。且初明行相者。論云。此中",
    "T41n1823_022:0941b05": "先應辨不淨觀。如是觀相云何。頌曰。",
    "T41n1823_022:0941b06": " 為通治四貪  且辨觀骨鎖",
    "T41n1823_022:0941b07": " 廣至海復略  名初習業位",
    "T41n1823_022:0941b08": " 除足至頭半  名為已熟修",
    "T41n1823_022:0941b09": " 繫心在眉間  名超作意位",
    "T41n1823_022:0941b10": "[0941b10] 釋曰。修不淨觀。正為治貪。貪有四種。一顯",
    "T41n1823_022:0941b11": "色貪。二形色貪。三妙觸貪。四供奉貪。緣青",
    "T41n1823_022:0941b12": "瘀等。修不淨觀。治顯色貪。緣虫食等。治形",
    "T41n1823_022:0941b13": "色貪。緣虫蛆等。治妙觸貪。緣屍不動。治供",
    "T41n1823_022:0941b14": "奉貪 若緣骨鎖。修不淨觀。通治四貪。以",
    "T41n1823_022:0941b15": "骨鎖中無四貪境故。今應且辨修骨鎖觀。",
    "T41n1823_022:0941b16": "此唯勝解作意相應 言勝解者。假想觀",
    "T41n1823_022:0941b17": "也。謂於色中。作不淨殊勝解也。此不淨觀。",
    "T41n1823_022:0941b18": "少分緣故。不斷煩惱。夫斷惑者。要須遍緣",
    "T41n1823_022:0941b19": "故也。但能伏貪。令不現行 然瑜伽師。修",
    "T41n1823_022:0941b20": "骨鎖觀。總有三位。一初習業位。二已熟修",
    "T41n1823_022:0941b21": "位。三超作意位。修不淨觀。應先繫心於自",
    "T41n1823_022:0941b22": "身分。或於足指或額或餘。隨所樂處。安止",
    "T41n1823_022:0941b23": "其心。心得住已。依勝解力。假想思惟。皮肉",
    "T41n1823_022:0941b24": "爛墮。漸令骨淨。乃至具觀全身骨鎖。見一",
    "T41n1823_022:0941b25": "具已復觀第二。漸次一房一寺乃至遍地。",
    "T41n1823_022:0941b26": "以海為邊。骨鎖充滿 為令勝解得增長",
    "T41n1823_022:0941b27": "故。漸略而觀。乃至唯觀一具白骨。齊此漸",
    "T41n1823_022:0941b28": "略。不淨觀成。名初習業位。為令略觀勝解",
    "T41n1823_022:0941b29": "力增。於一具中。先除足骨。思惟餘骨。漸次",
    "T41n1823_022:0941c01": "乃至。除頭半骨。思惟半骨。齊此轉略。名已",
    "T41n1823_022:0941c02": "熟修位。為令略觀勝解自在。除頭半骨。繫",
    "T41n1823_022:0941c03": "心眉間。專注一緣。湛然而住。齊此極略。名",
    "T41n1823_022:0941c04": "超作意位 論云。有不淨觀。有所緣少非",
    "T41n1823_022:0941c05": "自在少。應作四句 作意已熟。所緣自身。",
    "T41n1823_022:0941c06": "名為第一句。作意熟故。非自在少。所緣一",
    "T41n1823_022:0941c07": "身故名所緣少 作意未熟。所緣至海。名",
    "T41n1823_022:0941c08": "第二句。作意未熟。是自在少。所緣至海。故",
    "T41n1823_022:0941c09": "非所緣少 作意已熟。所緣至海。為第三",
    "T41n1823_022:0941c10": "句。自在所緣。俱非少也 作意未熟。所緣自",
    "T41n1823_022:0941c11": "身。為第四句。自在所緣。二俱少也。",
    "T41n1823_022:0941c12": "[0941c12] 從此第二諸門分別。論云。此不淨觀何性",
    "T41n1823_022:0941c13": "(一問)。依幾地(二問)。緣何境(三問)。何處生(四問)。何行相",
    "T41n1823_022:0941c14": "(五問)。緣何世(六問)。為有漏為無漏(七問)。為離染得。",
    "T41n1823_022:0941c15": "為加行得(八問)。頌曰。",
    "T41n1823_022:0941c16": " 無貪性十地  緣欲色人生",
    "T41n1823_022:0941c17": " 不淨自世緣  有漏通二得",
    "T41n1823_022:0941c18": "[0941c18] 釋曰。無貪性者。答初問也。謂不淨觀。無貪",
    "T41n1823_022:0941c19": "為體。十地者。答第二問。通依十地。謂四根",
    "T41n1823_022:0941c20": "本靜慮。及四近分中間欲界 言四近分者。",
    "T41n1823_022:0941c21": "謂四禪各有近分也 緣欲色者。答第三",
    "T41n1823_022:0941c22": "問。唯緣欲界顯形色 人生者。答第四問。",
    "T41n1823_022:0941c23": "唯在人趣生。除北俱盧。以天趣中。無有",
    "T41n1823_022:0941c24": "青瘀等。故無此觀 不淨者。答第五問。以",
    "T41n1823_022:0941c25": "不淨為行相 自世緣者。答第六問。若在",
    "T41n1823_022:0941c26": "過去。緣過去世。若在現在。緣現在世。若在",
    "T41n1823_022:0941c27": "未來。緣未來世。名自世緣。若不生法。通緣",
    "T41n1823_022:0941c28": "三世。有漏者。答第七問。既是假想觀。故唯",
    "T41n1823_022:0941c29": "有漏。通二得者。答第八問。通離染得及加",
    "T41n1823_022:0942a01": "行得。若曾修得。有離染得。曾未得者。有加",
    "T41n1823_022:0942a02": "行得。",
    "T41n1823_022:0942a03": "[0942a03] 從此第二。別釋持息念。就中分二。一明念",
    "T41n1823_022:0942a04": "差別。二明息差別。且釋念差別者。論云。說",
    "T41n1823_022:0942a05": "不淨觀相差別。已次應辨持息念。此差別相",
    "T41n1823_022:0942a06": "云何。頌曰。",
    "T41n1823_022:0942a07": " 息念慧五地  緣風依欲身",
    "T41n1823_022:0942a08": " 二得實外無  有六謂數等",
    "T41n1823_022:0942a09": "[0942a09] 釋曰。此有八門。息念慧者。第一出體門。此",
    "T41n1823_022:0942a10": "之息念。以慧為體。息即是風。念持息故名",
    "T41n1823_022:0942a11": "為息念。體雖是慧。而名念者。由念力持。慧",
    "T41n1823_022:0942a12": "於境中。得分明故。經言阿那阿波那念。阿",
    "T41n1823_022:0942a13": "那者。此云遣來。謂持息入。是引外風。令入",
    "T41n1823_022:0942a14": "身義。阿波那者。此云遣去。謂持息出。是引",
    "T41n1823_022:0942a15": "內風。令出身義。五地者。第二依地門。謂依",
    "T41n1823_022:0942a16": "初禪近分。及二三禪近分。並中間欲界。此念",
    "T41n1823_022:0942a17": "唯與捨受相應故。在近分中間欲界。非餘",
    "T41n1823_022:0942a18": "地也。謂苦樂受。能順引尋。此念治尋。故",
    "T41n1823_022:0942a19": "唯捨受 緣風者。第三境界門。此定緣風",
    "T41n1823_022:0942a20": " 依欲身者。第四依身門。唯依欲界人天趣身。",
    "T41n1823_022:0942a21": "除北俱盧 二得者。第五辨得門。通離染",
    "T41n1823_022:0942a22": "得及加行得 實者。第六作意門。此與真實",
    "T41n1823_022:0942a23": "作意。相應非假想也 外無者。第七簡邪門。",
    "T41n1823_022:0942a24": "佛教方修。外道無有。以諸外道無說者故。",
    "T41n1823_022:0942a25": "自不能覺微細法故 數等者。第八辨相",
    "T41n1823_022:0942a26": "門。此相差別。由具六因。一數。二隨。三止。四",
    "T41n1823_022:0942a27": "觀。五轉。六淨。數者謂繫心。緣出入息。從一",
    "T41n1823_022:0942a28": "至十。此有三失。一數減失於二謂一。二數",
    "T41n1823_022:0942a29": "增失。於一謂二。三雜亂失。於入謂出。於",
    "T41n1823_022:0942b01": "出謂入。離此三失。是名正數。中間錯亂。",
    "T41n1823_022:0942b02": "復應從一次第數之。終而復始。乃至得定",
    "T41n1823_022:0942b03": " 隨謂繫心。緣出入息。不作加行。隨息",
    "T41n1823_022:0942b04": "而行。止謂繫念。唯在鼻端。或於足指。隨所",
    "T41n1823_022:0942b05": "樂處。安止其心。觀謂觀察此息風。已&#x7ADD;觀",
    "T41n1823_022:0942b06": "息俱大種造色。及依色住。心心所法。具觀",
    "T41n1823_022:0942b07": "五蘊。以為境界。轉謂移轉。轉息風覺。乃至",
    "T41n1823_022:0942b08": "世第一法位。淨謂勝進。入見道位等。乃至",
    "T41n1823_022:0942b09": "盡智等。為攝六相故。說頌曰 持息念應",
    "T41n1823_022:0942b10": "知 有六種異相 謂數隨止觀 轉淨相",
    "T41n1823_022:0942b11": "差別。",
    "T41n1823_022:0942b12": "[0942b12] 從此第二明息差別。論云。息相差別云何應",
    "T41n1823_022:0942b13": "知。頌曰。",
    "T41n1823_022:0942b14": " 入出息隨身  依二差別轉",
    "T41n1823_022:0942b15": " 情數非執受  等流非下緣",
    "T41n1823_022:0942b16": "[0942b16] 釋曰。此有六門。入出息隨身者。第一依身",
    "T41n1823_022:0942b17": "門。謂息隨身。以息是身一分攝故 依二",
    "T41n1823_022:0942b18": "差別轉者。次第二依息門。身心名二。息依",
    "T41n1823_022:0942b19": "身心轉也。要具四緣。息方得轉。一息所依",
    "T41n1823_022:0942b20": "地。謂欲界初二三禪。名有息地也。二風道",
    "T41n1823_022:0942b21": "通。謂口鼻也。三毛孔開。四入出息地。&#x9E81;心現",
    "T41n1823_022:0942b22": "前 前三名身差別。後一名心差別。生無",
    "T41n1823_022:0942b23": "色界。四緣俱闕。若羯剌藍。頞部曇。閉尸。健",
    "T41n1823_022:0942b24": "南。四位唯有&#x9E81;心及息地。闕餘二緣。及在",
    "T41n1823_022:0942b25": "欲界初二三禪。入二無心定。唯有三緣。闕",
    "T41n1823_022:0942b26": "&#x9E81;心一也 若在欲界等。入第四定。唯有",
    "T41n1823_022:0942b27": "二緣。闕&#x9E81;心及毛孔開。以第四定極淳厚",
    "T41n1823_022:0942b28": "故。引彼大種。遍滿身中。毛孔不開也 若",
    "T41n1823_022:0942b29": "身生第四定。有風道通。謂口鼻也。及容有",
    "T41n1823_022:0942c01": "&#x9E81;心。謂起下地威儀。通果心也。闕餘二緣。",
    "T41n1823_022:0942c02": "此上諸位。隨闕一緣。息皆不轉故。論云。謂",
    "T41n1823_022:0942c03": "要身中(息所依也)。有諸孔隙(孔是風道通。隙是毛孔開也)。入出息",
    "T41n1823_022:0942c04": "地。&#x9E81;心現前(第四緣也)。息於爾時。方得轉故。出",
    "T41n1823_022:0942c05": "第四定等。及初生時。息最先入(謂息先無故也)。入第",
    "T41n1823_022:0942c06": "四定等。及後死時。息最後出(息新斷故)情數",
    "T41n1823_022:0942c07": "者。第三依情門。息是有情數攝。身一分故。非",
    "T41n1823_022:0942c08": "執受者。第四非執受門。息非執受。不與根",
    "T41n1823_022:0942c09": "合故。等流者。第五五類門。息是等流性。同",
    "T41n1823_022:0942c10": "類因生故。非下緣者。第六息觀門。息唯自上",
    "T41n1823_022:0942c11": "地心之所緣。非下地心緣上地息。如身生",
    "T41n1823_022:0942c12": "欲界。起欲界心。自地心也。起上初二三禪",
    "T41n1823_022:0942c13": "心。緣欲界息者。上地心也。若初禪息。唯三",
    "T41n1823_022:0942c14": "地緣。第二禪息。通二地緣。第三禪息。唯自",
    "T41n1823_022:0942c15": "地緣。若生下地。無上息故。又生上地。起",
    "T41n1823_022:0942c16": "下地心。非是緣息心。故下地心。不緣上地",
    "T41n1823_022:0942c17": "息也。如生初禪。起欲界心。唯是通果。然此",
    "T41n1823_022:0942c18": "通果。唯緣欲界所變化事 若生上二禪",
    "T41n1823_022:0942c19": "等。起初禪等心。通威儀通果。威儀唯緣初",
    "T41n1823_022:0942c20": "禪身業。通果亦唯緣初禪變化。故起下地",
    "T41n1823_022:0942c21": "心。而不能緣上地息也。"
}