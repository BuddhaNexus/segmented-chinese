{
    "T13n0411_010:0772a24": "大乘大集地藏十輪經卷第十",
    "T13n0411_010:0772a26": "三藏法師玄奘奉 詔譯",
    "T13n0411_010:0772a27": "福田相品第七之二",
    "T13n0411_010:0772a28": "[0772a28] 「復次，善男子！菩薩摩訶薩，復有般若大甲冑",
    "T13n0411_010:0772a29": "輪。若菩薩摩訶薩成就此輪，從初發心，一",
    "T13n0411_010:0772b01": "切五欲皆能除斷，超勝一切聲聞、獨覺，普為",
    "T13n0411_010:0772b02": "一切聲聞、獨覺、作大福田。一切聲聞、獨覺乘",
    "T13n0411_010:0772b03": "等，皆應供養承事守護。云何般若大甲冑輪？",
    "T13n0411_010:0772b04": "善男子！菩薩般若有二種相：一者、世間；二者、",
    "T13n0411_010:0772b05": "出世間。云何菩薩世間般若？謂：諸菩薩唯依",
    "T13n0411_010:0772b06": "讀誦、書寫、聽聞，為他演說三乘正法；欲求",
    "T13n0411_010:0772b07": "除滅一切眾生無明黑暗；欲求發起一切",
    "T13n0411_010:0772b08": "眾生大慧光明。謂：於如來所說種種與聲聞",
    "T13n0411_010:0772b09": "乘相應正法，精勤讀誦、聽聞、書寫、為他演說，",
    "T13n0411_010:0772b10": "勸正修行。或於如來所說種種與獨覺乘",
    "T13n0411_010:0772b11": "相應正法，精勤讀誦、聽聞、書寫、為他演說，勸",
    "T13n0411_010:0772b12": "正修行。或於如來所說種種與無上乘相應",
    "T13n0411_010:0772b13": "正法，精勤讀誦、聽聞、書寫、為他演說，勸正修",
    "T13n0411_010:0772b14": "行。不求賢聖無漏道支、不求聖道、不求",
    "T13n0411_010:0772b15": "聖道所攝解脫、不行寂靜真實般若，常行",
    "T13n0411_010:0772b16": "有見、有相般若。如是般若有取、有著，是名",
    "T13n0411_010:0772b17": "菩薩世間般若。如是般若，共諸聲聞、獨覺乘",
    "T13n0411_010:0772b18": "等，此不名為大甲冑輪，亦不由此名為菩",
    "T13n0411_010:0772b19": "薩摩訶薩也，及名一切聲聞、獨覺、真實福田。",
    "T13n0411_010:0772b20": "云何菩薩出世般若？謂：諸菩薩精勤修習菩",
    "T13n0411_010:0772b21": "提道時，隨力讀誦、聽聞、書寫、為他演說，三",
    "T13n0411_010:0772b22": "乘正法。而於其中依無所得方便而住，無",
    "T13n0411_010:0772b23": "所行動、無所思惟、無有根本。以如虛空",
    "T13n0411_010:0772b24": "心、普寂滅心、無增減慧、無取著心、無生滅心、",
    "T13n0411_010:0772b25": "無退轉心、法平等心、真如心、實際心、法界心、無",
    "T13n0411_010:0772b26": "我心、無分別心、寂滅安忍離分別心，善巧安",
    "T13n0411_010:0772b27": "住無成壞地，善巧安住無住、無著、勝妙慧地。",
    "T13n0411_010:0772b28": "如是般若無取、無著，是名菩薩出世般若大",
    "T13n0411_010:0772b29": "甲冑輪。善男子！若菩薩摩訶薩成此般若大",
    "T13n0411_010:0772c01": "甲冑輪，從初發心，一切五欲皆能除斷，得",
    "T13n0411_010:0772c02": "名菩薩摩訶薩也。超勝一切聲聞、獨覺，普",
    "T13n0411_010:0772c03": "為一切聲聞、獨覺、作大福田。一切聲聞、獨覺",
    "T13n0411_010:0772c04": "乘等，皆應供養承事守護。",
    "T13n0411_010:0772c05": "[0772c05] 「復次，善男子！菩薩摩訶薩，復有善巧方便大",
    "T13n0411_010:0772c06": "甲冑輪。若菩薩摩訶薩成就此輪，從初發",
    "T13n0411_010:0772c07": "心，一切五欲皆能除斷，超勝一切聲聞、獨覺，",
    "T13n0411_010:0772c08": "普為一切聲聞、獨覺，作大福田。一切聲聞、獨",
    "T13n0411_010:0772c09": "覺乘等，皆應供養承事守護。云何名為善巧",
    "T13n0411_010:0772c10": "方便大甲冑輪？善男子！菩薩善巧方便有二",
    "T13n0411_010:0772c11": "種相：一者、世間；二者、出世間。云何名為菩",
    "T13n0411_010:0772c12": "薩世間善巧方便？謂：諸菩薩或為自利、或為",
    "T13n0411_010:0772c13": "他利、或為俱利，常懷彼此，示現種種工巧",
    "T13n0411_010:0772c14": "伎術，為自及他得成熟故，承事供養諸",
    "T13n0411_010:0772c15": "佛世尊、或諸菩薩、或諸獨覺、或諸聲聞、或母",
    "T13n0411_010:0772c16": "或父、或諸病者、或諸羸劣無依怙者，若見厄",
    "T13n0411_010:0772c17": "難臨被害者，種種勤苦方便救濟，以四攝",
    "T13n0411_010:0772c18": "事成熟有情。是諸菩薩自住大乘，於諸聲",
    "T13n0411_010:0772c19": "聞及獨覺乘非大乘器、若諸聲聞及獨覺乘",
    "T13n0411_010:0772c20": "根未熟者，為說微妙甚深法教令其修學；",
    "T13n0411_010:0772c21": "或勸勤修諸聖靜慮；或為開示最勝義諦，勸",
    "T13n0411_010:0772c22": "令修行，超四顛倒，覺悟四種無墮法性；或",
    "T13n0411_010:0772c23": "令趣入四無礙解；或復乃至勸令安住四",
    "T13n0411_010:0772c24": "念住、四正斷、四神足、五根、五力、七等覺支、八聖",
    "T13n0411_010:0772c25": "道支、有餘、無餘道及道果；趣入巧智，令其成",
    "T13n0411_010:0772c26": "熟。若諸有情貪求名稱、利養、富貴，諸根躁擾，",
    "T13n0411_010:0772c27": "善根未熟，勸令讀誦諸阿笈摩及毘奈耶、阿",
    "T13n0411_010:0772c28": "毘達磨；或勸讀誦除佛所說順解脫論，令其",
    "T13n0411_010:0772c29": "成熟。若諸有情不樂布施，勸令惠捨種種",
    "T13n0411_010:0773a01": "珍財，令其成熟。若諸有情暴惡不仁，勸令",
    "T13n0411_010:0773a02": "修學四種梵住。若諸有情心多忿恚，勸令",
    "T13n0411_010:0773a03": "修忍。若諸有情心多懈怠，勸修精進。若諸",
    "T13n0411_010:0773a04": "有情心多散亂，勸修靜慮。若諸有情具足",
    "T13n0411_010:0773a05": "惡慧，為說正法，謂以記說教誡方便，令其",
    "T13n0411_010:0773a06": "成熟。若諸有情不敬三寶具無依行，勸受",
    "T13n0411_010:0773a07": "三歸令敬三寶、或勸受學近事律儀、或勸",
    "T13n0411_010:0773a08": "受學近住律儀，令其成熟。或勸修習種種",
    "T13n0411_010:0773a09": "工巧伎術業處，令其成熟。如是等菩薩摩訶",
    "T13n0411_010:0773a10": "薩，種種世間巧方便智，過殑伽沙菩薩摩訶",
    "T13n0411_010:0773a11": "薩，以是一切書論、工巧、伎術、業處、加行、精進、",
    "T13n0411_010:0773a12": "巧方便智，摧伏一切外道異學。如是名為",
    "T13n0411_010:0773a13": "菩薩世間善巧方便。此巧方便，共諸聲聞、獨",
    "T13n0411_010:0773a14": "覺乘等，亦作一切佛法依因，亦是善巧諸行",
    "T13n0411_010:0773a15": "依處，亦是善巧任運無思滅退墮法。[0773a15] 「又善男",
    "T13n0411_010:0773a16": "子！若諸菩薩不依明師、不依善友，修行世",
    "T13n0411_010:0773a17": "間善巧方便，是諸菩薩愚於世間善巧方便，",
    "T13n0411_010:0773a18": "向諸惡趣，不能隨順安住出世巧方便智，",
    "T13n0411_010:0773a19": "亦非一切真實福田。不能善巧知諸有情",
    "T13n0411_010:0773a20": "根行差別，以於善巧方便愚故，為諸聲聞、",
    "T13n0411_010:0773a21": "及獨覺乘、非大乘器及於大乘根未熟者，",
    "T13n0411_010:0773a22": "宣說大乘，令其修學。又為大乘法器有情，",
    "T13n0411_010:0773a23": "宣說聲聞、獨覺乘法，令修聲聞、獨覺乘行。",
    "T13n0411_010:0773a24": "為獨覺乘法器有情，說聲聞乘，令其修習",
    "T13n0411_010:0773a25": "聲聞乘行。為聲聞乘法器有情，說生死法，",
    "T13n0411_010:0773a26": "令其愛著，不為宣說厭生死法。又於善巧",
    "T13n0411_010:0773a27": "方便愚故，若諸有情樂行殺生，廣說乃至",
    "T13n0411_010:0773a28": "執著邪見，為彼宣說甚深大乘，不為宣說",
    "T13n0411_010:0773a29": "生死流轉，死此生彼，眾苦果報，令其厭怖，離",
    "T13n0411_010:0773b01": "諸惡法。又於善巧方便愚故，乃至若諸有情，",
    "T13n0411_010:0773b02": "樂修淨戒，令修布施。若諸有情，樂修安",
    "T13n0411_010:0773b03": "忍；勸捨安忍，令修淨戒。若諸有情，樂修",
    "T13n0411_010:0773b04": "精進；勸捨精進，令修安忍。若諸有情，樂修",
    "T13n0411_010:0773b05": "靜慮；勸捨靜慮，令修精進。若諸有情，樂",
    "T13n0411_010:0773b06": "修般若；勸捨般若，令修靜慮。[0773b06] 「如是菩薩",
    "T13n0411_010:0773b07": "愚於世間善巧方便，不能真實利樂有情，",
    "T13n0411_010:0773b08": "與諸有情為惡知識。此巧方便依有所得、",
    "T13n0411_010:0773b09": "有所執著，如是名為菩薩世間善巧方便。",
    "T13n0411_010:0773b10": "如是世間善巧方便，共諸聲聞、獨覺乘等，此",
    "T13n0411_010:0773b11": "不名為大甲冑輪，亦不由此名為菩薩摩",
    "T13n0411_010:0773b12": "訶薩也，及名一切聲聞、獨覺、真實福田。[0773b12] 「云何",
    "T13n0411_010:0773b13": "名為菩薩出世善巧方便？謂：諸菩薩但為利",
    "T13n0411_010:0773b14": "他，不為自利，示現種種工巧伎術。為成熟",
    "T13n0411_010:0773b15": "他，承事供養諸佛世尊、或諸菩薩、或諸獨覺、",
    "T13n0411_010:0773b16": "或諸聲聞、或母、或父、或諸病者、或諸羸劣無",
    "T13n0411_010:0773b17": "依怙者，若見厄難臨被害者，種種勤苦方",
    "T13n0411_010:0773b18": "便救濟，以四攝事成熟有情，隨其意樂，隨",
    "T13n0411_010:0773b19": "其根器，為諸有情宣說正法。又能漸次勸",
    "T13n0411_010:0773b20": "諸聲聞修獨覺乘，勸諸獨覺修習大乘。若",
    "T13n0411_010:0773b21": "於聲聞及獨覺乘根未熟者，為說厭離生",
    "T13n0411_010:0773b22": "死苦法，令其修學厭離生死，欣求涅槃。若",
    "T13n0411_010:0773b23": "諸有情，樂行殺生，廣說乃至樂著邪見，隨",
    "T13n0411_010:0773b24": "其根性，或為宣說，生死流轉，死此生彼，眾苦",
    "T13n0411_010:0773b25": "果報，令其厭怖離諸惡法；或為宣說，與聲",
    "T13n0411_010:0773b26": "聞乘相應正法；或為宣說，與獨覺乘相應",
    "T13n0411_010:0773b27": "正法；或為宣說，無上乘中淺近之法；令漸修",
    "T13n0411_010:0773b28": "學。若諸有情已樂布施。為說勝上受持淨戒，",
    "T13n0411_010:0773b29": "令其修學；廣說乃至若諸有情已樂靜慮，為",
    "T13n0411_010:0773c01": "說勝上無漏聖道所攝般若，令其修學。此巧",
    "T13n0411_010:0773c02": "方便依無所得、無所執著，如是名為菩",
    "T13n0411_010:0773c03": "薩出世善巧方便大甲冑輪。[0773c03] 「善男子！若菩薩",
    "T13n0411_010:0773c04": "摩訶薩成就如是善巧方便大甲冑輪，從",
    "T13n0411_010:0773c05": "初發心，一切五欲皆能除斷，得名菩薩摩訶",
    "T13n0411_010:0773c06": "薩也。超勝一切聲聞、獨覺，普為一切聲聞、",
    "T13n0411_010:0773c07": "獨覺、作大福田。一切聲聞、獨覺乘等，皆應供",
    "T13n0411_010:0773c08": "養承事守護。」[0773c08] 爾時，世尊欲重顯此義而說",
    "T13n0411_010:0773c09": "頌曰：",
    "T13n0411_010:0773c10": "「所修慧有二，  世間出世間，",
    "T13n0411_010:0773c11": " 取著名世間，  無取著出世。",
    "T13n0411_010:0773c12": " 修善巧方便，  依二種差別，",
    "T13n0411_010:0773c13": " 有所得世間，  無所得出世。",
    "T13n0411_010:0773c14": " 若唯說一乘，  是名惡說法，",
    "T13n0411_010:0773c15": " 不能自成熟，  亦不能度他。",
    "T13n0411_010:0773c16": " 一向惡眾生，  為說三乘教，",
    "T13n0411_010:0773c17": " 是則為愚癡，  不名摩訶薩。",
    "T13n0411_010:0773c18": " 有堪趣三乘，  欣求聞正法，",
    "T13n0411_010:0773c19": " 為說樂生死，  非為智者相；",
    "T13n0411_010:0773c20": " 專意諦思惟，  隨根欲教化，",
    "T13n0411_010:0773c21": " 此善巧方便，  智者所稱譽；",
    "T13n0411_010:0773c22": " 眾生雖有惡，  而堪入三乘，",
    "T13n0411_010:0773c23": " 隨根器教導，  令解脫眾惡。",
    "T13n0411_010:0773c24": "[0773c24] 「復次，善男子！菩薩摩訶薩，復有大慈大甲冑",
    "T13n0411_010:0773c25": "輪，若菩薩摩訶薩成就此輪，從初發心，一",
    "T13n0411_010:0773c26": "切五欲皆能除斷，超勝一切聲聞、獨覺，普為",
    "T13n0411_010:0773c27": "一切聲聞、獨覺、作大福田。一切聲聞、獨覺乘",
    "T13n0411_010:0773c28": "等，皆應供養承事守護。云何大慈大甲冑輪？",
    "T13n0411_010:0773c29": "善男子！慈有二種，謂：法緣慈、有情緣慈。法",
    "T13n0411_010:0774a01": "緣慈者，名為大慈，名大甲冑。有情緣慈，不",
    "T13n0411_010:0774a02": "名大慈，非大甲冑。所以者何？有情緣慈，共",
    "T13n0411_010:0774a03": "諸聲聞、獨覺乘等。聲聞、獨覺為自利樂，不為",
    "T13n0411_010:0774a04": "有情精勤修習有情緣慈。聲聞、獨覺為自",
    "T13n0411_010:0774a05": "寂靜、為自涅槃、為滅自惑、為滅自結，不",
    "T13n0411_010:0774a06": "為有情精勤修習有情緣慈。是故，此慈不",
    "T13n0411_010:0774a07": "名大慈，非大甲冑。其法緣慈，不共聲聞、獨",
    "T13n0411_010:0774a08": "覺乘等，唯諸菩薩摩訶薩眾所能修行。菩薩",
    "T13n0411_010:0774a09": "摩訶薩普為利樂一切有情，精勤修習此",
    "T13n0411_010:0774a10": "法緣慈。菩薩摩訶薩普為一切有情寂靜，及",
    "T13n0411_010:0774a11": "得涅槃滅煩惱結，精勤修習此法緣慈。是",
    "T13n0411_010:0774a12": "故，此慈名為大慈，是大甲冑。又諸菩薩修法",
    "T13n0411_010:0774a13": "緣慈，不依諸蘊、不依諸處、不依諸界、不",
    "T13n0411_010:0774a14": "依念住，乃至不依道支、不依欲界、不依",
    "T13n0411_010:0774a15": "色界、不依無色界、不依此世、不依他世、",
    "T13n0411_010:0774a16": "不依此岸、不依彼岸、不依得、不依不得。",
    "T13n0411_010:0774a17": "如是菩薩修法緣慈，超諸聲聞、獨覺乘地，",
    "T13n0411_010:0774a18": "是名菩薩法緣大慈大甲冑輪。[0774a18] 「善男子！若菩",
    "T13n0411_010:0774a19": "薩摩訶薩成此大慈大甲冑輪，從初發心，一",
    "T13n0411_010:0774a20": "切五欲皆能除斷，得名菩薩摩訶薩也。超",
    "T13n0411_010:0774a21": "勝一切聲聞、獨覺，普為一切聲聞、獨覺、作大",
    "T13n0411_010:0774a22": "福田。一切聲聞、獨覺乘等，皆應供養承事守",
    "T13n0411_010:0774a23": "護。」[0774a23] 爾時，世尊重顯此義而說頌曰：",
    "T13n0411_010:0774a24": "「聲聞及獨覺，  修有情緣慈，",
    "T13n0411_010:0774a25": " 心帶十三過，  唯求自利樂。",
    "T13n0411_010:0774a26": " 菩薩大名稱，  普為諸有情，",
    "T13n0411_010:0774a27": " 修不共大慈，  心離十三過；",
    "T13n0411_010:0774a28": " 心除十三垢，  為趣大菩提，",
    "T13n0411_010:0774a29": " 修法緣大慈，  成福田非遠；",
    "T13n0411_010:0774b01": " 安住十三力，  出過諸有情，",
    "T13n0411_010:0774b02": " 猶如師子王，  超勝諸禽獸；",
    "T13n0411_010:0774b03": " 降伏十三怨，  離斷常邊執，",
    "T13n0411_010:0774b04": " 心無有染濁，  速證大菩提。",
    "T13n0411_010:0774b05": "[0774b05] 「復次，善男子！菩薩摩訶薩，復有大悲大甲冑",
    "T13n0411_010:0774b06": "輪，若菩薩摩訶薩成就此輪，從初發心，一",
    "T13n0411_010:0774b07": "切五欲皆能除斷，超勝一切聲聞、獨覺，普為",
    "T13n0411_010:0774b08": "一切聲聞、獨覺、作大福田。一切聲聞、獨覺乘",
    "T13n0411_010:0774b09": "等，皆應供養承事守護。所以者何？一切聲聞、",
    "T13n0411_010:0774b10": "獨覺乘等，但為己身得利樂故而修行悲，",
    "T13n0411_010:0774b11": "不欲普為一切有情得利樂故修行大悲。",
    "T13n0411_010:0774b12": "菩薩摩訶薩不為己身得利樂故而修行",
    "T13n0411_010:0774b13": "悲，但欲普為一切有情得利樂故修行大",
    "T13n0411_010:0774b14": "悲。是故，菩薩成就大悲大甲冑輪，超勝一切",
    "T13n0411_010:0774b15": "聲聞、獨覺，普為一切聲聞、獨覺、作大福田。",
    "T13n0411_010:0774b16": "一切聲聞、獨覺乘等，皆應供養承事守護。是",
    "T13n0411_010:0774b17": "菩薩摩訶薩普為饒益諸有情故，行四攝事",
    "T13n0411_010:0774b18": "而成熟之。謂：由大悲，普為利樂諸有情故，",
    "T13n0411_010:0774b19": "行布施攝，能捨一切珍寶、財物、禽獸、僕使、國",
    "T13n0411_010:0774b20": "城、妻子、乃至身命無所&#x608B;惜。行無所得為",
    "T13n0411_010:0774b21": "方便故，不見一切所化有情、不見施者、不",
    "T13n0411_010:0774b22": "見受者、不見施物、不見施行、不見施行",
    "T13n0411_010:0774b23": "所得果報，乃至不見無所得行。如是大悲",
    "T13n0411_010:0774b24": "普為利樂諸有情故，行愛語攝、行利行攝、",
    "T13n0411_010:0774b25": "行同事攝，隨其所應如上廣說，乃至不見",
    "T13n0411_010:0774b26": "無所得行。是菩薩摩訶薩，常以最勝能調伏",
    "T13n0411_010:0774b27": "心、能寂靜心、無數量心、不行一切蘊處界心所",
    "T13n0411_010:0774b28": "生無動無住大悲大甲冑輪，成熟一切所化",
    "T13n0411_010:0774b29": "有情心無厭倦，如是名為菩薩大悲大甲",
    "T13n0411_010:0774c01": "冑輪，不共一切聲聞、獨覺。[0774c01] 「善男子！若菩薩",
    "T13n0411_010:0774c02": "摩訶薩成此大悲大甲冑輪，從初發心，一切",
    "T13n0411_010:0774c03": "五欲皆能除斷，得名菩薩摩訶薩也。超勝",
    "T13n0411_010:0774c04": "一切聲聞、獨覺，普為一切聲聞、獨覺、作大福",
    "T13n0411_010:0774c05": "田。一切聲聞、獨覺乘等，皆應供養承事守護。」",
    "T13n0411_010:0774c06": "[0774c06] 爾時，世尊重顯此義而說頌曰：",
    "T13n0411_010:0774c07": "「甚深微妙法，  所成之大悲，",
    "T13n0411_010:0774c08": " 難測類虛空，  無色無安住。",
    "T13n0411_010:0774c09": " 菩薩大精進，  具杜多功德，",
    "T13n0411_010:0774c10": " 勝智成大悲，  勇健超諸世。",
    "T13n0411_010:0774c11": " 無依怙有情，  生死苦穢縛，",
    "T13n0411_010:0774c12": " 大悲水沐浴，  令解脫眾苦。",
    "T13n0411_010:0774c13": " 菩薩行大悲，  能竭生死海，",
    "T13n0411_010:0774c14": " 非諸聲聞眾，  及獨覺所行。",
    "T13n0411_010:0774c15": " 眾生貪恚癡，  迷謬墮惡趣，",
    "T13n0411_010:0774c16": " 濯以大悲水，  脫苦得蕭然。",
    "T13n0411_010:0774c17": "[0774c17] 「復次，善男子！菩薩摩訶薩，復有能引遍滿虛",
    "T13n0411_010:0774c18": "空、無量無邊、廣大眾具辭無礙解，一切佛法、諸",
    "T13n0411_010:0774c19": "三摩地、諸陀羅尼堅固大忍大甲冑輪。若菩",
    "T13n0411_010:0774c20": "薩摩訶薩成就此輪，從初發心，一切五欲皆",
    "T13n0411_010:0774c21": "能除斷，超勝一切聲聞、獨覺，普為一切聲聞、",
    "T13n0411_010:0774c22": "獨覺作大福田。一切聲聞、獨覺乘等，皆應",
    "T13n0411_010:0774c23": "供養承事守護。[0774c23] 「云何菩薩摩訶薩能引遍滿",
    "T13n0411_010:0774c24": "虛空、無量無邊、廣大眾具辭無礙解，一切佛法、",
    "T13n0411_010:0774c25": "諸三摩地、諸陀羅尼堅固大忍大甲冑輪？謂：",
    "T13n0411_010:0774c26": "諸菩薩於一切法審諦照察，如明月光遍",
    "T13n0411_010:0774c27": "滿虛空，其心平等，無依、無相、無住、無染，普",
    "T13n0411_010:0774c28": "於一切三摩地門、陀羅尼門心無行動。於",
    "T13n0411_010:0774c29": "諸眼色、眼識、眼觸，離意染著，心無行動。於",
    "T13n0411_010:0775a01": "眼觸緣生內三受，或樂、或苦、或非苦樂，心",
    "T13n0411_010:0775a02": "常寂定，無所取著。於諸耳聲、耳識、耳觸，於",
    "T13n0411_010:0775a03": "諸鼻香、鼻識、鼻觸，於諸舌味、舌識、舌觸，於諸",
    "T13n0411_010:0775a04": "身觸、身識、身觸，於諸意法、意識、意觸，廣說亦",
    "T13n0411_010:0775a05": "爾。普於一切心、意、識中，心常寂定，無所取",
    "T13n0411_010:0775a06": "著。於心、意、識所生三受，或樂、或苦、或非苦樂，",
    "T13n0411_010:0775a07": "心常寂定，無所取著。普於三世諸蘊、界、處一",
    "T13n0411_010:0775a08": "切品類，皆無取著，心無行動。普於一切三",
    "T13n0411_010:0775a09": "界、三行、三觸、三受、三根、三乘、三律儀、三解脫一",
    "T13n0411_010:0775a10": "切品類，其心寂靜，無住、無相、無所取著，平",
    "T13n0411_010:0775a11": "等而住。普於一切布施、淨戒、安忍、精進、靜慮",
    "T13n0411_010:0775a12": "般若波羅蜜多，心無行動，寂靜而住。[0775a12] 「如是，",
    "T13n0411_010:0775a13": "普於四念住、四正斷、四神足、五根、五力、七等",
    "T13n0411_010:0775a14": "覺支、八聖道支，心無行動，寂靜而住。普於",
    "T13n0411_010:0775a15": "一切九次第定，心無行動，寂靜而住。又於",
    "T13n0411_010:0775a16": "三行無障法智道支道體所引作用，皆無取",
    "T13n0411_010:0775a17": "著，心無行動。於阿賴耶、非阿賴耶，有取、無取、",
    "T13n0411_010:0775a18": "有漏、無漏、此岸、彼岸、小大無量、作與不作、善",
    "T13n0411_010:0775a19": "惡無記諸品類中，心無行動，寂靜而住。普",
    "T13n0411_010:0775a20": "於一切大慈、大悲、善巧方便、成熟有情，乃至",
    "T13n0411_010:0775a21": "十地、三不護、四無所畏，乃至十八不共佛法，一",
    "T13n0411_010:0775a22": "切品類，皆無取著，心無所動，寂靜而住。[0775a22] 「菩",
    "T13n0411_010:0775a23": "薩摩訶薩由此輪故，能永息除三受過失，能",
    "T13n0411_010:0775a24": "永寂滅一切分別，能永遠離一切法相，復能",
    "T13n0411_010:0775a25": "安住能引一切虛空眼頂諸三摩地、諸陀羅",
    "T13n0411_010:0775a26": "尼善巧方便大甲冑輪。菩薩安住如是輪",
    "T13n0411_010:0775a27": "故，一切過去所引未盡惡不善業、無暇惡趣、",
    "T13n0411_010:0775a28": "諸有諸趣、死生諸業，皆能除滅令盡無餘，",
    "T13n0411_010:0775a29": "不受果報。[0775a29] 「又善男子！譬如世界火災將起，",
    "T13n0411_010:0775b01": "五日出時，一切世間小池、大池、小河、大河、小海、",
    "T13n0411_010:0775b02": "大海水，皆枯竭滅盡無餘。如是菩薩成就能",
    "T13n0411_010:0775b03": "引遍滿虛空、無量無邊、廣大眾具辭無礙解，一",
    "T13n0411_010:0775b04": "切佛法、諸三摩地、諸陀羅尼堅固大忍大甲冑",
    "T13n0411_010:0775b05": "輪，復能安住能引一切虛空眼頂諸三摩地、",
    "T13n0411_010:0775b06": "諸陀羅尼善巧方便大甲冑輪。一切過去所",
    "T13n0411_010:0775b07": "引未盡惡不善業、無暇惡趣、諸有諸趣、死生",
    "T13n0411_010:0775b08": "諸業，皆能除滅令盡無餘，不受果報。[0775b08] 「又善",
    "T13n0411_010:0775b09": "男子！譬如世界水災起時，於此三千大千世",
    "T13n0411_010:0775b10": "界、諸小世界、各四大洲、八萬小渚、妙高山王及",
    "T13n0411_010:0775b11": "諸山等，皆為灰水浸爛銷盡令無有餘。",
    "T13n0411_010:0775b12": "如是菩薩成就能引遍滿虛空、無量無邊、廣",
    "T13n0411_010:0775b13": "大眾具辭無礙解，一切佛法、諸三摩地、諸陀羅",
    "T13n0411_010:0775b14": "尼堅固大忍大甲冑輪，復能安住能引一切",
    "T13n0411_010:0775b15": "虛空眼頂諸三摩地、諸陀羅尼善巧方便大甲",
    "T13n0411_010:0775b16": "冑輪。一切過去所引未盡惡不善業、無暇惡",
    "T13n0411_010:0775b17": "趣、諸有諸趣、死生諸業，皆能除滅，令盡無餘",
    "T13n0411_010:0775b18": "不受果報。[0775b18] 「又善男子！譬如黑暗遍滿虛空，",
    "T13n0411_010:0775b19": "朗日出時皆能除滅。如是菩薩成就能引遍",
    "T13n0411_010:0775b20": "滿虛空、無量無邊、廣大眾具辭無礙解，一切佛",
    "T13n0411_010:0775b21": "法，諸三摩地，諸陀羅尼堅固大忍大甲冑輪，",
    "T13n0411_010:0775b22": "復能安住能引一切虛空眼頂諸三摩地、諸",
    "T13n0411_010:0775b23": "陀羅尼善巧方便大甲冑輪。發起無邊虛空",
    "T13n0411_010:0775b24": "智日，能永除滅自身四倒無明黑暗。一切過",
    "T13n0411_010:0775b25": "去所引未盡惡不善業、無暇惡趣、諸有諸趣、",
    "T13n0411_010:0775b26": "死生諸業，皆能除滅令盡無餘，不受果報。",
    "T13n0411_010:0775b27": "又由此故，於諸佛法增進自在常無退轉，",
    "T13n0411_010:0775b28": "不復隨順惡友力行。常得不離見一切佛，",
    "T13n0411_010:0775b29": "及諸菩薩、聲聞弟子，不離聞法、不離親近",
    "T13n0411_010:0775c01": "供養眾僧。於諸功德心常無厭，乃至菩提",
    "T13n0411_010:0775c02": "恒無間斷，又常不離念佛思惟，乃至夢中",
    "T13n0411_010:0775c03": "亦無暫廢。[0775c03] 「又善男子！云何菩薩摩訶薩能引",
    "T13n0411_010:0775c04": "遍滿虛空、無量無邊、廣大眾具辭無礙解，一切",
    "T13n0411_010:0775c05": "佛法、諸三摩地、諸陀羅尼堅固大忍大甲冑",
    "T13n0411_010:0775c06": "輪？謂：諸菩薩入初靜慮乃至第四靜慮，入無",
    "T13n0411_010:0775c07": "邊虛空處乃至非想非非想處，入滅受想定，",
    "T13n0411_010:0775c08": "住此定中，一切三受、三行、斷滅，心無行動，",
    "T13n0411_010:0775c09": "諸受，想、思、觸、作意等，悉皆斷滅。安住此定，或",
    "T13n0411_010:0775c10": "一日夜，或復乃至七七日夜，受定味食。從",
    "T13n0411_010:0775c11": "此定起，其心寂靜，無所取著，宴然而住。復",
    "T13n0411_010:0775c12": "入勝義究竟空定，住此定中其心平等，無",
    "T13n0411_010:0775c13": "所取著猶若虛空。身諸毛孔皆出霜液，狀",
    "T13n0411_010:0775c14": "如昴星，滅除一切&#x6B1D;烝結縛。從此定起得",
    "T13n0411_010:0775c15": "正憶念，最勝喜樂充遍其身。如大自在天子",
    "T13n0411_010:0775c16": "入現一切樂定，身諸毛孔皆遍受樂。[0775c16] 「如是菩",
    "T13n0411_010:0775c17": "薩樂觸其身便思念佛，思念佛故則唯見",
    "T13n0411_010:0775c18": "佛，不見餘相。菩薩爾時，若念一佛則見一",
    "T13n0411_010:0775c19": "佛；若念多佛則見多佛；若念小身佛則見",
    "T13n0411_010:0775c20": "小身佛；若念大身佛則見大身佛；若念無",
    "T13n0411_010:0775c21": "量身佛則見無量身佛；若念自身為佛身",
    "T13n0411_010:0775c22": "相，則見自身同於佛身，眾相圓滿；若念他",
    "T13n0411_010:0775c23": "身為佛身相，則見他身同於佛身，眾相圓",
    "T13n0411_010:0775c24": "滿；若念一切情、非情數所有色像為佛身相，",
    "T13n0411_010:0775c25": "則見一切情、非情數所有色像皆同佛身眾",
    "T13n0411_010:0775c26": "相圓滿，不見其餘一切色像。菩薩爾時便",
    "T13n0411_010:0775c27": "作是念：『一切諸法、一切色像，皆如幻等，諦實",
    "T13n0411_010:0775c28": "不虛。我今復應皆悉斷滅，一切三受、三行等",
    "T13n0411_010:0775c29": "法，令無有餘。』作是念已入滅盡定，住此",
    "T13n0411_010:0776a01": "定中，如心所期皆盡斷滅。受定味食，或一",
    "T13n0411_010:0776a02": "七日夜、或二七日夜、或三四五六七八九十",
    "T13n0411_010:0776a03": "七日夜、或經無量百千俱胝那庾多劫，隨力",
    "T13n0411_010:0776a04": "所能，安住此定，受定味食。從此定起，其心",
    "T13n0411_010:0776a05": "寂靜，無所取著，宴然而住。復入勝義究竟",
    "T13n0411_010:0776a06": "空定，廣說如前，乃至思念佛身相已，知",
    "T13n0411_010:0776a07": "一切法、一切色像，皆如幻等，諦實不虛。善男",
    "T13n0411_010:0776a08": "子！是名菩薩摩訶薩能引遍滿虛空、無量無",
    "T13n0411_010:0776a09": "邊、廣大眾具辭無礙解，一切佛法、諸三摩地、諸",
    "T13n0411_010:0776a10": "陀羅尼堅固大忍大甲冑輪。菩薩摩訶薩成",
    "T13n0411_010:0776a11": "就此輪，則能安住能引一切虛空眼頂諸三",
    "T13n0411_010:0776a12": "摩地、諸陀羅尼善巧方便大甲冑輪。住此輪",
    "T13n0411_010:0776a13": "故，發起無邊虛空智日，能永除滅自身四倒",
    "T13n0411_010:0776a14": "無明黑暗。一切過去所引未盡惡不善業、無",
    "T13n0411_010:0776a15": "暇惡趣、諸有諸趣、死生諸業，皆能除滅令盡",
    "T13n0411_010:0776a16": "無餘，不受果報。[0776a16] 「善男子！若菩薩摩訶薩成",
    "T13n0411_010:0776a17": "就此輪，從初發心，一切五欲皆能除斷，超",
    "T13n0411_010:0776a18": "勝一切聲聞、獨覺，普為一切聲聞、獨覺、作大",
    "T13n0411_010:0776a19": "福田。一切聲聞、獨覺乘等，皆應供養承事守",
    "T13n0411_010:0776a20": "護。由此輪故，於諸佛法增進自在常無退",
    "T13n0411_010:0776a21": "轉，不復隨順惡友力行。常得不離見一",
    "T13n0411_010:0776a22": "切佛，及諸菩薩、聲聞弟子，不離聞法、不離",
    "T13n0411_010:0776a23": "親近供養眾僧。於諸功德心常無厭，乃至",
    "T13n0411_010:0776a24": "菩提恒無間斷，又常不離念佛思惟，乃至",
    "T13n0411_010:0776a25": "夢中亦無暫廢。如是菩薩福德、智慧速疾",
    "T13n0411_010:0776a26": "圓滿，不久安住清淨佛國，證得無上正等",
    "T13n0411_010:0776a27": "菩提。於彼佛國一切有情，皆受化生色相",
    "T13n0411_010:0776a28": "如佛，煩惱微薄皆住大乘。」[0776a28] 爾時，世尊重顯",
    "T13n0411_010:0776a29": "此義而說頌曰：",
    "T13n0411_010:0776b01": "「欲成諸法器，  斷一切煩惱，",
    "T13n0411_010:0776b02": " 常趣入真空，  眾事無難作；",
    "T13n0411_010:0776b03": " 為斷諸有縛，  當勤修等持，",
    "T13n0411_010:0776b04": " 功德定相應，  必獲難思慧。",
    "T13n0411_010:0776b05": " 修靜慮無色，  滅定真空觀，",
    "T13n0411_010:0776b06": " 起念佛勝智，  能盡一切惡；",
    "T13n0411_010:0776b07": " 有無一切法，  破以真空觀，",
    "T13n0411_010:0776b08": " 永離諸惡趣，  常得見諸佛。",
    "T13n0411_010:0776b09": " 善修真空觀，  勤學諸善法，",
    "T13n0411_010:0776b10": " 供養一切佛，  速當成佛果；",
    "T13n0411_010:0776b11": " 為有情親友，  滅除煩惱病，",
    "T13n0411_010:0776b12": " 速住淨佛國，  證得大菩提。",
    "T13n0411_010:0776b13": " 眾生如佛相，  遍滿於佛土，",
    "T13n0411_010:0776b14": " 皆趣求佛乘，  離聲聞獨覺。」",
    "T13n0411_010:0776b15": "大乘大集地藏十輪經獲益囑累品第八",
    "T13n0411_010:0776b16": "[0776b16] 佛說如是大法門時，於眾會中有殑伽沙",
    "T13n0411_010:0776b17": "等菩薩摩訶薩，過去久習念佛思惟，今聞世",
    "T13n0411_010:0776b18": "尊所說念佛修觀方便，皆得念佛三摩地門。",
    "T13n0411_010:0776b19": "復有無量無邊眾生，聞是法已，皆得一切",
    "T13n0411_010:0776b20": "定命華鬘陀羅尼門。復有無量無邊眾生，聞",
    "T13n0411_010:0776b21": "佛所說，皆得一切首楞伽摩電光依止陀羅",
    "T13n0411_010:0776b22": "尼門。復有無量無邊眾生，聞佛所說，皆得",
    "T13n0411_010:0776b23": "一切法自在轉光明依止順忍。復有無量無",
    "T13n0411_010:0776b24": "邊眾生，聞佛所說，遠塵離垢，於諸法中生",
    "T13n0411_010:0776b25": "淨法眼，得預流果。復有無量無邊眾生，聞",
    "T13n0411_010:0776b26": "佛所說，得一來果。復有無量無邊眾生，聞",
    "T13n0411_010:0776b27": "佛所說，得不還果。復有無量無邊眾生，聞",
    "T13n0411_010:0776b28": "佛所說，皆得最上阿羅漢果。復有無量無邊",
    "T13n0411_010:0776b29": "眾生，聞佛所說，心求出離三界牢獄，依佛",
    "T13n0411_010:0776c01": "出家趣入正法。復有無量無邊眾生，聞佛",
    "T13n0411_010:0776c02": "所說，盡壽安住十善業道，依聲聞乘發心",
    "T13n0411_010:0776c03": "不退。復有無量無邊眾生，聞佛所說，盡壽",
    "T13n0411_010:0776c04": "安住十善業道，依獨覺乘發心不退。復有",
    "T13n0411_010:0776c05": "無量無邊眾生，聞佛所說，盡壽安住十善",
    "T13n0411_010:0776c06": "業道，依大乘中發阿耨多羅三藐三菩提",
    "T13n0411_010:0776c07": "心，不復退轉。復有無量無邊眾生，聞佛所",
    "T13n0411_010:0776c08": "說，得世正見，由此正見，除滅一切往惡趣",
    "T13n0411_010:0776c09": "因煩惱惡業，增長一切向善趣因正願善",
    "T13n0411_010:0776c10": "業。復有無量無邊眾生，聞佛所說，皆受三",
    "T13n0411_010:0776c11": "歸，安住近事，近住淨戒，樂供養佛、樂聽聞",
    "T13n0411_010:0776c12": "法、樂奉事僧，晝夜精勤，曾無懈廢。復有無",
    "T13n0411_010:0776c13": "量無邊眾生，聞佛所說，遠離一切邪趣、邪歸、",
    "T13n0411_010:0776c14": "惡意、惡業，於佛法中得決定信，棄捨家法，",
    "T13n0411_010:0776c15": "清淨出家。",
    "T13n0411_010:0776c16": "[0776c16] 爾時，世尊告虛空藏菩薩摩訶薩言：「善男子！",
    "T13n0411_010:0776c17": "吾今持此地藏十輪大記法門，付囑汝手，汝",
    "T13n0411_010:0776c18": "當受持，廣令流布。若諸眾生於此法門，有",
    "T13n0411_010:0776c19": "能讀誦、思惟其義、為他解說、住正行者，汝",
    "T13n0411_010:0776c20": "當為彼守護十法，令於長夜利益安樂。何",
    "T13n0411_010:0776c21": "等為十？一者、為彼守護，一切財位令無損",
    "T13n0411_010:0776c22": "乏；二者、為彼守護，一切怨敵令不侵害；",
    "T13n0411_010:0776c23": "三者、為彼守護，令捨一切邪見、邪歸、十惡業",
    "T13n0411_010:0776c24": "道；四者、為彼守護，令免一切身、語、&#x8B81;罰；五",
    "T13n0411_010:0776c25": "者、為彼守護，遮斷一切謗毀輕弄；六者、為彼",
    "T13n0411_010:0776c26": "守護，令於一切軌範、尸羅皆得無犯；七者、",
    "T13n0411_010:0776c27": "為彼守護，令悉除滅一切非人、四大乖反、非",
    "T13n0411_010:0776c28": "時老病；八者、為彼守護，不遭一切非時非理",
    "T13n0411_010:0776c29": "災橫夭歿；九者、為彼守護，命欲終時，得見",
    "T13n0411_010:0777a01": "一切諸佛色像；十者、為彼守護，令其終後，往",
    "T13n0411_010:0777a02": "生善趣，利益安樂。善男子！若諸有情於此法",
    "T13n0411_010:0777a03": "門，有能讀誦、思惟其義、為他解說、住正行",
    "T13n0411_010:0777a04": "者，汝當為彼，勤加守護如是十法，令於長",
    "T13n0411_010:0777a05": "夜利益安樂。」[0777a05] 時，虛空藏菩薩摩訶薩白佛言：",
    "T13n0411_010:0777a06": "「唯然，世尊！我當受持如是法門，廣令流布。",
    "T13n0411_010:0777a07": "若諸有情於此法門，有能讀誦、思惟其義、",
    "T13n0411_010:0777a08": "為他解說、住正行者，我當為彼守護十法，",
    "T13n0411_010:0777a09": "令於長夜利益安樂。」",
    "T13n0411_010:0777a10": "[0777a10] 時，薄伽梵說是經已，於眾會中，虛空藏菩",
    "T13n0411_010:0777a11": "薩摩訶薩、地藏菩薩摩訶薩、金剛藏菩薩摩",
    "T13n0411_010:0777a12": "訶薩、好疑問菩薩摩訶薩、天藏大梵等，及諸",
    "T13n0411_010:0777a13": "天、龍、藥叉、健達縛、阿素洛、揭路荼、緊捺洛、",
    "T13n0411_010:0777a14": "莫呼洛伽、人、非人等，一切大眾聞佛所說，皆",
    "T13n0411_010:0777a15": "大歡喜信受奉行。",
    "T13n0411_010:0777a16": "大乘大集地藏十輪經卷第十",
    "T13n0411_010:0777a17": "大乘大集地藏十輪經序",
    "T13n0411_010:0777a18": "[0777a18] 昔者旭照高山天宮，御一乘之駕，流暉原隰",
    "T13n0411_010:0777a19": "鹿苑，轉四諦之輪，雖復發軫分逵而塗無亂",
    "T13n0411_010:0777a20": "轍，一雲普洽而卉木各茂。自鵠林變色、慧",
    "T13n0411_010:0777a21": "日寢光，達學電謝以息肩，真人長往而寂",
    "T13n0411_010:0777a22": "慮，且前賢述聖，難令各解，後進孤陋，更異",
    "T13n0411_010:0777a23": "親承。況乎正法既往、久當像末，定慧與福德",
    "T13n0411_010:0777a24": "異時，醇化與澆風殊運，然則一乘三乘之駕，",
    "T13n0411_010:0777a25": "安可以同其轍哉？若識時來在數藥性勿違，",
    "T13n0411_010:0777a26": "然後可以清沈痼之宿疾、體權實之同歸矣。",
    "T13n0411_010:0777a27": "[0777a27] 十輪經者，則此土末法之教也。何以明之？佛",
    "T13n0411_010:0777a28": "以末法惡時、去聖浸遠，敗根比之坏器，空見",
    "T13n0411_010:0777a29": "借喻生盲，沈醉五欲類石田之不苗，放肆十",
    "T13n0411_010:0777b01": "惡似臭身之垢穢。故此經能濯臭身、開盲目、",
    "T13n0411_010:0777b02": "陶坏器、沃石田，是以菩薩示聲聞之形，象王",
    "T13n0411_010:0777b03": "敬出家之服，以此幢相化彼無慚，顯二事之",
    "T13n0411_010:0777b04": "護持，成三乘之道果。故經曰：「為令此土三寶",
    "T13n0411_010:0777b05": "種姓威德熾盛久住世故。」又曰：「摧滅一切諸",
    "T13n0411_010:0777b06": "眾生類猶如金剛堅固煩惱。」然則三寶久住，",
    "T13n0411_010:0777b07": "顯教傳於末法，金剛煩惱，驗障異乎一乘。尋",
    "T13n0411_010:0777b08": "舊經之來，年代蓋久，但譜第遺目，傳人失",
    "T13n0411_010:0777b09": "記。翻譯之主既往，來茲之日罕聞，同我者失",
    "T13n0411_010:0777b10": "魄於真彩，異我者大笑於淡味，謬以千里，能",
    "T13n0411_010:0777b11": "勿悲乎？夫極曜文天，或蔽虧於薄霧，至言",
    "T13n0411_010:0777b12": "軌物，時淪滯於廣辯。鍼石一違，有死生之",
    "T13n0411_010:0777b13": "巨痛。纖毫錯學，有升墜之異塗。其可易乎？[0777b13] 屬",
    "T13n0411_010:0777b14": "有三藏玄奘法師者，始則學架東朝，末乃訪",
    "T13n0411_010:0777b15": "道西域，輕一生之性命，涉數萬之艱難。果能",
    "T13n0411_010:0777b16": "竭溟渤以索亡珠，蹈龍宮而窮祕藏，吞法流",
    "T13n0411_010:0777b17": "於智海，瓶寫無遺，受道氣於檀林，香風更",
    "T13n0411_010:0777b18": "馥。至於因明三量、聲論八音，莫不究立破之",
    "T13n0411_010:0777b19": "源，窮字轉之本。如來所說、菩薩所傳，已來未",
    "T13n0411_010:0777b20": "來一朝備集。昉以薄業不偶真應，幸達聖制",
    "T13n0411_010:0777b21": "亂於未肇，後賢傳燈於既夕，遂使定死餘",
    "T13n0411_010:0777b22": "命冀反魂於法藥，昏野迷方期還轅於覺道。",
    "T13n0411_010:0777b23": "於是染翰操紙杜絕外慮，務詳至教釋彼紛",
    "T13n0411_010:0777b24": "執，疇諮法主重啟梵文。粵以永徽二年歲次",
    "T13n0411_010:0777b25": "辛亥正月乙未，盡其年十二月甲寅翻譯始",
    "T13n0411_010:0777b26": "畢，凡八品十卷。以今所翻比諸舊本，舊本已",
    "T13n0411_010:0777b27": "有今更詳明，舊本所無斯文具載。於是處座",
    "T13n0411_010:0777b28": "伉談者，響法雷而吐辯，靜慮通微者，鏡玄波",
    "T13n0411_010:0777b29": "而照心；頂火暴腹之徒，戢螢暉於慧日，喜足",
    "T13n0411_010:0777c01": "謙懷之侶，騰高節於清風矣。前佛既往，後佛",
    "T13n0411_010:0777c02": "未興，庶此教長懸永濟來者。弘道之士，如何",
    "T13n0411_010:0777c03": "勿思！"
}