{
    "X87n1628_010:0412c17": "佛法金湯編卷第十",
    "X87n1628_010:0412c19": "會稽沙門　心泰　編",
    "X87n1628_010:0412c20": "天台沙門　真清　閱",
    "X87n1628_010:0412c21": "梁",
    "X87n1628_010:0412c22": "都汴徙洛二主一十六年。",
    "X87n1628_010:0412c23": "太祖",
    "X87n1628_010:0412c24": "帝姓朱。諱溫。宋州碭山午溝里人。父誠。以五經教授",
    "X87n1628_010:0413a01": "鄉里。曰朱五經。黃巢起。溫為先鋒。後背巢歸唐。僖宗",
    "X87n1628_010:0413a02": "賜名全忠。即位改元開平。誕節勑百官詣寺行香祝",
    "X87n1628_010:0413a03": "壽。吳越王錢鏐幼子令因為僧。賜紫衣。號無相大師。",
    "X87n1628_010:0413a04": "加同三十﨟(五代史并統紀)。",
    "X87n1628_010:0413a05": "均王",
    "X87n1628_010:0413a06": "王諱瑱。字友貞。太祖第三子。即位於大梁貞明元年。",
    "X87n1628_010:0413a07": "東塔院沙門歸序進經論會要。編入大藏。賜號演教",
    "X87n1628_010:0413a08": "大師(五代史并統紀)。",
    "X87n1628_010:0413a09": "唐",
    "X87n1628_010:0413a10": "起太原入汴徙洛。四主。一十三年。",
    "X87n1628_010:0413a11": "莊宗",
    "X87n1628_010:0413a12": "帝諱存勗。姓李。其先沙陀人。自號朱耶。至其後世遂",
    "X87n1628_010:0413a13": "以朱耶為姓。唐懿宗以其祖赤心討龐勛有功。賜姓",
    "X87n1628_010:0413a14": "名曰李國昌。國昌生克用。克用生存勗。存勗即位。改",
    "X87n1628_010:0413a15": "元同光。誕節勑僧錄慧江．道士程紫霄入內殿談論。",
    "X87n1628_010:0413a16": "設千僧齋。二年勑興化獎禪師入內咨問禪法。帝曰。",
    "X87n1628_010:0413a17": "朕下大梁。収得一顆無價寶珠。未有人酬價。獎曰請",
    "X87n1628_010:0413a18": "陛下寶看。帝以手舒樸頭角。獎曰帝王之寶誰敢酬",
    "X87n1628_010:0413a19": "價。帝悅。獎亡諡廣濟大師。通寂之塔(五代史并傳燈)。",
    "X87n1628_010:0413a20": "晉",
    "X87n1628_010:0413a21": "起太原。都汴。二主。一十一年。",
    "X87n1628_010:0413a22": "高祖",
    "X87n1628_010:0413a23": "帝諱敬塘。姓石。明宗之壻。父梟捩鷄出於西夷。契丹",
    "X87n1628_010:0413a24": "主立敬塘為帝。改元天福。國忌勑宰臣百僚詣寺行",
    "X87n1628_010:0413b01": "香飯僧。永以為式。漢中沙門可洪進大藏經音義四",
    "X87n1628_010:0413b02": "百八十卷。勑入藏(五代史并統紀)。",
    "X87n1628_010:0413b03": "出帝",
    "X87n1628_010:0413b04": "帝諱重貴。高祖兄。敬儒之子。開運元年勑為高祖寫",
    "X87n1628_010:0413b05": "大藏經。奉安明聖寺以資冥福(統紀)。",
    "X87n1628_010:0413b06": "漢",
    "X87n1628_010:0413b07": "起太原。都汴。二主。四年。高祖諱知遠。姓劉。其先沙",
    "X87n1628_010:0413b08": "陀部人。",
    "X87n1628_010:0413b09": "周",
    "X87n1628_010:0413b10": "都汴。三主。九年。",
    "X87n1628_010:0413b11": "太祖",
    "X87n1628_010:0413b12": "帝諱威。姓郭。刑州堯山人。即位改元廣順。誕節勑宰",
    "X87n1628_010:0413b13": "臣百僚詣寺觀建祝聖道場(五代史)。",
    "X87n1628_010:0413b14": "世宗",
    "X87n1628_010:0413b15": "帝諱熒。姓柴。邢州人。幼從姑長太祖家。以謹厚見稱。",
    "X87n1628_010:0413b16": "太祖以為子。封晉王。尋即位。顯德元年齊州開元寺",
    "X87n1628_010:0413b17": "義楚法師進所撰釋氏六帖。勑付史館頒行。賜紫方",
    "X87n1628_010:0413b18": "袍仍加明教大師之號(高僧傳)。",
    "X87n1628_010:0413b19": "五代十國",
    "X87n1628_010:0413b20": "吳",
    "X87n1628_010:0413b21": "據廬州。統二十八州。四世。四十六年。王楊行密。字",
    "X87n1628_010:0413b22": "化源。廬州人。昭宗天復二年封吳王。",
    "X87n1628_010:0413b23": "南唐",
    "X87n1628_010:0413b24": "據金陵。統三十五州。三世。四十九年。",
    "X87n1628_010:0413c01": "李昪",
    "X87n1628_010:0413c02": "昪。字正倫。自稱唐建安王恪之後。吳楊行密養為子。",
    "X87n1628_010:0413c03": "諸子不能容。乃乞徐溫冐姓徐。名知誥。後受吳禪。國",
    "X87n1628_010:0413c04": "號南唐。復姓李。更名昪。即李先主。升元初改徐溫所",
    "X87n1628_010:0413c05": "建興教寺為清凉大道場。請撫州崇壽寺休復悟空",
    "X87n1628_010:0413c06": "禪師居之。升元二年改瓦官寺為升元寺。又改報先",
    "X87n1628_010:0413c07": "院為興慈寺(劉宋元嘉二年。文帝為高祖建寺曰報恩。唐會昌末廢之。楊吳太和六年毗陵",
    "X87n1628_010:0413c08": "郡公徐景運為親重建曰報先院。宋政和中改能仁寺)。昪居建康作無遮大齋",
    "X87n1628_010:0413c09": "七會。天竺中印度沙門進貝葉書及舍利為贄。昪召",
    "X87n1628_010:0413c10": "僧智玄譯其書并圖李長者像。班之境內(五代史并金陵志)。",
    "X87n1628_010:0413c11": "李璟",
    "X87n1628_010:0413c12": "璟。昪長子。諡元宗。即李中主。保大中為先主造寺曰",
    "X87n1628_010:0413c13": "奉先(即保寧寺)。璟遷都南昌。以子從嘉守建康。璟造廬山",
    "X87n1628_010:0413c14": "開先寺。璟殂。從嘉嗣位(金陵志并紀載)。",
    "X87n1628_010:0413c15": "李煜",
    "X87n1628_010:0413c16": "煜。字重光。璟第六子。初名從嘉。及嗣位更名煜。即李",
    "X87n1628_010:0413c17": "後主。甞請文益禪師住報恩禪院。署號淨慧禪師。遷",
    "X87n1628_010:0413c18": "住清凉寺。文益示寂。煜為建塔。奉全身葬於江寧縣",
    "X87n1628_010:0413c19": "之丹陽。勑諡大法眼。塔曰無相(紀載并傳燈)。上元縣民暴",
    "X87n1628_010:0413c20": "卒復甦云。至冥司。見先主曰。吾為宋齊丘所誤殺。和",
    "X87n1628_010:0413c21": "州降者千餘人。冤訴受苦。汝歸可語嗣君。凡寺觀鳴",
    "X87n1628_010:0413c22": "鐘。吾苦暫休。可造一鐘尤善。吾在位日曾以于闐國",
    "X87n1628_010:0413c23": "所進玉天王像藏于瓦官寺佛左膝。人無知者。汝以",
    "X87n1628_010:0413c24": "為驗。煜遂詣寺取玉像。感泣無已。乃造鍾於清凉寺。",
    "X87n1628_010:0414a01": "鐫其上曰薦烈祖孝高皇帝脫幽出厄。以玉像建塔。",
    "X87n1628_010:0414a02": "葬蔣山(曾慥類說并珠林)。",
    "X87n1628_010:0414a03": "楚",
    "X87n1628_010:0414a04": "據潭州。統三十三州。六世。五十七年。",
    "X87n1628_010:0414a05": "馬殷",
    "X87n1628_010:0414a06": "殷。字霸圖。許州人。昭宗拜為潭州刺史。梁太祖封為",
    "X87n1628_010:0414a07": "楚王。石門蘊禪師遷住夾山。道由潭州。王出城延接。",
    "X87n1628_010:0414a08": "便問如何是祖師西來大道。師曰。御駕六龍千古秀。",
    "X87n1628_010:0414a09": "玉階排仗出金門。王大喜。延入天冊府供養(釋監)。",
    "X87n1628_010:0414a10": "吳越",
    "X87n1628_010:0414a11": "據杭州。統十三州。四世。八十四年。",
    "X87n1628_010:0414a12": "錢鏐",
    "X87n1628_010:0414a13": "鏐。字具美。錢唐人。唐僖宗時鏐率鄉兵破走黃巢。昭",
    "X87n1628_010:0414a14": "宗拜為鎮海鎮東軍節度使。天復二年封越王。梁太",
    "X87n1628_010:0414a15": "祖封吳越王。唐莊宗賜玉冊金印。年八十一。諡武肅",
    "X87n1628_010:0414a16": "王(紀載)。甞遣沙門清外同王弟鏵往四明阿育王山迎",
    "X87n1628_010:0414a17": "釋迦舍利塔。舟還西陵。塔夜放光。浙江如晝。王躬迎",
    "X87n1628_010:0414a18": "至羅漢寺。廣陳供養。王鎮越時患目眚。夢素衣仙人",
    "X87n1628_010:0414a19": "言來自永嘉。明日果有永嘉僧以大士像獻。言得之",
    "X87n1628_010:0414a20": "海潮。示夢欲歸。越王見像而目即明。乃創庵曰興福。",
    "X87n1628_010:0414a21": "以奉之(興福。今圓通寺。像猶存。出統紀)。王請鏡清道怤禪師住杭之",
    "X87n1628_010:0414a22": "天龍寺。又建龍冊寺以居之。命沙門可周於天寶堂",
    "X87n1628_010:0414a23": "夜為冥司講經。鬼神現形聽法。賜可周金鉢紫衣加",
    "X87n1628_010:0414a24": "精志通明之號(高僧傳)。",
    "X87n1628_010:0414b01": "錢弘佐",
    "X87n1628_010:0414b02": "弘佐。文穆王元瓘子也。襲封吳越國王。諡忠獻。甞遣",
    "X87n1628_010:0414b03": "僧慧龜往雙林啟善慧大士傅公塔得靈骨十六片。",
    "X87n1628_010:0414b04": "如紫金色。舍利無數。乃迎靈骨并淨瓶香爐扣門槌",
    "X87n1628_010:0414b05": "諸物至錢塘安光冊殿供養。建龍華寺。以靈骨塑大",
    "X87n1628_010:0414b06": "士像於寺(統紀)。",
    "X87n1628_010:0414b07": "錢弘俶",
    "X87n1628_010:0414b08": "弘俶。文穆第九子。襲封吳越國王。諡忠懿。甞慕阿育",
    "X87n1628_010:0414b09": "王造八萬四千塔。中藏寶篋。篋中置印心呪。經十年",
    "X87n1628_010:0414b10": "訖功。布散部內(統紀)。王延衢州道潛禪師入府受菩薩",
    "X87n1628_010:0414b11": "戒。署號慈化。定慧禪師建大伽藍於南山曰慧日。永",
    "X87n1628_010:0414b12": "明請潛居之。潛甞從王求塔下十六金銅羅漢像。王",
    "X87n1628_010:0414b13": "適夢十六人從潛而行。乃異而與之。此淨慈所以有",
    "X87n1628_010:0414b14": "羅漢殿也。甞請雪竇延壽禪師開山靈隱新寺。明年",
    "X87n1628_010:0414b15": "遷住永明(淨慈寺記)。福州支提山有天冠菩薩一千眷屬。",
    "X87n1628_010:0414b16": "王施七寶鑄天冠像一千尊。仍造寺宇(支提寺記)。王因覽",
    "X87n1628_010:0414b17": "永嘉集有同除四住此處為齊。若伏無明三藏即劣",
    "X87n1628_010:0414b18": "之語。以問韶國師。師曰。此是教義。可問天台寂師。遂",
    "X87n1628_010:0414b19": "召以問。寂曰。此出智者玅玄。自唐末喪亂。教籍多出",
    "X87n1628_010:0414b20": "海外。於是遣使十人往日本取教典以回。為建寺螺",
    "X87n1628_010:0414b21": "溪。曰定慧(統紀)。王甞飯僧。問延壽曰。今日還有真僧降",
    "X87n1628_010:0414b22": "否。答曰長耳和尚乃定光佛化身也。此機一泄。即跏",
    "X87n1628_010:0414b23": "趺而逝。肉身猶存(法相寺記)。",
    "X87n1628_010:0414b24": "閩",
    "X87n1628_010:0414c01": "據福州。統五州。六世。五十五年。",
    "X87n1628_010:0414c02": "王審知",
    "X87n1628_010:0414c03": "審知。字信通。光州人。梁封閩王。王甞延雪峰存．玄沙",
    "X87n1628_010:0414c04": "俻二禪師入府求示心法。乃云。大王志心聽取。幻化",
    "X87n1628_010:0414c05": "空身是大王法身。知見覺了是大王自性。觀心無心",
    "X87n1628_010:0414c06": "從妄想起。我心自空即悟實相。已知本性則一時放",
    "X87n1628_010:0414c07": "下。不得別生絲毫許也。王禮二師曰。吉生慶幸得逢",
    "X87n1628_010:0414c08": "指示。捨金二十錠。二師不受。王問玄沙曰。此一真心",
    "X87n1628_010:0414c09": "本無生滅。今此一身從何而有。師曰。此本源真性徧",
    "X87n1628_010:0414c10": "周法界。為妄想故而一點識性從父母妄緣而生。受",
    "X87n1628_010:0414c11": "千般苦。身有輪回。大王既知覺了。不落惡趣。但請大",
    "X87n1628_010:0414c12": "王頻省妄念。歸真合道。王作禮喜受(雪峰錄)。甞建鼓山",
    "X87n1628_010:0414c13": "寺。請晏國師開山。玄沙示寂。為建塔。賜號宗一禪師。",
    "X87n1628_010:0414c14": "又請稜禪師居長樂府西院。奏額曰長慶。雪峰示疾。",
    "X87n1628_010:0414c15": "王命醫診視。師曰。吾非疾也。竟不服藥。經月餘遊藍",
    "X87n1628_010:0414c16": "田歸。澡身。中夜入滅。初王雅隆師道。其住雪峰。為之",
    "X87n1628_010:0414c17": "增宇設像鑄鐘以嚴其山。優施以充其眾(釋監)。",
    "X87n1628_010:0414c18": "王延鈞",
    "X87n1628_010:0414c19": "延鈞。審知次子。素奉佛法。度僧一萬人。由是閩中多",
    "X87n1628_010:0414c20": "僧。甞請羅山和尚開堂說法。升座斂衣左右顧視便",
    "X87n1628_010:0414c21": "下座。王近前執羅山手曰。靈山一會何異今日。師曰",
    "X87n1628_010:0414c22": "將謂你是個俗漢(傳灯)。王請建州夢筆和尚齋。問云和",
    "X87n1628_010:0414c23": "尚還將得筆來也無。師曰。不是稽山繡管。亦非月裡",
    "X87n1628_010:0414c24": "兔毫。",
    "X87n1628_010:0415a01": "王延羲",
    "X87n1628_010:0415a02": "延羲。審知少子。王度僧萬一千人。甞於城南西阜建",
    "X87n1628_010:0415a03": "石塔七層。功未半。光發如盖者三夕。既成。光耀際天",
    "X87n1628_010:0415a04": "又三夕。王生慰幸。遂額其塔曰淨光。又建寺其下(稽古",
    "X87n1628_010:0415a05": "略)。",
    "X87n1628_010:0415a06": "南平",
    "X87n1628_010:0415a07": "據剏州。統三州。五世。五十七年。王高季興。",
    "X87n1628_010:0415a08": "東漢",
    "X87n1628_010:0415a09": "據大原。統十一州。三世。□十□年。王劉旻。",
    "X87n1628_010:0415a10": "蜀",
    "X87n1628_010:0415a11": "據成都。統四十八州。二世。三十五年。",
    "X87n1628_010:0415a12": "王建",
    "X87n1628_010:0415a13": "王諱建。貫休入蜀。以詩謁建曰。一瓶一鉢垂垂老。萬",
    "X87n1628_010:0415a14": "水千山得得來。建待以殊禮。賜禪月大師之號(手鑑)。",
    "X87n1628_010:0415a15": "後蜀",
    "X87n1628_010:0415a16": "據成都。統四十六州。二世。四十一年。王孟知祥。",
    "X87n1628_010:0415a17": "南漢",
    "X87n1628_010:0415a18": "據廣州。統四十七州。",
    "X87n1628_010:0415a19": "劉隱　龑",
    "X87n1628_010:0415a20": "隱。上蔡人。梁封南平王。立功嶺南。遂有南海之地。既",
    "X87n1628_010:0415a21": "卒。弟巖襲位。更名龔。又改名曰龑。即帝位。乃改國號",
    "X87n1628_010:0415a22": "曰漢(紀載)。初龑將興兵。命駕就靈樹敏公決可否。敏前",
    "X87n1628_010:0415a23": "知之。手封匳子語侍者曰。王來出以似之。敏怡然坐",
    "X87n1628_010:0415a24": "化。王果至。聞敏已化大驚。侍者乃出匳子。王發匳得",
    "X87n1628_010:0415b01": "簡曰。人天眼目。堂中上座。王乃請文偃繼其法席。又",
    "X87n1628_010:0415b02": "迎至府開法(僧寶傳)。",
    "X87n1628_010:0415b03": "趙王鎔",
    "X87n1628_010:0415b04": "王諱鎔。帥真定。自稱趙王。甞入東院訪從諗禪師。值",
    "X87n1628_010:0415b05": "師坐禪。鎔禮拜訖。左右問師曰。列土主來。為甚麼不",
    "X87n1628_010:0415b06": "起接。師云。你不會老僧意。這裡下等人來出山門接。",
    "X87n1628_010:0415b07": "中等人來下禪堂接。上等人來禪床上接。不可喚大",
    "X87n1628_010:0415b08": "王作中下等人也。恐屈大王。王歡喜。請入內供養。師",
    "X87n1628_010:0415b09": "既屆城門。闔城威儀迎之。入內。師纔下寶輦。王乃設",
    "X87n1628_010:0415b10": "拜請師上殿正位而坐。師良久以手斫額云。階下立",
    "X87n1628_010:0415b11": "者是何官長。左右云乃是諸院尊宿并大師德。師云",
    "X87n1628_010:0415b12": "他各是一方化主。若在階下老僧亦起。王乃咸命上",
    "X87n1628_010:0415b13": "殿。是日齋筵將罷。各問佛法。師運慈悲一一開悟。一",
    "X87n1628_010:0415b14": "日王又入東院訪師。師不起。以手拍膝云會麼。王云",
    "X87n1628_010:0415b15": "不會。師云。自小持齋今已老。見人無力下禪床。王問",
    "X87n1628_010:0415b16": "師云。和尚尊年有幾个齒在。師云只有一个。王云爭",
    "X87n1628_010:0415b17": "喫得物。師云。雖然一个。下下咬著。王讚師像曰。碧溪",
    "X87n1628_010:0415b18": "之月。青鏡中頭。我師我化。天下趙州(禪林類聚)。",
    "X87n1628_010:0415b19": "宋齊丘",
    "X87n1628_010:0415b20": "齊丘。不知何許人。徐知誥為淮南節度行軍副使。以",
    "X87n1628_010:0415b21": "齊丘為謀主。後相南唐。初隱士譚景升居終南山。與",
    "X87n1628_010:0415b22": "陳摶為友。著化書百十萹。甞游三茅山。見齊丘有仙",
    "X87n1628_010:0415b23": "風道骨。出書示之。屬為序。齊丘乃竊以己名行世。其",
    "X87n1628_010:0415b24": "六十六萹有曰。梓潼帝君甞言于受業報為卭池龍。",
    "X87n1628_010:0415c01": "覊於積水之下。連年旱虐。水復為泥。身既廣大。無穴",
    "X87n1628_010:0415c02": "可容。烈日上臨。內外熱惱。諸鱗甲中各生小虫。咂齧",
    "X87n1628_010:0415c03": "困苦。一日晨凉天光忽開。五色雲氣浮空而過。中有",
    "X87n1628_010:0415c04": "瑞相。紺髮螺旋金容月瑩。山靈河伯萬眾稽首。讚歎",
    "X87n1628_010:0415c05": "懽喜聲動天地。天香繚繞隨處生春。予乃仰首哀號",
    "X87n1628_010:0415c06": "乞垂救度萬靈。諸聖咸謂予曰。此西方大聖正覺世",
    "X87n1628_010:0415c07": "尊釋迦文也。今以教法流行東土。隨教化身將往中",
    "X87n1628_010:0415c08": "國。爾既遭逢宿業可脫。予乃身自踴躍。入天光中具",
    "X87n1628_010:0415c09": "陳往昔報應之理。世尊答言。善哉。帝子。汝於向來孝",
    "X87n1628_010:0415c10": "忠家國。又復憫世生護持心。因果未周仇敵相爭。以",
    "X87n1628_010:0415c11": "人我相肆興殘忍。遷怒於物。業債當償。今復自悔欲",
    "X87n1628_010:0415c12": "求解脫。汝於此時復有冤親之想。與夫嗔恚愚癡之",
    "X87n1628_010:0415c13": "念否。予聞至理。心地開朗。內外罄然。如虗空住。自顧",
    "X87n1628_010:0415c14": "其身隨念消滅。復為男子得灌頂智。予歸依焉(蜀有梓潼",
    "X87n1628_010:0415c15": "帝君廟)。",
    "X87n1628_010:0415c16": "邊鎬",
    "X87n1628_010:0415c17": "鎬初生。父母夢謝靈運入室。故小名康樂。仕南唐以",
    "X87n1628_010:0415c18": "都虞侯。從查文徽克建州。凡所俘獲皆全之。建人謂",
    "X87n1628_010:0415c19": "之邊佛子。及克潭州。市不易肆。謂之邊菩薩。既而為",
    "X87n1628_010:0415c20": "節度使。惟日設齋供盛修佛事。潭人謂之邊和尚(五代",
    "X87n1628_010:0415c21": "史)。",
    "X87n1628_010:0415c22": "劉煦",
    "X87n1628_010:0415c23": "煦。字耀遠。涿州歸義人。唐昭宗天祐中為軍事衙推。",
    "X87n1628_010:0415c24": "五代晉開運初授司空平章事。又監修國史。撰唐書。",
    "X87n1628_010:0416a01": "佛祖靈跡咸載之。甞撰神秀傳。略曰。昔後魏末有僧",
    "X87n1628_010:0416a02": "達磨者。本天竺國王子。以護國出家。入南海。得禪宗",
    "X87n1628_010:0416a03": "妙法。自釋迦相傳有衣鉢為記。世相付授。初來至梁。",
    "X87n1628_010:0416a04": "詣武帝。帝問以有為之事。不契。乃之魏。隱於嵩山少",
    "X87n1628_010:0416a05": "室寺而卒。其年魏使宋雲於[葸十+夕]嶺見之。後門徒發其",
    "X87n1628_010:0416a06": "墓。但見衣履而已。達磨傳慧可。可傳僧璨。璨傳道信。",
    "X87n1628_010:0416a07": "信傳弘忍。忍傳慧能云云(本傳并正宗記)。",
    "X87n1628_010:0416a09": "佛法金湯編卷第"
}