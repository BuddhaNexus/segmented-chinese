{
    "T35n1735_033:0751a23": "大方廣佛華嚴經疏卷第三十三",
    "T35n1735_033:0751a25": "唐清涼山大華嚴寺沙門澄觀撰",
    "T35n1735_033:0751a26": "[0751a26] 第二正顯偈詞。有十二偈。大分為二。前七",
    "T35n1735_033:0751a27": "顯義大。後五明說大。今初分四。初四偈總",
    "T35n1735_033:0751a28": "顯地智微妙。二有一偈類地行微。三有一",
    "T35n1735_033:0751a29": "頌寄對。彰微。四有一頌喻顯地微。今初",
    "T35n1735_033:0751b01": "分二。初二總顯地獄。後二別顯微相。今初。",
    "T35n1735_033:0751b02": "正顯地智微妙之相。故論云。此偈依何義",
    "T35n1735_033:0751b03": "說依智地故。依者據也。云何知依智地。上",
    "T35n1735_033:0751b04": "來本分請分皆依智地。後說分中亦說智地。",
    "T35n1735_033:0751b05": "即今此中第六偈。云智起佛境界亦依智",
    "T35n1735_033:0751b06": "地。明知此顯地智微妙。非別明佛果。於中",
    "T35n1735_033:0751b07": "論經但有六句。初二句即此初偈。彼云微難",
    "T35n1735_033:0751b08": "知聖道非分別離念言微妙者。二偈總",
    "T35n1735_033:0751b09": "相。即前地智超言念故。餘皆是別。別中初",
    "T35n1735_033:0751b10": "句是微體。餘皆是微所以。於中難可知。總",
    "T35n1735_033:0751b11": "顯所以。下六句別顯所以。論云。云何微。偈",
    "T35n1735_033:0751b12": "言難知聖道故。此即雙指。謂聖道是體難知",
    "T35n1735_033:0751b13": "故微也。故淨名云。微妙是菩提諸法難知故。",
    "T35n1735_033:0751b14": "云何難知。此有二義。一說時難知。口欲辯而",
    "T35n1735_033:0751b15": "辭喪故。二證時難知。心將緣而慮息故。上",
    "T35n1735_033:0751b16": "大仙道是所證說。大仙是佛故。言微妙道",
    "T35n1735_033:0751b17": "者。是因修行證智之因。得大仙果故。六句",
    "T35n1735_033:0751b18": "別顯微所以中。初句即說時難知。言非念",
    "T35n1735_033:0751b19": "者。非有念慮分別心者之境界故。何以非",
    "T35n1735_033:0751b20": "是念慮境耶。以此地智自體無念故。故云",
    "T35n1735_033:0751b21": "離諸念也。由上二義。如是聖道名為甚微。",
    "T35n1735_033:0751b22": "下之五句明證時甚微。於中復有總別。初",
    "T35n1735_033:0751b23": "句為總。求欲證見難證得故。以無見無得",
    "T35n1735_033:0751b24": "方能證故。下四句別有四甚微。第一觀行。",
    "T35n1735_033:0751b25": "第二依止。第三清淨。第四功德。初句即功德",
    "T35n1735_033:0751b26": "甚微。不生者。契理出世故。不滅者。非一往",
    "T35n1735_033:0751b27": "滅。不捨利益眾生事故。即無住涅槃。寂用",
    "T35n1735_033:0751b28": "無礙功德。次句即清淨甚微。性離煩惱非",
    "T35n1735_033:0751b29": "先有染。後時離故名為性淨。如此則無不",
    "T35n1735_033:0751c01": "離時故恒寂然。即性淨涅槃。言離垢者。即",
    "T35n1735_033:0751c02": "觀行甚微。謂觀智中離無明垢故。不同世",
    "T35n1735_033:0751c03": "間八禪。為無明雜故。聰慧人下。即依止甚",
    "T35n1735_033:0751c04": "微。聰慧人者。登地已上有智之者。彼人之智",
    "T35n1735_033:0751c05": "能行地智。何智能行。若就總就實。唯一實智",
    "T35n1735_033:0751c06": "見一實諦故。若就別兼權則通三智。一加",
    "T35n1735_033:0751c07": "行智增上善勝解故。二根本智增上善寂滅",
    "T35n1735_033:0751c08": "故。謂滅諸惑證寂理故。三後得智。隨聞明",
    "T35n1735_033:0751c09": "了故。云何行處。此之地智是彼證智。自證知",
    "T35n1735_033:0751c10": "故。依彼地智說證智生。故說為行。非正證",
    "T35n1735_033:0751c11": "時有能所行也。上四微中功德異小觀行",
    "T35n1735_033:0751c12": "異凡。依止清淨揀異外道。自尊之者。以智",
    "T35n1735_033:0751c13": "斷異故。前清淨微是斷德。不同彼有見惑",
    "T35n1735_033:0751c14": "及滅心想。為清淨故。依止即是智德。不同",
    "T35n1735_033:0751c15": "彼以六行而伏惑故。上依增勝。若通說者",
    "T35n1735_033:0751c16": "並異凡小。第二兩頌別顯微相。故論云。此",
    "T35n1735_033:0751c17": "甚微智復有何相。此徵體相也。是智有二",
    "T35n1735_033:0751c18": "相。初二句明同相。智體空寂故。後六句不同",
    "T35n1735_033:0751c19": "相。智位差別故。今初同中。上句總下句別。",
    "T35n1735_033:0751c20": "總中此是誰相彼智相故。故言自體。此智自",
    "T35n1735_033:0751c21": "體以何為相。謂本空寂。何以言同。此即性",
    "T35n1735_033:0751c22": "淨涅槃。上同諸佛下。同眾生一切眾生皆",
    "T35n1735_033:0751c23": "有此故。橫同諸法諸法如故。此如即是自",
    "T35n1735_033:0751c24": "體空故。一切皆以空為自性。智性色性本",
    "T35n1735_033:0751c25": "無差故。一切皆有安樂性故。下句別者。論",
    "T35n1735_033:0751c26": "經加一有字。云有不二不盡。釋云。此智空",
    "T35n1735_033:0751c27": "寂其相云何。謂離三種空攝是真空相。三",
    "T35n1735_033:0751c28": "種空者。即地前空亂意菩薩。一疑空滅色",
    "T35n1735_033:0751c29": "取斷滅空。此失空如來藏。則損減也。二疑",
    "T35n1735_033:0752a01": "空異色取色外空。三疑空是物取空為有。",
    "T35n1735_033:0752a02": "今云有者。即初離謗攝。不謂斷滅如兔角",
    "T35n1735_033:0752a03": "故。言不二者。即離異攝。不謂異此空智",
    "T35n1735_033:0752a04": "更有異空。言不盡者。離盡滅攝。不謂有彼",
    "T35n1735_033:0752a05": "此自體彼此轉滅故。此明非滅有體之智。",
    "T35n1735_033:0752a06": "成有體之空。亦非空有物可轉滅也。離此",
    "T35n1735_033:0752a07": "三空。即見自性本空空如來藏。今闕有字",
    "T35n1735_033:0752a08": "如何會通。此有二意。一以不盡攝之。謂有",
    "T35n1735_033:0752a09": "體故不盡。無則異於斷滅。若無可盡滅則",
    "T35n1735_033:0752a10": "非有物。義如前說。二者西域之經自有二",
    "T35n1735_033:0752a11": "本故。論云。有二種頌。一有不二不盡。二定。",
    "T35n1735_033:0752a12": "不二不盡。此頌雖異同明實有。若非實有",
    "T35n1735_033:0752a13": "不得言定。此云何定。定能滅除諸煩惱故。",
    "T35n1735_033:0752a14": "意云。定即是有故能滅惑。今經亦無定字。",
    "T35n1735_033:0752a15": "義同定本。謂定是有無不二法故。離前二",
    "T35n1735_033:0752a16": "空。謂無二中兼得空與有不二故非斷滅。",
    "T35n1735_033:0752a17": "三種空義。如寶性論第四所明。二有六句",
    "T35n1735_033:0752a18": "明不同相者。即方便淨涅槃。斷惑平等不",
    "T35n1735_033:0752a19": "同凡小。而能斷故不同外境。但是所證有",
    "T35n1735_033:0752a20": "異相。故不同於空。涅槃是果。此云何是約",
    "T35n1735_033:0752a21": "分證故。又是所依果海。如下十山十德不",
    "T35n1735_033:0752a22": "離海故。此當義大不可說故。今明地智",
    "T35n1735_033:0752a23": "應是菩提。那言涅槃。若分相門。則所證為",
    "T35n1735_033:0752a24": "涅槃。今顯相融。即智之性為性淨涅槃。智",
    "T35n1735_033:0752a25": "出惑障為方便淨涅槃。二而不二。難說甚",
    "T35n1735_033:0752a26": "深良在於此。文中解脫是總。餘皆是別。總",
    "T35n1735_033:0752a27": "謂淨相解脫故異前也。寶性論第四云。清淨",
    "T35n1735_033:0752a28": "有二種。一自性清淨。謂性解脫即前同相。二",
    "T35n1735_033:0752a29": "離垢清淨。謂得解脫即此淨相解脫。別中以",
    "T35n1735_033:0752b01": "別顯總別有二種。一何處得解脫。即經於",
    "T35n1735_033:0752b02": "諸趣也。此顯所脫。謂煩惱為趣緣業為趣。",
    "T35n1735_033:0752b03": "因生為趣果故。三雜染皆諸趣攝。若脫因",
    "T35n1735_033:0752b04": "緣則無生果。二云何解脫。即下五句。此明",
    "T35n1735_033:0752b05": "解脫之體。五句即顯五種解脫之相。一等二",
    "T35n1735_033:0752b06": "際是觀智相。二斷煩惱是離礙相。後三體",
    "T35n1735_033:0752b07": "德圓備。即是涅槃之相。言平等者。謂世間",
    "T35n1735_033:0752b08": "涅槃平等攝取。非如聲聞一向背世間故。",
    "T35n1735_033:0752b09": "以世間之性即涅槃故。中觀云。世間之實",
    "T35n1735_033:0752b10": "際。即是涅槃際。無毫末差別故。二斷惑相",
    "T35n1735_033:0752b11": "者。謂三時無斷方說斷故。故云非初非中",
    "T35n1735_033:0752b12": "後。釋此有二義。一約相翻。二約相續。言相",
    "T35n1735_033:0752b13": "翻者。謂無間道正斷惑時。為智先起惑後",
    "T35n1735_033:0752b14": "滅耶。為惑先滅智後生耶。為同時耶。此",
    "T35n1735_033:0752b15": "三惑智各有兩失故。如不成斷。謂智先起",
    "T35n1735_033:0752b16": "智有自成無漏過。不能滅惑過。煩惱先滅",
    "T35n1735_033:0752b17": "煩惱有自滅過。不障聖道過。智後同時各",
    "T35n1735_033:0752b18": "具四過。如燈不破闇可以喻此。又涅槃",
    "T35n1735_033:0752b19": "云毘&#x9262;舍那。不破煩惱若爾云何說斷。若",
    "T35n1735_033:0752b20": "依唯識第九明二真見道現在前時。彼二障",
    "T35n1735_033:0752b21": "種必不成就。猶明與闇定不俱生。如秤兩",
    "T35n1735_033:0752b22": "頭低昂時等。諸相違法理必應然。是故二",
    "T35n1735_033:0752b23": "性無俱成失者。此但舉法相一邊。亦不違",
    "T35n1735_033:0752b24": "餘緣集斷義。若望此宗則有所遺。謂秤衡",
    "T35n1735_033:0752b25": "是一低昂無妨。解惑不爾。豈得俱時。明闇",
    "T35n1735_033:0752b26": "之喻。雖則相傾到與不到俱不破闇。同",
    "T35n1735_033:0752b27": "時則相乖異時不相預。故若此宗斷結要性",
    "T35n1735_033:0752b28": "相無礙。上明非先後俱為顯無性。無性緣",
    "T35n1735_033:0752b29": "成則說斷結。由能斷無性方為能斷。所斷",
    "T35n1735_033:0752c01": "本空方成所斷。若定有者則墮於常。不可",
    "T35n1735_033:0752c02": "斷故。若定無者則墮於斷。失聖智故。言相",
    "T35n1735_033:0752c03": "續者不約惑智相對。但就一智自有三時。",
    "T35n1735_033:0752c04": "論依此釋就此三時復有二種。一約初心",
    "T35n1735_033:0752c05": "究竟。通分三時。二約無間道中剎那三時。",
    "T35n1735_033:0752c06": "經論並通此二。論云。此智盡漏為初。智斷",
    "T35n1735_033:0752c07": "為中為後。答云。非初智斷。亦非中後。偈",
    "T35n1735_033:0752c08": "云。非初中後故。此上順釋偈文。兼定三時。",
    "T35n1735_033:0752c09": "唯約智說故。言是智斷惑。若爾三時無斷",
    "T35n1735_033:0752c10": "云何斷耶。論云。如燈焰非唯初中後。前中",
    "T35n1735_033:0752c11": "後取故。此舉喻釋成謂實教斷惑必性相雙",
    "T35n1735_033:0752c12": "明。經文正顯證智。唯據甚深緣性不可說",
    "T35n1735_033:0752c13": "義。論主兼明斷義故性相雙辨非初中後。",
    "T35n1735_033:0752c14": "辨因緣無性。是斷之不斷。前中後取即不",
    "T35n1735_033:0752c15": "懷緣相。是不斷之斷故。大品云。菩薩非初",
    "T35n1735_033:0752c16": "心得菩提。亦不離初心後心亦爾。而得菩",
    "T35n1735_033:0752c17": "提。譬如然燈非初焰燋炷。亦不離初焰。後",
    "T35n1735_033:0752c18": "焰亦爾而炷實燋故。龍樹判云。佛以甚深因",
    "T35n1735_033:0752c19": "緣答。涅槃二十九亦云。眾生五陰。雖念念",
    "T35n1735_033:0752c20": "滅而有修道。如燈雖念念滅而有光明。上",
    "T35n1735_033:0752c21": "諸經論。皆顯性相無礙。無斷之斷。又今經",
    "T35n1735_033:0752c22": "論反覆相成。謂若定斷者。一念便足何假三",
    "T35n1735_033:0752c23": "心。既並取方成。明知無性。無初中後。無初",
    "T35n1735_033:0752c24": "中後是無性。故方得成於初中後斷。此則",
    "T35n1735_033:0752c25": "因緣故無性。無性故因緣也。若云初念則能",
    "T35n1735_033:0752c26": "斷。後念方究竟斷者。不異毘曇一念有燒",
    "T35n1735_033:0752c27": "始終方盡。若云初念獨不能斷。積至中後",
    "T35n1735_033:0752c28": "方能斷者。不異成實一念不燒相續方然。",
    "T35n1735_033:0752c29": "勿失宗旨。上猶通實教。若依圓宗所斷之",
    "T35n1735_033:0753a01": "惑一迷一切迷故。一斷一切斷。無斷無不",
    "T35n1735_033:0753a02": "斷若具顯諸宗差別如別行章。非言詞下三",
    "T35n1735_033:0753a03": "句。明三德者。初句即般若是觀行相謂無分",
    "T35n1735_033:0753a04": "別觀體絕名言。真智內發。不同聲聞依聲",
    "T35n1735_033:0753a05": "而悟。前云觀智約其決了。此云觀行約行",
    "T35n1735_033:0753a06": "契極。次句法身是轉依相。謂轉無常依。云",
    "T35n1735_033:0753a07": "出過三世故。此微智依常法身論。云非如",
    "T35n1735_033:0753a08": "無常意識智依止無常因緣者。此揀未轉依",
    "T35n1735_033:0753a09": "時。今為所轉依也。無常意識智是彼能依。",
    "T35n1735_033:0753a10": "無常因緣即是所依。持種本識是無常因。所",
    "T35n1735_033:0753a11": "持染淨諸種子等。是無常緣。依此因緣起",
    "T35n1735_033:0753a12": "無常意識。今轉無常識成妙觀察智。轉無",
    "T35n1735_033:0753a13": "常意成平等性智。以為能依。依彼本識如",
    "T35n1735_033:0753a14": "來藏性真如法身。以為所依。論云。如修多",
    "T35n1735_033:0753a15": "羅中決定說者。是了義故。涅槃經說。轉無",
    "T35n1735_033:0753a16": "常識獲常識故。諸大乘經其文非一。問所",
    "T35n1735_033:0753a17": "依本有可得是常。能依修起寧無生滅。若",
    "T35n1735_033:0753a18": "依唯識。所依常故能依亦說為常。非自性",
    "T35n1735_033:0753a19": "常是有為故。若起信等始覺同本。亦皆是",
    "T35n1735_033:0753a20": "常。勝鬘經云。一切法常住故。三其相如虛空",
    "T35n1735_033:0753a21": "即解脫相。不同聲聞猶有智障。二障雙亡",
    "T35n1735_033:0753a22": "故。如空無礙。三德之義已見上文。然圓滿",
    "T35n1735_033:0753a23": "在佛。圓教十住即許開發。此中約因即言",
    "T35n1735_033:0753a24": "分得。所依果海等佛無差。轉依亦爾。從因",
    "T35n1735_033:0753a25": "門中是見修轉。就果辨者。究竟廣大轉也。",
    "T35n1735_033:0753a26": "此不同相。由得前同成斯不同。能顯前同。",
    "T35n1735_033:0753a27": "令離障清淨無別不同。如融金成像像",
    "T35n1735_033:0753a28": "非金外。論中結後五句云。如是觀智如是",
    "T35n1735_033:0753a29": "斷煩惱。如是觀如。觀如如是依止。依止",
    "T35n1735_033:0753b01": "如是解脫得解脫。後三皆重言者。皆上牒",
    "T35n1735_033:0753b02": "前下是結成。謂如是觀而觀等也。偏此後三",
    "T35n1735_033:0753b03": "有重牒者。以前文後三對妄顯真故。須",
    "T35n1735_033:0753b04": "牒真就以結之。第二一偈類地行微。於中",
    "T35n1735_033:0753b05": "上半牒前地智離言。以為能類。下半正舉",
    "T35n1735_033:0753b06": "地行以為所類。初中謂彼前地智顯二涅",
    "T35n1735_033:0753b07": "槃。皆言不及。寂即同相性淨涅槃。自性寂",
    "T35n1735_033:0753b08": "故。滅即不同相方便淨涅槃。要智緣滅非約",
    "T35n1735_033:0753b09": "性滅故。此二涅槃是佛所行。故言不及。行",
    "T35n1735_033:0753b10": "者證也。言不及者。說聽皆難也。何不直說",
    "T35n1735_033:0753b11": "無言。而云言所不及。若一向無言何由悟",
    "T35n1735_033:0753b12": "解。令尋言求理而知理圓言偏。故但云不",
    "T35n1735_033:0753b13": "及。下半所類者。謂非唯證智如是深玄。而",
    "T35n1735_033:0753b14": "令智眷屬行亦難說受。論云地者。境界。觀",
    "T35n1735_033:0753b15": "行者。智眷屬。智眷屬者。謂同行。同行者。謂",
    "T35n1735_033:0753b16": "檀等諸波羅蜜。言境界觀者。如為境界照",
    "T35n1735_033:0753b17": "達名觀。此即加行。設地是地體。意在舉地",
    "T35n1735_033:0753b18": "取行。故云地行。將此地智修行檀等。故",
    "T35n1735_033:0753b19": "名同行。同彼事而行故。斯即後得為證智",
    "T35n1735_033:0753b20": "眷屬也。第三一偈寄對彰微者。對聞思等",
    "T35n1735_033:0753b21": "以顯微故。初句舉法體。智是所起地智。即",
    "T35n1735_033:0753b22": "前五偈所明根本之智。起者即加行後得二",
    "T35n1735_033:0753b23": "皆觀如。如即佛境並為能起故。論云。以何",
    "T35n1735_033:0753b24": "觀以何同行。能起此智。此即前偈何觀者。",
    "T35n1735_033:0753b25": "前境界觀。何同行者。前檀等行。皆言何者。",
    "T35n1735_033:0753b26": "隨何觀行是非一之言。以加行隨地不同。",
    "T35n1735_033:0753b27": "後得緣境各別故。次二句明難說。於中初",
    "T35n1735_033:0753b28": "句非心數故難說。非念者非思慧境故。離",
    "T35n1735_033:0753b29": "心道者。非報生識智境故。報生識者。如上",
    "T35n1735_033:0753c01": "違請中辨。後句明不同。三科有色心根境。",
    "T35n1735_033:0753c02": "故不可說。論經。云非陰界入說。論釋非說。",
    "T35n1735_033:0753c03": "云離文字故。今經略無說字。門即是說故。",
    "T35n1735_033:0753c04": "法華中以說為智門。下句明不可聞。智知",
    "T35n1735_033:0753c05": "者。唯證智知故。意不及者。如聞取故。即依",
    "T35n1735_033:0753c06": "智不依識也。第四一偈喻顯地微。上半喻",
    "T35n1735_033:0753c07": "下半合。此中喻者。不唯取空。餘處虛空不",
    "T35n1735_033:0753c08": "為喻故。不唯取&#x8FF9;。砂土上&#x8FF9;不為喻故。",
    "T35n1735_033:0753c09": "正取空中鳥&#x8FF9;。論云。鳥行空中&#x8FF9;處不可",
    "T35n1735_033:0753c10": "說相亦不可見者。總顯喻相也。處即&#x8FF9;處",
    "T35n1735_033:0753c11": "之空。相即空處之&#x8FF9;。不可示其長短大小",
    "T35n1735_033:0753c12": "令見不可說為有無等。此中&#x8FF9;處之空。以",
    "T35n1735_033:0753c13": "喻證智。空處之&#x8FF9;以喻阿含故。論合云。如",
    "T35n1735_033:0753c14": "是鳥&#x8FF9;住處名句字身住處也。何以不可",
    "T35n1735_033:0753c15": "說。論云。虛空處鳥&#x8FF9;相不可分別故。意云。",
    "T35n1735_033:0753c16": "鳥足履沙則有&#x8FF9;及處。由履空故處&#x8FF9;難",
    "T35n1735_033:0753c17": "分。名句字身亦爾。菩薩證智所攝故。不可",
    "T35n1735_033:0753c18": "說聞。若說若聽心意不能了也。故以證攝",
    "T35n1735_033:0753c19": "教如空攝&#x8FF9;。令名句等非如聲性也。以",
    "T35n1735_033:0753c20": "是證智之名等故。上明&#x9E81;相非有。順喻不",
    "T35n1735_033:0753c21": "可說聞。後明細相不無。以喻可證。論云。非",
    "T35n1735_033:0753c22": "無虛空行&#x8FF9;故。謂&#x8FF9;處之空異於餘空。喻",
    "T35n1735_033:0753c23": "非無地智。空處之&#x8FF9;異於無&#x8FF9;。喻非無名",
    "T35n1735_033:0753c24": "句字身。以有鳥行必有&#x8FF9;故故。論云。非無",
    "T35n1735_033:0753c25": "地智名句字身。即雙合也。謂有諸聖親證如",
    "T35n1735_033:0753c26": "故。證尚不無況於言教。又以空攝&#x8FF9;&#x8FF9;不",
    "T35n1735_033:0753c27": "可示。以&#x8FF9;攝空空亦非無。喻以證攝教",
    "T35n1735_033:0753c28": "教不可示。以教攝證證可寄言。喻意正",
    "T35n1735_033:0753c29": "爾。若欲開鳥異&#x8FF9;。則鳥喻言詮。&#x8FF9;喻差",
    "T35n1735_033:0754a01": "別地相則有三事。而&#x8FF9;處中以&#x8FF9;隨於鳥。",
    "T35n1735_033:0754a02": "&#x8FF9;相非無。以&#x8FF9;隨於空&#x8FF9;相非有。喻以差",
    "T35n1735_033:0754a03": "別隨於詮。差別非無。地相隨於證差別非",
    "T35n1735_033:0754a04": "有。若更開&#x8FF9;處之空異太空者。則&#x8FF9;空喻",
    "T35n1735_033:0754a05": "證智。太空喻果海。&#x8FF9;空隨於&#x8FF9;地智可說。",
    "T35n1735_033:0754a06": "&#x8FF9;空隨太空則地智離言。雖通此義在論",
    "T35n1735_033:0754a07": "無文。若以&#x8FF9;喻證智。如前風畫中辨。以斯",
    "T35n1735_033:0754a08": "鳥&#x8FF9;之喻。映下十地之文。則寄位淺深之言。",
    "T35n1735_033:0754a09": "施戒禪支之類。一文一句莫不深玄。豈謂地",
    "T35n1735_033:0754a10": "前為深地上為淺。故論總結云。此中深故示",
    "T35n1735_033:0754a11": "義大踊悅。此中鳥&#x8FF9;亦雙喻教證。難說難聞",
    "T35n1735_033:0754a12": "何異請中風畫之喻。故論云。云何復說論。",
    "T35n1735_033:0754a13": "答云。汝等不應如聲取義。此意云。上喻及",
    "T35n1735_033:0754a14": "法。是顯默不說之意。此中喻及難說。誡眾",
    "T35n1735_033:0754a15": "捨著許為宣說。意不同也。若以著心隨聲",
    "T35n1735_033:0754a16": "取義。有五過失。一不正信。以隨言解不稱",
    "T35n1735_033:0754a17": "實故。二退勇猛。不能忘相趣實理故。三",
    "T35n1735_033:0754a18": "者誑他。以己謬解為人說故。四者謗佛。指",
    "T35n1735_033:0754a19": "己謬解是佛說故。五者輕法。以淺近解解",
    "T35n1735_033:0754a20": "深旨故。謂法如言不殷重故。意令大眾自",
    "T35n1735_033:0754a21": "知無此五過所以。明難說聞。今人以地",
    "T35n1735_033:0754a22": "上為淺者。並陷斯五失。故歎難說聞。則",
    "T35n1735_033:0754a23": "翻斯五失以成五德已。說深義令生正",
    "T35n1735_033:0754a24": "信。自下第二復顯說大令生正信。五偈分",
    "T35n1735_033:0754a25": "三。初一偈半正顯說大三成就義。二有三",
    "T35n1735_033:0754a26": "偈彰己無過誡眾除失。三有半偈示說分",
    "T35n1735_033:0754a27": "齊。但是說因。今初言三成就者。一因成就",
    "T35n1735_033:0754a28": "大。謂慈悲願力為起行本。故名為因。二因",
    "T35n1735_033:0754a29": "漸成就大。謂聞思慧等為出世智因。起之",
    "T35n1735_033:0754b01": "不頓故名為漸。三教說修成就大。謂即修慧",
    "T35n1735_033:0754b02": "真修。契實如於正證。可寄言詮故名教",
    "T35n1735_033:0754b03": "說。教說二字正揀義大。非如果分不可說",
    "T35n1735_033:0754b04": "故。前二不似正證體非玄妙。不假言揀",
    "T35n1735_033:0754b05": "但為出世智因。故並稱因。當分獲得三皆",
    "T35n1735_033:0754b06": "成就。此三地位為在何所。此有二意。一約",
    "T35n1735_033:0754b07": "初地則前二容在地前。地加行故。後一唯",
    "T35n1735_033:0754b08": "居地上。二約通說。地地之中加行修等慈",
    "T35n1735_033:0754b09": "悲願力。即是因成。聞思慧等即為因漸。正證",
    "T35n1735_033:0754b10": "後得皆教說修。問慈等聞等說十地中在文",
    "T35n1735_033:0754b11": "易了。正證之相何處是耶。答此有二意。一",
    "T35n1735_033:0754b12": "地體玄妙不可直彰。寄法顯示即是其相。",
    "T35n1735_033:0754b13": "謂如十善禪支道品諸諦等。二因滿入處即",
    "T35n1735_033:0754b14": "是正證。如初地云。名住菩薩歡喜地。不",
    "T35n1735_033:0754b15": "動相應故。八地云。入一切法如虛空性。成",
    "T35n1735_033:0754b16": "就此忍名入不動地等。即其文也。以真",
    "T35n1735_033:0754b17": "實正證不可說示故。此二類皆是說修。若",
    "T35n1735_033:0754b18": "爾上三漸次。何以諸佛教說證耶。彼從所",
    "T35n1735_033:0754b19": "表義大故名為證。今從可說但得云說",
    "T35n1735_033:0754b20": "故。上論云。因此說大能得彼義故。已知",
    "T35n1735_033:0754b21": "大意。次正釋文因成就大。即初二句。慈",
    "T35n1735_033:0754b22": "悲是利他願通二利。力通上三。以二利熏",
    "T35n1735_033:0754b23": "修不同二乘。故名為力。下句即二利之功。",
    "T35n1735_033:0754b24": "出生地行正是因義。二因漸成就大。即次第",
    "T35n1735_033:0754b25": "二字。論云。說聞思慧等次第。乃至能成出",
    "T35n1735_033:0754b26": "世間智因故。此云等者。通有二義。一者等",
    "T35n1735_033:0754b27": "上以其修慧是第三大。故不等之。二者等",
    "T35n1735_033:0754b28": "修。修有二種。一者緣修。屬此門攝。二者真",
    "T35n1735_033:0754b29": "修屬第三攝。由等義有含故但云等。不爾",
    "T35n1735_033:0754c01": "何不但言聞思修。而以等替修。三圓滿下。",
    "T35n1735_033:0754c02": "明教說修成就大。此有二種。一滿足修即",
    "T35n1735_033:0754c03": "初八字。二者觀修即後兩句。真修位極世慮",
    "T35n1735_033:0754c04": "都寂。能滿地智名滿足。修真智內發寂照",
    "T35n1735_033:0754c05": "分明。名為觀修。初即稱性寂然。後即寂而",
    "T35n1735_033:0754c06": "能照。猶瑩明鏡垢無不淨。如滿足修鑒",
    "T35n1735_033:0754c07": "無不徹。如彼觀修。此二種修望於真證。猶",
    "T35n1735_033:0754c08": "彼等妙。等覺等於妙覺。而但是因圓。妙覺",
    "T35n1735_033:0754c09": "捨行方稱果滿。此亦然也。二修如於出世。",
    "T35n1735_033:0754c10": "但是因分之終。正證捨修方名果分。諸有",
    "T35n1735_033:0754c11": "智者。請鑒斯旨。文中慮即聞思。智即真修之",
    "T35n1735_033:0754c12": "智。心即真修心體。謂若無聞思緣慮之心。",
    "T35n1735_033:0754c13": "方名真修之心圓滿故。唯真修之智所能行",
    "T35n1735_033:0754c14": "耳。若準論經。心是所如出世之心故。論經",
    "T35n1735_033:0754c15": "云。非心境智滿如淨心。論釋云。滿足修者。",
    "T35n1735_033:0754c16": "偈言非心境故。非心境者。此句示聞思慧",
    "T35n1735_033:0754c17": "等心境界處。唯是智因能生出世間智。而此",
    "T35n1735_033:0754c18": "不能滿彼出世間智者。此明聞思。是心境",
    "T35n1735_033:0754c19": "不能滿地智。翻顯真修。非心境方能滿地",
    "T35n1735_033:0754c20": "智故。次便引偈。云偈言智滿如淨心故。次",
    "T35n1735_033:0754c21": "牒釋云。如淨心者。如出世間清淨心能滿",
    "T35n1735_033:0754c22": "彼地智故。此明函蓋相稱。謂欲滿地智非",
    "T35n1735_033:0754c23": "餘心能。要真修慮寂之心。一如出世智心方",
    "T35n1735_033:0754c24": "能滿也。其所如出世之心。即是正證地智。此",
    "T35n1735_033:0754c25": "言真直。次觀修中是境界者。即真修之境難",
    "T35n1735_033:0754c26": "見者。非聞思能見。可知者。唯真修自心寂",
    "T35n1735_033:0754c27": "照方知。知即見也。故論經云。難說自心。知釋",
    "T35n1735_033:0754c28": "云。自心清淨可見。既難可見亦難可說。而",
    "T35n1735_033:0754c29": "隨修以顯說大中收。不同果分但是深義",
    "T35n1735_033:0755a01": "第二彰己無過誡眾除失中二。初半偈總",
    "T35n1735_033:0755a02": "明。後二頌半別顯。今初由說聽者。各有二",
    "T35n1735_033:0755a03": "過。不能得證故。並彰離說二過者。一佛",
    "T35n1735_033:0755a04": "不隨喜說。今云佛力開演。則知佛已隨喜。",
    "T35n1735_033:0755a05": "二不平等說。今云。汝等應受則情無彼此。",
    "T35n1735_033:0755a06": "聽二過者。一見諍過。言我法是彼法非。如",
    "T35n1735_033:0755a07": "是執著種種諸見二於說法者。不生恭敬。",
    "T35n1735_033:0755a08": "今令敬受雙離二過。謂敬法故無見諍",
    "T35n1735_033:0755a09": "過。以敬人故無第二過。第二別顯中。上雖",
    "T35n1735_033:0755a10": "離四過事但有三。一承力。二開演。三敬",
    "T35n1735_033:0755a11": "受。今三段廣之。初一偈廣開演。次一偈顯",
    "T35n1735_033:0755a12": "敬受。後半偈顯承力。今初。上但云開演未",
    "T35n1735_033:0755a13": "知廣略。今顯略而非廣。上半顯智入之行",
    "T35n1735_033:0755a14": "深玄廣說不盡。言智入行者。地法為所入",
    "T35n1735_033:0755a15": "證智為能入。行此智行則入地法。又智",
    "T35n1735_033:0755a16": "入是證智行是事行。下半今雖略說攝廣無",
    "T35n1735_033:0755a17": "遺。真實者。即智入行也。無餘者。若事若理",
    "T35n1735_033:0755a18": "無不具故。第二顯敬受者。即示恭敬相。初",
    "T35n1735_033:0755a19": "句正明三句出因。恭敬有二。一身正恭敬",
    "T35n1735_033:0755a20": "待。如威儀住堪受說法故。二心正恭敬",
    "T35n1735_033:0755a21": "待。如心決定堪能憶持故。心敬則身必恭",
    "T35n1735_033:0755a22": "故。偈但云心也。下釋恭敬所因。謂由善說",
    "T35n1735_033:0755a23": "故令物敬待。初句對人彰己善說。說之一",
    "T35n1735_033:0755a24": "字論經名善說。善說者。對於當機無諂無",
    "T35n1735_033:0755a25": "憍慢故。承佛力者。示己無增上慢。不言齊",
    "T35n1735_033:0755a26": "佛故。次二句對法彰己善說。勝法二字即",
    "T35n1735_033:0755a27": "是所詮。次六字是能詮。其相應二字通能所",
    "T35n1735_033:0755a28": "詮。文雖三節義乃四重。一今之所詮示現",
    "T35n1735_033:0755a29": "何事。所謂勝上地法故云勝法。二復徵云。所",
    "T35n1735_033:0755b01": "詮是地能詮多種。或以色香威儀進止皆為",
    "T35n1735_033:0755b02": "能詮。為用何法為能詮耶。故論云以何事。",
    "T35n1735_033:0755b03": "答云。我用八種梵響微妙音聲以為能詮。",
    "T35n1735_033:0755b04": "不用香等故。經云。微妙音。三復徵云。用此",
    "T35n1735_033:0755b05": "音聲復有多種。為直爾用為喻類顯。故論。",
    "T35n1735_033:0755b06": "云云何事。答云。非直爾顯寄喻類明。故",
    "T35n1735_033:0755b07": "云譬喻。然喻有二種。一是譬事為喻。如下",
    "T35n1735_033:0755b08": "節節引金莊嚴具。大海珠寶等。二借法相",
    "T35n1735_033:0755b09": "事況出於理。曉喻時聽亦名為喻。今通",
    "T35n1735_033:0755b10": "此二。四復徵云。雖知喻顯喻亦多種。為依",
    "T35n1735_033:0755b11": "世間不善文字而為喻耶。為依出世善字",
    "T35n1735_033:0755b12": "喻耶。故論。云依止何事。答云。依於善字",
    "T35n1735_033:0755b13": "經闕善言。論經具有。云何相應通能所詮。",
    "T35n1735_033:0755b14": "一以妙音聲與喻相應。是約能詮。二約善",
    "T35n1735_033:0755b15": "字與理相應。是通所詮。故論云。善字有二",
    "T35n1735_033:0755b16": "種。一隨方言音善隨順故。二字句圓滿。不增",
    "T35n1735_033:0755b17": "不減與理相應故。又與能詮三事相應。則",
    "T35n1735_033:0755b18": "與理相應也。第三廣承力者。論云。前言承",
    "T35n1735_033:0755b19": "佛神力。未說云何力故說此也。無量佛者。",
    "T35n1735_033:0755b20": "略有三類。一是主佛。二是十方金剛藏佛。三",
    "T35n1735_033:0755b21": "是十方一切佛也。第三示說分齊者。但是說",
    "T35n1735_033:0755b22": "因耳。半偈之中下句。論經乃在說大。五偈",
    "T35n1735_033:0755b23": "之初云我但說一分。正是分齊。或是譯者迴",
    "T35n1735_033:0755b24": "文。或是梵本有異義旨不殊。前後何妨。於",
    "T35n1735_033:0755b25": "中上句牒前所請。兼結上來義說二大為",
    "T35n1735_033:0755b26": "此處也。難宣示義廣如上辨。下句許說少",
    "T35n1735_033:0755b27": "分。論上解云。前言十地如是不可得說聞。",
    "T35n1735_033:0755b28": "今言我但說一分。此言有何義。是地所攝",
    "T35n1735_033:0755b29": "有二種。一因分二果分。說者謂解釋。一分",
    "T35n1735_033:0755c01": "者。是因分。以於果分為一分故。然因果二",
    "T35n1735_033:0755c02": "分古有多釋。全乖文旨者。今所不論。有",
    "T35n1735_033:0755c03": "可通者。正而用之。直望論意即指義大",
    "T35n1735_033:0755c04": "為果分。故不可說。說大為因分是則可說。",
    "T35n1735_033:0755c05": "更以義取略有二種。一唯就十地以明。以",
    "T35n1735_033:0755c06": "證智為果分。方便寄法等並為因分。此復",
    "T35n1735_033:0755c07": "二義。一以修證相對。則方便造修為因分。",
    "T35n1735_033:0755c08": "息修契實為果分。二以詮表相對。則以寄",
    "T35n1735_033:0755c09": "法顯地差別為因分。真實證智為果分。如",
    "T35n1735_033:0755c10": "初三地寄同世間。次三寄二乘及禪支道品",
    "T35n1735_033:0755c11": "等。令眾因此表解地義。為因所表。證智是",
    "T35n1735_033:0755c12": "此因之果。斯皆證智言所不及。故不可說。",
    "T35n1735_033:0755c13": "如彼鳥&#x8FF9;同於虛空。方便寄法可以言顯。",
    "T35n1735_033:0755c14": "故云可說。如空中鳥&#x8FF9;約鳥說異。是以一",
    "T35n1735_033:0755c15": "&#x8FF9;通有二分。即可說不可說也。二約究竟",
    "T35n1735_033:0755c16": "佛果對普賢因。說義通一部。謂即此證智",
    "T35n1735_033:0755c17": "冥同究竟果海為果分。如&#x8FF9;處之空不異",
    "T35n1735_033:0755c18": "太空。地相之因同普賢因。以廣說則。有無",
    "T35n1735_033:0755c19": "量差別事殊勝願力。復過於此故。是則&#x8FF9;",
    "T35n1735_033:0755c20": "處之空隨於空處之&#x8FF9;。亦有說義。地智亦",
    "T35n1735_033:0755c21": "可寄言標舉故。問上論云。是地所攝有",
    "T35n1735_033:0755c22": "二。如何說為究竟果耶。答豈不向言冥",
    "T35n1735_033:0755c23": "同果海故。上論云。此智是誰證偈言佛所",
    "T35n1735_033:0755c24": "行故。又上加分云不思議佛法。又地影像",
    "T35n1735_033:0755c25": "分云。彼十大山因大海得名大海。亦因十",
    "T35n1735_033:0755c26": "山得名菩薩。十地亦爾。同在一切智。因一",
    "T35n1735_033:0755c27": "切智得名。彼因果相順故。是知論主亦用",
    "T35n1735_033:0755c28": "究竟之果。為十地攝。有云。彼說十山依海。",
    "T35n1735_033:0755c29": "不說大海即山者。大海十德豈離海耶。寶",
    "T35n1735_033:0756a01": "珠十義豈離珠耶。明知為此難者。不見地",
    "T35n1735_033:0756a02": "智之旨。又且依一相不可指陳等。云不",
    "T35n1735_033:0756a03": "可說及與可說。若有因緣故果可寄言。即",
    "T35n1735_033:0756a04": "事入玄因亦叵說故云說少分也。不可局",
    "T35n1735_033:0756a05": "執。自下大文第七明說分中。三門分別一",
    "T35n1735_033:0756a06": "來意。謂請儀既終已示分齊。彰其地實。地",
    "T35n1735_033:0756a07": "實難明寄顯在相。相即因分。從此已下。廣",
    "T35n1735_033:0756a08": "明地相。令尋相得實故有此來。又請分",
    "T35n1735_033:0756a09": "生其正解。此後顯其行修故次來也。二釋",
    "T35n1735_033:0756a10": "名。演暢宣陳十地差別。故名說分。以上",
    "T35n1735_033:0756a11": "請分通請十地。對請辨說理必宜通。為歡",
    "T35n1735_033:0756a12": "喜在初受斯總稱故。論云。自此已後正說",
    "T35n1735_033:0756a13": "初地。既有初地說分。即知十地皆有說分。",
    "T35n1735_033:0756a14": "又初地中。皆應名說為分地滿異於初住",
    "T35n1735_033:0756a15": "故。十願下。更與異名名校量勝。又論家科",
    "T35n1735_033:0756a16": "文但舉大格。至於血脈殊不介懷。隨時",
    "T35n1735_033:0756a17": "起盡不應執定。三釋文者。十地即為十段。",
    "T35n1735_033:0756a18": "就初地中七門分別。一來意。二釋名。三斷",
    "T35n1735_033:0756a19": "障。四證理。五成行。六得果。七釋文。初來意",
    "T35n1735_033:0756a20": "者。十地之中。最初斷障證理得聖性故。二",
    "T35n1735_033:0756a21": "釋名者。此論所釋已見本分。當經有釋備",
    "T35n1735_033:0756a22": "於下文。今引他部成立正義。唯識第九云。",
    "T35n1735_033:0756a23": "初獲聖性具證二空。能益自他生大喜",
    "T35n1735_033:0756a24": "故。此有三義。一得位。二證理。三成行。由此",
    "T35n1735_033:0756a25": "三故名極歡喜。攝大乘論第七云。由此最",
    "T35n1735_033:0756a26": "初得能成辦自他。義利勝功德故。此唯依",
    "T35n1735_033:0756a27": "第三成行義說。十住毘婆沙云。始得法味",
    "T35n1735_033:0756a28": "生大歡喜故。此唯約證理義說。瑜伽七十",
    "T35n1735_033:0756a29": "八引深密經云。成就大義。得未曾有出世",
    "T35n1735_033:0756b01": "間心生大歡喜故。此約二義。大義即是二",
    "T35n1735_033:0756b02": "利行成出世間心是得聖位此。同本論本分",
    "T35n1735_033:0756b03": "中釋。三所斷障者。唯識第九中。異生性障是",
    "T35n1735_033:0756b04": "此所斷。謂二障中分別起者。依彼種立異",
    "T35n1735_033:0756b05": "生性故。二乘見道現在前時唯斷一種名",
    "T35n1735_033:0756b06": "得聖性。菩薩見道現在前時。具斷二種名",
    "T35n1735_033:0756b07": "得聖性。此言異生即是凡夫。梁攝論中名",
    "T35n1735_033:0756b08": "凡夫性。此論本分中。名凡夫我相障。此障",
    "T35n1735_033:0756b09": "障於初地。上來就能起煩惱是根本故說",
    "T35n1735_033:0756b10": "斷二障若具說者。亦斷惡趣諸業果等。由",
    "T35n1735_033:0756b11": "斯初地說斷二愚及彼&#x9E81;重。一執著我法愚",
    "T35n1735_033:0756b12": "即異生障二惡趣雜染愚。即惡趣諸業果等。",
    "T35n1735_033:0756b13": "此業果等。雖非是愚愚品類故。下九地中",
    "T35n1735_033:0756b14": "愚皆準此。斷義如前分齊中說。四所證理",
    "T35n1735_033:0756b15": "者。由斷前障證遍行真如。謂此真如二空",
    "T35n1735_033:0756b16": "所顯。無有一法而不在故。梁攝論中名為",
    "T35n1735_033:0756b17": "遍滿。遍滿一切有為行故。意明無有一法",
    "T35n1735_033:0756b18": "非二空故。此地最初偏證遍滿。五所成行。",
    "T35n1735_033:0756b19": "略有四種。一約增勝修成施行。二約所成",
    "T35n1735_033:0756b20": "起十大願。三約修成。謂信等十行。四約實",
    "T35n1735_033:0756b21": "行。謂十度等行無不皆修。餘所修行釋文",
    "T35n1735_033:0756b22": "自顯。六所得果略有四種。一得當地滿時",
    "T35n1735_033:0756b23": "調柔等四果。二得檀行成大財果。三依攝",
    "T35n1735_033:0756b24": "論。通達障空得一切障滅果。四通論。得唯",
    "T35n1735_033:0756b25": "識三性三無性理智。及奢摩他毘&#x9262;舍那等",
    "T35n1735_033:0756b26": "果。然上諸門多依行布。若約圓融。一斷一",
    "T35n1735_033:0756b27": "切斷。一證一切證。一行一切行。一得一切得",
    "T35n1735_033:0756b28": "也。第七釋文分二。先長行後偈頌。前中若",
    "T35n1735_033:0756b29": "直就經文。應分為二。初明地法。後佛子菩",
    "T35n1735_033:0756c01": "薩住此地多作閻浮提王下。地果。前中先廣",
    "T35n1735_033:0756c02": "明。後佛子是名下總結。前中有三。初明入",
    "T35n1735_033:0756c03": "心。次佛子此菩薩以大悲為首下。明住地心。",
    "T35n1735_033:0756c04": "後佛子菩薩住此歡喜地已以大願力得見多",
    "T35n1735_033:0756c05": "佛下。明其出心。十地之文大體皆爾。故依",
    "T35n1735_033:0756c06": "慈氏論於十地內。皆有三心。仁王上卷。亦",
    "T35n1735_033:0756c07": "云地地上中下三十忍。地地中始生住生終",
    "T35n1735_033:0756c08": "生不可得等。理必然也。而論以出心為調",
    "T35n1735_033:0756c09": "柔果。所以至下當明。今且依論判長行中",
    "T35n1735_033:0756c10": "二。先明初地說分。後佛子菩薩住此下。校",
    "T35n1735_033:0756c11": "量勝分。前中依論總有百句。分為三分。初",
    "T35n1735_033:0756c12": "四十句明住分。二佛子菩薩住歡喜地下。三",
    "T35n1735_033:0756c13": "十句釋名分。三佛子此菩薩以大悲下。三十",
    "T35n1735_033:0756c14": "句安住分。若通取校量勝。即為初地四分。",
    "T35n1735_033:0756c15": "初云住者。出世菩提心生。堅守初地。更不",
    "T35n1735_033:0756c16": "退失。故稱為住。即始住入心。初雖住地未",
    "T35n1735_033:0756c17": "得名善。更起信等地中善住。故名安住。",
    "T35n1735_033:0756c18": "即地中正住及後一分。並是住心。其釋名分",
    "T35n1735_033:0756c19": "十地應齊。但從義。顯偏釋三地。謂初及八",
    "T35n1735_033:0756c20": "十。餘略不論。以初地是得聖之始。八地無",
    "T35n1735_033:0756c21": "功用初。法雲菩薩地盡各無數劫滿。故偏釋",
    "T35n1735_033:0756c22": "也。然十地中既三心齊證。則地地之中。皆",
    "T35n1735_033:0756c23": "攝前之三位此中住分。攝發心住。其釋名",
    "T35n1735_033:0756c24": "分攝歡喜行。後之二分攝救護眾生離眾生",
    "T35n1735_033:0756c25": "相迴向。皆文義相順。如文思之。今初住分",
    "T35n1735_033:0756c26": "文分為二。初別顯住法。後菩薩住如是下。結",
    "T35n1735_033:0756c27": "住入位。前中四十句分四。初十依何身。次十",
    "T35n1735_033:0756c28": "為何義。三有十句以何因四有十句有何",
    "T35n1735_033:0756c29": "相。初謂深種善根為所依身。次為得佛果為",
    "T35n1735_033:0757a01": "所緣境義。上二皆發心緣。三以大悲為發",
    "T35n1735_033:0757a02": "心之因。四以過凡得聖。為發心福利之相。",
    "T35n1735_033:0757a03": "瑜伽四十七亦有四相。論依經造故同於",
    "T35n1735_033:0757a04": "此。又此四事即三種菩提心。深種善根是深",
    "T35n1735_033:0757a05": "心。次為求菩提是直心。三即大悲心。具此",
    "T35n1735_033:0757a06": "三心成後入地之相。又此四段各具含三",
    "T35n1735_033:0757a07": "心。可以思準。今初依何身十句。初總餘別。",
    "T35n1735_033:0757a08": "總云若有眾生者。是具行之人。依地持論",
    "T35n1735_033:0757a09": "是解行人。有如是心則入初地。入已此心",
    "T35n1735_033:0757a10": "常現在前。下諸地中初之十心類此可知。",
    "T35n1735_033:0757a11": "言深種善根者。正是總句。論經名厚集。厚",
    "T35n1735_033:0757a12": "則深也。集即種也。若約圓融則不定時數。",
    "T35n1735_033:0757a13": "若依行布。謂一僧祇已積資糧。故云深種。",
    "T35n1735_033:0757a14": "別有九種集。前六護煩惱行。後三護二乘",
    "T35n1735_033:0757a15": "行。前中即增上三學初戒次定。餘四是慧。",
    "T35n1735_033:0757a16": "慧中前三如次是聞思修。後一所成出世之",
    "T35n1735_033:0757a17": "智。後三中初二護二乘心。謂大志護陜心。大",
    "T35n1735_033:0757a18": "解護小心。後一護二乘行。已知其意云何",
    "T35n1735_033:0757a19": "九集。一行集。即經善修諸行。善作眷屬持",
    "T35n1735_033:0757a20": "戒故。三聚。非一故。名為諸不淨尸羅不",
    "T35n1735_033:0757a21": "生三昧故首明矣。二定集即經善集助道。",
    "T35n1735_033:0757a22": "善作眷屬三昧故。即明得等及四靜慮。以",
    "T35n1735_033:0757a23": "定親資慧故名助道。皆云眷屬者。慧為主",
    "T35n1735_033:0757a24": "故。三親近集。即經善供養諸佛。供佛為欲",
    "T35n1735_033:0757a25": "集聞慧故。四聚集。即經善集白淨法。聚思",
    "T35n1735_033:0757a26": "慧善思量波羅蜜等諸善法故。謂依聞思",
    "T35n1735_033:0757a27": "彼若名若義自性差別有上下故。成煖頂",
    "T35n1735_033:0757a28": "位治諸蔽漏。故云白淨。五護集。即為善知",
    "T35n1735_033:0757a29": "識善攝。由內修行實證。得外教授故修行",
    "T35n1735_033:0757b01": "實證。即如實智。亦分上下立於忍位及世第",
    "T35n1735_033:0757b02": "一。上五皆同加行。下四皆已入地。六淨心",
    "T35n1735_033:0757b03": "集。即善清淨深心。以得出世間正智。於所",
    "T35n1735_033:0757b04": "緣境無分別智都無所得。不取種種戲論",
    "T35n1735_033:0757b05": "相。故名為善淨。智能契理。故曰深心。七廣",
    "T35n1735_033:0757b06": "集即立廣大志。深心廣利故。八信心集。即生",
    "T35n1735_033:0757b07": "廣大解。以求一切智智故。九現集。即慈悲",
    "T35n1735_033:0757b08": "現前。謂多行慈悲無時暫捨。故云現前。然",
    "T35n1735_033:0757b09": "小乘無求佛意故。於護小心中明自利心。",
    "T35n1735_033:0757b10": "求一切智。小乘亦有自利三學之行故。今",
    "T35n1735_033:0757b11": "護行之中。但舉利他慈悲。於中慈。依苦苦",
    "T35n1735_033:0757b12": "壞苦。以正在苦思願樂故。悲依行苦拔",
    "T35n1735_033:0757b13": "彼妄樂。不知行苦之所遷故。三界不離三",
    "T35n1735_033:0757b14": "苦。故為慈悲之境。又明與樂即能拔苦故。",
    "T35n1735_033:0757b15": "慈依二苦。拔苦即與真樂故。悲依行苦。已",
    "T35n1735_033:0757b16": "知總別集為同相。戒等異相。略說為成廣說",
    "T35n1735_033:0757b17": "為壞。如上具明。第二為何義者。為求佛果。",
    "T35n1735_033:0757b18": "先別顯求果之相。後佛子下。總結發心。今",
    "T35n1735_033:0757b19": "初十句初總餘別。總云佛智。謂無上智知斷",
    "T35n1735_033:0757b20": "證修故。約無作四諦說此四別。修究竟",
    "T35n1735_033:0757b21": "故亦得名修。此智差別有九種業皆悉求",
    "T35n1735_033:0757b22": "之。一力佛智問記為業。以十種力隨機答",
    "T35n1735_033:0757b23": "故。二無畏佛智。破邪見業揀異菩薩。復稱",
    "T35n1735_033:0757b24": "為大。三平等佛智。得人法無我。教授眾生",
    "T35n1735_033:0757b25": "證入之業。四救佛智。以四攝法化眾生業。",
    "T35n1735_033:0757b26": "五淨佛智。能為救攝因業。慈悲淨瞋恚故。",
    "T35n1735_033:0757b27": "六無餘智。佛智常以佛眼觀世間眾生業。",
    "T35n1735_033:0757b28": "十方遍觀故云無餘。七者染佛智。若順今",
    "T35n1735_033:0757b29": "經。以無障礙智嚴其依報。自然應化。令其",
    "T35n1735_033:0757c01": "信樂為業。論經闕於淨剎。八覺佛智。一念",
    "T35n1735_033:0757c02": "知三世眾生心心數法為業。九轉法輪佛",
    "T35n1735_033:0757c03": "智。解脫方便善巧業故。言善巧者。於百",
    "T35n1735_033:0757c04": "億閻浮提同時轉大法輪故。法輪即是能",
    "T35n1735_033:0757c05": "令眾生解脫方便。然上九句皆先標智體。後",
    "T35n1735_033:0757c06": "顯其業。初三自利後六利他。利他之中四攝",
    "T35n1735_033:0757c07": "是利他之行。慈悲是利他之心。後四利他之",
    "T35n1735_033:0757c08": "智。二總結發心中。言起如是心者。若直",
    "T35n1735_033:0757c09": "望經文。即指前十心。而論云。即是本分中",
    "T35n1735_033:0757c10": "願善決定者。上求佛智即是願故。前本分",
    "T35n1735_033:0757c11": "中指此文云。願善決定者。如初地中發菩",
    "T35n1735_033:0757c12": "提心。即此本分中願者。即指此文。生心即",
    "T35n1735_033:0757c13": "是生菩提心。以上求佛智故。願即願於菩",
    "T35n1735_033:0757c14": "提。二體不殊故得互指。前指於此即攝上",
    "T35n1735_033:0757c15": "之十句佛智。此指於前。即攝前文六決定",
    "T35n1735_033:0757c16": "義。彼是總句中指此。是總結中指總攝別",
    "T35n1735_033:0757c17": "故。又但云生心者。心是總。即攝知斷證",
    "T35n1735_033:0757c18": "修。故不云生智。亦攝一切助道法故。不云",
    "T35n1735_033:0757c19": "生餘心所。已說為何義。第三以大悲下。明",
    "T35n1735_033:0757c20": "以何因生如是心。意云何因求大菩提。謂",
    "T35n1735_033:0757c21": "以大悲為眾生故。如三地中。思惟度生不",
    "T35n1735_033:0757c22": "離佛智。故下總句論經云。是心以大悲為",
    "T35n1735_033:0757c23": "首。是心即指前求佛智心也。十句中初總",
    "T35n1735_033:0757c24": "餘別。別有九種大。一增上大。細行苦智慧",
    "T35n1735_033:0757c25": "增上生故。謂若了苦苦壞苦智非增上。論",
    "T35n1735_033:0757c26": "又云。智者因果逆順染淨觀故。此約了事",
    "T35n1735_033:0757c27": "名智。論云。慧者自相同相差別觀故。此約",
    "T35n1735_033:0757c28": "了二諦通理為慧。復是一門別義。言自相",
    "T35n1735_033:0757c29": "者。因緣之有是法自體故。同相者。二空真如",
    "T35n1735_033:0758a01": "等一味故。念生迷此故起悲心。同六地中",
    "T35n1735_033:0758a02": "大悲增上觀其逆順等。亦如六地廣明。二善",
    "T35n1735_033:0758a03": "巧等即攝大四攝曲巧。隨宜攝故。三最上",
    "T35n1735_033:0758a04": "下。淳至大淳至即最上義。謂向發大心許盡",
    "T35n1735_033:0758a05": "生界無盡利益。故曰深心。緣此悲增淳厚",
    "T35n1735_033:0758a06": "至到。故云最上。常以此二持此菩薩。四如",
    "T35n1735_033:0758a07": "來力無量者。無量大攝取如來無量神力。生",
    "T35n1735_033:0758a08": "物信故。五善觀等即決定大。於上妙法決",
    "T35n1735_033:0758a09": "定信解。名善觀分別。於諸眾生決定能度",
    "T35n1735_033:0758a10": "為勇猛力。於所治障決能對治為智力。無",
    "T35n1735_033:0758a11": "礙智現前通結上句。六隨順自然智即隨順",
    "T35n1735_033:0758a12": "大。七能受等即受持大。能取大勝法授與",
    "T35n1735_033:0758a13": "眾生故。大包一切勝即佛法。授與即教化",
    "T35n1735_033:0758a14": "智慧故能授。八廣大如法界即最妙大。攝受",
    "T35n1735_033:0758a15": "勝妙功德故。九究竟下。住盡大。無量愛果",
    "T35n1735_033:0758a16": "因盡涅槃際故。為成十句合於此二。後",
    "T35n1735_033:0758a17": "之二大如本分說。但前云無常愛。此云無",
    "T35n1735_033:0758a18": "量者。勝用非一故。上九大中前七悲體。次",
    "T35n1735_033:0758a19": "一悲德。後一悲能。七中前三自分。一拔苦智。",
    "T35n1735_033:0758a20": "二拔苦行。三拔苦心。後四勝進。第四佛子菩",
    "T35n1735_033:0758a21": "薩下。有何相正顯得位福利之相。文有九",
    "T35n1735_033:0758a22": "句。初總餘別。總云始發如是心者。指前二",
    "T35n1735_033:0758a23": "段。即得超凡夫地者。以得出世間聖道故。",
    "T35n1735_033:0758a24": "超即過義。二入菩薩位下。別有八種過。論",
    "T35n1735_033:0758a25": "皆先法後喻。此入聖位生如來家。如世王",
    "T35n1735_033:0758a26": "子生王家故。故句句皆有相似法。言一入",
    "T35n1735_033:0758a27": "位過。初成出世間心。如始住胎相似法故。",
    "T35n1735_033:0758a28": "瑜伽住品。名入菩薩正性離生。二生如來家",
    "T35n1735_033:0758a29": "者。即家過。生家相似法。謂如世人雖受胎",
    "T35n1735_033:0758b01": "報。若在凡家不足為勝。要在王家方為",
    "T35n1735_033:0758b02": "顯勝。菩薩亦爾。若在外道法中出家。不足",
    "T35n1735_033:0758b03": "為勝。今得佛所證法方為尊勝。梁攝論云。",
    "T35n1735_033:0758b04": "生法王家具足尊勝。下諸句例皆躡前揀",
    "T35n1735_033:0758b05": "勝。三無能下。種性過。子相似法大乘行生",
    "T35n1735_033:0758b06": "故。謂大行成立。如得王體分堪紹佛種。是",
    "T35n1735_033:0758b07": "子義也。非賤非客故。梁攝論云。以過二乘",
    "T35n1735_033:0758b08": "及世間種姓故。四離世下道過。以非有漏",
    "T35n1735_033:0758b09": "故離世間趣。如非鬼畜等王之體。成無漏",
    "T35n1735_033:0758b10": "故。入出世道如要人王之體分故。梁攝論",
    "T35n1735_033:0758b11": "云。永不作殺生等邪行故。五得菩薩法即",
    "T35n1735_033:0758b12": "法體過。以同體大悲為菩薩體故。以化他",
    "T35n1735_033:0758b13": "事。即是自事。若無大悲法身不具。如揀異",
    "T35n1735_033:0758b14": "殘缺。瑜伽云。設有問言。菩薩以何為體。應",
    "T35n1735_033:0758b15": "答以大悲為體。六住菩薩處者。處過。謂不",
    "T35n1735_033:0758b16": "住道是其住處。不同凡小。染世捨世以滯",
    "T35n1735_033:0758b17": "二邊。如世王子不處鄙陋。七入三世平等",
    "T35n1735_033:0758b18": "者。業過。謂證平等真如以資慧命。揀無",
    "T35n1735_033:0758b19": "滋味則壽命天促。不任紹繼故。是命相似",
    "T35n1735_033:0758b20": "法八於如來下。畢定過。佛種不斷顯因畢",
    "T35n1735_033:0758b21": "定。得無上道顯果畢定。如世王子。雖依",
    "T35n1735_033:0758b22": "正精勝。志氣不立所作不成。今志氣成立",
    "T35n1735_033:0758b23": "決定紹位。名成就相似法。論云。如是示",
    "T35n1735_033:0758b24": "現凡夫生菩薩生不相似。有煩惱無煩惱故",
    "T35n1735_033:0758b25": "者。顯與地前不相似也。第二菩薩住下。",
    "T35n1735_033:0758b26": "結住入位。住如是法者。指上四段。名住歡",
    "T35n1735_033:0758b27": "喜地者。是初住地義。以不動相應故者釋成",
    "T35n1735_033:0758b28": "住義。一證真理不復失故。二乘異道不能",
    "T35n1735_033:0758b29": "動故。然不動有五。一種子不壞。名不動。即",
    "T35n1735_033:0758c01": "種性地已上。二起行不退名不動。即此初",
    "T35n1735_033:0758c02": "地已上。地持云。初地已上如明分月日夜增",
    "T35n1735_033:0758c03": "長。善法不退亦復如是。三空有無間不動。",
    "T35n1735_033:0758c04": "即七地。四無功用不動。即八地已上。五究竟",
    "T35n1735_033:0758c05": "不動。即佛地也。大文第二釋名分中二。一總",
    "T35n1735_033:0758c06": "標。二成就下別顯。於中分二。初正明喜相。",
    "T35n1735_033:0758c07": "後佛子下。出喜所因。然其喜相對依何身。",
    "T35n1735_033:0758c08": "以深種善根得此位故。後喜因中有念。當",
    "T35n1735_033:0758c09": "得喜。對為何義。以所求果定當得故。有",
    "T35n1735_033:0758c10": "念現得喜對有何相。以現離凡得聖故。其",
    "T35n1735_033:0758c11": "第三以何因悲心惻愴喜義不顯。故不對",
    "T35n1735_033:0758c12": "之。今初正明喜相中十句。初總餘別。總有",
    "T35n1735_033:0758c13": "三喜云多歡喜。一心喜。謂入觀之心適悅。",
    "T35n1735_033:0758c14": "二體喜出觀喜受相應。三根喜。由前心體歡",
    "T35n1735_033:0758c15": "喜內充外及五根輕安調暢故。此喜者亦名",
    "T35n1735_033:0758c16": "為樂。又內及觀心即無喜之喜。不同二禪",
    "T35n1735_033:0758c17": "浮動之喜。故梵本。他經多名極喜。喜之極",
    "T35n1735_033:0758c18": "故。別中九。一敬喜。證三寶體得不壞信",
    "T35n1735_033:0758c19": "增恭敬故。二愛喜。樂觀真如法故。上二即",
    "T35n1735_033:0758c20": "喜行之心即是心喜。次三正是喜之體相。三",
    "T35n1735_033:0758c21": "調柔喜。身心遍益皆適悅故。即諸根喜。四慶",
    "T35n1735_033:0758c22": "喜。自覺所證勝地前故。此句論當第三。前",
    "T35n1735_033:0758c23": "覺後悅義甚次第。五踊躍喜。身心遍益增上",
    "T35n1735_033:0758c24": "滿足故。增上過前是踊躍義。六勇猛喜。自",
    "T35n1735_033:0758c25": "知堪受菩提去果不遙。故云勇猛。此一",
    "T35n1735_033:0758c26": "喜能。上六皆自行喜。下三化他離於喜障。七",
    "T35n1735_033:0758c27": "無&#x9B2A;諍喜。自心調伏故。論義解脫時。不令",
    "T35n1735_033:0758c28": "自他心擾動故。八無惱喜。化攝眾生時。但",
    "T35n1735_033:0758c29": "以慈柔不惱他故。九不瞋恨喜。見不如",
    "T35n1735_033:0759a01": "說行當時不瞋。後無恨故。此句不為他",
    "T35n1735_033:0759a02": "惱。第二彰喜所因中二。先念當得故喜。後",
    "T35n1735_033:0759a03": "念現得故喜。各有十句。今初。初總餘別。總",
    "T35n1735_033:0759a04": "云念諸佛者論云。如佛所得。我亦當得故",
    "T35n1735_033:0759a05": "者。文中雖皆念他。並是以他類己。故判為",
    "T35n1735_033:0759a06": "念當得也。以總該別皆屬己。當別有九",
    "T35n1735_033:0759a07": "種。一念佛法。二念佛菩薩。三念佛行。四念",
    "T35n1735_033:0759a08": "佛淨。五念佛勝。六念佛不壞。七念佛教化。八",
    "T35n1735_033:0759a09": "念佛利益。九念佛入。以總該別皆名佛者。",
    "T35n1735_033:0759a10": "為成佛故。六相融故。若別顯義相統收十",
    "T35n1735_033:0759a11": "句。不出因果人法。一佛二法。是果中人法。",
    "T35n1735_033:0759a12": "論云。初二念共者。佛及佛法二事通二乘念。",
    "T35n1735_033:0759a13": "故名為共。則顯餘八不共二乘。後八皆因。",
    "T35n1735_033:0759a14": "初一是人。謂二地已上。乃至普賢之位。餘七",
    "T35n1735_033:0759a15": "是法。於中更有總別。菩薩行為總。別中六",
    "T35n1735_033:0759a16": "句次第顯前菩薩行。一以何法為所顯。謂",
    "T35n1735_033:0759a17": "波羅蜜淨以是行體故。二彼之行體顯相云",
    "T35n1735_033:0759a18": "何。謂一地去一垢淨一度。即菩薩地殊勝",
    "T35n1735_033:0759a19": "故。三何謂此行全顯。謂第十菩薩地盡去障",
    "T35n1735_033:0759a20": "盡故。則行不可壞。上三自利餘三利他。皆",
    "T35n1735_033:0759a21": "法雲之行。一能受諸佛法明為教化法。二",
    "T35n1735_033:0759a22": "能雲雨說法則眾生得利益。三受佛智職",
    "T35n1735_033:0759a23": "入大盡等。是一切智行。亦可後三通於諸",
    "T35n1735_033:0759a24": "地。又上十句。初佛次法餘皆是僧。僧中有人",
    "T35n1735_033:0759a25": "有德可知第二念現得中二。初正明所念。",
    "T35n1735_033:0759a26": "二何以故下。隨難徵釋。前中十句初總餘別。",
    "T35n1735_033:0759a27": "總云。我轉離一切世間境界者。轉離一切凡",
    "T35n1735_033:0759a28": "夫取著事故。然事有&#x9E81;細。&#x9E81;則外六塵境。",
    "T35n1735_033:0759a29": "通是一切凡夫取著境故。細謂現前立少",
    "T35n1735_033:0759b01": "物。謂是唯識性。亦為地前凡夫取著境故。",
    "T35n1735_033:0759b02": "別有九種轉離。然此九種。對前有何相中",
    "T35n1735_033:0759b03": "總別九句。文雖不次法體全同。以是念前",
    "T35n1735_033:0759b04": "福利相故。故論二段之中。皆以相似不相",
    "T35n1735_033:0759b05": "似揀。謂與地前不相似故。九中一入轉離。",
    "T35n1735_033:0759b06": "經云親近一切佛以了法如常見佛故。此",
    "T35n1735_033:0759b07": "顯事不相似。謂即前生如來家。以佛法為",
    "T35n1735_033:0759b08": "事。不似凡夫六塵事故。二遠轉離。三近至",
    "T35n1735_033:0759b09": "轉離。此二示自身不相似。謂初即過凡夫",
    "T35n1735_033:0759b10": "地識為身故。後即入菩薩位智為身故。四",
    "T35n1735_033:0759b11": "斷轉離。即行不相似。謂離世間趣行。行出",
    "T35n1735_033:0759b12": "世淨行故。五依止轉離。即迭相依止不相似。",
    "T35n1735_033:0759b13": "謂得菩薩法。大悲為體依眾生起。還與眾",
    "T35n1735_033:0759b14": "生為依。不同凡夫不起悲心。不為他依",
    "T35n1735_033:0759b15": "故。六近見轉離。是他力不相似。謂以大乘",
    "T35n1735_033:0759b16": "行成種性無過。見佛得助道力。不似凡",
    "T35n1735_033:0759b17": "夫非器不得故。七生轉離。即處不相似。謂",
    "T35n1735_033:0759b18": "不住道是佛境界。亦菩薩住處。依之起行",
    "T35n1735_033:0759b19": "名生其中。八平等轉離。即生業不相似。謂",
    "T35n1735_033:0759b20": "證三世平等之性。以資慧命而生智業。不",
    "T35n1735_033:0759b21": "同凡夫雜染業也。九捨轉離。即成就不相",
    "T35n1735_033:0759b22": "似。謂成就離障畢定勝位。捨約離障成約得",
    "T35n1735_033:0759b23": "位。即前第八畢定過。成就相似法故。由離",
    "T35n1735_033:0759b24": "怖畏決得無上菩提。前就行位此就斷位。",
    "T35n1735_033:0759b25": "言怖畏者。論云。不愛疑慮憂想共心相應",
    "T35n1735_033:0759b26": "故。不愛是所畏事。不活等五令心憎惡故。",
    "T35n1735_033:0759b27": "疑慮憂想正是畏體。所畏不定便生疑慮。所",
    "T35n1735_033:0759b28": "畏決定便生憂想。由心畏故相現在身。名",
    "T35n1735_033:0759b29": "毛豎等。然此九句與有何相文同符契皆已",
    "T35n1735_033:0759c01": "義引不得異解。由上諸義不相似。故名為",
    "T35n1735_033:0759c02": "轉離。非唯離障名轉離也。第二隨難徵釋。",
    "T35n1735_033:0759c03": "由捨轉離文義廣。故重徵釋之義。有四重。",
    "T35n1735_033:0759c04": "謂怖畏與離各有因果。而文分五節。一總",
    "T35n1735_033:0759c05": "徵。二列名總答。三轉徵。四舉因顯相。五菩",
    "T35n1735_033:0759c06": "薩如是下。結酬初徵。今初徵意云何。以此",
    "T35n1735_033:0759c07": "中說離畏耶。二答意云。以五怖畏是初地",
    "T35n1735_033:0759c08": "障。得初地時法爾離故。又離此即是此地",
    "T35n1735_033:0759c09": "利益翻畏名喜。此相最顯故。於釋名分中",
    "T35n1735_033:0759c10": "辨之。三轉徵者。此之一。徵文含四意。一云。",
    "T35n1735_033:0759c11": "何以名為不活等畏耶。二云。何因而有此",
    "T35n1735_033:0759c12": "五畏耶。此二是怖畏因果故。論上生起。云",
    "T35n1735_033:0759c13": "何者是怖畏。云何怖畏因。三何以名為得永",
    "T35n1735_033:0759c14": "離耶。四因何令此得永離耶。此二離畏因",
    "T35n1735_033:0759c15": "果。若得離因自然無果故。論上云。遠離此",
    "T35n1735_033:0759c16": "因無怖畏故。四舉因顯相者。謂正舉離因",
    "T35n1735_033:0759c17": "顯離果相。反顯畏因及畏果相故。通有四",
    "T35n1735_033:0759c18": "意酬前四徵。如不愛自身何況資財。是離",
    "T35n1735_033:0759c19": "不活因。則反顯愛身資財是不活畏因。若",
    "T35n1735_033:0759c20": "不畏不活。即是離畏果。則反顯畏於不活。",
    "T35n1735_033:0759c21": "是此畏果餘四例然。又此離因即是能治。其",
    "T35n1735_033:0759c22": "怖畏因即是所治。五怖畏果。不活與死二相",
    "T35n1735_033:0759c23": "何別。懼無資緣身不存於朝夕。名不活畏。",
    "T35n1735_033:0759c24": "懼其因盡正捨報時。名為死畏。大怖之極",
    "T35n1735_033:0759c25": "無過死故。又不活通於三業。死唯約身故。",
    "T35n1735_033:0759c26": "論云。第一第二第五依身口意。第三第四依",
    "T35n1735_033:0759c27": "身。死約愛於善道懼捨身故。惡道畏者。",
    "T35n1735_033:0759c28": "憎於惡道。懼得彼身故。但說五者。打縛等",
    "T35n1735_033:0759c29": "畏皆五攝故。此怖畏因略有二種。一邪智妄",
    "T35n1735_033:0760a01": "取想見愛著故。二善根微少故。然此二因",
    "T35n1735_033:0760a02": "通五怖畏。善根少者。亦乏資財懼不活等",
    "T35n1735_033:0760a03": "故。有愛著者。未能忘懷畏大眾等故。若",
    "T35n1735_033:0760a04": "取相顯。初一為前三畏因。後一為後二畏",
    "T35n1735_033:0760a05": "因。邪智即是分別。身見取我乖理目之為",
    "T35n1735_033:0760a06": "邪。邪心決斷名之為智。由有此智妄取",
    "T35n1735_033:0760a07": "於我乃我所想。以成執見而起愛著故。我",
    "T35n1735_033:0760a08": "見為主我所隨生。愛著於我則有死畏見",
    "T35n1735_033:0760a09": "有我身懼捨命故。愛著我所有前二畏。",
    "T35n1735_033:0760a10": "但著財利有不活畏著利兼名有惡名。畏",
    "T35n1735_033:0760a11": "但無我我所則三畏因亡。然不活因舉我況",
    "T35n1735_033:0760a12": "所。意但取所。後二因者。功德善少畏墮惡",
    "T35n1735_033:0760a13": "道。智慧善少畏於大眾。又過去善少今畏大",
    "T35n1735_033:0760a14": "眾。現在善少當畏惡道。今具福智兼二世",
    "T35n1735_033:0760a15": "善以為對治故。初三離因即二空智。後二",
    "T35n1735_033:0760a16": "離因即二莊嚴。五菩薩如是下結酬初徵。前",
    "T35n1735_033:0760a17": "云何以能離。今酬由上三段如是義故。所",
    "T35n1735_033:0760a18": "以能離意正如此。而論云怖畏毛豎等事。何",
    "T35n1735_033:0760a19": "故二處說耶。前說身怖畏。後說異身怖畏",
    "T35n1735_033:0760a20": "者。意謂前第十句屬念現得。故但云身。今",
    "T35n1735_033:0760a21": "通當報惡道等。故云異身。"
}