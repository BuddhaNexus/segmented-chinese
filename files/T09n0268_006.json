{
    "T09n0268_006:0280c24": "佛說廣博嚴淨不退轉輪經卷第",
    "T09n0268_006:0280c25": "六",
    "T09n0268_006:0280c27": "宋涼州沙門智嚴譯",
    "T09n0268_006:0280c28": "◎爾時阿難白佛言：「世尊！甚為希有，是諸菩",
    "T09n0268_006:0280c29": "薩摩訶薩，決定善說菩提之法。世尊！為是自",
    "T09n0268_006:0281a01": "三昧力，為是佛威神力，為是此經三昧力，能",
    "T09n0268_006:0281a02": "作是說耶？」佛告阿難：「是諸善男子，曾於六十",
    "T09n0268_006:0281a03": "億那由他諸佛所，聞說是經無有增減，如我",
    "T09n0268_006:0281a04": "今者說微密語，等無有異。彼不以三昧力故",
    "T09n0268_006:0281a05": "能作是說。所以者何？彼於此經現見通達故。」",
    "T09n0268_006:0281a06": "爾時阿難白佛言：「世尊！若有聞此經能信能",
    "T09n0268_006:0281a07": "解不生疑惑者。世尊！是善男子、善女人得幾",
    "T09n0268_006:0281a08": "所福？」佛告阿難：「若善男子、善女人，欲求阿耨",
    "T09n0268_006:0281a09": "多羅三藐三菩提，以滿閻浮提七寶施諸如",
    "T09n0268_006:0281a10": "來，若有善男子、善女人，得聞是經信解不疑，",
    "T09n0268_006:0281a11": "阿難當知！其所得福甚多甚多。阿難！置閻浮",
    "T09n0268_006:0281a12": "提，假使以恒河沙世界滿中七寶施諸如來，",
    "T09n0268_006:0281a13": "若有得聞此經信解不疑，其福勝彼。」爾時世",
    "T09n0268_006:0281a14": "尊，欲重宣此義，而說偈言：",
    "T09n0268_006:0281a15": "「若以閻浮提，　　滿中七寶施；",
    "T09n0268_006:0281a16": "　奉諸佛如來，　　慈悲導世者。",
    "T09n0268_006:0281a17": "　亦如恒河沙，　　數等諸世界；",
    "T09n0268_006:0281a18": "　滿中諸珍寶，　　以奉上諸佛。",
    "T09n0268_006:0281a19": "　若有聞此經，　　能信能解者；",
    "T09n0268_006:0281a20": "　亦不生疑惑，　　其福勝於彼。」",
    "T09n0268_006:0281a21": "爾時阿難白佛言：「世尊！若有善男子、善女人，",
    "T09n0268_006:0281a22": "得聞是經能信能解，能信解已，復能受持",
    "T09n0268_006:0281a23": "讀誦通利，是善男子，善女人得幾所福？」佛告",
    "T09n0268_006:0281a24": "阿難：「若善男子、善女人，求阿耨多羅三藐三",
    "T09n0268_006:0281a25": "菩提，遠離是經，於百劫中，行檀波羅蜜奉",
    "T09n0268_006:0281a26": "施諸佛，如是於百劫中，護戒、忍辱、精進、禪定，",
    "T09n0268_006:0281a27": "起五神通修行智慧，以遠離此經故，不如善",
    "T09n0268_006:0281a28": "男、善女，得聞是經信解不疑，受持讀誦悉",
    "T09n0268_006:0281a29": "令通利，其福勝彼。」爾時世尊，欲重宣此義，",
    "T09n0268_006:0281b01": "而說偈言：",
    "T09n0268_006:0281b02": "「若滿百劫中，　　以種種餚饍；",
    "T09n0268_006:0281b03": "　以供導世師，　　未名供養佛。",
    "T09n0268_006:0281b04": "　若能持此經，　　是名供養佛；",
    "T09n0268_006:0281b05": "　諸佛敬法故，　　是無上恭敬。",
    "T09n0268_006:0281b06": "　若滿百劫中，　　以種種衣散；",
    "T09n0268_006:0281b07": "　救世大精進，　　未名供養佛。",
    "T09n0268_006:0281b08": "　若能持此經，　　是最勝供養；",
    "T09n0268_006:0281b09": "　是名供養佛，　　勝前以衣施。",
    "T09n0268_006:0281b10": "　若滿百劫中，　　以種種華散；",
    "T09n0268_006:0281b11": "　救世大精進，　　未名供養佛。",
    "T09n0268_006:0281b12": "　欲以最勝供，　　供養諸佛者；",
    "T09n0268_006:0281b13": "　應當持此經，　　不染著諸果。",
    "T09n0268_006:0281b14": "　此供是大供，　　諸供中最上；",
    "T09n0268_006:0281b15": "　若能持此經，　　而不計於我。",
    "T09n0268_006:0281b16": "　若滿百劫中，　　堅固守淨戒；",
    "T09n0268_006:0281b17": "　若不持此經，　　彼皆無名稱。",
    "T09n0268_006:0281b18": "　若能持此經，　　此戒有名稱；",
    "T09n0268_006:0281b19": "　於諸戒中上，　　勝先行戒施。",
    "T09n0268_006:0281b20": "　雖有純淨戒，　　無量難思議；",
    "T09n0268_006:0281b21": "　應當常勤求，　　受持如是經。",
    "T09n0268_006:0281b22": "　如此經中說，　　善修戒行者；",
    "T09n0268_006:0281b23": "　不名為惡戒，　　亦不名破戒。",
    "T09n0268_006:0281b24": "　若持此經戒，　　名持菩提戒；",
    "T09n0268_006:0281b25": "　持菩提定戒，　　具足無作戒。",
    "T09n0268_006:0281b26": "　如是等諸戒，　　皆於此經說；",
    "T09n0268_006:0281b27": "　若能持此經，　　具足一切戒。",
    "T09n0268_006:0281b28": "　若人滿百劫，　　能行大忍辱；",
    "T09n0268_006:0281b29": "　眾生惡口罵，　　其心皆能忍。",
    "T09n0268_006:0281c01": "　若截其手足，　　其身不擾動；",
    "T09n0268_006:0281c02": "　未曾起惡心，　　瞋恨於他人。",
    "T09n0268_006:0281c03": "　行如是忍辱，　　如忍辱仙人；",
    "T09n0268_006:0281c04": "　雖經百劫中，　　其忍不為上。",
    "T09n0268_006:0281c05": "　若有聞此經，　　信解能堪忍；",
    "T09n0268_006:0281c06": "　是忍名為上，　　是忍名賢善。",
    "T09n0268_006:0281c07": "　是忍名最勝，　　是忍無有上；",
    "T09n0268_006:0281c08": "　若能持此經，　　而無所染著。",
    "T09n0268_006:0281c09": "　欲求無染著，　　諸佛無上智；",
    "T09n0268_006:0281c10": "　不應生染著，　　速受持此經。",
    "T09n0268_006:0281c11": "　若滿百劫中，　　常立不坐臥；",
    "T09n0268_006:0281c12": "　除却諸睡眠，　　勤行大精進。",
    "T09n0268_006:0281c13": "　智者勤精進，　　流布如是經；",
    "T09n0268_006:0281c14": "　是人到無畏，　　勝彼大精進。",
    "T09n0268_006:0281c15": "　若滿百劫中，　　能起五神通；",
    "T09n0268_006:0281c16": "　不得聞此經，　　其智不為上。",
    "T09n0268_006:0281c17": "　若能持是經，　　通達無依義；",
    "T09n0268_006:0281c18": "　於諸神通中，　　是神通最上。",
    "T09n0268_006:0281c19": "　若滿百劫中，　　修行諸智慧；",
    "T09n0268_006:0281c20": "　此慧是世間，　　分別世間法。",
    "T09n0268_006:0281c21": "　若不學此經，　　不名為明慧；",
    "T09n0268_006:0281c22": "　若能學是經，　　是名堅固慧。",
    "T09n0268_006:0281c23": "　若有聞此經，　　信樂無有上；",
    "T09n0268_006:0281c24": "　是人名為慧，　　亦名通達者。",
    "T09n0268_006:0281c25": "　欲以如是慧，　　能知諸法如；",
    "T09n0268_006:0281c26": "　應宣說此經，　　當得如是慧。",
    "T09n0268_006:0281c27": "　慧者所行法，　　皆此經中說；",
    "T09n0268_006:0281c28": "　應當勤精進，　　受持於此經。」",
    "T09n0268_006:0281c29": "爾時阿難，即於佛前，而說偈言：",
    "T09n0268_006:0282a01": "「應往一由旬，　　乃至百由旬；",
    "T09n0268_006:0282a02": "　聽受如是經，　　能捨離諸果。",
    "T09n0268_006:0282a03": "　設有大火坑，　　縱廣一由旬；",
    "T09n0268_006:0282a04": "　智者從中往，　　聽受如是經。",
    "T09n0268_006:0282a05": "　欲得諸聖戒，　　於諸戒中上；",
    "T09n0268_006:0282a06": "　應流布是經，　　能淨於戒身。",
    "T09n0268_006:0282a07": "　欲得諸聖禪，　　於諸禪中上；",
    "T09n0268_006:0282a08": "　應流布是經，　　燒一切煩惱。",
    "T09n0268_006:0282a09": "　欲得諸聖慧，　　於諸慧中上；",
    "T09n0268_006:0282a10": "　應流布是經，　　能淨諸法界。",
    "T09n0268_006:0282a11": "　欲往詣諸方，　　嚴淨諸世界；",
    "T09n0268_006:0282a12": "　其界名喜樂，　　應流布是經。",
    "T09n0268_006:0282a13": "　欲見阿閦佛，　　諸牟尼中尊；",
    "T09n0268_006:0282a14": "　應當持是經，　　廣為眾生說。",
    "T09n0268_006:0282a15": "　若欲淨菩薩，　　種種之所行；",
    "T09n0268_006:0282a16": "　應流布是經，　　得往安樂界。",
    "T09n0268_006:0282a17": "　得見彌陀佛，　　光明不可議；",
    "T09n0268_006:0282a18": "　應流布是經，　　諸佛之所說。」",
    "T09n0268_006:0282a19": "爾時世尊告阿難言：「善哉，善哉！如汝所言。所",
    "T09n0268_006:0282a20": "以者何？若善男子、善女人，以不散心讀誦此",
    "T09n0268_006:0282a21": "經為他解說，欲見諸佛即皆得見，若以散亂",
    "T09n0268_006:0282a22": "心讀誦此經為他解說，其人命欲終時，眼",
    "T09n0268_006:0282a23": "見百千諸佛。所以者何？一切諸佛皆守護是",
    "T09n0268_006:0282a24": "善男子、善女人故。」爾時會中有一童女，名曰",
    "T09n0268_006:0282a25": "師子，與五百童女俱即從坐起，偏袒右肩右",
    "T09n0268_006:0282a26": "膝著地，一心合掌白佛言：「若有女人，受持此",
    "T09n0268_006:0282a27": "經讀誦通利有何功德？」爾時世尊告師子言：",
    "T09n0268_006:0282a28": "「若有女人，欲求阿耨多羅三藐三菩提，受持",
    "T09n0268_006:0282a29": "是經讀誦通利，當知是身最是後邊。所以者",
    "T09n0268_006:0282b01": "何？若有女人，以不散亂心受持是經讀誦通",
    "T09n0268_006:0282b02": "利，所有煩惱受女人身者不現在前。」師子白",
    "T09n0268_006:0282b03": "佛言：「世尊！何等煩惱能受女身？」佛告師子：",
    "T09n0268_006:0282b04": "「凡諸女人見他女人形容端正，以金、銀、珍寶",
    "T09n0268_006:0282b05": "種種珠璣，嚴飾其身受眾快樂，見已生愛著",
    "T09n0268_006:0282b06": "心，不能如實觀察此身，但是糞聚臭穢不淨，",
    "T09n0268_006:0282b07": "假以綵色眾香塗熏，惑愚者眼便生染著，起",
    "T09n0268_006:0282b08": "諸煩惱故受女身。復次，師子！女人之性多",
    "T09n0268_006:0282b09": "諸慳嫉，言說時異，心思時異，現前語異，屏",
    "T09n0268_006:0282b10": "處語異，為氣味故，有諸女人不為正法，瞋",
    "T09n0268_006:0282b11": "恚所弊睡眠所蓋樂喜談說，以是緣故不",
    "T09n0268_006:0282b12": "能受持此經。又於晝夜多染污心少出要心，",
    "T09n0268_006:0282b13": "成就如是諸惱心故，恒受女身不能令止。是",
    "T09n0268_006:0282b14": "故師子！若女人欲不起煩惱不受女身者，應",
    "T09n0268_006:0282b15": "當受持讀誦此經為他解說。所以者何？此經",
    "T09n0268_006:0282b16": "能除女人諸煩惱故。」師子復白佛言：「世尊！若",
    "T09n0268_006:0282b17": "有女人，不為離女身受持此經讀誦通利者，",
    "T09n0268_006:0282b18": "當受女身不？」佛告師子：「若有女人，雖不為離",
    "T09n0268_006:0282b19": "女身，受持此經讀誦通利，當知此身最是後",
    "T09n0268_006:0282b20": "邊，除其神足現女身者。師子！譬如有人投大",
    "T09n0268_006:0282b21": "火聚，而作是言：『莫燒我身燒我膚色。』於意",
    "T09n0268_006:0282b22": "云何？是人所語得稱意不？」師子白佛言：「不也。",
    "T09n0268_006:0282b23": "世尊。所以者何？火性壞人形色。」佛告師子：",
    "T09n0268_006:0282b24": "「此經亦爾，燒諸煩惱令無有餘。是故師子！",
    "T09n0268_006:0282b25": "若有女人，欲不受女身，欲速得一切佛法，",
    "T09n0268_006:0282b26": "欲得見無量無邊諸佛，欲得無礙辯才，欲以",
    "T09n0268_006:0282b27": "慈心遍緣一切眾生者，應受持此經讀誦通",
    "T09n0268_006:0282b28": "利為他解說。」爾時師子及五百童女白佛言：",
    "T09n0268_006:0282b29": "「世尊！我等於燃燈佛所受持是經！如是展轉",
    "T09n0268_006:0282c01": "至于今日。」",
    "T09n0268_006:0282c02": "爾時阿難白佛言：「世尊！是師子童女，未盡女",
    "T09n0268_006:0282c03": "身分耶？」佛告阿難：「於意云何，汝謂師子是女",
    "T09n0268_006:0282c04": "人耶？」阿難白佛言：「如是，世尊！」佛告阿難：「莫作",
    "T09n0268_006:0282c05": "是言。所以者何？是師子及五百童女，以神通",
    "T09n0268_006:0282c06": "力現為女身，憐愍饒益未來世中諸女人故。",
    "T09n0268_006:0282c07": "所以者何？一切男子不得隨意入諸家中。是",
    "T09n0268_006:0282c08": "故阿難！師子童女，以神通力現受女身，而此",
    "T09n0268_006:0282c09": "女人，無女人法，無男子法，無非男非女法。所",
    "T09n0268_006:0282c10": "以者何？女人法、男子法、非男非女法不可得",
    "T09n0268_006:0282c11": "故。阿難！是師子於此法中不得一切法，成就",
    "T09n0268_006:0282c12": "法忍逮大照明。是故阿難！一切女人應當隨",
    "T09n0268_006:0282c13": "學，如師子童女受持是經讀誦通利為他解",
    "T09n0268_006:0282c14": "說。」爾時會中有五千比丘尼，即從坐起偏袒",
    "T09n0268_006:0282c15": "右肩右膝著地，一心合掌白佛言：「世尊！我從",
    "T09n0268_006:0282c16": "今日受持是經讀誦通利為他解說。所以者",
    "T09n0268_006:0282c17": "何？我不願樂更受女身。受持是經，若不究竟",
    "T09n0268_006:0282c18": "讀誦通利，終不坐臥亦不睡眠。」佛告諸比丘",
    "T09n0268_006:0282c19": "尼：「善哉，善哉！作如是言。發大莊嚴而自莊嚴，",
    "T09n0268_006:0282c20": "以大精進而自精進。所以者何？汝等不樂",
    "T09n0268_006:0282c21": "女身樂求佛法，是故汝等倍加精進，堅心受",
    "T09n0268_006:0282c22": "持讀誦是經，悉令通利為他解說，當知汝等",
    "T09n0268_006:0282c23": "所受女身最是後邊。」爾時諸比丘尼，聞佛所",
    "T09n0268_006:0282c24": "說歡喜踊躍，各各脫身所著欝多羅僧，以散",
    "T09n0268_006:0282c25": "佛上，而說偈言：",
    "T09n0268_006:0282c26": "「佛無有二語，　　必成男子身；",
    "T09n0268_006:0282c27": "　說我等作佛，　　我志願滿足。」",
    "T09n0268_006:0282c28": "爾時會中有五千居士婦，從諸比丘尼聞是",
    "T09n0268_006:0282c29": "偈已，即從坐起偏袒右肩右膝著地，一心合",
    "T09n0268_006:0283a01": "掌白佛言：「世尊！我等今者受持是經，讀誦",
    "T09n0268_006:0283a02": "通利為他解說。所以者何？我等今者欲得",
    "T09n0268_006:0283a03": "遠離不自在身，視人顏色猶如婢妾，女人之",
    "T09n0268_006:0283a04": "身雖生王家長養，令大娉與他王不得自在，",
    "T09n0268_006:0283a05": "盡其形壽奉事其夫，懷妊十月受種種苦，以",
    "T09n0268_006:0283a06": "是事故，我等從今勤加精進，受持是經為他",
    "T09n0268_006:0283a07": "解說。受一食法奉持齋戒，脇不觸地，乃至奪",
    "T09n0268_006:0283a08": "命，誓不與夫携手親近，要當受持讀誦是",
    "T09n0268_006:0283a09": "經。」爾時世尊告諸居士婦言：「善哉，善哉！諸善",
    "T09n0268_006:0283a10": "女人，快說此言。汝等從今更不屬他，常得",
    "T09n0268_006:0283a11": "自在，不視他顏色，無懷妊苦，不更處胎，生無",
    "T09n0268_006:0283a12": "婬欲無女人處諸佛世界。」爾時阿難白佛言：",
    "T09n0268_006:0283a13": "「世尊！此諸姊等所生之處，世界何名佛號何",
    "T09n0268_006:0283a14": "等？」佛告阿難：「世界名眾寶華光，佛號放眾寶",
    "T09n0268_006:0283a15": "摩尼王光如來等正覺，今現在說法，此諸女",
    "T09n0268_006:0283a16": "人當生彼國。諸居士婦，受持是經故得見彼",
    "T09n0268_006:0283a17": "佛。」爾時諸居士婦，聞說是已，皆生歡喜，踊躍",
    "T09n0268_006:0283a18": "無量，即解頸十千真珠瓔珞，持用散佛，即",
    "T09n0268_006:0283a19": "於佛前，而說偈言：",
    "T09n0268_006:0283a20": "「我等獲善利，　　得遠離女身；",
    "T09n0268_006:0283a21": "　佛無有二語，　　所說皆真實。",
    "T09n0268_006:0283a22": "　永棄如是身，　　卑陋女人相；",
    "T09n0268_006:0283a23": "　但誑無智人，　　不能如實知。",
    "T09n0268_006:0283a24": "　更不如婢妾，　　屬他不自在；",
    "T09n0268_006:0283a25": "　亦不復十月，　　懷妊受眾苦。",
    "T09n0268_006:0283a26": "　終不復更受，　　處胎諸惡法；",
    "T09n0268_006:0283a27": "　已得離胎智，　　此智無有上。」",
    "T09n0268_006:0283a28": "爾時諸居士婦說此偈已，頭面禮佛右遶三",
    "T09n0268_006:0283a29": "匝，去佛不遠皆共就坐，一心觀佛目不暫",
    "T09n0268_006:0283b01": "瞬。",
    "T09n0268_006:0283b02": "爾時釋提桓因，以天拘藪摩花而散佛上，作",
    "T09n0268_006:0283b03": "如是言：「世尊！我當受持是經讀誦通利為他",
    "T09n0268_006:0283b04": "解說。」佛告釋提桓因：「憍尸迦！汝若如是，終",
    "T09n0268_006:0283b05": "不更與阿修羅戰。」",
    "T09n0268_006:0283b06": "爾時文殊師利法王子，欲令百千眾生所有",
    "T09n0268_006:0283b07": "善根轉明淨故，白佛言：「世尊！如來昔者從我",
    "T09n0268_006:0283b08": "聞說是經發菩提心。」佛告文殊師利：「以是事",
    "T09n0268_006:0283b09": "故，汝於百千萬億那由他菩薩眾中，最為明",
    "T09n0268_006:0283b10": "照，於十方世界開悟眾生，如日光明。」即時大",
    "T09n0268_006:0283b11": "地震動，天雨眾華，遶佛世尊積至于膝。爾時",
    "T09n0268_006:0283b12": "阿難白佛言：「世尊！以何因緣大地震動，散",
    "T09n0268_006:0283b13": "眾天華積至于膝。」佛告阿難：「今百千萬億那",
    "T09n0268_006:0283b14": "由他諸天，從文殊師利聞說此言，歡喜踊躍",
    "T09n0268_006:0283b15": "散眾天華，皆發是言：『我等當受持讀誦是經",
    "T09n0268_006:0283b16": "為他解說，如文殊師利法王子快說是言，我",
    "T09n0268_006:0283b17": "等亦當隨學；如文殊師利照明世間，我等亦",
    "T09n0268_006:0283b18": "當如是照明。』說此語時，皆得憶念是經如現",
    "T09n0268_006:0283b19": "在前，是故心生歡喜踊躍無量，復聞我從文",
    "T09n0268_006:0283b20": "殊師利得聞此經。阿難！是故大地震動天雨",
    "T09n0268_006:0283b21": "眾華。」爾時阿難白佛言：「世尊！此經成就諸大",
    "T09n0268_006:0283b22": "功德，此經成就未曾有功德，非是成就少善",
    "T09n0268_006:0283b23": "根眾生得聞此經。」佛告阿難：「如是，如是！如汝",
    "T09n0268_006:0283b24": "所言。若善男子、善女人，供養無量百千諸佛",
    "T09n0268_006:0283b25": "乃聞是經，聞已信解受持讀誦為他解說。阿",
    "T09n0268_006:0283b26": "難！此善男子，在天人中當知如塔，若有受持",
    "T09n0268_006:0283b27": "讀誦是經者，其人所住方面便有明正法人。",
    "T09n0268_006:0283b28": "復次，阿難！若有受持是經讀誦通利為他解",
    "T09n0268_006:0283b29": "說，乃至書寫經卷而供養者，當知是人離諸",
    "T09n0268_006:0283c01": "惡趣，已能降伏惡魔波旬，建立法幢能行法",
    "T09n0268_006:0283c02": "施，燃大法炬破無明闇，吹大法蠡趣向道場，",
    "T09n0268_006:0283c03": "擊大法鼓開甘露門降大法雨，充足一切樂",
    "T09n0268_006:0283c04": "求法者。開諸法藏諸佛所聚出大法財，知一",
    "T09n0268_006:0283c05": "切法遠離諸想，所謂色、受、想、行、識想，眼、耳、",
    "T09n0268_006:0283c06": "鼻、舌、身、意想，色、聲、香、味、觸、法想，遠離一切諸",
    "T09n0268_006:0283c07": "法想，乃至佛、法、僧想。阿難！若有從我聞此經",
    "T09n0268_006:0283c08": "者，受持讀誦，當知是人便是我子，從佛口生",
    "T09n0268_006:0283c09": "從法身生。是故阿難！若有眾生，欲食如來",
    "T09n0268_006:0283c10": "食，欲坐道場欲說正法，如我今者，應受持是",
    "T09n0268_006:0283c11": "經讀誦通利為他解說，乃至書寫經卷受持",
    "T09n0268_006:0283c12": "供養。」",
    "T09n0268_006:0283c13": "爾時阿難白佛言：「世尊！未來世中受持是經",
    "T09n0268_006:0283c14": "讀誦通利為他解說，乃至書寫經卷而供養",
    "T09n0268_006:0283c15": "者，皆是今日受持讀誦是經者耶？」佛告阿難：",
    "T09n0268_006:0283c16": "「如是，如是！所以者何？我未曾見諸餘世間，天",
    "T09n0268_006:0283c17": "人、魔梵、沙門、婆羅門、人及非人，於未來世能",
    "T09n0268_006:0283c18": "說是經，令他聞者無有是處。阿難！能於今日",
    "T09n0268_006:0283c19": "積聚法財，於未來世隨意受用。譬如居士若",
    "T09n0268_006:0283c20": "居士子，其家大富多饒財寶，金、銀、琉璃、真珠、",
    "T09n0268_006:0283c21": "摩尼，珂貝、璧玉倉庫盈溢，奴婢、僮僕、象、馬、牛、",
    "T09n0268_006:0283c22": "羊如是眾多，往至餘方遊戲觀看，其人後時",
    "T09n0268_006:0283c23": "還至財所得受用不？」阿難白佛言：「世尊！自在",
    "T09n0268_006:0283c24": "受用，是其財故。」「如是阿難！若於我前得聞",
    "T09n0268_006:0283c25": "此經，於未來世亦復得聞，受持讀誦如是經",
    "T09n0268_006:0283c26": "典，而設供養猶如今日。阿難！我以佛眼見",
    "T09n0268_006:0283c27": "有信解受持是經讀誦通利為他解說，乃至",
    "T09n0268_006:0283c28": "書寫經卷如今，阿難！而供養者，亦見誹謗不",
    "T09n0268_006:0283c29": "信受者。」爾時阿難白佛言：「世尊！若有眾生不",
    "T09n0268_006:0284a01": "信解是經而誹謗者，其人罪報當生何處？」佛",
    "T09n0268_006:0284a02": "告阿難：「且止！不須問也。」阿難白佛言：「世尊！",
    "T09n0268_006:0284a03": "惟願說之，為不信此法眾生生信樂故。」佛告",
    "T09n0268_006:0284a04": "阿難：「其人罪報生處，與五無間業等。阿難！",
    "T09n0268_006:0284a05": "於意云何？假使有人於一日中，悉斷三千大",
    "T09n0268_006:0284a06": "千世界眾生命根，其人生處罪報云何？」阿難",
    "T09n0268_006:0284a07": "白佛言：「甚惡。世尊！」佛告阿難：「其人罪報亦與",
    "T09n0268_006:0284a08": "彼等。阿難！於意云何？假使有人，若壞若燒恒",
    "T09n0268_006:0284a09": "河沙諸佛般泥洹後所起塔廟，得罪多不？」阿",
    "T09n0268_006:0284a10": "難白佛言：「甚多。世尊！眼不應視，耳不應聞。」",
    "T09n0268_006:0284a11": "佛告阿難：「其人生處罪報云何？」阿難白佛言：",
    "T09n0268_006:0284a12": "「世尊！甚惡甚重。」佛告阿難：「其人罪報亦與彼",
    "T09n0268_006:0284a13": "等。阿難！於意云何？假使有人，壞亂過去、未來、",
    "T09n0268_006:0284a14": "現在諸佛正法。其罪云何？」阿難白佛言：「甚",
    "T09n0268_006:0284a15": "重。世尊！」佛告阿難：「其人罪報亦與彼等。」阿",
    "T09n0268_006:0284a16": "難白佛言：「世尊！若有毀呰誹謗令眾生遠離",
    "T09n0268_006:0284a17": "是經。其罪云何？」佛告阿難：「於意云何？三千大",
    "T09n0268_006:0284a18": "千世界眾生，皆行十善求阿耨多羅三藐三",
    "T09n0268_006:0284a19": "菩提，假使有人毀壞其眼。其罪多不？」阿難白",
    "T09n0268_006:0284a20": "佛言：「甚多。世尊！當於百千萬億那由他劫，在",
    "T09n0268_006:0284a21": "地獄中受諸苦惱。」",
    "T09n0268_006:0284a22": "佛告阿難：「我今語汝，若有眾生毀謗此經，乃",
    "T09n0268_006:0284a23": "至一人令遠離者，當知此罪亦與彼等。」阿難",
    "T09n0268_006:0284a24": "白佛言：「世尊！若有菩薩，欲求阿耨多羅三",
    "T09n0268_006:0284a25": "藐三菩提，於此經中雖有疑心而不誹謗。其",
    "T09n0268_006:0284a26": "罪云何？」佛告阿難：「若生疑心則逆諸佛而有",
    "T09n0268_006:0284a27": "罪過，經一億劫遠離菩提。」阿難白佛言：「世尊！",
    "T09n0268_006:0284a28": "若有眾生誹謗是經，令多眾生而遠離者，所",
    "T09n0268_006:0284a29": "受罪身大小云何？」佛告阿難：「且止！不須問此",
    "T09n0268_006:0284b01": "罪身大小。」阿難白佛言：「世尊！惟願說之，令",
    "T09n0268_006:0284b02": "此四眾來世眾生慚愧怖畏。」佛告阿難：「其人",
    "T09n0268_006:0284b03": "罪身長一萬由旬，受無量苦。」阿難白佛言：「其",
    "T09n0268_006:0284b04": "人不能護口，所受舌報大小云何？」佛告阿難：",
    "T09n0268_006:0284b05": "「其罪人舌，縱廣一千由旬，五百鐵犁光焰熾",
    "T09n0268_006:0284b06": "燃以耕其舌。復有五百鐵丸，光焰熾燃雨",
    "T09n0268_006:0284b07": "其舌上，以其前世不護口故。」爾時四眾皆生",
    "T09n0268_006:0284b08": "怖懼身毛皆竪，涕泣流淚舉身投地，皆共同",
    "T09n0268_006:0284b09": "聲作如是言：「世尊！我等今者為彼族姓子、族",
    "T09n0268_006:0284b10": "姓女發露懺悔，願令遠離如是罪身不受",
    "T09n0268_006:0284b11": "眾苦。」會中復有涕泣流淚作如是言：「世尊！我",
    "T09n0268_006:0284b12": "等若於此生，若前百千萬億那由他生，曾起",
    "T09n0268_006:0284b13": "疑心作是眾苦因緣者，我等今於如來等正",
    "T09n0268_006:0284b14": "覺前，及餘百千萬億不可限量諸佛世尊前，",
    "T09n0268_006:0284b15": "發露懺悔。諸佛如來願以佛眼見知我等，我",
    "T09n0268_006:0284b16": "等今者所有罪業，皆悉發露不敢覆藏，我等",
    "T09n0268_006:0284b17": "愚小，無知無覺無有方便，惟願諸佛，以憐",
    "T09n0268_006:0284b18": "愍故受我等悔。」佛告諸善男子：「善哉，善哉！汝",
    "T09n0268_006:0284b19": "等今於我前不覆藏罪發露懺悔，於我法中",
    "T09n0268_006:0284b20": "便為增益。」阿難白佛言：「世尊！今此會中生",
    "T09n0268_006:0284b21": "疑心者，皆受如是地獄苦耶？」佛告阿難：「今此",
    "T09n0268_006:0284b22": "會中生疑心者，以悔過故其罪甚少。」阿難白",
    "T09n0268_006:0284b23": "佛言：「彼人受罪為多少耶？」佛告阿難：「其人",
    "T09n0268_006:0284b24": "欲命終時，身上一一諸毛孔中受無量苦亦",
    "T09n0268_006:0284b25": "不經久。所以者何？以於我前及餘無量無邊",
    "T09n0268_006:0284b26": "諸佛世尊悔過罪故。阿難！是故諸族姓子、",
    "T09n0268_006:0284b27": "族姓女，不欲受如是罪身，如是罪舌，如是眾",
    "T09n0268_006:0284b28": "苦者，應當信解是經莫生疑惑。阿難！若有善",
    "T09n0268_006:0284b29": "男子、善女人，不欲捨佛、捨法、捨比丘僧，不欲",
    "T09n0268_006:0284c01": "捨過去、當來、現在諸佛正法者，應受持是經",
    "T09n0268_006:0284c02": "讀誦通利為他解說，書寫經卷而供養之。」阿",
    "T09n0268_006:0284c03": "難白佛言：「世尊！如來今者說《不退轉輪經》，以",
    "T09n0268_006:0284c04": "何緣故作如是說『若不捨僧』？不捨何僧？」佛告",
    "T09n0268_006:0284c05": "阿難：「僧者所謂不退轉者說名為僧，為不退",
    "T09n0268_006:0284c06": "轉法來集會者亦名為僧。」阿難白佛言：「退轉",
    "T09n0268_006:0284c07": "菩薩不在僧數中耶？」佛告阿難：「若有深發菩",
    "T09n0268_006:0284c08": "提心不見此心者，皆入不退轉僧中。」阿難白",
    "T09n0268_006:0284c09": "佛言：「希有世尊，諸佛成就大方便力，以方便",
    "T09n0268_006:0284c10": "故說如是法。」爾時釋提桓因，以天曼陀羅華",
    "T09n0268_006:0284c11": "而散佛上，白佛言：「世尊！願令一切眾生皆成",
    "T09n0268_006:0284c12": "就如是方便。」佛告釋提桓因：「憍尸迦！若有信",
    "T09n0268_006:0284c13": "解是經者，皆當成就如是方便演說諸法，如",
    "T09n0268_006:0284c14": "我今者等無有異。」爾時有百千諸天，以天曼",
    "T09n0268_006:0284c15": "陀羅花而散佛上，作是言：「願令一切眾生逮",
    "T09n0268_006:0284c16": "得是經。」爾時阿難白佛言：「世尊！惟願如來，",
    "T09n0268_006:0284c17": "憐愍未來眾生守護是經。」爾時佛告阿難：「若",
    "T09n0268_006:0284c18": "善男子、善女人，在大海中應聞是經，是善男",
    "T09n0268_006:0284c19": "子、善女人皆悉得聞。所以者何？先佛如來已",
    "T09n0268_006:0284c20": "守護故。」阿難白佛言：「世尊！先佛如來雖守護",
    "T09n0268_006:0284c21": "是經，如來今者憐愍眾生當守護是經。」爾時",
    "T09n0268_006:0284c22": "大地六變震動，即於佛前有閻浮那提金",
    "T09n0268_006:0284c23": "色天華自然而現，其華有百千萬億葉，出大",
    "T09n0268_006:0284c24": "光明遍照十方恒河沙諸佛世界。是時四眾",
    "T09n0268_006:0284c25": "皆見十方恒河沙世界諸佛世尊，是諸佛前，",
    "T09n0268_006:0284c26": "亦有閻浮那提金色天華，有百千萬億葉自",
    "T09n0268_006:0284c27": "然而現，出大光明遍照十方。爾時釋提桓因，",
    "T09n0268_006:0284c28": "即自化身作居士形，持種種花與諸四眾作",
    "T09n0268_006:0284c29": "如是言：「諸仁！今者可以此花散如來上，亦",
    "T09n0268_006:0285a01": "用供養是經法故。」是時四眾即取其花散如",
    "T09n0268_006:0285a02": "來上。佛神力故所散之花，於諸佛上變成花",
    "T09n0268_006:0285a03": "蓋。是時四眾白佛言：「世尊！以何緣故大地震",
    "T09n0268_006:0285a04": "動？是大蓮花於諸佛前自然而現，乃至東方",
    "T09n0268_006:0285a05": "恒河沙諸佛世界，南、西、北方、四維、上、下恒河",
    "T09n0268_006:0285a06": "沙諸佛世界亦復如是。」佛告四眾：「若先有此",
    "T09n0268_006:0285a07": "相，當知諸佛已守護是經。」爾時阿難白佛言：",
    "T09n0268_006:0285a08": "「世尊！如來今者已守護是經耶？」佛告阿難：「如",
    "T09n0268_006:0285a09": "是，如是！我已守護。」阿難白佛言：「唯佛世尊守",
    "T09n0268_006:0285a10": "護是經，餘世界佛亦守護是經耶？」佛告阿",
    "T09n0268_006:0285a11": "難：「十方恒河沙諸佛世尊亦守護是經。」阿難",
    "T09n0268_006:0285a12": "白佛言：「世尊！當何名是經？云何受持？」佛告",
    "T09n0268_006:0285a13": "阿難：「此經名『不著諸果』，亦名『遠離諸果』，亦名",
    "T09n0268_006:0285a14": "『說堅信、堅法、八人、須陀洹、斯陀含、阿那含、阿羅",
    "T09n0268_006:0285a15": "漢、聲聞、辟支佛密義』，亦名『降伏遣魔』，亦名『與",
    "T09n0268_006:0285a16": "六波羅蜜相應』。所以者何？若善男子、善女人，",
    "T09n0268_006:0285a17": "信解是經受持讀誦，乃至書寫經卷而供養",
    "T09n0268_006:0285a18": "者，便具足修行六波羅蜜。」阿難白佛言：「世",
    "T09n0268_006:0285a19": "尊！云何信解是經受持讀誦，具足修行六波",
    "T09n0268_006:0285a20": "羅蜜耶？」佛告阿難：「若善男子、善女人，信解是",
    "T09n0268_006:0285a21": "經名檀波羅蜜，不生疑惑名尸波羅蜜，堪任",
    "T09n0268_006:0285a22": "此法名羼提波羅蜜，心無怯弱名精進波羅",
    "T09n0268_006:0285a23": "蜜，心不擾動名禪波羅蜜，不分別一切法名",
    "T09n0268_006:0285a24": "般若波羅蜜。是故阿難！此經名『六波羅蜜相",
    "T09n0268_006:0285a25": "應』，亦名『一切諸佛正說』，亦名『廣大不退轉輪』，",
    "T09n0268_006:0285a26": "亦名『廣博嚴淨不退轉輪』。阿難！如是等名汝",
    "T09n0268_006:0285a27": "當受持。」阿難白佛言：「世尊！聞此經名，尚應聽",
    "T09n0268_006:0285a28": "受，何況具聞初、中、後說。」佛告阿難：「如是，如是！",
    "T09n0268_006:0285a29": "如汝所言。」阿難白佛言：「世尊！若有得聞此經",
    "T09n0268_006:0285b01": "名者，能却幾劫生死罪耶？」佛告阿難：「若有",
    "T09n0268_006:0285b02": "得聞《廣博嚴淨不退轉輪經》名者，聞已信解。",
    "T09n0268_006:0285b03": "阿難當知！是諸眾生，得却百千劫生死。」阿難",
    "T09n0268_006:0285b04": "白佛言：「世尊！若有眾生，得聞是經，能信解已",
    "T09n0268_006:0285b05": "發菩提心者，逮得何法？」佛告阿難：「如是眾生",
    "T09n0268_006:0285b06": "已逮受記，當得阿耨多羅三藐三菩提。」",
    "T09n0268_006:0285b07": "爾時四眾，各各自見其所坐前有大蓮華自",
    "T09n0268_006:0285b08": "然而現，其華開敷有百千葉，亦有百千萬億",
    "T09n0268_006:0285b09": "光色。是時四眾心生歡喜踊躍無量，即取是",
    "T09n0268_006:0285b10": "華以散佛上，作如是言：「願使我等於未來世",
    "T09n0268_006:0285b11": "宣說是經，猶如世尊等無有異。」爾時世尊即",
    "T09n0268_006:0285b12": "便微笑。當爾之時，一切音樂不鼓自鳴，一切",
    "T09n0268_006:0285b13": "眾香自然芬熏，百千萬億虛空諸天，於虛空",
    "T09n0268_006:0285b14": "中作大音樂，復有百千萬億諸天，於虛空中",
    "T09n0268_006:0285b15": "雨天細末栴檀種種天香，天阿迦樓香，細末",
    "T09n0268_006:0285b16": "多摩羅香，復雨天閻浮那提金粟銀粟天摩",
    "T09n0268_006:0285b17": "尼寶，復雨曼陀羅華，摩訶曼陀羅華，波樓沙",
    "T09n0268_006:0285b18": "華，摩訶波樓沙華，曼殊沙華，摩訶曼殊沙華，",
    "T09n0268_006:0285b19": "迦迦羅華，摩訶迦迦羅華，樓遮摩那華，摩訶",
    "T09n0268_006:0285b20": "樓遮摩那華，輸婆摩那華，摩訶輸婆摩那華，",
    "T09n0268_006:0285b21": "天優鉢羅華，拘物頭華，芬陀利華，如是眾",
    "T09n0268_006:0285b22": "華，而散佛上。種種天香，種種天鬘，乃至諸天",
    "T09n0268_006:0285b23": "所有珍寶皆悉雨之，虛空諸天現身在地，而",
    "T09n0268_006:0285b24": "作音樂以供養佛，世間諸人各各脫身所著",
    "T09n0268_006:0285b25": "上服而散佛上。復有諸人，脫手足瓔珞咽胸",
    "T09n0268_006:0285b26": "瓔珞所著天冠華鬘而散佛上。復有諸人，以",
    "T09n0268_006:0285b27": "金銀天冠，眾寶天冠，眾華天冠，栴檀天冠",
    "T09n0268_006:0285b28": "散佛上者。復有諸人歡喜踊躍稱慶無量。當",
    "T09n0268_006:0285b29": "爾之時，牛馬歡悅出和柔聲，虛空眾鳥出和",
    "T09n0268_006:0285c01": "雅音，地獄畜生離苦獲安，餓鬼充足離飢渴",
    "T09n0268_006:0285c02": "苦，天、龍、夜叉、乾闥婆、阿修羅、迦樓羅、緊那羅、",
    "T09n0268_006:0285c03": "摩睺羅伽、人非人等，皆悉歡喜踊躍無量。是",
    "T09n0268_006:0285c04": "時眾生皆得慈心，慈心相向無有忿恨。爾時",
    "T09n0268_006:0285c05": "阿難白佛言：「世尊！以何因緣世尊微笑？諸",
    "T09n0268_006:0285c06": "佛如來不以無緣而笑。」爾時世尊告阿難言：",
    "T09n0268_006:0285c07": "「今此四眾比丘、比丘尼、優婆塞、優婆夷，天、龍、",
    "T09n0268_006:0285c08": "夜叉、乾闥婆、阿修羅、迦樓羅、緊那羅、摩睺羅伽、",
    "T09n0268_006:0285c09": "人非人等，今於我前得聞此經，及未來世",
    "T09n0268_006:0285c10": "得聞經者，皆於阿耨多羅三藐三菩提而不",
    "T09n0268_006:0285c11": "退轉，後成佛時宣說是經無有增減，如我今",
    "T09n0268_006:0285c12": "日等無有異。」佛說是經時，有無量無邊不可",
    "T09n0268_006:0285c13": "思議不可限量百千萬億那由他天、龍、夜叉、乾",
    "T09n0268_006:0285c14": "闥婆、阿修羅、迦樓羅、緊那羅、摩睺羅伽、人非人",
    "T09n0268_006:0285c15": "等，皆於阿耨多羅三藐三菩提而不退轉。佛",
    "T09n0268_006:0285c16": "說是經已，文殊師利法王子，無邊無量諸菩",
    "T09n0268_006:0285c17": "薩摩訶薩，尊者阿難諸大聲聞，及諸四眾比",
    "T09n0268_006:0285c18": "丘、比丘尼、優婆塞、優婆夷。天、龍、夜叉、乾闥婆、",
    "T09n0268_006:0285c19": "阿修羅、迦樓羅、緊那羅、摩睺羅伽、人非人等，",
    "T09n0268_006:0285c20": "及諸世間聞佛所說，皆大歡喜。",
    "T09n0268_006:0285c21": "廣博嚴淨經卷第六"
}