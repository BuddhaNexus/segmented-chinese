{
    "T33n1706_003:0296b11": "佛說仁王護國般若波羅蜜經疏",
    "T33n1706_003:0296b12": "神寶記卷第三",
    "T33n1706_003:0296b14": "四明沙門柏庭善月述",
    "T33n1706_003:0296b15": "[0296b15] 爾時十號下。二發起序文為五。言爾時者。謂",
    "T33n1706_003:0296b16": "當爾眾集之後。現瑞發起之前。適當是時也。",
    "T33n1706_003:0296b17": "十號等者。是教主萬德位號也。所以發起時",
    "T33n1706_003:0296b18": "眾渴仰之心。其為德也至矣。略言有四。曰十",
    "T33n1706_003:0296b19": "號。曰三明。曰智德。曰斷德。凡是德號莫不備",
    "T33n1706_003:0296b20": "在是矣。亦各以其盛者言之。十號名相如別",
    "T33n1706_003:0296b21": "釋云云。智斷德如上解云云。釋迦牟尼對上",
    "T33n1706_003:0296b22": "通號。此其別也。謂釋迦者姓也。此云能仁。牟",
    "T33n1706_003:0296b23": "尼者名也。此云寂默。既仁且默則仁德而靜",
    "T33n1706_003:0296b24": "者也。推而極之。斯佛之道可至焉。為其徒者。",
    "T33n1706_003:0296b25": "可不務乎。天竺凡四姓。釋迦乃金輪種姓。所",
    "T33n1706_003:0296b26": "謂剎帝利是也。餘婆羅門等。如別出云云。若",
    "T33n1706_003:0296b27": "夫姓氏之姓。則或姓釋。或瞿曇。或甘蔗等。隨",
    "T33n1706_003:0296b28": "其世系得姓不同。民歸如市者。猶書云。昔者",
    "T33n1706_003:0296b29": "大王居邠。狄人侵之。邑于岐山。從之者如歸",
    "T33n1706_003:0296c01": "市是也。初年八月即如來將說是經。現瑞發",
    "T33n1706_003:0296c02": "起時也。疏引真諦三藏所判。不出有三。一以",
    "T33n1706_003:0296c03": "如來在世四十五年說法。二以轉三法輪用配",
    "T33n1706_003:0296c04": "四十五年之數。三以顯密兩教以判俱時前",
    "T33n1706_003:0296c05": "後。今以一家成說有三不易。以形之當見臧",
    "T33n1706_003:0296c06": "否也。謂如來成道後五十年說法。經論所同。",
    "T33n1706_003:0296c07": "一不可易也(唯十二遊經有三十五成道之說。乃機見不同爾)二以小始十",
    "T33n1706_003:0296c08": "二年說四阿含教。二不可易也。三以般若之",
    "T33n1706_003:0296c09": "後靈山八載說法華。三不可易也。以此格彼",
    "T33n1706_003:0296c10": "年數進退居然可知。今謂初年月八日者。當",
    "T33n1706_003:0296c11": "是說諸部般若之後。接次仁王乃其時也。而",
    "T33n1706_003:0296c12": "言月八日者。猶正月初八。文之略耳。方坐",
    "T33n1706_003:0296c13": "猶始坐。亦正也。若佛本住及自證法其住久",
    "T33n1706_003:0296c14": "矣。而曰方坐者。以修顯性云爾。十地非前所",
    "T33n1706_003:0296c15": "謂十地。疏引同性經云云。乃佛所住地。亦猶",
    "T33n1706_003:0296c16": "楞伽不次之十。非次第十地也。而疏以別接",
    "T33n1706_003:0296c17": "通等為釋。雖不無是理。終非通方之論。姑置",
    "T33n1706_003:0296c18": "之云云。又曰。入大寂室三昧者。前所住地豈",
    "T33n1706_003:0296c19": "乖寂理。一往以論前所住者智也。今所入者",
    "T33n1706_003:0296c20": "定也。抑凡說法必有由緒。入定而後觀機。觀",
    "T33n1706_003:0296c21": "機而後起說。此其序也。故今入是定。凡為四",
    "T33n1706_003:0296c22": "意申之。一者觀機授藥。二者因定發慧。三者",
    "T33n1706_003:0296c23": "說法軌儀。四者以聖況凡。得是四意其旨明",
    "T33n1706_003:0296c24": "矣。亦可對四悉。即因緣義也云云。又大寂下",
    "T33n1706_003:0296c25": "為二。初約理釋。夫理至寂滅為義。涅槃亦寂",
    "T33n1706_003:0296c26": "滅之名。故以三德大涅槃而配釋之。謂大即",
    "T33n1706_003:0296c27": "法身。寂即般若。滅即解脫。具是三者。始曰",
    "T33n1706_003:0296c28": "深禪。依之而住莫尚乎此。故以室表之。窟亦",
    "T33n1706_003:0296c29": "室也。兼引大通入室為證。又法師品慈悲為",
    "T33n1706_003:0297a01": "室。亦其理也。而大寂者。即照為義。至寂即照",
    "T33n1706_003:0297a02": "照而常寂。夫唯照而常寂故。雖動而彌寂則",
    "T33n1706_003:0297a03": "其照無窮。寂而常照故即靜。以言照則其應",
    "T33n1706_003:0297a04": "無礙。亦猶虛室之能容。般若之能照者也。次",
    "T33n1706_003:0297a05": "約觀顯者。義當觀心。文先立境觀。初四句謂",
    "T33n1706_003:0297a06": "室空本一境也。明暗自殊者。對暗立明觀也。",
    "T33n1706_003:0297a07": "雖明暗殊而境常自若也。次四句略提法譬",
    "T33n1706_003:0297a08": "可知。日出下四句正合。謂智生故境顯。猶日",
    "T33n1706_003:0297a09": "出則萬象俱明。惑暗故心昏。譬日入則一無",
    "T33n1706_003:0297a10": "所&#x668F;。亦如太虛本非明暗而明暗相除。此猶",
    "T33n1706_003:0297a11": "惑智相翻而理性常即。亦圓義也。若夫明暗",
    "T33n1706_003:0297a12": "雖殊而性常清淨。則又直約不思議境體以",
    "T33n1706_003:0297a13": "示圓極所謂明暗不相際顯出佛菩提是也。",
    "T33n1706_003:0297a14": "故引證云云。謂無明雖染。而性即是明不少",
    "T33n1706_003:0297a15": "一法也。所以一切眾生即菩提相。不可復滅",
    "T33n1706_003:0297a16": "者。恐誤。文應作得。亦可從略文互顯耳。以其",
    "T33n1706_003:0297a17": "直下當體即是。更無一絲毫可加損故也。思",
    "T33n1706_003:0297a18": "緣放光者。若作事解。只是思可度緣放光發",
    "T33n1706_003:0297a19": "起。其義猶近。今疏約理釋。則曰云云。是則",
    "T33n1706_003:0297a20": "無思而思。思於無相。無緣而緣。緣於法性。此",
    "T33n1706_003:0297a21": "其為自受用大樂也。若乃法本無相。思之則",
    "T33n1706_003:0297a22": "相生。性本無緣。緣之則性起。夫然則何思何",
    "T33n1706_003:0297a23": "慮哉。特是為機緣故。不思而得放光現瑞至",
    "T33n1706_003:0297a24": "於地六種動發起眾疑。波斯匿王心知其然",
    "T33n1706_003:0297a25": "唯佛能決。而如來在定未容遽請。於是聲種",
    "T33n1706_003:0297a26": "種美妙音樂警諸大眾。由是如來從定而起。",
    "T33n1706_003:0297a27": "升于法座而後正宗得以啟也。如經云云。問",
    "T33n1706_003:0297a28": "無色界者下。覆問光必照色。無色何以為照。",
    "T33n1706_003:0297a29": "答中雖無&#x9E81;色而有細色。此順問答也。若論",
    "T33n1706_003:0297b01": "佛光有無皆照。抑佛光本以無相之照照無",
    "T33n1706_003:0297b02": "色色。殆問非也。而細色之言。唯天眼見非肉",
    "T33n1706_003:0297b03": "眼所及。此兼言二乘不見者。以二乘慧眼照",
    "T33n1706_003:0297b04": "空。亦不能見。必獲天眼乃見之爾。又大經云。",
    "T33n1706_003:0297b05": "無色界色非諸聲聞緣覺所知者。以法法皆妙",
    "T33n1706_003:0297b06": "言之。不同論所明無色界色。有無不定。謂之",
    "T33n1706_003:0297b07": "宗計者。是皆不可一概言也。放光令識智慧",
    "T33n1706_003:0297b08": "之本下。表不虛設也。光本於智。惟智而後能",
    "T33n1706_003:0297b09": "發光。故以慧為本。花表於因。惟因而後能",
    "T33n1706_003:0297b10": "得果。故以道為因。又光以化當機。故云識花。",
    "T33n1706_003:0297b11": "以示結緣故。云見。配釋可知。今令非相見花",
    "T33n1706_003:0297b12": "者。相當作想。文約現未二益區別之。得文之",
    "T33n1706_003:0297b13": "巧也。又前明教主現相。本屬應邊。而言有感",
    "T33n1706_003:0297b14": "等。是皆感應言外之意也。無量變下。明雨花。",
    "T33n1706_003:0297b15": "有變非變。變者心花。非變者外花也。唯色無",
    "T33n1706_003:0297b16": "色天以其定力勝故能變。欲天無此故不言",
    "T33n1706_003:0297b17": "變。尤盡其理也。劫當作級。訛轉之誤耳。大",
    "T33n1706_003:0297b18": "地振動者。振應作震。動有緣有數有意。六種",
    "T33n1706_003:0297b19": "其數也。動緣如阿含增一各有八緣。動意如",
    "T33n1706_003:0297b20": "後引十地論釋之。動地令其心動等者。不唯",
    "T33n1706_003:0297b21": "合事亦當於理。禪家所謂風幡話是也。亦猶",
    "T33n1706_003:0297b22": "昔言地體本靜動必有變。斯皆近之矣。阿含",
    "T33n1706_003:0297b23": "八緣中言息教緣者。謂歸真息化時也。然息",
    "T33n1706_003:0297b24": "教未必歸真。歸真必息教也。餘緣可知。增",
    "T33n1706_003:0297b25": "一八緣中風輪上下者。不過風輪與四大之",
    "T33n1706_003:0297b26": "風。上下相擊次第而動。動必有聲。聲則為雷。",
    "T33n1706_003:0297b27": "是或一說也。文缺一字。與前阿含所出大同",
    "T33n1706_003:0297b28": "小異。動意中云治三種煩惱者。謂一貪。二癡。",
    "T33n1706_003:0297b29": "三慢。即生天以下文。是對釋。可知。成人之德",
    "T33n1706_003:0297c01": "有四者。謂以佛言之。則一切智等皆無畏也。",
    "T33n1706_003:0297c02": "而言成人者。佛亦人也。所謂眾生無上者佛",
    "T33n1706_003:0297c03": "是也。十八不共法有大小乘所出法相不同。",
    "T33n1706_003:0297c04": "其為不共一也。今疏云。二乘無分。亦且以共",
    "T33n1706_003:0297c05": "不共般若言之。盡理而言。亦應云不與凡夫",
    "T33n1706_003:0297c06": "下地同也。言法身有三者。合大小教言之。是",
    "T33n1706_003:0297c07": "亦明諸法身之一例也。餘法相如常釋云云。",
    "T33n1706_003:0297c08": "前已為我下。領前所說經。從得道後者。文略。",
    "T33n1706_003:0297c09": "應云自阿含後經。爾許時共得四十一年。更",
    "T33n1706_003:0297c10": "兼此後一年說仁王正當七十二歲。并後八",
    "T33n1706_003:0297c11": "年說法華。則五十年說法明矣。若復異指。便",
    "T33n1706_003:0297c12": "見差誤也。二今疑為二。初騰眾疑又二。初依",
    "T33n1706_003:0297c13": "處顯人云云。二舉名歎德。云王姓月名光者。",
    "T33n1706_003:0297c14": "不必爾當。是元名波斯匿。既入道後。法名月",
    "T33n1706_003:0297c15": "光。亦猶天台加晉王總持之號是也。十地等",
    "T33n1706_003:0297c16": "歎德也。疏謂多是通教。是亦一往。既曰行",
    "T33n1706_003:0297c17": "摩訶衍化以大乘治國。豈不通該三教邪。二",
    "T33n1706_003:0297c18": "次第問俗眾中。或只目二人。多一法字。差為",
    "T33n1706_003:0297c19": "便耳。復問須菩提。一兼顯眾所不決。覺悟如",
    "T33n1706_003:0297c20": "來者。悟應作寤。經本已正。此須改之。然以如",
    "T33n1706_003:0297c21": "來寂而常照。豈待覺而後寤。今此設施特是",
    "T33n1706_003:0297c22": "表儀云爾。此土作樂。而十方佛土亦復聞知。",
    "T33n1706_003:0297c23": "蓋同一化用有緣斯現。初無彼此之間也。遂",
    "T33n1706_003:0297c24": "有十方菩薩俱來作樂。亦復如是。佛知時下。",
    "T33n1706_003:0297c25": "明由前思緣故。乃得其機。則說今般若時至",
    "T33n1706_003:0297c26": "也。良醫授藥及三業三輪等合釋。可知。經言",
    "T33n1706_003:0297c27": "師子座者。疏引論釋云云。應須更云師子為",
    "T33n1706_003:0297c28": "眾獸之王。可譬如來勢力無畏猶人中之師",
    "T33n1706_003:0297c29": "子也。又曰如金剛山王者。謂其體貌不動如",
    "T33n1706_003:0298a01": "山王然。亦表法身四德八風所不能動如須",
    "T33n1706_003:0298a02": "彌之安固也。凡是軌儀莫非實報土相現尊",
    "T33n1706_003:0298a03": "特之身。故以山王喻之。以教則復宗部旨義",
    "T33n1706_003:0298a04": "當別接。文雖從別。義必該通也云云。地及虛",
    "T33n1706_003:0298a05": "空者。謂二者皆表實際之極。則所依寂光是",
    "T33n1706_003:0298a06": "也。亦可有通者往空。無通者居地。事理俱得",
    "T33n1706_003:0298a07": "也。",
    "T33n1706_003:0298a08": "釋觀空品",
    "T33n1706_003:0298a09": "[0298a09] 此經以般若為宗。故於正宗之首說觀空品。",
    "T33n1706_003:0298a10": "據次合先分文為二。初釋品名。二釋文。今先",
    "T33n1706_003:0298a11": "釋品而次分文者。意以品名承上冠下源流不",
    "T33n1706_003:0298a12": "斷故。通釋品名居先。凡為四。初總三別。總者。",
    "T33n1706_003:0298a13": "通約般若無相之旨。用該三教之別。故曰云",
    "T33n1706_003:0298a14": "云。謂無相者。般若之妙慧照無相之真境。既",
    "T33n1706_003:0298a15": "皆無相則內外俱寂。謂內則六根外則六塵",
    "T33n1706_003:0298a16": "等皆寂然也。能緣所觀以皆空故。得名觀空。",
    "T33n1706_003:0298a17": "又凡夫下。以能對所。則凡夫之不識。外道之",
    "T33n1706_003:0298a18": "妄取。二乘之滯空。併屬三藏。義當所破。而",
    "T33n1706_003:0298a19": "菩薩以正智觀空非空等。則能所義足。故知",
    "T33n1706_003:0298a20": "約通明矣。二夫下。凡夫著有二乘著空則凡",
    "T33n1706_003:0298a21": "小屬於二邊。在別雖無二乘。約位格量即別",
    "T33n1706_003:0298a22": "十住是也。而次菩薩捨二邊之有修於中空。",
    "T33n1706_003:0298a23": "是即別觀也。又觀是下。一往約觀空二字言",
    "T33n1706_003:0298a24": "之。觀即能觀。境即所觀。既能所俱空。則無相",
    "T33n1706_003:0298a25": "之旨主於是矣當第一義空。即中道。不然何",
    "T33n1706_003:0298a26": "謂真佛知見乎。引文反證。正以非見之見。乃",
    "T33n1706_003:0298a27": "真見也。如此配釋。總別顯然。此六品下。分文",
    "T33n1706_003:0298a28": "可知。釋中初知請意。意在護國。據前歎請亦",
    "T33n1706_003:0298a29": "只主在匿王。今知請意通及十六國者然。問",
    "T33n1706_003:0298b01": "不可多。請必有主。姑推匿王為首。佛知請意",
    "T33n1706_003:0298b02": "不局一人。法當爾耳。吾今下。因開二護廣其",
    "T33n1706_003:0298b03": "所請。亦為生后二品。作張本故。如文云云。過",
    "T33n1706_003:0298b04": "十地行因本應生教化品文。言散華者誤耳。",
    "T33n1706_003:0298b05": "彼諸國王雖有此意。但是機扣於佛。而佛開",
    "T33n1706_003:0298b06": "二護過其所扣。則又應之深者也。意如後見。",
    "T33n1706_003:0298b07": "問王下。簡開二護所以。答中凡約多意申之。",
    "T33n1706_003:0298b08": "初以&#x9E81;妙難易言者。則王但知其一而不知",
    "T33n1706_003:0298b09": "其二。佛具知之。彼此兼到過其所扣也。又以",
    "T33n1706_003:0298b10": "世出世真俗論者。使國土縱安而生憍慢。不",
    "T33n1706_003:0298b11": "若今陳出世因果則真俗俱當。又約索有多",
    "T33n1706_003:0298b12": "少者。若索少賜多。得師弟子之體。如法華索",
    "T33n1706_003:0298b13": "車請三與一過本所望。豈不快哉。又衣不貪",
    "T33n1706_003:0298b14": "不慳可知。慈導之志者。謂慈悲能導。此並在",
    "T33n1706_003:0298b15": "佛。志應作意。然猶分別之說。若相濟為言。則",
    "T33n1706_003:0298b16": "護果護因必資般若之力。使因果俱護。信行",
    "T33n1706_003:0298b17": "大乘。何有國土而不安乎。王聞二護之言三",
    "T33n1706_003:0298b18": "慧之語勸發。稱善以美之極。言大事因緣。以",
    "T33n1706_003:0298b19": "褒揚之。其理可謂至矣。非特般若為然。凡一",
    "T33n1706_003:0298b20": "代顯頓之說。皆得以言之。故疏類舉諸文為",
    "T33n1706_003:0298b21": "說是也。散華下。約表法釋。凡諸事供必表法",
    "T33n1706_003:0298b22": "門。此亦釋經之法。若直事解。何足以見行因",
    "T33n1706_003:0298b23": "得果。起化之義。故以事表理。兩得之矣。廣明",
    "T33n1706_003:0298b24": "二護為二。初爾時下躡上。請問文兼二護。答",
    "T33n1706_003:0298b25": "中合先答護果。而言化四生者。故知二護雖",
    "T33n1706_003:0298b26": "該因果實以度生為本。謂以佛果化眾生。及",
    "T33n1706_003:0298b27": "以因行化眾生是也。但佛所證性本亡離。何",
    "T33n1706_003:0298b28": "護之有。故寄因明果。直從行釋。苟於行無著",
    "T33n1706_003:0298b29": "理當自明。既文從行結。而又曰菩薩修佛果",
    "T33n1706_003:0298c01": "為若此等。故知寄因明果其理彰矣。言所化",
    "T33n1706_003:0298c02": "境。如疏云云。而一皆如幼五道之所從出。",
    "T33n1706_003:0298c03": "若論所化。本該九界。今且從界內能生云爾。",
    "T33n1706_003:0298c04": "二明能化智。則不觀色如等。凡五科。今束為",
    "T33n1706_003:0298c05": "四。謂一者五陰我人知見。即所化眾生。經以",
    "T33n1706_003:0298c06": "常樂我淨如綴我人下。恐差誤。義見後文二",
    "T33n1706_003:0298c07": "菩薩如等。即能化人法。三佛果即所護四德。",
    "T33n1706_003:0298c08": "此可兼見護果之義。四二諦即二護所依。而",
    "T33n1706_003:0298c09": "皆言不觀等。則遮其所非。謂今般若能觀觀",
    "T33n1706_003:0298c10": "智。以空慧為本。故不觀色是遮其有也。不觀",
    "T33n1706_003:0298c11": "如是遮其空也。唯觀法性真實空。如疏釋云",
    "T33n1706_003:0298c12": "云。是皆以偏見故不觀。若知一切法性下。懸",
    "T33n1706_003:0298c13": "取後文意說。是皆以圓智故。則何所不觀。何",
    "T33n1706_003:0298c14": "所不攝。雖不言所是而理在其中。故結云如",
    "T33n1706_003:0298c15": "虛空。是為真空之空。不礙妙有之有。舉斯以",
    "T33n1706_003:0298c16": "況。則一皆無我無相。是為菩薩下。結行成護",
    "T33n1706_003:0298c17": "因義。本釋在次品。今結此中者。寄顯護果義。",
    "T33n1706_003:0298c18": "非正結因。亦與上標宗文旨一貫也。若如即",
    "T33n1706_003:0298c19": "色為別見者。不出從空出假之義。常樂我淨",
    "T33n1706_003:0298c20": "如句。若移置一切行如下。文義極便。但聖經",
    "T33n1706_003:0298c21": "不可輒爾。且當仍舊。疏約對前五陰作顛倒",
    "T33n1706_003:0298c22": "不顛倒釋等。非無此理云云。而曰隨盡煩惱",
    "T33n1706_003:0298c23": "等者。謂對所滅五陰該於九界故。隨煩惱滅",
    "T33n1706_003:0298c24": "處雖有淺深。而所顯性則一而已。亦猶&#x6C37;水",
    "T33n1706_003:0298c25": "之漸融釋也。知見壽者。如本當連上眾生我",
    "T33n1706_003:0298c26": "人。亦緣前句所間故。以知見作對位釋。更當",
    "T33n1706_003:0298c27": "詳之。菩薩如下。疏簡淨名一切皆如之言。似",
    "T33n1706_003:0298c28": "與今同若為異耶。答中彼斥授記故。以真空",
    "T33n1706_003:0298c29": "奪之。今顯諸法皆如故。以妙有為說。又以動",
    "T33n1706_003:0299a01": "寂等對釋。並如疏可知。然以斷常而顯中道。",
    "T33n1706_003:0299a02": "未出阿含所離之中。應以妙疏所離雖近能",
    "T33n1706_003:0299a03": "離實遠成之。又以淨名有曰不觀色色如色",
    "T33n1706_003:0299a04": "性之文。揀之云云。但是情執之未袪。惑取之",
    "T33n1706_003:0299a05": "未亡。觀道之未融。理性之未顯。皆所當遣亦",
    "T33n1706_003:0299a06": "所當護也。餘文如前釋可知。白佛言下。廣上",
    "T33n1706_003:0299a07": "觀空起後菩薩修護佛果見三般若義。初約",
    "T33n1706_003:0299a08": "不住明實相般若。先領上為問。謂若諸法悉",
    "T33n1706_003:0299a09": "如前云爾者。為菩薩護化眾生。則無眾生可",
    "T33n1706_003:0299a10": "化。為化眾生則有眾生可化。若為有無邪。問",
    "T33n1706_003:0299a11": "既隱略。答亦難明。於是申以二意焉。謂真則",
    "T33n1706_003:0299a12": "無化。俗則有化故。自法性色下。明真則無化。",
    "T33n1706_003:0299a13": "謂法性五陰者。即常樂我淨境也。皆所不住",
    "T33n1706_003:0299a14": "等觀也。舊例多釋經本三句。今加作四句云",
    "T33n1706_003:0299a15": "云。四句三觀既皆不住。則不住亦不住。以悉",
    "T33n1706_003:0299a16": "皆如故。即實相中道之體。於是明矣。故以真",
    "T33n1706_003:0299a17": "言之。安有眾生假實而可得邪。次明俗則有",
    "T33n1706_003:0299a18": "化。則曰以世諦三假故名見眾生。而又曰一",
    "T33n1706_003:0299a19": "切法性實故者。謂稱實而見則無眾生可見",
    "T33n1706_003:0299a20": "也。如是乃至諸佛聖賢亦皆名見。亦皆非見。",
    "T33n1706_003:0299a21": "例此而言。見有正邪。謂正見見也。邪見爾見",
    "T33n1706_003:0299a22": "也。今以假名之名。名見一切法。則知諸佛凡",
    "T33n1706_003:0299a23": "聖爾。皆以非見而見稱性見一切法也。是則",
    "T33n1706_003:0299a24": "二諦雖異。以建化故護果護因。未始偏廢也。",
    "T33n1706_003:0299a25": "此中三假非成實因成等三。以今非小教故",
    "T33n1706_003:0299a26": "也。然或引於二空文。後爾得以小成大也云",
    "T33n1706_003:0299a27": "云。二約能照義明觀照般若。而言有法非非",
    "T33n1706_003:0299a28": "法摩訶衍者。疏出問意云云。今謂有法者。提",
    "T33n1706_003:0299a29": "所照境也。非非法者。其言猶總略。正應云",
    "T33n1706_003:0299b01": "法非法皆非非法。謂法者有也。非法者空也。",
    "T33n1706_003:0299b02": "非非法者非其非法。則空之又空。即中道第",
    "T33n1706_003:0299b03": "一義畢竟空也。據下答文。正應如是而照。為",
    "T33n1706_003:0299b04": "未解者非常情所到。故曰摩訶衍云何照。所",
    "T33n1706_003:0299b05": "以正領上文。以生答意。摩訶衍此翻大乘。與",
    "T33n1706_003:0299b06": "今般若同出異名爾。佛答以於般若自性見",
    "T33n1706_003:0299b07": "非非法。苟能如是而照。則能空其空。此法所",
    "T33n1706_003:0299b08": "以非非法。故名非非法空。既言法空而又曰",
    "T33n1706_003:0299b09": "法性空者。謂此空非照已方空。非作得故空。",
    "T33n1706_003:0299b10": "直由般若性離無自性故。理本自空也。所謂",
    "T33n1706_003:0299b11": "受想行識空乃至十二緣空。皆其理也。故此",
    "T33n1706_003:0299b12": "下。歷法明空。疏引大論約六門明之。謂果報",
    "T33n1706_003:0299b13": "空等空雖是一而義類復不同。五陰是果報",
    "T33n1706_003:0299b14": "空者。以是報陰法故。十二入受用空者。以其",
    "T33n1706_003:0299b15": "根境相對受用各別故。十八界性別空者。加",
    "T33n1706_003:0299b16": "以六識。分一精明為六和合。成見聞覺知別",
    "T33n1706_003:0299b17": "故。所以只一色心而有陰入界開合異者。以所",
    "T33n1706_003:0299b18": "病不同故也。故曰云云。餘論疑或作迷。言迷",
    "T33n1706_003:0299b19": "尤顯。六大名遍到空。謂其大大各遍一切。而",
    "T33n1706_003:0299b20": "有相傾凌滅之相。此復別明如楞嚴云云。又",
    "T33n1706_003:0299b21": "引阿含明六王互諍云云。謂五各有用而識",
    "T33n1706_003:0299b22": "為主故。居中則勝也。因緣義空者。謂三世",
    "T33n1706_003:0299b23": "因果有緣生緣滅之義。而與諦境總別有殊",
    "T33n1706_003:0299b24": "云云。是法下。約三義釋成。然生滅等本非空",
    "T33n1706_003:0299b25": "義。今取其速疾不停傍顯即空。其旨益明。故",
    "T33n1706_003:0299b26": "曰云云。即有即空者。總結諸法之有歸即空",
    "T33n1706_003:0299b27": "義。與疏小別。論引諸小乘師明生滅前後同",
    "T33n1706_003:0299b28": "異。一一覈之。然皆有過云云。疾炎過鋒者。正",
    "T33n1706_003:0299b29": "應云疾炎奔緣過鋒經刃。取其至疾無&#x8FF9;。喻",
    "T33n1706_003:0299c01": "上空義而已。上以諸法顯則曰是法即生即",
    "T33n1706_003:0299c02": "滅。次以心念明則曰剎那剎那。然意猶難曉。",
    "T33n1706_003:0299c03": "故復徵釋云云。九十剎那等如經未檢。夫以",
    "T33n1706_003:0299c04": "一剎那極短之時。而經九百生滅。使以情量",
    "T33n1706_003:0299c05": "分別終不可解。以不思議意會之可也。若乃",
    "T33n1706_003:0299c06": "以圓頓教旨明之。所謂一念普觀無量劫等。",
    "T33n1706_003:0299c07": "則九百生滅惡足道哉。當以理求。難以言盡",
    "T33n1706_003:0299c08": "云云。九十剎那下。釋通。即空凡二義。若自",
    "T33n1706_003:0299c09": "一之多。謂一念攝九十剎那。一剎那攝九百",
    "T33n1706_003:0299c10": "生滅。九十剎那義當八萬一千生滅。求其定",
    "T33n1706_003:0299c11": "實不可得。則此心空矣。又自多之少。謂生滅",
    "T33n1706_003:0299c12": "不出剎那。剎那不出一念。於其念中求定實",
    "T33n1706_003:0299c13": "爾不可得。則此念空矣。故曰如是心法不可",
    "T33n1706_003:0299c14": "得。此名心空也。但了心空諸法自泯。心法泯",
    "T33n1706_003:0299c15": "處落空者誰。又以四大分(應作去呼)諸根下。例推四",
    "T33n1706_003:0299c16": "大至於極微。分分不可得。如是推析至於&#x96A3;",
    "T33n1706_003:0299c17": "虛。是為正析。非同邪外之析也。色盡心窮豁",
    "T33n1706_003:0299c18": "然無住。可謂至矣。而猶止是生滅。為護三藏",
    "T33n1706_003:0299c19": "佛果而已。望大無生無量無作相去遠矣。奈",
    "T33n1706_003:0299c20": "何今人欲以&#x9E81;心淺量議佛法之精微吾未見",
    "T33n1706_003:0299c21": "其能彷彿也。若見色空下。推明衍門教旨。其",
    "T33n1706_003:0299c22": "文雖約理則至矣。如言通教體空。固無他說。",
    "T33n1706_003:0299c23": "別詮心色而一而異者。以能造心是故不異。",
    "T33n1706_003:0299c24": "以所造法非故不一。又以教權故不一。理實",
    "T33n1706_003:0299c25": "故不異。此正得別教之旨也。又圓明色心本",
    "T33n1706_003:0299c26": "來空寂。善談即具旨在於斯。以護佛果則佛",
    "T33n1706_003:0299c27": "果各得其正。以護般若則般若斯明。以化眾",
    "T33n1706_003:0299c28": "生則眾生斯度。不唯菩薩護持。而諸佛亦各",
    "T33n1706_003:0299c29": "護念。何以故。以其理所同故也。不然則夭傷",
    "T33n1706_003:0300a01": "慧命亡失法身者有之。於是得無懼乎。經復",
    "T33n1706_003:0300a02": "以心例色。反復明之。故曰色亦如是。以般若",
    "T33n1706_003:0300a03": "下。明能觀觀智。結成雙照。顯中空之旨。謂以",
    "T33n1706_003:0300a04": "般若空故無相。無相故照。所照皆寂。大品所",
    "T33n1706_003:0300a05": "謂波若者爾。般若存略耳。然於其中了無小",
    "T33n1706_003:0300a06": "法可得。故曰不見緣等。則諸法皆空名為不",
    "T33n1706_003:0300a07": "見。非謂不照名不見也。非見及見者。文缺一",
    "T33n1706_003:0300a08": "所字。以皆亡相故。是為真實般若。即地住所",
    "T33n1706_003:0300a09": "證。爾前通別無量教門謂接正等則相似般",
    "T33n1706_003:0300a10": "若。至於歷法明空。亦謂空之分齊。謂略則十",
    "T33n1706_003:0300a11": "二如今文。或十八空如大論。疏列釋云云。然",
    "T33n1706_003:0300a12": "則空本破有。有既空矣。有復何立而為俗邪。",
    "T33n1706_003:0300a13": "故曰但法集故有等。謂法有合散。散則為空",
    "T33n1706_003:0300a14": "為真。合則為有為俗。集亦合也。兩者各論則",
    "T33n1706_003:0300a15": "為偏。偏則二邊而非中道。兩者並明則為",
    "T33n1706_003:0300a16": "圓圓則中。中則妙。如斯而已矣。三假等對釋",
    "T33n1706_003:0300a17": "可知。次明得失者。金剛般若所謂若見有法",
    "T33n1706_003:0300a18": "可得則為著。我人眾生壽者。皆見也。苟此見",
    "T33n1706_003:0300a19": "未亡則有法也。非無法也。非所謂開眼也。著",
    "T33n1706_003:0300a20": "合眼也。著若無此見則有無皆是。謂不異世",
    "T33n1706_003:0300a21": "間者。見同凡見。非正觀也。與夫如來出世間",
    "T33n1706_003:0300a22": "能了世間相者。敻然異矣。雖然若見世間法",
    "T33n1706_003:0300a23": "不合不散等。是則聖法凡境未始異未始不",
    "T33n1706_003:0300a24": "異。固所取證如何耳。於諸法下。復宗明觀。",
    "T33n1706_003:0300a25": "謂即色是空理極事遍。故曰不動。是法平",
    "T33n1706_003:0300a26": "等無二無別。故無到者。以本不生故。無可",
    "T33n1706_003:0300a27": "滅。無相無無相故。諸法皆如。餘如疏釋。是即",
    "T33n1706_003:0300a28": "初地下。明一念心具足八萬四千般若波羅",
    "T33n1706_003:0300a29": "蜜者。以一實理同故。翻惑為智故。破塵出",
    "T33n1706_003:0300b01": "經故。一心中曉一切法故。故一一地亦具諸",
    "T33n1706_003:0300b02": "地功德也。即載云者。載猶乘也。衍亦乘義。",
    "T33n1706_003:0300b03": "即滅是能斷義。故如金剛。隨義受稱。名異理",
    "T33n1706_003:0300b04": "一也。三約名味句等以示文字般若功德深",
    "T33n1706_003:0300b05": "大不可思議。文先示教體。次明功深大。初文",
    "T33n1706_003:0300b06": "者。謂諸佛教法不出名味句三。或云名句文",
    "T33n1706_003:0300b07": "身。是為三假。兼聲色一實通為教體。如疏引",
    "T33n1706_003:0300b08": "論釋云云。即今文字般若之所依也。文具財",
    "T33n1706_003:0300b09": "法二施。即七寶施財施也。令得四果等法施",
    "T33n1706_003:0300b10": "也。不如於此起一念信。則又法施之勝者。以",
    "T33n1706_003:0300b11": "信對解則解深於信。重重比決可知。句非句",
    "T33n1706_003:0300b12": "下。正明文字般若。亦信解相。謂句非句等約",
    "T33n1706_003:0300b13": "義對句如文。雖蘊四句。三諦之旨順般若義。",
    "T33n1706_003:0300b14": "所以皆空。是三句即一句。一句即三句。亦即",
    "T33n1706_003:0300b15": "非三非一句。微妙玄絕不可思議。又句即文",
    "T33n1706_003:0300b16": "字。非句即文字性離。是亦文字蘊三諦俱亡",
    "T33n1706_003:0300b17": "之旨。所以性離。惟其性離即是解脫。解脫即",
    "T33n1706_003:0300b18": "是般若。亦即今文字般若是也云云。止觀所",
    "T33n1706_003:0300b19": "謂達文非文非文非不文。其旨雅合也。又般",
    "T33n1706_003:0300b20": "若非句下。明文義俱空。謂句非句文空也。般",
    "T33n1706_003:0300b21": "若義空也。惟其於般若及句非句等。約即離",
    "T33n1706_003:0300b22": "克體。若內外自他共離。一一求之皆不可得。",
    "T33n1706_003:0300b23": "不可得處即真般若。有在於此。故曰般若非",
    "T33n1706_003:0300b24": "句句非般若。則皆性離俱不可得也。又曰般",
    "T33n1706_003:0300b25": "若亦非菩薩者。明人法俱空。謂般若者法也。",
    "T33n1706_003:0300b26": "菩薩者行般若之人也。所行法空則能行亦",
    "T33n1706_003:0300b27": "空。故曰般若中求菩薩不可得。此明人空也。",
    "T33n1706_003:0300b28": "據理合更明法空句。疑脫一句。或前已足。故",
    "T33n1706_003:0300b29": "略之也。疏云。人空文略者。不無差誤。或云。",
    "T33n1706_003:0300c01": "今正明行般若者。故不當云菩薩亦空。所以",
    "T33n1706_003:0300c02": "略也。然遣則俱遣。正不當義有存略。更試詳",
    "T33n1706_003:0300c03": "之。何以故下。正徵釋上非菩薩句。故有下十",
    "T33n1706_003:0300c04": "地三十生皆不可得之言。豈非正言人空。何",
    "T33n1706_003:0300c05": "反云邪。亦非薩婆若。非摩訶衍。空者此復以",
    "T33n1706_003:0300c06": "人例法明因果俱空。謂薩婆若果也。摩訶衍",
    "T33n1706_003:0300c07": "謂乘。乘亦因也。因果皆空。是法空義。豈非正",
    "T33n1706_003:0300c08": "以人空例明法空乎。若見境下。疏科以為依",
    "T33n1706_003:0300c09": "教修觀觀有邪正等。雖不無是義。以牒釋文",
    "T33n1706_003:0300c10": "勢言之。當是對簡倒想。謂若實有境等可見。",
    "T33n1706_003:0300c11": "則墮於妄想。殊非聖見。故對簡牒釋。云見三",
    "T33n1706_003:0300c12": "界者。云云。而疏以見境等對三般若者。謂於",
    "T33n1706_003:0300c13": "境智說受。雖無非般若。若以見執取之。則皆",
    "T33n1706_003:0300c14": "為倒想。故曰是眾生果報之名也。如文云云。",
    "T33n1706_003:0300c15": "六識下。謂以執想見故起三界業果無明煩",
    "T33n1706_003:0300c16": "惱。文於中多三界空三字。於根本無明下對",
    "T33n1706_003:0300c17": "前業果。以成三道。及無明餘習。亦該三界故",
    "T33n1706_003:0300c18": "云爾也。而一一皆言藏空者。謂藏以積集為",
    "T33n1706_003:0300c19": "義。空以解脫為言。以三道。則罔不皆藏。以三",
    "T33n1706_003:0300c20": "德。則無非般若。所以皆空。淨名有言。除病不",
    "T33n1706_003:0300c21": "除法。斯可以當之矣。三地九生滅者。疏凡二",
    "T33n1706_003:0300c22": "釋云云。初釋為優。即金剛藏下。引人證空。亦",
    "T33n1706_003:0300c23": "釋空所由。如華嚴中金剛後心。以理盡三昧",
    "T33n1706_003:0300c24": "斷最後無明。所謂入重玄門是也。經倒一藏",
    "T33n1706_003:0300c25": "字。仍小失次第。對文可知。佛得三無為下。明",
    "T33n1706_003:0300c26": "極果所證空。三無為本出小教。亦曰擇滅非",
    "T33n1706_003:0300c27": "擇滅無為等。今於佛果推言之云云。釋虛空",
    "T33n1706_003:0300c28": "中。言無色現處者。起信所謂虛空以對色故。",
    "T33n1706_003:0300c29": "有是可見相。即無色現處。乃是空也。若有修",
    "T33n1706_003:0301a01": "習下。約聽說而無聽說歸於般若。故一切法",
    "T33n1706_003:0301a02": "皆如也。次結修護佛果。謂若如上所明。是即",
    "T33n1706_003:0301a03": "護佛果體。亦護薩婆若。十力等一切果德。為",
    "T33n1706_003:0301a04": "若此也。二明時眾得益。如疏釋可知。",
    "T33n1706_003:0301a05": "釋菩薩教化品",
    "T33n1706_003:0301a06": "[0301a06] 教以利他為本。不利物則何以為教。化以自",
    "T33n1706_003:0301a07": "行為先。不克修則何以成化。故前明觀空。所",
    "T33n1706_003:0301a08": "以成今之自行。今明教化。所以生後世之利",
    "T33n1706_003:0301a09": "他。此教化品正當答前內護次問也。以自他",
    "T33n1706_003:0301a10": "言之。不別而別。即利他行。於是初釋品題凡",
    "T33n1706_003:0301a11": "為三對。言教化者。教謂教示眾生離一切惡。",
    "T33n1706_003:0301a12": "化謂化轉物機修一切善。此善惡對也。佛以",
    "T33n1706_003:0301a13": "此教化眾生。得成菩薩。此聖凡對也。又以此",
    "T33n1706_003:0301a14": "法化諸國王。令識般若。此真俗對也。凡明化",
    "T33n1706_003:0301a15": "轉有三義。即其旨也云云。然此品雖正明內",
    "T33n1706_003:0301a16": "護。既化諸國王實兼於外。雖依俗諦。既令識",
    "T33n1706_003:0301a17": "般若達諸法空。而實兼具諦故。此一釋其理",
    "T33n1706_003:0301a18": "貫通義斯明矣。二隨釋。白佛言下。為二。初發",
    "T33n1706_003:0301a19": "問。言護十地行菩薩者。此應二重能所。謂一",
    "T33n1706_003:0301a20": "以般若為能護。諸法為所護。二以十地行為",
    "T33n1706_003:0301a21": "所護。菩薩為能護。護何所護護其不墮偏邪。",
    "T33n1706_003:0301a22": "斯為者爾。云何行可行等。凡設三問。謂菩薩",
    "T33n1706_003:0301a23": "行者。其行甚通。今於其中何行可行一也。又",
    "T33n1706_003:0301a24": "於其中有自有他。為依何位行而化眾生二",
    "T33n1706_003:0301a25": "也。夫見眾生有著有離。今以何相而見眾生",
    "T33n1706_003:0301a26": "堪受化邪。準下判答。則五忍是其行也。十地",
    "T33n1706_003:0301a27": "是其位也。自他皆幻是其相也。其旨曉然矣。",
    "T33n1706_003:0301a28": "又此經下。重判自他。復宗標目。不別而別。即",
    "T33n1706_003:0301a29": "利他行也。佛言下。答文為二初分科。次廣釋",
    "T33n1706_003:0301b01": "云云。然以五忍答初問者。謂伏忍等五是菩",
    "T33n1706_003:0301b02": "薩法。約位始終各分三品。一一有增進之相。",
    "T33n1706_003:0301b03": "而位不定住。合俱空之旨。安於諦理。故通得",
    "T33n1706_003:0301b04": "稱忍。是為菩薩行之所依。則行於可行也。廣",
    "T33n1706_003:0301b05": "釋中。疏以五忍與六種性合釋及所斷惑相",
    "T33n1706_003:0301b06": "文義交加。頗不易明。應先出異相而後得以",
    "T33n1706_003:0301b07": "會之。所以異相者。據常所釋。別教初地證道",
    "T33n1706_003:0301b08": "同圓。已破無明。即能分身百界作佛。而此經",
    "T33n1706_003:0301b09": "所出十地乃分為四。謂前三後一以對十地。",
    "T33n1706_003:0301b10": "則前二猶是信順二忍。後三始破無明。若然",
    "T33n1706_003:0301b11": "則與初地證道同圓分果垂&#x8FF9;其異一也。又",
    "T33n1706_003:0301b12": "所斷惑信順二忍。止斷三界色心&#x9E81;重煩惱。",
    "T33n1706_003:0301b13": "此與常途有異二也。於此須知教證二途。約",
    "T33n1706_003:0301b14": "證道論。固當如向同圓是也。今取教道為義。",
    "T33n1706_003:0301b15": "不妨十地殊品故。所破惑義有進否。是應義",
    "T33n1706_003:0301b16": "立。無生忍位分上中下。如今文是也。以其根",
    "T33n1706_003:0301b17": "有利鈍。利者於初三品即破無明。其次中三",
    "T33n1706_003:0301b18": "始破。又其次者後三方破。既許初破。不妨證",
    "T33n1706_003:0301b19": "與圓同。其次未斷猶居信順。亦影略互顯爾。",
    "T33n1706_003:0301b20": "至於後三斷位方定。猶下根受接其位定故是",
    "T33n1706_003:0301b21": "也。而所破惑雖分色心&#x9E81;細之異。於其利者。",
    "T33n1706_003:0301b22": "即是無明。鈍即見思。復何固必。況復悉檀被",
    "T33n1706_003:0301b23": "物。初無定法。說有殊途。母以名相為惑。有志",
    "T33n1706_003:0301b24": "學者所宜盡心。如其不然置之可也。經言發",
    "T33n1706_003:0301b25": "相信者。位當別信。即發起信心之前相也。疏",
    "T33n1706_003:0301b26": "亦作想。所謂理具此相。依理起想等。亦其義",
    "T33n1706_003:0301b27": "也。但與今圓別異耳云云。伏忍之初十住是",
    "T33n1706_003:0301b28": "也。據位格量。猶是二乘。而言超過者。約知中",
    "T33n1706_003:0301b29": "智解能伏無明故也。疏又約圓信釋者。或恐",
    "T33n1706_003:0301c01": "取同除四住此處為齊之文釋也。然而彼以伏",
    "T33n1706_003:0301c02": "無明為過。此以斷為過。其義既通進退無咎。",
    "T33n1706_003:0301c03": "亦為接下長養聖胎義便故。從容於此。若論",
    "T33n1706_003:0301c04": "出胎。合在分真。或別有意云云。此下疏文疑",
    "T33n1706_003:0301c05": "多一二字。文末當云出聖胎也。起乾慧下。未",
    "T33n1706_003:0301c06": "有理水。本當聞慧之初故云乾慧。今在思修",
    "T33n1706_003:0301c07": "位中言者。恐是仍前之說故起自乾慧。其實",
    "T33n1706_003:0301c08": "正當伏忍位也。疏判位。本當但釋名差間耳。",
    "T33n1706_003:0301c09": "疑多一結句。千字之非。經既已正殆無用耳。",
    "T33n1706_003:0301c10": "亦有十心通名為意。所以四意止念處。於身",
    "T33n1706_003:0301c11": "受心法令不起邪倒故。三意止三善根。令不",
    "T33n1706_003:0301c12": "起三毒故。三意止三忍。令不起三世因果念",
    "T33n1706_003:0301c13": "故。如疏云云。復有下。明十向。即道種性位。",
    "T33n1706_003:0301c14": "亦由修上伏忍。進入平等道。與初地聖道為",
    "T33n1706_003:0301c15": "因。皆仍前望後之說。則又有十種忍等。以觀",
    "T33n1706_003:0301c16": "對忍。次第可知。初觀色陰得戒忍者。謂作",
    "T33n1706_003:0301c17": "無作戒本陰色攝故。觀色陰發於戒忍。然不",
    "T33n1706_003:0301c18": "言色攝所以。此如別論云云。以此觀識對知",
    "T33n1706_003:0301c19": "見忍等。如疏云云。亦可因想入定受以法慧。",
    "T33n1706_003:0301c20": "行以空脫。識為心王而能發受等故。前後不",
    "T33n1706_003:0301c21": "定。觀三界因果空故。得空等三忍。如疏可知。",
    "T33n1706_003:0301c22": "通觀二諦。了法無常。名無常忍。達一切法空。",
    "T33n1706_003:0301c23": "名無生忍。然十向猶是道種性。雖未無生而",
    "T33n1706_003:0301c24": "得在不久。是故云也。又約無常等判二忍者。",
    "T33n1706_003:0301c25": "亦一往耳。自別行位言之。亦可觀無常則安",
    "T33n1706_003:0301c26": "於無常。觀無生則安於無生。初無定在也。是",
    "T33n1706_003:0301c27": "菩薩十堅心者。不出由前十忍成堅忍之德",
    "T33n1706_003:0301c28": "云爾。又信忍下。標起忍位。然以下三種信義",
    "T33n1706_003:0301c29": "明之。此當證信。即初地證道位也。所謂善達",
    "T33n1706_003:0302a01": "明中行者。對位如經。即初二三地。後諸對位",
    "T33n1706_003:0302a02": "例此。中行之言。猶下文忍中行是也。言斷三",
    "T33n1706_003:0302a03": "界色煩惱縛者。即上三賢所斷&#x9E81;惑。非謂初",
    "T33n1706_003:0302a04": "地始斷。若據證道同圓。合斷界外根本無明。",
    "T33n1706_003:0302a05": "已如前示。而此復言心煩惱者。當是前所謂",
    "T33n1706_003:0302a06": "色等單約色心說。今約色心俱心兼而言之。",
    "T33n1706_003:0302a07": "故當合論義爾。如下文。又言習煩惱者。謂習",
    "T33n1706_003:0302a08": "即無明正使。至後習無明盡相始分正習。言",
    "T33n1706_003:0302a09": "各有當也。故知一家習氣之說。最為難明。如",
    "T33n1706_003:0302a10": "別論云云。攝化中言一身多身者。疏謂化身",
    "T33n1706_003:0302a11": "實有之異。然亦只是常途所謂分身百界千",
    "T33n1706_003:0302a12": "界等。既曰分果。自然無量身一身。一身無量",
    "T33n1706_003:0302a13": "身。但約位淺深故。以本從末則一身無量身。",
    "T33n1706_003:0302a14": "以末從本則無量身一身。亦所從言異。則一",
    "T33n1706_003:0302a15": "身之言即空。無量身即假。非一非無量即中。",
    "T33n1706_003:0302a16": "又以十五心下。從分至極。為一切行本者。謂",
    "T33n1706_003:0302a17": "菩薩以四攝等。共十五心始發行於此。是為",
    "T33n1706_003:0302a18": "首義。能生行本。是謂種義。如疏云云。言斷三",
    "T33n1706_003:0302a19": "界心等習煩惱者。則兼前望後。如上進退之",
    "T33n1706_003:0302a20": "義是也。故所斷惑有色心同異等別。已如前",
    "T33n1706_003:0302a21": "論。言心色習煩惱等。得非前以惑&#x9E81;故色心",
    "T33n1706_003:0302a22": "各斷。此以位極其惑深細。不唯不分色心。亦",
    "T33n1706_003:0302a23": "不分於正習。則無習可斷也。又若約等覺後",
    "T33n1706_003:0302a24": "心。倒修凡事。亦斷微細等惑。則有習可斷也。",
    "T33n1706_003:0302a25": "而後文云雙斷正習者。亦不妨兼有此義。初",
    "T33n1706_003:0302a26": "無在也。故知聖賢分上諸佛境界。終不可以",
    "T33n1706_003:0302a27": "定量論也。五明寂滅忍者。謂望前四忍則有",
    "T33n1706_003:0302a28": "盡不盡之異。四明所謂因地雖斷未盡邊涯。",
    "T33n1706_003:0302a29": "若正若習唯佛究盡。殆有合於斯文。以寂滅",
    "T33n1706_003:0302b01": "義則心色等想習皆除。是猶能所待對。其於",
    "T33n1706_003:0302b02": "名相未能忘也。若夫忍極。極於無生極於無",
    "T33n1706_003:0302b03": "滅。則無心而不寂。無想而不滅。無滅滅處是",
    "T33n1706_003:0302b04": "為真寂性義。佛及菩薩之所同證。故曰云云。",
    "T33n1706_003:0302b05": "是亦同用忍智入金剛理定。約修證說義。云",
    "T33n1706_003:0302b06": "用入。無復別體。以不次而次因果既分。則分",
    "T33n1706_003:0302b07": "極之異。故曰下忍中行等。約忍分位。則因名",
    "T33n1706_003:0302b08": "菩薩。果名薩婆若。共觀第一義諦斷心習煩",
    "T33n1706_003:0302b09": "惱下。是以盡相無相。分言盡相則望前而說",
    "T33n1706_003:0302b10": "金剛後心是也。盡相無相則兼後為言。極果",
    "T33n1706_003:0302b11": "薩婆若是也。至於超度二諦下。是以等覺對",
    "T33n1706_003:0302b12": "妙覺言之。則第十一地為薩云若。翻一切智。",
    "T33n1706_003:0302b13": "當是等覺之位。覺非有非無下。正當妙覺薩",
    "T33n1706_003:0302b14": "婆若位。據疏翻一切種智。已見中卷。初二若",
    "T33n1706_003:0302b15": "字益當上呼。故知舊簡同異及翻譯名義倒",
    "T33n1706_003:0302b16": "矣。由是論之則薩云若者。猶為未極。約體以",
    "T33n1706_003:0302b17": "言。薩婆若者。正當極位。亦約用云。所謂薩婆",
    "T33n1706_003:0302b18": "若乘來化三界是也。如是節釋。則二者同異。",
    "T33n1706_003:0302b19": "冷然可知。故今存兩可之說。及疏從前之釋。",
    "T33n1706_003:0302b20": "皆從容云爾。無定亦說也。金剛喻定云者。引",
    "T33n1706_003:0302b21": "舊凡二說云云。疏雖無可否。今謂二處金剛",
    "T33n1706_003:0302b22": "正自不同大經之喻。則可譬此經金剛智定。",
    "T33n1706_003:0302b23": "能破煩惱而自體不壞。如經云云。若大論所",
    "T33n1706_003:0302b24": "謂以羊角龜甲能碎者。此固物類相感。直金",
    "T33n1706_003:0302b25": "剛寶石耳。本出大論。今云。出大經者。恐誤。正",
    "T33n1706_003:0302b26": "言無嘶破聲者。是也。若楞伽所謂如金金剛",
    "T33n1706_003:0302b27": "具不壞性。即此一文可證二異云云。舊來多",
    "T33n1706_003:0302b28": "不辯此故。特表出之。又下忍中行等配位。凡",
    "T33n1706_003:0302b29": "三義。謂位有上下。攝有因果。入有前後。如疏",
    "T33n1706_003:0302c01": "云云。薩婆若。上已翻一切種智。今又翻一切",
    "T33n1706_003:0302c02": "智。此文恐誤云云。等覺或有或無。今般若附",
    "T33n1706_003:0302c03": "通故不同別。引二文為證。益不言等覺是",
    "T33n1706_003:0302c04": "也。言心習無明盡相等。如疏科釋云云。是皆",
    "T33n1706_003:0302c05": "窮幽極微之論。所當盡心者也。然以智言之。",
    "T33n1706_003:0302c06": "雖能盡相而未盡無相。則猶有智。在智不自",
    "T33n1706_003:0302c07": "亡。則般若真體無自而明。此盡相之外更須",
    "T33n1706_003:0302c08": "盡其盡者。始謂薩婆若矣。若乃薩云則猶在",
    "T33n1706_003:0302c09": "智地。故未足以至極。至極則相無相皆盡。所",
    "T33n1706_003:0302c10": "以超度二諦者出乎境。覺非有非無者出乎",
    "T33n1706_003:0302c11": "智。所謂同真際等法性者。亦假名爾。苟出乎",
    "T33n1706_003:0302c12": "此。則彼自無有。無彼無此則能所雙絕。求明",
    "T33n1706_003:0302c13": "了不可得。無明安得而有乎。此證智所以能",
    "T33n1706_003:0302c14": "相而又能盡無相也。使盡無明之相則既盡",
    "T33n1706_003:0302c15": "矣。又云。無明未盡當只是無相未盡。爾若作",
    "T33n1706_003:0302c16": "此釋。亦不須料簡。又此盡不盡相。苟善其一",
    "T33n1706_003:0302c17": "必盡其二。使二而不善則一亦未也。可以理",
    "T33n1706_003:0302c18": "會難以言盡而言。為第十一地薩云若者。當",
    "T33n1706_003:0302c19": "是等覺。容有未盡之理。故云即依前釋。如前",
    "T33n1706_003:0302c20": "復說。有即密明等覺之義。或恐如前。後釋文",
    "T33n1706_003:0302c21": "誤。作前二說皆可若。薩婆若既當妙覺。證智",
    "T33n1706_003:0302c22": "已極。那得與薩云若同日語邪。故知薩婆若",
    "T33n1706_003:0302c23": "&#x9008;出名相思議之表。歸於一如而已矣。以此",
    "T33n1706_003:0302c24": "起化則名為乘來化三界。所謂御車達到猶",
    "T33n1706_003:0302c25": "名為乘是也。信乎經旨深微有如此者。其可",
    "T33n1706_003:0302c26": "忽諸云云。無緣大悲下。明攝化分齊。謂究竟",
    "T33n1706_003:0302c27": "果覺自行既滿。乘於智乘。以無緣之緣。緣三",
    "T33n1706_003:0302c28": "界苦境眾生。而行悲化。故曰一切眾生等。慈",
    "T33n1706_003:0302c29": "既有三。悲應例爾。故說云云。善男子下。明復",
    "T33n1706_003:0303a01": "宗結攝。蓋能化所化機感化事。從近言之。總",
    "T33n1706_003:0303a02": "不出一三界。有合乎三界唯心之旨。故復宗。",
    "T33n1706_003:0303a03": "前釋雖正明自行而兼於利他。雖急於拔苦",
    "T33n1706_003:0303a04": "而亦通於樂。要皆不出前諸文旨故也。故曰",
    "T33n1706_003:0303a05": "一切眾生煩惱不出三界藏等。如前所謂三",
    "T33n1706_003:0303a06": "界藏義是也。但前明藏空。今言所化境異。二",
    "T33n1706_003:0303a07": "十二根者。疏釋總諸根義成若干數。不無是",
    "T33n1706_003:0303a08": "理。然既列於諸果報下。又言不出三界。疑若",
    "T33n1706_003:0303a09": "無他不出以三界六根言之。則一十有八。",
    "T33n1706_003:0303a10": "兼煖識息命總別並舉。亦二十二。其理頗直。",
    "T33n1706_003:0303a11": "故併出於此云云。諸佛應化法身亦不出三",
    "T33n1706_003:0303a12": "界者。然以佛破四魔已不在三界之數。今以",
    "T33n1706_003:0303a13": "法身則無在不在。以應化則示現無方。應化",
    "T33n1706_003:0303a14": "即法。故不在三界法身即應。故不出三界。經",
    "T33n1706_003:0303a15": "兼二意故云應化法身。疏從後釋。故曰三界",
    "T33n1706_003:0303a16": "外無別眾生。苟無別眾生。則佛何所化而言",
    "T33n1706_003:0303a17": "三界外邪。是故我言下。疏以聽說與之。聽應",
    "T33n1706_003:0303a18": "平呼。謂以外道經說亦聽許有之如文。然非",
    "T33n1706_003:0303a19": "正理了義之說。故曰非七佛所說也。大有經",
    "T33n1706_003:0303a20": "如後釋。大經下。引諸經通證三身體即則四",
    "T33n1706_003:0303a21": "土無別。故知三界外無別三土明矣。界內外",
    "T33n1706_003:0303a22": "一。斯言盡之。次簡界外實有無者。答中謂有",
    "T33n1706_003:0303a23": "無不定均。出聖教明有無可知。然法華於三",
    "T33n1706_003:0303a24": "百由旬外權設化城。則三界外別有方便。約",
    "T33n1706_003:0303a25": "界內外以言有無。即法性分假之別也。若淨",
    "T33n1706_003:0303a26": "名文者。約十方剎土無有窮盡。安以一方定",
    "T33n1706_003:0303a27": "其有無邪。又問。均出聖教而有無若此。豈非",
    "T33n1706_003:0303a28": "矛盾邪。答中會通意者。眾生有二種。謂界內",
    "T33n1706_003:0303a29": "實有死生果報之眾生。界外則有法性因果",
    "T33n1706_003:0303b01": "變易之眾生。而此經言無。無分斷之眾生。",
    "T33n1706_003:0303b02": "餘經言有。有變易之眾生。此有無所以異也。",
    "T33n1706_003:0303b03": "今云界外無變易之眾生恐誤。或別有意。請",
    "T33n1706_003:0303b04": "更詳之。亦應例云。界內云有。有分斷之眾",
    "T33n1706_003:0303b05": "生界內云無。無變易之眾生其義可知。故以",
    "T33n1706_003:0303b06": "聲聞生界外例顯之云云。生白銀世界者。謂",
    "T33n1706_003:0303b07": "無煩惱染污也。約無煩惱故無有生。是亦一",
    "T33n1706_003:0303b08": "往云爾。而實聲聞無明全在。豈得無生乎。衛",
    "T33n1706_003:0303b09": "世師外道者。即上所斥大有師也。彼以三界",
    "T33n1706_003:0303b10": "外別有世界。以依例正。亦別有眾生。若不區",
    "T33n1706_003:0303b11": "別其所以異。即同外道邪說也。又云。起信有",
    "T33n1706_003:0303b12": "云。若說三界外更有眾生始起者。即是外道",
    "T33n1706_003:0303b13": "經說。正指今衛世師所計是也。但彼兼明如",
    "T33n1706_003:0303b14": "來藏義無始無終。故不得說眾生始起。此為",
    "T33n1706_003:0303b15": "異耳云云。實理下。則又據實而論。謂本非有",
    "T33n1706_003:0303b16": "無。言有無者。皆隨順悉檀之說。亦破計對治",
    "T33n1706_003:0303b17": "言也。故曰有即同凡外。無即同二乘。若佛菩",
    "T33n1706_003:0303b18": "薩實知實見。則不有不無。非如非異。中實理",
    "T33n1706_003:0303b19": "心。不同三界分別情想。此唯法華究竟開顯",
    "T33n1706_003:0303b20": "之說也。大王我常說下。引昔證今。以一切眾",
    "T33n1706_003:0303b21": "生所斷三界惑業果報盡。即名為佛亦名為",
    "T33n1706_003:0303b22": "覺。間不容髮。豈容眾生參於其間耶。此中疑",
    "T33n1706_003:0303b23": "多一覺字。故知即三道轉處為佛為智為本",
    "T33n1706_003:0303b24": "業行。於五忍中悉皆具足。更無別道。豈有眾",
    "T33n1706_003:0303b25": "生其在外乎。眾生本業即佛菩薩所修行者。",
    "T33n1706_003:0303b26": "謂一切眾生從無始來本行事業。當體無非",
    "T33n1706_003:0303b27": "性德緣了。與今五忍正等無異。淨名所謂不",
    "T33n1706_003:0303b28": "離癡愛起諸明脫是也。亦可謂是從要結示。",
    "T33n1706_003:0303b29": "故云。於五忍中十四忍具足。則三界不出一",
    "T33n1706_003:0303c01": "心。一心不出自性。故曰自性清淨等。疏則又",
    "T33n1706_003:0303c02": "曰。由煩惱故修行。由修行故成德。德成則果",
    "T33n1706_003:0303c03": "滿。推本言之其理一也。白佛言下。第二答次",
    "T33n1706_003:0303c04": "問。於中先牒問。二答中先舉十地及佛行處",
    "T33n1706_003:0303c05": "光明。所謂過諸菩薩所行清淨者。即究竟果",
    "T33n1706_003:0303c06": "位所證妙境佛之知見是也。還依此法教化",
    "T33n1706_003:0303c07": "眾生。所護清淨有在。於是則為無失。如前料",
    "T33n1706_003:0303c08": "簡云云。文舉法華淨名二文。以釋失義。一往",
    "T33n1706_003:0303c09": "似同而意則異云云。次簡十地通局。如前釋",
    "T33n1706_003:0303c10": "云云。次廣釋本業者。如經文各有五。謂百千",
    "T33n1706_003:0303c11": "億等國境廣狹次第增數也。釋國土有三云",
    "T33n1706_003:0303c12": "云。據此則智慧為上。神通次之。說法為下。亦",
    "T33n1706_003:0303c13": "可以之配同居等三。則一往說法通三。神通",
    "T33n1706_003:0303c14": "但二。智慧唯一。分別雖爾。通亦兼具。安有下",
    "T33n1706_003:0303c15": "土而無神通。寂光而不說法者乎。作四天王",
    "T33n1706_003:0303c16": "等。能現身相也。修百法門等。所行法門也二",
    "T33n1706_003:0303c17": "諦心等。地地別行也。化一切眾生等。通行也。",
    "T33n1706_003:0303c18": "所以一一文中次第增勝者。華嚴所謂隨分",
    "T33n1706_003:0303c19": "隨力。荊谿云。皆教道之說也。又疏引地經瓔",
    "T33n1706_003:0303c20": "珞及此經。凡三所出名相同異不無所以。疏",
    "T33n1706_003:0303c21": "亦未詳。略不和會云云。粟散王者。按後釋云",
    "T33n1706_003:0303c22": "小王數多猶如粟散。位當中下品善。猶今諸",
    "T33n1706_003:0303c23": "侯附庸者是。而文以次在人王上。恐文倒爾。",
    "T33n1706_003:0303c24": "瓔珞釋鐵輪位。當十信之上品。地經以當初",
    "T33n1706_003:0303c25": "地。據疏謂是別圓意別。未知孰是云云。十善",
    "T33n1706_003:0303c26": "中一一各十為百法門者。約十善互嚴云爾。",
    "T33n1706_003:0303c27": "謂以一善當頭必具十善。一一互論則為百",
    "T33n1706_003:0303c28": "善。又以止行二善推之。如不殺等具十行善。",
    "T33n1706_003:0303c29": "以一行善具十止善。亦其義也云云。經云盡",
    "T33n1706_003:0304a01": "三界原者。謂原本之原猶惑也。本或作源。謂",
    "T33n1706_003:0304a02": "性源也。句有三五七九等差別。如餘文云云。",
    "T33n1706_003:0304a03": "有以三十二字為首盧偈者。未檢。意恐只是",
    "T33n1706_003:0304a04": "總要之義。猶言都盧是也。疏科偈頌云云。三",
    "T33n1706_003:0304a05": "寶凡多品。今且歎二。謂別相則相從可知。言",
    "T33n1706_003:0304a06": "一體則理性可了。以大小乘別則隨教不同。",
    "T33n1706_003:0304a07": "以歸依則住持有在。雖略歎二旨則備焉。通",
    "T33n1706_003:0304a08": "言寶者。可尊可貴之義。世尊導師者。佛通號",
    "T33n1706_003:0304a09": "也。金剛體者。法身不壞之稱也。以自證則心",
    "T33n1706_003:0304a10": "行寂滅。而能轉大法輪利益群品也。八辯洪",
    "T33n1706_003:0304a11": "音謂所說法也。雖出於佛而異類等解。乃在",
    "T33n1706_003:0304a12": "機故。曰為眾說由得道故。萬億雖眾而所成",
    "T33n1706_003:0304a13": "則一故。當僧寶。時六天人者。欲界六天兼人",
    "T33n1706_003:0304a14": "四眾。在天雖無出家之法。而能以心出家。是",
    "T33n1706_003:0304a15": "亦出家之道焉。故言比丘菩薩。三乘所以成",
    "T33n1706_003:0304a16": "也。五忍下。別歎菩薩。既十四大士悉能諦了。",
    "T33n1706_003:0304a17": "則始終因果無不該攝。所以三賢十聖不離",
    "T33n1706_003:0304a18": "五忍。其於十四大士開合異爾。功德則一也。",
    "T33n1706_003:0304a19": "唯佛一人能盡源者。究竟顯了獨推在佛。是",
    "T33n1706_003:0304a20": "亦得為究竟僧寶故。總結歸一體。既曰三寶",
    "T33n1706_003:0304a21": "藏矣。而又曰無量功德攝在中者。總釋藏義",
    "T33n1706_003:0304a22": "也。是知三寶雖別而無量功德總攝其中。亦",
    "T33n1706_003:0304a23": "是三寶各有無量功德。一以攝諸。十善菩薩",
    "T33n1706_003:0304a24": "發大心下。頌伏忍等位。離過功德也。於中先",
    "T33n1706_003:0304a25": "引古釋云云。今斥不然。故以別圓進退評之。",
    "T33n1706_003:0304a26": "若別十信固所不當。今判當是圓十信人。所",
    "T33n1706_003:0304a27": "謂同除四住此處為齊。若伏無明三藏則劣",
    "T33n1706_003:0304a28": "是也。又引法華文以證生有餘土。而言漸次",
    "T33n1706_003:0304a29": "者。當是圓中漸次耳。故知大心等言無非圓",
    "T33n1706_003:0304b01": "實。十信始得謂是長別苦海。又料簡與前三",
    "T33n1706_003:0304b02": "教格量。與奪論之可知云云。中下品善粟散",
    "T33n1706_003:0304b03": "王等者。謂十善等正列位也。鐵輪王等六輪",
    "T33n1706_003:0304b04": "位也。習種等六種性也。二天下等輪王所王",
    "T33n1706_003:0304b05": "化境也。文間錯爾。對之可曉也云云。七寶者。",
    "T33n1706_003:0304b06": "指女等七寶。此在輪王。故不可作餘七寶釋。",
    "T33n1706_003:0304b07": "列數中。信當作住。文誤也。三世諸佛下。正難",
    "T33n1706_003:0304b08": "伏忍功德。伏謂降伏。調伏為義。以其能降伏",
    "T33n1706_003:0304b09": "是妄心故。始則能生三世佛果。推本言之。行",
    "T33n1706_003:0304b10": "之初也。中則以為行源。能成是難發心。故行",
    "T33n1706_003:0304b11": "之中也。行則能至。以其堅固不動。莫不由之",
    "T33n1706_003:0304b12": "至於無生。行之終也。今疏以信作住。讀者一",
    "T33n1706_003:0304b13": "往以位正之。不無此理。但文推信心。然亦未",
    "T33n1706_003:0304b14": "必非十信也。今故兩存之。無明盤&#x7934;者。謂惑",
    "T33n1706_003:0304b15": "之難盡猶石之盤&#x7934;。有不能自舉者。非般若",
    "T33n1706_003:0304b16": "智力莫之能勝。若得下。明信功德。文含兩意。",
    "T33n1706_003:0304b17": "不出以別十信次第漸入至於初地。若圓十",
    "T33n1706_003:0304b18": "信即入初住。此猶大約言之。若具明三不退",
    "T33n1706_003:0304b19": "位對位。如常云云。問本業下。簡十住中六心",
    "T33n1706_003:0304b20": "退者。先引經。次對此經為問答。中二。先舉喻",
    "T33n1706_003:0304b21": "不定。可知。次依教判答云云。則通於四教俱",
    "T33n1706_003:0304b22": "有退義。如文。並不言六心所以退者。若據今",
    "T33n1706_003:0304b23": "文。尚有十向退者。則十住六心不為難矣。以",
    "T33n1706_003:0304b24": "今所判則初祇退者。固自一途。後三論退。約",
    "T33n1706_003:0304b25": "位淺深。恐只是對位格量。總不出是相似位",
    "T33n1706_003:0304b26": "中義有進退故也。然而日本師所難直據六",
    "T33n1706_003:0304b27": "住。已斷見惑離四趣生。何得復有退邪。往往",
    "T33n1706_003:0304b28": "四明答時。經籍已多散落。不見今疏文故也。",
    "T33n1706_003:0304b29": "故約別途具斷為說。各有其致。母墮無窮。發",
    "T33n1706_003:0304c01": "心畢竟二不別者。謂初發心住與究竟即。雖",
    "T33n1706_003:0304c02": "分極異而證道則同。故二不別。雖所證理一",
    "T33n1706_003:0304c03": "而初發匪易。故前心難。善覺菩薩下。頌上初",
    "T33n1706_003:0304c04": "地。能以四天王身修百法門。以二諦平等心",
    "T33n1706_003:0304c05": "而化眾生。故曰俗如幻有等。亦可謂照俗與",
    "T33n1706_003:0304c06": "空等。照真與幻等。真俗不二。故曰雙照平等",
    "T33n1706_003:0304c07": "也。始登一乘者。本圓初住真因之始。今云入",
    "T33n1706_003:0304c08": "地者。意兼別圓。地即是住故也。法華所謂乘",
    "T33n1706_003:0304c09": "是寶乘遊於四方。即四十位也。又般若所謂",
    "T33n1706_003:0304c10": "初阿字門具足諸地功德。乃至過茶無字可",
    "T33n1706_003:0304c11": "說。是即無相道之謂也。住以入理為義。言其",
    "T33n1706_003:0304c12": "始也。地以能生為義。言其終也。以其始終得",
    "T33n1706_003:0304c13": "名雖異。而實入理功德該通。皆得名之。故曰",
    "T33n1706_003:0304c14": "云云。所以於第一義而不動者。據淨名則以",
    "T33n1706_003:0304c15": "對善別法相言之。今此則理極事遍。始終一",
    "T33n1706_003:0304c16": "如故。其為不動一也。然疏復以真似對形言",
    "T33n1706_003:0304c17": "之。是或一說。今以圓頓論之故。無不可。離達",
    "T33n1706_003:0304c18": "開士忉利王者。不出約王明位現形明化無",
    "T33n1706_003:0304c19": "緣等明智。疏釋明矣。亦可謂無緣則非有。無",
    "T33n1706_003:0304c20": "相則非無。非有非無是為中道第三諦也。亦",
    "T33n1706_003:0304c21": "前所謂心諦。蓋無非心性。即中義也。又無無",
    "T33n1706_003:0304c22": "等者。疏釋可知。亦可謂無有即無前緣相。無",
    "T33n1706_003:0304c23": "無即無無相。是即無生。雖此分別其實不異。",
    "T33n1706_003:0304c24": "故無二照。圓覺所謂照與照者同時寂滅。貴",
    "T33n1706_003:0304c25": "在忘情。會理則一也。明慧空照者。謂以能明",
    "T33n1706_003:0304c26": "之慧。照了人法。無不皆空。亦即空而照故云",
    "T33n1706_003:0304c27": "空照。忍心無二者。謂凡忍心必無能所之二。",
    "T33n1706_003:0304c28": "是亦三諦皆絕待故中也。出有入無者。一如",
    "T33n1706_003:0304c29": "疏釋直而未巧。今亦可謂其文猶略。具應云",
    "T33n1706_003:0305a01": "出無入有為變。出有入無為化。惟出入於有",
    "T33n1706_003:0305a02": "無之間。所以為變化生也。善覺離明下。頌",
    "T33n1706_003:0305a03": "上信忍。其人有三。謂能以空忍斷三界見思",
    "T33n1706_003:0305a04": "色等煩惱。而猶有界外色心等無知故。復還",
    "T33n1706_003:0305a05": "用假觀觀之。法性第一義空。以二方便得入。",
    "T33n1706_003:0305a06": "其於三諦無遺照矣。實智緣寂者。謂以實智",
    "T33n1706_003:0305a07": "即空中緣寂。方便即權智照假。寂故了達無",
    "T33n1706_003:0305a08": "生。照故空有俱了。亦可如疏所對云云。空空",
    "T33n1706_003:0305a09": "諦觀者。謂以空觀照真諦。猶函蓋之相稱。故",
    "T33n1706_003:0305a10": "無二相也。而以假故變化六道。以空中故入。",
    "T33n1706_003:0305a11": "則無間三諦理足也。無二無照等。即前所照",
    "T33n1706_003:0305a12": "所達了無二相。無照而照照達理空。焰勝法",
    "T33n1706_003:0305a13": "現等。頌上三地。歸無相定。謂是定。能洗濯三",
    "T33n1706_003:0305a14": "界惑心。雖空慧寂然無所緣。觀即寂而照。還",
    "T33n1706_003:0305a15": "觀果報無量差別。淨名所謂無我無造無受",
    "T33n1706_003:0305a16": "者。善惡之業亦不亡是也。頌無生忍中。云",
    "T33n1706_003:0305a17": "遠達者。即第七地深入無生。對後望前。復云",
    "T33n1706_003:0305a18": "遠達。未度報身等者。謂於後二十一生內。",
    "T33n1706_003:0305a19": "七地菩薩有一生未盡。故猶在分段。盡此一",
    "T33n1706_003:0305a20": "生即入變易。故曰進入法流地也。二十一生",
    "T33n1706_003:0305a21": "者。按後七地。各有三品。成二十一生。謂以",
    "T33n1706_003:0305a22": "中道正觀等入法流。無所復礙也。若以證道。",
    "T33n1706_003:0305a23": "本當初地。今於八地始入。則別接通教道意",
    "T33n1706_003:0305a24": "耳。始入無緣等者。謂其既入法流。始至八地",
    "T33n1706_003:0305a25": "得無緣金剛忍定。若約別論。是亦金剛後心。",
    "T33n1706_003:0305a26": "因中說果。則不受三界果報生也。三界愛習",
    "T33n1706_003:0305a27": "等者。謂七地雖已斷三界惑盡。而猶以己智",
    "T33n1706_003:0305a28": "未滿貪著佛智。是謂愛習順道定也。雖獨諦",
    "T33n1706_003:0305a29": "了而未能亡。至八地無生則盡之矣。圓觀",
    "T33n1706_003:0305b01": "三世而曰反照等者。謂八地菩薩照三世事。",
    "T33n1706_003:0305b02": "如日之反照過去事也。樂之出虛見在事也。",
    "T33n1706_003:0305b03": "源之無盡未來事也。思之可知。亦如起信明",
    "T33n1706_003:0305b04": "觀三世。與今意同云云。由是觀之。莫不有妙",
    "T33n1706_003:0305b05": "理在焉。正可為託事見理之明文。習斯文者",
    "T33n1706_003:0305b06": "得不致思乎。灌頂下。頌寂滅忍。言在十二法",
    "T33n1706_003:0305b07": "師上者。謂前信忍即三十心為三。并十地前",
    "T33n1706_003:0305b08": "九共成十二。頂居其上。是為十二法師之上",
    "T33n1706_003:0305b09": "也。寂滅忍亦三品。下中即十地灌頂。望妙覺",
    "T33n1706_003:0305b10": "才一間耳。故曰一轉即入妙覺上品也。常湛",
    "T33n1706_003:0305b11": "然者。謂其位極故法身究顯。華嚴所謂清淨",
    "T33n1706_003:0305b12": "妙法身湛然應一切者是也。對今分極之異。",
    "T33n1706_003:0305b13": "餘三品士下。疏釋詳矣。亦可謂重總結前諸",
    "T33n1706_003:0305b14": "位以顯圓極。謂今所斷即前正使之餘習。乃",
    "T33n1706_003:0305b15": "無明之末緣。非極智莫能斷。然皆出於根本",
    "T33n1706_003:0305b16": "無明。故曰習相有異新熏。又曰。故感唯窮二",
    "T33n1706_003:0305b17": "諦極中道源者。始得究盡也。圓智無相下六",
    "T33n1706_003:0305b18": "句。一一皆田字顯德。餘三字隨德受稱。並",
    "T33n1706_003:0305b19": "如疏釋可知。言妙覺菩薩者。亦猶十地名如",
    "T33n1706_003:0305b20": "佛之類。所謂因窮果海果徹因源。乃其義也。",
    "T33n1706_003:0305b21": "又曰五忍互明者。謂長行則五忍文略。與四",
    "T33n1706_003:0305b22": "十二位合明而已。今頌則五。忍文廣而位在",
    "T33n1706_003:0305b23": "其中。十地妙覺出沒不同者。謂今妙覺亦名",
    "T33n1706_003:0305b24": "菩薩。故出沒不同。若言十地。則因出果沒。言",
    "T33n1706_003:0305b25": "妙覺反是。故曰大聖隨機轉文顯義。初無定",
    "T33n1706_003:0305b26": "在也。三賢十聖下。歎佛法身。故以所居土顯",
    "T33n1706_003:0305b27": "能依身。亦是舉因況果。則修極法身居上品",
    "T33n1706_003:0305b28": "寂光。此理土也。以事言之。亦名無上報土。是",
    "T33n1706_003:0305b29": "則究竟在佛。從事從理得二土名。至若別圓",
    "T33n1706_003:0305c01": "有教有證。以教道則別十地生於報土。以證",
    "T33n1706_003:0305c02": "道則圓初住生於華藏。故曰云云。得無障礙",
    "T33n1706_003:0305c03": "下。疑缺一身字。此下文頗荖互當自此後屬",
    "T33n1706_003:0305c04": "下妙覺極果止寂光淨土。繼後一切眾生暫",
    "T33n1706_003:0305c05": "住報止故云也。共為一段。&#x5374;以前文三重問",
    "T33n1706_003:0305c06": "答。遷入此中則文意頗順也。而言一切眾生",
    "T33n1706_003:0305c07": "暫住報者。舊說云云。文疑缺故字。今疏所不",
    "T33n1706_003:0305c08": "取。正說中謂佛以證極登金剛原本無為。終",
    "T33n1706_003:0305c09": "為眾生故化有長短。料簡中。初答謂是圓者。",
    "T33n1706_003:0305c10": "以其聖賢皆得生故 在圓而不言寂光者。以",
    "T33n1706_003:0305c11": "讓果故。若以三品論之。則等覺以還亦得中",
    "T33n1706_003:0305c12": "下品生。而猶存賢聖名者。當是借別名圓耳。",
    "T33n1706_003:0305c13": "然下三土中亦有淨土。如觀經疏云云。而此",
    "T33n1706_003:0305c14": "獨推圓極者。彼約修心妙觀通得云淨。不同",
    "T33n1706_003:0305c15": "今文因果對說極為寂光。三歎化他中。約法",
    "T33n1706_003:0305c16": "譬形聲對釋可知。外道全無義者。謂其所說",
    "T33n1706_003:0305c17": "皆虛妄邪見。故無實義。所謂世諦有名無實",
    "T33n1706_003:0305c18": "義是也。餘偏小等例爾。心智即觀下文。恐脫",
    "T33n1706_003:0305c19": "誤。應云心智即觀。寂滅無緣。觀寂緣空名無",
    "T33n1706_003:0305c20": "緣照。方應下二句也。六動。如前釋云云。含生",
    "T33n1706_003:0305c21": "之生本指在迷。而獲妙報者。以其見瑞聞法",
    "T33n1706_003:0305c22": "故。得益如此。"
}