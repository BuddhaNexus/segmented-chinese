{
    "T17n0836_001:0890b05": "No. 836 [No. 835]",
    "T17n0836_001:0890b06": "大方廣師子吼經",
    "T17n0836_001:0890b08": "大唐天竺三藏地婆訶羅譯",
    "T17n0836_001:0890b09": "[0890b09] 如是我聞：[0890b09] 一時薄伽梵在日月宮中勝藏殿",
    "T17n0836_001:0890b10": "上，與大比丘眾九十百千俱胝，及無量菩薩",
    "T17n0836_001:0890b11": "摩訶薩俱。",
    "T17n0836_001:0890b12": "[0890b12] 爾時佛告勝積菩薩：「北方去此六十恒河沙",
    "T17n0836_001:0890b13": "佛土，俱胝那由他百千微塵等剎，有世界名",
    "T17n0836_001:0890b14": "曰歡樂，佛號法起如來、應、正等覺，現在說法，",
    "T17n0836_001:0890b15": "以立持安普利一切。今欲說大方廣，名師子",
    "T17n0836_001:0890b16": "吼，難遇難聞，汝可詣彼聽受法要。」[0890b16] 爾時勝",
    "T17n0836_001:0890b17": "積菩薩受佛教已，即往歡樂世界。見法起佛，",
    "T17n0836_001:0890b18": "頂禮雙足，右繞七匝&#x5374;住一面。[0890b18] 時法起佛見",
    "T17n0836_001:0890b19": "勝積菩薩，知而故問，作如是言：「善男子！汝",
    "T17n0836_001:0890b20": "從何來？」[0890b20] 時勝積菩薩居心而住，默無言說。天、",
    "T17n0836_001:0890b21": "龍、夜叉、乾闥婆、阿修羅、迦樓羅、緊那羅、摩&#x777A;羅",
    "T17n0836_001:0890b22": "伽、人非人等普大會眾、咸作是念：「勝積菩薩！",
    "T17n0836_001:0890b23": "三界尊問，如何默然不答居心而住？」[0890b23] 爾時佛",
    "T17n0836_001:0890b24": "以脩廣明朗青蓮華目，師子頻申，普視十",
    "T17n0836_001:0890b25": "方，知大眾疑，便現微笑放大金光，其光間錯",
    "T17n0836_001:0890b26": "無量百千種種異色，普照十方一切國土地",
    "T17n0836_001:0890b27": "大震動。[0890b27] 是時十方諸菩薩眾見此神變，種種",
    "T17n0836_001:0890b28": "形色、種種儀服，來詣佛所，頂禮佛足，各以己",
    "T17n0836_001:0890b29": "福莊嚴華藏坐蓮華座。[0890b29] 爾時，電鬘菩薩從",
    "T17n0836_001:0890c01": "座而起，偏袒右肩右膝著地合掌向佛，歡喜",
    "T17n0836_001:0890c02": "奇特得未曾有，白佛言：「世尊！我昔曾見無",
    "T17n0836_001:0890c03": "量神變，未有光明地震如今所&#x89A9;。善哉世尊！",
    "T17n0836_001:0890c04": "願說因緣，何故微笑？惟垂悲愍決此眾疑。」",
    "T17n0836_001:0890c05": "爾時電鬘菩薩以偈請曰：",
    "T17n0836_001:0890c06": "「大悲大導師，  微笑非無因；",
    "T17n0836_001:0890c07": " 願佛利眾生，  垂哀決定說。」",
    "T17n0836_001:0890c08": "[0890c08] 爾時法起如來端嚴赫奕，閻浮檀金暉煥照",
    "T17n0836_001:0890c09": "朗，散注無量百千俱胝那由他微妙光明如",
    "T17n0836_001:0890c10": "大金柱。電鬘菩薩白佛言：「世尊！我見無量",
    "T17n0836_001:0890c11": "神通光明，未若今日，昔所不&#x89A9;。」[0890c11] 佛告電鬘：",
    "T17n0836_001:0890c12": "「如是如是。此大光明神通如來希現，非大因",
    "T17n0836_001:0890c13": "緣不示此相。諦聽諦聽，善思念之，當為汝說",
    "T17n0836_001:0890c14": "微笑因緣。汝勿驚怖勿餘悕望，堅固汝心勿",
    "T17n0836_001:0890c15": "生疑惑。所以者何？諸佛境界不可思議、願",
    "T17n0836_001:0890c16": "力神通不可思議。汝深思此慎無疑惑。電鬘！",
    "T17n0836_001:0890c17": "汝見勝積菩薩！釋迦牟尼佛使來者不？」[0890c17] 電鬘",
    "T17n0836_001:0890c18": "言：「見。」[0890c18] 「善男子！此勝積菩薩，我問：『汝從何來？』",
    "T17n0836_001:0890c19": "居心默然而不答我。我見此事故現微笑。」[0890c19] 「如",
    "T17n0836_001:0890c20": "來問而不答，今此會眾咸生疑怪。」[0890c20] 「善男子！",
    "T17n0836_001:0890c21": "勝積菩薩作如是解：『一切諸法無來無去，云",
    "T17n0836_001:0890c22": "何世尊而問我言汝從何來？彼知諸法無有",
    "T17n0836_001:0890c23": "言說、處不可得，云何而得言所從來。』善男子！",
    "T17n0836_001:0890c24": "此已略說諸法實相。善男子！勝積菩薩於一",
    "T17n0836_001:0890c25": "切法中，無字無說，字性離故；諸法無出，出性",
    "T17n0836_001:0890c26": "離故；諸法無趣，趣正斷故；諸法無現，無所依",
    "T17n0836_001:0890c27": "故。超心意識，離諸因緣，無名無言、無作無示，",
    "T17n0836_001:0890c28": "過眼等路，無所積聚無生離想，無有處所離",
    "T17n0836_001:0890c29": "諸處所，法惟一字，所謂無字，本無言說何所",
    "T17n0836_001:0891a01": "言說？善男子！當知無說是為真說。」[0891a01] 爾時淨身",
    "T17n0836_001:0891a02": "菩薩承佛神力白佛言：「世尊！若無所說是",
    "T17n0836_001:0891a03": "真說者，&#x7602;默不言皆應說法？」[0891a03] 佛言：「如是善",
    "T17n0836_001:0891a04": "男子！如汝所言，非惟&#x7602;默說法，不&#x7602;默者亦",
    "T17n0836_001:0891a05": "皆說法而不知法。」[0891a05] 淨身菩薩白佛言：「世尊！",
    "T17n0836_001:0891a06": "惟願顯說，云何一切眾生說法而不知法？」[0891a06] 佛",
    "T17n0836_001:0891a07": "告淨身菩薩：「善男子！如生盲人處日光中而",
    "T17n0836_001:0891a08": "不見日，傍人為說，以他聲故乃知有日。如是",
    "T17n0836_001:0891a09": "諸法悉入法界，法界無字離諸字性，非諸",
    "T17n0836_001:0891a10": "眾生所能宣辯，以因緣故而有言說。如幽谷",
    "T17n0836_001:0891a11": "響，谷空無聲，以因緣故有響聲起。如是善男",
    "T17n0836_001:0891a12": "子！因緣和合字聲顯現，而眾生界空無有字。",
    "T17n0836_001:0891a13": "善男子！眾生所有音聲語言，當知皆入四無",
    "T17n0836_001:0891a14": "礙智：以言說者，斯入法無礙智；非言說者，",
    "T17n0836_001:0891a15": "斯入義無礙智；以言分剖，斯入辭無礙智；",
    "T17n0836_001:0891a16": "與事相應決了無滯，斯入善說無礙智。眾生",
    "T17n0836_001:0891a17": "所有言說，當知皆悉入此四法句中。真實義",
    "T17n0836_001:0891a18": "句本來不動，如彼生盲隨他言執非真實見。",
    "T17n0836_001:0891a19": "是故善男子！欲求法者於自身求；欲求菩提",
    "T17n0836_001:0891a20": "以五蘊求。」[0891a20] 說此實義句時，三千大千世界普",
    "T17n0836_001:0891a21": "六震動、大光遍照。佛出廣長舌相遍覆三千",
    "T17n0836_001:0891a22": "大千世界，從其舌相放無量俱胝那由他百",
    "T17n0836_001:0891a23": "千光明，從大地獄上至有頂，一切世界光明",
    "T17n0836_001:0891a24": "遍照。還攝舌相普告大會：「汝等當知，如來",
    "T17n0836_001:0891a25": "廣長舌相由實語得，如來所說應當敬受起",
    "T17n0836_001:0891a26": "真實信，勿懷猶豫而生疑惑。」[0891a26] 爾時十地菩薩",
    "T17n0836_001:0891a27": "等眾并天、龍、夜叉、乾闥婆、阿修羅、迦樓羅、緊",
    "T17n0836_001:0891a28": "那羅、摩&#x777A;羅伽、人非人等一切大會，俱從座",
    "T17n0836_001:0891a29": "起，合掌同聲而白佛言：「惟願世尊說如實義；",
    "T17n0836_001:0891b01": "惟願善逝說如實義。我等今者，惟悕如來所",
    "T17n0836_001:0891b02": "證之法不悕餘法，我等大眾咸無疑惑。」[0891b02] 爾時",
    "T17n0836_001:0891b03": "世尊再三觀覽一切大會，作如是言：「我為悲",
    "T17n0836_001:0891b04": "愍一切世間，利益安樂多眾生故，以法財利",
    "T17n0836_001:0891b05": "安諸天人，是以今說大師子吼。善男子！汝",
    "T17n0836_001:0891b06": "等當知，娑婆世界釋迦牟尼如來、應、正等覺，",
    "T17n0836_001:0891b07": "現在說法，以立持安度眾生者，彼即是我（法",
    "T17n0836_001:0891b08": "起如來），我於娑婆世界作種種形饒益眾生，",
    "T17n0836_001:0891b09": "隨其所宜如應度脫。」[0891b09] 是時大會聞說此語，咸",
    "T17n0836_001:0891b10": "生奇特，歡喜踊躍得未曾有，同聲唱言：「善",
    "T17n0836_001:0891b11": "哉善哉！世尊欲令一切眾生吼師子吼，故為",
    "T17n0836_001:0891b12": "大會說師子吼真實之法。若得聞者，當知是",
    "T17n0836_001:0891b13": "人善根不少，況復受持、讀誦、廣宣流布，種種",
    "T17n0836_001:0891b14": "花鬘、種種衣物，幢幡、幰蓋、燒塗末香恭敬供",
    "T17n0836_001:0891b15": "養，斯人則為一切諸佛之所眷護。」[0891b15] 爾時佛",
    "T17n0836_001:0891b16": "讚諸菩薩言：「善哉善哉！善男子！如汝所言，",
    "T17n0836_001:0891b17": "是善男子、善女人等功德不少。此佛真實師",
    "T17n0836_001:0891b18": "子吼法，若聞淨心乃至一稱善哉者，我皆攝",
    "T17n0836_001:0891b19": "護，亦為彌勒之所顧召。斯人兩肩擔我菩提，",
    "T17n0836_001:0891b20": "於五濁中信受此經，生生之處我當成熟，亦",
    "T17n0836_001:0891b21": "為彌勒之所攝護，此人當能乾竭生死海，",
    "T17n0836_001:0891b22": "降伏眾魔銷諸煩惱擊大法鼓，永離女身，摧",
    "T17n0836_001:0891b23": "諸怨障息眾結聚。若有善男子、善女人！經十",
    "T17n0836_001:0891b24": "阿僧祇三千大千世界微塵等劫，以一切樂",
    "T17n0836_001:0891b25": "具供養供給一切如來；若聞此經真實神通",
    "T17n0836_001:0891b26": "懷疑不信，斯人則於佛所有過，不名真實供",
    "T17n0836_001:0891b27": "養諸佛。若有善男子，聞說如來此真實德淨",
    "T17n0836_001:0891b28": "信稱歎，比前功德過百千倍，斯人則為真實",
    "T17n0836_001:0891b29": "供養。善男子！汝等若於我所心淨信者，當",
    "T17n0836_001:0891c01": "好書寫受持此經，此經所在之處諸佛遊止。」",
    "T17n0836_001:0891c02": "[0891c02] 爾時勝積菩薩、電鬘菩薩、常光菩薩、淨眼",
    "T17n0836_001:0891c03": "菩薩、彌勒菩薩、作無畏菩薩、觀自在菩薩、",
    "T17n0836_001:0891c04": "大勢至菩薩、文殊師利菩薩、辯積菩薩、辯",
    "T17n0836_001:0891c05": "勇菩薩、除一切障菩薩、作光菩薩、普賢菩",
    "T17n0836_001:0891c06": "薩，如是上首八十四俱胝那由他百千菩薩",
    "T17n0836_001:0891c07": "摩訶薩，俱白佛言：「世尊！我等於後末時，當",
    "T17n0836_001:0891c08": "廣流布如是經典，令諸眾生悟大涅槃。世尊！",
    "T17n0836_001:0891c09": "若不久植善根，如是之經不入其耳；若有受",
    "T17n0836_001:0891c10": "持此經廣流布者，歎其功德，於百千俱胝那",
    "T17n0836_001:0891c11": "由他劫不可窮盡。」",
    "T17n0836_001:0891c12": "[0891c12] 爾時世尊告諸菩薩言：「善哉善哉！汝等應當",
    "T17n0836_001:0891c13": "如是尊重佛教，受持正法。」[0891c13] 佛說此經已，勝",
    "T17n0836_001:0891c14": "積菩薩并諸天、人、阿修羅、乾闥婆等，普大會",
    "T17n0836_001:0891c15": "眾，歡喜奉行。"
}