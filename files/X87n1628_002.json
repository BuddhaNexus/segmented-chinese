{
    "X87n1628_002:0377a01": "佛法金湯編卷第二",
    "X87n1628_002:0377a02": "會稽沙門 心泰 編",
    "X87n1628_002:0377a03": "天台沙門 真清 閱",
    "X87n1628_002:0377a04": "西晉",
    "X87n1628_002:0377a05": "[0377a05] 都洛陽。起武帝乙酉。盡愍帝丙子。四主。五十二年。",
    "X87n1628_002:0377a06": "武帝",
    "X87n1628_002:0377a07": "[0377a07] 帝諱炎。司馬姓。字安世。文帝昭之長子。河內溫人也。",
    "X87n1628_002:0377a08": "帝大崇佛事廣造伽藍。(方志)",
    "X87n1628_002:0377a09": "惠帝",
    "X87n1628_002:0377a10": "[0377a10] 帝諱衷。字正度。武帝第二子。元康元年。帝於洛下造",
    "X87n1628_002:0377a11": "興聖寺。常供百僧(方志)。",
    "X87n1628_002:0377a12": "荀勗",
    "X87n1628_002:0377a13": "[0377a13] 勗。字公曾。武帝朝領秘書監。得汲郡塚中竹書。撰次",
    "X87n1628_002:0377a14": "以為中經。列在秘書。泰始二年。於洛下造金像佛菩",
    "X87n1628_002:0377a15": "薩十二身。放大光明。都人競集瞻禮(本傳并統紀)。",
    "X87n1628_002:0377a16": "羊祜",
    "X87n1628_002:0377a17": "[0377a17] 祜。字叔子。續之孫。累遷尚書僕射。方五歲。令乳母於",
    "X87n1628_002:0377a18": "&#x96A3;家李氏園桑樹下探取金環。李氏驚曰。此吾亡兒",
    "X87n1628_002:0377a19": "所失。乃知李氏子祜之前身也。武帝時祜為荊州都",
    "X87n1628_002:0377a20": "督。日供武當山寺。有問其故。祜曰。前身多過賴造此",
    "X87n1628_002:0377a21": "寺故獲中濟。所以供養之情偏重於此(本傳并統紀)。",
    "X87n1628_002:0377a22": "劉薩訶",
    "X87n1628_002:0377a23": "[0377a23] 薩訶。并州離石人也。家業弋獵。太康三年病死入冥。",
    "X87n1628_002:0377a24": "見梵僧指往會稽阿育王塔所懺悔。既蘇。出家名慧",
    "X87n1628_002:0377b01": "達。至會稽遍求不見。偶一夜聞地下鐘聲。即懇求三",
    "X87n1628_002:0377b02": "日。忽從地涌出寶塔。高一尺四寸。廣七寸。佛像悉具。",
    "X87n1628_002:0377b03": "達既見塔。精勤禮懺。瑞應頗多(阿育塔始此。 塔記)。",
    "X87n1628_002:0377b04": "朱膺",
    "X87n1628_002:0377b05": "[0377b05] 膺。吳人。素奉正法。於吳淞江滬&#x51DF;口見二石像浮江",
    "X87n1628_002:0377b06": "而至。背有銘曰。古維衛迦葉二佛。遂迎至通玄寺。後",
    "X87n1628_002:0377b07": "八年漁者得二青石&#x9262;於江上歸。以盛葷物。俄見佛",
    "X87n1628_002:0377b08": "像在&#x9262;際。識者謂前二像&#x9262;也。遂送通玄寺。今蘇州",
    "X87n1628_002:0377b09": "開元寺(法苑)。",
    "X87n1628_002:0377b10": "東晉",
    "X87n1628_002:0377b11": "[0377b11] 都建康。起元帝丁丑。盡恭帝庚申。十一主。一百四",
    "X87n1628_002:0377b12": "年。",
    "X87n1628_002:0377b13": "元帝",
    "X87n1628_002:0377b14": "[0377b14] 帝諱睿。字景文。宣帝曾孫。琅玡恭王覲之子。太興元",
    "X87n1628_002:0377b15": "年詔沙門竺潛入內講經。帝敬其德。令著屐登殿。二",
    "X87n1628_002:0377b16": "年帝造瓦棺．龍興二寺。以集丹陽建業千僧(六帖并統紀)。",
    "X87n1628_002:0377b17": "明帝",
    "X87n1628_002:0377b18": "[0377b18] 帝諱紹。字道畿。元帝長子。太寧元年手御丹青圖釋",
    "X87n1628_002:0377b19": "迦佛像。于大內樂賢堂造皇興．道場二寺。集義學沙",
    "X87n1628_002:0377b20": "門百員講論佛道(統紀)。",
    "X87n1628_002:0377b21": "成帝",
    "X87n1628_002:0377b22": "[0377b22] 帝諱衍。字世根。明帝長子。咸和五年詔會稽寶山法",
    "X87n1628_002:0377b23": "義法師入禁中傳授五戒。建中興．鹿野二寺以居繙",
    "X87n1628_002:0377b24": "經義學千僧(六帖)。初吉友於石子岡行頭陀行。既卒因",
    "X87n1628_002:0377c01": "葬於此。帝為樹剎於塚所。後關右沙門即塚所起寺。",
    "X87n1628_002:0377c02": "謝混贊成曰高座寺。",
    "X87n1628_002:0377c03": "簡文帝",
    "X87n1628_002:0377c04": "[0377c04] 帝諱昱。字道方。元帝少子。咸安元年帝幸瓦官寺聽",
    "X87n1628_002:0377c05": "竺法汰講放光般若。二年&#x52D1;長干寺造塔。壯麗殊偉。",
    "X87n1628_002:0377c06": "畢工之日光照簷宇。帝每讀佛經。以為陶鍊精神則",
    "X87n1628_002:0377c07": "聖人可至(釋監)。",
    "X87n1628_002:0377c08": "孝武帝",
    "X87n1628_002:0377c09": "[0377c09] 帝諱曜。字昌明。簡文帝第三子。寧康元年帝聞道安",
    "X87n1628_002:0377c10": "法師名。詔曰。法師以道德照臨人天。使大法流行。為",
    "X87n1628_002:0377c11": "蒼生依賴。宜日食王公祿。所司以時資給。二年。竺潛",
    "X87n1628_002:0377c12": "法師亡。詔曰。法師理悟&#x8657;遠。風鑑清高。捐宰相之榮。",
    "X87n1628_002:0377c13": "襲緇衣之行。賴宣道以濟蒼生。奄從遷謝用痛於懷。",
    "X87n1628_002:0377c14": "可賜錢十萬助建塋塔。太元六年帝於內殿立精舍",
    "X87n1628_002:0377c15": "奉佛。召沙門名德者居中講道。造皇泰寺。仍捨舊第",
    "X87n1628_002:0377c16": "為本起寺(辨正論)。與泰山朗和尚書曰。承叡德光時。飛",
    "X87n1628_002:0377c17": "聲東嶽。有生蒙潤。善翼匡時。舊京淪沒。神州傾蕩。蒼",
    "X87n1628_002:0377c18": "生荼蓼。嗟悼朕心。思與和尚同養群生。至人通微。想",
    "X87n1628_002:0377c19": "明朕意。今遣使送五色珠像一軀。明光錦五十疋。象",
    "X87n1628_002:0377c20": "牙簟五領。金&#x9262;五枚。到願納受(弘明集)。",
    "X87n1628_002:0377c21": "王導",
    "X87n1628_002:0377c22": "[0377c22] 導。字茂弘。琅玡人。拜司空錄尚書事。位太保。封郡公。",
    "X87n1628_002:0377c23": "天竺尸利蜜多羅(此云吉友)遊建康。止建初寺。善說法&#x546A;",
    "X87n1628_002:0377c24": "術梵唄。導見之曰。我輩人也。庾亮．周顗．謝鯤．桓彝皆",
    "X87n1628_002:0378a01": "造門結友。時呼為高座法師(今高座寺是)。吉友&#x751E;對導解",
    "X87n1628_002:0378a02": "帶盤薄。卞壺適至。吉友正容肅然。人問其故。對曰。王",
    "X87n1628_002:0378a03": "公風鑑期人。卞令範度格物。吾政當以是應之耳(晉史",
    "X87n1628_002:0378a04": "并僧傳)。",
    "X87n1628_002:0378a05": "謝安",
    "X87n1628_002:0378a06": "[0378a06] 安。字安石。陳郡陽夏人。隱居越之東山。年四十出為",
    "X87n1628_002:0378a07": "征西司馬。太元中錄尚書事加太保。諡文靖。居東山",
    "X87n1628_002:0378a08": "時與支遁．許詢為山水之遊。&#x751E;詔遁入禁中講經。多",
    "X87n1628_002:0378a09": "會宗遺文。為守文者所陋。安聞而嘆曰。此九方歅之",
    "X87n1628_002:0378a10": "相馬。略玄黃而取神駿也。太和二年遁辭闕還山。詔",
    "X87n1628_002:0378a11": "建沃洲寺以居之。時安守吳興。以書抵遁。略曰。思君",
    "X87n1628_002:0378a12": "日積計辰。傾遲尤甚。知欲還剡自治。為之愴然。人生",
    "X87n1628_002:0378a13": "如寄耳頃。風流得意之事殆為都盡。終日戚戚惟遲。",
    "X87n1628_002:0378a14": "君一來以晤言消遣之。一日千載也(本傳并高僧傳)。",
    "X87n1628_002:0378a15": "王羲之",
    "X87n1628_002:0378a16": "[0378a16] 羲之。字逸少。導從子也。起家秘書郎。後為右軍將軍。",
    "X87n1628_002:0378a17": "會稽內史。咸康六年於廬山建歸宗寺。請西天達磨",
    "X87n1628_002:0378a18": "多羅居之。羲之在會稽聞支遁名。未之信。後遁還剡。",
    "X87n1628_002:0378a19": "羲之詣遁。觀其風力。謂曰。逍遙可得聞乎。遁作數千",
    "X87n1628_002:0378a20": "言。羲之遂披襟解帶留連不能已。乃請住靈嘉寺。意",
    "X87n1628_002:0378a21": "存相近。俄又投&#x8FF9;剡山(晉史并僧傳)。",
    "X87n1628_002:0378a22": "周&#x7398;",
    "X87n1628_002:0378a23": "[0378a23] &#x7398;。字宣佩。義興陽羨人。西晉平西將軍處之子。家世",
    "X87n1628_002:0378a24": "奉佛。&#x7398;為吳興太守日。家僮捕魚。忽見金光溢川映",
    "X87n1628_002:0378b01": "流而上。網之得一金像高三尺許。舉移不動。僮以白",
    "X87n1628_002:0378b02": "&#x7398;。&#x7398;之女事佛尤懇。&#x7398;以人船送女。往迎歸家供事。",
    "X87n1628_002:0378b03": "女夢像左膝痛。旦視像膝果有穿缺。遂以金釵補之",
    "X87n1628_002:0378b04": "(大藏感通錄)。",
    "X87n1628_002:0378b05": "陶侃",
    "X87n1628_002:0378b06": "[0378b06] 侃。字士行。咸和中都督交廣荊江等八州軍事。封長",
    "X87n1628_002:0378b07": "沙公。贈左司馬。諡桓公。侃鎮南海日。有漁人每夕見",
    "X87n1628_002:0378b08": "海&#x6FF5;有光。因以白侃。遣人尋之。見金像凌波而至船",
    "X87n1628_002:0378b09": "側。視其銘。乃阿育王所造文殊菩薩像也。侃初未深",
    "X87n1628_002:0378b10": "信因果。及得此像彌加尊敬。以像送寒溪寺。寺嘗經",
    "X87n1628_002:0378b11": "火而像無恙。後侃鎮武昌。使人迎像至鎮。而舟沒失",
    "X87n1628_002:0378b12": "其像焉。及惠遠法師&#x524F;寺廬山。遠心祈之。於是像泠",
    "X87n1628_002:0378b13": "然自至(高僧傳)。",
    "X87n1628_002:0378b14": "高悝",
    "X87n1628_002:0378b15": "[0378b15] 悝。咸和中為丹陽尹。每見張侯橋浦內現光。乃遣吏",
    "X87n1628_002:0378b16": "&#x8994;之。獲金像一軀。西域古制。光趺並缺。悝載像至長",
    "X87n1628_002:0378b17": "干寺。光發中宵。觀拜者眾。歲餘臨海人張係於海獲",
    "X87n1628_002:0378b18": "金銅蓮花趺。以置像足。儼然符合。是夕有光屬天。久",
    "X87n1628_002:0378b19": "之有西域五僧振錫而至。詣悝云。昔得阿育王所造",
    "X87n1628_002:0378b20": "像。&#x751E;至鄴。遭亂藏像河&#x6FF5;。尋&#x8994;失所。近感夢云。為高",
    "X87n1628_002:0378b21": "悝所得。欲瞻禮之。悝引至長干寺。五僧見像瞻拜歔",
    "X87n1628_002:0378b22": "欷涕泣。像為放光。後合浦採珠人董宗之得圓光於",
    "X87n1628_002:0378b23": "海。事聞簡文。&#x52D1;施安像上。於是光趺始具(感通錄)。",
    "X87n1628_002:0378b24": "郗超",
    "X87n1628_002:0378c01": "[0378c01] 超。字景興。一字嘉賓。山陽人。為桓溫府掾。超問謝安",
    "X87n1628_002:0378c02": "曰。支遁所談何如&#x5D46;中散。安曰。&#x5D46;盡力道。纔得半耳。",
    "X87n1628_002:0378c03": "超著五戒文。略曰。不殺則長壽。不盜則常泰。不淫則",
    "X87n1628_002:0378c04": "清淨。不欺則人常敬信。不醉則神理明治也。已行五",
    "X87n1628_002:0378c05": "戒。更修歲月齋戒。歲三齋者。正月五月九月。月六齋",
    "X87n1628_002:0378c06": "者。初八十四十五廿三廿九三十日。凡齋不得&#x751E;魚",
    "X87n1628_002:0378c07": "肉。不御妻妾。迎中而食。既中之後。美味甘香一不得",
    "X87n1628_002:0378c08": "&#x751E;。洗心念道。歸依三寶(弘明集)。",
    "X87n1628_002:0378c09": "王喬之(或云齊之)",
    "X87n1628_002:0378c10": "[0378c10] 喬之。瑯玡人。有念佛三昧詩曰。玅用有茲。涉有&#x89A7;無。",
    "X87n1628_002:0378c11": "神由昧微。識以照&#x9E81;。積微自引。因功本&#x8657;。泯彼三觀。",
    "X87n1628_002:0378c12": "忘此豪餘。又曰。&#x5605;自一生。夙乏慧識。託崇淵人。庶藉",
    "X87n1628_002:0378c13": "冥力。思轉毫功。在深不測。至哉之念。注心西極(廬山集)。",
    "X87n1628_002:0378c14": "習鑿齒",
    "X87n1628_002:0378c15": "[0378c15] 鑿齒。字彥威。襄陽人。少有志氣。博學洽聞。以文章著",
    "X87n1628_002:0378c16": "稱。累遷別駕。時有沙門釋道安。俊辯有高才。北至荊",
    "X87n1628_002:0378c17": "州與習相見。道安曰。彌天釋道安。習曰。四海習鑿齒。",
    "X87n1628_002:0378c18": "時人以為佳對。後以&#x811A;疾廢於里巷。及襄陽陷於苻",
    "X87n1628_002:0378c19": "堅。堅素聞其名。與道安俱輿而致焉。堅以其蹇疾。與",
    "X87n1628_002:0378c20": "諸鎮書曰。昔晉氏平吳利在二陸。今破漢南獲士纔",
    "X87n1628_002:0378c21": "一人半耳(晉史)。習與道安書。略曰。承應真履正。明白內",
    "X87n1628_002:0378c22": "融。慈訓兼照。道俗齊蔭。宗&#x8657;者悟無常之旨。存有者",
    "X87n1628_002:0378c23": "達外身之權。弟子聞。不終朝而雨六合者。彌天之雲",
    "X87n1628_002:0378c24": "也。弘淵源以潤八極者。四大之流也。萬物賴其澤。高",
    "X87n1628_002:0379a01": "下蒙其潤。自大教東流四百餘年。賢哲君子靡不歸",
    "X87n1628_002:0379a02": "宗。道業之隆莫盛於今。老幼等願道俗同懷。若慶雲",
    "X87n1628_002:0379a03": "東徂摩尼回耀。一躡七寶之座。暫視明哲之燈。雨甘",
    "X87n1628_002:0379a04": "露於豐草。植旃檀於江湄。則如來之教復崇於今日。",
    "X87n1628_002:0379a05": "玄波逸響重蕩濯於一代矣(弘明集)。",
    "X87n1628_002:0379a06": "許詢",
    "X87n1628_002:0379a07": "[0379a07] 詢。字玄度。高陽人。晉高士也。澡心學佛。江左公卿甚",
    "X87n1628_002:0379a08": "仰慕之。簡文高其風。每月夜必造焉。清言玅理亹亹",
    "X87n1628_002:0379a09": "不已。帝為前席。與支遁講維摩經。詢為都講。詢發一",
    "X87n1628_002:0379a10": "問。眾謂遁不能通。遁通一義。眾謂詢無以難。詢&#x751E;以",
    "X87n1628_002:0379a11": "會稽永興新居為崇化寺。建塔四層(本傳互見蕭察傳)。",
    "X87n1628_002:0379a12": "何充 準",
    "X87n1628_002:0379a13": "[0379a13] 充。字次道。廬江潛人。成帝朝為尚書令。贈司空。成帝",
    "X87n1628_002:0379a14": "幼&#x51B2;。庾&#x6C37;以元舅輔政。議沙門盡敬王者。充等議曰。",
    "X87n1628_002:0379a15": "武皇以盛明革命。明帝以聰聖玄&#x89A7;。豈此時沙門不",
    "X87n1628_002:0379a16": "易屈膝。顧以不變其修善之法。所以通天下之志耳。",
    "X87n1628_002:0379a17": "疏三上。&#x6C37;議遂寢。充性好釋典。崇脩佛寺。供給沙門。",
    "X87n1628_002:0379a18": "費鉅而不吝(本傳統紀)。何準。字幼道。高尚寡欲。州府交辟",
    "X87n1628_002:0379a19": "不就。兄充居宰輔之重。權傾一時。而準散帶衡門。不",
    "X87n1628_002:0379a20": "及人事。唯誦佛經而已(晉書)。",
    "X87n1628_002:0379a21": "王珣 &#x73C9;",
    "X87n1628_002:0379a22": "[0379a22] 珣。字元琳。導之孫。洽長子。為桓溫主簿。太元中為散",
    "X87n1628_002:0379a23": "騎常侍。弟&#x73C9;。字季琰。少有才藝。名出珣右。時有外國",
    "X87n1628_002:0379a24": "沙門提婆。玅解法理。為珣兄弟講阿毗曇經。&#x73C9;尚幼。",
    "X87n1628_002:0379b01": "講未半便云已解。即與沙門法綱等自講。綱嘆曰。大",
    "X87n1628_002:0379b02": "義皆是。但小未精耳。珣與&#x73C9;捨別業為虎丘寺(晉史并寺",
    "X87n1628_002:0379b03": "記)。",
    "X87n1628_002:0379b04": "王坦之",
    "X87n1628_002:0379b05": "[0379b05] 坦之。字文度。述子也。太原人。仕至中書令。與沙門竺",
    "X87n1628_002:0379b06": "法度甚厚。每共論幽明報應。若先死者當報其事。後",
    "X87n1628_002:0379b07": "經年。師忽來云。貧道已死。罪福皆不&#x8657;。惟當勤修道",
    "X87n1628_002:0379b08": "德以昇濟神明耳。言訖不見。坦之尋亦卒。坦之&#x751E;捨",
    "X87n1628_002:0379b09": "園為安樂寺(本傳并搜神記)。",
    "X87n1628_002:0379b10": "孫綽",
    "X87n1628_002:0379b11": "[0379b11] 綽。字興公。纂之子。與許詢．支遁遊放會稽山水。哀帝",
    "X87n1628_002:0379b12": "朝為著作郎。撰喻道論。略曰。或有疑至道者。喻之曰。",
    "X87n1628_002:0379b13": "夫六合遐邈庶類殷充。千變萬化混然無端。是以有",
    "X87n1628_002:0379b14": "萬之識各期所見。鱗介之物不達&#x81EF;壤之事。毛羽之",
    "X87n1628_002:0379b15": "族不識流浪之勢。自得於窞井者則&#x6060;遊溟之量。翻",
    "X87n1628_002:0379b16": "翥於數仞者則疑&#x51B2;天之力。纏束世教之內。肆觀周",
    "X87n1628_002:0379b17": "孔之跡。謂至德窮於堯舜。微言盡於老易。奚復&#x89A9;夫",
    "X87n1628_002:0379b18": "方外之玅趣。寰中之玄照乎。夫佛也者。體道者也。道",
    "X87n1628_002:0379b19": "也者。導物者也。應感順通。無為而無不為者也。無為",
    "X87n1628_002:0379b20": "故&#x8657;寂自然。無不為故神化萬物。或難曰。周孔適時",
    "X87n1628_002:0379b21": "而教。佛欲頓去殺。將何以懲暴止奸哉。答曰。不然。周",
    "X87n1628_002:0379b22": "孔即佛。佛即周孔。故在皇為皇。在王為王。佛者覺也。",
    "X87n1628_002:0379b23": "猶孟軻以聖人為先覺。其旨一也。周孔救弊。佛教明",
    "X87n1628_002:0379b24": "本。共為首尾。其致不殊。難曰。周孔以孝為首。而沙門",
    "X87n1628_002:0379c01": "之道棄親即&#x8E08;。利剔鬚髮。生廢色養。終絕血食。而云",
    "X87n1628_002:0379c02": "弘道敦仁廣濟群生。答曰。故孝之為貴。貴能立身行",
    "X87n1628_002:0379c03": "道永光厥親。若匍匐懷橘日御三牲。而不能令萬物",
    "X87n1628_002:0379c04": "尊己。非養親之道。昔佛為太子棄國學道。乘條為宇",
    "X87n1628_002:0379c05": "藉草為茵。內思安般。一數二隨三止四觀五還六淨。",
    "X87n1628_002:0379c06": "游志三四。出入十二門。神若寒&#x7070;形如槁木。端坐六",
    "X87n1628_002:0379c07": "年道成號佛。三十二相八十種好。游步三界之表。恣",
    "X87n1628_002:0379c08": "化無窮之境。天清地潤品物咸亨。蠢蠕之生枯槁之",
    "X87n1628_002:0379c09": "賴改悴為榮。還照本國廣敷法音。父王咸悟亦升道",
    "X87n1628_002:0379c10": "場。以此榮親何孝如之。佛有十二部經。其四部專以",
    "X87n1628_002:0379c11": "勸孝為事。殷勤之旨可謂至矣。而俗人不詳其源。便",
    "X87n1628_002:0379c12": "瞽言妄說&#x8F19;生攻難。以螢燭之見疑三光之盛。芒隙",
    "X87n1628_002:0379c13": "之滴怪淵海之量。以誣罔為辯。以果敢為明。可謂狎",
    "X87n1628_002:0379c14": "大人而侮天命者也(弘明集)。",
    "X87n1628_002:0379c15": "戴逵 顒",
    "X87n1628_002:0379c16": "[0379c16] 逵。字安道。譙郡人。欲造丈六無量壽佛像。以古制朴",
    "X87n1628_002:0379c17": "拙。乃密採眾說。積思三年刻雕方就。迎置山陰靈寶",
    "X87n1628_002:0379c18": "寺。郗超見而作禮。撮香在手。忽勃然煙上極目雲表。",
    "X87n1628_002:0379c19": "眾皆嘆其神感。逵子顒。字仲若。才巧如其父。江夷&#x751E;",
    "X87n1628_002:0379c20": "託顒造觀音像。積年未成。夜夢神曰。江夷於觀音無",
    "X87n1628_002:0379c21": "緣。可改為彌勒。顒即馳報。而夷書已至。俱於此夕感",
    "X87n1628_002:0379c22": "夢。及改彌勒。觸手成玅。像在會稽龍華寺(統記)。",
    "X87n1628_002:0379c23": "袁宏",
    "X87n1628_002:0379c24": "[0379c24] 宏。字彥伯。有逸才。&#x751E;著漢紀云。西域天竺有佛道焉。",
    "X87n1628_002:0380a01": "佛者覺也。將覺悟群生也。其教以修善慈悲為主。專",
    "X87n1628_002:0380a02": "務清淨。其精者號沙門。漢言息心。&#x76D6;息意去欲而歸",
    "X87n1628_002:0380a03": "於無為也。又以為人死精靈不滅。隨復受形。生時所",
    "X87n1628_002:0380a04": "行善惡皆有報應。故所貴行善修道以鍊精神。以至",
    "X87n1628_002:0380a05": "為佛也。佛身長丈六。黃金色相。項佩日光。變化無所",
    "X87n1628_002:0380a06": "不入。故能化通萬物而大濟群生。漢明感夢乃遣使",
    "X87n1628_002:0380a07": "天竺問道。圖其像而還。有經數千卷。以&#x8657;無為宗。包",
    "X87n1628_002:0380a08": "羅精粗無所不統。善為宏闊勝大之言。所求在一體",
    "X87n1628_002:0380a09": "之內。所明在視聽之外。世俗之人或以為&#x8657;誕。然歸",
    "X87n1628_002:0380a10": "於玄微深遠難得而測。故王公大臣視死生報應之",
    "X87n1628_002:0380a11": "際。莫不矍然而自失焉(漢郊祀志)。",
    "X87n1628_002:0380a12": "劉程之",
    "X87n1628_002:0380a13": "[0380a13] 程之。字仲思。彭城人。為宜昌柴桑二縣令。後入廬山",
    "X87n1628_002:0380a14": "依惠遠法師修念佛三昧。師曰。官祿巍巍。何以不為。",
    "X87n1628_002:0380a15": "程之曰。君臣相疑。吾何以為。居十五年。專志念佛。義",
    "X87n1628_002:0380a16": "&#x7188;六年八月見彌陀放光摩頂。即對像焚香祝曰。我",
    "X87n1628_002:0380a17": "以釋迦遺教知有西方淨土。願以此香先當上奉釋",
    "X87n1628_002:0380a18": "迦世尊。次用供養彌陀導師。願賜攝取。第三奉供玅",
    "X87n1628_002:0380a19": "法華經。所以得生。由持此經。言已臥床西向而逝。程",
    "X87n1628_002:0380a20": "之有隱德。謝安．劉&#x2567F;相推薦甚。力&#x8FA4;不屈。乃旌之曰",
    "X87n1628_002:0380a21": "遺民(本傳)。",
    "X87n1628_002:0380a22": "周續之",
    "X87n1628_002:0380a23": "[0380a23] 續之。字道祖。鴈門人。年十二受業於范甯。通五經五",
    "X87n1628_002:0380a24": "緯。號十經。稱為顏子。既而入廬山事沙門惠遠。布衣",
    "X87n1628_002:0380b01": "蔬食終身不娶。與劉遺民．陶潛號為潯陽三隱(南史)。",
    "X87n1628_002:0380b02": "雷次宗",
    "X87n1628_002:0380b03": "[0380b03] 次宗。字仲倫。豫章人。入廬山蓮社。立館東林之側。及",
    "X87n1628_002:0380b04": "遠公亡。與子姪書曰。吾託業於廬山。事釋和尚卅年。",
    "X87n1628_002:0380b05": "淵匠既傾。良朋亦喪。及今未耄。尚可勵志成西歸之",
    "X87n1628_002:0380b06": "津梁。自今已往。勿以家務相聞(南史)。",
    "X87n1628_002:0380b07": "張野 詮",
    "X87n1628_002:0380b08": "[0380b08] 野。字萊民。居潯陽柴桑。與淵明有婚姻之契。野學兼",
    "X87n1628_002:0380b09": "華梵。累徵不就。入廬山依遠公。與劉雷同修淨業(本傳)。",
    "X87n1628_002:0380b10": "[0380b10] 詮。字秀碩。野之族子。尚情高逸。酷嗜墳典。徵為散騎",
    "X87n1628_002:0380b11": "常侍不起。庾悅以其貧。起為潯陽令。笑曰。古人以容",
    "X87n1628_002:0380b12": "膝為安。若屈志就祿何足為榮。乃入廬山。依遠公研",
    "X87n1628_002:0380b13": "窮釋典。深有悟入(本傳)。",
    "X87n1628_002:0380b14": "宗炳",
    "X87n1628_002:0380b15": "[0380b15] 炳。字少文。南陽人。劉&#x2567F;領荊州牧。辟為主簿。答曰。吾",
    "X87n1628_002:0380b16": "棲丘飲谷三十年矣。豈可於王門折腰為吏耶。乃入",
    "X87n1628_002:0380b17": "廬山築室。專修淨業。&#x751E;著明佛論(本傳)。",
    "X87n1628_002:0380b18": "孟顗",
    "X87n1628_002:0380b19": "[0380b19] 顗。平昌人。事佛精懇。謝靈運謂顗曰。生天須在靈運",
    "X87n1628_002:0380b20": "前。成佛必在靈運後。義&#x7188;中顗為會稽太守。初曇翼",
    "X87n1628_002:0380b21": "法師東遊會稽。入秦望山。誦法華經越二十年。有女",
    "X87n1628_002:0380b22": "子身披彩服&#x643A;筠籠。盛一白豕兩根大蒜至師前曰。",
    "X87n1628_002:0380b23": "妾入山採薇。日已夕矣。豺狼當道。歸無生理。敢託一",
    "X87n1628_002:0380b24": "宿。師&#x5374;之甚堅。女哀鳴不已。遂以草床居之。夜半號",
    "X87n1628_002:0380c01": "呼腹疼。告師按摩。以布裹錫杖遙為按之。翌日。女以",
    "X87n1628_002:0380c02": "彩服化祥雲。豕化白象。蒜化雙蓮。凌雲而上謂師曰。",
    "X87n1628_002:0380c03": "我普賢菩薩也。以汝不久當歸我眾。特來相試。觀汝",
    "X87n1628_002:0380c04": "心中如水中月不可染污。既而天雨寶華地皆震動。",
    "X87n1628_002:0380c05": "鄉人聞見莫不稱嘆。是日顗方晨起視事。忽見南方",
    "X87n1628_002:0380c06": "祥雲光射庭際。隱然絲竹金石之音。訪知普賢示化。",
    "X87n1628_002:0380c07": "遂以師道行聞於朝。&#x52D1;建法華寺(今天衣寺)。師亡。漆真身",
    "X87n1628_002:0380c08": "留山中(統紀)。",
    "X87n1628_002:0380c09": "陶潛",
    "X87n1628_002:0380c10": "[0380c10] 潛。字淵明。潯陽柴桑人。大司馬侃之曾孫。為彭澤令",
    "X87n1628_002:0380c11": "之官八十餘日。乃解印去縣。賦歸去來辭。及宋受禪。",
    "X87n1628_002:0380c12": "居柴桑。常往來廬山。使一門生二兒舁以行。時遠法",
    "X87n1628_002:0380c13": "師與諸賢結社。以書招淵明。淵明曰。若許飲則往。許",
    "X87n1628_002:0380c14": "之遂造焉。忽攢眉而去。&#x751E;著搜神錄。多載佛之靈驗",
    "X87n1628_002:0380c15": "(本傳)。",
    "X87n1628_002:0380c16": "羅含",
    "X87n1628_002:0380c17": "[0380c17] 含。字均彰。湘中人。&#x751E;晝夢彩鳥入口。自是藻思日新。",
    "X87n1628_002:0380c18": "為桓溫別駕。徵為尚書郎。致仕。著更生論。略曰。萬物",
    "X87n1628_002:0380c19": "有數。天地無窮。萬物不更生則天地有終。天地無終",
    "X87n1628_002:0380c20": "則更生可知矣。又神質冥期符契自合。世皆悲合之",
    "X87n1628_002:0380c21": "必離。而莫慰離之必合。皆知聚之必散。而莫識散之",
    "X87n1628_002:0380c22": "必聚。今談者徒知向我非今。而不知今我即昔我耳。",
    "X87n1628_002:0380c23": "達觀者所以齊死生。亦云死生為寤寐。誠哉是言(弘明",
    "X87n1628_002:0380c24": "集)。",
    "X87n1628_002:0381a01": "顧凱之",
    "X87n1628_002:0381a02": "[0381a02] 凱之。字長康。小字虎頭。工&#x7575;。桓溫引為大司馬參軍。",
    "X87n1628_002:0381a03": "時沙門慧力建瓦官寺。朝賢施者不過十萬。長康素",
    "X87n1628_002:0381a04": "貧。諾錢百萬。人皆&#x54B2;之。一日於殿壁&#x7575;維摩像。將點",
    "X87n1628_002:0381a05": "眸子曰。第一日見者責施十萬。第二日見者五萬。第",
    "X87n1628_002:0381a06": "三日任例責施。及開戶。光明照寺。施者填塞。果得錢",
    "X87n1628_002:0381a07": "百萬(金陵志)。",
    "X87n1628_002:0381a08": "范甯",
    "X87n1628_002:0381a09": "[0381a09] 甯。字武子。累遷中書侍郎。出補豫章大守。&#x751E;請慧持",
    "X87n1628_002:0381a10": "法師講法華經及毗曇論。四方雲集。王珣與甯書云。",
    "X87n1628_002:0381a11": "遠公．持公孰愈。甯答書曰。誠為賢兄賢弟也。珣重答",
    "X87n1628_002:0381a12": "書曰。但令如兄誠未易有。況弟復賢耶(慧持傳)。",
    "X87n1628_002:0381a13": "謝尚",
    "X87n1628_002:0381a14": "[0381a14] 尚。字仁祖。鯤之子。仕晉為鎮西將軍。尚&#x751E;夢其父告",
    "X87n1628_002:0381a15": "之曰。西南有氣至。人當之必死。汝宜修福建塔造寺",
    "X87n1628_002:0381a16": "可禳之。若未暇建塔寺。可於杖頭刻作塔形。見有氣",
    "X87n1628_002:0381a17": "來可擬之。尚寤。遂刻小塔施之杖頭。恒置左右。後果",
    "X87n1628_002:0381a18": "有異氣從天而下。始如車輪而漸彌大直衝尚家。尚",
    "X87n1628_002:0381a19": "以杖頭指之。氣即回散。闔門獲全。氣所經處。數里無",
    "X87n1628_002:0381a20": "復孑遺。尚遂於永和四年捨宅造寺。名莊嚴寺(建康錄)。",
    "X87n1628_002:0381a21": "何無忌",
    "X87n1628_002:0381a22": "[0381a22] 無忌。東海人。義&#x7188;中遷江州刺史。與盧循戰。握節而",
    "X87n1628_002:0381a23": "死。崇信佛法。造枳園寺。以安帝西還皇運凱泰。勸帝",
    "X87n1628_002:0381a24": "興起釋門修營功德(辨正論)。",
    "X87n1628_002:0381b01": "桓伊",
    "X87n1628_002:0381b02": "[0381b02] 伊。字叔夏。小字野王。太元中以淮淝之功封永修縣",
    "X87n1628_002:0381b03": "侯。惠遠法師自襄陽至廬山。寓慧永之西林寺。欲於",
    "X87n1628_002:0381b04": "山東建寺。經營之際。山神降靈願加資助。信宿風雷",
    "X87n1628_002:0381b05": "夜作雲雨晦冥。明發就觀。則有良木殊材駢羅委積。",
    "X87n1628_002:0381b06": "時伊為九江刺史。驚其神異奏立寺焉曰東林。殿曰",
    "X87n1628_002:0381b07": "神運(東林寺記)。",
    "X87n1628_002:0381b08": "六朝僭偽十六國",
    "X87n1628_002:0381b09": "漢",
    "X87n1628_002:0381b10": "[0381b10] 劉淵據平陽。至劉曜。國號趙。三主。二十六年。",
    "X87n1628_002:0381b11": "後蜀",
    "X87n1628_002:0381b12": "[0381b12] 李特據成都。五主。四十五年。",
    "X87n1628_002:0381b13": "前&#x51C9;",
    "X87n1628_002:0381b14": "[0381b14] 張軌據&#x51C9;州。八主。七十四年。",
    "X87n1628_002:0381b15": "後趙",
    "X87n1628_002:0381b16": "[0381b16] 據襄國。六主。三十四年。",
    "X87n1628_002:0381b17": "石勒",
    "X87n1628_002:0381b18": "[0381b18] 勒。字世龍。其先匈奴。劉淵以勒為輔漢將軍。劉曜署",
    "X87n1628_002:0381b19": "為大司馬加九錫進爵趙公。國號後趙。永嘉四年。天",
    "X87n1628_002:0381b20": "竺佛圖澄來洛陽。玅通玄術。常服氣自養積日不食。",
    "X87n1628_002:0381b21": "善誦神&#x546A;能役鬼神。會洛陽&#x5BBC;亂。時石勒屯兵葛陂",
    "X87n1628_002:0381b22": "專事殺戮。欲往化之。勒將郭黑略素奉佛法。澄即見",
    "X87n1628_002:0381b23": "之。略受五戒。崇弟子禮。略隨勒戰。澄皆預記勝負。勒",
    "X87n1628_002:0381b24": "以略有異。見問之。曰有澄也。勒召見之。問曰佛法何",
    "X87n1628_002:0381c01": "靈。澄以&#x9262;盛水&#x546A;之。須臾青蓮現&#x9262;中。光色耀目。勒",
    "X87n1628_002:0381c02": "由此神敬之。及與劉曜戰以訪澄。澄曰。塔鈴音云。秀",
    "X87n1628_002:0381c03": "支替戾岡。僕谷劬禿當。言軍出捉得劉曜也。勒出戰",
    "X87n1628_002:0381c04": "果生擒曜。奉澄彌敬。勒愛子斌暴卒。嘆曰。吾聞虢太",
    "X87n1628_002:0381c05": "子死。扁鵲能生之。今可得效乎。澄取楊枝沾水洒之。",
    "X87n1628_002:0381c06": "執斌手曰可起矣。斌遂甦(晉書)。",
    "X87n1628_002:0381c07": "石虎",
    "X87n1628_002:0381c08": "[0381c08] 虎。字季龍。勒之從子。遷都于鄴。奉澄尤謹。衣以綾錦",
    "X87n1628_002:0381c09": "乘以雕輦。朝會引見太子。公卿扶翼升殿。使司空李",
    "X87n1628_002:0381c10": "農旦夕問起居。五日一朝。澄之所在。無敢向其處涕",
    "X87n1628_002:0381c11": "唾便旋者。國人化之。爭造寺宇。削髮出家率多事佛。",
    "X87n1628_002:0381c12": "澄知石氏將滅。先從化矣。虎為鑿壙營墳。澄將卒。謂",
    "X87n1628_002:0381c13": "虎曰。國家存心佛法。當蒙福祉。布政猛虐。終無福祐。",
    "X87n1628_002:0381c14": "乃安坐而逝(晉史)。",
    "X87n1628_002:0381c15": "前燕",
    "X87n1628_002:0381c16": "[0381c16] 慕容廆據遼東大棘城。五主。三十九年。",
    "X87n1628_002:0381c17": "後燕",
    "X87n1628_002:0381c18": "[0381c18] 據中山。四主。二十六年。",
    "X87n1628_002:0381c19": "慕容垂",
    "X87n1628_002:0381c20": "[0381c20] 垂。皝第五子。與泰山朗和尚書。略曰。澄神靈緒。慈蔭",
    "X87n1628_002:0381c21": "百國。凡在含生。孰不蒙潤。朕承籍纂統。元戎克興。征",
    "X87n1628_002:0381c22": "掃暴亂。至人通靈。隨權指化。願不血刃。四海混伏。今",
    "X87n1628_002:0381c23": "遣使送官絹百疋。袈裟三領。綿五十斤。幸為&#x546A;願(弘明",
    "X87n1628_002:0381c24": "集)。",
    "X87n1628_002:0382a01": "南燕",
    "X87n1628_002:0382a02": "[0382a02] 據廣固。二主。十三年。",
    "X87n1628_002:0382a03": "慕容德",
    "X87n1628_002:0382a04": "[0382a04] 德。皝之少子。與泰山朗和尚書。略曰。遭家多難。災禍",
    "X87n1628_002:0382a05": "屢臻。朕以無德。生在亂兵。和尚大恩。神祗&#x76D6;護。今遣",
    "X87n1628_002:0382a06": "使送絹百疋。并假東齊王俸高山荏二縣封給。書不",
    "X87n1628_002:0382a07": "盡意。稱朕心焉(弘明集)。",
    "X87n1628_002:0382a08": "北燕",
    "X87n1628_002:0382a09": "[0382a09] 慕容盛馮跋據龍城。二主。二十八年。",
    "X87n1628_002:0382a10": "前秦",
    "X87n1628_002:0382a11": "[0382a11] 據平陽。七主。四十五年。",
    "X87n1628_002:0382a12": "苻堅",
    "X87n1628_002:0382a13": "[0382a13] 堅。字永固。雄之子。洪之孫。攻&#x39DE;襄陽。獲道安．習鑿齒。",
    "X87n1628_002:0382a14": "迎至長安。堅出東苑命安同載。僕射權翼諫曰。道安",
    "X87n1628_002:0382a15": "毀形。不可參乘。堅曰。安公道德所尊。乃令翼扶安登",
    "X87n1628_002:0382a16": "輦。時藍田得古鼎。腹有篆文。朝無識之者。以問安。安",
    "X87n1628_002:0382a17": "曰。魯襄公所鑄也。堅&#x52D1;三&#x8218;學士有所疑皆以問安。",
    "X87n1628_002:0382a18": "國人語曰。學不師安。義不禁難。安貌侻而姿黑。喜談",
    "X87n1628_002:0382a19": "論。故諺曰。漆道人。驚四&#x96A3;。左臂有肉方寸。隆起如印。",
    "X87n1628_002:0382a20": "世號印手菩薩。堅與泰山朗和尚書。略曰。大聖應期。",
    "X87n1628_002:0382a21": "靈權超軼。蔭&#x76D6;十方。化融無外。若山海之養群生。等",
    "X87n1628_002:0382a22": "天地之育萬物。今遣使安車相。請并送紫金數斤。奴",
    "X87n1628_002:0382a23": "子三人。可&#x4FFB;洒掃。幸望納受。堅聞鳩摩羅什居龜茲",
    "X87n1628_002:0382a24": "國。遣呂光等率兵西伐龜茲。謂光曰。若獲羅什。即馳",
    "X87n1628_002:0382b01": "驛送之。光破龜茲。乃獲羅什。還至&#x51C9;州。聞堅為姚萇",
    "X87n1628_002:0382b02": "所害。光留什於涼(晉史并弘明集)。",
    "X87n1628_002:0382b03": "後秦",
    "X87n1628_002:0382b04": "[0382b04] 姚萇據長安。凡三主。三十四年。萇。弋仲第二十四",
    "X87n1628_002:0382b05": "子也。",
    "X87n1628_002:0382b06": "姚興",
    "X87n1628_002:0382b07": "[0382b07] 興。字子略。萇之長子。少崇三寶。銳志講習。及呂光父",
    "X87n1628_002:0382b08": "子敗。興伐呂隆。隆降。乃迎羅什歸秦。什雅好大乘。志",
    "X87n1628_002:0382b09": "在敷演。嘆曰。吾若著筆作大乘阿毗曇。非迦旃子比",
    "X87n1628_002:0382b10": "也。今深識者寡。將何所論。惟為姚興著實相論二卷。",
    "X87n1628_002:0382b11": "興奉之若神。&#x751E;講經於草堂寺。興及朝臣大德沙門",
    "X87n1628_002:0382b12": "千餘人肅容觀聽。興如逍遙園。引諸沙門聽什演說",
    "X87n1628_002:0382b13": "佛經。由是公卿以下皆奉佛法。州郡化之。事佛者十",
    "X87n1628_002:0382b14": "室而九(北史)。什弟子道[(丰*力)/石]。奉律精苦。興重之。自什入關",
    "X87n1628_002:0382b15": "僧尼以萬數。以[契-大+石]為僧正。詔曰。大法東流。於今為盛。",
    "X87n1628_002:0382b16": "僧尼寢多。宜設綱領。[契-大+石]法師早有學義。晚以德稱。可",
    "X87n1628_002:0382b17": "為僧正。給輿吏力。秩比侍中。又以僧遷．禪慧為悅眾。",
    "X87n1628_002:0382b18": "以法欽．慧斌為僧錄。班秩有差。什尋覽舊經多所舛",
    "X87n1628_002:0382b19": "謬。皆釐正之。乃譯出金剛．仁王．大品般若．法華等經。",
    "X87n1628_002:0382b20": "興著通三世論以示因果。王公欽讚(僧史．高僧傳)。",
    "X87n1628_002:0382b21": "西秦",
    "X87n1628_002:0382b22": "[0382b22] 乞伏國仁據隴右。四主。二十七年。",
    "X87n1628_002:0382b23": "南&#x51C9;",
    "X87n1628_002:0382b24": "[0382b24] 禿髮烏孤據廣武。三主。十八年。",
    "X87n1628_002:0382c01": "後&#x51C9;",
    "X87n1628_002:0382c02": "[0382c02] 呂光據姑臧。四主。十八年。",
    "X87n1628_002:0382c03": "北&#x51C9;",
    "X87n1628_002:0382c04": "[0382c04] &#x53DA;業據張掖。三主。四十三年。",
    "X87n1628_002:0382c05": "沮渠蒙遜",
    "X87n1628_002:0382c06": "[0382c06] 蒙遜。&#x5303;奴之種。殺&#x53DA;業。自立後徙姑臧。龜茲沙門曇",
    "X87n1628_002:0382c07": "無讖至。蒙遜留之。譯大涅槃及悲華．光明等經。遜初",
    "X87n1628_002:0382c08": "於&#x51C9;州之南百里許設五佛像。或以石刻或以土塑。",
    "X87n1628_002:0382c09": "千變萬化。又為母造一石像。甚靈。遜因子亡。而有毀",
    "X87n1628_002:0382c10": "寺逐僧之心。像則淚下如泉。遜稽首禮謝。倍復精虔",
    "X87n1628_002:0382c11": "(感通錄)。時拓跋珪王中山。聞讖。思一瞻禮。遣使來迎。遜",
    "X87n1628_002:0382c12": "不許。珪再遣高平公李順策拜遜&#x51C9;王。加九錫。諭之",
    "X87n1628_002:0382c13": "曰。曇無讖道德廣大。朕思一見。可馳驛送至。遜曰。臣",
    "X87n1628_002:0382c14": "奉事朝廷無所負也。前表乞留。今復來追。此臣師也。",
    "X87n1628_002:0382c15": "有死則已。欲往則不可。順曰。朝廷欽王忠義。故顯加",
    "X87n1628_002:0382c16": "殊禮。今以一道人虧損大功。不忍一朝之忿。吐所不",
    "X87n1628_002:0382c17": "當言。失朝廷待遇之意。切為大王不取。遜竟不遣。讖",
    "X87n1628_002:0382c18": "西歸而逝(統紀)。",
    "X87n1628_002:0382c19": "西&#x51C9;",
    "X87n1628_002:0382c20": "[0382c20] 李暠據敦煌。三主。二十二年。",
    "X87n1628_002:0382c21": "夏",
    "X87n1628_002:0382c22": "[0382c22] 赫連勃勃據朔方。三主。二十五年。"
}