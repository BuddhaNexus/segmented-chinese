{
    "T27n1545_014:0066c08": "阿毘達磨大毘婆沙論卷第十四",
    "T27n1545_014:0066c10": "五百大阿羅漢等造",
    "T27n1545_014:0066c11": "三藏法師玄奘奉 詔譯",
    "T27n1545_014:0066c12": "雜蘊第一中智納息第二之六",
    "T27n1545_014:0066c13": "[0066c13] 諸過去彼一切盡耶。答應作四句。過去有",
    "T27n1545_014:0066c14": "二種。如前說。盡亦有二種。如過去說。此",
    "T27n1545_014:0066c15": "中俱依二種作論。過去與盡互有廣狹。故",
    "T27n1545_014:0066c16": "作四句。有過去非盡。謂如具壽鄔陀夷",
    "T27n1545_014:0066c17": "言。一切結過去。乃至廣說。過去者是第二",
    "T27n1545_014:0066c18": "過去。非盡者非初盡。佛身現在已斷盡故。",
    "T27n1545_014:0066c19": "有盡非過去。謂如佛言。此聖弟子已盡地",
    "T27n1545_014:0066c20": "獄。已盡傍生。已盡餓鬼。已盡所有險惡趣",
    "T27n1545_014:0066c21": "坑。問此中已盡地獄者。顯聖弟子已盡地",
    "T27n1545_014:0066c22": "獄。已盡傍生者。顯此已盡傍生。已盡餓鬼",
    "T27n1545_014:0066c23": "者。顯此已盡餓鬼。已盡所有險惡趣坑者。",
    "T27n1545_014:0066c24": "顯此更何所盡耶。答即顯上三然前廣後",
    "T27n1545_014:0066c25": "略。前別後總前漸後頓。前分別後不分別。",
    "T27n1545_014:0066c26": "有說。已盡地獄傍生餓鬼者。顯此已盡三",
    "T27n1545_014:0066c27": "惡趣自性。已盡所有險惡趣坑者。顯此已",
    "T27n1545_014:0066c28": "盡彼中有。有說。已盡地獄等者。顯已盡",
    "T27n1545_014:0066c29": "地獄等。已盡所有險惡趣坑者。顯已盡",
    "T27n1545_014:0067a01": "人中扇[打-丁+虎]半擇迦無形二形。彼是人中險惡",
    "T27n1545_014:0067a02": "趣坑故。有說。前顯已盡地獄傍生餓鬼。後",
    "T27n1545_014:0067a03": "顯已盡住不律儀。彼當墮險惡趣坑故有",
    "T27n1545_014:0067a04": "說。前顯已盡地獄傍生餓鬼。後顯已盡造",
    "T27n1545_014:0067a05": "五無間業。彼無間生墮地獄故。有說前",
    "T27n1545_014:0067a06": "顯已盡地獄傍生餓鬼。後顯已盡斷善根",
    "T27n1545_014:0067a07": "者。以斷善者如險惡趣坑故。若不續善根",
    "T27n1545_014:0067a08": "死必墮地獄故。有說。前顯已盡地獄等果。",
    "T27n1545_014:0067a09": "後顯已盡地獄等因。如契經說。汝等苾芻。",
    "T27n1545_014:0067a10": "若見行身語意惡行者。應知已見地獄或",
    "T27n1545_014:0067a11": "餘惡趣。有說。前顯已盡地獄傍生餓鬼。後",
    "T27n1545_014:0067a12": "復言已盡所有險者。重顯已盡地獄。以地",
    "T27n1545_014:0067a13": "獄中無善果故。惡趣者重顯已盡餓鬼。彼",
    "T27n1545_014:0067a14": "常貧窮乏資緣故。坑者重顯已盡傍生。身",
    "T27n1545_014:0067a15": "心墮彼難可出故。有成劫時生。彼壞劫時",
    "T27n1545_014:0067a16": "方命終故。有說。前顯已盡地獄傍生餓鬼。",
    "T27n1545_014:0067a17": "後復言已盡所有險惡趣坑者。皆重顯已",
    "T27n1545_014:0067a18": "盡三惡趣果。謂三惡趣皆是極險。眾惡所",
    "T27n1545_014:0067a19": "趣所墮坑故。問今地獄中猶有種種鑊湯爐",
    "T27n1545_014:0067a20": "炭。及獄卒等無量苦具。如何言盡耶。答不",
    "T27n1545_014:0067a21": "往不生故說為盡。謂聖弟子不復往彼處。",
    "T27n1545_014:0067a22": "不復生彼蘊界處故。此已得彼非擇滅故。",
    "T27n1545_014:0067a23": "問亦有異生得地獄等非擇滅者。何故但",
    "T27n1545_014:0067a24": "說聖弟子耶。",
    "T27n1545_014:0067a25": "[0067a25] 答諸聖弟子皆已盡故。異生品中有未盡者。",
    "T27n1545_014:0067a26": "是故不說。問諸聖弟子亦盡人天。何故但言",
    "T27n1545_014:0067a27": "盡地獄等。答此中但說一切盡者。諸聖弟",
    "T27n1545_014:0067a28": "子於人天趣。有未盡者故不說之是謂盡。",
    "T27n1545_014:0067a29": "非過去盡者是第二盡。非過去者非初過",
    "T27n1545_014:0067b01": "去。有過去亦盡。謂所有行已起等起。乃至廣",
    "T27n1545_014:0067b02": "說。此皆顯示過去諸行。過去者是世過去盡",
    "T27n1545_014:0067b03": "亦爾。有非過去亦非盡謂除前相。此中相",
    "T27n1545_014:0067b04": "聲義如前釋廣說。乃至此復云何。謂除一",
    "T27n1545_014:0067b05": "切過去世法現在佛身。未來聖弟子地獄等",
    "T27n1545_014:0067b06": "蘊界處。取餘現在一切未來及無為法。作",
    "T27n1545_014:0067b07": "第四句。",
    "T27n1545_014:0067b08": "[0067b08] 復次若依結斷說者。此中依言顯所憑義。",
    "T27n1545_014:0067b09": "前四句中。依世盡及不生盡說盡言。今四",
    "T27n1545_014:0067b10": "句中。依斷煩惱得擇滅盡。建立盡名。有結",
    "T27n1545_014:0067b11": "過去非盡。謂結過去。未斷未。遍知未滅未變",
    "T27n1545_014:0067b12": "吐。未斷者未立斷遍知。未遍知者未立智",
    "T27n1545_014:0067b13": "遍知。未滅者未得擇滅。未變吐者未棄彼",
    "T27n1545_014:0067b14": "得。有說。未斷者未以無間道斷。未遍知者",
    "T27n1545_014:0067b15": "未以解脫道遍知。未滅者未證彼離繫得。",
    "T27n1545_014:0067b16": "未變吐者未捨彼繫得。有說。此四句皆顯",
    "T27n1545_014:0067b17": "未棄捨義。此復云何。謂諸異生若具縛者。過",
    "T27n1545_014:0067b18": "去三界見修所斷結。已離欲染未離初靜",
    "T27n1545_014:0067b19": "慮染者。過去八地見修所斷結。乃至已離",
    "T27n1545_014:0067b20": "無所有處染者。過去一地見修所斷結。若聖",
    "T27n1545_014:0067b21": "者具縛入正性離生位。苦法智忍時過去三",
    "T27n1545_014:0067b22": "界見修所斷結。苦法智已生苦類智未生。過",
    "T27n1545_014:0067b23": "去色無色界見苦所斷。乃至三界見集滅道",
    "T27n1545_014:0067b24": "修所斷結。乃至道法智已生道類智未生。過",
    "T27n1545_014:0067b25": "去色無色界見道所斷。及三界修所斷結。預",
    "T27n1545_014:0067b26": "流者過去三界修所斷結。一來者過去欲界",
    "T27n1545_014:0067b27": "修所斷三品。及色無色界修所斷結。不還",
    "T27n1545_014:0067b28": "者若未離初靜慮染。過去八地修所斷結。",
    "T27n1545_014:0067b29": "乃至若已離無所有處染。過去一地修所斷",
    "T27n1545_014:0067c01": "結。是謂結過去非盡。有結盡非過去。謂",
    "T27n1545_014:0067c02": "結未來已斷已遍知已滅已變吐。已斷者已",
    "T27n1545_014:0067c03": "立斷遍知。已遍知者已立智遍知。已滅者已",
    "T27n1545_014:0067c04": "得擇滅。已變吐者已棄彼得。有說。已斷者",
    "T27n1545_014:0067c05": "已以無間道斷。已遍知者已以解脫道遍知。",
    "T27n1545_014:0067c06": "已滅者已證彼離繫得。已變吐者已捨彼繫",
    "T27n1545_014:0067c07": "得。有說。此四句皆顯已棄捨義。此復云何。",
    "T27n1545_014:0067c08": "謂阿羅漢未來三界見修所斷結。若不還者",
    "T27n1545_014:0067c09": "已離無所有處染。未來三界見所斷。及八地",
    "T27n1545_014:0067c10": "修所斷結。乃至未離初靜慮染者。未來三",
    "T27n1545_014:0067c11": "界見所斷。及一地修所斷結。若一來者未",
    "T27n1545_014:0067c12": "來三界見所斷。及欲界六品修所斷結。若",
    "T27n1545_014:0067c13": "預流者未來三界見所斷結。若隨信隨法行。",
    "T27n1545_014:0067c14": "道法智已生道類智未生。未來三界見苦集",
    "T27n1545_014:0067c15": "滅所斷。及欲界見道所斷結。乃至苦法智",
    "T27n1545_014:0067c16": "已生苦類智未生。未來欲界見苦所斷結。",
    "T27n1545_014:0067c17": "若諸異生已離無所有處染。未來八地見修",
    "T27n1545_014:0067c18": "所斷結。乃至已離欲染未離初靜慮染。未",
    "T27n1545_014:0067c19": "來一地見修所斷結。是謂結盡非過去。有",
    "T27n1545_014:0067c20": "結過去亦盡。謂結過去已斷已遍知已滅已",
    "T27n1545_014:0067c21": "變吐。已斷等言如前廣說。此復云何。謂",
    "T27n1545_014:0067c22": "阿羅漢過去三界。見修所斷結。廣說乃至。",
    "T27n1545_014:0067c23": "若異生已離欲染未離初靜慮染。過去一",
    "T27n1545_014:0067c24": "地見修所斷結。是謂結過去亦盡。有結非",
    "T27n1545_014:0067c25": "過去亦非盡。謂結未來未斷未遍知未滅未",
    "T27n1545_014:0067c26": "變吐。及結現在未斷等言如前廣說。此復",
    "T27n1545_014:0067c27": "云何。謂諸異生若具縛者。未來三界見修",
    "T27n1545_014:0067c28": "所斷結。廣說乃至。若不還者已離無所有",
    "T27n1545_014:0067c29": "處染。未來一地修所斷結。及一切現在結。",
    "T27n1545_014:0068a01": "是謂結非過去亦非盡。諸過去彼一切滅耶。",
    "T27n1545_014:0068a02": "答應作四句。過去有二種。如前說。滅亦有",
    "T27n1545_014:0068a03": "二種。一世滅。二隱沒滅。此中俱依二種作",
    "T27n1545_014:0068a04": "論。過去與滅互有廣狹。故作四句。有過去",
    "T27n1545_014:0068a05": "非滅。謂如具壽鄔陀夷言。一切結過去。乃",
    "T27n1545_014:0068a06": "至廣說。過去者是第二過去。非滅者非二種",
    "T27n1545_014:0068a07": "滅。佛身現在非隱沒故。有滅非過去。謂",
    "T27n1545_014:0068a08": "依世俗小街小舍小器小眼。言是滅街乃至",
    "T27n1545_014:0068a09": "滅眼。謂東方人見小街等說言此滅。即依",
    "T27n1545_014:0068a10": "此義可作是言。頗有眼滅能見色耶。答有。",
    "T27n1545_014:0068a11": "謂現在世同分小眼是謂滅。非過去滅者是",
    "T27n1545_014:0068a12": "第二滅。非過去者非初過去。有過去亦",
    "T27n1545_014:0068a13": "滅。謂所有行已起等起。乃至廣說。此皆顯",
    "T27n1545_014:0068a14": "示過去諸行。過去者是世過去滅亦爾。有",
    "T27n1545_014:0068a15": "非過去亦非滅。謂除前相。此中相聲亦如",
    "T27n1545_014:0068a16": "前說。廣說乃至。此復云何。謂除一切過去世",
    "T27n1545_014:0068a17": "法。現在佛身及小街等。取餘現在一切未",
    "T27n1545_014:0068a18": "來及無為法。作第四句。復次若依結斷說",
    "T27n1545_014:0068a19": "者。此中依言義如前說。前四句中依世滅",
    "T27n1545_014:0068a20": "及隱沒滅說滅言。今四句中依斷煩惱得",
    "T27n1545_014:0068a21": "擇滅滅建立滅名。有結過去非滅。謂結",
    "T27n1545_014:0068a22": "過去未斷未遍知。未滅未變吐。廣說乃至。",
    "T27n1545_014:0068a23": "有結非過去亦非滅。謂結未來未斷未遍",
    "T27n1545_014:0068a24": "知未滅未變吐及結現在。此中一切義如前",
    "T27n1545_014:0068a25": "說。",
    "T27n1545_014:0068a26": "[0068a26] 如是所說五四句中。前三四句依世施設及",
    "T27n1545_014:0068a27": "聖施設說。依世語言。及聖語言說。依世",
    "T27n1545_014:0068a28": "俗及勝義說。依契經及現見說。後二四句",
    "T27n1545_014:0068a29": "唯依聖施設聖語言勝義契經說。問後二四",
    "T27n1545_014:0068b01": "句中。何故但說結不說結法耶。答彼作論",
    "T27n1545_014:0068b02": "者。意欲爾故。乃至廣說。有說應說而不說",
    "T27n1545_014:0068b03": "者。當知此義有餘。有說。已說結。當知亦",
    "T27n1545_014:0068b04": "已說結法。所以者何。依結立結法故。又同",
    "T27n1545_014:0068b05": "一對治故。有說。諸結自性斷。斷已不成就。",
    "T27n1545_014:0068b06": "是故說之。結法不定是故不說。有說。諸結",
    "T27n1545_014:0068b07": "多諸過失。堅牢難斷難破難越是故說之。",
    "T27n1545_014:0068b08": "結法不爾是故不說。有說。諸結與聖道相",
    "T27n1545_014:0068b09": "違。結法不爾。以善有漏。能與聖道相入出",
    "T27n1545_014:0068b10": "故。無覆無記能與聖道為依止故。然與結",
    "T27n1545_014:0068b11": "相雜故。亦是聖道所斷。如燈破闇時亦損",
    "T27n1545_014:0068b12": "炷等。王破他軍時亦損自眾。有說。諸結是",
    "T27n1545_014:0068b13": "結亦是結法。是故說之。結法非結是故不",
    "T27n1545_014:0068b14": "說。如結結法。縛縛法。隨眠隨眠法。隨煩惱",
    "T27n1545_014:0068b15": "隨煩惱法。纏纏法。垢垢法。應知亦爾。",
    "T27n1545_014:0068b16": "若於苦生疑此是苦耶。此非苦耶。乃至廣",
    "T27n1545_014:0068b17": "說。問何故作此論。答為欲分別契經義故。",
    "T27n1545_014:0068b18": "如契經說。有因論婆羅門。來詣佛所作如",
    "T27n1545_014:0068b19": "是問。沙門喬答摩。疑甚為希有難度非易",
    "T27n1545_014:0068b20": "度。世尊告言。如是如是。婆羅門疑甚為希",
    "T27n1545_014:0068b21": "有難度非易度。所以者何。有古昔婆羅門",
    "T27n1545_014:0068b22": "造明論者。造&#x546A;術者上首有十。一頞瑟",
    "T27n1545_014:0068b23": "&#x6429;迦。二婆莫迦。三婆莫提婆。四毘濕縛蜜多",
    "T27n1545_014:0068b24": "羅。五闍莫鐸耆尼。六鴦耆羅。七跋羅墮闍。八",
    "T27n1545_014:0068b25": "婆死瑟[打-丁+虎]。九迦葉波。十勃栗瞿。如是等諸婆",
    "T27n1545_014:0068b26": "羅門。世雖尊敬皆不度疑而命終。是故知",
    "T27n1545_014:0068b27": "疑甚為難度。契經雖作是說而不廣分別。",
    "T27n1545_014:0068b28": "彼經是此論所依根本。彼所不說者。今應",
    "T27n1545_014:0068b29": "說之。故作斯論。若於苦生疑。此是苦耶。",
    "T27n1545_014:0068c01": "此非苦耶。當言一心多心耶。答應言多",
    "T27n1545_014:0068c02": "心。謂此是苦耶。是一心。此非苦耶是第二",
    "T27n1545_014:0068c03": "心。於集滅道生疑亦爾。此中邪聲顯成疑",
    "T27n1545_014:0068c04": "義。若但說此是苦。便成正見。此非苦便成",
    "T27n1545_014:0068c05": "邪見。乃至於道亦爾。由說邪聲故成疑",
    "T27n1545_014:0068c06": "義。如是於苦乃至於道。各有二心總成八",
    "T27n1545_014:0068c07": "心。此說極速。於四聖諦次第疑者有此八",
    "T27n1545_014:0068c08": "心。如現觀時。從苦法智忍。乃至道類智十",
    "T27n1545_014:0068c09": "六剎那。有說。此八非八剎那。以一一心生",
    "T27n1545_014:0068c10": "滅速疾。若作是念。此是苦耶。中間已經百",
    "T27n1545_014:0068c11": "千生滅。餘心亦爾。但本論師欲令弟子易",
    "T27n1545_014:0068c12": "解了。故說多剎那以為一心。行相等故。",
    "T27n1545_014:0068c13": "頗有一心。有疑無疑耶。乃至廣說。問何故",
    "T27n1545_014:0068c14": "作此論。答為令疑者得決定故。謂阿毘達",
    "T27n1545_014:0068c15": "磨者說一心聚。有多法俱。生於中有是",
    "T27n1545_014:0068c16": "猶豫謂疑。有是決定謂慧。有非猶豫非",
    "T27n1545_014:0068c17": "決定謂餘心所。勿有生疑即有疑心。是無",
    "T27n1545_014:0068c18": "疑心。即無疑心。是有疑心為令此疑得",
    "T27n1545_014:0068c19": "決定故。顯有疑心異無疑心異故作斯論。",
    "T27n1545_014:0068c20": "頗有一心有疑無疑耶。答無。問此言。為約",
    "T27n1545_014:0068c21": "心聚。為約所緣說耶。若約心聚說者。則一",
    "T27n1545_014:0068c22": "心聚中有是疑有非疑。如前已說。何故言",
    "T27n1545_014:0068c23": "無。若約所緣說者。則於一佛心有有疑。",
    "T27n1545_014:0068c24": "謂異生有無疑。謂聖者亦不應言無。何故",
    "T27n1545_014:0068c25": "答言無也。答此約心聚故答言無。謂諸",
    "T27n1545_014:0068c26": "心聚若有疑者名有疑心。若無疑者名無",
    "T27n1545_014:0068c27": "疑心。是故有疑心異無疑心異。然此中說",
    "T27n1545_014:0068c28": "無疑心者。於四聖諦或了是有或撥為無。",
    "T27n1545_014:0068c29": "非但與疑不相應起。所以者何。謂於苦",
    "T27n1545_014:0069a01": "諦。若言此是苦耶。此心有疑。若言此是苦。",
    "T27n1545_014:0069a02": "此心無疑。若言此非苦耶。此心有疑。若言",
    "T27n1545_014:0069a03": "此非苦。此心無疑。於集滅道應知亦爾。應",
    "T27n1545_014:0069a04": "知此中有十六心。於四聖諦各有四故。謂",
    "T27n1545_014:0069a05": "八是疑。四是正見。四是邪見。前四種疑引四",
    "T27n1545_014:0069a06": "正見。後四種疑引四邪見。謂此是苦等是正",
    "T27n1545_014:0069a07": "見。此非苦等是邪見故。問何等補特伽羅",
    "T27n1545_014:0069a08": "疑能引生正見。何等補特伽羅疑能引生邪",
    "T27n1545_014:0069a09": "見。答若好與此法共住者。彼疑引生正見",
    "T27n1545_014:0069a10": "若好與外道共住者。彼疑引生邪見。復次",
    "T27n1545_014:0069a11": "若樂習內論者。彼疑引生正見。若樂習外論",
    "T27n1545_014:0069a12": "者。彼疑引生邪見。復次若愛親近善士聽",
    "T27n1545_014:0069a13": "聞正法者。彼疑引生正見。若愛親近不善",
    "T27n1545_014:0069a14": "士聽聞不正法者。彼疑引生邪見。復次若",
    "T27n1545_014:0069a15": "因力加行力不放逸力增上者。彼疑引生正",
    "T27n1545_014:0069a16": "見。若因力加行力不放逸力非增上者。彼疑",
    "T27n1545_014:0069a17": "引生邪見。",
    "T27n1545_014:0069a18": "[0069a18] 如契經說。有三種冥身。謂於三世疑惑猶",
    "T27n1545_014:0069a19": "豫。問冥身自性應是無明。何故說疑。答",
    "T27n1545_014:0069a20": "彼相似故。謂諸煩惱中無有不了。行相與",
    "T27n1545_014:0069a21": "無明相似猶如疑者。是故說疑。有說。冥身",
    "T27n1545_014:0069a22": "自性實是無明。疑是無明依處舍宅是故說",
    "T27n1545_014:0069a23": "疑。如施設論說。疑是無知依處舍宅故。有",
    "T27n1545_014:0069a24": "說。疑與無明親近住故。謂若有疑處必有",
    "T27n1545_014:0069a25": "無明。如世於親說彼是我是。故說疑。有說。",
    "T27n1545_014:0069a26": "疑與無明相類同故。謂彼於境俱不決定",
    "T27n1545_014:0069a27": "二分而轉是故說疑。有說。彼經為成不成",
    "T27n1545_014:0069a28": "法故。謂無明為冥身自性。不說自成而疑",
    "T27n1545_014:0069a29": "亦有冥身之義。然不顯了是故偏說。問世",
    "T27n1545_014:0069b01": "尊何故但說緣世疑為冥身。不說緣無為",
    "T27n1545_014:0069b02": "疑耶。答應說而不說者。當知此義有餘。",
    "T27n1545_014:0069b03": "有說。彼經依多分說。謂多緣世起此冥身。",
    "T27n1545_014:0069b04": "少緣無為是以不說。有說。有為&#x9E81;顯於中",
    "T27n1545_014:0069b05": "生疑。聖所訶責說為冥者。無為微細難可",
    "T27n1545_014:0069b06": "覺了於中生疑。聖不訶責是以不說。如",
    "T27n1545_014:0069b07": "晝顛蹶為世所訶說為盲者。夜分顛蹶世",
    "T27n1545_014:0069b08": "則不訶。彼亦如是。有說。外道於世起增上",
    "T27n1545_014:0069b09": "愚。疑惑猶豫是故偏說。如契經言。我於",
    "T27n1545_014:0069b10": "過去。為曾有為非曾有。何所曾有。云何曾",
    "T27n1545_014:0069b11": "有。我於未來為當有為非當有。何所當",
    "T27n1545_014:0069b12": "有。云何當有。於內猶豫此物是何。此物云",
    "T27n1545_014:0069b13": "何。當何所有。如是有情生從何來。沒往何",
    "T27n1545_014:0069b14": "所。外道於世數。起如是增上猶豫。是故偏",
    "T27n1545_014:0069b15": "說。有說。若愚若智內道外道。世間論者乃",
    "T27n1545_014:0069b16": "至童&#x7AEA;皆知有世。謂彼皆了有去來今。而",
    "T27n1545_014:0069b17": "於中疑甚為盲冥故說冥身。涅槃離相極",
    "T27n1545_014:0069b18": "難覺了。雖猛利智猶不能窮。故於彼疑",
    "T27n1545_014:0069b19": "此中不說。有說。佛觀未來。有諸弟子",
    "T27n1545_014:0069b20": "撥無過未。故說於世起疑惑者名為冥",
    "T27n1545_014:0069b21": "身。",
    "T27n1545_014:0069b22": "[0069b22] 如契經說。有五種心栽。一者疑佛。二者疑",
    "T27n1545_014:0069b23": "法。三者疑戒。四者疑教。五者瞋僧。如彼經",
    "T27n1545_014:0069b24": "說。有五心栽。云何為五。謂於大師及法戒",
    "T27n1545_014:0069b25": "教疑惑猶豫。不悟入不信解不害心栽。",
    "T27n1545_014:0069b26": "於佛所讚嘆有智同梵行者。瞋恚毀罵陵辱",
    "T27n1545_014:0069b27": "觸惱不害心栽。問此五心栽以何為體。答",
    "T27n1545_014:0069b28": "疑瞋為體。前四是疑第五是瞋。問瞋可爾。",
    "T27n1545_014:0069b29": "疑云何。如契經說。栽有三種。謂貪瞋癡。",
    "T27n1545_014:0069c01": "品類足論亦作是說。瞋云何。謂於有情。作",
    "T27n1545_014:0069c02": "損害作栽蘗無處說疑為栽自性。此中",
    "T27n1545_014:0069c03": "何以說耶。答彼相似故謂諸煩惱中。無有",
    "T27n1545_014:0069c04": "非栽自性而作栽事。猶如疑者。如施設論",
    "T27n1545_014:0069c05": "說。疑覆蔽心。令心剛強作栽蘗事。尚不",
    "T27n1545_014:0069c06": "令心得邪決定。況正決定。譬如良田若不",
    "T27n1545_014:0069c07": "耕墾。即便堅硬多諸株杌。穢草不植。何況",
    "T27n1545_014:0069c08": "嘉苗。有說。疑與瞋恚行相所對。俱相似故",
    "T27n1545_014:0069c09": "說為心栽。行相相似者。俱慼行相轉故。所",
    "T27n1545_014:0069c10": "對相似者。俱對歡行相故。問何故疑佛說為",
    "T27n1545_014:0069c11": "心栽。非疑僧耶。答不應生處而妄生者說",
    "T27n1545_014:0069c12": "名心栽。佛無一切惡行過失。而生猜疑是",
    "T27n1545_014:0069c13": "名非處。於法戒教應知亦爾。僧有少分惡",
    "T27n1545_014:0069c14": "行過失。而猜疑者是應處起不名心栽。問何",
    "T27n1545_014:0069c15": "故瞋僧說名心栽。非瞋佛耶。答僧有少分",
    "T27n1545_014:0069c16": "惡行過失。緣之生瞋性必尤重故名心栽。",
    "T27n1545_014:0069c17": "佛無一切惡行過失。生瞋則輕是故不說。",
    "T27n1545_014:0069c18": "於法戒教應知亦爾。有餘師說。於非重過",
    "T27n1545_014:0069c19": "施設心栽。於僧生疑其過則重。以應處起",
    "T27n1545_014:0069c20": "難可斷故不名心栽。佛無諸過而能緣",
    "T27n1545_014:0069c21": "之生瞋性必尤重難斷亦非心栽。於法戒",
    "T27n1545_014:0069c22": "教亦復如是。",
    "T27n1545_014:0069c23": "[0069c23] 云何多名身。乃至廣說。問何故作此論。答是",
    "T27n1545_014:0069c24": "作論者意欲爾故。乃至廣說。有說。為欲分",
    "T27n1545_014:0069c25": "別契經義故。如契經說。苾芻當知如來出",
    "T27n1545_014:0069c26": "世。便有名身句身文身。出現世間。雖作",
    "T27n1545_014:0069c27": "是說而不分別。云何名身句身文身。今欲",
    "T27n1545_014:0069c28": "分別故作斯論。有說。為令疑者得決定",
    "T27n1545_014:0069c29": "故。謂此論中分別種種甚深妙義。或有生",
    "T27n1545_014:0070a01": "疑論者。於義雖得善巧。而於其文或不善",
    "T27n1545_014:0070a02": "巧為令此疑得決定故。顯於文義俱得",
    "T27n1545_014:0070a03": "善巧故作斯論。有說。為止他宗顯己義",
    "T27n1545_014:0070a04": "故。謂或有執名句文身。非實有法如譬喻",
    "T27n1545_014:0070a05": "者。或復有執名句文身。聲為自性如聲論",
    "T27n1545_014:0070a06": "者。為止彼執顯名身等是實有法。是不相",
    "T27n1545_014:0070a07": "應行蘊所攝故作斯論。有說。欲顯世尊三",
    "T27n1545_014:0070a08": "無數劫。所設劬勞有大果故。謂佛過去無量",
    "T27n1545_014:0070a09": "劫前應得滅度。所以經於三無數劫修",
    "T27n1545_014:0070a10": "習。百千難行苦行。但為利他。夫利他者。必",
    "T27n1545_014:0070a11": "於名身句身文身。皆得善巧。以善巧故。",
    "T27n1545_014:0070a12": "能為他說蘊界處等。令得涅槃究竟饒益",
    "T27n1545_014:0070a13": "是名大果。有說。為欲建立三種菩提增上",
    "T27n1545_014:0070a14": "緣故。謂若以上品覺慧。覺名句文身名",
    "T27n1545_014:0070a15": "佛菩提。若以中品覺慧。覺名句文身名獨",
    "T27n1545_014:0070a16": "覺菩提。若以下品覺慧。覺名句文身名聲",
    "T27n1545_014:0070a17": "聞菩提。有說。欲顯佛是無量無邊說法者",
    "T27n1545_014:0070a18": "故。謂佛善達名句文身。能為眾生說法無",
    "T27n1545_014:0070a19": "盡。有說。欲顯世尊異獨覺故。謂佛獨覺",
    "T27n1545_014:0070a20": "皆不由師自能覺悟。而於名等唯佛善知。",
    "T27n1545_014:0070a21": "獨覺不爾。有說。為欲照了雜染清淨。二",
    "T27n1545_014:0070a22": "法性相令他知故。謂名身等是能照了染",
    "T27n1545_014:0070a23": "淨根本。若無名等雜染清淨不可顯示。有",
    "T27n1545_014:0070a24": "說。欲顯於名身等觀察。不觀察者引大義",
    "T27n1545_014:0070a25": "利大衰損故。謂修行者。若能觀察名句文",
    "T27n1545_014:0070a26": "身則能制伏。猶如積山煩惱惡行。雖遭罵",
    "T27n1545_014:0070a27": "辱能堪忍故。若不觀察名句文身。則煩惱",
    "T27n1545_014:0070a28": "惡行如河流不絕。如罵太子毘盧釋迦言。",
    "T27n1545_014:0070a29": "婢子何以昇我釋種堂。彼以不能觀察如",
    "T27n1545_014:0070b01": "是四五字故。牽引無量百千眾生墮大地",
    "T27n1545_014:0070b02": "獄。問彼修行者得他罵時。云何觀察令瞋",
    "T27n1545_014:0070b03": "不起。答所言阿俱盧舍縵者。是為罵我。若",
    "T27n1545_014:0070b04": "除阿字但是喚我。若除縵字直是罵聲。若",
    "T27n1545_014:0070b05": "二字俱除直名為喚。彼修行者得他罵時。便",
    "T27n1545_014:0070b06": "審觀察此諸字中。若無阿者便是喚我何為",
    "T27n1545_014:0070b07": "生瞋。若無縵者但有罵聲。不關於我何",
    "T27n1545_014:0070b08": "由得瞋。若二字俱無直名為喚。於我何苦",
    "T27n1545_014:0070b09": "而得生瞋。復次行者得他罵時。便審觀察",
    "T27n1545_014:0070b10": "如是諸字。此方是罵他方是讚。我若於此生",
    "T27n1545_014:0070b11": "瞋生憂。若於他方生貪生喜。則常憂常喜",
    "T27n1545_014:0070b12": "常瞋常貪。誰有疲苦與我比者。由此觀察",
    "T27n1545_014:0070b13": "便不生瞋。復次行者得他罵時。便審觀察",
    "T27n1545_014:0070b14": "有讚我者更無別字。但於罵我諸字之中。",
    "T27n1545_014:0070b15": "顛倒次比此讚與罵既不決定。不應於中",
    "T27n1545_014:0070b16": "生憂生喜。由此於罵不生瞋心。復次行者",
    "T27n1545_014:0070b17": "得他罵時。應審觀察如是語業。誰所成",
    "T27n1545_014:0070b18": "就。為是罵者。為是我身。即知此是罵者成",
    "T27n1545_014:0070b19": "就。便作是念。彼為自罵何關於我。故不生",
    "T27n1545_014:0070b20": "瞋。復次行者得他罵時。便觀罵者身中諸",
    "T27n1545_014:0070b21": "法。罵我法多不罵法多。即知罵法唯攝一界。",
    "T27n1545_014:0070b22": "一處一蘊少分。不罵法攝十七界。一界少",
    "T27n1545_014:0070b23": "分十一處一處少分。四蘊一蘊少分。作如",
    "T27n1545_014:0070b24": "是念。彼罵我者。罵我法少不罵法多。何為",
    "T27n1545_014:0070b25": "忘多於少生恚。復次行者得他罵時。應",
    "T27n1545_014:0070b26": "觀一字一剎那頃。必不成罵。無有多字多",
    "T27n1545_014:0070b27": "念俱生。前字生時後字未起。後字若生前字",
    "T27n1545_014:0070b28": "已滅。都無罵理但妄分別。謂之為罵故不",
    "T27n1545_014:0070b29": "應瞋。復次行者得他罵時。應觀我身及能",
    "T27n1545_014:0070c01": "罵者。皆念念滅適欲分別。罵者及我皆已滅",
    "T27n1545_014:0070c02": "無。誰復於誰應生瞋恨。由此觀察故不生",
    "T27n1545_014:0070c03": "瞋。復次行者得他罵時。應觀諸行離我",
    "T27n1545_014:0070c04": "我所。作者受者皆不可得。唯空行聚何為生",
    "T27n1545_014:0070c05": "瞋。有說。所以作此論者。為顯此論文義",
    "T27n1545_014:0070c06": "具故。謂此論中分別諸法自相共相。名為",
    "T27n1545_014:0070c07": "義具。此中分別名句文身名為文具。有說。",
    "T27n1545_014:0070c08": "為顯名句文身有大用故。謂由名等顯",
    "T27n1545_014:0070c09": "示分別蘊界處等。無量義門。及能讚述佛法",
    "T27n1545_014:0070c10": "僧寶無邊功德。由如是等種種因緣。故作",
    "T27n1545_014:0070c11": "斯論。",
    "T27n1545_014:0070c12": "[0070c12] 云何多名身。答謂多名號異語增語想等想",
    "T27n1545_014:0070c13": "假施設。是謂多名身。此中論者於文善巧。",
    "T27n1545_014:0070c14": "以多文句共顯一名。皆是名之差別名故。",
    "T27n1545_014:0070c15": "問此中何故問多名身。而不問名及名身",
    "T27n1545_014:0070c16": "耶。答是作論者意欲爾故。乃至廣說。有說。",
    "T27n1545_014:0070c17": "應問而不問者。當知此義有餘。有說。名",
    "T27n1545_014:0070c18": "與名身。二俱攝在多名身中。問多名身則",
    "T27n1545_014:0070c19": "為都問。有說。此是契經所說。不應問。作",
    "T27n1545_014:0070c20": "論者。契經但問多名身故。論者於中不",
    "T27n1545_014:0070c21": "能增減。問若爾。何故問多名身。而答以名。",
    "T27n1545_014:0070c22": "答名是根本。名滿名身。名身復滿多名身故。",
    "T27n1545_014:0070c23": "有說。依展轉因故作是說。如子孫法。謂依",
    "T27n1545_014:0070c24": "名有名身。依名身有多名身故。問名體是",
    "T27n1545_014:0070c25": "何。答是不相應行蘊所攝。文句亦爾。問何",
    "T27n1545_014:0070c26": "故名名。答名者名為隨名。為名名為合",
    "T27n1545_014:0070c27": "隨者。如其所作即往相應。名者為此義",
    "T27n1545_014:0070c28": "立。如求便應合者。隨造頌轉令與義會。",
    "T27n1545_014:0070c29": "此中名具三義故名為名。心心所法有隨",
    "T27n1545_014:0071a01": "有名。而無合義故不名名。餘不相應色",
    "T27n1545_014:0071a02": "無為法。有隨有合而無名義故亦非名。",
    "T27n1545_014:0071a03": "問名身者是何義。答是二名聚集義。是故一",
    "T27n1545_014:0071a04": "名不名名身。問多名身是何義答是多名",
    "T27n1545_014:0071a05": "聚集義。如一象二象不名多象身。要眾多象",
    "T27n1545_014:0071a06": "名多象身。馬等亦爾。句身多句身文身多文",
    "T27n1545_014:0071a07": "身亦復如是。此中有名。有名身。有多名身。",
    "T27n1545_014:0071a08": "有一字所起名。有二字所起名。有多字所",
    "T27n1545_014:0071a09": "起名。一字所起名中。於一字但有名於二字",
    "T27n1545_014:0071a10": "有名身多名身者。有欲令依三字。有欲",
    "T27n1545_014:0071a11": "令依四字。二字所起名中。於二字但有名",
    "T27n1545_014:0071a12": "於四字有名身多名身者。有欲令依六",
    "T27n1545_014:0071a13": "字。有欲令依八字。三字所起名中。於三字",
    "T27n1545_014:0071a14": "但有名於六字有名身多名身者。有欲令",
    "T27n1545_014:0071a15": "依九字。有欲令依十二字。四字所起名",
    "T27n1545_014:0071a16": "中。於四字但有名於八字。有名身多名身",
    "T27n1545_014:0071a17": "者。有欲令依十二字。有欲令依十六字。",
    "T27n1545_014:0071a18": "以此為門餘多字名應知亦爾。有餘師說。",
    "T27n1545_014:0071a19": "一字所起名中。於一字一呼但有名。即於",
    "T27n1545_014:0071a20": "此字再呼有名身。即於此字或三呼或四",
    "T27n1545_014:0071a21": "呼有多名多身。於二字所起名等應知亦",
    "T27n1545_014:0071a22": "爾。",
    "T27n1545_014:0071a23": "[0071a23] 云何多句身。答諸句能滿未滿足義。於中",
    "T27n1545_014:0071a24": "連合是謂多句身。為成此義引經為證。",
    "T27n1545_014:0071a25": "如世尊說。",
    "T27n1545_014:0071a26": " 諸惡莫作  諸善奉行  自淨其心",
    "T27n1545_014:0071a27": " 是諸佛教",
    "T27n1545_014:0071a28": "[0071a28] 如是四句各能滿足。未滿足義於中連合。是",
    "T27n1545_014:0071a29": "謂多句身。如是四句一一能滿。各自句中。",
    "T27n1545_014:0071b01": "未滿足義於中連合者。於四句中一一各",
    "T27n1545_014:0071b02": "別。連合諸字顯未滿義。或復連合諸句。顯",
    "T27n1545_014:0071b03": "成頌義為多句身。一一句中有標有釋。謂",
    "T27n1545_014:0071b04": "諸惡者是標。莫作者是釋。乃至是諸佛者是",
    "T27n1545_014:0071b05": "標。教者是釋。故此頌中有四事滿。一標二",
    "T27n1545_014:0071b06": "釋三句四頌。若說諸惡於標名滿。於釋",
    "T27n1545_014:0071b07": "於句於頌未滿。復說莫作於標釋句三",
    "T27n1545_014:0071b08": "種名滿。於頌未滿。復說諸善若於總頌",
    "T27n1545_014:0071b09": "摽釋句滿。若於別句摽滿非餘。乃至復說",
    "T27n1545_014:0071b10": "是諸佛者若於總頌摽釋句滿。若於別句",
    "T27n1545_014:0071b11": "摽滿非餘。復說教者一切皆滿。此頌處中",
    "T27n1545_014:0071b12": "不長不短八字為句。三十二字為頌。諸經",
    "T27n1545_014:0071b13": "論頌多依此法。計書寫數亦依此法。又從",
    "T27n1545_014:0071b14": "六字乃至二十六字皆得為句。然六字者名",
    "T27n1545_014:0071b15": "為初句。二十六字者名為後句。減六字者",
    "T27n1545_014:0071b16": "名短句。過二十六字者名長句。",
    "T27n1545_014:0071b17": "[0071b17] 云何多文身。答諸字眾是謂多文身。為成",
    "T27n1545_014:0071b18": "此義引經為證。如世尊說。",
    "T27n1545_014:0071b19": " 欲為頌本  文即是字  頌依於名",
    "T27n1545_014:0071b20": " 及造頌者",
    "T27n1545_014:0071b21": "[0071b21] 此中欲者。是欲造頌欣&#x6199;愛樂。為頌本者",
    "T27n1545_014:0071b22": "此欲是頌因集生緣。文即是字者。巧便顯了",
    "T27n1545_014:0071b23": "故名為文。此即是字無轉盡故。此即顯示能",
    "T27n1545_014:0071b24": "顯頌文以字為體。頌依於名者。頌是假有",
    "T27n1545_014:0071b25": "依名而立。亦依文句且說依名。此中依言",
    "T27n1545_014:0071b26": "如林依樹。及造頌者。思惟觀察作諸伽他",
    "T27n1545_014:0071b27": "名造頌者。頌依造者如蛇依穴水依於泉。",
    "T27n1545_014:0071b28": "乳依乳房與依名異。",
    "T27n1545_014:0071b29": "[0071b29] 應知。此中有名有名身有多名身。有句",
    "T27n1545_014:0071c01": "有句身有多句身。有文有文身有多文",
    "T27n1545_014:0071c02": "身。於一字有名無名身無多名身。無句",
    "T27n1545_014:0071c03": "無句身無多句身。有文無文身無多文",
    "T27n1545_014:0071c04": "身。於二字有名有名身無多名身。無句",
    "T27n1545_014:0071c05": "無句身無多句身。有文有文身無多",
    "T27n1545_014:0071c06": "文身。於四字有名有名身有多名身。無",
    "T27n1545_014:0071c07": "句無句身無多句身。有文有文身有多",
    "T27n1545_014:0071c08": "文身。於八字有名有名身有多名身。有",
    "T27n1545_014:0071c09": "句無句身無多句身。有文有文身有多",
    "T27n1545_014:0071c10": "文身。於十六字有名有名身有多名身。有",
    "T27n1545_014:0071c11": "句有句身無多句身。有文有文身有多",
    "T27n1545_014:0071c12": "文身。於三十二字有名有名身有多名身。",
    "T27n1545_014:0071c13": "有句有句身有多句身。有文有文身有",
    "T27n1545_014:0071c14": "多文身。由此為門於諸字眾。所說多少如",
    "T27n1545_014:0071c15": "理應知。",
    "T27n1545_014:0071c16": "說一切有部發智大毘婆沙論卷第十四",
    "T27n1545_014:0071c17": "[0071c17] 此卷宋本第十六幅末。便不生瞋復次行",
    "T27n1545_014:0071c18": "者得(之下)所起名中(之上)脫他罵時便審觀察",
    "T27n1545_014:0071c19": "(乃至)依二十字四字等六十八行文今依二"
}