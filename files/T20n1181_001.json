{
    "T20n1181_001:0780a14": "大方廣菩薩藏經中文殊師利根",
    "T20n1181_001:0780a15": "本一字陀羅尼經",
    "T20n1181_001:0780a17": "大唐北印度迦濕彌羅國",
    "T20n1181_001:0780a18": "三藏寶思惟譯",
    "T20n1181_001:0780a19": "如是我聞。一時佛住淨居天寶莊嚴道場中。",
    "T20n1181_001:0780a20": "與大菩薩及淨居諸天眾俱。爾時世尊大慈",
    "T20n1181_001:0780a21": "大悲。於此會中普告一切諸天眾言。汝等善",
    "T20n1181_001:0780a22": "聽文殊師利童子行輪呪法。為欲守護諸眾",
    "T20n1181_001:0780a23": "生故。一切如來所有祕密心大神呪王。我",
    "T20n1181_001:0780a24": "今當為汝等開示顯說。若有誦者。我記此人",
    "T20n1181_001:0780a25": "則為已持一切諸呪悉皆圓滿。一切所作皆",
    "T20n1181_001:0780a26": "得成就。更無過者。汝等應知此陀羅尼。於",
    "T20n1181_001:0780a27": "諸呪中是大神呪王有大神力。若善男子善",
    "T20n1181_001:0780a28": "女人能受持者。文殊師利童子菩薩常來擁",
    "T20n1181_001:0780a29": "護。或於覺時或於夢中。為現身相及諸善事。",
    "T20n1181_001:0780b01": "能令此人生大歡喜。諸善男子此之呪王尚",
    "T20n1181_001:0780b02": "能攝得文殊師利童子菩薩。況餘菩薩及世",
    "T20n1181_001:0780b03": "出世賢聖等眾。復次善男子。此呪能消一切",
    "T20n1181_001:0780b04": "災障一切惡夢。一切怨敵一切五逆四重十",
    "T20n1181_001:0780b05": "惡罪業。一切惡邪不祥呪法。亦能成辦一切",
    "T20n1181_001:0780b06": "善事具大精進。當知是呪於世出世種種呪",
    "T20n1181_001:0780b07": "中為最殊勝。是諸佛心能令一切所願皆悉",
    "T20n1181_001:0780b08": "滿足。若以五色綖。結呪索繫其項上。擁護",
    "T20n1181_001:0780b09": "其身亦令諸願。皆得圓滿無超過者。即說呪",
    "T20n1181_001:0780b10": "曰。",
    "T20n1181_001:0780b11": "唵齒[口*臨](二合[口*臨]字離禁反)",
    "T20n1181_001:0780b12": "諸佛子等此呪能滅一切惡邪魍魎。諸鬼是",
    "T20n1181_001:0780b13": "一切諸佛吉祥之法。亦能成就一切神呪。誦",
    "T20n1181_001:0780b14": "此呪者。能令眾生起大慈心。能令眾生起大",
    "T20n1181_001:0780b15": "悲心。一切障礙皆得消滅。所有諸願皆得滿",
    "T20n1181_001:0780b16": "足。未作法時。即能成辦如意之事。若發",
    "T20n1181_001:0780b17": "無上大菩提心。誦之一遍力能守護自身。若",
    "T20n1181_001:0780b18": "誦兩遍力能守護同伴。若誦三遍力能守護",
    "T20n1181_001:0780b19": "一宅中人。若誦四遍力能守護一城中人。若",
    "T20n1181_001:0780b20": "誦五遍力能守護一國中人。若誦六遍力能",
    "T20n1181_001:0780b21": "守護一天下人。若誦七遍力能守護四天下",
    "T20n1181_001:0780b22": "人。若以清旦誦一遍。呪水洗面能令見者歡",
    "T20n1181_001:0780b23": "喜。呪香熏衣亦令見者歡喜。若患齒痛。呪",
    "T20n1181_001:0780b24": "揩齒木嚼之。揩齒所痛即差。若有女人產",
    "T20n1181_001:0780b25": "難之時。取阿吒盧沙迦根或郎伽利迦根。",
    "T20n1181_001:0780b26": "呪之七遍。以無虫水和摩之。塗於產女臍中",
    "T20n1181_001:0780b27": "兒即易生。或諸男子為箭所中。鏃入筋骨拔",
    "T20n1181_001:0780b28": "之不出。以十年酥三兩呪一百八遍。安瘡中",
    "T20n1181_001:0780b29": "及食之。箭鏃即出。若婦人五年乃至二十",
    "T20n1181_001:0780c01": "三十年不生男女者。或自有病。或男子有病。",
    "T20n1181_001:0780c02": "鬼魅所著種種病等。或為毒藥所中。當以十",
    "T20n1181_001:0780c03": "年已上酥五兩。孔雀羽一兩內於酥中呪之",
    "T20n1181_001:0780c04": "二十一遍。煎之擣為末。以石蜜一兩大呵梨",
    "T20n1181_001:0780c05": "勒三顆。去核取皮相和。呪之一百八遍。常以",
    "T20n1181_001:0780c06": "清旦空腹盡服之。於七日中即有男女。若患",
    "T20n1181_001:0780c07": "頭痛以烏翅羽呪之七遍。拂痛人頭患即除",
    "T20n1181_001:0780c08": "愈。若患瘧病一日二日乃至七日。或常患",
    "T20n1181_001:0780c09": "者。以純乳煮粥。著好酥一兩呪之一百八遍。",
    "T20n1181_001:0780c10": "與病人服之即得除愈。諸善男子以要言之。",
    "T20n1181_001:0780c11": "若欲合和一切湯藥及欲服者。先須至心誦",
    "T20n1181_001:0780c12": "之二十一遍速得如願。復次善男子若有一",
    "T20n1181_001:0780c13": "切眾生。為飛頭鬼所執。以手自摩其面。誦呪",
    "T20n1181_001:0780c14": "一百八遍作可畏相貌。便以左手作本生印。",
    "T20n1181_001:0780c15": "以大母指屈在掌中。用後四指押大母指上。",
    "T20n1181_001:0780c16": "急把拳。即自努目陰誦此呪。而看病者所",
    "T20n1181_001:0780c17": "患即除。若人患一切鬼病。以呪呪右手一百",
    "T20n1181_001:0780c18": "八遍。燒安息香熏之。左手作本生印。右手",
    "T20n1181_001:0780c19": "磨病人頭患即除愈。若有怨敵及諸惡夢。種",
    "T20n1181_001:0780c20": "種怖畏身心不安。以七色綖結呪索作蓮花",
    "T20n1181_001:0780c21": "形。或作輪形或作金剛杵形。呪之一百八遍。",
    "T20n1181_001:0780c22": "燒安息香熏之。於七日中繫自身項上。一切",
    "T20n1181_001:0780c23": "厄難悉皆消散。或以牛黃研之為墨。於淨紙",
    "T20n1181_001:0780c24": "上或帛練上。畫作所怖者形。於其四邊作",
    "T20n1181_001:0780c25": "齒[口*臨]字圍之。或作蓮花或作輪字。或作卍字",
    "T20n1181_001:0781a01": "螺魚金剛鉤寶瓶等圍之。呪之七遍所怖即",
    "T20n1181_001:0781a02": "除。諸善男子若欲經過師子虎狼毒蛇怨賊",
    "T20n1181_001:0781a03": "一切險難之處。當須淨其身心。不得近諸女",
    "T20n1181_001:0781a04": "人及喫一切五辛酒肉芸薹胡荽。於諸眾",
    "T20n1181_001:0781a05": "生起大悲想。至心誦呪呪之四十九遍。而",
    "T20n1181_001:0781a06": "諸怨惡自然退散。縱令遇之無不歡喜。諸善",
    "T20n1181_001:0781a07": "男子此呪縱令一切眾生。或於一劫或無",
    "T20n1181_001:0781a08": "量劫。乃至名字不可得聞。何況得見。專心念",
    "T20n1181_001:0781a09": "誦假令七寶象馬滿閻浮提。猶是世間滅壞",
    "T20n1181_001:0781a10": "之法。此陀羅尼呪。能令眾生現世當來常獲",
    "T20n1181_001:0781a11": "安隱。與諸如來大菩薩眾常為眷屬。若為自",
    "T20n1181_001:0781a12": "身若為他身。所願皆得。是故慇懃生難遇",
    "T20n1181_001:0781a13": "想。勿得輕慢起疑惑心。"
}