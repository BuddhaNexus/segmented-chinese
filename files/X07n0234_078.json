{
    "X07n0234_078:0794a14": "大方廣佛華嚴經疏卷第七十八(入第四十八經下半)",
    "X07n0234_078:0794a15": "清涼山沙門　澄觀　述",
    "X07n0234_078:0794a16": "晉水沙門　(淨源)　錄疏注經",
    "X07n0234_078:0794a17": "△第十三手有十三相。文分為三。初九真語手相",
    "X07n0234_078:0794a18": "二。初五明右。",
    "X07n0234_078:0794a19": "如來右手有大人相(至)是為六十八。",
    "X07n0234_078:0794a20": "△二後四明左。",
    "X07n0234_078:0794a21": "如來左手有大人相(至)及眾妙相以為莊嚴。",
    "X07n0234_078:0794a22": "因陀羅網以為嚴者。即是網鞔之相。互涉入故。",
    "X07n0234_078:0794a23": "放大光明普照十方(至)是為七十二。",
    "X07n0234_078:0794a24": "右五左四者。或左脫一。或表右邊恒常用故。而前",
    "X07n0234_078:0794b01": "肩右二左三。相通正等。△二有二相。在左右指。",
    "X07n0234_078:0794b02": "如來右手指有大人相(至)是為七十四。",
    "X07n0234_078:0794b03": "△三有二相在左右掌。",
    "X07n0234_078:0794b04": "如來右手掌有大人相(至)是為七十六。",
    "X07n0234_078:0794b05": "皆有千輪者。謂輪轂輻輞。三事具足。自然成就。不",
    "X07n0234_078:0794b06": "待人功。△十四陰藏一相。",
    "X07n0234_078:0794b07": "如來陰藏。",
    "X07n0234_078:0794b08": "猶如馬王。",
    "X07n0234_078:0794b09": "有大人相名普流出佛音聲雲(至)是為七十七。",
    "X07n0234_078:0794b10": "△十五坐處二相。",
    "X07n0234_078:0794b11": "如來右臀有大人相(至)是為七十九。",
    "X07n0234_078:0794b12": "△十六體有二相。",
    "X07n0234_078:0794b13": "如來右髀有大人相(至)隨順安住以為莊嚴。",
    "X07n0234_078:0794b14": "隨順安住者。髀多行動。故須多寶隨順而嚴。",
    "X07n0234_078:0794b15": "廣大游行放淨光明(至)是為八十一。",
    "X07n0234_078:0794b16": "△十七腨有三相。",
    "X07n0234_078:0794b17": "如來右邊伊尼延鹿王腨(至)如來寶腨上毛。",
    "X07n0234_078:0794b18": "腨毛通於二腨。若準晉經。直云毛端。則通全身一",
    "X07n0234_078:0794b19": "切毛也。義應如晉。則處成十九。",
    "X07n0234_078:0794b20": "有大人相名普現法界影像雲(至)是為八十四。",
    "X07n0234_078:0794b21": "△十八足有十三相。通分為七。初足下一相。",
    "X07n0234_078:0794b22": "如來足下有大人相。",
    "X07n0234_078:0794b23": "略無左右。而晉經中。足趺之後。別有足下十輻輪",
    "X07n0234_078:0794b24": "相。此必合有。故後品明足下輪相。名普照王。今經",
    "X07n0234_078:0794c01": "中千輪之言。乃在後段指間收故。或以常明易知。",
    "X07n0234_078:0794c02": "故此不說。指間有異。故舉之耳。",
    "X07n0234_078:0794c03": "名一切菩薩海安住雲。",
    "X07n0234_078:0794c04": "名安住者。以足下安平。一切著地。不容針故。",
    "X07n0234_078:0794c05": "色如金剛閻浮檀金(至)是為八十五。",
    "X07n0234_078:0794c06": "△二足上有二相。",
    "X07n0234_078:0794c07": "如來右足上有大人相(至)是為八十七。",
    "X07n0234_078:0794c08": "△三足指間二相。",
    "X07n0234_078:0794c09": "如來右足指間有大人相(至)是為八十九。",
    "X07n0234_078:0794c10": "△四足跟二相。",
    "X07n0234_078:0794c11": "如來右足跟有大人相(至)是為九十一。",
    "X07n0234_078:0794c12": "△五足趺二相。",
    "X07n0234_078:0794c13": "如來右足趺有大人相(至)是為九十三。",
    "X07n0234_078:0794c14": "△六足四周二相。",
    "X07n0234_078:0794c15": "如來右足四周有大人相(至)金剛寶以為莊嚴。",
    "X07n0234_078:0794c16": "因陀羅尼羅者。此云帝青。",
    "X07n0234_078:0794c17": "放寶光明充滿虗空(至)是為九十五。",
    "X07n0234_078:0794c18": "△七足指端二相。",
    "X07n0234_078:0794c19": "如來右足指端有大人相(至)是為九十七。",
    "X07n0234_078:0794c20": "上來略例九十七相。次第名數。譯者安置。既不說",
    "X07n0234_078:0794c21": "盡。豈不盈百。足下闕一。脣齶不開。設合此二。六根",
    "X07n0234_078:0794c22": "皆辨。耳何闕如。若加兩耳及足下一。則圓百數。以",
    "X07n0234_078:0794c23": "顯無盡。豈不妙哉。況此中所列。於三十二。尚有未",
    "X07n0234_078:0794c24": "盡。豈普賢力不及百耶。晉經有遺。但九十四亦無",
    "X07n0234_078:0795a01": "次第之數。故知九十七數。不在生情。配屬諸法。△",
    "X07n0234_078:0795a02": "三結略顯廣。",
    "X07n0234_078:0795a03": "佛子毗盧遮那如來(至)眾寶妙相以為莊嚴。",
    "X07n0234_078:0795a04": "別說難周。故須結略。非略能盡。故須顯廣。一華藏",
    "X07n0234_078:0795a05": "塵相已無邊。況十華藏則無盡無盡。非普眼者。安",
    "X07n0234_078:0795a06": "能覩歟。既三十二相權實不同。互有互無。故不會",
    "X07n0234_078:0795a07": "釋。",
    "X07n0234_078:0795a08": "○如來隨好光明功德品第三十五",
    "X07n0234_078:0795a09": "△初來意者。前品明相。此品辦好。相好雖殊。俱用",
    "X07n0234_078:0795a10": "嚴身。以答前身及眼等六。兼自在問。好依相有。德",
    "X07n0234_078:0795a11": "劣於相。故次明之。劣德之用。用成頓益。翻顯大相",
    "X07n0234_078:0795a12": "德難思矣。",
    "X07n0234_078:0795a13": "二釋名者。如來標人表德。隨好等顯德依人。隨好",
    "X07n0234_078:0795a14": "是體。隨逐大相。德姿好故。光明是用。功德者德。謂",
    "X07n0234_078:0795a15": "從好發光。光能益物。顯好之德。故以為名。如來之",
    "X07n0234_078:0795a16": "隨好等。亦如來有隨好等。通二釋也。",
    "X07n0234_078:0795a17": "三宗趣者。明好勝德為宗。令物修敬為趣。",
    "X07n0234_078:0795a18": "次釋文二。先略二。初標果好。",
    "X07n0234_078:0795a19": "爾時世尊。",
    "X07n0234_078:0795a20": "佛自說者。有二意故。一僧祇因終。此品果極故。茲",
    "X07n0234_078:0795a21": "二品皆佛自說。二好用劣相。而用難思。恐物不信。",
    "X07n0234_078:0795a22": "故佛自說。",
    "X07n0234_078:0795a23": "告寶手菩薩言。",
    "X07n0234_078:0795a24": "告寶手者。亦有二義。一說手隨好。彼主此門故。二",
    "X07n0234_078:0795b01": "令當寶重。起信手故。",
    "X07n0234_078:0795b02": "佛子如來應正等覺有隨好。",
    "X07n0234_078:0795b03": "有隨好者。總相舉也。即是足下之好。與後名同故。",
    "X07n0234_078:0795b04": "名圓滿王。",
    "X07n0234_078:0795b05": "德用周備。故云圓滿。攝益自在。最勝名王。",
    "X07n0234_078:0795b06": "此隨好中出大光明(至)阿僧祇光明而為眷屬。",
    "X07n0234_078:0795b07": "光明熾盛者。如日具德。由此復能攝諸眷屬。百萬",
    "X07n0234_078:0795b08": "等。顯數多也。復云七者。淨七支故。修七覺故。照七",
    "X07n0234_078:0795b09": "地故。△二舉因對顯者。為顯勝故。此有數重。一以",
    "X07n0234_078:0795b10": "相德深廣。言不能備。是故置之。但隨說好。二好德",
    "X07n0234_078:0795b11": "復多。以三十二相。既有八十隨好。十蓮華藏之相",
    "X07n0234_078:0795b12": "好彌多矣。且舉其一。三一中置勝。但說劣者。故明",
    "X07n0234_078:0795b13": "足下。四足下一好復有多光。但說一光。五果位一",
    "X07n0234_078:0795b14": "光亦不可說。故寄因顯。因光成益。三重頓圓。況果",
    "X07n0234_078:0795b15": "一光。如是展轉。況於諸相。況復總說如來諸德。果",
    "X07n0234_078:0795b16": "海絕言。亦斯義矣。文二。初光照分齊。",
    "X07n0234_078:0795b17": "佛子我為菩薩時(至)照十佛剎微塵數世界。",
    "X07n0234_078:0795b18": "即前圓滿好中放光。故不別標放光之處。而非前",
    "X07n0234_078:0795b19": "光。好具多故。△二光所成益二。初今離苦淨宿善",
    "X07n0234_078:0795b20": "益。",
    "X07n0234_078:0795b21": "彼世界中地獄眾生(至)咸生歡喜踊躍稱慶。",
    "X07n0234_078:0795b22": "△二轉報生天。得聞法益。",
    "X07n0234_078:0795b23": "從彼命終生兜率天(至)往昔親近眾善知識。",
    "X07n0234_078:0795b24": "示宿因心不放逸。顯曾修行。於如來所。種諸善根。",
    "X07n0234_078:0795c01": "通見聞等。親近知識。必聞普法。成金剛種。",
    "X07n0234_078:0795c02": "毗盧遮那大威神力。",
    "X07n0234_078:0795c03": "顯其現緣。",
    "X07n0234_078:0795c04": "於彼命終來生此天。",
    "X07n0234_078:0795c05": "結因屬果。文從略故。結屬生天。理實息苦。及淨眼",
    "X07n0234_078:0795c06": "等。皆由於此二種因緣。是知佛光平等而照。不種",
    "X07n0234_078:0795c07": "善因。無斯勝益。何以一光頓成斯益。無盡功德之",
    "X07n0234_078:0795c08": "所顯故。純淨法界之所流故。非如權教八十隨好。",
    "X07n0234_078:0795c09": "但嚴於形。生信而已。此中略無墯獄之因。謂雖修",
    "X07n0234_078:0795c10": "乘。戒行寬故。△二廣辨因相。但廣於因。果難說故。",
    "X07n0234_078:0795c11": "文二。初廣前段淨宿善益。",
    "X07n0234_078:0795c12": "佛子菩薩足下千輻輪(至)常放四十種光明。",
    "X07n0234_078:0795c13": "摧下惡趣之苦。放於足下千輻輪光。四十光者。表",
    "X07n0234_078:0795c14": "四十位。無不照故。",
    "X07n0234_078:0795c15": "中有一光名清淨功德。",
    "X07n0234_078:0795c16": "置廣說略。",
    "X07n0234_078:0795c17": "能照億那由他佛剎微塵數世界。",
    "X07n0234_078:0795c18": "分齊過前。",
    "X07n0234_078:0795c19": "隨諸眾生種種業行(至)皆悉命終生兜率天。",
    "X07n0234_078:0795c20": "淨惑成德。故前光受清淨等名。以重況輕。舉阿鼻",
    "X07n0234_078:0795c21": "耳。△二廣聞法益六。初略標勸誨。",
    "X07n0234_078:0795c22": "既生天已聞天鼓音(至)入離垢三昧汝當敬禮。",
    "X07n0234_078:0795c23": "△二聞已生疑。",
    "X07n0234_078:0795c24": "爾時諸天子聞天鼓音(至)何因發此微妙之音。",
    "X07n0234_078:0796a01": "△三總示所因。",
    "X07n0234_078:0796a02": "是時天鼓告諸天子言(至)諸善根力之所成就。",
    "X07n0234_078:0796a03": "△四正明勸教四。初以己喻佛無我無來。",
    "X07n0234_078:0796a04": "諸天子如我說我而不著我(至)亦復如是非十方來。",
    "X07n0234_078:0796a05": "文中二段。各有喻合。上喻無我。下喻無來。△二以",
    "X07n0234_078:0796a06": "他喻己。顯來即無來。",
    "X07n0234_078:0796a07": "諸天子譬如汝等昔在地獄(至)亦復如是非十方來。",
    "X07n0234_078:0796a08": "文有三喻。並顯可知。然惡業善根是來因緣。因緣",
    "X07n0234_078:0796a09": "無性故。來即無來。非先有法。在十方中。從彼來也。",
    "X07n0234_078:0796a10": "故因緣者。即是智慧。智慧之法。本非因緣。云何念",
    "X07n0234_078:0796a11": "言。有何因緣。△三以己況佛難思之境。",
    "X07n0234_078:0796a12": "諸天子譬如億那由他佛剎(至)一隨好中放一光明。",
    "X07n0234_078:0796a13": "舉手隨好者。別舉顯勝上救下趣。故舉足光。今約",
    "X07n0234_078:0796a14": "現通。故說手也。",
    "X07n0234_078:0796a15": "出現無量自在神力(至)尚不能知況諸眾生。",
    "X07n0234_078:0796a16": "△四正勸往詣。誡不應留二。初總誡勸。",
    "X07n0234_078:0796a17": "諸天子汝當往詣彼菩薩所(至)勿復貪著五欲樂具。",
    "X07n0234_078:0796a18": "△二廣釋二。初釋前誡。",
    "X07n0234_078:0796a19": "著五欲樂障諸善根。",
    "X07n0234_078:0796a20": "上法下喻。",
    "X07n0234_078:0796a21": "諸天子譬如劫火燒須彌山悉令除盡無餘可得。",
    "X07n0234_078:0796a22": "後合。",
    "X07n0234_078:0796a23": "貪欲纏心亦復如是終不能生念佛之意。",
    "X07n0234_078:0796a24": "△二釋前勸有六。初順釋。",
    "X07n0234_078:0796b01": "諸天子汝等應當知恩報恩。",
    "X07n0234_078:0796b02": "△二反釋。",
    "X07n0234_078:0796b03": "諸天子其有眾生不知報恩多遭橫死生於地獄。",
    "X07n0234_078:0796b04": "△三示其恩相。",
    "X07n0234_078:0796b05": "諸天子汝等昔在地獄之中蒙光照身捨彼生此。",
    "X07n0234_078:0796b06": "△四勸往增善。",
    "X07n0234_078:0796b07": "汝等今者宜疾迴向增長善根。",
    "X07n0234_078:0796b08": "△五示法令修。謂說二空。",
    "X07n0234_078:0796b09": "諸天子如我天鼓非男非女(至)種種上妙宮殿園林。",
    "X07n0234_078:0796b10": "非男女喻。以顯人空。",
    "X07n0234_078:0796b11": "如我天鼓不生不滅(至)亦復如是不生不滅。",
    "X07n0234_078:0796b12": "不生滅喻。以顯法空。△六勸修成益。",
    "X07n0234_078:0796b13": "汝等若能於此悟解應知則入無依印三昧。",
    "X07n0234_078:0796b14": "既解悟無生。則能所雙絕。儻然靡據。故曰無依。以",
    "X07n0234_078:0796b15": "斯智印。印定萬法。不收不攝。住心自安。故稱三昧。",
    "X07n0234_078:0796b16": "△五依勸詣佛五。初獻供不過。",
    "X07n0234_078:0796b17": "時諸天子聞是音已(至)欲申瞻覲而不得見。",
    "X07n0234_078:0796b18": "△二聞其所在。",
    "X07n0234_078:0796b19": "時有天子作如是言(至)乘栴檀樓閣處摩耶夫人胎。",
    "X07n0234_078:0796b20": "△三觀見下生。",
    "X07n0234_078:0796b21": "時諸天子以天眼觀(至)梵天欲天承事供養。",
    "X07n0234_078:0796b22": "△四發心欲往。",
    "X07n0234_078:0796b23": "諸天子眾咸作是念(至)十那由他眷屬欲下閻浮提。",
    "X07n0234_078:0796b24": "△五教見佛儀二。先教識受生。令捨曲見。由前不",
    "X07n0234_078:0796c01": "遇。後覩下生。不離有無。情存彼此。故示體用。顯無",
    "X07n0234_078:0796c02": "生現生。文三。初法二。初誡其曲見。",
    "X07n0234_078:0796c03": "時天鼓中出聲告言(至)非此命終而生彼間。",
    "X07n0234_078:0796c04": "△二示其正見。",
    "X07n0234_078:0796c05": "但以神通隨諸眾生心之所宜令其得見。",
    "X07n0234_078:0796c06": "是知佛化所生非歿生也。△二喻。",
    "X07n0234_078:0796c07": "諸天子如我今者非眼所見而能出聲。",
    "X07n0234_078:0796c08": "△三合。",
    "X07n0234_078:0796c09": "菩薩摩訶薩入離垢三昧亦復如是非眼所見。",
    "X07n0234_078:0796c10": "法身無生。徧而叵見。",
    "X07n0234_078:0796c11": "而能處處示現受生。",
    "X07n0234_078:0796c12": "應無不生。即處處皆有。有感此中亦見。何須更下",
    "X07n0234_078:0796c13": "閻浮。",
    "X07n0234_078:0796c14": "離分別。",
    "X07n0234_078:0796c15": "顯應生之德。拂其諸見。以無分別智而生。非謂有",
    "X07n0234_078:0796c16": "其選生之處。",
    "X07n0234_078:0796c17": "除憍慢。",
    "X07n0234_078:0796c18": "雖處王宮。而無憍慢。",
    "X07n0234_078:0796c19": "無染著。",
    "X07n0234_078:0796c20": "諸天圍繞。而無染著。△二教發心誨過。令其得見",
    "X07n0234_078:0796c21": "三。先標教誨。次徵問其方。後如法正教。夫欲悔過。",
    "X07n0234_078:0796c22": "須識逆順二十種心。謂先識十種順生死心。以為",
    "X07n0234_078:0796c23": "所治。一妄計人我。起於身見。二內具煩惱。外遇惡",
    "X07n0234_078:0796c24": "緣。我心隆盛。三內外既具。滅善心事。不喜他善。四",
    "X07n0234_078:0797a01": "縱恣三業。無惡不為。五事雖不廣。惡心徧布。六惡",
    "X07n0234_078:0797a02": "心相續。晝夜不斷。七覆諱過失。不欲人知。八虜扈",
    "X07n0234_078:0797a03": "抵突。不畏惡道。九無慙無愧。不懼凡聖。十撥無因",
    "X07n0234_078:0797a04": "果。作一闡提。次起十種逆生死心。從後翻破。一明",
    "X07n0234_078:0797a05": "信因果。二自愧剋責。三怖畏惡道。四不覆瑕疵。五",
    "X07n0234_078:0797a06": "斷相續心。六發菩提心。七修功補過。八隨喜他善。",
    "X07n0234_078:0797a07": "九念十方佛。十觀罪性空。今此三段文皆具有。而",
    "X07n0234_078:0797a08": "為次不同。向以起心之次第。此以勝劣而言故。今",
    "X07n0234_078:0797a09": "初總標教誨。",
    "X07n0234_078:0797a10": "諸天子。",
    "X07n0234_078:0797a11": "文有四節。治前六種順生死失。",
    "X07n0234_078:0797a12": "汝等應發阿耨多羅三藐三菩提心。",
    "X07n0234_078:0797a13": "發菩提心。為懺所依。以是行本。含攝眾德。故首明",
    "X07n0234_078:0797a14": "之。翻前第五惡心徧布自危危人。今發悲心。徧覆",
    "X07n0234_078:0797a15": "法界。廣利有情。",
    "X07n0234_078:0797a16": "淨治其意住善威儀。",
    "X07n0234_078:0797a17": "令淨三業為能懺體。上句是惡止行。下句義通止",
    "X07n0234_078:0797a18": "作。翻前第六惡心相續。及翻第七覆諱過失。",
    "X07n0234_078:0797a19": "悔除一切業障煩惱障報障見障。",
    "X07n0234_078:0797a20": "今懺四障。即所滅之非。謂惑業苦。業報二障。約因",
    "X07n0234_078:0797a21": "果異。既懺報障。則怖畏惡道。翻前不畏。以諸天子",
    "X07n0234_078:0797a22": "新從彼來。故不廣明。於煩惱中。利鈍分二。邪見斷",
    "X07n0234_078:0797a23": "善最可畏故。別明見障。又障所知亦見障故。餘如",
    "X07n0234_078:0797a24": "別說。",
    "X07n0234_078:0797b01": "以盡法界眾生數等身(至)悔除所有諸障過惡。",
    "X07n0234_078:0797b02": "運心普徧。令無不盡。由昔起過。既徧諸境。今悔昔",
    "X07n0234_078:0797b03": "非。普運三業。等眾生界。於一一佛及眾生前。發露",
    "X07n0234_078:0797b04": "懺悔。既於人天凡聖之前。皆對懺悔。則是第二自",
    "X07n0234_078:0797b05": "愧剋責。翻無慚愧。由意徧運。令身口徧。頭即頂禮。",
    "X07n0234_078:0797b06": "兼身為總。五輪著地。此言徧者。為以何徧。故經云",
    "X07n0234_078:0797b07": "善三業徧。此則第四修功補過。翻前縱恣身等三",
    "X07n0234_078:0797b08": "業。△二徵問其方。",
    "X07n0234_078:0797b09": "時諸天子聞是語已(至)云何悔除一切過惡。",
    "X07n0234_078:0797b10": "上經猶略。餘義未盡。故次徵之。△三如法正教。正",
    "X07n0234_078:0797b11": "教觀罪。性空兼顯。妄計我人。撥無因果。外遇惡緣。",
    "X07n0234_078:0797b12": "而文分二。初明發聲之因。",
    "X07n0234_078:0797b13": "爾時天鼓以菩薩三昧善根力故發聲告言。",
    "X07n0234_078:0797b14": "△二正說教誨五。今初別觀業空。",
    "X07n0234_078:0797b15": "諸天子菩薩知諸業(至)而共積集止住於心。",
    "X07n0234_078:0797b16": "業為報因。三障首故。非先有體從十方來。正顯空",
    "X07n0234_078:0797b17": "義。",
    "X07n0234_078:0797b18": "但從顛倒生無有住處。",
    "X07n0234_078:0797b19": "釋空所以。由業障海。從妄想生。故無自性。",
    "X07n0234_078:0797b20": "菩薩如是決定明見無有疑惑。",
    "X07n0234_078:0797b21": "今此空慧。與心相應。決定無疑。能如是知。即名菩",
    "X07n0234_078:0797b22": "薩。△二總觀四障。文有喻合。以喻俗有。約真即無。",
    "X07n0234_078:0797b23": "文二。初喻。",
    "X07n0234_078:0797b24": "諸天子如我天鼓說業說報。",
    "X07n0234_078:0797c01": "舉所治。謂業報二障。",
    "X07n0234_078:0797c02": "說行說戒說喜說安說諸三昧。",
    "X07n0234_078:0797c03": "即是能治。行善止惡。喜他安他。△二合。",
    "X07n0234_078:0797c04": "諸佛菩薩亦復如是說我說我所。",
    "X07n0234_078:0797c05": "即是見障。",
    "X07n0234_078:0797c06": "說眾生說貪恚癡。",
    "X07n0234_078:0797c07": "即煩惱障。",
    "X07n0234_078:0797c08": "種種諸業。",
    "X07n0234_078:0797c09": "上明隨俗說有。下辨勝義實無。",
    "X07n0234_078:0797c10": "而實無我無有我所(至)十方推求悉不可得。",
    "X07n0234_078:0797c11": "有無二文。三障影略。既無我所。翻破第一。忘計我",
    "X07n0234_078:0797c12": "人。△三別破見惑。見惑深險。故廣破之。文有三喻。",
    "X07n0234_078:0797c13": "初鼓無生滅隨所聞喻。",
    "X07n0234_078:0797c14": "諸天子譬如我聲不生不滅(至)隨有修集則受其報。",
    "X07n0234_078:0797c15": "喻業雖無生。隨修感報。向觀業空。為遣執有。若謂",
    "X07n0234_078:0797c16": "為空。諸佛不化。故今顯非是斷無。翻破第十撥無",
    "X07n0234_078:0797c17": "因果。△二聲無去來喻。",
    "X07n0234_078:0797c18": "諸天子如我天鼓所出音聲(至)若來若去皆不可得。",
    "X07n0234_078:0797c19": "喻歸中道。上喻下合。",
    "X07n0234_078:0797c20": "諸天子若有去來則有斷常。",
    "X07n0234_078:0797c21": "定有則常。定無則斷。俱亦是二。是故雙破去來二",
    "X07n0234_078:0797c22": "見。顯離斷常。",
    "X07n0234_078:0797c23": "一切諸佛終不演說有斷常法除為方便成熟眾生。",
    "X07n0234_078:0797c24": "若有可來。即墯於常。去而不來。即墯於斷。故雖空",
    "X07n0234_078:0798a01": "不斷。雖有不常。△三鼓聲隨心喻。",
    "X07n0234_078:0798a02": "諸天子譬如我聲(至)隨眾生心悉令得見。",
    "X07n0234_078:0798a03": "喻佛由心見。遣其心外定執。懺主令其真念十方",
    "X07n0234_078:0798a04": "諸佛。翻破外遇惡緣。△四對業觀報二。初鏡像體",
    "X07n0234_078:0798a05": "虗喻。",
    "X07n0234_078:0798a06": "諸天子如有頗棃鏡(至)諸業果報無來去處。",
    "X07n0234_078:0798a07": "喻雖有而無。謂其鏡像依鏡而現。像非去來。報從",
    "X07n0234_078:0798a08": "業生。何有來去。△二幻師惑眼喻。",
    "X07n0234_078:0798a09": "諸天子譬如幻師幻惑人眼當知諸業亦復如是。",
    "X07n0234_078:0798a10": "喻業招報雖無而有。又業亦如幻。又幻非有無。即",
    "X07n0234_078:0798a11": "中道矣。△五總結懺益。",
    "X07n0234_078:0798a12": "若如是知是真實懺悔一切罪惡悉得清淨。",
    "X07n0234_078:0798a13": "△六見聞獲益二。初明餘眾益。",
    "X07n0234_078:0798a14": "說此法時百千億那由他(至)發於無上菩提之意。",
    "X07n0234_078:0798a15": "以三昧力。聲普聞故。△二當機得益二。初一重益",
    "X07n0234_078:0798a16": "亦二。今初得法益。",
    "X07n0234_078:0798a17": "爾時諸天子聞說普賢(至)獲諸力莊嚴三昧故。",
    "X07n0234_078:0798a18": "皆有故字。義似牒前為因。則見佛為益。前來未有",
    "X07n0234_078:0798a19": "得十地處。為何所牒。是以晉經皆無故字。應言聞",
    "X07n0234_078:0798a20": "說普賢廣大迴向故。便得十地。獲諸力莊嚴三昧。",
    "X07n0234_078:0798a21": "上句得位。下句成行。分得十力。為莊嚴故。△二見",
    "X07n0234_078:0798a22": "佛益三。初明見因。",
    "X07n0234_078:0798a23": "以眾生數等清淨三業悔除一切諸重障故。",
    "X07n0234_078:0798a24": "△二正明見佛。",
    "X07n0234_078:0798b01": "即見百千億那由他佛剎(至)離垢三昧少分之力。",
    "X07n0234_078:0798b02": "△三敬心興供。",
    "X07n0234_078:0798b03": "爾時彼諸天子以上眾華。",
    "X07n0234_078:0798b04": "言以上者。上來持華。詣菩薩所。獻供不遇。猶未散",
    "X07n0234_078:0798b05": "故。",
    "X07n0234_078:0798b06": "復於身上一一毛孔化作眾生數等眾妙華雲。",
    "X07n0234_078:0798b07": "毛孔出華者。已得地位故。華在最初。故略舉之。上",
    "X07n0234_078:0798b08": "所持中。有香蓋等。故下諸文見香見蓋。並皆成益。",
    "X07n0234_078:0798b09": "供養毗盧遮那如來持以散佛一切皆於佛身上住。",
    "X07n0234_078:0798b10": "△二展轉獲益二。一聞香益。二見蓋益。並是從前",
    "X07n0234_078:0798b11": "獻供不過文中所來。前中有三。初法。",
    "X07n0234_078:0798b12": "其諸香雲普雨無量佛剎(至)身蒙香者其身安樂。",
    "X07n0234_078:0798b13": "由脫障故。得解脫樂。△二喻。",
    "X07n0234_078:0798b14": "譬如比丘入第四禪一切業障皆得消滅。",
    "X07n0234_078:0798b15": "喻四禪無八災患。△三合由滅障故。得淨善根。是",
    "X07n0234_078:0798b16": "為益相。文二。初顯所滅。",
    "X07n0234_078:0798b17": "若有聞者彼諸眾生(至)等分行者二萬一千。",
    "X07n0234_078:0798b18": "即是八萬四千煩惱。古有二釋。一云。煩惱根本有",
    "X07n0234_078:0798b19": "十。然一惑力復各有十。即為一百。應分九品。今但",
    "X07n0234_078:0798b20": "上品重故開三。中下輕故各為一品。則成五品。每",
    "X07n0234_078:0798b21": "品一百。則成五百。復於自他內外境起。謂自五塵",
    "X07n0234_078:0798b22": "名之為內。以他五塵名之為外。一一塵上各有五",
    "X07n0234_078:0798b23": "百。即為五千。別迷四諦。則成二萬。并本一千。通前",
    "X07n0234_078:0798b24": "都有二萬一千。却配三毒及等分成。則八萬四千",
    "X07n0234_078:0798c01": "煩惱。經文自具。二者有云。十惡為本。展轉相成。一",
    "X07n0234_078:0798c02": "一各十。故成一百。亦約迷於自他五塵。則為一千。",
    "X07n0234_078:0798c03": "正迷十諦。十諦則是四諦三諦二諦一諦。則成一",
    "X07n0234_078:0798c04": "萬。或迷說成諦等十諦。或迷十善。故成一萬。然迷",
    "X07n0234_078:0798c05": "十諦。空有不同。分成二萬。或迷十善。真俗二諦。亦",
    "X07n0234_078:0798c06": "分二萬。并本一千。餘如經辨。二皆有理。任情去取。",
    "X07n0234_078:0798c07": "更有異釋。如賢劫經等。非今經意。△二明其能滅。",
    "X07n0234_078:0798c08": "了知如是悉是虗忘。",
    "X07n0234_078:0798c09": "謂了惑本虗。居然不生。故晉經云。此諸煩惱皆悉",
    "X07n0234_078:0798c10": "除滅。",
    "X07n0234_078:0798c11": "如是知已成就香幢雲自在光明清淨善根。",
    "X07n0234_078:0798c12": "由滅惑故清淨。惑亡智顯。自在光明。善根成就。香",
    "X07n0234_078:0798c13": "幢即是九地所有舌根。至下當明。△二見蓋益文",
    "X07n0234_078:0798c14": "二。今初正明得益。",
    "X07n0234_078:0798c15": "若有眾生見其蓋者(至)金網轉輪王一恒河沙善根。",
    "X07n0234_078:0798c16": "準晉經云種一恒河沙轉輪聖王所植善根。所謂",
    "X07n0234_078:0798c17": "白淨寶網輪王等。是知則有多箇輪王。非一輪王",
    "X07n0234_078:0798c18": "之多善也。梵本亦然。而言清淨金網者。準瓔珞上",
    "X07n0234_078:0798c19": "卷。金輪位在十迴向中。初地已上。皆是瑠璃輪。而",
    "X07n0234_078:0798c20": "增寶數。以為其別。是知舊譯為寶網者。勝金網也。",
    "X07n0234_078:0798c21": "故彼經云。歡喜地百寶瓔珞。七寶相輪。為四天王。",
    "X07n0234_078:0798c22": "乃至一萬福子。以為眷屬。見百法身。游百佛剎。寶",
    "X07n0234_078:0798c23": "數一一。增至七地。以十三寶。以為相輪。八地但云",
    "X07n0234_078:0798c24": "大寶相輪。九地中云。以白雲寶而為相輪。十地中",
    "X07n0234_078:0799a01": "云。百萬神通寶光瓔珞無畏珠寶。而為相輪。若順",
    "X07n0234_078:0799a02": "晉經。白淨之言。則是九地。則同前文有香幢雲自",
    "X07n0234_078:0799a03": "在光明。若然彼白淨寶。但是所等。則金網無失。若",
    "X07n0234_078:0799a04": "取十地。為清淨金網。正當十地。以無畏珠。為清淨",
    "X07n0234_078:0799a05": "義。又攝化分齊。與第十地攝報果同。證為十地。其",
    "X07n0234_078:0799a06": "義明矣。故下此王放光。遇者亦登十地。一恒沙者。",
    "X07n0234_078:0799a07": "謂從九地已還。乃至十住銅輪。以此十地所化分",
    "X07n0234_078:0799a08": "齊。此前諸位。如河沙矣。故晉經云。寶網輪王等。等",
    "X07n0234_078:0799a09": "取前也。△二攝化轉益二。初得位益三。初法。",
    "X07n0234_078:0799a10": "佛子菩薩住此轉輪王位(至)塵數世界中教化眾生。",
    "X07n0234_078:0799a11": "直明菩薩攝化分齊。已如前釋。△二喻。",
    "X07n0234_078:0799a12": "佛子譬如明鏡世界(至)未曾一念而有間斷。",
    "X07n0234_078:0799a13": "喻上法中教化眾生。",
    "X07n0234_078:0799a14": "若有眾生聞其佛名必得往生彼佛國土。",
    "X07n0234_078:0799a15": "喻下合中遇斯光明。獲十地位。△三合。",
    "X07n0234_078:0799a16": "菩薩安住清淨金網轉輪王位亦復如是。",
    "X07n0234_078:0799a17": "初句總合。",
    "X07n0234_078:0799a18": "若有暫得遇其光明。",
    "X07n0234_078:0799a19": "準晉經中。亦復如是下。欠放漫陀羅自在光明之",
    "X07n0234_078:0799a20": "言。今經影在後喻合中。若便直云得遇斯光。前文",
    "X07n0234_078:0799a21": "未有放光之處。為何遇耶。",
    "X07n0234_078:0799a22": "必獲菩薩第十地位。",
    "X07n0234_078:0799a23": "得十地者。此品之中總有三重。皆得十地。名展轉",
    "X07n0234_078:0799a24": "益。一諸天子聞鼓說法。證得十地。二此天子毛孔",
    "X07n0234_078:0799b01": "出華。并前香蓋。見者證得輪王之位。即是十地三",
    "X07n0234_078:0799b02": "輪王放光。眾生遇者。復得十地。此三所證。位皆齊",
    "X07n0234_078:0799b03": "等。同時頓成。約人各有塵數多類。總是菩薩一隨",
    "X07n0234_078:0799b04": "好中。一光之力。餘光好等彌更難說。",
    "X07n0234_078:0799b05": "以先修行善根力故。",
    "X07n0234_078:0799b06": "即顯前來頓益之因。因聞普法。修普善故。△二成",
    "X07n0234_078:0799b07": "德益二。初喻。",
    "X07n0234_078:0799b08": "佛子如得初禪雖未命終(至)得諸禪者悉亦如是。",
    "X07n0234_078:0799b09": "意云。欲界修得色界中定。以欲界眼見色界境。喻",
    "X07n0234_078:0799b10": "於菩薩頓證十地。未轉凡身。見十地境。以法力故。",
    "X07n0234_078:0799b11": "是以三祇而一念可屆者。明一攝一切故。塵劫不",
    "X07n0234_078:0799b12": "窮於一位者。明一切攝一故。如是遲速。皆悉自在。",
    "X07n0234_078:0799b13": "是此圓教。非餘宗也。△二合二。初正明得益。",
    "X07n0234_078:0799b14": "菩薩摩訶薩住清淨金網(至)皆得菩薩第十地位。",
    "X07n0234_078:0799b15": "猶是牒前合中經文。謂以德依地成。所以重牒。不",
    "X07n0234_078:0799b16": "然則成兩度放光。各得十地。",
    "X07n0234_078:0799b17": "成就無量智慧光明(至)成就如是清淨肉眼。",
    "X07n0234_078:0799b18": "謂上諸德及與十眼。皆依凡身肉眼而成。故就結",
    "X07n0234_078:0799b19": "之。△二顯境分齊。即顯肉眼境界廣大。肉眼尚爾。",
    "X07n0234_078:0799b20": "餘眼玄妙不可說也。文三。初假設譬喻。以顯境多",
    "X07n0234_078:0799b21": "三。初一重境界廣大。",
    "X07n0234_078:0799b22": "佛子假使有人以億那由他(至)悉以集成一佛國土。",
    "X07n0234_078:0799b23": "△二問答顯廣。令信成益。",
    "X07n0234_078:0799b24": "寶手於汝意云何(至)當獲如來無上智慧。",
    "X07n0234_078:0799c01": "△三復積前數。重顯廣大。",
    "X07n0234_078:0799c02": "寶手設復有人以千億佛剎(至)展轉乃至經八十反。",
    "X07n0234_078:0799c03": "△二正明能見。",
    "X07n0234_078:0799c04": "如是一切廣大佛土(至)於一念中悉能明見。",
    "X07n0234_078:0799c05": "見前廣剎之塵。肉眼能見。已是超勝。況一念耶。",
    "X07n0234_078:0799c06": "亦見百億廣大佛剎微塵數佛。",
    "X07n0234_078:0799c07": "明見多佛。",
    "X07n0234_078:0799c08": "如頗棃清淨光明照十佛剎微塵數世界。",
    "X07n0234_078:0799c09": "明見佛之相。無心分別。無來去故。△三結德有歸。",
    "X07n0234_078:0799c10": "寶手如是皆是清淨金網(至)福德善根之所成就。",
    "X07n0234_078:0799c11": "歸於輪王。此品之末。經來未盡。",
    "X07n0234_078:0799c13": "大方廣佛華嚴經疏卷第七十八"
}