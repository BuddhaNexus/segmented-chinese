{
    "X79n1559_015:0381b18": "嘉泰普燈錄卷第十五",
    "X79n1559_015:0381b20": "平江府報恩光孝禪寺(臣)僧　(正受)　編",
    "X79n1559_015:0381b21": "　　　南嶽第十五世(臨濟十一世楊岐四世)",
    "X79n1559_015:0381b22": "　　　　天寧佛果圓悟克勤禪師法嗣(卷下)",
    "X79n1559_015:0381b23": "臨安府徑山大慧普覺宗杲禪師宣城人。族奚氏。夙",
    "X79n1559_015:0381b24": "有英氣。年十三。試入鄉校。一日。偶同舍見謔。師怒。即",
    "X79n1559_015:0381c01": "以硯投之。誤中廣文帽。償金而歸。曰。大丈夫讀世間",
    "X79n1559_015:0381c02": "書。曷若究出世法。即詣東山慧雲院。事慧齊。明年。薙",
    "X79n1559_015:0381c03": "髮具毗尼。偶閱古雲門錄。怳若舊習。往依廣教理禪",
    "X79n1559_015:0381c04": "師。棄游四方。從曹洞諸老宿。既得其說。去登寶峰。謁",
    "X79n1559_015:0381c05": "湛堂準禪師。準一見異之。俾侍巾裓。指以入道捷徑。",
    "X79n1559_015:0381c06": "師橫經無所讓。準呵曰。汝曾未悟。病在意識領解。則",
    "X79n1559_015:0381c07": "為所知障。準疾革。囑師曰。吾去後。常見川勤。必能盡",
    "X79n1559_015:0381c08": "子機用(勤即圓悟)。準卒。師趨謁無盡居士。求準塔銘。無盡",
    "X79n1559_015:0381c09": "延之。名師庵曰妙喜。且篤令見圓悟。師至天寧。值悟",
    "X79n1559_015:0381c10": "陞堂。舉。僧問雲門。如何是諸佛出身處。門曰。東山水",
    "X79n1559_015:0381c11": "上行。若是天寧即不然。如何是諸佛出身處。熏風自",
    "X79n1559_015:0381c12": "南來。殿閣生微涼。師聞。豁然神悟。踰月。悟謂曰。也不",
    "X79n1559_015:0381c13": "易。你到這田地。只是可惜你死了不能活。又却不疑",
    "X79n1559_015:0381c14": "言句。是為大病。不見道。懸崖撒手。自肯承當。絕後再",
    "X79n1559_015:0381c15": "穌。欺君不得。須信有這箇道理。延為擇木堂侍者。日",
    "X79n1559_015:0381c16": "同士大夫入室至數次(擇木乃朝士止息處)。悟每舉有句無句。",
    "X79n1559_015:0381c17": "如藤倚樹問之。師擬對。悟曰。不是。經半載。問曰。聞和",
    "X79n1559_015:0381c18": "尚當時在五祖曾問這話。不知五祖如何答。悟俛首。",
    "X79n1559_015:0381c19": "師曰。和尚當時對人天大眾問之。如今說亦何妨。悟",
    "X79n1559_015:0381c20": "不得已。謂曰。我問。有句無句。如藤倚樹時如何。祖曰。",
    "X79n1559_015:0381c21": "描也描不成。畫也畫不就。忽遇樹倒藤枯時如何。祖",
    "X79n1559_015:0381c22": "曰。相隨來也。師於言下去盡知見。悟曰。始知吾不汝",
    "X79n1559_015:0381c23": "欺。遂命掌翰墨。著臨濟正宗記付之。未幾。令分座。室",
    "X79n1559_015:0381c24": "中握竹篦以驗學者。叢林浩然歸重。名振京師。右丞",
    "X79n1559_015:0382a01": "呂公舜徒奏　錫紫衣．佛日之號。會女真之變。其酋",
    "X79n1559_015:0382a02": "欲取禪僧十數人。師在選得免。趨吳門虎丘度夏。因",
    "X79n1559_015:0382a03": "閱華嚴。至菩薩登第七地。證無生法忍。其向所請問",
    "X79n1559_015:0382a04": "湛堂央崛摩羅持鉢至產婦家因緣。曉然洞明。聞圓",
    "X79n1559_015:0382a05": "悟　詔住雲居。詣之。復為第一座。為眾授道。譽望益",
    "X79n1559_015:0382a06": "尊。後留古雲門庵。學者雲集。久之。入閩。結茅於長樂",
    "X79n1559_015:0382a07": "洋嶼。從之得法者十有三人。徙居小溪庵。圓悟在蜀。",
    "X79n1559_015:0382a08": "囑右丞張魏公浚曰。杲首座真得法髓。苟不出。無支",
    "X79n1559_015:0382a09": "臨濟宗者。魏公還朝。以徑山迎之。道法之盛。冠于一",
    "X79n1559_015:0382a10": "時。眾二千餘。皆諸方俊乂。侍郎張公九成亦從之游。",
    "X79n1559_015:0382a11": "灑然契悟。一日。因議及朝政。與師連禍。師恬然。紹興",
    "X79n1559_015:0382a12": "辛酉五月。毀衣牒。屏居衡陽。乃裒先德機語。間與拈",
    "X79n1559_015:0382a13": "提。離為三帙。目曰正法眼藏。凡十年。移居梅陽。又五",
    "X79n1559_015:0382a14": "年。高宗皇帝特　恩放還。明年春。復僧伽梨。四方虗",
    "X79n1559_015:0382a15": "席以邀。率不就。後奉　朝命居育王。逾年。有　旨改",
    "X79n1559_015:0382a16": "徑山。道俗歆慕如初時。",
    "X79n1559_015:0382a17": "孝宗皇帝為普安郡王時。遣內都監入山謁師。師作",
    "X79n1559_015:0382a18": "偈為獻。及在　建邸。復遣內知客詣山供五百應真。",
    "X79n1559_015:0382a19": "請師說法。　親書妙喜庵三字并　製贊寵寄之。",
    "X79n1559_015:0382a20": "　上堂曰。祖師道。一心不生。萬法無咎。無咎無法。不生",
    "X79n1559_015:0382a21": "不心。能隨境滅。境逐能沉。境由能境。能由境能。大小",
    "X79n1559_015:0382a22": "祖師却作座主見解。徑山即不然。眼不自見。刀不自",
    "X79n1559_015:0382a23": "割。喫飯濟饑。飲水定渴。臨濟．德山特地迷。枉費精神",
    "X79n1559_015:0382a24": "施棒喝。除却棒。拈却喝。孟八郎漢如何止遏。　上堂。",
    "X79n1559_015:0382b01": "舉。僧問利山。眾色歸空。空歸何所。曰。舌頭不出口。云。",
    "X79n1559_015:0382b02": "為甚麼如此。曰。內外一如故。師曰。事存函蓋合。理應",
    "X79n1559_015:0382b03": "箭鋒拄。須還利山始得。若是徑山即不然。或問。眾色",
    "X79n1559_015:0382b04": "歸空。空歸何所。芍藥華開菩薩面。椶櫚葉散夜叉頭。",
    "X79n1559_015:0382b05": "為甚麼如此。但辨肯心。必不相賺。　上堂。拈拄杖。卓",
    "X79n1559_015:0382b06": "一下。喝一喝。曰。德山棒．臨濟喝。今日為君重拈掇。天",
    "X79n1559_015:0382b07": "何高。地何闊。休向糞埽堆上更添搕[打丁+(天/韭)]。換却骨。洗却",
    "X79n1559_015:0382b08": "腸。徑山退身三步。許你諸人商量。且道作麼生商量。",
    "X79n1559_015:0382b09": "擲下拄杖。喝一喝。曰。紅粉易成端正女。無錢難作好",
    "X79n1559_015:0382b10": "兒郎。　上堂。正月十四十五。雙徑椎鑼打鼓。要識祖",
    "X79n1559_015:0382b11": "意西來。看取村歌社舞。　上堂。舉。僧問風穴。古曲無",
    "X79n1559_015:0382b12": "音韻。如何和得齊。曰。木鷄啼子夜。芻狗吠天明。這黃",
    "X79n1559_015:0382b13": "面淅子恁麼答話。也做他臨濟兒孫未得在。今日或",
    "X79n1559_015:0382b14": "有人問徑山。古曲無音韶。如何和得齊。只向他道。木",
    "X79n1559_015:0382b15": "鷄啼子夜。芻狗吠天明。　上堂。舉。僧問臨濟。如何是",
    "X79n1559_015:0382b16": "三眼國土。曰。我共汝入淨妙國土。著清淨衣。說法身",
    "X79n1559_015:0382b17": "佛。又入無差別國土。著無差別衣。說報身佛。又入解",
    "X79n1559_015:0382b18": "脫國土。著光明衣。說化身佛。師顧視大眾曰。還見臨",
    "X79n1559_015:0382b19": "濟老漢麼。若也未見。徑山為你指出法身．報身．化身。",
    "X79n1559_015:0382b20": "咄哉魍魎妖精。三眼國中逢著。笑殺無位真人。　上",
    "X79n1559_015:0382b21": "堂。久雨不曾晴。豁然天地清。祖師門下事。何用更施",
    "X79n1559_015:0382b22": "呈。　上堂。舉。僧問五祖。牛頭未見四祖時。為甚麼百",
    "X79n1559_015:0382b23": "鳥銜華獻。曰。富與貴是人之所欲。云。見後為甚麼不",
    "X79n1559_015:0382b24": "銜華獻。曰。貧與賤是人之所惡。師曰。師翁恁麼答話。",
    "X79n1559_015:0382c01": "雖則善赴來機。爭奈語驚時聽。徑山亦有兩轉語。要",
    "X79n1559_015:0382c02": "與師翁相見。牛頭未見四祖時。為甚麼百鳥銜華獻。",
    "X79n1559_015:0382c03": "茆屋上安蚩刎。見後為甚麼不銜華獻。佛殿裏掘東",
    "X79n1559_015:0382c04": "司。　上堂。舉。僧問六祖。黃梅意旨甚麼人得。曰。會佛",
    "X79n1559_015:0382c05": "法人得。云。和尚還得否。曰。我不得。云。和尚為甚麼不",
    "X79n1559_015:0382c06": "得。曰。我不會佛法。大眾還見祖師麼。若也不見。徑山",
    "X79n1559_015:0382c07": "為你指出。蕉芭蕉芭。有葉無子。忽然一陣狂風起。恰",
    "X79n1559_015:0382c08": "似東京大相國寺裏三十六院東廊下北角頭王和",
    "X79n1559_015:0382c09": "尚破袈裟。畢竟如何。歸堂喫茶。　上堂。舉。圓通秀禪",
    "X79n1559_015:0382c10": "師示眾曰。少林九年冷坐。剛被神光覰破。如今玉石",
    "X79n1559_015:0382c11": "難分。只得麻纏紙裏。這一箇。那一箇。更一箇。若是明",
    "X79n1559_015:0382c12": "眼人。何須重說破。徑山今日不免狗尾續貂。也有些",
    "X79n1559_015:0382c13": "子。老胡九年話墮。可惜當時放過。致令默照之徒。鬼",
    "X79n1559_015:0382c14": "窟長年打坐。這一箇。那一箇。更一箇。雖然苦口叮嚀。",
    "X79n1559_015:0382c15": "却似樹頭風過。　結夏上堂。文殊三處安居。誌公不",
    "X79n1559_015:0382c16": "是閑和尚。迦葉欲行正令。未免眼前見鬼。且道徑山",
    "X79n1559_015:0382c17": "門下今日事作麼生。下座後。大家觸禮三拜。　上堂。",
    "X79n1559_015:0382c18": "僧問。有麼。有麼。庵主竪起拳頭。還端的也無。師便下",
    "X79n1559_015:0382c19": "座。歸方丈。　上堂。舉趙州洗鉢盂話。乃曰。諸方拈掇",
    "X79n1559_015:0382c20": "甚多。下注脚亦不少。未曾有一人分明說破。妙喜今",
    "X79n1559_015:0382c21": "日為諸人分明說破。喫粥了。便洗鉢盂。且道還曾指",
    "X79n1559_015:0382c22": "示無。黑豆從來好合醬。比丘尼定是師姑。　上堂。纔",
    "X79n1559_015:0382c23": "方八月中秋。又是九月十五。拈拄杖。卓曰。唯有這箇",
    "X79n1559_015:0382c24": "不遷。擲下曰。一眾耳聞目覩。　上堂。舉。五祖舉僧問",
    "X79n1559_015:0383a01": "趙州。如何是祖師西來意。曰。庭前栢樹子。恁麼會便",
    "X79n1559_015:0383a02": "不是了也。如何是祖師西來意。庭前栢樹子。恁麼會",
    "X79n1559_015:0383a03": "方始是。要識五祖師翁麼。腦後見腮。莫與往來。",
    "X79n1559_015:0383a04": "孝宗皇帝在建邸。時遣內知客入山供養羅漢。祝",
    "X79n1559_015:0383a05": "　聖請上堂。乃曰。欲識佛性義。當觀時節因緣。時節若",
    "X79n1559_015:0383a06": "至。其理自彰。敢問大眾。作麼生是自彰底道理。舉起",
    "X79n1559_015:0383a07": "拂子曰。還見麼。擊禪床曰。還聞麼。聞見分明。是箇甚",
    "X79n1559_015:0383a08": "麼。若向這裏提得去。皇恩佛恩一時報足。其或未然。",
    "X79n1559_015:0383a09": "徑山打葛藤去也。復舉起拂子曰。看看。無量壽世尊",
    "X79n1559_015:0383a10": "在徑山拂子頭上放大光明。照不可說不可說又不",
    "X79n1559_015:0383a11": "可說佛剎。微塵數世界中轉大法輪。作無量無邊廣",
    "X79n1559_015:0383a12": "大佛事。其中若凡若聖。若正若邪。若草若木。有情無",
    "X79n1559_015:0383a13": "情。遇斯光者。皆獲無上正等菩提。所以諸佛於此得",
    "X79n1559_015:0383a14": "之。具一切種智。諸大菩薩於此得之。成就諸波羅蜜。",
    "X79n1559_015:0383a15": "辟支獨覺於此得之。出無佛世。現神通光明。諸聲聞",
    "X79n1559_015:0383a16": "眾洎夜來迎請五百阿羅漢於此得之。得八解脫。具",
    "X79n1559_015:0383a17": "六神通。天人於此得之。增長十善。脩羅於此得之。除",
    "X79n1559_015:0383a18": "其憍慢。地獄於此得之。頓超十地。餓鬼傍生及四生",
    "X79n1559_015:0383a19": "九類一切有情於此得之。隨其根性。各得受用。無量",
    "X79n1559_015:0383a20": "壽世尊放大光明。作諸佛事已竟。然後以四大海水",
    "X79n1559_015:0383a21": "灌彌勒世尊頂。與授阿耨多羅三藐三菩提記。當於",
    "X79n1559_015:0383a22": "補處作大佛事。無量壽世尊有如是神通。有如是自",
    "X79n1559_015:0383a23": "在。有如是威神。到這裏。還有知恩報恩者麼。若有。出",
    "X79n1559_015:0383a24": "來與徑山相見。為汝證明。如無。聽取一頌。十方法界",
    "X79n1559_015:0383b01": "至人口。法界所有即其舌。只憑此口與舌頭。祝　吾",
    "X79n1559_015:0383b02": "君壽無間歇。億萬斯年注福源。如海滉漾永不竭。師",
    "X79n1559_015:0383b03": "子窟內產狻猊。鸑鷟定出丹山穴。為瑞為祥遍九垓。",
    "X79n1559_015:0383b04": "草木昆蟲盡懽悅。稽首不可思議事。喻若眾星拱明",
    "X79n1559_015:0383b05": "月。故今宣暢妙伽陀。第一義中真實說。　圓悟禪師",
    "X79n1559_015:0383b06": "忌。師拈香曰。這箇尊慈。平昔強項。氣壓諸方。逞過頭",
    "X79n1559_015:0383b07": "底顢頇。用格外底儱侗。自言。我以木槵子換天下人",
    "X79n1559_015:0383b08": "眼睛。殊不知被不孝之子將斷貫索。穿却鼻孔。索頭",
    "X79n1559_015:0383b09": "既在徑山手裏。要教伊生也由徑山。要教伊死也由",
    "X79n1559_015:0383b10": "徑山。且道以何為驗。遂燒香曰。以此為驗。　僧問。達",
    "X79n1559_015:0383b11": "磨西來。將何傳授。曰。不可總作野狐精見解。云。如何",
    "X79n1559_015:0383b12": "是麤入細。曰。香水海裏一毛孔。云。如何是細入麤。曰。",
    "X79n1559_015:0383b13": "一毛孔裏香水海。　問。古鏡未磨時如何。曰。火不待",
    "X79n1559_015:0383b14": "日而熱。云。磨後如何。曰。風不待月而涼。云。磨與未磨",
    "X79n1559_015:0383b15": "時如何。曰。交。　問。不與萬法為侶者是甚麼人。待汝",
    "X79n1559_015:0383b16": "一口吸盡西江水即向汝道。意作麼生。曰。釘釘膠黏。",
    "X79n1559_015:0383b17": "問。一法若有。毗盧墮在凡夫。萬法若無。普賢失其境",
    "X79n1559_015:0383b18": "界。去此二途。請師速道。曰。脫殻烏龜飛上天。　問。高",
    "X79n1559_015:0383b19": "揖釋迦。不拜彌勒時如何。曰。夢裡惺惺。　問。大修行",
    "X79n1559_015:0383b20": "底人還落因果也無。前百丈云不落因果。為甚麼墮",
    "X79n1559_015:0383b21": "野狐身。曰。逢人但恁麼舉。云。只如後百丈道不昧因",
    "X79n1559_015:0383b22": "果。為甚麼脫野狐身。曰。逢人但恁麼舉。云。或有人問",
    "X79n1559_015:0383b23": "徑山。大修行底人還落因果也無。未審和尚向他道",
    "X79n1559_015:0383b24": "甚麼。曰。向你道。逢人但恁麼舉。　問。明頭來時如何。",
    "X79n1559_015:0383c01": "曰。頭大尾顛纖。云。暗頭來時如何。曰。野馬嘶風蹄撥",
    "X79n1559_015:0383c02": "剌。云。明日大悲院裏有齊。又作麼生。曰。雪峯道底。",
    "X79n1559_015:0383c03": "　問。過去心不可得。現在心不可得。未來心不可得。如",
    "X79n1559_015:0383c04": "何。曰。親言出親口。云。未審如何受持。曰。但恁麼受持。",
    "X79n1559_015:0383c05": "決不相賺。　問。我宗無語句。實無一法與人時如何。",
    "X79n1559_015:0383c06": "曰。五味饡秤鎚。　問。心佛俱忘時如何。曰。賣扇老婆",
    "X79n1559_015:0383c07": "手遮日。　問。教中道。塵塵說。剎剎說。無間歇。未審以",
    "X79n1559_015:0383c08": "何為舌。師拍禪床右角一下。僧云。世尊不說說。迦葉",
    "X79n1559_015:0383c09": "不聞聞也。師拍禪床左角一下。僧云。也知今日令不",
    "X79n1559_015:0383c10": "虗行。曰。識甚好惡。　師室中問僧。不是心。不是佛。不",
    "X79n1559_015:0383c11": "是物。你作麼生會。僧云。領。師曰。領你屋裏七代先靈。",
    "X79n1559_015:0383c12": "僧便喝。師曰。適來領。而今喝。干他不是心。不是佛。不",
    "X79n1559_015:0383c13": "是物甚麼事。僧無語。師打出。　僧請益夾山境話。聲",
    "X79n1559_015:0383c14": "未絕。師便喝。僧茫然。師曰。你問甚麼。僧擲舉。師連打",
    "X79n1559_015:0383c15": "喝出。　師纔見僧入。便云。不是。出去。僧便出。師曰。沒",
    "X79n1559_015:0383c16": "量大人被語脉裏轉却。次一僧入。師亦云。不是。出去。",
    "X79n1559_015:0383c17": "僧却近前。師曰。向你道不是。更近前覓箇甚麼。便打",
    "X79n1559_015:0383c18": "出。復一僧入。云。適來兩僧不會和尚意。師低頭噓一",
    "X79n1559_015:0383c19": "聲。僧罔措。師打曰。却是你會老僧意。　問僧。我前日",
    "X79n1559_015:0383c20": "有一問在你處。你先前日答我了也。即今因甚麼瞌",
    "X79n1559_015:0383c21": "睡。僧云。如是。如是。師曰。道甚麼。僧云。不是。不是。師連",
    "X79n1559_015:0383c22": "打兩棒。曰。一棒打你如是。一棒打你不是。　舉竹篦",
    "X79n1559_015:0383c23": "問僧曰。喚作竹篦則觸。不喚作竹篦則背。不得下語。",
    "X79n1559_015:0383c24": "不得無語。速速道道。僧云。請和尚放下竹篦。即與和",
    "X79n1559_015:0384a01": "尚道。師放下竹篦。僧拂袖便出。師曰。侍者認取這僧",
    "X79n1559_015:0384a02": "著。又舉問僧。僧云。甕裏怕走却鱉那。師下禪床擒住",
    "X79n1559_015:0384a03": "曰。此是誰語。速道。僧云。實不敢謾昧老師。此是竹庵",
    "X79n1559_015:0384a04": "和尚教某恁麼道。師連打數棒。曰。分明舉似諸方。師",
    "X79n1559_015:0384a05": "年邁求解。辛巳春得　旨。退居明月堂。隆興改元。一",
    "X79n1559_015:0384a06": "夕。星殞于寺西。流光赫然。尋示微恙。八月九日。學徒",
    "X79n1559_015:0384a07": "問安。師勉以宏道。徐曰。吾翌日始行。至五鼓。親書遺",
    "X79n1559_015:0384a08": "奏。又貽書辭紫巖居士。侍僧了賢請偈。復大書曰。生",
    "X79n1559_015:0384a09": "也只恁麼。死也只恁麼。有偈與無偈。是甚麼熱大。擲",
    "X79n1559_015:0384a10": "筆委然而逝。平明有蛇尺許。腰首白色。伏于龍王井",
    "X79n1559_015:0384a11": "欄。如義服者。即山之昭濟示現也。四眾哀號。",
    "X79n1559_015:0384a12": "皇帝聞而歎惜。丞相以次致祭者沓來。門弟子塔全",
    "X79n1559_015:0384a13": "身於明月堂之側。壽七十有五。夏五十有八。　詔以",
    "X79n1559_015:0384a14": "明月堂為妙喜庵。　諡曰普覺。塔名寶光。淳熈初。",
    "X79n1559_015:0384a15": "　賜其全錄八十卷。隨大藏流行。",
    "X79n1559_015:0384a16": "台州護國此庵景元禪師永嘉楠溪人。族張氏。年十",
    "X79n1559_015:0384a17": "八。依靈山希拱為僧。習台教。歷三祀。易衣。夏。淨慈謁",
    "X79n1559_015:0384a18": "圓悟於鐘阜。未幾。睹二僧[門@免]死心小參語曰。既迷。須",
    "X79n1559_015:0384a19": "得箇悟。既悟。須識悟中迷。迷中悟。迷悟雙忘。却從無",
    "X79n1559_015:0384a20": "迷悟處建立一切法。師拂袖行至殿廡。洞然曉悟。即",
    "X79n1559_015:0384a21": "以所證白悟。悟弗許。師沂流從之。匪勞剪拂。嘗侍悟",
    "X79n1559_015:0384a22": "入　對維揚。　賜椹服。及悟歸蜀。以法衣付之。太秀",
    "X79n1559_015:0384a23": "居士龍學耿公廷禧守括蒼。尊其道。請開法南明。留",
    "X79n1559_015:0384a24": "二年。退居永嘉護國。憲使明公槖．太守呂公丕問。以",
    "X79n1559_015:0384b01": "連雲邀之。三請克至。法社大興。而括蒼叢林。實由師",
    "X79n1559_015:0384b02": "振。次遷真如．護國。　上堂曰。威音王已前。這一隊漢",
    "X79n1559_015:0384b03": "錯七錯八。威音王已後。這一隊漢落二落三。而今這",
    "X79n1559_015:0384b04": "一隊漢坐立儼然。且道是錯七錯八。落二落三。還定",
    "X79n1559_015:0384b05": "當得出麼。舉拂子曰。吽。吽。　上堂。拈拄杖橫按曰。有",
    "X79n1559_015:0384b06": "時瞋。有時喜。有時觀音面。有時夜叉觜。或現鼠尾龍",
    "X79n1559_015:0384b07": "頭。或現鼠頭龍尾。偏要檢非。不曾檢是。何故。是金不",
    "X79n1559_015:0384b08": "博金。是水不洗水。卓拄杖曰。梢公自應喏。只你是直",
    "X79n1559_015:0384b09": "符。滿船都是鬼。參。　浴佛上堂。這釋迦老子初生下",
    "X79n1559_015:0384b10": "來。便作箇笑具。一手指天。一手指地。云。天上天下。唯",
    "X79n1559_015:0384b11": "我獨尊。後來雲門大師道。我當時若見。一棒打殺與",
    "X79n1559_015:0384b12": "狗子喫却。貴圖天下太平。尚有人不肯放過。却道讚",
    "X79n1559_015:0384b13": "佛讚祖。須是雲門始得。且道那裏是讚他處。莫是一",
    "X79n1559_015:0384b14": "棒打殺處是麼。且喜沒交涉。今日南明乍此住持。只",
    "X79n1559_015:0384b15": "得放過。若不放過。盡大地人並皆乞命始得。如今事",
    "X79n1559_015:0384b16": "不獲已。且問大眾。向佛殿上。每人與他一狗。何故。豈",
    "X79n1559_015:0384b17": "不見道。乍可違條。不可越例。以拂子擊禪床。下座。",
    "X79n1559_015:0384b18": "　上堂。野干鳴。師子吼。張得眼。開得口。動南星。蹉北斗。",
    "X79n1559_015:0384b19": "召曰。大眾還知落處麼。金剛堦下蹲。神龜火裏走。",
    "X79n1559_015:0384b20": "師在西山為西堂。耿龍學請就淨光陞座。靈峰古禪",
    "X79n1559_015:0384b21": "師舉。茶陵郁和尚悟道頌曰。我有明珠一顆。久被塵",
    "X79n1559_015:0384b22": "勞關鏁。今朝塵盡光生。照破山河萬朵。又舉。白雲端",
    "X79n1559_015:0384b23": "和尚見楊岐日。令舉此頌。岐大笑。雲疑之。因問其故。",
    "X79n1559_015:0384b24": "時方歲暮。岐曰。汝見昨日打敺儺者麼。云。見。曰。汝一",
    "X79n1559_015:0384c01": "籌不及渠。雲益疑之。云。意旨如何。曰。渠愛人笑。汝怕",
    "X79n1559_015:0384c02": "人笑。雲大悟。請前南明和尚為眾判斷。師乃曰。諸禪",
    "X79n1559_015:0384c03": "德。楊歧大笑。眼觀東南。意在西北。白雲悟去。聽事不",
    "X79n1559_015:0384c04": "真。喚鐘作甕。檢點將來。和楊歧老漢都在架子上。將",
    "X79n1559_015:0384c05": "錯就錯。若是南明即不然。我有明珠一顆。切忌當頭",
    "X79n1559_015:0384c06": "蹉過。雖然覿面相呈。也須一鎚打破。舉拂子曰。還會",
    "X79n1559_015:0384c07": "麼。棊逢敵手難藏行。詩到重吟始見功。　僧問。三聖",
    "X79n1559_015:0384c08": "道。我逢人即出。出則不為人。意旨如何。曰。八十翁翁",
    "X79n1559_015:0384c09": "嚼生鐵。云。興化道。我逢人即不出。出則便為人。又作",
    "X79n1559_015:0384c10": "麼生。曰。須彌頂上浪飜空。　問。蓮華未出水時如何。",
    "X79n1559_015:0384c11": "曰。一任摸索。云。出水後如何。曰。有眼如盲。　問。天不",
    "X79n1559_015:0384c12": "能蓋。地不能載。是甚麼物。曰。無孔鐵鎚。云。天人群生",
    "X79n1559_015:0384c13": "類。皆承此恩力也。曰。莫妄想。　問。三世諸佛說不盡",
    "X79n1559_015:0384c14": "底句。請師速道。曰。眨上眉毛。　問。昔年三平道場重",
    "X79n1559_015:0384c15": "興。是日圓悟高提祖印。始自師傳。如何是臨濟宗。曰。",
    "X79n1559_015:0384c16": "殺人活人不眨眼。云。目前抽顧鑑。領略者還稀。如何",
    "X79n1559_015:0384c17": "是雲門宗。曰。頂門三眼耀乾坤。云。未舉先知。未言先",
    "X79n1559_015:0384c18": "見。如何是溈仰宗。曰。推不向前。約不退後。云。三界唯",
    "X79n1559_015:0384c19": "心。萬法唯識。如何是法眼宗。曰。箭鋒相擲不相饒。云。",
    "X79n1559_015:0384c20": "建化何妨行鳥道。回途復妙顯家風。如何是曹洞宗。",
    "X79n1559_015:0384c21": "曰。手執夜明符。幾箇知天曉。云。向上還有路也無。曰。",
    "X79n1559_015:0384c22": "有。云。如何是向上路。曰。黑漫漫地。僧便喝。師曰。貪他",
    "X79n1559_015:0384c23": "一粒粟。失却半年糧。紹興乙丑冬。示微疾。丙寅正月",
    "X79n1559_015:0384c24": "九日。請西堂曇華禪師為座元。繼集主事。付囑殆盡。",
    "X79n1559_015:0385a01": "示訓如常。俄握拳而逝。學者悲慕。茶毗。得五色設利。",
    "X79n1559_015:0385a02": "齒舌右拳無少損。二月二日。塔于寺東劉阮洞前。壽",
    "X79n1559_015:0385a03": "五十三。臘三十五。",
    "X79n1559_015:0385a04": "台州鴻福子文禪師上堂曰。不昧不落作麼會。會",
    "X79n1559_015:0385a05": "得依前墮野狐。一夜凉風生畫角。滿船明月泛江湖。",
    "X79n1559_015:0385a06": "　上堂。鈎錐不到處。千眼頓開。箭鋒不及時。萬機併",
    "X79n1559_015:0385a07": "會。無邊差別智。三昧總持門。喝一喝則日照天臨。打",
    "X79n1559_015:0385a08": "一棒乃雲行雨施。拈却面前案山子。倒轉舌頭。試為",
    "X79n1559_015:0385a09": "我道一句看。若道不得。三十年後莫道見鴻福來。",
    "X79n1559_015:0385a10": "福州玄沙僧昭禪師上堂曰。天上無彌勒。地下無",
    "X79n1559_015:0385a11": "彌勒。且道彌勒在甚麼處。良久。曰。夜行莫踏白。不是",
    "X79n1559_015:0385a12": "水便是石。　上堂。撥轉關棙。透出情塵。截斷古今。露",
    "X79n1559_015:0385a13": "箇面目。理事俱到。敲唱雙行。直得泥牛哮吼。露柱驚",
    "X79n1559_015:0385a14": "忙。佛殿走出三門。金剛開口大笑。且道笑箇甚麼。遂",
    "X79n1559_015:0385a15": "曰。自家屋裏事。難為說向人。以拂子擊禪床。下座。",
    "X79n1559_015:0385a16": "平江府南峰雲辯禪師本郡人也。壯年棄妻孥入閩。",
    "X79n1559_015:0385a17": "依瑞峰章禪師圓顱。旋里。謁穹窿圓禪師。中夜忽有",
    "X79n1559_015:0385a18": "得。述二偈呈圓。圓曰。子雖得入。未至當也。切宜著鞭。",
    "X79n1559_015:0385a19": "乃辭扣諸席。後造圓悟。值入室。纔踵門。悟曰。看脚下。",
    "X79n1559_015:0385a20": "師打露拄一下。悟曰。何不著實道取一句。云。師若搖",
    "X79n1559_015:0385a21": "頭。弟子擺尾。悟曰。你試擺尾看。師翻筋斗而出。悟大",
    "X79n1559_015:0385a22": "笑。由是知名。歸住城西之思憶。移小湖之觀音。晚居",
    "X79n1559_015:0385a23": "南峰。　僧問。如何是奪人不奪境。曰。覇王到烏江。云。",
    "X79n1559_015:0385a24": "如何是奪境不奪人。曰。築壇拜將。云。如何是人境兩",
    "X79n1559_015:0385b01": "俱奪。曰。萬里山河獲太平。云。如何是人境俱不奪。曰。",
    "X79n1559_015:0385b02": "龍吟霧起。虎嘯風生。云。向上還有事也無。曰。當面嗟",
    "X79n1559_015:0385b03": "過。僧云。真箇作家。師曰。白日鬼迷人。一日。入城與道",
    "X79n1559_015:0385b04": "俗行至十郎巷。有問。巷在這裏。十郎在甚麼處。師奮",
    "X79n1559_015:0385b05": "臂曰。隨我來。",
    "X79n1559_015:0385b06": "臨安府靈隱佛海慧遠禪師眉之眉山人。族彭氏。世",
    "X79n1559_015:0385b07": "業儒。年十三。因兄從釋。師問曰。出家何為。兄曰。求解",
    "X79n1559_015:0385b08": "脫法。師曰。如是我亦可為。遂白母宋氏。願偕往。母欣",
    "X79n1559_015:0385b09": "然。遂事藥師院宗辨為僧。詣大慈習經論。四年。去依",
    "X79n1559_015:0385b10": "靈巖徽禪師。久之。微有契會。圓悟領昭覺。師即之。聞",
    "X79n1559_015:0385b11": "悟普說。忽頓悟。仆於眾。眾掖之。乃曰。吾夢覺矣。至暮。",
    "X79n1559_015:0385b12": "與悟問答無滯。悟大喜。以偈贈之。自此機鋒峻發。紹",
    "X79n1559_015:0385b13": "興乙卯春。眉守以象耳命師開法。不就。是歲圓悟順",
    "X79n1559_015:0385b14": "世。師東下抵淮南。出住蟠龍。遷瑯瑘。又移婺普濟．衢",
    "X79n1559_015:0385b15": "定業。光孝郡王趙公令衿．侍郎曾公開。皆問道於師。",
    "X79n1559_015:0385b16": "後居南臺。未幾。過天台。歷護國．國清．鴻福三寺。尚書",
    "X79n1559_015:0385b17": "沉公介守平江。以虎丘久廢。邀師振之。乾道乙丑。",
    "X79n1559_015:0385b18": "　敕居崇先。明年。被　旨補靈隱。",
    "X79n1559_015:0385b19": "孝宗皇帝　召入　禁中與酬酢。其道愈尊。癸巳春。",
    "X79n1559_015:0385b20": "特　賜佛海禪師。　上堂曰。道絕名言。法離聞見。打",
    "X79n1559_015:0385b21": "破虗空。成七八片。直饒錮鏴完全。也是由基副箭。",
    "X79n1559_015:0385b22": "　上堂。昨夜來報五參。正值老僧洗脚。起來抖擻精神。",
    "X79n1559_015:0385b23": "末上輸他一著。　上堂。天道虧盈。地道變盈。鬼神害",
    "X79n1559_015:0385b24": "盈。人道惡盈。老僧本貫眉州眉山縣人事。行年癸未",
    "X79n1559_015:0385c01": "十二月十六日巳時建生。自小出家。橫草不拈。竪草",
    "X79n1559_015:0385c02": "不把。路轉山回君自看。南不龜頭北不廈。　上堂。滴",
    "X79n1559_015:0385c03": "水冰生分外寒。凍雲環合鏁峰巒。根塵不昧心珠露。",
    "X79n1559_015:0385c04": "眨上眉毛子細看。　上堂。新歲有來由。烹茶上酒樓。",
    "X79n1559_015:0385c05": "一雙無兩脚。半箇有三頭。穿出神難辨。相逢鬼見愁。",
    "X79n1559_015:0385c06": "倒吹無孔笛。促拍舞凉州。咄。　上堂。好是仲春漸暖。",
    "X79n1559_015:0385c07": "那堪寒食清明。萬疊雲山聳翠。一天風月為隣。在處",
    "X79n1559_015:0385c08": "華紅柳綠。湖天浪穩風平。山禽枝上語諄諄。再三瑣",
    "X79n1559_015:0385c09": "瑣碎碎。囑付叮叮嚀嚀。你且道他叮嚀囑付箇甚麼。",
    "X79n1559_015:0385c10": "卓拄杖曰。記取明年今日。依舊寒食清明。　上堂。舉。",
    "X79n1559_015:0385c11": "僧問睦州。以一重去一重即不問。不以一重去一重",
    "X79n1559_015:0385c12": "時如何。州曰。昨日栽茄子。今朝種冬瓜。師曰。問者善",
    "X79n1559_015:0385c13": "問不解答。答者善答不解問。山僧今日向飢鷹爪下",
    "X79n1559_015:0385c14": "奪肉。猛虎口裏橫身。為你諸人說箇樣子。登壇道士",
    "X79n1559_015:0385c15": "羽衣輕。呪力雖窮法轉新。拇指破開天地闇。蛇頭攧",
    "X79n1559_015:0385c16": "落鬼神驚。　僧問。十二時中教學人如何用心。曰。蘸",
    "X79n1559_015:0385c17": "雪喫冬瓜。　問。浩浩塵中如何辨主。曰。木狗頭邊鐮",
    "X79n1559_015:0385c18": "切菜。云。莫便是和尚為人處也無。曰。研槌撩撩飥。",
    "X79n1559_015:0385c19": "　問。即心即佛時如何。曰。頂分丫角。云。非心非佛時如",
    "X79n1559_015:0385c20": "何。曰。耳墜金環。云。不是心。不是佛。不是物。又作麼生。",
    "X79n1559_015:0385c21": "曰。禿頂修羅舞柘枝。　問。東山水上行。意旨如何。曰。",
    "X79n1559_015:0385c22": "初三十一。不用擇日。　問。文殊是七佛之師。為甚麼",
    "X79n1559_015:0385c23": "出女子定不得。曰。擔頭不挂針。　問。昔有一秀才。作",
    "X79n1559_015:0385c24": "無鬼論。論成。時有一鬼叱曰。你爭奈我何。意作麼生。",
    "X79n1559_015:0386a01": "師以手斫額曰。何似生。僧云。只如五祖以手作鵓鳩",
    "X79n1559_015:0386a02": "觜。云。谷呱呱。又且如何。曰。自領出去。　問。庵內人為",
    "X79n1559_015:0386a03": "甚麼不知庵外事。曰。拄杖橫挑鐵蒺[卄/梨]。　問。不與萬",
    "X79n1559_015:0386a04": "法為侶者是甚麼人。曰。脚踏轆轤。　一日。鳴鼓陞堂。",
    "X79n1559_015:0386a05": "師潛坐帳中。侍僧尋之。師忽撥開帳曰。只在這裏。因",
    "X79n1559_015:0386a06": "甚麼不見。僧無對。師曰。大斧斫三門。　問僧。一大藏",
    "X79n1559_015:0386a07": "教是惡口。如何是本身盧舍那。僧云。天台普請。南嶽",
    "X79n1559_015:0386a08": "游山。師陞座別曰。阿耨達池深四十丈。濶四十丈。乙",
    "X79n1559_015:0386a09": "未秋。師示眾曰。淳熙二年閏季秋九月旦。閙處莫出",
    "X79n1559_015:0386a10": "頭。冷地著眼看。明暗不相干。彼此分一半。一種作貴",
    "X79n1559_015:0386a11": "人。教誰賣柴炭。向你道不可毀。不可讚。體若虗空沒",
    "X79n1559_015:0386a12": "涯岸。相喚相呼歸去來。記取明年正月半。都下喧傳",
    "X79n1559_015:0386a13": "之。果於丙申得辛後一日感微疾。至上元。揮偈安坐",
    "X79n1559_015:0386a14": "而化。偈曰。拗折秤鎚。掀翻露布。突出機先。鴉飛不度。",
    "X79n1559_015:0386a15": "留七日。顏色不異。是月二十五日。塔全身於寺之烏",
    "X79n1559_015:0386a16": "峰。送者幾萬人。世壽七十四。僧臘五十九。",
    "X79n1559_015:0386a17": "成都府正法建禪師上堂曰。兔馬有角。牛羊無角。",
    "X79n1559_015:0386a18": "絕毫絕釐。如山如嶽。針鋒上師子飜身。藕竅中大鵬",
    "X79n1559_015:0386a19": "展翼。等閑突過北俱盧。日月星辰一時黑。",
    "X79n1559_015:0386a20": "溫州雁山靈峰[仁二+幼]堂中仁禪師洛陽人也。少依東京",
    "X79n1559_015:0386a21": "奉先院出家。宣和初。　賜牒於　慶基殿。落髮進具。",
    "X79n1559_015:0386a22": "後往來三藏譯經所。諦窮經論。特於宗門未之信。時",
    "X79n1559_015:0386a23": "圓悟　詔居天寧。凌晨謁之。悟方為眾入室。師見敬",
    "X79n1559_015:0386a24": "服。奮然造前。悟曰。依經解義。三世佛冤。離經一字。即",
    "X79n1559_015:0386b01": "同魔說。速道。師擬對。悟劈口擊之。因墜一齒。即大悟。",
    "X79n1559_015:0386b02": "竟留天寧。由是師資契合。請問無間。自南渡。隆興初。",
    "X79n1559_015:0386b03": "開法大覺。遷中天竺。次徙靈峯。　上堂曰。九十春光",
    "X79n1559_015:0386b04": "已半過。養花天氣正融和。海棠枝上鶯聲好。道與時",
    "X79n1559_015:0386b05": "流見得麼。然雖如是。且透聲透色一句作麼生道。金",
    "X79n1559_015:0386b06": "勒馬嘶芳草地。玉樓人醉杏花天。　上堂。舉狗子無",
    "X79n1559_015:0386b07": "佛性話。乃曰。二八佳人刺繡遲。紫荊花下囀黃鸝。可",
    "X79n1559_015:0386b08": "憐無限傷春意。盡在停針不語時。淳熈甲午四月八",
    "X79n1559_015:0386b09": "日。　孝宗皇帝　詔入。　賜座說法。　皇帝遂舉不",
    "X79n1559_015:0386b10": "與萬法為侶因緣俾拈提。師拈罷。頌曰。秤鎚搦出油。",
    "X79n1559_015:0386b11": "閑言長語休。腰纏十萬貫。騎鶴上揚州。癸亥中。陞堂",
    "X79n1559_015:0386b12": "告眾而逝。",
    "X79n1559_015:0386b13": "台州天封覺禪師上堂曰。無生國裏未是安居。萬",
    "X79n1559_015:0386b14": "仞崖頭豈容駐足。且望空撒手。直下翻身一句作麼",
    "X79n1559_015:0386b15": "生道。人逢好事精神爽。入火真金色轉鮮。",
    "X79n1559_015:0386b16": "成都府昭覺道祖首座初見圓悟。於即心是佛語下",
    "X79n1559_015:0386b17": "發明。久之。悟命分座。一日。為眾入室。餘二十許人。祖",
    "X79n1559_015:0386b18": "忽問曰。生死到來。如何回避。眾無對。祖擲下拂子。奄",
    "X79n1559_015:0386b19": "然而逝。眾皆愕眙。亟以聞悟。悟至。召曰。祖首座。祖張",
    "X79n1559_015:0386b20": "目眎之。悟曰。抖擻精神透關去。祖點頭。竟爾趨寂。",
    "X79n1559_015:0386b21": "南康軍雲居宗振首座丹丘人也。依圓悟於雲居。一",
    "X79n1559_015:0386b22": "日。因仰瞻鐘閣。倐然契證。有詰之者。振酬以三偈。其",
    "X79n1559_015:0386b23": "後曰。我有一機。直下示伊。青天霹靂。電卷星馳。德山",
    "X79n1559_015:0386b24": "臨濟。棒喝徒施。不傳之妙。於汝何虧。悟見大悅。竟以",
    "X79n1559_015:0386c01": "節操自高。道望愈重。嘗書壁曰。住在千峰最上層。年",
    "X79n1559_015:0386c02": "將耳順任騰騰。免教名字挂人齒。甘作今朝百拙僧。",
    "X79n1559_015:0386c03": "覺庵道人。祖氏建寧游察院之姪女也。幼志不出適。",
    "X79n1559_015:0386c04": "留心祖道。趨圓悟之席。於悟示眾語下。了然明白。悟",
    "X79n1559_015:0386c05": "曰。更須颺却所見。始得自由。祖答偈曰。露柱抽橫骨。",
    "X79n1559_015:0386c06": "虗空弄爪牙。直饒玄會得。猶是眼中沙。",
    "X79n1559_015:0386c07": "令人本明亡其族里。號明室。自機契圓悟。徧參名宿。",
    "X79n1559_015:0386c08": "皆蒙印可。紹興庚申二月望。親書三偈。寄呈泐潭草",
    "X79n1559_015:0386c09": "堂清禪師。微露謝世之意。至旬末。別親里而終。草堂",
    "X79n1559_015:0386c10": "跋其偈。後為刊行。大慧禪師亦嘗垂語發揚。偈曰。不",
    "X79n1559_015:0386c11": "識煩惱是菩提。若隨煩惱是愚癡。起滅之時須要會。",
    "X79n1559_015:0386c12": "鷂過新羅人不知。不識煩惱是菩提。淨華生淤泥。人",
    "X79n1559_015:0386c13": "來問我若何為。喫粥喫飯了。洗鉢盂。莫管他。莫管他。",
    "X79n1559_015:0386c14": "終日癡憨筭海沙。要識本來真面目。便是祖師一木",
    "X79n1559_015:0386c15": "叉。道不得底叉下死。道得底也叉下死。畢竟如何。不",
    "X79n1559_015:0386c16": "許夜行。投明須到。",
    "X79n1559_015:0386c17": "成都府范縣君者嫠居歲久。常坐而不臥。聞圓悟被",
    "X79n1559_015:0386c18": "旨歸住昭覺。往禮拜。請示入道因緣。悟令看不是心。",
    "X79n1559_015:0386c19": "不是佛。不是物。是箇甚麼。久無所契。范泣告悟曰。和",
    "X79n1559_015:0386c20": "尚有何方便。令某易會。悟曰。却有箇方便。遂令只看",
    "X79n1559_015:0386c21": "是箇甚麼。後有省。曰。元來恁麼地近那。",
    "X79n1559_015:0386c23": "嘉泰普燈錄卷第十五"
}