{
    "T31n1606_015:0765b09": "大乘阿毘達磨雜集論卷第十五",
    "T31n1606_015:0765b11": "安慧菩薩糅釋上集論",
    "T31n1606_015:0765b12": "大唐三藏法師玄奘奉　詔譯",
    "T31n1606_015:0765b13": "決擇分中論品第四之一",
    "T31n1606_015:0765b14": "云何論決擇。略說有七種。謂義決擇。釋決",
    "T31n1606_015:0765b15": "擇。分別顯示。決擇。等論決擇。攝決擇。論軌",
    "T31n1606_015:0765b16": "決擇。祕密決擇。",
    "T31n1606_015:0765b17": "義決擇者。謂依六義而起決擇。何等六義。謂",
    "T31n1606_015:0765b18": "自性義因義果義業義相應義轉義。",
    "T31n1606_015:0765b19": "自性義者。謂遍計所執等三自性。",
    "T31n1606_015:0765b20": "因義者謂三因。一生因二轉因。三成因生因",
    "T31n1606_015:0765b21": "者。謂因等四緣由此能生諸有為故。轉因者",
    "T31n1606_015:0765b22": "謂由此次第彼法轉如無明緣行等。乃至集",
    "T31n1606_015:0765b23": "滅。由此次第染淨轉故。成因者。謂現量可",
    "T31n1606_015:0765b24": "得。不可得等正說所攝。由此能成立先所未",
    "T31n1606_015:0765b25": "了所成義故果義者。謂五果何等為五。一異",
    "T31n1606_015:0765b26": "熟果。二等流果。三增上果。四上用果。五離",
    "T31n1606_015:0765b27": "繫果。異熟果者。謂阿賴耶識等。等流果者。",
    "T31n1606_015:0765b28": "謂前生諸善法所起自相續後諸善法。增上",
    "T31n1606_015:0765b29": "果者。謂一切有情共業增上力所感器世間。",
    "T31n1606_015:0765c01": "士用果者。謂稼穡等。離繫果者。謂由聖道",
    "T31n1606_015:0765c02": "隨眠永滅。業義者。謂五種業。一取受業。二",
    "T31n1606_015:0765c03": "作用業。三加行業。四轉變業。五證得業。此",
    "T31n1606_015:0765c04": "五業義如前業染中釋。相應義者。謂五種相",
    "T31n1606_015:0765c05": "應。何等為五。一聚結相應。二隨逐相應。三",
    "T31n1606_015:0765c06": "連綴相應。四分位相應。五轉變相應。聚結相",
    "T31n1606_015:0765c07": "應者。謂於舍等有木石等。隨逐相應者。謂隨",
    "T31n1606_015:0765c08": "眠等因。由有此故。雖煩惱等不現行。而說與",
    "T31n1606_015:0765c09": "彼相應。連綴相應者。謂親屬等展轉相應。分",
    "T31n1606_015:0765c10": "位相應者。謂攝受益等相續分位。由此分位",
    "T31n1606_015:0765c11": "現前說名與樂相應。乃至與不苦不樂相應",
    "T31n1606_015:0765c12": "故。轉變相應者。謂客塵煩惱等現前由有此",
    "T31n1606_015:0765c13": "故。說與貪等信等相應。轉義者。謂五種轉。一",
    "T31n1606_015:0765c14": "相轉。二安住轉。三顛倒轉。四不顛倒轉。五",
    "T31n1606_015:0765c15": "差別轉。相轉者。謂生等三有為相。由彼三相",
    "T31n1606_015:0765c16": "差別轉故。安住轉者。謂所持法住能持中而",
    "T31n1606_015:0765c17": "轉故。顛倒轉者。謂雜染法不如實轉故。不顛",
    "T31n1606_015:0765c18": "倒轉者。謂清淨法如實轉故。差別轉者。謂一",
    "T31n1606_015:0765c19": "切行過去未來現在內外等差別轉故。",
    "T31n1606_015:0765c20": "釋決擇者。謂能解釋諸經宗要開發彼義故。",
    "T31n1606_015:0765c21": "此復云何。略有六種。謂所遍知事。所遍知",
    "T31n1606_015:0765c22": "義。遍知因緣。遍知自性。遍知果彼證受。由",
    "T31n1606_015:0765c23": "此六義隨其所應遍釋諸經故。名釋決擇。所",
    "T31n1606_015:0765c24": "遍知事。謂蘊等。所遍知義謂無常等。遍知",
    "T31n1606_015:0765c25": "因緣。謂淨尸羅守根門等。遍知自性。謂菩提",
    "T31n1606_015:0765c26": "分法。遍知果。謂解脫。彼證受。謂解脫智見。",
    "T31n1606_015:0765c27": "又十四門辯釋決擇。何等十四。謂攝釋門。攝",
    "T31n1606_015:0765c28": "事門。總別分門。後後開引門。遮止門。轉變",
    "T31n1606_015:0765c29": "字門。壞不壞門。安立數取趣門。安立差別",
    "T31n1606_015:0766a01": "門。理趣門。遍知等門。力無力門。別別引門",
    "T31n1606_015:0766a02": "引發門。攝釋門者。謂若於是處宣說諸經緣",
    "T31n1606_015:0766a03": "起。所以句義次第意趣釋難。",
    "T31n1606_015:0766a04": "攝事門者。謂若於是處約學事聖諦事等辯",
    "T31n1606_015:0766a05": "釋諸經。如說諸惡者莫作諸善者奉行善調",
    "T31n1606_015:0766a06": "伏自心是諸佛聖教。此伽他中依三學說如",
    "T31n1606_015:0766a07": "是等。",
    "T31n1606_015:0766a08": "總別分門者。謂若處顯示先以一句總。標後",
    "T31n1606_015:0766a09": "以餘句別釋。如十二暇總集經中先說。自圓",
    "T31n1606_015:0766a10": "淨他圓淨。二句後如其次第五句五句別釋。",
    "T31n1606_015:0766a11": "如是等。",
    "T31n1606_015:0766a12": "後後開引門者。謂若處顯示能為後後開引",
    "T31n1606_015:0766a13": "所依故。此諸法如是次第說。如信等五根先",
    "T31n1606_015:0766a14": "後次第。必先信受乃發精進發精進已然後",
    "T31n1606_015:0766a15": "念住。既念住已心得安定。心安定已方如實",
    "T31n1606_015:0766a16": "知。如是等。",
    "T31n1606_015:0766a17": "遮止門者。謂若處顯示依止此事遮止此事。",
    "T31n1606_015:0766a18": "如斤柯喻經中。依止漏盡遮止四種補特伽",
    "T31n1606_015:0766a19": "羅。一處正法外。二處正法中。但得聞思便生",
    "T31n1606_015:0766a20": "喜足。三於修慧中心生怯弱。四資糧未滿。告",
    "T31n1606_015:0766a21": "諸比丘。我知我見我說漏盡。如是等一段經",
    "T31n1606_015:0766a22": "文遮止第一。不勤精進修習觀行者遮止第",
    "T31n1606_015:0766a23": "二。說斤柯喻遮止第三。說船筏喻遮止第",
    "T31n1606_015:0766a24": "四。轉變字門者。謂若處顯示轉餘顯了字義",
    "T31n1606_015:0766a25": "變成餘義。如不信不知恩等伽他後當說。",
    "T31n1606_015:0766a26": "壞不壞門者。謂若處顯示失壞不失壞。彼二",
    "T31n1606_015:0766a27": "方便彼二差別。如善生經說。失壞者。謂染著",
    "T31n1606_015:0766a28": "內外依事。內依事五取蘊為相。外依事四宅",
    "T31n1606_015:0766a29": "妻子等為相。不失壞者。謂遠離此二種染著。",
    "T31n1606_015:0766b01": "失壞方便者。謂不出家雖復出家。而行放逸",
    "T31n1606_015:0766b02": "不得漏盡與此相違是無失壞方便。佛告善",
    "T31n1606_015:0766b03": "生。族姓子。有二種事俱為美妙。若落鬚髮",
    "T31n1606_015:0766b04": "乃至趣於非家。若盡諸漏乃至自稱不受後",
    "T31n1606_015:0766b05": "有者。此正顯不失壞及彼方便。兼顯失壞及",
    "T31n1606_015:0766b06": "彼方便。由與此相相違故。不失壞差別者。如",
    "T31n1606_015:0766b07": "伽他中顯。謂諸比丘美妙寂靜離諸漏。此顯",
    "T31n1606_015:0766b08": "出家及漏盡。為顯漏盡復說餘句。謂離欲離",
    "T31n1606_015:0766b09": "繫縛。無執受涅槃任持最後身。摧伏魔所",
    "T31n1606_015:0766b10": "使者。此顯由世間道離欲。由出世道永斷順",
    "T31n1606_015:0766b11": "下分結。永斷順上分結。永斷內依事。此則略",
    "T31n1606_015:0766b12": "說因盡果盡。亦兼顯失壞差別。由與此相相",
    "T31n1606_015:0766b13": "違故。安立數取趣門者。謂若處顯示依爾所",
    "T31n1606_015:0766b14": "補特伽羅說如是言。如水喻經中依二數取",
    "T31n1606_015:0766b15": "趣說三種四種差別言。何等為二。謂異生及",
    "T31n1606_015:0766b16": "見諦異生。差別有三。謂無白法少白法多白",
    "T31n1606_015:0766b17": "法。見諦差別有四。謂住四果三有學一無學。",
    "T31n1606_015:0766b18": "安立差別門者。謂若處顯示四句等所問義。",
    "T31n1606_015:0766b19": "如無常經說。若正觀者一切觀色耶。設觀色",
    "T31n1606_015:0766b20": "者一切正觀耶。應作四句。初句。謂於受等",
    "T31n1606_015:0766b21": "四蘊無有常淨樂我顛倒增益。又觀彼為應",
    "T31n1606_015:0766b22": "知應斷。第二句。謂於色蘊有常淨樂我顛倒",
    "T31n1606_015:0766b23": "增益。又觀彼為不應知不應斷。第三句。謂於",
    "T31n1606_015:0766b24": "色蘊無有常淨樂我顛倒增益。又觀彼為應",
    "T31n1606_015:0766b25": "知應斷。第四句。謂於受等四蘊有常淨樂我",
    "T31n1606_015:0766b26": "顛倒增益。又觀彼為不應知不應斷。如因色",
    "T31n1606_015:0766b27": "作四句。如是因受等一切處應廣說乃至說",
    "T31n1606_015:0766b28": "言。若所作已辦者。一切自謂不受後有耶。",
    "T31n1606_015:0766b29": "設自謂不受後有者。一切所作已辦耶。此",
    "T31n1606_015:0766c01": "應作四句。初句。謂諸異生乃至命終恒行妙",
    "T31n1606_015:0766c02": "行。第二句。謂斷見者。第三句。謂無學。第四",
    "T31n1606_015:0766c03": "句。謂除上爾所相。",
    "T31n1606_015:0766c04": "理趣門者。謂若處顯示六理趣義。何等為六。",
    "T31n1606_015:0766c05": "一真義理趣。二證得理趣。三教導理趣。四離",
    "T31n1606_015:0766c06": "二邊理趣。五不思議理趣。六意樂理趣。如",
    "T31n1606_015:0766c07": "是六種。前三如其次第應隨後三決了。如愛",
    "T31n1606_015:0766c08": "味經中。佛告諸比丘。於色有味乃至廣說此",
    "T31n1606_015:0766c09": "中顯示。由遠離增益損減二邊理趣。決了真",
    "T31n1606_015:0766c10": "義理趣有味有患有出離者。顯離損減邊。於",
    "T31n1606_015:0766c11": "色乃至於識者顯離增益邊由顯示染污清淨",
    "T31n1606_015:0766c12": "唯依諸蘊不依我故。乃至告諸比丘。我自證",
    "T31n1606_015:0766c13": "知由此故。乃至已證覺無上正等菩提者。顯",
    "T31n1606_015:0766c14": "由不思議理趣決了證得理趣。此顯真證內",
    "T31n1606_015:0766c15": "自所受故。如是一切經皆是教導理趣。應隨",
    "T31n1606_015:0766c16": "意樂理趣決了。謂依所遍知事。所遍知義。遍",
    "T31n1606_015:0766c17": "知。遍知果。彼證受。意樂說此經。所遍知事",
    "T31n1606_015:0766c18": "者。謂色等。所遍知義者。謂有味等。由此差",
    "T31n1606_015:0766c19": "別義遍知色等事故。遍知者。謂於五取蘊由",
    "T31n1606_015:0766c20": "如是三轉如實遍知。遍知果者。謂從此諸天",
    "T31n1606_015:0766c21": "世間乃至并天人皆得解脫乃至極解脫。彼",
    "T31n1606_015:0766c22": "證受者。謂自證知我已證覺無上正等菩提。",
    "T31n1606_015:0766c23": "遍知等門者。謂若處顯示依真實相宣說遍",
    "T31n1606_015:0766c24": "知相義。永斷相義。作證相義。修習相義。即",
    "T31n1606_015:0766c25": "此真實相等品類差別相義。能依所依相屬",
    "T31n1606_015:0766c26": "相義。遍知等障礙法相義。遍知等隨順法相",
    "T31n1606_015:0766c27": "義。於不遍知等及遍知等過失功德相義。此",
    "T31n1606_015:0766c28": "亦如愛味經廣說。真實相者。謂取蘊所攝苦",
    "T31n1606_015:0766c29": "諦相。遍知相者。謂即於此有味等如實知。",
    "T31n1606_015:0767a01": "永斷相作證相者。謂從一切世間得解脫。由",
    "T31n1606_015:0767a02": "永斷諸障證得轉依故。修習相者。謂離顛倒",
    "T31n1606_015:0767a03": "心多修習住。品類差別相者真實相有五種",
    "T31n1606_015:0767a04": "差別。謂色乃至識。遍知相有三種差別。謂味",
    "T31n1606_015:0767a05": "由味故。乃至出離由出離故。如實知永斷相",
    "T31n1606_015:0767a06": "作證相。各有二種差別。謂煩惱解脫。苦解",
    "T31n1606_015:0767a07": "脫。從此諸天世間乃至并天人皆得解脫者。",
    "T31n1606_015:0767a08": "顯煩惱解脫。為顯此差別義故。次說出離言。",
    "T31n1606_015:0767a09": "何以故。由餘經言。出離云何。謂若於是處貪",
    "T31n1606_015:0767a10": "欲永滅貪欲永斷。超過貪欲故。如是由能生",
    "T31n1606_015:0767a11": "未來苦煩惱得離繫故。苦亦解脫。為顯此差",
    "T31n1606_015:0767a12": "別義故。次說離繫縛極解脫。修習相有二種",
    "T31n1606_015:0767a13": "差別。謂見道修道。離顛倒心者顯示見道。多",
    "T31n1606_015:0767a14": "修習住者顯示修道。能依所依相屬相者謂",
    "T31n1606_015:0767a15": "顯示真實相等。為後後所依性。遍知等障礙",
    "T31n1606_015:0767a16": "法相者。謂如是三轉不如實知。遍知等隨順",
    "T31n1606_015:0767a17": "法相者。謂觀察如所安立色等法中味等相。",
    "T31n1606_015:0767a18": "於不遍知等過失相者。謂不解脫乃至不證",
    "T31n1606_015:0767a19": "覺無上正等菩提。與此相違名於遍知等功",
    "T31n1606_015:0767a20": "德相。",
    "T31n1606_015:0767a21": "力無力門者。謂若處顯示諸一一句皆有功",
    "T31n1606_015:0767a22": "能。若不說一句義即不了。如緣起經說。此有",
    "T31n1606_015:0767a23": "故彼有。此生故彼生。所謂無明緣行等。如是",
    "T31n1606_015:0767a24": "諸句一一皆有功能。如前緣起相中說。",
    "T31n1606_015:0767a25": "別別引門者。謂若處顯示先標經一句。後以",
    "T31n1606_015:0767a26": "無量義門廣釋。如經言。若比丘成就六法。尚",
    "T31n1606_015:0767a27": "能口風吹碎高廣大雪山王。況無明死屍。何",
    "T31n1606_015:0767a28": "等為六。若諸比丘心生善巧乃至方便善巧。",
    "T31n1606_015:0767a29": "云何比丘心生善巧。所謂比丘離欲惡不善",
    "T31n1606_015:0767b01": "法。乃至第四靜慮具足住。如是比丘心生善",
    "T31n1606_015:0767b02": "巧。云何比丘心住善巧。所謂比丘善修習故。",
    "T31n1606_015:0767b03": "所有順退分靜慮轉為順住分。如是比丘心",
    "T31n1606_015:0767b04": "住善巧。云何比丘心起善巧。所謂比丘善修",
    "T31n1606_015:0767b05": "習故。所有順住分靜慮轉為順勝進分。如是",
    "T31n1606_015:0767b06": "比丘心起善巧。云何比丘生長善巧。所謂比",
    "T31n1606_015:0767b07": "丘未生善法方便令生。乃至廣說二正斷。如",
    "T31n1606_015:0767b08": "是比丘生長善巧。云何比丘損減善巧。所謂",
    "T31n1606_015:0767b09": "比丘已生惡法方便令斷。乃至廣說二正斷。",
    "T31n1606_015:0767b10": "如是比丘損減善巧。云何比丘方便善巧。所",
    "T31n1606_015:0767b11": "謂比丘欲三摩地。斷行成就修如意足。乃至",
    "T31n1606_015:0767b12": "廣說四如意足。如是比丘方便善巧。",
    "T31n1606_015:0767b13": "引發門者。謂若處顯示一一句中宣說四句。",
    "T31n1606_015:0767b14": "是一一句復分四句。如是展轉無邊引發。如",
    "T31n1606_015:0767b15": "引佛經言。諸菩薩有四種淨修菩提法。一者",
    "T31n1606_015:0767b16": "善修空性。二者於諸眾生心無罣礙。三者常",
    "T31n1606_015:0767b17": "攝利益諸菩薩眾。四者以無染心廣開法施。",
    "T31n1606_015:0767b18": "如是四法於自利利他門淨修菩提。為欲對",
    "T31n1606_015:0767b19": "治四種所治障故。何等為四。一貪著定味。二",
    "T31n1606_015:0767b20": "瞋恚。三慢。四愛著利養。又有差別。初顯煩惱",
    "T31n1606_015:0767b21": "斷對治。餘顯遠離下劣乘。由諸菩薩三種因",
    "T31n1606_015:0767b22": "緣遠下劣乘。一攝受一切有情。二已入法者",
    "T31n1606_015:0767b23": "令成熟。三未入法者令入正法。又有差別。初",
    "T31n1606_015:0767b24": "顯智資糧。餘顯福資糧。此三差別者。攝受成",
    "T31n1606_015:0767b25": "熟令入三門。各能生長勝品福故。又由二緣",
    "T31n1606_015:0767b26": "差別。一由意樂。謂慈心俱。二由正行。謂說證",
    "T31n1606_015:0767b27": "教二行。又諸菩薩成就四法能修空性。一者",
    "T31n1606_015:0767b28": "於內心無動搖。二者信解擇力所持。三者於",
    "T31n1606_015:0767b29": "一切法如實通達。四者解脫一切障。如是四",
    "T31n1606_015:0767c01": "法顯修所依及修差別。以何為依。謂靜慮波",
    "T31n1606_015:0767c02": "羅蜜多。云何修差別。一由異生道。謂聞思力",
    "T31n1606_015:0767c03": "所持。二由學道。謂達諸法實性。三由無學道。",
    "T31n1606_015:0767c04": "謂脫一切障。又諸菩薩成就四法。於諸有情",
    "T31n1606_015:0767c05": "心無罣礙。一者修慈。二者不毀正行。三者不",
    "T31n1606_015:0767c06": "分別相。四者堪忍劬勞。如是四法顯所依及",
    "T31n1606_015:0767c07": "無罣礙心差別。誰為所依。謂過去生所修慈。",
    "T31n1606_015:0767c08": "云何無罣礙心差別。謂於住邪行所心無違",
    "T31n1606_015:0767c09": "毀。於怨家所不分別怨相。為利益他精勤無",
    "T31n1606_015:0767c10": "懈。又諸菩薩成就四法。常能攝益諸菩薩眾。",
    "T31n1606_015:0767c11": "一者不自稱量。二者正教誨轉。三者柔和易",
    "T31n1606_015:0767c12": "可共住。四者精勤承事供養。如是四法顯示",
    "T31n1606_015:0767c13": "所依及攝益差別。何等為依。謂摧伏憍慢。",
    "T31n1606_015:0767c14": "云何攝益差別。謂後所說三句。於劣等勝三",
    "T31n1606_015:0767c15": "種菩薩所如其次第又諸菩薩成就四法。能",
    "T31n1606_015:0767c16": "無染心廣開法施。一者善達障難。二者善能",
    "T31n1606_015:0767c17": "除遣愚癡沈沒。三者歡喜攝受。四者愛樂為",
    "T31n1606_015:0767c18": "依怙法。如是四法顯示所依及廣開法施差",
    "T31n1606_015:0767c19": "別。何等為依。謂善通達利養恭敬是障難法。",
    "T31n1606_015:0767c20": "云何廣開法施差別。謂示現教導讚勵慶喜。",
    "T31n1606_015:0767c21": "示現者於愚癡沈沒。教導讚勵者於著放逸",
    "T31n1606_015:0767c22": "自輕下劣。慶喜者於正行圓滿。由性愛樂法",
    "T31n1606_015:0767c23": "故。如是前四句中。一一句復引發四句差別。",
    "T31n1606_015:0767c24": "如是等名引發門。",
    "T31n1606_015:0767c25": "分別顯示決擇者。謂於如所說蘊等法中。隨",
    "T31n1606_015:0767c26": "其所應作一行順前句順後句二句三句四句",
    "T31n1606_015:0767c27": "述可句遮止句等。一行者即問論法。謂以一",
    "T31n1606_015:0767c28": "法與餘法。一一互相問已除此法。更以第二",
    "T31n1606_015:0767c29": "法與餘法互相問。如是一一問一切法。如有",
    "T31n1606_015:0768a01": "問言。若成就眼處亦色處耶。設成就色處亦",
    "T31n1606_015:0768a02": "眼處耶。此應作順前句答。若成就眼處亦耳",
    "T31n1606_015:0768a03": "處耶。此應作四句答。如是乃至對意處如理",
    "T31n1606_015:0768a04": "應說。若成就眼處亦法處耶。此亦應作順前",
    "T31n1606_015:0768a05": "句答。若成就色處亦眼處耶。設成就眼處亦",
    "T31n1606_015:0768a06": "色處耶。此應作順後句答。若成就色處亦耳",
    "T31n1606_015:0768a07": "處耶。此亦應作順後句答。如是乃至對法處",
    "T31n1606_015:0768a08": "如理應說。若成就耳處亦眼處耶。此應作四",
    "T31n1606_015:0768a09": "句答。如是乃至對法處如理應說。如是一一",
    "T31n1606_015:0768a10": "次第漸減。諸處更互如理應說。",
    "T31n1606_015:0768a11": "順前句者。謂於諸法中隨取二法更互相問。",
    "T31n1606_015:0768a12": "依止前法以答所問。如有問言。若智亦所知",
    "T31n1606_015:0768a13": "耶。設所知亦智耶。此應作順前句答。諸智亦",
    "T31n1606_015:0768a14": "所知。有所知非智。謂餘法。",
    "T31n1606_015:0768a15": "順後句者。謂即二法展轉相問。依止後法以",
    "T31n1606_015:0768a16": "答所問。如有問言。若所取亦能取耶。設能取",
    "T31n1606_015:0768a17": "亦所取耶。此應作順後句答。諸能取亦所取。",
    "T31n1606_015:0768a18": "有所取非能取。謂色等五境及法處。除相應",
    "T31n1606_015:0768a19": "二句者。謂於所問應二句答。不得有餘。如",
    "T31n1606_015:0768a20": "有依蘊建立依界建立。而發問言。若蘊數亦",
    "T31n1606_015:0768a21": "界數耶。設界數亦蘊數耶。此應作二句答。或",
    "T31n1606_015:0768a22": "蘊數非界數。謂色蘊識蘊何以故。無有一界",
    "T31n1606_015:0768a23": "全攝色蘊相。或全攝識蘊相故。或界數非蘊",
    "T31n1606_015:0768a24": "數謂法界。",
    "T31n1606_015:0768a25": "三句者。謂於所問唯三句答。如有問言。若蘊",
    "T31n1606_015:0768a26": "數亦處數耶。設處數亦蘊數耶。此應三句答。",
    "T31n1606_015:0768a27": "或蘊數非處數。謂色蘊或處數非蘊數。謂法",
    "T31n1606_015:0768a28": "處。或蘊數亦處數。謂識蘊意處。俱非數者。",
    "T31n1606_015:0768a29": "於蘊處中決定不有。",
    "T31n1606_015:0768b01": "四句者。謂於所問作四句答。如有問言。若成",
    "T31n1606_015:0768b02": "就眼根亦耳根耶。設成就耳根亦眼根耶。應",
    "T31n1606_015:0768b03": "四句答。初句。謂聾者眼根已生不捨。第二",
    "T31n1606_015:0768b04": "句。謂盲者耳根已生不捨。第三句。謂眼耳根",
    "T31n1606_015:0768b05": "已生不捨。第四句除上爾所相。",
    "T31n1606_015:0768b06": "述可句者。謂於所問順爾而答。以如是言述",
    "T31n1606_015:0768b07": "可所問。如有問言。諸無常者皆是行耶。設當",
    "T31n1606_015:0768b08": "是行皆無常耶。應述可答所問如是。",
    "T31n1606_015:0768b09": "遮止句者。謂於所問不爾而答。以不爾言遮",
    "T31n1606_015:0768b10": "止所問。如有問言。蘊外諸行幾諦攝耶。應遮",
    "T31n1606_015:0768b11": "止答蘊外無行。",
    "T31n1606_015:0768b12": "等論決擇者。謂依八何八若之詞。問答決擇",
    "T31n1606_015:0768b13": "一切真偽。八何詞者。且如問言。何誰無所",
    "T31n1606_015:0768b14": "得。謂已得般若波羅蜜多菩薩摩訶薩。何所",
    "T31n1606_015:0768b15": "無所得。謂所取相能取相。用何無所得。謂用",
    "T31n1606_015:0768b16": "般若波羅蜜多。為何無所得。謂為救脫一切",
    "T31n1606_015:0768b17": "有情令住無上正等菩提。由何無所得。謂由",
    "T31n1606_015:0768b18": "遇佛出世聽聞正法。如理作意法隨法行。何",
    "T31n1606_015:0768b19": "之無所得。謂一切法之無所得。於何無所得。",
    "T31n1606_015:0768b20": "謂於勝解行地乃至第十菩薩地。幾何無所",
    "T31n1606_015:0768b21": "得。謂十一種。一已生已滅。二未生。三現前。",
    "T31n1606_015:0768b22": "四因力所生。五善友力所生。六一切法無所",
    "T31n1606_015:0768b23": "得。七空性無所得。八有我慢。九無我慢。十",
    "T31n1606_015:0768b24": "未具資糧。十一已具資糧。如是十一無所得。",
    "T31n1606_015:0768b25": "隨所有過去未來現在。若內若外若麁若細",
    "T31n1606_015:0768b26": "若劣若勝若遠若近次第應知。如何詞若詞",
    "T31n1606_015:0768b27": "亦爾。謂若能無所得。若所無所得。若用無",
    "T31n1606_015:0768b28": "所得。若為無所得。若由無所得。若彼無所",
    "T31n1606_015:0768b29": "得。若於無所得。若爾所無所得。如是一切",
    "T31n1606_015:0768c01": "處盡當知。復有四種等論決擇道理。謂能破",
    "T31n1606_015:0768c02": "能立能斷能覺。能破者。謂遮破他宗言。彼惡",
    "T31n1606_015:0768c03": "說非為善事。能立者。謂建立自宗言。此善說",
    "T31n1606_015:0768c04": "真為善事。能斷者。謂能決種種他所生疑。能",
    "T31n1606_015:0768c05": "覺者。謂開曉愚情令解妙義。",
    "T31n1606_015:0768c06": "復有五種等論決擇道理。謂如頌言。",
    "T31n1606_015:0768c07": "　自性所依識　　清淨方便等",
    "T31n1606_015:0768c08": "　當知五各六　　觀所知諸法",
    "T31n1606_015:0768c09": "自性等六者一自性二因三境界四行相五等",
    "T31n1606_015:0768c10": "無間六增上。所依等六者。一所依二依三攝",
    "T31n1606_015:0768c11": "四相應五成就六雜染。識等六者。一識二受",
    "T31n1606_015:0768c12": "三想四作意五智六遍知。清淨等六者。一清",
    "T31n1606_015:0768c13": "淨二詞三出離四甚深五解脫門六入一切",
    "T31n1606_015:0768c14": "法。方便等六者。一方便二通達三修四圓",
    "T31n1606_015:0768c15": "證五究竟六引發。",
    "T31n1606_015:0768c16": "自性有四種。謂實自性假自性世俗自性勝",
    "T31n1606_015:0768c17": "義自性。因有四種。謂生因成因轉因還因。境",
    "T31n1606_015:0768c18": "界有七種。謂有相境有分別境對治境安住",
    "T31n1606_015:0768c19": "境增益境損減境自在境。行相有五種。謂分",
    "T31n1606_015:0768c20": "析行相差別行相正解行相觀察行相作隨",
    "T31n1606_015:0768c21": "作行相。等無間有九種。謂自類等無間。異類",
    "T31n1606_015:0768c22": "等無間。三摩鉢底等無間。退等無間。生等無",
    "T31n1606_015:0768c23": "間。隣次等無間。隔越等無間。起等無間。滅",
    "T31n1606_015:0768c24": "等無間。增上有七種。謂取增上生增上住",
    "T31n1606_015:0768c25": "增上受用雜染增上清淨增上田增上執受增",
    "T31n1606_015:0768c26": "上。所依有八種。謂界所依趣所依洲渚所依",
    "T31n1606_015:0768c27": "村田所依補特伽羅所依無病所依尸羅所依",
    "T31n1606_015:0768c28": "莊嚴所依。依有五種。謂眾具依善友依法依",
    "T31n1606_015:0768c29": "作意依三摩鉢底依。攝有十一種。謂界攝相",
    "T31n1606_015:0769a01": "攝種類攝分位攝助伴攝時攝方攝具分攝一",
    "T31n1606_015:0769a02": "分攝更互攝勝義攝。相應有十種。謂他性相",
    "T31n1606_015:0769a03": "應不相違相應遍行相應不遍行相應所治相",
    "T31n1606_015:0769a04": "應能治相應曾習相應未曾習相應下劣相應",
    "T31n1606_015:0769a05": "廣大相應。成就有三種。謂種子成就自在成",
    "T31n1606_015:0769a06": "就現行成就。雜染有四種。謂煩惱雜染業雜",
    "T31n1606_015:0769a07": "染生雜染障雜染。",
    "T31n1606_015:0769a08": "識有六種。謂眼識耳鼻舌身意識。受有三種。",
    "T31n1606_015:0769a09": "謂苦樂不苦不樂。想有二十種。謂無常想無",
    "T31n1606_015:0769a10": "常苦想苦無我想厭離食想一切世間不可樂",
    "T31n1606_015:0769a11": "想過患想斷想離欲想滅想死想不淨想青瘀",
    "T31n1606_015:0769a12": "想膿爛想破壞想膖脹想食噉想血塗想離散",
    "T31n1606_015:0769a13": "想骨鎖想空觀想。作意有七種。謂了相作",
    "T31n1606_015:0769a14": "意勝解作意遠離作意攝樂作意觀察作意方",
    "T31n1606_015:0769a15": "便究竟作意方便究竟果作意。智有十種。謂",
    "T31n1606_015:0769a16": "法智類智世俗智他心智苦智集智滅智道智",
    "T31n1606_015:0769a17": "盡智無生智。遍知有九種。謂欲繫見苦集所",
    "T31n1606_015:0769a18": "斷斷遍知。色無色繫見苦集所斷斷遍知。欲",
    "T31n1606_015:0769a19": "繫見滅所斷斷遍知。色無色繫見滅所斷斷",
    "T31n1606_015:0769a20": "遍知。欲繫見道所斷斷遍知。色無色繫見道",
    "T31n1606_015:0769a21": "所斷斷遍知。順下分結斷遍知。色愛盡遍",
    "T31n1606_015:0769a22": "知。無色愛盡遍知。",
    "T31n1606_015:0769a23": "清淨有七種。謂戒清淨心清淨見清淨度疑",
    "T31n1606_015:0769a24": "清淨道非道智見清淨行智見清淨行斷智見",
    "T31n1606_015:0769a25": "清淨。詞有八種。謂八何詞八若詞。出離有",
    "T31n1606_015:0769a26": "六種。謂世間出離聲聞出離獨覺出離大乘",
    "T31n1606_015:0769a27": "出離不畢竟出離畢竟出離。甚深有十種。謂",
    "T31n1606_015:0769a28": "相甚深雜染甚深清淨甚深緣起甚深業甚深",
    "T31n1606_015:0769a29": "智甚深生甚深菩提甚深佛甚深教甚深。解",
    "T31n1606_015:0769b01": "脫門有三種。謂空無願無相。入一切法有八",
    "T31n1606_015:0769b02": "種。謂一切法欲為根本。作意所生觸所集起。",
    "T31n1606_015:0769b03": "受所引攝定為上首。慧為最勝。解脫為堅固。",
    "T31n1606_015:0769b04": "出離為後邊。",
    "T31n1606_015:0769b05": "方便有七種。謂任持方便瑜珈方便相方",
    "T31n1606_015:0769b06": "便決擇方便隔越方便隣次方便隣次隔越方",
    "T31n1606_015:0769b07": "便。通達有五種。謂有相文字通達所攝能攝",
    "T31n1606_015:0769b08": "通達遲通達速通達法性通達。修有四種。謂",
    "T31n1606_015:0769b09": "得修習修除去修對治修。圓證有四種。謂果",
    "T31n1606_015:0769b10": "圓證離欲圓證根滿足圓證功德圓證。究竟",
    "T31n1606_015:0769b11": "有六種。謂智究竟斷究竟畢竟究竟不畢竟",
    "T31n1606_015:0769b12": "究竟下劣究竟廣大究竟。引發有二十種。謂",
    "T31n1606_015:0769b13": "無量引發乃至一切種妙智引發。",
    "T31n1606_015:0769b14": "大乘阿毘達磨雜集論卷第十五"
}