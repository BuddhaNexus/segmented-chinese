{
    "T33n1700_002:0140b17": "金剛般若經贊述卷下",
    "T33n1700_002:0140b19": "大乘 基撰",
    "T33n1700_002:0140b20": "[0140b20] 佛告須菩提「如是如是若復有人得聞是經",
    "T33n1700_002:0140b21": "不驚不怖不畏當知是人」甚為希有。[0140b21] 述曰。",
    "T33n1700_002:0140b22": "此第二佛答。初標次釋。此初也。世親意云。驚",
    "T33n1700_002:0140b23": "謂驚恐。謂有眾生恐此經典非正道行故。怖",
    "T33n1700_002:0140b24": "者謂怖懼。依般若修學不能斷疑故。畏者謂",
    "T33n1700_002:0140b25": "由驚怖故畢竟不肯修學也。若有遠離彼處",
    "T33n1700_002:0140b26": "者名為不驚不怖不畏也。無著云。謂聲聞乘",
    "T33n1700_002:0140b27": "中世尊說有法及有空。於聽聞此經時聞法",
    "T33n1700_002:0140b28": "無有故驚。聞空無有故怖。思量時於二不有",
    "T33n1700_002:0140b29": "理中不能相應故畏。更有別釋。為三種無自",
    "T33n1700_002:0140c01": "性故應知。謂相生第一義等無自性故。解云",
    "T33n1700_002:0140c02": "謂於遍計所執無體相故名不驚。於依他起",
    "T33n1700_002:0140c03": "無自然生性故名不怖。於圓成實中無彼所",
    "T33n1700_002:0140c04": "執人法故不畏也。",
    "T33n1700_002:0140c05": "[0140c05] 何以故須菩提如來說第一波羅蜜即非第一",
    "T33n1700_002:0140c06": "波羅蜜是名第一波羅蜜。[0140c06] 述曰。此第二讚",
    "T33n1700_002:0140c07": "釋勝也。世親云。如來說第一波羅蜜者。謂十",
    "T33n1700_002:0140c08": "方諸佛同說讚能為大因故名為第一。顯此",
    "T33n1700_002:0140c09": "經勝餘經也。非第一波羅蜜者。謂非餘人所",
    "T33n1700_002:0140c10": "得也。無分別智證無我理。唯十方佛得餘人",
    "T33n1700_002:0140c11": "不得。故是名第一波羅蜜者唯佛所得也。無",
    "T33n1700_002:0140c12": "著釋云。第一波羅蜜者。謂般若於餘五中最",
    "T33n1700_002:0140c13": "勝故也。",
    "T33n1700_002:0140c14": "[0140c14] 須菩提忍辱波羅蜜如來說非忍辱波羅蜜。",
    "T33n1700_002:0140c15": "[0140c15] 述曰。世親云。上來大文第二段竟。自下第三",
    "T33n1700_002:0140c16": "段文第四校量。於中初釋疑。次正校量。釋疑",
    "T33n1700_002:0140c17": "中有三。一者於前捨身命以生疑。謂有疑曰。",
    "T33n1700_002:0140c18": "向說彼身苦以彼捨身苦身而果報福是劣。",
    "T33n1700_002:0140c19": "若爾依此法門受持演說諸菩薩行苦行。彼",
    "T33n1700_002:0140c20": "苦行亦是苦果。云何此法門不成苦果。此",
    "T33n1700_002:0140c21": "意云。前說捨身命苦還得苦果身得福即劣。",
    "T33n1700_002:0140c22": "若爾者菩薩為此法門故行諸苦行亦感苦身",
    "T33n1700_002:0140c23": "果。何福即勝。謂如薩陀波崙菩薩。於曇無竭",
    "T33n1700_002:0140c24": "菩薩所。求般若波羅蜜故打骨出髓而行供",
    "T33n1700_002:0140c25": "養。是苦得福應少。今答意。若為慧行而捨身",
    "T33n1700_002:0140c26": "得福即多。若雖捨身不行慧行求菩提者。生",
    "T33n1700_002:0140c27": "死因故其福下劣也。就此文中大文有四。一",
    "T33n1700_002:0140c28": "者正破前疑。二者指事以顯。三者菩薩應離",
    "T33n1700_002:0140c29": "一切已下引初地菩薩為示無住理。四者菩",
    "T33n1700_002:0141a01": "薩為利益下勸益眾生住二空理。此初也。忍",
    "T33n1700_002:0141a02": "辱波羅蜜者。謂十方佛同得故或求慧行之",
    "T33n1700_002:0141a03": "忍辱也。如來說非者。非是餘人所得故或非",
    "T33n1700_002:0141a04": "求慧行故不名波羅蜜也。謂前說捨身命者",
    "T33n1700_002:0141a05": "非慧行故不名波羅蜜。故言說非忍辱也。",
    "T33n1700_002:0141a06": "[0141a06] 何以故須菩提如我昔為歌利王割截身體我",
    "T33n1700_002:0141a07": "於爾時無我相無人相無眾生相無壽者相何",
    "T33n1700_002:0141a08": "以故我於往昔節節支解時若有我相人相眾",
    "T33n1700_002:0141a09": "生相壽者相應生瞋恨。[0141a09] 述曰。此第二指事。",
    "T33n1700_002:0141a10": "於中初引昔一身。次引餘多身。此初也。於中",
    "T33n1700_002:0141a11": "初明離相成忍。次反說舉成前。歌利王者亦",
    "T33n1700_002:0141a12": "云苦楚。多行楚毒故。謂如來往昔為忍辱仙",
    "T33n1700_002:0141a13": "人在山修道。其王將諸綵女入山遊獵。王倦",
    "T33n1700_002:0141a14": "而睡女等於仙人所求聞正法。王寤便看正",
    "T33n1700_002:0141a15": "見圍繞其仙。王便問仙汝何人也。乃至問云",
    "T33n1700_002:0141a16": "汝是離欲凡夫不。答言未離欲。王聞生恚便",
    "T33n1700_002:0141a17": "割截之。當無我相遂還如故。今引之也。",
    "T33n1700_002:0141a18": "[0141a18] 又念過去於五百世作忍辱仙人於爾所世無",
    "T33n1700_002:0141a19": "我相無人相無眾生相無壽者相。[0141a19] 述曰。此第",
    "T33n1700_002:0141a20": "二引餘多身也。",
    "T33n1700_002:0141a21": "[0141a21] 是故須菩提菩薩應離一切相發阿耨多羅三",
    "T33n1700_002:0141a22": "藐三菩提心。[0141a22] 述曰。此第三引初地菩薩。得",
    "T33n1700_002:0141a23": "忍辱故名不住心。示不住生心義故也。於中",
    "T33n1700_002:0141a24": "初總示次別示。此初也。發心有五。一者種姓",
    "T33n1700_002:0141a25": "發心。謂地前。二者信發心。謂初三地相同世",
    "T33n1700_002:0141a26": "間修施戒忍故。三者明發心。謂四五六七地",
    "T33n1700_002:0141a27": "相同出世故。謂四地作菩提分觀相同預流。",
    "T33n1700_002:0141a28": "五地作四諦觀相同羅漢。六地作緣起觀相同",
    "T33n1700_002:0141a29": "緣覺。七地純無相觀正是菩薩也。四者不退",
    "T33n1700_002:0141b01": "發心。謂八九十地。五者無上發心。謂佛地。亦",
    "T33n1700_002:0141b02": "云五種菩提。謂名種姓菩提等。今言發心者",
    "T33n1700_002:0141b03": "謂信發心。即初地菩薩內觀真如無住理故",
    "T33n1700_002:0141b04": "名為不住生心也。",
    "T33n1700_002:0141b05": "[0141b05] 不應住色生心不應住聲香味觸法生心。[0141b05] 述",
    "T33n1700_002:0141b06": "曰。此第二別示。於住之中初令不住於相。次",
    "T33n1700_002:0141b07": "令住無相。次釋所由。後總結。此初也。謂住色",
    "T33n1700_002:0141b08": "等生心者。便是有住即著我人故不應住也。",
    "T33n1700_002:0141b09": "[0141b09] 應生無住心也。[0141b09] 述曰。此第二令住無相也。",
    "T33n1700_002:0141b10": "謂觀無相名為無住。要證此理方滅我人也。",
    "T33n1700_002:0141b11": "[0141b11] 若心有住即為非住。[0141b11] 述曰。此第三釋上所",
    "T33n1700_002:0141b12": "由也。謂若住色等生心者便為非真住故也。",
    "T33n1700_002:0141b13": "[0141b13] 是故佛說菩薩心不應住色布施。[0141b13] 述曰。此",
    "T33n1700_002:0141b14": "第四總結也。",
    "T33n1700_002:0141b15": "[0141b15] 須菩提菩薩為利益一切眾生應如是布施。",
    "T33n1700_002:0141b16": "[0141b16] 述曰。此大文第四除疑示理也。於中初令行",
    "T33n1700_002:0141b17": "無住施。次正破其疑。次別釋道理也。謂有疑",
    "T33n1700_002:0141b18": "曰。前言不住生心者。云何為利眾生修行而",
    "T33n1700_002:0141b19": "不名住於眾生事。為斷此疑故有此文。",
    "T33n1700_002:0141b20": "[0141b20] 如來說一切諸相即是非相。[0141b20] 述曰。此第二",
    "T33n1700_002:0141b21": "別顯道理。於中初明法空次明人空。此初也。",
    "T33n1700_002:0141b22": "說一切諸相者謂虛妄相。即是非相者謂無",
    "T33n1700_002:0141b23": "實相。虛妄本空故。",
    "T33n1700_002:0141b24": "[0141b24] 又說一切眾生即非眾生者。[0141b24] 述曰。此顯生空",
    "T33n1700_002:0141b25": "也。說一切眾生者謂所執實眾生。則非眾生",
    "T33n1700_002:0141b26": "者非實有眾生也。或復翻此釋應知。上來依",
    "T33n1700_002:0141b27": "世親釋第一疑竟。依無著者。經言如來說忍",
    "T33n1700_002:0141b28": "辱波羅蜜下第十三為忍苦故。即是離障住",
    "T33n1700_002:0141b29": "處中第九為離不能忍苦故。謂餘人不能忍",
    "T33n1700_002:0141c01": "發勤苦行此般若波羅蜜者。如來引己昔事",
    "T33n1700_002:0141c02": "令能忍苦離不忍障也。就此文中有二。初明",
    "T33n1700_002:0141c03": "三種忍以離不忍苦障。次須菩提菩薩應離一",
    "T33n1700_002:0141c04": "切相下明不忍因緣者有三種苦。前中有三。",
    "T33n1700_002:0141c05": "一者明能忍。謂達法無我。如經如來說忍辱",
    "T33n1700_002:0141c06": "波羅蜜故。二者明忍相。謂他於己起惡等時。",
    "T33n1700_002:0141c07": "由無有我等相故不生瞋想。亦不於忍辱波",
    "T33n1700_002:0141c08": "羅蜜中生有想。於非波羅蜜中不生無想。如",
    "T33n1700_002:0141c09": "經如我昔為歌利王割截身體我於爾時無有",
    "T33n1700_002:0141c10": "我等相。三者種類忍。謂極苦忍相續苦忍。如",
    "T33n1700_002:0141c11": "經如我昔為歌利王割截身體及言我念過去",
    "T33n1700_002:0141c12": "五百世中作忍辱仙人等。就第二不忍因緣",
    "T33n1700_002:0141c13": "有三。一者流轉苦忍。謂由不忍故即流轉生",
    "T33n1700_002:0141c14": "死。為對治此故令離一切相發無上心。若住",
    "T33n1700_002:0141c15": "色等則於流轉苦中疲乏故菩提心不生故。",
    "T33n1700_002:0141c16": "如經言是故須菩提菩薩應離一切相發心",
    "T33n1700_002:0141c17": "等。二者對眾生相違苦忍。如經如是菩薩為",
    "T33n1700_002:0141c18": "利益一切眾生應如是布施等。謂既為眾生",
    "T33n1700_002:0141c19": "行無住施。云何於彼應生瞋也。三者顯示乏",
    "T33n1700_002:0141c20": "受用苦忍因緣對治。如經須菩提若菩薩心",
    "T33n1700_002:0141c21": "住於法而行布施等。謂若著於果報等施即",
    "T33n1700_002:0141c22": "便於取用而有乏少。若行無住布施舉事虛",
    "T33n1700_002:0141c23": "空珍寶無量也。",
    "T33n1700_002:0141c24": "[0141c24] 須菩提如來是真語者實語者如語者不誑語",
    "T33n1700_002:0141c25": "者不異語者。[0141c25] 述曰。依世親釋此破第二疑",
    "T33n1700_002:0141c26": "也。謂有疑曰。向說無相因得無相果。於證果",
    "T33n1700_002:0141c27": "中無道。云何彼於果能作因。此文意云。所證",
    "T33n1700_002:0141c28": "法既無相空寂無住等行云何能作因耶。為",
    "T33n1700_002:0141c29": "斷此疑故也。此文有二。初明不妄語次遣外",
    "T33n1700_002:0142a01": "執。此初也。論云。以如來如實智不妄語佛菩",
    "T33n1700_002:0142a02": "提及小乘大乘受記之事皆不妄說。以是四",
    "T33n1700_002:0142a03": "境故次第說四語。今此經中加不誑語也。無",
    "T33n1700_002:0142a04": "著云。此何所顯示。欲令信如來故能忍。於中",
    "T33n1700_002:0142a05": "真語者為顯世諦相故。實語者為顯世諦修",
    "T33n1700_002:0142a06": "行有煩惱及清淨相故。於中實者此行煩惱",
    "T33n1700_002:0142a07": "此行清淨故。如語者為第一義諦相故。不異",
    "T33n1700_002:0142a08": "語者為第一義諦修行有煩惱及清淨相故。",
    "T33n1700_002:0142a09": "說此真語也。此意總云。如來三界獨尊天人",
    "T33n1700_002:0142a10": "師既為法界主。作五趣醫脫屣在家之上飾。",
    "T33n1700_002:0142a11": "棄捨輪王之大祚。道成正覺所欲皆成。既不",
    "T33n1700_002:0142a12": "規名利。復不求安樂。何忽有妄語乎。",
    "T33n1700_002:0142a13": "[0142a13] 須菩提如來所得法此法無實無虛。[0142a13] 述曰。",
    "T33n1700_002:0142a14": "此第二遣外執也。如來所得法者謂所證理。",
    "T33n1700_002:0142a15": "無實者謂不可如言而取實。無虛者亦不可",
    "T33n1700_002:0142a16": "離言而別求。由不虛故依佛教修學。由不實",
    "T33n1700_002:0142a17": "故離妄想而證真也。謂凡夫妄想所執無有",
    "T33n1700_002:0142a18": "故不實。如來無妄想說故不虛也。",
    "T33n1700_002:0142a19": "[0142a19] 須菩提若菩薩心住於法而行布施如人入闇",
    "T33n1700_002:0142a20": "則無所見若菩薩心不住法而行布施如人有",
    "T33n1700_002:0142a21": "目日光明照見種種色。[0142a21] 述曰。世親釋云此",
    "T33n1700_002:0142a22": "破第三疑也。謂有疑曰。若聖人以無為真如",
    "T33n1700_002:0142a23": "得名。彼真如一切時處有。云何不住心。得佛",
    "T33n1700_002:0142a24": "菩提則非不住。若一切時處實有真如。何故",
    "T33n1700_002:0142a25": "有人能得有不得者。為斷此疑故說入闇等",
    "T33n1700_002:0142a26": "喻。於中有二。初明住事為生死因。次彰不住",
    "T33n1700_002:0142a27": "為出世業。此初也。偈云。時及處實有。而不得",
    "T33n1700_002:0142a28": "真如。無智以住法。餘者有智得。此意云。真雖",
    "T33n1700_002:0142a29": "一切時處實有。由無智以心住法故不解出",
    "T33n1700_002:0142b01": "離。猶如入闇不知我何所趣。而不得之得者",
    "T33n1700_002:0142b02": "翻此說。無著釋云。此為顯示第三乏受用苦",
    "T33n1700_002:0142b03": "忍因緣對治也。",
    "T33n1700_002:0142b04": "[0142b04] 須菩提當來之世若有善男子善女人能於此",
    "T33n1700_002:0142b05": "經受持讀誦則為如來以佛智慧悉知是人悉",
    "T33n1700_002:0142b06": "見是人皆得成就無量無邊功德。[0142b06] 述曰。世親",
    "T33n1700_002:0142b07": "云就第三段第四校量中。上來別破三疑竟。",
    "T33n1700_002:0142b08": "自下第二正校量中。初校勝劣次以要言之下",
    "T33n1700_002:0142b09": "釋所以。前中有二。初明行三種行功德至多。",
    "T33n1700_002:0142b10": "次舉事校量。此初也。三種行謂一者受二者",
    "T33n1700_002:0142b11": "持三讀誦。無著云。自下第十四為離寂靜味",
    "T33n1700_002:0142b12": "即十二離障中第十為離闕少智資糧故。謂",
    "T33n1700_002:0142b13": "有耽禪定不肯聽聞而修智慧。為闕少智資",
    "T33n1700_002:0142b14": "糧。今令受持讀誦發生智慧故方得菩提。定",
    "T33n1700_002:0142b15": "是福門故但能助道也。就此之中文有其五。",
    "T33n1700_002:0142b16": "謂顯示與法相應有五種勝功德。一者如來",
    "T33n1700_002:0142b17": "憶念親近。如經受持讀誦修行則為如來以",
    "T33n1700_002:0142b18": "佛智慧等。二者攝福德。如經皆得成就無量",
    "T33n1700_002:0142b19": "無邊功德聚等。三者讚歎法及修行。如經以",
    "T33n1700_002:0142b20": "要言之是經有不可思議等。四者天等供養。",
    "T33n1700_002:0142b21": "如經在在處處若有此經等。五者滅罪。如經",
    "T33n1700_002:0142b22": "受持讀誦此經為人輕賤乃至當得等故。此",
    "T33n1700_002:0142b23": "則初文也。謂要受持讀誦此經者。是正報菩",
    "T33n1700_002:0142b24": "提之因真法供養。所有世間財寶供養如來",
    "T33n1700_002:0142b25": "所不能及。由如是故如來恒以佛智悉知是",
    "T33n1700_002:0142b26": "人。恒以佛眼悉見是人。親近憶念是人也。",
    "T33n1700_002:0142b27": "[0142b27] 須菩提若有善男子善女人初日分以恒河沙",
    "T33n1700_002:0142b28": "等身布施中日分復以恒河沙等身布施後日",
    "T33n1700_002:0142b29": "分亦以恒河沙等身布施如是無量百千萬億",
    "T33n1700_002:0142c01": "劫以身布施若復有人聞此經典信心不逆其",
    "T33n1700_002:0142c02": "福勝彼何況書寫受持讀誦為人解說。[0142c02] 述曰。",
    "T33n1700_002:0142c03": "世親釋云此舉事校量也。於中初明施命至",
    "T33n1700_002:0142c04": "多。次顯信經福勝。日以三時捨身者假設有",
    "T33n1700_002:0142c05": "斯也。信心不逆者。謂若有人聞此經典。雖未",
    "T33n1700_002:0142c06": "能受持讀誦。但生淨信隨喜功德比前其福",
    "T33n1700_002:0142c07": "過彼。何以故然也。謂於生死中雖捨身命。終",
    "T33n1700_002:0142c08": "無能契菩提法身。一生信心雖亦未生慧解。",
    "T33n1700_002:0142c09": "然由信故因即聽聞生長智慧定當成佛。其",
    "T33n1700_002:0142c10": "福即多也。已生隨順之意故。",
    "T33n1700_002:0142c11": "[0142c11] 須菩提以要言之是經有不可思議不可稱量",
    "T33n1700_002:0142c12": "無邊功德如來為發大乘者說為發最上乘者",
    "T33n1700_002:0142c13": "說。[0142c13] 述曰。世親云自下釋二釋所以。中有六",
    "T33n1700_002:0142c14": "復次。一者示現希聞而能生信法故。謂大機",
    "T33n1700_002:0142c15": "能入小機不能。如經以要言之等。二者示現",
    "T33n1700_002:0142c16": "受持真妙法故。謂受持妙法即是荷擔菩提。",
    "T33n1700_002:0142c17": "如經如是人等。三者示現是人必定成就無",
    "T33n1700_002:0142c18": "量功德。謂此經在處皆可尊重。如經在在處",
    "T33n1700_002:0142c19": "處等。四者示現遠離一切諸障故。謂轉障。如",
    "T33n1700_002:0142c20": "經受持讀誦此經若為人輕賤等。五者明速",
    "T33n1700_002:0142c21": "證佛菩提法。如經若復有人於後末世等。六",
    "T33n1700_002:0142c22": "者示現成就種種勢力得大妙果故。謂明經",
    "T33n1700_002:0142c23": "威勢。如經善女人於後末世等。就初中有二。",
    "T33n1700_002:0142c24": "初彰經德大次持誦福圓。此初也。不可思議",
    "T33n1700_002:0142c25": "者非情思之可議。不可稱量者非語言而可",
    "T33n1700_002:0142c26": "稱說。為大乘者說者謂定性大乘。為最上乘",
    "T33n1700_002:0142c27": "者說者。謂不定性大乘。謂亦有二乘性故。謂",
    "T33n1700_002:0142c28": "此妙法最極難量。小乘意樂下劣不能於此",
    "T33n1700_002:0142c29": "經而發趣。故云為發大乘者說也。無著云。就",
    "T33n1700_002:0143a01": "此讚法及修行之中有三。一者讚歎教法。二",
    "T33n1700_002:0143a02": "嘆修行者。三若樂小法者下雙明二種。此初",
    "T33n1700_002:0143a03": "嘆法也。為發大乘者說等者。成前不可思議",
    "T33n1700_002:0143a04": "等也。",
    "T33n1700_002:0143a05": "[0143a05] 若有人能受持讀誦廣為人說如來悉知是人",
    "T33n1700_002:0143a06": "悉見是人皆得成就不可量不可稱無有邊不",
    "T33n1700_002:0143a07": "可思議功德。[0143a07] 述曰。世親云此第二明持誦",
    "T33n1700_002:0143a08": "福圓也。謂由此法為大乘說故。有受持等者",
    "T33n1700_002:0143a09": "必獲無上菩提不可思議功德。故於彼生少",
    "T33n1700_002:0143a10": "信者便勝捨多身命也。無著云。就此第二嘆",
    "T33n1700_002:0143a11": "修行之中有三。初持誦等故佛所攝受。次",
    "T33n1700_002:0143a12": "明此人成就勝德。後明肩負菩提重擔。此初",
    "T33n1700_002:0143a13": "二文也。",
    "T33n1700_002:0143a14": "[0143a14] 如是人等則為荷擔如來阿耨多羅三藐三菩",
    "T33n1700_002:0143a15": "提。[0143a15] 述曰。世親云此為第二示現受持真妙",
    "T33n1700_002:0143a16": "法故。於中初明大機持誦為荷菩提。次顯二",
    "T33n1700_002:0143a17": "乘凡夫不能聽受。此初也。謂受持之者當能",
    "T33n1700_002:0143a18": "證獲菩提。雖現未得後必得故故言荷擔。荷",
    "T33n1700_002:0143a19": "謂荷負擔謂擔揭。言受持者則為負揭得菩",
    "T33n1700_002:0143a20": "提故。",
    "T33n1700_002:0143a21": "[0143a21] 何以故須菩提若樂小法者著我見人見眾生",
    "T33n1700_002:0143a22": "見壽者見則於此經不能聽受讀誦為人解說。",
    "T33n1700_002:0143a23": "[0143a23] 述曰。世親云此第二文。樂小法者謂即二",
    "T33n1700_002:0143a24": "乘。著我等者謂即凡夫也。無著云。此大文第",
    "T33n1700_002:0143a25": "三雙明前二也。",
    "T33n1700_002:0143a26": "[0143a26] 須菩提在在處處若有此經一切世間天人阿",
    "T33n1700_002:0143a27": "脩羅所應供養當知此處則為是塔皆應恭敬",
    "T33n1700_002:0143a28": "作禮圍繞以諸華香而散其處。[0143a28] 述曰。世親",
    "T33n1700_002:0143a29": "云第三在處皆可尊重也。無著云此為第四",
    "T33n1700_002:0143b01": "天等供養也。",
    "T33n1700_002:0143b02": "[0143b02] 復次須菩提善男子善女人受持讀誦此經若",
    "T33n1700_002:0143b03": "為人輕賤是人先世罪業應墮惡道以今世人",
    "T33n1700_002:0143b04": "輕賤故先世罪業則為消滅當得阿耨多羅三",
    "T33n1700_002:0143b05": "藐三菩提。[0143b05] 述曰。世親云此第四轉障也。如",
    "T33n1700_002:0143b06": "對法論說故。思造業有五。謂一者他所教&#x52C5;。",
    "T33n1700_002:0143b07": "謂自無喜樂。二者他所勸請。謂俛仰而作。三",
    "T33n1700_002:0143b08": "者無所了知。謂嬰孩畜生之類。四者根本執",
    "T33n1700_002:0143b09": "著。謂知罪而作。多分出家之類。五者顛倒分",
    "T33n1700_002:0143b10": "別。謂不識為作。多分在家之類。前三造業",
    "T33n1700_002:0143b11": "未必墮地獄。後二造業定墮地獄。此後二業",
    "T33n1700_002:0143b12": "造已應受。由能受持讀誦此經故。轉先重業",
    "T33n1700_002:0143b13": "現世為人輕毀。故應墮惡道之業&#x7ADD;即消滅",
    "T33n1700_002:0143b14": "也。此據中容受持之者若起增上心持誦之",
    "T33n1700_002:0143b15": "者罪頓消滅。亦非為人輕毀轉重令輕也。若",
    "T33n1700_002:0143b16": "其下劣心受持之者未必罪滅也。又釋若時",
    "T33n1700_002:0143b17": "報俱不定者即總消滅。報定時不定者即當",
    "T33n1700_002:0143b18": "來應受之者轉之現世輕受也。由如是故。雖",
    "T33n1700_002:0143b19": "少信受其福多前所捨身命也。無著云此為",
    "T33n1700_002:0143b20": "第五滅罪。於中有三。初明滅罪。次於後末世",
    "T33n1700_002:0143b21": "等顯示多福故。次當知是經等顯示福體及",
    "T33n1700_002:0143b22": "果不可測量故。前中有二。初明罪滅次我念",
    "T33n1700_002:0143b23": "過去等顯示威力。此初也。謂由聽聞持誦此",
    "T33n1700_002:0143b24": "經故。依學無分別智證二空理。二障都亡盡",
    "T33n1700_002:0143b25": "名真滅罪也。謂由愚癡故分別惡業罪生。若",
    "T33n1700_002:0143b26": "聽聞經得智慧故斷除分別。即是罪從心生",
    "T33n1700_002:0143b27": "還從心滅也。由持此經當得真滅罪故。於現",
    "T33n1700_002:0143b28": "在中亦得迴重輕受也。",
    "T33n1700_002:0143b29": "[0143b29] 須菩提我念過去無量阿僧祇劫於然燈佛前",
    "T33n1700_002:0143c01": "得值八百四千萬億那由他諸佛悉皆供養承",
    "T33n1700_002:0143c02": "事無空過者。[0143c02] 述曰。此依世親第五文速證",
    "T33n1700_002:0143c03": "佛菩提法也。於中初舉自所得福。次校他受",
    "T33n1700_002:0143c04": "持德。此初也阿僧祇劫者。小乘教說從一至",
    "T33n1700_002:0143c05": "十。十十成百。十百成千。十千成萬。十萬成",
    "T33n1700_002:0143c06": "億。如是六十番積數故名一阿僧祇也。今大",
    "T33n1700_002:0143c07": "乘准華嚴。一百二十番積數成一阿僧祇。仍",
    "T33n1700_002:0143c08": "萬萬為億。億億成兆等也。於燃燈佛前即謂",
    "T33n1700_002:0143c09": "第三僧祇已前也。第三僧祇初逢燃燈佛故。",
    "T33n1700_002:0143c10": "那由他者千萬數。謂在燃燈佛前逢八百四",
    "T33n1700_002:0143c11": "千萬億箇那庾多佛。於中二法供養承事無",
    "T33n1700_002:0143c12": "空過者。然此但其數不論恒沙者。謂所逢佛",
    "T33n1700_002:0143c13": "極少也。謂此且說隨於一地二地等中所逢諸",
    "T33n1700_002:0143c14": "佛。非謂前二僧祇但逢爾所佛也。且依古舊",
    "T33n1700_002:0143c15": "相傳說。釋迦佛於初僧祇逢五恒河沙佛。第",
    "T33n1700_002:0143c16": "二僧祇逢六恒河沙佛。第三僧祇逢七恒河",
    "T33n1700_002:0143c17": "沙者。是則前二僧祇逢無量佛。何獨爾許耶。",
    "T33n1700_002:0143c18": "故知且據隨何時分逢者說也。又涅槃說。初",
    "T33n1700_002:0143c19": "依菩薩逢五恒沙佛。第二依六恒沙乃至第",
    "T33n1700_002:0143c20": "四依菩薩逢八恒沙佛。其第四依者即第十",
    "T33n1700_002:0143c21": "地菩薩。故知二僧祇逢無量佛也。然有宗說。",
    "T33n1700_002:0143c22": "初僧祇逢七萬五千佛。第二僧祇逢七萬六",
    "T33n1700_002:0143c23": "千佛。第三僧祇逢七萬七千佛也。無著云此",
    "T33n1700_002:0143c24": "顯示威力。謂遠絕高勝故名威力。於中有二。",
    "T33n1700_002:0143c25": "此初文也。",
    "T33n1700_002:0143c26": "[0143c26] 若復有人於後末世能受持讀誦此經所得功",
    "T33n1700_002:0143c27": "德於我所供養諸佛功德百分不及一千萬億",
    "T33n1700_002:0143c28": "分乃至算數譬喻所不能及。[0143c28] 述曰。世親釋",
    "T33n1700_002:0143c29": "云此第二以他受持功德而校量也。謂供養",
    "T33n1700_002:0144a01": "諸佛但是福門助菩提法。聽聞持誦能生慧",
    "T33n1700_002:0144a02": "解破裂生死故也。謂菩薩雖復餘行百千諸",
    "T33n1700_002:0144a03": "行。若不修習慧波羅蜜。終不能得識達道理",
    "T33n1700_002:0144a04": "契證真如斷除分別生死根本。是故聽聞速",
    "T33n1700_002:0144a05": "證菩提也。無著云此文。第二文也。",
    "T33n1700_002:0144a06": "[0144a06] 須菩提若善男子善女人於後末世有受持讀",
    "T33n1700_002:0144a07": "誦此經所得功德我若具說者或有人聞心則",
    "T33n1700_002:0144a08": "狂亂狐疑不信。[0144a08] 述曰。世親第六文也。於中",
    "T33n1700_002:0144a09": "初明勢力廣大聞或狐疑。次顯所得果妙非",
    "T33n1700_002:0144a10": "思量境。此初也。此意云。謂無始來於一切眾",
    "T33n1700_002:0144a11": "生所有殺盜等心行殺盜等業為怨為害。一",
    "T33n1700_002:0144a12": "聞一讀此經發菩提心永除怨害。於一切眾",
    "T33n1700_002:0144a13": "生所永無殺盜等心。與諸眾生為父為母津",
    "T33n1700_002:0144a14": "濟教導。恒為勝友方便。共為親眷而行孝義。",
    "T33n1700_002:0144a15": "示為朋友而行篤信。示為臣輔而有忠良。示",
    "T33n1700_002:0144a16": "為君王方便撫救。乃至示為男女或下賤等。",
    "T33n1700_002:0144a17": "若作長者。長者中尊如無垢稱廣說其行。當",
    "T33n1700_002:0144a18": "來成佛功德無窮能盡未來化有情類。如是",
    "T33n1700_002:0144a19": "功德廣大無邊但由聽聞而得生故。故若具",
    "T33n1700_002:0144a20": "說愚夫無智聞或狂疑也。言狂亂者。謂或聞",
    "T33n1700_002:0144a21": "經不信返生憎謗因狂亂故也。或由不信當",
    "T33n1700_002:0144a22": "來感得狂亂之果也。無著云此第三顯示多",
    "T33n1700_002:0144a23": "福也。於中亦二。初明德多難信聞或狂疑。次",
    "T33n1700_002:0144a24": "明福果甚深不可量測。此初也。",
    "T33n1700_002:0144a25": "[0144a25] 須菩提當知是經義不可思議果報亦不可思",
    "T33n1700_002:0144a26": "議。[0144a26] 述曰。此第二文也。謂經詮無相之義。持",
    "T33n1700_002:0144a27": "之者當獲菩提大果。教義既自難量。果報亦",
    "T33n1700_002:0144a28": "難思測也。故經說有三種物覆之即好露之",
    "T33n1700_002:0144a29": "即惡。謂愚癡人外道典籍及婦人也。有三種",
    "T33n1700_002:0144b01": "物露之即好覆之即惡。如智慧人佛法經典",
    "T33n1700_002:0144b02": "及日月。謂此般若未開卷時與外典無別。既",
    "T33n1700_002:0144b03": "開卷已或講或讀。能破眾生百千罪障能得",
    "T33n1700_002:0144b04": "菩提。故受持者功德甚多。縱捨多身命不可",
    "T33n1700_002:0144b05": "比量也。",
    "T33n1700_002:0144b06": "[0144b06] 爾時須菩提白佛言世尊善男子善女人發阿",
    "T33n1700_002:0144b07": "耨多羅三藐三菩提心云何應住云何降伏其",
    "T33n1700_002:0144b08": "心。[0144b08] 述曰。世親云此第二周說也。謂上來",
    "T33n1700_002:0144b09": "未解發心者教令進發。未解修行者教令修",
    "T33n1700_002:0144b10": "行。未能伏斷諸障者教降伏竟。今此一周為已",
    "T33n1700_002:0144b11": "發心菩薩言我能發心乃至第三已斷障者言",
    "T33n1700_002:0144b12": "我能斷。由生分別故則障於菩提。分別者謂",
    "T33n1700_002:0144b13": "所知障正障於不住道也。謂若發心修行等",
    "T33n1700_002:0144b14": "時。以無分別智冥契真理。不生分別言我能",
    "T33n1700_002:0144b15": "然名不住道。不住生死及涅槃故。若有分別",
    "T33n1700_002:0144b16": "則為非證故名為障也。故二乘有法執為涅槃",
    "T33n1700_002:0144b17": "所拘便即取寂。凡夫有生執為生死所縛不能",
    "T33n1700_002:0144b18": "出離。菩薩具大悲智故不為兩邊所拘。故名",
    "T33n1700_002:0144b19": "不住也。若行而有執是則為涅槃所縛。若不",
    "T33n1700_002:0144b20": "行而執為生死所拘名為有住。要熾然行三",
    "T33n1700_002:0144b21": "而不起我能之執。方得住於不住道也。或前",
    "T33n1700_002:0144b22": "為初機利機。後為後機鈍機也。就此之中初",
    "T33n1700_002:0144b23": "當宗正明。次於燃燈佛下廣釋眾疑。初中有",
    "T33n1700_002:0144b24": "二。初善現為問次如來為答。此初也。無著云",
    "T33n1700_002:0144b25": "此第十五為證道時遠離喜動故。即是離障",
    "T33n1700_002:0144b26": "住處中第十一為遠離自取故有此文。謂菩",
    "T33n1700_002:0144b27": "薩於發心修行時自見得勝處作是念。我能",
    "T33n1700_002:0144b28": "發心修行等。如是自取為勝言餘不是。為令",
    "T33n1700_002:0144b29": "遠離此取故名為遠離自取也。",
    "T33n1700_002:0144c01": "[0144c01] 佛告須菩提「善男子善女人發阿耨多羅三",
    "T33n1700_002:0144c02": "藐三菩提心者當生如是心我應滅度一切眾",
    "T33n1700_002:0144c03": "生滅度一切眾生已而無有一眾生實滅度者",
    "T33n1700_002:0144c04": "何以故須菩提若菩薩有我相人相眾生相壽",
    "T33n1700_002:0144c05": "者相」則非菩薩。[0144c05] 述曰。世親云。就此佛答之",
    "T33n1700_002:0144c06": "中。初答其初問以例餘二舉一隅故。次釋違",
    "T33n1700_002:0144c07": "不住義。此初也。此意云。發心修行等本擬除",
    "T33n1700_002:0144c08": "病。既存我執病乃轉生。欲令雖復發心內亡",
    "T33n1700_002:0144c09": "其我勿念我能。修行亦然降伏例爾。故答初",
    "T33n1700_002:0144c10": "問餘令例知也。然此文中准前亦有四心。云",
    "T33n1700_002:0144c11": "我應滅度者是第一心。一切眾生者是廣大",
    "T33n1700_002:0144c12": "心。餘二准文詳之易了。無著釋云即此之中",
    "T33n1700_002:0144c13": "答前三問也。謂當生如是心者答初問。滅度",
    "T33n1700_002:0144c14": "一切眾生已而無有一眾生實滅度者此答第",
    "T33n1700_002:0144c15": "二問。謂度眾生時不生自取云我能然。要須",
    "T33n1700_002:0144c16": "外不作有眾生相。內不起我能執。契順真理",
    "T33n1700_002:0144c17": "而度有情方名修行。若菩薩有我相等者答",
    "T33n1700_002:0144c18": "第三問。要證人法二空之理二障乃能除方",
    "T33n1700_002:0144c19": "名降伏。若云我能便非契會也。",
    "T33n1700_002:0144c20": "[0144c20] 所以者何須「菩提實無有法發阿耨多羅三",
    "T33n1700_002:0144c21": "藐三」菩提者。[0144c21] 述曰。世親云此釋障不住道",
    "T33n1700_002:0144c22": "義也。謂以無分別智內證之時。我法本空都",
    "T33n1700_002:0144c23": "無所有。不作我能發心之念。故言無有有法",
    "T33n1700_002:0144c24": "發心之者也。",
    "T33n1700_002:0144c25": "[0144c25] 須菩提於「意云何如來於然燈佛所有法得阿",
    "T33n1700_002:0144c26": "耨多羅三藐」三菩提不。[0144c26] 述曰。世親云就此",
    "T33n1700_002:0144c27": "第二廣破眾疑有六。第一疑云。既言實無有",
    "T33n1700_002:0144c28": "法名為菩薩者。云何釋迦如來於燃燈佛所",
    "T33n1700_002:0144c29": "以華供養。及布髮掩泥如是行菩薩行耶。第",
    "T33n1700_002:0145a01": "二須菩提菩薩亦如是下疑云。若無菩薩者",
    "T33n1700_002:0145a02": "諸佛亦不成大菩提。眾生亦不入大涅槃等。",
    "T33n1700_002:0145a03": "若如是者為何義故菩薩發心欲令眾生入涅",
    "T33n1700_002:0145a04": "槃等耶。此二種疑依前當宗正明處起。下有",
    "T33n1700_002:0145a05": "四疑因展轉釋疑而生。至下當悉。此即為破",
    "T33n1700_002:0145a06": "初疑也。於中有三。一者破謗無菩薩故。謂作",
    "T33n1700_002:0145a07": "是念。實無有法發菩提心者是則無菩薩。云",
    "T33n1700_002:0145a08": "何如來燃燈佛所行菩薩行。如經言如來於",
    "T33n1700_002:0145a09": "燃燈佛所等。二者為除謗無諸佛故。論云若",
    "T33n1700_002:0145a10": "無菩薩者是誰成佛。是則諸佛亦無也。故論",
    "T33n1700_002:0145a11": "云若無菩薩即無諸佛。有如是謗。謂一向無",
    "T33n1700_002:0145a12": "諸佛也。如經言如來者即諸法如義等。三者",
    "T33n1700_002:0145a13": "為破謗無菩提故。論云若無諸佛者是則無",
    "T33n1700_002:0145a14": "菩提而可得。諸佛不得菩提也。如經如來所",
    "T33n1700_002:0145a15": "得阿耨多羅三藐三菩提於是中無實無虛等。",
    "T33n1700_002:0145a16": "前中有三。初佛問次善現答後佛成。此初問",
    "T33n1700_002:0145a17": "也。無著菩薩云。此第十六為求教授故即離",
    "T33n1700_002:0145a18": "障住處中第十二為離無教授故也。謂前說",
    "T33n1700_002:0145a19": "實無有法名為菩薩者。於燃燈佛所何求耶。",
    "T33n1700_002:0145a20": "亦無言教而可求聞故。為離此障故有此文",
    "T33n1700_002:0145a21": "也。就此之中文有其五。一者為離無教授故。",
    "T33n1700_002:0145a22": "如經言如來於燃燈佛所等。二者明菩提不",
    "T33n1700_002:0145a23": "可說。燃燈佛語不稱菩提不如言故。如經言",
    "T33n1700_002:0145a24": "若有法如來得等。三者釋諸法離言義。如經",
    "T33n1700_002:0145a25": "如來者即諸法如義等。四者有言。釋迦於燃",
    "T33n1700_002:0145a26": "燈佛所不得菩提。後時自得正覺。為離此取",
    "T33n1700_002:0145a27": "故。如經若有人言如來得菩提等。五者顯示",
    "T33n1700_002:0145a28": "真如不二故。如經須菩提如來所得等。前中",
    "T33n1700_002:0145a29": "亦有三如世親科。此初問也。世親釋意云。虛",
    "T33n1700_002:0145b01": "妄執是有所得。如來當於燃燈佛所發心證",
    "T33n1700_002:0145b02": "人法二空之理。於其所執都無所得。然於無",
    "T33n1700_002:0145b03": "所得以得菩提也。言有法得菩提不者。謂問",
    "T33n1700_002:0145b04": "善現云。於真理中有法得菩提不。",
    "T33n1700_002:0145b05": "[0145b05] 不也世尊「如我解佛所說義佛於燃燈佛所",
    "T33n1700_002:0145b06": "無有法得阿耨多羅三藐」三菩提。[0145b06] 述曰。此",
    "T33n1700_002:0145b07": "第二答也。",
    "T33n1700_002:0145b08": "[0145b08] 佛言如是如是須「菩提實無有法如來得阿",
    "T33n1700_002:0145b09": "耨多羅三藐」三菩提。[0145b09] 述曰。此第三如來成",
    "T33n1700_002:0145b10": "也。於中初印可次釋成。此初也。謂真如理中",
    "T33n1700_002:0145b11": "無有所得亦無授記。我皆空故維摩云。若依",
    "T33n1700_002:0145b12": "如生得授記者如無有生。若依如滅得授記",
    "T33n1700_002:0145b13": "者如無有滅等也。真如現無授記故但說真",
    "T33n1700_002:0145b14": "理之中無有實法而可發心。非謂亦無真智",
    "T33n1700_002:0145b15": "能契菩提名為菩提。故於事菩提亦不無也。",
    "T33n1700_002:0145b16": "無著云正契真時無法可得故。言無有法而",
    "T33n1700_002:0145b17": "可發心。非謂事中亦無言教而可聽聞也。",
    "T33n1700_002:0145b18": "[0145b18] 須菩提若有法「如來得阿耨多羅三藐三菩",
    "T33n1700_002:0145b19": "提者燃燈佛則不與我授記汝於來世當得作",
    "T33n1700_002:0145b20": "佛號釋」迦牟尼。[0145b20] 述曰。世親云此第二釋成",
    "T33n1700_002:0145b21": "中有二。初&#x5374;顯次順成。此初也。謂若於燃燈",
    "T33n1700_002:0145b22": "所有法得菩提者。是則為有所得。有所得者",
    "T33n1700_002:0145b23": "即謂所執有。所執有故不契真如。不契真如",
    "T33n1700_002:0145b24": "此為凡類。如何與我授記。但由心證真如。於",
    "T33n1700_002:0145b25": "我法二塵都無所得。無所得故名契會真。契",
    "T33n1700_002:0145b26": "會真故二執都盡執既盡故得可成佛。所以",
    "T33n1700_002:0145b27": "燃燈與授記也。知我會真無所得故。無著云",
    "T33n1700_002:0145b28": "此為第二燃燈語不稱菩提。不可如言而取",
    "T33n1700_002:0145b29": "也。於中有二。初反釋次順成。此初也。彼意釋",
    "T33n1700_002:0145c01": "迦如來不於燃燈之說如言而得菩提。謂智",
    "T33n1700_002:0145c02": "證真無所得故。若菩提燃燈可說釋迦如言",
    "T33n1700_002:0145c03": "而取者。則有分別執心未契真。如何燃燈與",
    "T33n1700_002:0145c04": "我授記。以不如言而取得故與我記也。",
    "T33n1700_002:0145c05": "[0145c05] 以實無有「法得阿耨多羅三藐三菩提是故",
    "T33n1700_002:0145c06": "然燈佛與我授記作是言汝於來世當得作佛",
    "T33n1700_002:0145c07": "號釋迦」牟尼。[0145c07] 述曰。此第二順成也。",
    "T33n1700_002:0145c08": "[0145c08] 何以故如來者即諸法如義。[0145c08] 述曰。此世親",
    "T33n1700_002:0145c09": "第二文為除謗無佛疑也。於中初明有法身。",
    "T33n1700_002:0145c10": "次遮虛說。此初也。謂有疑曰。若無菩薩無人",
    "T33n1700_002:0145c11": "成佛。佛亦應無。為破此疑言有法佛。由眾生",
    "T33n1700_002:0145c12": "妄執故以五蘊為身。智者了之速朽速壞都",
    "T33n1700_002:0145c13": "無有實。唯有真理常而復真如故是常不變",
    "T33n1700_002:0145c14": "異也。真故離妄不顛倒也。此之真理水火不",
    "T33n1700_002:0145c15": "能害風賊不能壞。有佛無佛其性恒然。若說",
    "T33n1700_002:0145c16": "不說其義不改。但凡夫妄倒故執身為身。不",
    "T33n1700_002:0145c17": "觀身理淪溺長久。聖者正知故不著於身。但",
    "T33n1700_002:0145c18": "觀真理既能契悟。生死永消妄覆都盡理明",
    "T33n1700_002:0145c19": "顯故名曰如來。以此即明不無佛也。無著云",
    "T33n1700_002:0145c20": "此第三釋離言義也。謂何故彼法不別說",
    "T33n1700_002:0145c21": "耶。謂諸法之本理要而復淨智契而方真非",
    "T33n1700_002:0145c22": "言詮而可悟也。",
    "T33n1700_002:0145c23": "[0145c23] 若有人言「如來得阿耨多羅三藐三菩提」是",
    "T33n1700_002:0145c24": "人不實語。[0145c24] 述曰。此遮虛說也。初遮他言次",
    "T33n1700_002:0145c25": "成無得。此初也。如來既真如。豈言說而稱實。",
    "T33n1700_002:0145c26": "故若說者是不實語。但是分別故。無著云此",
    "T33n1700_002:0145c27": "第四破外疑。疑云釋迦於燃燈所不得菩提",
    "T33n1700_002:0145c28": "後時自得。為斷此取故也。於中亦為二。初遣",
    "T33n1700_002:0145c29": "彼外取次自彰無得。既無有法可得。何有後",
    "T33n1700_002:0146a01": "自取也。故作此言名為不實。今此經中漏不",
    "T33n1700_002:0146a02": "實語字。餘本皆有也。",
    "T33n1700_002:0146a03": "[0146a03] 須菩提「實無有法佛得阿耨多羅三藐」三菩",
    "T33n1700_002:0146a04": "提。[0146a04] 述曰。此第二文也。",
    "T33n1700_002:0146a05": "[0146a05] 須菩提「如來所得阿耨多羅三藐三菩提於",
    "T33n1700_002:0146a06": "是中」無實無虛。[0146a06] 述曰。此世親第三文也。於",
    "T33n1700_002:0146a07": "中初破外疑執次舉喻彰身。前中有三。初明",
    "T33n1700_002:0146a08": "所得無實無虛。次顯法唯是佛得後總結成。",
    "T33n1700_002:0146a09": "此初也。無著云此為第五明真如不二義。於",
    "T33n1700_002:0146a10": "中有三。初明真如依言離言。次彰法性法唯",
    "T33n1700_002:0146a11": "是佛得。後總結。此初也。世親釋曰。謂有謗云",
    "T33n1700_002:0146a12": "如來不得菩提。為斷此疑故云如來所得菩",
    "T33n1700_002:0146a13": "提無實無虛也。謂如來得彼菩提故。故曰不",
    "T33n1700_002:0146a14": "虛。非實有為相故。故曰不實。無著釋云。不",
    "T33n1700_002:0146a15": "可如言而取故不實。亦非離言以求故不虛。",
    "T33n1700_002:0146a16": "凡夫言而虛妄故不實。諸佛說而可依故不",
    "T33n1700_002:0146a17": "虛。凡夫言不得故不實。寄佛語而可詮故不",
    "T33n1700_002:0146a18": "虛也。若離言而有求即菩提無因名為不實。",
    "T33n1700_002:0146a19": "要因聞教方得證故菩提有因名為不虛。若如",
    "T33n1700_002:0146a20": "言而取著生死無出。故不可如言即稱法。必",
    "T33n1700_002:0146a21": "因言方契真也。但順佛言而修後證會時自悟。",
    "T33n1700_002:0146a22": "[0146a22] 是故如來「說一切法」皆是佛法。[0146a22] 述曰。此第",
    "T33n1700_002:0146a23": "二明法唯佛得也。一切法者。謂真理萬法之",
    "T33n1700_002:0146a24": "本體故名為一切。皆是佛法者獨唯佛證餘",
    "T33n1700_002:0146a25": "不得故。",
    "T33n1700_002:0146a26": "[0146a26] 須菩提「所言一切法者即非一切法是故名",
    "T33n1700_002:0146a27": "一切法」。[0146a27] 述曰。此第三總結成也言一切法",
    "T33n1700_002:0146a28": "者謂佛所證法即非一切法者非餘人所得法",
    "T33n1700_002:0146a29": "或非分別之相法也。",
    "T33n1700_002:0146b01": "[0146b01] 須菩提譬如人身長大須菩提言世尊如來說",
    "T33n1700_002:0146b02": "人身長大則為非大身是名大身。[0146b02] 述曰。世",
    "T33n1700_002:0146b03": "親釋云此第二舉喻彰身也。初佛舉喻次善",
    "T33n1700_002:0146b04": "現順成。謂長者喻報身。餘經亦云妙。大者喻",
    "T33n1700_002:0146b05": "法身。此二種身由離所知煩惱二障如次得",
    "T33n1700_002:0146b06": "故。說人身長大者謂法報二身也。則非大身",
    "T33n1700_002:0146b07": "者謂非諸妄想分別身也。無著釋云。自此已",
    "T33n1700_002:0146b08": "下是第十七為入證道故。又即八種住處中",
    "T33n1700_002:0146b09": "第五為淨心住處故。謂上來十六差別四住",
    "T33n1700_002:0146b10": "處是信行地地前凡夫一僧祇修。此為淨心地",
    "T33n1700_002:0146b11": "十地菩薩修也。於中初顯示入證道時得智",
    "T33n1700_002:0146b12": "慧。故菩薩亦如是下明離慢。此初也。謂入地",
    "T33n1700_002:0146b13": "菩薩得二種智。一者攝種姓智。二者平等智。",
    "T33n1700_002:0146b14": "若得智得生如來家。得決定紹佛種。此為攝",
    "T33n1700_002:0146b15": "種姓智。謂清淨法界是佛所居名如來家。入",
    "T33n1700_002:0146b16": "地菩薩以無分別智於中證會。說之為生。如",
    "T33n1700_002:0146b17": "此菩薩決定得紹佛種故名為攝種性智。當",
    "T33n1700_002:0146b18": "知地前菩薩未生如來家故。雖是佛子稍&#x758E;",
    "T33n1700_002:0146b19": "遠故。不名紹佛種也二乘人雖亦佛子。但求",
    "T33n1700_002:0146b20": "自利亦非堪紹故。攝論說聲聞人如無智婢",
    "T33n1700_002:0146b21": "子也。一切凡夫。雖亦佛所攝受亦所覆護等",
    "T33n1700_002:0146b22": "生憐愍。未發菩提心故亦非堪紹。唯入地菩",
    "T33n1700_002:0146b23": "薩從真法界親所生。故堪紹佛種也。論云若",
    "T33n1700_002:0146b24": "於此家長夜願生。既得生已便得彼身。是名",
    "T33n1700_002:0146b25": "妙身者謂地前菩薩為此家長夜精懃欲願",
    "T33n1700_002:0146b26": "故得入初地便得妙身也。平等智復有五種",
    "T33n1700_002:0146b27": "平等因緣。謂一者&#x9E81;惡平等。謂入初地已女",
    "T33n1700_002:0146b28": "人身第八有三惡趣&#x7ADD;已捨故總皆平等也。",
    "T33n1700_002:0146b29": "二者法無我平等。謂得二空平等理故。三者",
    "T33n1700_002:0146c01": "斷相應平等。謂斷性即是所得擇滅也。與斷",
    "T33n1700_002:0146c02": "相應故名斷相應平等也。四者無希望心相",
    "T33n1700_002:0146c03": "應平等。謂見道前學觀真如。有欲希望入初",
    "T33n1700_002:0146c04": "地已證真法界與無希望心所證平等而相",
    "T33n1700_002:0146c05": "應也。五者一切菩薩證道平等。謂如百川異",
    "T33n1700_002:0146c06": "流同歸大海之湛。萬行雖異一入初地同證",
    "T33n1700_002:0146c07": "真大海也。得此平等故得為大身也。解云此",
    "T33n1700_002:0146c08": "得攝種姓智者名曰報身。得平等故名為法",
    "T33n1700_002:0146c09": "身。妙身大身如次為喻也。",
    "T33n1700_002:0146c10": "[0146c10] 須菩提「菩薩亦如是若作是言我當滅度無",
    "T33n1700_002:0146c11": "量眾生」則不名菩薩。[0146c11] 述曰。世親云此為第",
    "T33n1700_002:0146c12": "二段釋疑也。於中有三。一者於本宗上生疑。",
    "T33n1700_002:0146c13": "謂前說無有法發菩提心者。是則菩薩既無",
    "T33n1700_002:0146c14": "亦應無菩薩可成菩提。若無眾生者教化誰",
    "T33n1700_002:0146c15": "令入於涅槃。若無菩薩者誰莊嚴淨土耶。二",
    "T33n1700_002:0146c16": "者因此破疑而起說菩薩不見彼是眾生不見",
    "T33n1700_002:0146c17": "存我為菩薩等者。是則如來不見故名為無",
    "T33n1700_002:0146c18": "眾生等。為實無眾生等故佛不見耶。三者有",
    "T33n1700_002:0146c19": "疑云。向說心住顛倒。若如是福德亦是顛倒。",
    "T33n1700_002:0146c20": "若是顛倒何名善法。為此疑故。如經若有滿",
    "T33n1700_002:0146c21": "三千大千世界七寶等。就初有三疑。一者若",
    "T33n1700_002:0146c22": "無菩薩諸佛亦不成菩提。二者若無眾生亦",
    "T33n1700_002:0146c23": "不入涅槃。三者若無菩薩亦無嚴淨佛國土。",
    "T33n1700_002:0146c24": "此則釋初兩疑。於中初標次釋。此初也。此意",
    "T33n1700_002:0146c25": "云。若菩薩執云我得菩提有異眾生可度即",
    "T33n1700_002:0146c26": "不名菩薩。以有我人等故。若爾者如何能得",
    "T33n1700_002:0146c27": "菩提。能令眾生入涅槃耶。謂有假眾生。譬如",
    "T33n1700_002:0146c28": "幻人為幻人說法故。謂有五蘊和合假眾生故",
    "T33n1700_002:0146c29": "令得無餘涅槃。無如所執實眾生故不見有",
    "T33n1700_002:0147a01": "眾生而滅度也。謂有假菩薩而求證故諸佛",
    "T33n1700_002:0147a02": "得菩提。而無所執實菩提故亦無菩薩也。故",
    "T33n1700_002:0147a03": "涅槃經十三云。五陰和合稱言某甲。凡夫之",
    "T33n1700_002:0147a04": "人謂為實有稱言某甲。有智之人解陰無有",
    "T33n1700_002:0147a05": "某甲名字離陰亦無有某甲名字也。",
    "T33n1700_002:0147a06": "[0147a06] 何以故「須菩提實無有法名為菩薩是故佛",
    "T33n1700_002:0147a07": "說一切法無我無人無眾生」無壽者。[0147a07] 述曰。",
    "T33n1700_002:0147a08": "此第二釋也。無有法名為菩薩者。謂若有其",
    "T33n1700_002:0147a09": "實法。皆以法成其眾生故可名菩薩。法既",
    "T33n1700_002:0147a10": "無有其實。亦無所成菩薩也。佛說一切法無",
    "T33n1700_002:0147a11": "我人等者。證真時達無我理。不見有人法二",
    "T33n1700_002:0147a12": "執故是為菩薩也。無著云。上來譬如人身妙",
    "T33n1700_002:0147a13": "大身等示入證道。此為第二明離慢。謂地前",
    "T33n1700_002:0147a14": "言我能修行等而障不住道。入地已去證達",
    "T33n1700_002:0147a15": "法界二空平等。分別我法一切都亡。永無我",
    "T33n1700_002:0147a16": "能之慢故云離慢也。論云若菩薩有眾生念",
    "T33n1700_002:0147a17": "則不得妙身大身故。於中妙身者。謂至得身",
    "T33n1700_002:0147a18": "成就身得畢竟轉依故。大身者一切眾生身",
    "T33n1700_002:0147a19": "攝身故。子云轉依者即謂所得菩提涅槃。",
    "T33n1700_002:0147a20": "[0147a20] 須菩提「若菩薩作是言我當莊嚴佛土是」不",
    "T33n1700_002:0147a21": "名菩薩。[0147a21] 述曰。世親云此破疑也。謂有疑曰。",
    "T33n1700_002:0147a22": "若無菩薩者不應嚴淨佛土也。於中有二。初",
    "T33n1700_002:0147a23": "標次釋。此初也。此意云如欲嚴淨佛土必須",
    "T33n1700_002:0147a24": "嚴淨自心。聽經學慧證法真理蠲除二障。內",
    "T33n1700_002:0147a25": "心淨故外土亦淨。所以蠡髻見淨舍利&#x89A9;穢。",
    "T33n1700_002:0147a26": "但由內心有其垢淨不同。外土亦有淨穢兩",
    "T33n1700_002:0147a27": "異也。故若嚴淨佛土者。先除我法二執。我法",
    "T33n1700_002:0147a28": "分別亡故內具莊嚴外住七寶若言我當莊",
    "T33n1700_002:0147a29": "嚴者。是則我執未亡不名菩薩也。故論云智",
    "T33n1700_002:0147b01": "習唯識通也。又無垢稱云心淨故等。又云忍",
    "T33n1700_002:0147b02": "辱持戒等十善道等是菩薩淨土也。",
    "T33n1700_002:0147b03": "[0147b03] 何以故「如來說莊嚴佛土者即非莊嚴」是名",
    "T33n1700_002:0147b04": "莊嚴。[0147b04] 述曰。此第二釋中有二。初明無相是",
    "T33n1700_002:0147b05": "真莊嚴。次明達理是真菩薩。此初也。如來說",
    "T33n1700_002:0147b06": "莊嚴者謂無相之莊嚴。即非莊嚴者非有相",
    "T33n1700_002:0147b07": "之莊嚴。是名莊嚴者是真實莊嚴也。",
    "T33n1700_002:0147b08": "[0147b08] 須菩提若「菩薩通達無我法者如來說名真」",
    "T33n1700_002:0147b09": "是菩薩。[0147b09] 述曰。此第二文也。謂若菩薩達我",
    "T33n1700_002:0147b10": "法空證無我理。是真菩薩亦真莊嚴。若有我",
    "T33n1700_002:0147b11": "法本非菩薩亦非莊嚴也。無著云。自此已下",
    "T33n1700_002:0147b12": "皆求佛地。謂從此已下訖至經末。差別之",
    "T33n1700_002:0147b13": "中是第十八。住處之中是第六究竟住處。三",
    "T33n1700_002:0147b14": "地之中是第三佛地也。於中有六。一者國",
    "T33n1700_002:0147b15": "土淨具足。如經若菩薩作是言我當莊嚴",
    "T33n1700_002:0147b16": "等。二者無上見智具足。如經如來有肉眼不",
    "T33n1700_002:0147b17": "等。三者隨形好身具足。如經佛可以具足色",
    "T33n1700_002:0147b18": "身見不。四者相身具足。如經如來可以具足",
    "T33n1700_002:0147b19": "諸相見不。五者語具足。如經汝勿謂如來作",
    "T33n1700_002:0147b20": "是念等。六者心具足。如經頗有眾生於未來",
    "T33n1700_002:0147b21": "世等。此為初也。此意云。謂諸菩薩於前十地",
    "T33n1700_002:0147b22": "修行圓滿。斷除人法二執。成就菩提法身。名",
    "T33n1700_002:0147b23": "為國土淨具足。於中文科為四。一者為國土",
    "T33n1700_002:0147b24": "淨具足三摩&#x9262;帝故。如經若菩薩作是言等。",
    "T33n1700_002:0147b25": "二者為斷彼故安立第一義。如經如來說莊",
    "T33n1700_002:0147b26": "嚴等。三者為二種無我故。如經若菩薩通達",
    "T33n1700_002:0147b27": "無我法者。四者為於彼二種無我中二種正",
    "T33n1700_002:0147b28": "覺故。如經如來說名真是菩薩。此等云何顯",
    "T33n1700_002:0147b29": "示。若言我成就即為人我取莊嚴國土者是",
    "T33n1700_002:0147c01": "法我取。此非菩薩也。",
    "T33n1700_002:0147c02": "[0147c02] 須菩提「於意云何如來有肉眼不如是世尊」",
    "T33n1700_002:0147c03": "如來有肉眼。[0147c03] 述曰。世親云此破第二疑也。",
    "T33n1700_002:0147c04": "謂有疑曰。前說菩薩不見彼是眾生不見我",
    "T33n1700_002:0147c05": "為菩薩不見清淨佛國者。何以故。為諸法無",
    "T33n1700_002:0147c06": "故不見。為諸佛自不見耶。今此之文有其二。",
    "T33n1700_002:0147c07": "初明佛有能見故說五種眼。次如恒沙中已",
    "T33n1700_002:0147c08": "下明有所見。前中五眼即為五段。一一中初佛",
    "T33n1700_002:0147c09": "問次善現答。此初明有肉眼也。無著云自下",
    "T33n1700_002:0147c10": "第二為無上見智淨具足故。於中文有其三。",
    "T33n1700_002:0147c11": "初明為無上見淨具足故說佛有五眼。次如",
    "T33n1700_002:0147c12": "恒河中下明為無上智淨具足故說佛知眾生",
    "T33n1700_002:0147c13": "心。後若有人滿下明為福自在具足故。初中",
    "T33n1700_002:0147c14": "五眼為五段。如前可知也。謂外有疑。向說以",
    "T33n1700_002:0147c15": "無分別智內證真理是真莊嚴。於諸外相證",
    "T33n1700_002:0147c16": "真理時都不見故。謂佛唯有慧眼觀理無餘",
    "T33n1700_002:0147c17": "眼也。為釋此故說佛有五眼也。論意如此。又",
    "T33n1700_002:0147c18": "論云於中略說有四種眼。謂色攝第一義諦",
    "T33n1700_002:0147c19": "攝世諦攝。一切種一切應知攝。色攝復有二",
    "T33n1700_002:0147c20": "種。謂法果修果。此為五眼&#x9E81;境界故。是初色",
    "T33n1700_002:0147c21": "攝。解云肉天二眼色根為性。謂淨色四大所",
    "T33n1700_002:0147c22": "造或異熟長養說名肉眼。此謂法果也。此通",
    "T33n1700_002:0147c23": "餘界及四禪。若修禪除擁而得者此謂修果",
    "T33n1700_002:0147c24": "也。唯四禪地有。謂於諸色內外兩邊裏表上",
    "T33n1700_002:0147c25": "下皆悉能見也。論云第一義智力故世智不",
    "T33n1700_002:0147c26": "顛倒轉。是故第一義諦攝在先。於中為人說",
    "T33n1700_002:0147c27": "法。若彼法為彼人施設。此智說名法眼者。謂",
    "T33n1700_002:0147c28": "要慧眼觀理故。法眼知機說法得不顛倒為",
    "T33n1700_002:0147c29": "人說也。此意云所詮能詮觀理觀事觀理知",
    "T33n1700_002:0148a01": "機如次慧法眼也。論云一切應知中一切種",
    "T33n1700_002:0148a02": "無功用智說名佛眼。龍樹菩薩說約人差別。",
    "T33n1700_002:0148a03": "謂在凡夫名肉天眼。在二乘名慧眼。在菩薩",
    "T33n1700_002:0148a04": "名法眼。在如來名佛眼。此亦無妨也。",
    "T33n1700_002:0148a05": "[0148a05] 須菩提「於意云何如來有天眼不如是世尊",
    "T33n1700_002:0148a06": "如來有天眼須菩提於意云何如來有慧眼不",
    "T33n1700_002:0148a07": "如是世尊如來有慧眼須菩提於意云何如來",
    "T33n1700_002:0148a08": "有法眼不如是世尊如來有法眼須菩提於意",
    "T33n1700_002:0148a09": "云何如來有佛眼不如是世尊」如來有佛眼。",
    "T33n1700_002:0148a10": "[0148a10] 述曰。此明有後四眼也釋義如上。",
    "T33n1700_002:0148a11": "[0148a11] 須菩提「於意云何如恒河中所有沙」佛說是",
    "T33n1700_002:0148a12": "沙不。[0148a12] 述曰。世親云。上來說如來有五眼明",
    "T33n1700_002:0148a13": "有能見自下明知眾生種種差別亦顯有所見",
    "T33n1700_002:0148a14": "謂雖無遍計所執實眾生而可度可見。非無",
    "T33n1700_002:0148a15": "因緣假眾生而可見也。雖無作用緣。而有功",
    "T33n1700_002:0148a16": "能緣可得故。謂於因果之上不見彼所執實",
    "T33n1700_002:0148a17": "人法不得。故名眾生及國土空。非佛無眼而",
    "T33n1700_002:0148a18": "不見。亦非實無眾生可見。有彼因緣顛倒虛",
    "T33n1700_002:0148a19": "妄假法故。就此之中文有其五。初佛問恒沙。",
    "T33n1700_002:0148a20": "次善現答是沙。次寄恒沙為喻問。次善現答",
    "T33n1700_002:0148a21": "甚多。第五佛廣成。此初也。無著云。上來為應",
    "T33n1700_002:0148a22": "知中證故安立見。為教彼彼眾生寂靜心故",
    "T33n1700_002:0148a23": "安立智者。謂以肉天眼為其前導故。而起慧",
    "T33n1700_002:0148a24": "法眼觀理知機為他說法故也。前說為見淨",
    "T33n1700_002:0148a25": "者顯證故。今說為智淨者顯教授故。謂眾生",
    "T33n1700_002:0148a26": "中若有貪心無貪心等。如來悉觀知而教授",
    "T33n1700_002:0148a27": "之令捨染進善也。言所有沙佛說是沙不者。",
    "T33n1700_002:0148a28": "謂於因緣沙中佛說為所執實沙不。問意如",
    "T33n1700_002:0148a29": "此也。",
    "T33n1700_002:0148b01": "[0148b01] 如是世尊「如來」說是沙。[0148b01] 述曰。此第二答也。",
    "T33n1700_002:0148b02": "[0148b02] 須菩提於意云何「如一恒河中所有沙有如",
    "T33n1700_002:0148b03": "是沙等恒河是諸恒河所有沙數佛世界如",
    "T33n1700_002:0148b04": "是」寧為多不。[0148b04] 述曰。此第三寄沙喻多也。謂",
    "T33n1700_002:0148b05": "此且舉少分。談實眾生無有邊限。非只如爾",
    "T33n1700_002:0148b06": "許沙也。",
    "T33n1700_002:0148b07": "[0148b07] 甚多世尊。[0148b07] 述曰。此第四文也。",
    "T33n1700_002:0148b08": "[0148b08] 佛告須菩提「爾所國土中所有眾生若干種",
    "T33n1700_002:0148b09": "心」如來悉知。[0148b09] 述曰。此第五如來成。於中初",
    "T33n1700_002:0148b10": "標次釋。此初也。若干種心者。謂六識差別顛",
    "T33n1700_002:0148b11": "倒心諸虛妄心皆顛倒故。以離實念故說名",
    "T33n1700_002:0148b12": "顛倒。離實念者。謂遠離四念處故名不住彼",
    "T33n1700_002:0148b13": "實智。如是等心如來悉知也。無著云若干種",
    "T33n1700_002:0148b14": "心者應知有二種。謂染及淨即是共欲心離",
    "T33n1700_002:0148b15": "欲心等。記如是等眾生心如來知故。&#x7ADD;教令",
    "T33n1700_002:0148b16": "斷惡起善名為智淨故。論云為教彼彼眾生",
    "T33n1700_002:0148b17": "寂靜心故安立智也。",
    "T33n1700_002:0148b18": "[0148b18] 何以故「如來說諸心皆為非心」是名為心。",
    "T33n1700_002:0148b19": "[0148b19] 述曰。此釋中初明顛倒心非真住。次顯虛妄",
    "T33n1700_002:0148b20": "之相。此初也。如來說諸心住者謂虛妄心。皆",
    "T33n1700_002:0148b21": "為非心者謂非真住心。住四念處名真住故。",
    "T33n1700_002:0148b22": "住真如理名真住故。是名為心者謂是虛妄",
    "T33n1700_002:0148b23": "顛倒心也。無著云。此智淨中說心住即非心",
    "T33n1700_002:0148b24": "住。如是見淨中何故不說眼則非眼耶。以一",
    "T33n1700_002:0148b25": "住處故見智淨後安立第一義故初亦得成就。",
    "T33n1700_002:0148b26": "子云凡夫之心初妄後可成真故。於智淨中",
    "T33n1700_002:0148b27": "說心住非心住。佛眼一得已去圓滿足更無",
    "T33n1700_002:0148b28": "初後轉別異故。不說眼即非眼也。其意論",
    "T33n1700_002:0148b29": "文難曉也。",
    "T33n1700_002:0148c01": "[0148c01] 所以者何「須菩提過去心不可得現在心不",
    "T33n1700_002:0148c02": "可得未來心」不可得。[0148c02] 述曰。世親云此示彼",
    "T33n1700_002:0148c03": "相續顛倒也。謂以過去未來故不可得。現在",
    "T33n1700_002:0148c04": "心虛妄分別故不可得。如是示彼心住顛倒",
    "T33n1700_002:0148c05": "諸識虛妄。以世觀故。無著云。過去未來已滅",
    "T33n1700_002:0148c06": "未生故現在者第一義故也。",
    "T33n1700_002:0148c07": "[0148c07] 須菩提「於意云何若有人滿三千大千世界",
    "T33n1700_002:0148c08": "七寶以用布施是人以是因緣」得福多不。",
    "T33n1700_002:0148c09": "[0148c09] 述曰。世親釋云此為第二段疑第三文也。謂",
    "T33n1700_002:0148c10": "復有疑。向說心住顛倒。若如是福德亦是顛",
    "T33n1700_002:0148c11": "倒若是顛倒何名善法。為斷此疑故。示現心",
    "T33n1700_002:0148c12": "住雖顛倒所行福德非也。以是佛智根本故。",
    "T33n1700_002:0148c13": "由行施時不著自身等但求無上菩提。所以",
    "T33n1700_002:0148c14": "功德甚多也此中初佛問。次善現答。後如來",
    "T33n1700_002:0148c15": "成。此初也。謂若將七寶等施。為求般若聽聞",
    "T33n1700_002:0148c16": "修學。當成佛故其福甚多也。無著云。此即無",
    "T33n1700_002:0148c17": "上見智淨中第三為福自在具足故也。謂若",
    "T33n1700_002:0148c18": "為般若行施等故福法成滿也。",
    "T33n1700_002:0148c19": "[0148c19] 如是世尊「此人以是因緣得福」甚多。[0148c19] 述曰。",
    "T33n1700_002:0148c20": "此第二答也。",
    "T33n1700_002:0148c21": "[0148c21] 須菩提「若福德有實如來不說得福德多以",
    "T33n1700_002:0148c22": "福德無故如來說」得福德多。[0148c22] 述曰。此第三",
    "T33n1700_002:0148c23": "如來成也。若福德有實者。謂說若為般若故",
    "T33n1700_002:0148c24": "行施。如為自體故行施。實有者佛則不說為",
    "T33n1700_002:0148c25": "得福多也。以三事體空行施不同著果報等",
    "T33n1700_002:0148c26": "行施故。如來說福多也以此准知。前以財命",
    "T33n1700_002:0148c27": "等施校量不及受持此經者。謂不能亡相故",
    "T33n1700_002:0148c28": "不求菩提故也。謂若捨身命之時。但於少少",
    "T33n1700_002:0148c29": "飢餓眾生有益非能廣利。若持般若者。當得",
    "T33n1700_002:0149a01": "成佛濟利甚多故功德勝也。若橫望言之捨",
    "T33n1700_002:0149a02": "身極苦。望&#x7AEA;說者不及持經也。",
    "T33n1700_002:0149a03": "[0149a03] 須菩提「於意云何佛可以具足」色身見不。",
    "T33n1700_002:0149a04": "[0149a04] 述曰。世親云。上來破於本處生疑竟。自下第",
    "T33n1700_002:0149a05": "二有四疑。展轉釋疑故生也。此為大段第三",
    "T33n1700_002:0149a06": "破疑顯是展轉中第一大段也。於中文三。一",
    "T33n1700_002:0149a07": "者以相好身為佛疑。二者汝勿謂下疑佛有",
    "T33n1700_002:0149a08": "說。三者頗有眾生下疑無人信。此為初也。謂",
    "T33n1700_002:0149a09": "疑曰若諸佛以無為法得名。云何諸佛成就",
    "T33n1700_002:0149a10": "八十種好三十二相而名為佛耶。解云此於",
    "T33n1700_002:0149a11": "前說云如來者即諸法真如以生疑也。就此",
    "T33n1700_002:0149a12": "之中有二。初破於色身生疑。次破於相好生",
    "T33n1700_002:0149a13": "疑前中復二。初佛問次善現答。此初也。問意",
    "T33n1700_002:0149a14": "云法身真佛可以作報身形好而見不。又可",
    "T33n1700_002:0149a15": "圓光一尋等隨好色身以見法身佛不。無著",
    "T33n1700_002:0149a16": "云。此第三為隨形好身具足故。問意云。佛隨",
    "T33n1700_002:0149a17": "機故而有報化隨好之色身。真理法亦有色",
    "T33n1700_002:0149a18": "性無差別之好。今問法身可差別之形好以",
    "T33n1700_002:0149a19": "見不。為令眾生內證法身圓滿故外得形好",
    "T33n1700_002:0149a20": "之身具足。故有此文也。",
    "T33n1700_002:0149a21": "[0149a21] 不也世尊「如來不應以具足」色身見。[0149a21] 述曰。",
    "T33n1700_002:0149a22": "此第二答中初標次釋。此初也。",
    "T33n1700_002:0149a23": "[0149a23] 何以故「如來說具足色身即非具足色身是",
    "T33n1700_002:0149a24": "名」具足色身。[0149a24] 述曰。此釋也。如來說具足色",
    "T33n1700_002:0149a25": "身者。謂報化隨好之身。即非具足色身者。非",
    "T33n1700_002:0149a26": "是法性具足色身。是名具足色身者。是名報",
    "T33n1700_002:0149a27": "化身也。無著云。隨機現形有報化之形好。內",
    "T33n1700_002:0149a28": "證無相而有法身之好色性。由內證法性色",
    "T33n1700_002:0149a29": "身故。外具形好之身皆得圓滿。然形好之身",
    "T33n1700_002:0149b01": "即非法性之具足色身也。謂法身猶如虛空。",
    "T33n1700_002:0149b02": "雖無形相而於鏡中現虛渙影像。法身亦爾。",
    "T33n1700_002:0149b03": "雖無形相而於鏡智現報化身也。",
    "T33n1700_002:0149b04": "[0149b04] 須菩提「於意云何如來可以具足」諸相見不。",
    "T33n1700_002:0149b05": "[0149b05] 述曰。世親云。此第二破於相好生疑也。於",
    "T33n1700_002:0149b06": "中初問次答。此初也。問意云。可以三十二相",
    "T33n1700_002:0149b07": "見法身無相佛不。無著云。此第四為相身具",
    "T33n1700_002:0149b08": "足故。問意云。佛有三身。謂法身報化身。然",
    "T33n1700_002:0149b09": "報化身有三十二差別之相。法身亦有無差",
    "T33n1700_002:0149b10": "別法性之相。今問法身可以差別之相好以",
    "T33n1700_002:0149b11": "見不。",
    "T33n1700_002:0149b12": "[0149b12] 不也世尊「如來不應以具足」諸相見。[0149b12] 述曰。",
    "T33n1700_002:0149b13": "此第二答中初標也。",
    "T33n1700_002:0149b14": "[0149b14] 何以故「如來說諸相具足即非具足是名」諸",
    "T33n1700_002:0149b15": "相具足。[0149b15] 述曰。此第二釋也。世親云。如來非",
    "T33n1700_002:0149b16": "諸相具足者。謂差別三十二相也。即非具足",
    "T33n1700_002:0149b17": "者。非法身無差別相具足也。是名諸相具足",
    "T33n1700_002:0149b18": "者。是外形相也。無著云。法身雖無形相而有",
    "T33n1700_002:0149b19": "法性之相。謂理媚曰相也。於外化中亦有形",
    "T33n1700_002:0149b20": "相。為令眾生得此種圓滿故。謂內證真理無",
    "T33n1700_002:0149b21": "相之相故。而外具有相之相也。然有相之相",
    "T33n1700_002:0149b22": "即非無相之相。是名諸相具足也。",
    "T33n1700_002:0149b23": "[0149b23] 須菩提「汝勿謂如來作是念我當」有所說法。",
    "T33n1700_002:0149b24": "[0149b24] 述曰。世親云此第三段疑第二文也。謂有",
    "T33n1700_002:0149b25": "疑曰。若如來具足色身成就不可得見。若相",
    "T33n1700_002:0149b26": "成就不可得見。云何如來說法耶。為破此疑",
    "T33n1700_002:0149b27": "故也。於中初&#x52C5;勿懷疑。次人言謗佛。後總",
    "T33n1700_002:0149b28": "結成。此初也。佛告善現云。汝勿謂法身如來",
    "T33n1700_002:0149b29": "作是念言我當有所說。法身佛本無有念亦",
    "T33n1700_002:0149c01": "無有所說故。無著云此第五為語具足故。謂",
    "T33n1700_002:0149c02": "化報隨機而有言說。法身幽寂無說無形。內",
    "T33n1700_002:0149c03": "證無言理外能為他說。為令得此故言為語",
    "T33n1700_002:0149c04": "具足故也。",
    "T33n1700_002:0149c05": "[0149c05] 莫作是念「何以故若人言如來有所說法即",
    "T33n1700_002:0149c06": "為謗佛不能解」我所說故。[0149c06] 述曰。此第二文",
    "T33n1700_002:0149c07": "也。謂若有法身有所說法者。即謗法佛也。寂",
    "T33n1700_002:0149c08": "寞無言故。問若爾者何故前言應化非真佛",
    "T33n1700_002:0149c09": "亦非說法者耶。答彼推功歸本故。要內證真",
    "T33n1700_002:0149c10": "說於外可能說。所以喚法身無說。是真說也",
    "T33n1700_002:0149c11": "問何故楞伽經云。法身說離相離言法。報身",
    "T33n1700_002:0149c12": "說十地法六波羅蜜法。化身說三乘法耶。准",
    "T33n1700_002:0149c13": "此法身亦說故。答說有二種。一者起作說謂",
    "T33n1700_002:0149c14": "有說說也。二者無起作說謂無說說。前是報",
    "T33n1700_002:0149c15": "化後即法身。彼據不說之說。此約有說之說",
    "T33n1700_002:0149c16": "故不相違。云何法身為不說說。謂由眾生證",
    "T33n1700_002:0149c17": "達理故了解一切名法身說。如聞說法而了",
    "T33n1700_002:0149c18": "達故名之為說也。猶如有人若語若不語令",
    "T33n1700_002:0149c19": "他解了名說法也。",
    "T33n1700_002:0149c20": "[0149c20] 須菩提「說法者無法可說」是名說法。[0149c20] 述曰。",
    "T33n1700_002:0149c21": "此第三結也。說法者者謂總舉說法也。無法",
    "T33n1700_002:0149c22": "可說者。謂真理中無有少法可說也。謂要",
    "T33n1700_002:0149c23": "達遍計所執空無而說。是名說法也。若執真",
    "T33n1700_002:0149c24": "如為實無說即非說法也。無著云。報化有說",
    "T33n1700_002:0149c25": "法身無說。若言法身有說如報化者。即為謗",
    "T33n1700_002:0149c26": "法佛也。",
    "T33n1700_002:0149c27": "[0149c27] 爾時慧命「須菩提白佛言世尊頗有眾生於",
    "T33n1700_002:0149c28": "未來世聞說是法」生信心不。[0149c28] 述曰。舍衛漏",
    "T33n1700_002:0149c29": "此文。世親此第三疑中第三文也。謂有疑曰。",
    "T33n1700_002:0150a01": "若言諸佛說者是無所說法不離於法身亦是",
    "T33n1700_002:0150a02": "其無。有何等人能信如是甚深法界耶。就釋",
    "T33n1700_002:0150a03": "此疑中。初善現問次如來答。此初也。無著云。",
    "T33n1700_002:0150a04": "第六心具足中復有六種。一者念處。二者正",
    "T33n1700_002:0150a05": "覺。三者施設大利法。四者攝取法身。五者不",
    "T33n1700_002:0150a06": "住生死涅槃。六者行住淨。此為初也。問意云。",
    "T33n1700_002:0150a07": "如來在世慈悲平等為眾生說。有能聽聞而",
    "T33n1700_002:0150a08": "起思念如理作意如法修行法隨法行當得成",
    "T33n1700_002:0150a09": "佛。如來滅後後五百歲。諸惡眾生聞說此經",
    "T33n1700_002:0150a10": "之時。有能生信起於思念如佛在世時不。佛",
    "T33n1700_002:0150a11": "答言有。為顯有眾生能思念故名為念處。",
    "T33n1700_002:0150a12": "[0150a12] 佛言須菩提「彼非眾生」非不眾生。[0150a12] 述曰。此",
    "T33n1700_002:0150a13": "第二佛答中初標次釋。此初也。彼非眾生者。",
    "T33n1700_002:0150a14": "謂非是闡提無佛性等眾生。非不眾生者。是",
    "T33n1700_002:0150a15": "聽聞般若發心成佛眾生也。無著云。彼非眾",
    "T33n1700_002:0150a16": "生者第一義故。非不眾生者世諦故。眾生眾",
    "T33n1700_002:0150a17": "生者顯示說第一義。是不共及相應故。",
    "T33n1700_002:0150a18": "[0150a18] 何以故「須菩提眾生眾生者如來說非眾生」",
    "T33n1700_002:0150a19": "是名眾生。[0150a19] 述曰。此釋也。初言眾生謂凡夫",
    "T33n1700_002:0150a20": "眾生。又眾生者者。謂發菩提心修行眾生也。",
    "T33n1700_002:0150a21": "如來說非眾生者。謂非是闡提無佛性眾生",
    "T33n1700_002:0150a22": "眾生是名眾生者是發心眾生也。此上意云",
    "T33n1700_002:0150a23": "此經典生信心者。即是發心修行成佛眾生。",
    "T33n1700_002:0150a24": "非是無性眾生也。",
    "T33n1700_002:0150a25": "[0150a25] 須菩提「白佛言世尊佛得阿耨多羅三藐三",
    "T33n1700_002:0150a26": "菩提為」無所得耶。[0150a26] 述曰。世親云此大段中",
    "T33n1700_002:0150a27": "破第四疑也。即是第二展轉釋中第二疑也。",
    "T33n1700_002:0150a28": "於中曲有二疑。此初也。謂有疑曰。若如來不",
    "T33n1700_002:0150a29": "得一法名無上正等正覺者。云何離於上上",
    "T33n1700_002:0150b01": "證轉轉得阿耨多羅三藐三菩提耶。就此文",
    "T33n1700_002:0150b02": "中有二。初善現問次如來即廣辨其義。此初",
    "T33n1700_002:0150b03": "也。為無所得耶者。謂耶是問詞。不是不定詞",
    "T33n1700_002:0150b04": "也。直問佛云。如來無所得耶。所以佛即印之。",
    "T33n1700_002:0150b05": "若不定為問云為得不得耶者。佛如何即印",
    "T33n1700_002:0150b06": "耶。故今問意云。真如理中佛得無上菩提不。",
    "T33n1700_002:0150b07": "無著云。此是心具足中第二為正覺故。即謂",
    "T33n1700_002:0150b08": "能證所證觀照實相也。故解深密云。菩提菩",
    "T33n1700_002:0150b09": "提斷俱名為菩提。大智度云。說智及智處俱",
    "T33n1700_002:0150b10": "名為般若也。謂此為令眾生斷除二障得二",
    "T33n1700_002:0150b11": "菩提而有此文。故言為正覺故也。於中文有",
    "T33n1700_002:0150b12": "其五。初顯示阿耨多羅語。謂無上覺即是法",
    "T33n1700_002:0150b13": "身菩提也。次已下顯示三藐三菩提。謂正覺",
    "T33n1700_002:0150b14": "即是報身菩提也。以無我人下雙成上二。前",
    "T33n1700_002:0150b15": "中初問次印。此初也。",
    "T33n1700_002:0150b16": "[0150b16] 佛言如是如是「須菩提我於阿耨多羅三藐",
    "T33n1700_002:0150b17": "三菩提乃至無有少法可得是名阿耨多羅三",
    "T33n1700_002:0150b18": "藐」三菩提。[0150b18] 述曰。此第二印問愜真也。謂真",
    "T33n1700_002:0150b19": "理之中無如所執少有所得名為菩提也。",
    "T33n1700_002:0150b20": "[0150b20] 復次須菩提「是法平等無有高下是名阿耨",
    "T33n1700_002:0150b21": "多羅三藐」三菩提。[0150b21] 述曰。世親云此為第三",
    "T33n1700_002:0150b22": "廣辨其義也。於中有三。初明不增減。次顯無",
    "T33n1700_002:0150b23": "差別。後修一切善下彰方便滿足。此初也。是",
    "T33n1700_002:0150b24": "法平等者。謂真如理無增減故。無有高下者。",
    "T33n1700_002:0150b25": "謂有為法有取捨。菩薩於十地中得勝無漏",
    "T33n1700_002:0150b26": "而捨劣故。無為無勝劣可取捨故言無高下",
    "T33n1700_002:0150b27": "也。無著云。此顯示三藐三菩提。即謂正遍知",
    "T33n1700_002:0150b28": "也。是法平等者。謂一切諸佛共得菩提。智無",
    "T33n1700_002:0150b29": "勝劣故也。無高下者。謂一切諸佛起化身。各",
    "T33n1700_002:0150c01": "類共等乃至壽命亦等也。子云平等者謂法",
    "T33n1700_002:0150c02": "身高下者約報化。謂一切佛報身報身等化",
    "T33n1700_002:0150c03": "身亦爾也。",
    "T33n1700_002:0150c04": "[0150c04] 以無我「無人無眾生」無壽者。[0150c04] 述曰。世親云",
    "T33n1700_002:0150c05": "此第二顯無差別也。謂一切諸佛法無我法",
    "T33n1700_002:0150c06": "執故。法身平等無有差別若勝若劣也。無著",
    "T33n1700_002:0150c07": "云。自下雙成上二。初成上阿耨多羅法身",
    "T33n1700_002:0150c08": "菩提。次成上三藐三菩提報身菩提。此初可",
    "T33n1700_002:0150c09": "知也。",
    "T33n1700_002:0150c10": "[0150c10] 修一切善「法則得阿耨多羅三藐」三菩提。",
    "T33n1700_002:0150c11": "[0150c11] 述曰。世親云此第三彰方便滿足也。於中初",
    "T33n1700_002:0150c12": "正顯次結成。此初也。謂要近善知識聽聞計",
    "T33n1700_002:0150c13": "念如法修習法隨法行善根滿足故契證真",
    "T33n1700_002:0150c14": "理。名為成就阿耨菩提也。無著云。此成上三",
    "T33n1700_002:0150c15": "藐三菩提也。於中初正成次結釋。此初也。謂",
    "T33n1700_002:0150c16": "前言無我等除其有執也。今言修善者破其",
    "T33n1700_002:0150c17": "空執也。我人空故須遣自妄心。依圓有故須",
    "T33n1700_002:0150c18": "存其善法。所以唯學有以非空。妄想以之而",
    "T33n1700_002:0150c19": "更長。唯學空而非有。真智無因而不生。滅妄",
    "T33n1700_002:0150c20": "想於空門。起真心於有府。有空雙觀方成中",
    "T33n1700_002:0150c21": "道也。",
    "T33n1700_002:0150c22": "[0150c22] 須菩提「所言善法者如來說即非善法」是名",
    "T33n1700_002:0150c23": "善法。[0150c23] 述曰。此第二文也。所言善法者者。謂",
    "T33n1700_002:0150c24": "求菩提善法或無漏法順無漏法也。說非善",
    "T33n1700_002:0150c25": "法者。非是有漏生滅惡善法也。是名善法者",
    "T33n1700_002:0150c26": "是出世善也。",
    "T33n1700_002:0150c27": "[0150c27] 須菩提「若三千大千世界中所有諸須彌山",
    "T33n1700_002:0150c28": "王如是等七寶聚有人」持用布施。[0150c28] 述曰。世",
    "T33n1700_002:0150c29": "親云自下破第二子段疑。謂有疑曰。若一切",
    "T33n1700_002:0151a01": "善法滿足得菩提者。則所說法不能得大菩",
    "T33n1700_002:0151a02": "提。何以故。以所說法無記法故謂此意云。其",
    "T33n1700_002:0151a03": "能詮教有名句文。體是無記。如何聽聞而生",
    "T33n1700_002:0151a04": "善耶。此是小乘人疑也。就破此疑中。初舉功",
    "T33n1700_002:0151a05": "德次以受持校量。此初也。無著云。此即心具",
    "T33n1700_002:0151a06": "足中第三為施設大利法故。於中有二。初明",
    "T33n1700_002:0151a07": "大利法。次汝等勿謂下彰所利生。初中先舉",
    "T33n1700_002:0151a08": "財施。次以受持校量顯於福利。此初也。",
    "T33n1700_002:0151a09": "[0151a09] 若人以此「般若波羅蜜經乃至四句偈等受",
    "T33n1700_002:0151a10": "持讀誦為他人說於前福德百分不及一百千",
    "T33n1700_002:0151a11": "萬億分乃至算數譬喻」所不能及。[0151a11] 述曰。世",
    "T33n1700_002:0151a12": "親云此第二以受持校量也。此經稍略。餘本",
    "T33n1700_002:0151a13": "不同此也。世親云。此法雖言無記而能得菩",
    "T33n1700_002:0151a14": "提。以遠離所說法不能得大菩提故。此法能",
    "T33n1700_002:0151a15": "為菩提因故。又言無記者不然。汝法是無記。",
    "T33n1700_002:0151a16": "我法是善故。此就彼宗釋。佛語是善也。又大",
    "T33n1700_002:0151a17": "乘義一得佛已。聲及名句&#x7ADD;是善。是故一受",
    "T33n1700_002:0151a18": "持時即為菩提廣大因故。勝餘無量珍寶布",
    "T33n1700_002:0151a19": "施也。此正破前疑。百分不及一等者。論家有",
    "T33n1700_002:0151a20": "四種校量勝。謂一者數勝。二者力勝。三者無",
    "T33n1700_002:0151a21": "相似勝。四者因勝。解云數勝者謂以數校量。",
    "T33n1700_002:0151a22": "謂小乘有六十二數。華嚴有一百二十番數。",
    "T33n1700_002:0151a23": "此方有十五故。謂一十百千萬等如是諸數",
    "T33n1700_002:0151a24": "校量者。於生死果報悉可得知。若受持此經",
    "T33n1700_002:0151a25": "當得成佛所有功德非此數等之所校量。故",
    "T33n1700_002:0151a26": "云數勝也。力勝者名為情計勝。謂布施等所",
    "T33n1700_002:0151a27": "獲世間人天善果情計可知。今此受持之因",
    "T33n1700_002:0151a28": "情計所不計度也。不相似勝者謂喻勝也。世",
    "T33n1700_002:0151a29": "間福果喻可能喻。受持之因所得勝果無喻",
    "T33n1700_002:0151b01": "以可喻也。因勝者謂時勝。世間福果可以時",
    "T33n1700_002:0151b02": "限校量多少。此所得果盡未來際無時分限",
    "T33n1700_002:0151b03": "不可校量也。如論四名。當人立數計喻時等",
    "T33n1700_002:0151b04": "名也。無著意可知也。以此校量受持既多即",
    "T33n1700_002:0151b05": "是施設大利法也。",
    "T33n1700_002:0151b06": "[0151b06] 須菩提「於意云何汝等勿謂如來作是念我」",
    "T33n1700_002:0151b07": "當度眾生。[0151b07] 述曰。世親云此即曲文中第三",
    "T33n1700_002:0151b08": "段疑也。即是展轉中第三段疑。於中曲有四。",
    "T33n1700_002:0151b09": "至文當悉。此即初也。謂有疑曰。若是法平等",
    "T33n1700_002:0151b10": "無有高下者。云何如來名為度眾生耶。就破",
    "T33n1700_002:0151b11": "此疑中。初勸彼除疑。次廣成自義。此初也。謂",
    "T33n1700_002:0151b12": "報化二身隨機利物有高有下。可有思念當",
    "T33n1700_002:0151b13": "度眾生。謂慈悲本願緣故。法身真理湛寂無",
    "T33n1700_002:0151b14": "思。如何有念當度生耶。但起智作證即名為",
    "T33n1700_002:0151b15": "度故。又化身隨現可示度生之思念。報體久",
    "T33n1700_002:0151b16": "無分別之思。如何起念。如末尼珠隨求雨故。",
    "T33n1700_002:0151b17": "又凡夫執由遣而念我當度。諸佛分別永亡。",
    "T33n1700_002:0151b18": "當度之思不有。但隨所化應機示念也。如是",
    "T33n1700_002:0151b19": "故重汝無作念也。又真理之中都無所得。亦",
    "T33n1700_002:0151b20": "無眾生當可度也。無著云。此為第二明所度",
    "T33n1700_002:0151b21": "眾生。科釋其文大意無別也。",
    "T33n1700_002:0151b22": "[0151b22] 須菩提「莫作是念何以故實無有眾生」如來",
    "T33n1700_002:0151b23": "度者。[0151b23] 述曰。此第二成自義中。初慰喻其心",
    "T33n1700_002:0151b24": "示實道理。次成無實度說假我非真。此初也。",
    "T33n1700_002:0151b25": "謂真理中無有眾生如來可度。隨於外化可",
    "T33n1700_002:0151b26": "度假生也。",
    "T33n1700_002:0151b27": "[0151b27] 若有眾生「如來度者如來則有我人眾生」壽",
    "T33n1700_002:0151b28": "者。[0151b28] 述曰。此第二文也於中初成無實度。次",
    "T33n1700_002:0151b29": "說我非真。此初也。謂如來若說實有眾生實",
    "T33n1700_002:0151c01": "可度者。是則我執未亡。不名為佛也。",
    "T33n1700_002:0151c02": "[0151c02] 須菩提「如來說有我者則非有我而凡夫之",
    "T33n1700_002:0151c03": "人以」為有我。[0151c03] 述曰。此第二說我非真中。初",
    "T33n1700_002:0151c04": "說我非真凡夫妄取。次明凡亦非實但假施",
    "T33n1700_002:0151c05": "言。此初也。如來說有我者。謂因緣和合而假",
    "T33n1700_002:0151c06": "說之。則非有我者非實執之我也。凡夫以為",
    "T33n1700_002:0151c07": "有我者所執取故。此意云。如來說有我者。為",
    "T33n1700_002:0151c08": "除無我怖故。所以初修習必依於我。後漸契",
    "T33n1700_002:0151c09": "真我相自遣。若言無我唯欲造修。我即空故。",
    "T33n1700_002:0151c10": "[0151c10] 須菩提「凡夫者如來說」則非凡夫。[0151c10] 述曰。此",
    "T33n1700_002:0151c11": "第二明凡亦非實但假施言也。謂於貪嗔未",
    "T33n1700_002:0151c12": "亡之類假名凡夫。非如其言即實凡夫也。",
    "T33n1700_002:0151c13": "[0151c13] 須菩提「於意云何可以三十二相」觀如來不。",
    "T33n1700_002:0151c14": "[0151c14] 述曰。世親云此即展轉疑中第三段疑也。",
    "T33n1700_002:0151c15": "於中曲有三段。此即為初文也。謂有疑曰。",
    "T33n1700_002:0151c16": "雖相成就不可得見如來。以非彼體。以如來",
    "T33n1700_002:0151c17": "法身為體。而如來法身以見相成就。比知則",
    "T33n1700_002:0151c18": "知如來法身為福相成就。此疑意云。報化二",
    "T33n1700_002:0151c19": "身即以法身為體。其外報化身既有相好。以",
    "T33n1700_002:0151c20": "外比知內法身亦應有其相好也。如&#x89A9;人面",
    "T33n1700_002:0151c21": "即知心事故。就此之中文有其五。一者如來",
    "T33n1700_002:0151c22": "問。二善現不正答。三如來&#x5374;質。四善現正答。",
    "T33n1700_002:0151c23": "五舉頌以成。此初也。問意云。可於報化身三",
    "T33n1700_002:0151c24": "十二相觀法身如來。不無著云。此即心具足",
    "T33n1700_002:0151c25": "中第四為攝取法身故。謂欲令諸眾生內觀",
    "T33n1700_002:0151c26": "真理清淨法身外自具其形相。不可以其形",
    "T33n1700_002:0151c27": "相而觀法身如來。就此之中文有三。初問答",
    "T33n1700_002:0151c28": "略顯。次舉頌廣成。後釋外意難。前中有四。",
    "T33n1700_002:0151c29": "如文可知。然准餘本無善現不正答。亦無如",
    "T33n1700_002:0152a01": "來&#x5374;質之文。",
    "T33n1700_002:0152a02": "[0152a02] 須菩提言「如是如是以三十二相觀如來佛言",
    "T33n1700_002:0152a03": "須菩提若以三十二相觀如來者轉輪聖王則",
    "T33n1700_002:0152a04": "是如來須菩提白佛言世尊如我解佛所說義",
    "T33n1700_002:0152a05": "不應以三十二相」觀如來。[0152a05] 述曰。義可知也。",
    "T33n1700_002:0152a06": "[0152a06] 爾時世尊「而說偈言若以色見我以音聲求",
    "T33n1700_002:0152a07": "我是人行邪道不能見如來彼如來妙體即法",
    "T33n1700_002:0152a08": "身諸佛法體不可見」彼識不能知。[0152a08] 述曰。此",
    "T33n1700_002:0152a09": "舉二頌以成前義。於中初偈顯不應以色聲",
    "T33n1700_002:0152a10": "以觀法身如來。若取色聲不契真理。是行邪",
    "T33n1700_002:0152a11": "道不見法佛故。次偈明法身妙體超尋思故",
    "T33n1700_002:0152a12": "凡夫不可見。亦非分別之識所能知故。涅槃",
    "T33n1700_002:0152a13": "云。依法不依人。依了義不依不了義。依義不",
    "T33n1700_002:0152a14": "依語。依智不依識也。無著云。初偈顯示如所",
    "T33n1700_002:0152a15": "不應見。不可見故。次偈顯示不應見及不能",
    "T33n1700_002:0152a16": "見因緣。云何不可見。諸見世諦故。何因緣故",
    "T33n1700_002:0152a17": "不可見。以彼法真如相故。非言說而知。唯自",
    "T33n1700_002:0152a18": "證故。如是等說如論。",
    "T33n1700_002:0152a19": "[0152a19] 須菩提「汝若作是念如來不以具足相故得",
    "T33n1700_002:0152a20": "阿耨多羅三藐」三菩提。[0152a20] 述曰。世親云此第",
    "T33n1700_002:0152a21": "三段釋展轉疑中。曲文第二疑也。謂有疑曰。",
    "T33n1700_002:0152a22": "若不依福德得大菩提。如是諸菩薩則失福",
    "T33n1700_002:0152a23": "德及果報也。此疑意云可說如須彌山王七",
    "T33n1700_002:0152a24": "寶有人持用布施。不及人受持此經至四句",
    "T33n1700_002:0152a25": "者。是則福德不得大菩提果。准此即福德空",
    "T33n1700_002:0152a26": "果報亦空則法斷滅。是則佛相好身亦無。唯",
    "T33n1700_002:0152a27": "有法身空理也。就斷此疑之中有三。初顯相",
    "T33n1700_002:0152a28": "好非無。次汝若作是念下明因果不失。後若",
    "T33n1700_002:0152a29": "菩薩以滿下校量功德。前中有二。初述彼疑",
    "T33n1700_002:0152b01": "心。次勸勿邪念。此初也。述彼疑云。既以法為",
    "T33n1700_002:0152b02": "佛。是則無報化形相身也。無著云。此即為攝",
    "T33n1700_002:0152b03": "取法身中第三文釋外疑難也。論云若爾如",
    "T33n1700_002:0152b04": "來雖不應以相具足見。應具足為因得阿耨",
    "T33n1700_002:0152b05": "多羅三藐三菩提。為離此著故。明相具足體",
    "T33n1700_002:0152b06": "非菩提。亦不以相具足為因也。以相是色性",
    "T33n1700_002:0152b07": "故。於中有二。初逆招彼心。次勸令除念。此初。",
    "T33n1700_002:0152b08": "謂述彼念言。法身如來以具足相為因故得。",
    "T33n1700_002:0152b09": "應除不字。撿能斷及婆伽婆文&#x7ADD;無不字也。",
    "T33n1700_002:0152b10": "[0152b10] 須菩提莫「作是念如來不以具足相故得阿",
    "T33n1700_002:0152b11": "耨多羅三藐」三菩提。[0152b11] 述曰。第二文也。世親",
    "T33n1700_002:0152b12": "云。汝莫作是念。如來不以具足相得菩提。以",
    "T33n1700_002:0152b13": "報身化身具足相得故。無著云。莫作是念者。",
    "T33n1700_002:0152b14": "勸令勿生前念以相為因而得法身。何以故。",
    "T33n1700_002:0152b15": "如來不以具足相為因得菩提故。故論云。以",
    "T33n1700_002:0152b16": "相是色性故。謂要以智為因方得菩提。非用",
    "T33n1700_002:0152b17": "相也。相是色故。",
    "T33n1700_002:0152b18": "[0152b18] 須菩提「汝若作是念發阿耨多羅三藐三菩",
    "T33n1700_002:0152b19": "提心者說」諸法斷滅相。[0152b19] 述曰。世親云。此第",
    "T33n1700_002:0152b20": "二明因果不失也。於中初述彼心。次勸勿念。",
    "T33n1700_002:0152b21": "後釋所以。此初也。謂有念曰不依福德得大",
    "T33n1700_002:0152b22": "菩提者。是則福德無果報亦無。若爾發菩提",
    "T33n1700_002:0152b23": "心者便說諸法斷滅也。以無福德因及果故。",
    "T33n1700_002:0152b24": "[0152b24] 莫作是念。[0152b24] 述曰。此第二勸勿念也。",
    "T33n1700_002:0152b25": "[0152b25] 何以故「發阿耨多羅三藐三菩提心者於法",
    "T33n1700_002:0152b26": "不說」斷滅相。[0152b26] 述曰。此第三釋所以也。謂諸",
    "T33n1700_002:0152b27": "菩薩知因知果去離斷常。但無所執實福德",
    "T33n1700_002:0152b28": "因及果。非無因緣假因果也。但遮作用緣。非",
    "T33n1700_002:0152b29": "無功能緣故。無著云。自下明心具足中。第五",
    "T33n1700_002:0152c01": "為不住生死涅槃故。於中有二。初明不捨生",
    "T33n1700_002:0152c02": "死。次若菩薩以滿下明不捨涅槃。上來初文",
    "T33n1700_002:0152c03": "竟。謂不捨生死故不住涅槃也。不捨涅槃故",
    "T33n1700_002:0152c04": "不住生死。為令得此故有此文。於法不說斷",
    "T33n1700_002:0152c05": "滅者。謂發心菩薩知因說果去離斷常故不",
    "T33n1700_002:0152c06": "說斷滅也。謂雖得涅槃還住生死然不令斷",
    "T33n1700_002:0152c07": "生死。若斷滅生死者即同二乘住涅槃故。以",
    "T33n1700_002:0152c08": "此故名不說斷滅相也。",
    "T33n1700_002:0152c09": "[0152c09] 須菩提「若菩薩以滿恒河沙等世界七寶」持",
    "T33n1700_002:0152c10": "用布施。[0152c10] 述曰。世親云此第三功德校量也。於",
    "T33n1700_002:0152c11": "中初正校量次釋所以。前中初舉施次以福",
    "T33n1700_002:0152c12": "校量。此初也。無著云。此第二明不捨涅槃也。",
    "T33n1700_002:0152c13": "[0152c13] 若復有人「知一切法無我得成於忍此菩薩",
    "T33n1700_002:0152c14": "勝前菩薩」所得功德。[0152c14] 述曰。此第二以福校",
    "T33n1700_002:0152c15": "量也。謂因了達二我空故而得於忍。其福過",
    "T33n1700_002:0152c16": "彼所施功德也。得成忍者忍有三種。一者本",
    "T33n1700_002:0152c17": "性無生忍。謂觀遍計所執人法二相本無體",
    "T33n1700_002:0152c18": "故。二者自然無生忍。觀依他假因緣非自然",
    "T33n1700_002:0152c19": "生故。三者惑苦無生忍。觀於真如惑苦本不",
    "T33n1700_002:0152c20": "生故。",
    "T33n1700_002:0152c21": "[0152c21] 須菩提「以諸菩薩」不受福德故。[0152c21] 述曰。此第",
    "T33n1700_002:0152c22": "二釋所以之中。初佛略標釋。次善現問。後佛",
    "T33n1700_002:0152c23": "答。此初也。不受福德故者。謂菩薩所行福德",
    "T33n1700_002:0152c24": "不著自體等故。但希出世故云不受也。",
    "T33n1700_002:0152c25": "[0152c25] 須菩提「白佛言世尊云何菩薩」不受福德。",
    "T33n1700_002:0152c26": "[0152c26] 述曰。此第二善現問也。",
    "T33n1700_002:0152c27": "[0152c27] 須菩提菩薩所作福德不應貪著是故說。不",
    "T33n1700_002:0152c28": "受福德。[0152c28] 述曰。此第三佛答也。以不貪著自",
    "T33n1700_002:0152c29": "體等而行福德故名為不受也。",
    "T33n1700_002:0153a01": "[0153a01] 須菩提「若有人言如來若來若去若坐若臥",
    "T33n1700_002:0153a02": "是人不解我所說義何以故如來者無所從來",
    "T33n1700_002:0153a03": "亦無所去故」名如來。[0153a03] 述曰。世親云此第三",
    "T33n1700_002:0153a04": "大段中曲文第三釋疑也。謂有疑曰。若諸菩",
    "T33n1700_002:0153a05": "薩不受彼果報。云何諸菩薩福德眾生受用。",
    "T33n1700_002:0153a06": "此意如釋迦佛捨第五分壽留福德與未來眾",
    "T33n1700_002:0153a07": "生。故知菩薩亦受福德。如何言不受耶。如是",
    "T33n1700_002:0153a08": "等菩薩受福德無量故。就釋此疑中有四。初",
    "T33n1700_002:0153a09": "明報化外利物故亦受福德。法身無去來故",
    "T33n1700_002:0153a10": "無受福德。次碎為微塵下明法身一化身有",
    "T33n1700_002:0153a11": "多。次若人言佛說我等下明我法無實。次若",
    "T33n1700_002:0153a12": "有人以滿下明化身有無盡福。此初也。若來",
    "T33n1700_002:0153a13": "者謂成道來。若去者入滅去。若坐者說法利",
    "T33n1700_002:0153a14": "益時。若臥者謂唱滅相。化身有此而法身無。",
    "T33n1700_002:0153a15": "故云無所從來亦無所去也。如天上月影現",
    "T33n1700_002:0153a16": "水中。水清即現水濁便隱。月體本無來去。由",
    "T33n1700_002:0153a17": "水致有生滅。法身本湛寂由心故見去來也。",
    "T33n1700_002:0153a18": "子云法身本無來。由眾生向佛故見來。此即",
    "T33n1700_002:0153a19": "不來來。猶如趕遠質以臨臺睇影顏而府己",
    "T33n1700_002:0153a20": "也。法身本無滅。眾生厭佛故不去之中而見",
    "T33n1700_002:0153a21": "去。猶如汎駛舟而東邁矚凝沼而西流。此即",
    "T33n1700_002:0153a22": "不去去也。無著云。此心具足中第六為行住",
    "T33n1700_002:0153a23": "淨故。於中復有三種。一者威儀行住。二者破",
    "T33n1700_002:0153a24": "名色身自在行住。三者不染行住。此初也。謂",
    "T33n1700_002:0153a25": "化身有威儀行住等。法身無此也。行者即謂",
    "T33n1700_002:0153a26": "去來。住者即謂坐臥也。法身無有威儀故云",
    "T33n1700_002:0153a27": "無去來等。",
    "T33n1700_002:0153a28": "[0153a28] 須菩提「若善男子善女人以三千大千世界",
    "T33n1700_002:0153a29": "碎為微塵於意云何是微塵眾寧」為多不。",
    "T33n1700_002:0153b01": "[0153b01] 述曰。世親云此第二明法身一化身多也。於",
    "T33n1700_002:0153b02": "中有二。初以微塵為喻。次以世界為喻。前中",
    "T33n1700_002:0153b03": "初佛問次善現答。此初也。然此喻中含其二",
    "T33n1700_002:0153b04": "意。一者聚塵為界喻。如攝指成拳。二者散界",
    "T33n1700_002:0153b05": "為塵喻。如開拳作指。初名聚喻次名開喻。若",
    "T33n1700_002:0153b06": "聚喻者。塵喻煩惱多。聚塵成一世界。喻斷多",
    "T33n1700_002:0153b07": "煩惱成一法身也。若開喻者。世界喻法身。散",
    "T33n1700_002:0153b08": "界作多塵。如依一法身起無量化身也。今問",
    "T33n1700_002:0153b09": "多不挾此二意也。無著云。此為第二破名色",
    "T33n1700_002:0153b10": "身自在行住。於中有二。初明二種方便。次若",
    "T33n1700_002:0153b11": "人言下明入相應三昧不分別。前中有二。初",
    "T33n1700_002:0153b12": "明破色身方便。次明破名身方便。前中初明",
    "T33n1700_002:0153b13": "細末方便。次明無所見方便。前中復二。初問",
    "T33n1700_002:0153b14": "次答。此初也。謂以世界漸次析至於極微。是",
    "T33n1700_002:0153b15": "多不。",
    "T33n1700_002:0153b16": "[0153b16] 「甚多」世尊「何以故若是微塵眾實有者佛則",
    "T33n1700_002:0153b17": "不說是微塵眾所以者何佛說微塵眾則非微",
    "T33n1700_002:0153b18": "塵眾是名」微塵眾。[0153b18] 述曰。此第二也。世親云",
    "T33n1700_002:0153b19": "但寄微塵為喻。非如言而有實如衛世師等",
    "T33n1700_002:0153b20": "所執微塵也。佛說微塵眾者。謂寄微塵以喻",
    "T33n1700_002:0153b21": "化身也。則非微塵者。非如外道等所執實微",
    "T33n1700_002:0153b22": "塵也。無著云。但破一合執故。觀解分析至不",
    "T33n1700_002:0153b23": "可析假說微塵。非實有也。",
    "T33n1700_002:0153b24": "[0153b24] 世尊如來所說「三千大千世界則非世界」是",
    "T33n1700_002:0153b25": "名世界。[0153b25] 述曰。此第二以世界喻法身也。於",
    "T33n1700_002:0153b26": "中有二。初標次釋。此初也。如來說世界者。謂",
    "T33n1700_002:0153b27": "寄世界為喻也。則非世界者。非如外道等執",
    "T33n1700_002:0153b28": "以眾多實極微成實世界也。彼執兩兩極微",
    "T33n1700_002:0153b29": "生第三。如是等故。無著云此破名身方便也。",
    "T33n1700_002:0153c01": "世界者謂眾生世間也。彼唯名身得名也。",
    "T33n1700_002:0153c02": "[0153c02] 何以故「若世界實有者則」是一合相。[0153c02] 述曰。",
    "T33n1700_002:0153c03": "此第二釋中。初&#x5374;質。次說非。後明執實。此初",
    "T33n1700_002:0153c04": "也。謂若如其所執有世界者。即非是執。是正",
    "T33n1700_002:0153c05": "見故非虛妄也。以無實執實故一合相也。一",
    "T33n1700_002:0153c06": "合相者謂我執。謂執一身總聚五蘊以為我。",
    "T33n1700_002:0153c07": "故名一合相也。",
    "T33n1700_002:0153c08": "[0153c08] 如來說一合相則「非一合相是」名一合相。",
    "T33n1700_002:0153c09": "[0153c09] 述曰。此第二說非也。謂佛但於假蘊因緣和",
    "T33n1700_002:0153c10": "合之上假說一合。非則如其所執一合相也。",
    "T33n1700_002:0153c11": "則非一合相者非是所執一合相也。但假說",
    "T33n1700_002:0153c12": "一合既非。即明世界亦非有實也。",
    "T33n1700_002:0153c13": "[0153c13] 一合相者「則是不可說但凡夫之人」貪著其",
    "T33n1700_002:0153c14": "事。[0153c14] 述曰。此第三明執實也。謂如來假說一",
    "T33n1700_002:0153c15": "合相。凡夫於中起執為實也。",
    "T33n1700_002:0153c16": "[0153c16] 須菩提「若人言佛說我見人見眾生見壽者",
    "T33n1700_002:0153c17": "見須菩提於意云何是人解我」所說義不。",
    "T33n1700_002:0153c18": "[0153c18] 述曰。世親云第三明法我無實。於中有二。初",
    "T33n1700_002:0153c19": "明無我。次發阿耨多羅下明無法。前中初佛",
    "T33n1700_002:0153c20": "敘其外疑問其解不。次善現懸解答明不閑。",
    "T33n1700_002:0153c21": "此初也。謂小乘人等說言必有體。心不緣",
    "T33n1700_002:0153c22": "無。言有體故佛說我見等。明有我實心不緣",
    "T33n1700_002:0153c23": "無故。所執之義必成其有令能彼言故云若",
    "T33n1700_002:0153c24": "有人言也。無著云。此下第二明入相應三昧",
    "T33n1700_002:0153c25": "不分別。於中初明如所不分別為入之方便。",
    "T33n1700_002:0153c26": "次發菩提心下明何人何法不分別。前中初",
    "T33n1700_002:0153c27": "問次答。此初也。",
    "T33n1700_002:0153c28": "[0153c28] 不也世尊是人不解「如來所說義何以故世",
    "T33n1700_002:0153c29": "尊說我見人見眾生見壽者見即非我見人見",
    "T33n1700_002:0154a01": "眾生見壽者見是名我見人見眾生見」壽者",
    "T33n1700_002:0154a02": "見。[0154a02] 述曰。此第二答也。謂於諸法本無我法。",
    "T33n1700_002:0154a03": "眾生妄情執為實有。佛為破彼執故。隨其情",
    "T33n1700_002:0154a04": "說其解而說為我法。非謂言詮即有實體。縱",
    "T33n1700_002:0154a05": "令心取何廢無真。大乘之義緣無得生心。言",
    "T33n1700_002:0154a06": "詮不稱實故。謂世尊隨情逐解假說我人。非",
    "T33n1700_002:0154a07": "如其執即實有體。故云即非我見人見等也。",
    "T33n1700_002:0154a08": "是名我見等者謂如來假說也。",
    "T33n1700_002:0154a09": "[0154a09] 須菩提「發阿耨多羅三藐三菩提心者於一",
    "T33n1700_002:0154a10": "切法應如是知如是見如是信解」不生法相。",
    "T33n1700_002:0154a11": "[0154a11] 述曰。此第二明無法也。於中初勸知見次",
    "T33n1700_002:0154a12": "總結之。此初也。謂若發心者證真如時不見",
    "T33n1700_002:0154a13": "所執法相名為正智也。無著云。發菩提心者",
    "T33n1700_002:0154a14": "顯示何人是無分別也。於一切法者顯示於",
    "T33n1700_002:0154a15": "何法不分別。應如是知見等者。顯示增上心",
    "T33n1700_002:0154a16": "增上智故於無分別中知見勝解。於中若智",
    "T33n1700_002:0154a17": "依止奢摩他故知。依止毘&#x9262;舍那故見。此二",
    "T33n1700_002:0154a18": "依止三摩提故。勝解以自在故。解內攀緣影",
    "T33n1700_002:0154a19": "像。彼名勝解。謂知與見但是一。無分別智與",
    "T33n1700_002:0154a20": "意相應。今言依止觀為別者。據前加行而說",
    "T33n1700_002:0154a21": "也。謂前欲修止故發智名之為知。欲修觀故",
    "T33n1700_002:0154a22": "生智名之為見也。",
    "T33n1700_002:0154a23": "[0154a23] 須菩提「所言法相者如來說即非法相」是名",
    "T33n1700_002:0154a24": "法相。[0154a24] 述曰。此總結也。所言法相者者謂假",
    "T33n1700_002:0154a25": "說法相也。即非法相者非是實執之法相也。",
    "T33n1700_002:0154a26": "[0154a26] 須菩提「若有人以滿無量阿僧祇世界七寶",
    "T33n1700_002:0154a27": "持用布施若有善男子善女人發菩薩心者持",
    "T33n1700_002:0154a28": "於此經乃至四句偈等受持讀誦為人演說」",
    "T33n1700_002:0154a29": "其福勝彼。[0154a29] 述曰。世親云此為第四子段中",
    "T33n1700_002:0154b01": "第四文也。於中初福校量。次明離相而說。此",
    "T33n1700_002:0154b02": "初也。謂法身不受福德其化身福德無盡也。",
    "T33n1700_002:0154b03": "以化身福德無盡故能為人說。故發心成佛",
    "T33n1700_002:0154b04": "者受持及為人演。其福勝以七寶布施也。",
    "T33n1700_002:0154b05": "[0154b05] 云何為「人演說不取於相」如如不動。[0154b05] 述曰。",
    "T33n1700_002:0154b06": "此明離相而說也。謂化身說法不取於相而",
    "T33n1700_002:0154b07": "說。已無分別執故不言我是化身等。是故得",
    "T33n1700_002:0154b08": "福多也。如如不動者。謂下一如字是真如。上",
    "T33n1700_002:0154b09": "一如字是比喻。謂化身說法之時不取有為",
    "T33n1700_002:0154b10": "相。猶如真如湛寂不動也。無著云。此段文下",
    "T33n1700_002:0154b11": "即是第六行淨住中第三為不染行住故。彼",
    "T33n1700_002:0154b12": "不染復有二種。一者說法不染。即上來所陳",
    "T33n1700_002:0154b13": "受持演說此經福勝七寶布施也。謂有大利",
    "T33n1700_002:0154b14": "益故決定意應演說而無所染也。二者流轉",
    "T33n1700_002:0154b15": "不染。謂說九喻。此顯示不可言說故。不演說",
    "T33n1700_002:0154b16": "彼法有可說體。應如是演說。若異此者則為",
    "T33n1700_002:0154b17": "染說。以顛倒義故。又如是說時不求信敬等",
    "T33n1700_002:0154b18": "亦為無染說也。",
    "T33n1700_002:0154b19": "[0154b19] 何以故「一切有為法如夢幻泡影如露亦如",
    "T33n1700_002:0154b20": "電應作」如是觀。[0154b20] 述曰。世親云此釋展轉疑",
    "T33n1700_002:0154b21": "中大文第四也。謂有疑曰。若諸佛如來常為",
    "T33n1700_002:0154b22": "眾生說法。云何如來入涅槃。為破此疑故立",
    "T33n1700_002:0154b23": "九喻。如玄記說。無著云。此即第二為流轉",
    "T33n1700_002:0154b24": "不染故。",
    "T33n1700_002:0154b25": "[0154b25] 佛說是經「已長老須菩提及諸比丘比丘尼",
    "T33n1700_002:0154b26": "優婆塞優婆夷一切世間天人阿脩羅聞佛所",
    "T33n1700_002:0154b27": "說皆大歡喜」信受奉行。[0154b27] 述曰。此第三大段",
    "T33n1700_002:0154b28": "喜悟修行分也。"
}