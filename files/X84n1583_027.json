{
    "X84n1583_027:0557b03": "續燈正統卷二十七",
    "X84n1583_027:0557b05": "南海普陀嗣祖沙門西蜀 性統 編集",
    "X84n1583_027:0557b06": "  臨濟宗",
    "X84n1583_027:0557b07": "大鑑下第二十五世",
    "X84n1583_027:0557b08": "伏龍長禪師法嗣",
    "X84n1583_027:0557b09": "蘇州府鄧尉萬峰時蔚禪師[0557b09] 溫州樂清金氏子。襁褓",
    "X84n1583_027:0557b10": "中見僧。&#x8F19;微笑合掌。十六得度。十九至杭受具戒。參",
    "X84n1583_027:0557b11": "虎跑止巖。巖令參不是心不是佛不是物話。抵明州",
    "X84n1583_027:0557b12": "達蓬山佛趾寺側卓菴。晝夜力參。一日聞寺主舉溈",
    "X84n1583_027:0557b13": "山踢倒淨瓶話。驀地觸發。說偈曰。顛顛倒倒老南泉。",
    "X84n1583_027:0557b14": "累我工夫費半年。當日有人親在側。如何不進劈胸",
    "X84n1583_027:0557b15": "拳。遂往謁無見於華頂。見囑師住山。仍返達蓬。單丁",
    "X84n1583_027:0557b16": "十載。後造千巖。巖曰。將甚麼來。與老僧相見。師&#x7AEA;起",
    "X84n1583_027:0557b17": "拳曰。者裡與和尚相見。巖曰。死了燒了。向何處安身",
    "X84n1583_027:0557b18": "立命。師曰。漚生漚滅水還在。風息波平月印潭。巖曰。",
    "X84n1583_027:0557b19": "莫要請益受戒麼。師掩耳而出。明日普請砍松次。師",
    "X84n1583_027:0557b20": "拈圓石作獻珠狀曰。請和尚酬價。巖曰。不直半文錢。",
    "X84n1583_027:0557b21": "師曰瞎。巖曰。我也瞎你也瞎。師曰。瞎瞎。即呈偈曰。龍",
    "X84n1583_027:0557b22": "宮女子將珠獻。價直三千與大千。&#x5374;被傍觀人抉破。",
    "X84n1583_027:0557b23": "誰知不直半文錢。巖謂左右曰。蔚山主頗有衲僧氣",
    "X84n1583_027:0557b24": "息。遂命居第一座。一日巖陞座。舉無風荷葉動決定",
    "X84n1583_027:0557c01": "有魚行語。師出眾震聲一喝。拂袖便出。乃卓菴於蘭",
    "X84n1583_027:0557c02": "溪之嵩山。凡九載。巖寄以偈曰。鬱鬱黃花滿目秋。白",
    "X84n1583_027:0557c03": "雲端坐碧峰頭。無賓主句輕拈出。一喝千江水逆流。",
    "X84n1583_027:0557c04": "三為手書招之。愛重彌至。旋[由/廾]以法衣頂相。[0557c04] 僧問。",
    "X84n1583_027:0557c05": "如何是嵩山境。師曰。四面好山擎日月。一湖秋水浸",
    "X84n1583_027:0557c06": "青天。曰如何是境中人。師曰。三仙描不就。終不與君",
    "X84n1583_027:0557c07": "傳。[0557c07] 問。如何是目前事。師曰。眉毛眼上橫。曰莫是他",
    "X84n1583_027:0557c08": "安身立命處也無。師曰。錯認定盤星。[0557c08] 二僧參。師問。",
    "X84n1583_027:0557c09": "那裡來。僧曰隴西。師曰。我聞隴西有鸚鵡是否。僧曰。",
    "X84n1583_027:0557c10": "是。師曰。還會吟詩作賦麼。僧曰會。師曰。會吟甚麼詩。",
    "X84n1583_027:0557c11": "試道看。僧無對。師便打曰。妄語漢。汝不從隴西來。第",
    "X84n1583_027:0557c12": "二位道看。僧作舞勢。師曰。似即似。爭奈口口不同。自",
    "X84n1583_027:0557c13": "代曰。上大人丘乙己。[0557c13] 開堂。拈香畢乃曰。千聖難明",
    "X84n1583_027:0557c14": "不了因。遞代相傳古到今。今日嵩山重舉似。鐵樹華",
    "X84n1583_027:0557c15": "開別是春。向無影樹下打眠。宏開飯店於&#x8657;空。背上",
    "X84n1583_027:0557c16": "經行。大闡宗乘。塵塵剎剎全彰。物物頭頭合轍。擊碎",
    "X84n1583_027:0557c17": "魔王窠臼。斷送衲子命根。不作奇特商量。不作玄妙",
    "X84n1583_027:0557c18": "解會。直得淨名杜口。共贊昇平。巖頭密啟。咸宣至化。",
    "X84n1583_027:0557c19": "正與麼時。祝聖報恩一句作麼生道。一片精光輝宇",
    "X84n1583_027:0557c20": "宙。直教萬國奉君恩。[0557c20] 上堂。舒兩手曰。大開方便門。",
    "X84n1583_027:0557c21": "便從者裡入。復握拳曰。閉&#x5374;牢關。說家裡話。且道。不",
    "X84n1583_027:0557c22": "開不閉一句。又作麼生。斂僧伽黎便下座。[0557c22] 上堂。三",
    "X84n1583_027:0557c23": "世諸佛如是說。歷代祖師如是說。天下老和尚如是",
    "X84n1583_027:0557c24": "說。嵩山亦如是說。若有不如是說者。與他三十棒。若",
    "X84n1583_027:0558a01": "有如是說者。亦與他三十棒。何故。卓拄杖曰。嵩山門",
    "X84n1583_027:0558a02": "下。令不&#x8657;行。[0558a02] 上堂。月頭是初一。光明漸漸出。月尾",
    "X84n1583_027:0558a03": "是三十。光明何處覓。假饒老釋迦。也道拈不出。拈得",
    "X84n1583_027:0558a04": "出萬事畢。有人道得。出來道看。如無。嵩山與諸人露",
    "X84n1583_027:0558a05": "箇消息。展兩手曰。我見燈明佛。本光瑞如此。[0558a05] 後遊",
    "X84n1583_027:0558a06": "姑蘇鄧尉。喜其山水盤結。遂駐錫焉。未幾四眾咸集。",
    "X84n1583_027:0558a07": "成大伽藍。名曰聖恩。明洪武辛酉正月二十九日。集",
    "X84n1583_027:0558a08": "眾曰。老僧時節至矣。即說偈曰。七十九年。一味杜田。",
    "X84n1583_027:0558a09": "懸崖撒手。杲日當天。語畢泊然而寂。奉全身瘞於院",
    "X84n1583_027:0558a10": "西岡。塔曰永光。世壽七十九。僧臘六十。",
    "X84n1583_027:0558a11": "松江府華亭松隱唯菴德然禪師[0558a11] 里之張氏子。幼從",
    "X84n1583_027:0558a12": "無用貴祝髮。&#x5FA7;叩諸方。未有所契。後於千巖會中。聞",
    "X84n1583_027:0558a13": "上堂語。豁然悟入。石屋珙謂師曰。子緣當在華亭。因",
    "X84n1583_027:0558a14": "書松隱二字授之。於是歸里。築室於郭匯之陽。遂名",
    "X84n1583_027:0558a15": "松隱。足不踰閫者三載。&#x751E;刺血書華嚴。有天華滿庭",
    "X84n1583_027:0558a16": "之異。感居民為建寶坊。洎千巖遷化。眾請繼席。[0558a16] 開",
    "X84n1583_027:0558a17": "堂日。僧問。遠離松水。來據龍峰。海眾臨筵。請師祝聖。",
    "X84n1583_027:0558a18": "師曰。萬年松在祝融峰。曰祝聖已蒙師指示。列祖家",
    "X84n1583_027:0558a19": "風事若何。師曰。冬到寒食一百五。曰莫便是和尚為",
    "X84n1583_027:0558a20": "人處也無。師曰。斧頭是鐵作。曰恁麼則龍門無宿客",
    "X84n1583_027:0558a21": "也。師曰。早已點額。曰若不登樓望。焉知滄海深。師曰。",
    "X84n1583_027:0558a22": "你道老僧眉毛有幾莖。曰一堂風冷澹。千古意分明。",
    "X84n1583_027:0558a23": "師曰。蹉過不少。問承古有言。向上一路千聖不傳。還",
    "X84n1583_027:0558a24": "端的也無。師曰。那裡得者消息來。曰賣金須遇買金",
    "X84n1583_027:0558b01": "人。師便喝。曰金屑雖貴。落眼成&#x7796;。又作麼生。師曰。好",
    "X84n1583_027:0558b02": "向繡湖湖上看。月明夜夜散金波。曰三十年後此話",
    "X84n1583_027:0558b03": "大行。師曰。杜撰禪和如麻似粟。曰大眾證明。學人體",
    "X84n1583_027:0558b04": "拜。師乃曰。第一義諦。已被東白和尚一槌擊碎了也。",
    "X84n1583_027:0558b05": "未免向第二義門。露箇消息。山僧數年。搓得一條龜",
    "X84n1583_027:0558b06": "毛索子。今日拈來。將三世諸佛西天四七東土二三",
    "X84n1583_027:0558b07": "天下老和尚鼻孔。一串穿&#x5374;。且道。山河大地草木叢",
    "X84n1583_027:0558b08": "林森羅萬象有情無情。甚處得來。良久曰。莫將閒學",
    "X84n1583_027:0558b09": "解。埋沒祖師心。復舉三聖道。我逢人則不出。出則便",
    "X84n1583_027:0558b10": "為人。興化道。我逢人則出。出則不為人。師曰。者兩箇",
    "X84n1583_027:0558b11": "老漢。同門出入。宿世冤家。人一向孤峰頂上臥月眠",
    "X84n1583_027:0558b12": "雲。一人向十字街頭揚塵簸土。點檢將來。二俱漏逗。",
    "X84n1583_027:0558b13": "各與三十拄杖。且道。新龍峰與麼提持。是賞渠是罰",
    "X84n1583_027:0558b14": "渠。驀拈拄杖卓一卓曰。天上有星皆拱北。世間無水",
    "X84n1583_027:0558b15": "不朝東。[0558b15] 上堂。日可冷月可熱。眾魔不能壞真說。有",
    "X84n1583_027:0558b16": "來由無途轍。六月炎炎撒&#x6C37;雪。文殊無處著渾身。普",
    "X84n1583_027:0558b17": "賢特地呈醜拙。是真說非真說。若無閒事挂心頭。便",
    "X84n1583_027:0558b18": "是人間好時節。喝一喝。[0558b18] 謝藏主維那上堂。天無門",
    "X84n1583_027:0558b19": "地無戶。俊快衲僧一任來去。藏裡摩尼照徹十方。洞",
    "X84n1583_027:0558b20": "裡桃花千葩競吐。假劫外之春風。應今時之律呂。海",
    "X84n1583_027:0558b21": "神夜半看鮫珠。眼光挂在扶桑樹。喝一喝。[0558b21] 結制上",
    "X84n1583_027:0558b22": "堂。煖氣相接。正在斯時。深深冷&#x7070;裡。撥著星兒之火。",
    "X84n1583_027:0558b23": "向死柴頭上。發機燎起互天烈焰。燒&#x5374;舜若多神面",
    "X84n1583_027:0558b24": "皮。敢問諸人。作麼生回避。擲拄杖下座。[0558b24] 上堂。達磨",
    "X84n1583_027:0558c01": "西來。不立文字。直指人心見性成佛。大眾。作麼生說",
    "X84n1583_027:0558c02": "箇見性成佛底道理。良久曰。幸是無瘡勿傷之也。",
    "X84n1583_027:0558c03": "[0558c03] 結制上堂。蠟人為驗。始於今日。九十日中。推功辨的。",
    "X84n1583_027:0558c04": "黃面老瞿曇。結住布袋頭。百萬人天咸皆受屈。松隱",
    "X84n1583_027:0558c05": "結制總不恁麼。以手作搖櫓勢曰。山僧即今駕無底",
    "X84n1583_027:0558c06": "鐵船。普請大眾。同入大圓覺海遊戲去也。喝一喝曰。",
    "X84n1583_027:0558c07": "看取定南鍼。[0558c07] 歲旦上堂。元正啟祚。萬物咸亨。驀拈",
    "X84n1583_027:0558c08": "拄杖曰。拄杖子昨夜抽條。今朝吐蕊。花開五葉。香&#x5FA7;",
    "X84n1583_027:0558c09": "大千。且道。還當得新年頭佛法也無。卓拄杖一下。喝",
    "X84n1583_027:0558c10": "一喝。[0558c10] 臘八上堂。明星一見出山來。剛道孃生兩眼",
    "X84n1583_027:0558c11": "開。不是髑髏乾得盡。爭知春色上桃腮。[0558c11] 上堂。德山",
    "X84n1583_027:0558c12": "棒臨濟喝。拈放一邊。諸人&#x811A;跟下。道將一句來。以拄",
    "X84n1583_027:0558c13": "杖畫一畫曰。毗婆尸佛早留心。直至如今不得妙。",
    "X84n1583_027:0558c14": "[0558c14] 示眾。佛是眾生界中了事漢。眾生是佛界中不了事",
    "X84n1583_027:0558c15": "人。若欲決了此事。但向十二時中四威儀內。折旋俯",
    "X84n1583_027:0558c16": "仰。與人酬酢處。看是甚麼道理。忽爾妄想滅。知見忘。",
    "X84n1583_027:0558c17": "突出自家一段光明。洞徹十&#x8657;。無絲毫隔礙。始知佛",
    "X84n1583_027:0558c18": "與眾生。本性平等。一身清淨多身清淨。一世界清淨",
    "X84n1583_027:0558c19": "多世界清淨。無一塵不是真如境界。無一剎不是解",
    "X84n1583_027:0558c20": "脫道場。所以永嘉道。一月普現一切水。一切水月一",
    "X84n1583_027:0558c21": "月攝。諸佛法身入我性。我性同供如來合。斯言豈欺",
    "X84n1583_027:0558c22": "我哉。[0558c22] 示醫士。話頭一則耆婆藥。大藏諸經和劑方。",
    "X84n1583_027:0558c23": "抹過二途開口笑。不勞鍼砭起膏肓。[0558c23] 化燈油。劫初",
    "X84n1583_027:0558c24": "一點光明種。猛烈工夫拶出來。瀉入碧&#x7460;璃裡去。三",
    "X84n1583_027:0559a01": "千諸佛笑顏開。[0559a01] 洪武初。以有道徵。未幾以病還。&#x751E;",
    "X84n1583_027:0559a02": "曰。學佛法人。無徒恃見地。一知半解。濟得何事。顧力",
    "X84n1583_027:0559a03": "行何如耳。戊辰四月十四示寂。塔全身於松隱。",
    "X84n1583_027:0559a04": "金華府清隱蘭室德馨禪師[0559a04] 義烏方氏子。年二十五。",
    "X84n1583_027:0559a05": "投伏龍祝髮。執侍數載。始&#x5FA7;參諸方。久之歸覲千巖。",
    "X84n1583_027:0559a06": "至正壬辰。乃結茅城西。榜曰清隱。會巖遷化。後出主",
    "X84n1583_027:0559a07": "聖壽。蘇平仲&#x751E;過訪。寒溫外不措一辭。蘇曰。千巖老",
    "X84n1583_027:0559a08": "師見客。口如懸河。師今默然何也。師曰。道無隱顯。焉",
    "X84n1583_027:0559a09": "有語默。昔吾先師未&#x751E;不言。然而未&#x751E;言。今吾未&#x751E;",
    "X84n1583_027:0559a10": "言。然而未&#x751E;不言也。蘇乃擊節稱賞。洪武壬子十一",
    "X84n1583_027:0559a11": "月十四日示微疾。集眾訣別。端坐而逝。留龕七日。顏",
    "X84n1583_027:0559a12": "色如生。茶毗。五色舍利無數。世壽七十。僧臘四十有",
    "X84n1583_027:0559a13": "六□□□□□。",
    "X84n1583_027:0559a14": "杭州府天龍水菴無用守貴禪師[0559a14] 婺州甄氏子。十八",
    "X84n1583_027:0559a15": "歲。投康侯山芟染。泰定間遊逝西。適千巖居龍華。師",
    "X84n1583_027:0559a16": "叩之。默有所契。龍華去天龍密邇。大道平。力圖起廢。",
    "X84n1583_027:0559a17": "挽師與巖主之。會巖去義烏。師與俱焉。至正丙戌謁",
    "X84n1583_027:0559a18": "中峰。&#x7FA3;疑頓釋。旋居嘉禾。一夕夢大道曰。我已棄人",
    "X84n1583_027:0559a19": "間世。師驚疑。拏舟訪之。由是復主天龍。辛丑八月一",
    "X84n1583_027:0559a20": "日。忽索筆書偈曰。一蝸臭&#x6BBB;。內外穢惡。撒手便行。&#x8657;",
    "X84n1583_027:0559a21": "空振鐸。天龍一指今猶昨。擲筆而逝。行省丞相達識",
    "X84n1583_027:0559a22": "鐵木爾。為主後事。築慈濟堂院於天龍西岡。奉全身",
    "X84n1583_027:0559a23": "瘞焉。師生平不畜長物。寒暑一衲。律身甚嚴。&#x751E;墮一",
    "X84n1583_027:0559a24": "齒。弟子函櫝中。生舍利五色。世壽七十有二。僧臘五",
    "X84n1583_027:0559b01": "十有五。",
    "X84n1583_027:0559b02": "金華府華山明叟昌菴主[0559b02] 浦江人。縛茅里之華山。往",
    "X84n1583_027:0559b03": "謁千巖。巖示以入道旨要。旋歸晝夜孳孳不怠。一日",
    "X84n1583_027:0559b04": "忽辭眾說偈曰。生本無生。滅亦無滅。撒手便行。長空",
    "X84n1583_027:0559b05": "片月。語畢端坐而逝。時洪武丙辰十月三日也。",
    "X84n1583_027:0559b06": "江寧府天王山般若法秀禪師[0559b06] &#x751E;居婺之聖壽。為第",
    "X84n1583_027:0559b07": "一座。元大德末。棲遲此山。至正甲午。明洪武主渡江。",
    "X84n1583_027:0559b08": "單騎入山。與話相契。時遣繆總制者送供焉。師久之",
    "X84n1583_027:0559b09": "遊廬山。莫知所之。而所居佛龕亦蕪矣。洪武丁卯。上",
    "X84n1583_027:0559b10": "憶其事。詔工部侍郎黃立恭諭之曰。然渡江來曾謁",
    "X84n1583_027:0559b11": "法秀禪師與語。卓有識見。今其亡矣。爾可選一辦道",
    "X84n1583_027:0559b12": "僧。即舊地。重新創建一菴。以見朕意。立恭乃舉僧紹",
    "X84n1583_027:0559b13": "義引見。受命而去。于其山蓮菂上立菴。賜名般若禪",
    "X84n1583_027:0559b14": "院。左春坊鄒濟。作般若禪院記。紀其事甚詳。",
    "X84n1583_027:0559b15": "高仰友禪師法嗣",
    "X84n1583_027:0559b16": "鎮江府金山慈舟濟禪師[0559b16] 西竺作禮曰。某甲拏得賊",
    "X84n1583_027:0559b17": "來。請和尚決斷。師曰。贓存甚麼處。竺拍案一下。師往",
    "X84n1583_027:0559b18": "復徵詰。復曰。諸佛不說。列祖不傳。除&#x5374;搖脣鼓舌瞚",
    "X84n1583_027:0559b19": "目揚眉。還我到家一句來。竺默然。師曰。去聖時遙。尚",
    "X84n1583_027:0559b20": "有此子善自護持。",
    "X84n1583_027:0559b21": "一峰寧禪師[0559b21] 西竺呈見解。師為勘驗。示偈曰。青山疊",
    "X84n1583_027:0559b22": "疊雨濛濛。師子金毛撥不鬆。我也自知時未至。十回",
    "X84n1583_027:0559b23": "放箭九回空。",
    "X84n1583_027:0559b24": "白蓮安禪師法嗣",
    "X84n1583_027:0559c01": "湖州府碧巖空谷景隆禪師[0559c01] 姑蘇洞庭黿山陳氏子。",
    "X84n1583_027:0559c02": "初見嬾雲。後於虎丘。禮石菴祝髮。會菴遷靈隱。師相",
    "X84n1583_027:0559c03": "隨七載。因往天目。禮祖塔。憩錫歲餘。忽有省入。還嬾",
    "X84n1583_027:0559c04": "雲。雲為助喜。後住碧巖。[0559c04] 僧問。如何是佛法的的大",
    "X84n1583_027:0559c05": "意。師曰。此問最親切。曰覿露堂堂時如何。師曰。途路",
    "X84n1583_027:0559c06": "未為真。曰南人如問雪。我道是楊花。師曰。喚鐘作甕",
    "X84n1583_027:0559c07": "又爭得。[0559c07] 晚年於西湖修吉山。卜地為生壙。築室以",
    "X84n1583_027:0559c08": "居。名曰正傳塔院。復自製塔銘。其略曰。嗚呼死生一",
    "X84n1583_027:0559c09": "夢。骨塔奚為。&#x8462;表佛法流芳。靈蹤不斷。即幻明真。以",
    "X84n1583_027:0559c10": "致佛祖命脈。源遠流長矣。幻身雖滅。佛性不遷。後之",
    "X84n1583_027:0559c11": "來者。見窣堵峻嶒。峰巒蒼翠。鳥鳴喬木。泉瀉幽巖。不",
    "X84n1583_027:0559c12": "馳外境。不執內心。盡忘愛惡。陶然泰和。始知法界為",
    "X84n1583_027:0559c13": "身。&#x8657;空為口。萬象為舌。晝夜說法。未&#x751E;間歇。於此見",
    "X84n1583_027:0559c14": "得明透得徹。如醉忽醒。廓然領悟。便見佛祖不曾涅",
    "X84n1583_027:0559c15": "槃。老僧不曾圓寂。大圓鏡中。覿面相見。西來祖意。兩",
    "X84n1583_027:0559c16": "手分付。如古師嗣雲門。青師嗣太陽。無前後無去來。",
    "X84n1583_027:0559c17": "大千沙界。自他不隔於毫端。十世古今。始終不離於",
    "X84n1583_027:0559c18": "當念。嬾雲和尚。是景隆受業師之受業師。景隆心法。",
    "X84n1583_027:0559c19": "受印可於嬾雲。即南極安禪師也。得臨濟正傳二十",
    "X84n1583_027:0559c20": "世。上泝天真。則無極源。雪巖欽。前後嗣法亦無定規。",
    "X84n1583_027:0559c21": "理貫古今詣實為至。銘曰。廓周法界。空蕩無涯。群靈",
    "X84n1583_027:0559c22": "昇墜。恒無已時。佛祖垂應。為導為師。宿膺微幸。值斯",
    "X84n1583_027:0559c23": "化儀。不善弘道。隨力所宜。卒於武林。骨窆山崖。窣堵",
    "X84n1583_027:0559c24": "奠安。山同壽期。以幻歸幻。有為無為。成住壞空。斯道",
    "X84n1583_027:0560a01": "坦夷。正統八年癸亥春。景隆五十二歲。其所著有空",
    "X84n1583_027:0560a02": "谷集。尚直尚理編。",
    "X84n1583_027:0560a03": "福林度禪師法嗣",
    "X84n1583_027:0560a04": "江寧府天界古[矢*出]俊禪師[0560a04] 姑蘇松陵人。年十三。投越",
    "X84n1583_027:0560a05": "州日鑄寺出家。十五祝髮。受具戒。首謁石屋珙。次見",
    "X84n1583_027:0560a06": "三衢嬾。牧得禪定工夫。復往叩古梅於高仰。禮拜起",
    "X84n1583_027:0560a07": "依實供通。梅打&#x8D82;出。如是三度被打。遂結伴歸里。立",
    "X84n1583_027:0560a08": "限壁觀九年。每三年燃一指。歷燃三指。一日忽然瞥",
    "X84n1583_027:0560a09": "地。乃往參福林。法戰相契。遂留首眾。時年二十八矣。",
    "X84n1583_027:0560a10": "眾推出世。師遁跡出山。留偈曰。半載相依唱祖機。幾",
    "X84n1583_027:0560a11": "番談道奉嚴威。出山便說歸時路。又是重添眼上眉。",
    "X84n1583_027:0560a12": "韜光巖壑三十餘年。有平生最愛隈巖谷。三十年來",
    "X84n1583_027:0560a13": "嬾送迎之句。洪武間。奉旨剃度千僧。至繁昌。眾請東",
    "X84n1583_027:0560a14": "廬山開堂。[0560a14] 示眾。禪之一字。亦是強名。云何曰參。在",
    "X84n1583_027:0560a15": "信而已。擬議即乖。開口即錯。若是發心不真。志不猛",
    "X84n1583_027:0560a16": "利。者邊經冬。那邊過夏。今日進前。明日退後。久久摸",
    "X84n1583_027:0560a17": "索不著。便道佛法無靈驗。&#x5374;向外邊記一肚抄一部。",
    "X84n1583_027:0560a18": "如臭糟甕相似。是者般野狐精。直饒到彌勒下生。有",
    "X84n1583_027:0560a19": "甚交涉。真正道流。若要脫生死。須透祖師關。祖關透",
    "X84n1583_027:0560a20": "生死脫。不是說了便休。要將從上諸祖做箇樣子。趙",
    "X84n1583_027:0560a21": "州四十年不雜用心。為甚麼事。長慶坐破蒲團七箇。",
    "X84n1583_027:0560a22": "為甚麼事。香林四十年方成一片。為甚麼事。乃至歷",
    "X84n1583_027:0560a23": "代真實履踐。&#x5C05;苦勵志。為甚麼事。山僧今日口喃喃",
    "X84n1583_027:0560a24": "地。引古驗今。為甚麼事。諸禪德。既有從上不惜身命",
    "X84n1583_027:0560b01": "積功累德妙悟親證底樣子。何不發大勇猛。起大精",
    "X84n1583_027:0560b02": "進。對三寶前深發重願。若生死不明。祖關不透。誓不",
    "X84n1583_027:0560b03": "下山。如是發頭。截斷千差路頭。不與萬法為侶。向長",
    "X84n1583_027:0560b04": "連&#x7240;上七尺單前。高挂&#x76CB;囊。壁立千仞。寬立限期。急",
    "X84n1583_027:0560b05": "下手&#x811A;。盡此一生做教徹去。若辦此心。決不相賺。我",
    "X84n1583_027:0560b06": "今為汝保任此事。終不&#x8657;也。永樂丁亥。復奉旨于天",
    "X84n1583_027:0560b07": "界終老焉。",
    "X84n1583_027:0560b08": "大鑑下第二十六世",
    "X84n1583_027:0560b09": "鄧尉蔚禪師法嗣",
    "X84n1583_027:0560b10": "蘇州府鄧尉山寶藏普持禪師[0560b10] 萬峰付偈曰。大愚肋",
    "X84n1583_027:0560b11": "下痛還拳。三要三玄絕正偏。臨濟窟中獅子子。燈燈",
    "X84n1583_027:0560b12": "續燄古今傳。後繼席聖恩。為第二代。&#x8657;白參。師問。心",
    "X84n1583_027:0560b13": "不是佛。智不是道。汝云何會。白向前問訊叉手立。師",
    "X84n1583_027:0560b14": "呵曰。汝在此許多時。還作者見解。白乃發憤。至第二",
    "X84n1583_027:0560b15": "夜大徹。師示寂後。塔于萬峰之側。",
    "X84n1583_027:0560b16": "武昌府九峰無念勝學禪師[0560b16] 隨州應山陳氏子。九歲",
    "X84n1583_027:0560b17": "從本州寶林緣受業。初謁無聞。聞示以高峰一歸何",
    "X84n1583_027:0560b18": "處話。遂入嵩山。苦心研究。一日有省述偈。有萬象全",
    "X84n1583_027:0560b19": "彰一鏡中之句。乃奮志&#x5FA7;參。後抵姑蘇。見萬峰。于喝",
    "X84n1583_027:0560b20": "下領旨。峰付偈曰。五派傳來臨濟宗。入門一喝露全",
    "X84n1583_027:0560b21": "鋒。老婆心切能容易。試看泥蛇化作龍。後住九峰。明",
    "X84n1583_027:0560b22": "洪武壬戌。孝慈皇后賓天楚王。聘諸山名衲。集於洪",
    "X84n1583_027:0560b23": "山。見師驚異。特留邸館。請問法要。上召見便殿賜坐。",
    "X84n1583_027:0560b24": "應對稱旨。禮遇優渥。欲留主京剎。師力辭。命中官送",
    "X84n1583_027:0560c01": "還九峰。丙子御製懷僧無念詩文一軸。命中官&#x8CF7;送。",
    "X84n1583_027:0560c02": "諭慰彌至。敕曰。前者僧無念。戒行精於皎月。定慧穩",
    "X84n1583_027:0560c03": "若巍山。暫來一見。此去常懷。懷之不已。遣人就見。特",
    "X84n1583_027:0560c04": "以松實松華供之。兼以詩文勞之。師亦以偈進曰。萬",
    "X84n1583_027:0560c05": "機之暇究真玄。百草頭邊大有禪。毛孔&#x5FA7;含塵剎土。",
    "X84n1583_027:0560c06": "毫端現出性中天。定回坐看雲橫谷。行樂閒觀石湧",
    "X84n1583_027:0560c07": "泉。林下衲僧何以報。祝延聖壽萬斯年。中官回奏。上",
    "X84n1583_027:0560c08": "大悅。永樂甲申。一日集眾說偈曰。世尊七十九。無念",
    "X84n1583_027:0560c09": "八十年。踏翻華藏海。依舊水連天。泊然而逝。奉全身",
    "X84n1583_027:0560c10": "塔於師子巖。諡清福廣慧禪師。",
    "X84n1583_027:0560c11": "杭州府東明海舟普慈禪師[0560c11] 蘇州常熟錢氏子。幼出",
    "X84n1583_027:0560c12": "家破山。聽楞嚴。至但有言說都無實義處有疑。往參",
    "X84n1583_027:0560c13": "萬峰。問但有言說都無實義。如何是實義。峰劈頭兩",
    "X84n1583_027:0560c14": "棒。欄胸一踏。踢兩踢曰。只者是實義。師起曰。是即是。",
    "X84n1583_027:0560c15": "太費和尚心力。峰然之。嗣以偈付之曰。龜毛付囑與",
    "X84n1583_027:0560c16": "兒孫。兔角拈來問要津。一喝耳聾三日去。箇中消息",
    "X84n1583_027:0560c17": "許誰親。復囑曰。子當匿跡護持。莫輕為人師範。師領",
    "X84n1583_027:0560c18": "旨。結廬洞庭山塢。二十九年。一日過訪東明。明曰。和",
    "X84n1583_027:0560c19": "尚曾見甚人。師曰。見即見一人。說出恐驚人。明曰。但",
    "X84n1583_027:0560c20": "說何妨。師曰萬峰。明與論宗旨喜甚。乃曰。東明一席。",
    "X84n1583_027:0560c21": "敢煩和尚相繼也。慧旵不出月亦去也。明至二十八",
    "X84n1583_027:0560c22": "辭眾。廿九夜示寂。當正統辛酉六月也。師欲歸洞庭",
    "X84n1583_027:0560c23": "眾堅請。乃繼其席。上堂。舉僧問睦州。一言道盡時如",
    "X84n1583_027:0560c24": "何。州曰。老僧在你&#x76CB;囊裡。師曰。者僧如出林虎。被睦",
    "X84n1583_027:0561a01": "州收入重網深坑裡。埋&#x5374;了也。時有僧問。未審那裡",
    "X84n1583_027:0561a02": "是他重網流坑處。師曰。你禮拜著。僧拜起理前問。師",
    "X84n1583_027:0561a03": "哭曰。我爺[口*耶]我孃[口*耶]。僧罔措。師直打出。[0561a03] 上堂。舉僧",
    "X84n1583_027:0561a04": "問智門。如何是般若體。門曰。蚌含明月。曰如何是般",
    "X84n1583_027:0561a05": "若用。門曰。兔子懷胎。師曰。古人如此問答。饒你通身",
    "X84n1583_027:0561a06": "是眼。也&#x89B0;不見。通身是手。也摸不著。還委悉麼。以拂",
    "X84n1583_027:0561a07": "作圓相曰。一念不生全體現。六根纔動被雲遮。[0561a07] 舉",
    "X84n1583_027:0561a08": "雪峰因僧禮拜起。峰打五棒。僧曰。某甲有甚麼過。峰",
    "X84n1583_027:0561a09": "又打五棒。師拈曰。前是殺人刀。後是活人劍。無奈者",
    "X84n1583_027:0561a10": "僧不悟。若悟。管教雪峰喫拳有分。[0561a10] 舉黃檗見趙州",
    "X84n1583_027:0561a11": "來。便閉&#x5374;方丈門。州入法堂&#x544C;曰。救火救火。檗開門",
    "X84n1583_027:0561a12": "捉住曰。道道。州曰賊過後張弓話。頌曰。一擒一縱兩",
    "X84n1583_027:0561a13": "施能。戟去鎗來展大勳。彼此機關誰識得。至今疑殺",
    "X84n1583_027:0561a14": "李將軍。[0561a14] 舉巴陵示眾。祖師道。不是風動。不是幡動。",
    "X84n1583_027:0561a15": "既不是風幡。向甚處著。有人與祖師作主。出來與巴",
    "X84n1583_027:0561a16": "陵相見。頌曰。商鞅立法太嚴酷。連累鄰邦人膽寒。如",
    "X84n1583_027:0561a17": "有縱橫無犯者。秦王高拱樂函關。[0561a17] 舉趙州訪茱萸。",
    "X84n1583_027:0561a18": "纔上法堂。萸便曰看箭。州亦曰看箭。萸曰過。州曰中。",
    "X84n1583_027:0561a19": "頌曰。季春芣苡生前徑。三月桃花茂小園。可惜芳春",
    "X84n1583_027:0561a20": "人不識。樹頭百舌更能言。[0561a20] 沈貫問。圓覺經云。修多",
    "X84n1583_027:0561a21": "羅教如標月指。若復見月。了知所標畢竟非月。此理",
    "X84n1583_027:0561a22": "如何。師舉手曰。經也月也指也。貫罔措。師拍案一下",
    "X84n1583_027:0561a23": "曰。月落寒潭。貫有省。乃曰。吾師之道。非凡情所能測。",
    "X84n1583_027:0561a24": "師年臘&#x7ADD;尊。出世僅十載。遽唱滅。臨終說偈曰。九十",
    "X84n1583_027:0561b01": "六年在世。七十四載為僧。中間多少&#x8AB5;訛。今日一齊",
    "X84n1583_027:0561b02": "鎖殞。釋迦至我。有不可數老和尚。乃以拂作圓相曰。",
    "X84n1583_027:0561b03": "都向者裡安身。咄。擲拂而逝。當景泰康午。門人塔全",
    "X84n1583_027:0561b04": "身於東明左側。",
    "X84n1583_027:0561b05": "蘇州府鄧尉山果林榮禪師[0561b05] &#x8657;白參。師擲蒲團曰。汝",
    "X84n1583_027:0561b06": "試道看。白曰。只此消息。本無言說。破蒲團上。地迸天",
    "X84n1583_027:0561b07": "裂。師曰。且道裂後如何。白擬議。師便打出。",
    "X84n1583_027:0561b08": "松隱然禪師法嗣",
    "X84n1583_027:0561b09": "道安禪師[0561b09] 失錄姓氏。矢志礪行。有乃父風。常行般舟",
    "X84n1583_027:0561b10": "三昧。永樂丙申示寂。遺偈曰。不會掘地討天。也解&#x8657;",
    "X84n1583_027:0561b11": "空打橛。驚起須彌倒舞。海底蝦蟆吞月。踏翻生死大",
    "X84n1583_027:0561b12": "洋。說甚漚生漚滅。世壽七十有七。",
    "X84n1583_027:0561b13": "金山濟禪師法嗣",
    "X84n1583_027:0561b14": "建昌府新城壽昌西竺本來禪師[0561b14] 崇仁裴氏子。七歲",
    "X84n1583_027:0561b15": "出家觀音寺。年十三參一峰。執侍七載。一日聞讀清",
    "X84n1583_027:0561b16": "淨經有省。偈曰。幾年外走喪真魂。今日相逢&#x9008;不同。",
    "X84n1583_027:0561b17": "身伴金毛石獅子。回頭吞&#x5374;鐵崑崙。峰寂。走見慈舟",
    "X84n1583_027:0561b18": "於金山。禮拜起便問。某甲拏得賊來。請和尚斷。舟曰。",
    "X84n1583_027:0561b19": "贓在何處。師拍案一下。舟便喝。復舉香嚴上樹話。反",
    "X84n1583_027:0561b20": "覆徵詰有當。乃承印可。初住劍江壽聖。寧藩致書聘",
    "X84n1583_027:0561b21": "師。三返不赴。僅答問道書。授慧光普照頓悟圓通之",
    "X84n1583_027:0561b22": "號。永樂乙酉。開法壽昌。[0561b22] 上堂。拈香畢乃曰。天日高",
    "X84n1583_027:0561b23": "明暑漸隆。榴花噴火耀庭中。衲僧眼裡真機露。無位",
    "X84n1583_027:0561b24": "真人覿面逢。直下知端的。擬議隔千重。要達己躬事。",
    "X84n1583_027:0561c01": "黃龍最上峰。便下座。[0561c01] 後往閩之杉關。重開福田。壬",
    "X84n1583_027:0561c02": "寅十月八日。忽索筆書偈曰。者箇老乞兒。教化何時",
    "X84n1583_027:0561c03": "了。顛顛倒倒只隨流。是聖是凡人莫曉。咄。來來來。去",
    "X84n1583_027:0561c04": "去去。海湛空澄。風清月皎。書畢趺坐而逝。世壽六十",
    "X84n1583_027:0561c05": "八。僧臘五十五。奉全身於法堂供養。",
    "X84n1583_027:0561c06": "天界俊禪師法嗣",
    "X84n1583_027:0561c07": "□□府東普道林無際明悟禪師[0561c07] 別號蠶骨。蜀之安",
    "X84n1583_027:0561c08": "岳通賢鎮莫氏子。年二十棄家。初習禪定工夫。後參",
    "X84n1583_027:0561c09": "樓山清。清舉趙州無字話。師當下有省。行住坐臥常",
    "X84n1583_027:0561c10": "在定中。一日坐次。忽然光明洞照。無一毫可得。占偈。",
    "X84n1583_027:0561c11": "有&#x8657;空包不住大地載不起之句。西江悟首座。指見",
    "X84n1583_027:0561c12": "無念。會念謝世。遂參古[矢*出]。禮拜次。[矢*出]謂侍者曰。者僧",
    "X84n1583_027:0561c13": "有福德相。拈拄杖靠椅坐。命師供說行&#x811A;。師為直敘。",
    "X84n1583_027:0561c14": "[矢*出]曰。你且去。我不知你者樣工夫。一日復上方丈。[矢*出]",
    "X84n1583_027:0561c15": "震聲一喝。拈拄杖作打勢。師呈身就棒。[矢*出]曰。我棒頭",
    "X84n1583_027:0561c16": "有眼。不打者般死漢。拽拄杖便出。師拱立不動。[矢*出]復",
    "X84n1583_027:0561c17": "還坐。驀劄問曰。大地平沉。你在甚麼處。師曰。全露法",
    "X84n1583_027:0561c18": "王身。[矢*出]曰。萬法歸一。一歸何處。速道速道。師曰。不道。",
    "X84n1583_027:0561c19": "[矢*出]曰。因甚不道。師曰。&#x4E98;古&#x4E98;今。[矢*出]曰。&#x4E98;古&#x4E98;今即且",
    "X84n1583_027:0561c20": "置。你在西川。甚麼物恁麼來。師不語良久。[矢*出]曰。啞子",
    "X84n1583_027:0561c21": "得夢向誰說。一日[矢*出]為更號無際。師曰恁麼則無際",
    "X84n1583_027:0561c22": "亦未在。天下老和尚。盡向者裡成道。歷代祖師。盡向",
    "X84n1583_027:0561c23": "者裡成佛。即今有說佛說祖底出來。盡教伊出門去。",
    "X84n1583_027:0561c24": "不如某甲者裡齁齁打睡。[矢*出]笑曰。者漢此後不受人",
    "X84n1583_027:0562a01": "瞞去也。[0562a01] 走馬燈偈曰。團團馳走不停留。無箇明人",
    "X84n1583_027:0562a02": "指路頭。滅&#x5374;心。中些子火。刀鎗人馬一齊休。門下法",
    "X84n1583_027:0562a03": "嗣七人。有付法偈曰。我無法可付。汝無心可受。無付",
    "X84n1583_027:0562a04": "無受心。何人不成就。",
    "X84n1583_027:0562a05": "河南府伏牛物外無念圓信禪師[0562a05] 金臺高氏子。生宣",
    "X84n1583_027:0562a06": "德己酉。九歲出家。受具。首見無際于隆恩。有省。入天",
    "X84n1583_027:0562a07": "須己卯。歸牛山結茅。辛巳復詣繁昌參月幻。幻問。何",
    "X84n1583_027:0562a08": "處來。師曰牛山。幻曰。人在者裡。牛&#x807B;。師曰。覿面不相",
    "X84n1583_027:0562a09": "識。全體露堂堂。幻曰。雖然爭奈頭角不全在。師曰。某",
    "X84n1583_027:0562a10": "甲今日山行困。幻復拈起竹篦曰。喚作竹篦則觸。不",
    "X84n1583_027:0562a11": "喚作竹篦則背。上座作麼生。師曰。有勞神用。幻曰。未",
    "X84n1583_027:0562a12": "在更道。師便進前奪竹篦擲於地。幻軒渠大笑。師曰。",
    "X84n1583_027:0562a13": "某甲罪過。便作禮。幻乃撫而印之。師菴居三十載。開",
    "X84n1583_027:0562a14": "法伏牛。[0562a14] 僧問。龐居士道。一種沒絃琴。惟師彈得妙。",
    "X84n1583_027:0562a15": "今日請和尚彈看。師欬[口*敕]一聲。僧曰不會。師曰。鐘作",
    "X84n1583_027:0562a16": "鐘鳴。鼓作鼓響。曰意旨如何。師曰。馬祖去世久矣。",
    "X84n1583_027:0562a17": "[0562a17] 問。如何是即心即佛。師曰。富兒易嬌。曰非心非佛又",
    "X84n1583_027:0562a18": "作麼生。師曰。窮坑難滿。曰某甲不會。師曰。若道即心",
    "X84n1583_027:0562a19": "即佛。大似好肉剜瘡。若言非心非佛。何異灸瘡加艾。",
    "X84n1583_027:0562a20": "直饒道不是心不是佛不是物。也是平地喫交。且道",
    "X84n1583_027:0562a21": "畢竟如何。良久曰。坐來拭几添香火。粥罷呼童洗&#x76CB;",
    "X84n1583_027:0562a22": "盂。",
    "X84n1583_027:0562a23": "江寧府祖堂幽棲性天如皎禪師[0562a23] 四明周氏子。從正",
    "X84n1583_027:0562a24": "菴中芟染。往謁古[矢*出]。一夕推簾見月有省。乃曰。元來",
    "X84n1583_027:0562b01": "恁麼。翌旦趨見[矢*出]。便震聲一喝。[矢*出]曰。貧人得寶邪。師",
    "X84n1583_027:0562b02": "曰。寶即不得。得即非寶。[矢*出]曰。憑何如是。師趨前問訊",
    "X84n1583_027:0562b03": "叉手而立。[矢*出]曰。還我向上一句來。師遽掩耳便出。復",
    "X84n1583_027:0562b04": "呈偈曰。午夜推簾月一灣。輕輕踏破上頭關。不須向",
    "X84n1583_027:0562b05": "外從他覓。只麼怡怡展笑顏。[矢*出]為助喜。度嶺至西坑",
    "X84n1583_027:0562b06": "築菴。影不出山者二十年。宣德壬子。赴武林虎跑請。",
    "X84n1583_027:0562b07": "後應祖堂幽棲。臨終示眾曰。文章佛法空中色。名相",
    "X84n1583_027:0562b08": "身心柳上煙。唯有死生真大事。殷勤了辦莫遷延。大",
    "X84n1583_027:0562b09": "眾且道。如何了辦。良久曰。吾今無暇為君說。聽取松",
    "X84n1583_027:0562b10": "風澗水聲。語畢而逝。弟子奉全身。塔于菴左。壽七十。",
    "X84n1583_027:0562b11": "何密菴居士法嗣",
    "X84n1583_027:0562b12": "揚州府素菴田大士[0562b12] 僧問。補陀路向甚麼門出。士曰。",
    "X84n1583_027:0562b13": "上座即今從甚麼門入。僧曰。抑勒人作麼。士曰。看&#x811A;",
    "X84n1583_027:0562b14": "下。僧&#x64E1;頭進前三步。士曰錯。僧便退後三步。士曰錯。",
    "X84n1583_027:0562b15": "復曰。且道是你錯。是我錯。僧曰。未舉已前。早知錯了",
    "X84n1583_027:0562b16": "也。士曰。正好喫棒。僧無語。士曰。若到諸方。分明舉似",
    "X84n1583_027:0562b17": "去。示眾。近來篤志參禪者少。纔提箇話頭。便被昏散",
    "X84n1583_027:0562b18": "二魔纏縛。殊不知。昏散與疑情。正相對治。信心重則",
    "X84n1583_027:0562b19": "疑情必重。疑情重則昏散自無。工夫斯得之矣。咄。"
}