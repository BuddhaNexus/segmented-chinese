{
    "T48n2016_084:0877b02": "宗鏡錄卷第八十四",
    "T48n2016_084:0877b04": "慧日永明寺主智覺禪師延壽集",
    "T48n2016_084:0877b05": "夫妄心虛假。諸聖同推。此執堅牢。故須具引。",
    "T48n2016_084:0877b06": "又約經論。有三種假。一因成假。因前境對。方",
    "T48n2016_084:0877b07": "乃生心。二相續假。初心因境。後起分別。念念",
    "T48n2016_084:0877b08": "相續。乃至成事。三相待假。如待虛空無生。說",
    "T48n2016_084:0877b09": "心有生。又計於有心待於無心。如短待長。似",
    "T48n2016_084:0877b10": "近待遠。此三非實。故稱為假。所以異相互無。",
    "T48n2016_084:0877b11": "如中觀論偈云。異中無異相。不異中亦無。無",
    "T48n2016_084:0877b12": "有異相故。則無彼此異。如長與短異。長中無",
    "T48n2016_084:0877b13": "短相。長無可對故。無有長。短中無長相。短無",
    "T48n2016_084:0877b14": "可對。故無有短。長中無長相。短無可對。故無",
    "T48n2016_084:0877b15": "有短。短中無短相。長無可對。故無有長。既無",
    "T48n2016_084:0877b16": "長短。孰言異耶。又百論云。若實有長相。若長",
    "T48n2016_084:0877b17": "中有。若短中有。若共中有。是皆不可得。何以",
    "T48n2016_084:0877b18": "故。長中無長相。以因他故。因短為長故。短中",
    "T48n2016_084:0877b19": "亦無長相。性相違故。若短中有長。不名為短。",
    "T48n2016_084:0877b20": "共中亦無長。二俱過故。長相既無。短相亦爾。",
    "T48n2016_084:0877b21": "若無長短。云何相待。故遮異言不異。非謂有",
    "T48n2016_084:0877b22": "無異。此雙絕以契性。若約雙顯者。謂上但顯",
    "T48n2016_084:0877b23": "實。則唯性而非異。今性相皆具。故云雙顯。謂",
    "T48n2016_084:0877b24": "由體一故非異。相。差別。故非不異。此舉雙是",
    "T48n2016_084:0877b25": "以顯雙非。斯乃非一非異。而一而異。遮照無",
    "T48n2016_084:0877b26": "礙。性相融通。長短既然。萬法皆爾。若以初心",
    "T48n2016_084:0877b27": "破此三假。一念無生。得入空觀。夫空觀者。乃",
    "T48n2016_084:0877b28": "一切觀之根本。從此次入假觀。因不得假而",
    "T48n2016_084:0877b29": "入空。復不得空而入假。以非空非假。後入中",
    "T48n2016_084:0877c01": "觀。乃至絕觀。所以止觀廣破。四句檢而不得。",
    "T48n2016_084:0877c02": "橫竪推而無生。性相俱空。名字亦寂。若一",
    "T48n2016_084:0877c03": "念心起即具三假。當觀此一念心。若心自",
    "T48n2016_084:0877c04": "生者。前念為根。後念為識。為從根生心。為從",
    "T48n2016_084:0877c05": "識生心。若根能生識。根為有識故生識。根",
    "T48n2016_084:0877c06": "為無識故生識。根若有識。根識則並。又無",
    "T48n2016_084:0877c07": "能生所生。根。若無識而能生識。諸無識物。不",
    "T48n2016_084:0877c08": "能生識。根既無識。何能生識。根雖無識而有",
    "T48n2016_084:0877c09": "識性。故能生識者。此之識性。是有是無。有已",
    "T48n2016_084:0877c10": "是識。並在於根。何謂為性。根無識性。不能生",
    "T48n2016_084:0877c11": "識。又識性與識。為一為異。若一性即是識。無",
    "T48n2016_084:0877c12": "能無所。若異。還是他生。非心自生。若言心不",
    "T48n2016_084:0877c13": "自生。塵來發心故有心生。引經云。有緣思生。",
    "T48n2016_084:0877c14": "無緣思不生。若爾。塵在意外來發內識。則心",
    "T48n2016_084:0877c15": "由他生。今推此塵。為是心故生心。為非心",
    "T48n2016_084:0877c16": "故生心。塵若是心。則不名塵。亦非意外。則",
    "T48n2016_084:0877c17": "同自生。又二心並。則無能所。塵若非心。那能",
    "T48n2016_084:0877c18": "生心。如前破。若塵中有生性。是故生心。此",
    "T48n2016_084:0877c19": "性為有為無。性若是有。性與塵並。亦無。能所。",
    "T48n2016_084:0877c20": "若無。無不能生。若根塵合故有心生者。根",
    "T48n2016_084:0877c21": "塵各各有心故合生心。各各無心故合生。心",
    "T48n2016_084:0877c22": "若各各有。有合則兩心生。墮在他性中。若各",
    "T48n2016_084:0877c23": "各無。合時亦無。又根塵各有心性。合則心生",
    "T48n2016_084:0877c24": "者。當檢此性。為有為無。如前破。若根塵各離",
    "T48n2016_084:0877c25": "而有心者。此是無因緣生。為有此離。為無",
    "T48n2016_084:0877c26": "此離。若有此離。還從緣生。何謂為離。若無",
    "T48n2016_084:0877c27": "此離。無何能生。若言此離有生性。為有為無。",
    "T48n2016_084:0877c28": "若性是有。還從緣生。不名為離。若性是無。",
    "T48n2016_084:0877c29": "無何能生。如是四句推求知心畢竟不生。是",
    "T48n2016_084:0878a01": "名從假入空觀。若不悟者。轉入相續假破之。",
    "T48n2016_084:0878a02": "何以故。雖因成假。四破不得心生。今現見心。",
    "T48n2016_084:0878a03": "念念生滅。相續不斷。何謂不生。此之念念。為",
    "T48n2016_084:0878a04": "當前念滅後念生。為前念不滅後念生。為前",
    "T48n2016_084:0878a05": "念亦滅亦不滅後念生。為前念非滅非不滅",
    "T48n2016_084:0878a06": "後念生。若前念不滅後念生。此則念自生",
    "T48n2016_084:0878a07": "念。兩生相並。亦無能所。若前念有生性生於",
    "T48n2016_084:0878a08": "後念。此性為有為無。有則非性。無則不生。如",
    "T48n2016_084:0878a09": "前破。若前念滅後念生者。前不滅生。名為自",
    "T48n2016_084:0878a10": "性。今由滅生。不滅。望滅豈非他性。他性滅中。",
    "T48n2016_084:0878a11": "有生故生。無生故生。有生是生。生滅相違。乃",
    "T48n2016_084:0878a12": "至生生何謂滅生。若滅無生。無何能生。若",
    "T48n2016_084:0878a13": "滅有生性性。破如前。若前念亦滅亦不滅",
    "T48n2016_084:0878a14": "後念生者。若滅已屬滅。若不滅已屬不滅。若",
    "T48n2016_084:0878a15": "不滅合滅能生。即是共生。共自相違。相違何",
    "T48n2016_084:0878a16": "能生。又若各有生。即有二過。各各無生。合亦",
    "T48n2016_084:0878a17": "不生。若滅不滅中有生性者。為有為無。若性",
    "T48n2016_084:0878a18": "定有。何謂滅不滅。若性定無。亦何為謂滅不",
    "T48n2016_084:0878a19": "滅。此不免斷常之失。還墮共過。若前念非",
    "T48n2016_084:0878a20": "滅非不滅而後念生者。為有此非滅非不滅。",
    "T48n2016_084:0878a21": "為無此非滅非不滅。若有。則非無因。若無。無",
    "T48n2016_084:0878a22": "因不能生。若無因有生性。此性即因。何謂",
    "T48n2016_084:0878a23": "無因。若無。無不能生。如是四句推相續假求",
    "T48n2016_084:0878a24": "心不得。無四實性。但有心名字。是字不住",
    "T48n2016_084:0878a25": "內外兩中間。不常自有。相續無性。即世諦破",
    "T48n2016_084:0878a26": "性。名為性空。相續無名。即真諦破假。名為相",
    "T48n2016_084:0878a27": "空。性相俱空。乃至作十八空。若不得入者。猶",
    "T48n2016_084:0878a28": "計有心待於無心。相待惑起。此與上異。因",
    "T48n2016_084:0878a29": "成假。取根塵兩法和合為因。相續假。竪取意",
    "T48n2016_084:0878b01": "根前後為相續。竪望生滅。此是別滅。別滅則",
    "T48n2016_084:0878b02": "狹。今相待假待於通滅。此義則寬。通滅者。如",
    "T48n2016_084:0878b03": "三無為。不併是滅。而得是無生。待虛空無生",
    "T48n2016_084:0878b04": "而說心生。即是相待假。今檢此心。為待無生",
    "T48n2016_084:0878b05": "心生。為待有心生。為待亦生亦無生而心生。",
    "T48n2016_084:0878b06": "為待非生非無生而心生。若待無生而生心",
    "T48n2016_084:0878b07": "者。有此無生。無此無生。若有生可待。還是待",
    "T48n2016_084:0878b08": "有。何謂待無。有有相待。即是自生。若無此無",
    "T48n2016_084:0878b09": "生。無何所待。若只待此無無而生心者。一切",
    "T48n2016_084:0878b10": "無無亦應生心。無望於有。無即是他生。又",
    "T48n2016_084:0878b11": "無生雖無。而有生性。待此性故而知有心。此",
    "T48n2016_084:0878b12": "性為已生。為未生。若已生。生即是於生。何謂",
    "T48n2016_084:0878b13": "為性。性若未生。未生何能生。若待生而心生",
    "T48n2016_084:0878b14": "者。生還待生。長應待長。既無此義。何待心生。",
    "T48n2016_084:0878b15": "若待生無生故有心生。如待短得有於長。此",
    "T48n2016_084:0878b16": "墮二過。各有。則二生並。各無。生全不可得。",
    "T48n2016_084:0878b17": "如前破。若待非生非無生而有心生者。論云。",
    "T48n2016_084:0878b18": "從因緣生尚不可得。何況無因緣。又此無因。",
    "T48n2016_084:0878b19": "為有為無。若有還是待有。若無還是待無。何",
    "T48n2016_084:0878b20": "謂無因。若言有性。性為有為無。性若是有。為",
    "T48n2016_084:0878b21": "生非生。若生已是生。何謂為性。若無生云何",
    "T48n2016_084:0878b22": "能生。如是四句推相待假求心不得。不起性",
    "T48n2016_084:0878b23": "實。但有名字。名字之生。生則無生。復次性",
    "T48n2016_084:0878b24": "相中求陰入界不可得。即是法空。性相求人",
    "T48n2016_084:0878b25": "我知見不可得。名眾生空。乃至十八空等。輔",
    "T48n2016_084:0878b26": "行記釋。因成假。初破自生中云。前念為根。後",
    "T48n2016_084:0878b27": "念為識者。根無別體。還指無間滅意為體。根",
    "T48n2016_084:0878b28": "名能生。由前意滅。生後意識。故俱舍論云。由",
    "T48n2016_084:0878b29": "即六識身無間滅為意。身者。體也。無間滅時。",
    "T48n2016_084:0878c01": "為意根體。爾時五識。亦依無間滅意以為親",
    "T48n2016_084:0878c02": "緣。用五色根以為疎緣。而生五識。五識",
    "T48n2016_084:0878c03": "無間。分別生時。即名意識。今此文意。不是五",
    "T48n2016_084:0878c04": "識。是第六識。緣於。有見以為法塵。即名為識。",
    "T48n2016_084:0878c05": "即以此識對根研責。故云根為有識故生識。",
    "T48n2016_084:0878c06": "根為無識故生識。大智度論問曰。前念若滅。",
    "T48n2016_084:0878c07": "何能生後。答。有二義。一念念滅。二念念生。有",
    "T48n2016_084:0878c08": "此二故。故滅得生。恐生斷見。是故須立。今為",
    "T48n2016_084:0878c09": "破故是故須責。生滅雖殊。根之與識俱是",
    "T48n2016_084:0878c10": "自心。從根從識俱屬自性。於自性中根識互",
    "T48n2016_084:0878c11": "責求不可得。又心之與識。俱對於塵。以立心",
    "T48n2016_084:0878c12": "名。乃至根若有識。則有二妨。謂根識並。及",
    "T48n2016_084:0878c13": "能所並。則有生生無窮之過。若無能所。生義",
    "T48n2016_084:0878c14": "不成。云何言生。又無間滅方名生識。根若有",
    "T48n2016_084:0878c15": "識。生滅相違。故並有過。根若無識。即類無識。",
    "T48n2016_084:0878c16": "能生識也。又責有識性。此是縱破。有還同有。",
    "T48n2016_084:0878c17": "亦成並生。無還同無。同無情生。又識性作一",
    "T48n2016_084:0878c18": "異責。若一者。凡言性者。後方能生。識與性一。",
    "T48n2016_084:0878c19": "故無能所。若異者。若異識則同外境。境能生",
    "T48n2016_084:0878c20": "識即同他。如何計自。次破他性者。雖言心不",
    "T48n2016_084:0878c21": "自生。由有外塵而來發心。塵望於根。塵名為",
    "T48n2016_084:0878c22": "他。先責是心。則有三妨。一塵非心妨。則心不",
    "T48n2016_084:0878c23": "名塵。二塵非意。外同自生妨。三並生妨。塵若",
    "T48n2016_084:0878c24": "非心。容許塵生。塵若是心。還成心處生心。",
    "T48n2016_084:0878c25": "即名並生。子若生苗。則有能所。子還生子。則",
    "T48n2016_084:0878c26": "二子並生。有何能所。塵若非心。則與前根中",
    "T48n2016_084:0878c27": "無識義。同責意亦爾。故云如前破。塵有識",
    "T48n2016_084:0878c28": "性。例前可知。破共生者。墮自他性。名為共生。",
    "T48n2016_084:0878c29": "今破。若自他各各無生。和合亦無。如二砂",
    "T48n2016_084:0879a01": "無油。和合亦無。破無因不生亦爾。結成性相",
    "T48n2016_084:0879a02": "二空者。但無性計。名為性空。性既破已。但有",
    "T48n2016_084:0879a03": "色心內外之相。既不住於無四句中。故相亦",
    "T48n2016_084:0879a04": "叵得。名為相空。言不在內外中間者。內只是",
    "T48n2016_084:0879a05": "因。外只是緣。中間是共。常自有者。只是無",
    "T48n2016_084:0879a06": "因。無此計故。即無四性。此之二空。言雖前後。",
    "T48n2016_084:0879a07": "意不異時。復以二諦結成二空。若有性執。世",
    "T48n2016_084:0879a08": "而非諦。破性執已。乃名世諦。故云世諦破性。",
    "T48n2016_084:0879a09": "性執破已。但有名字。名之為假。假即是相。為",
    "T48n2016_084:0879a10": "空相故。觀於法性。觀理證真。名真諦破相。空",
    "T48n2016_084:0879a11": "非前後。二諦同時。為辯性相。前後說耳。又有",
    "T48n2016_084:0879a12": "四運心。一未運。二欲運。三正運。四運已。傅",
    "T48n2016_084:0879a13": "大士頌云。獨自作。問我心中何所著。推檢四",
    "T48n2016_084:0879a14": "運併無生。千端萬累何能縛。釋曰。未起欲起",
    "T48n2016_084:0879a15": "二運之心。屬未來。未來何處有心。正起一運",
    "T48n2016_084:0879a16": "之心。屬現在。現在不住何處有心。又屬生時。",
    "T48n2016_084:0879a17": "因未生已生立生時。未生已生既無生。生時",
    "T48n2016_084:0879a18": "亦無生。如已去未去去時。俱無去法。如中論",
    "T48n2016_084:0879a19": "所破。起已一運之心。屬過去。過去已謝。何處",
    "T48n2016_084:0879a20": "有心。所以金剛經云。過去心不可得。未來心",
    "T48n2016_084:0879a21": "不可得。現在心不可得。三際俱空。一心何有。",
    "T48n2016_084:0879a22": "以所依根本之心尚不有。能依枝末一切萬",
    "T48n2016_084:0879a23": "法。寧是實耶。故云千端萬累何能縛。故知但",
    "T48n2016_084:0879a24": "了一念空。諸塵自然破。所依既不有。能依何",
    "T48n2016_084:0879a25": "得生。如源盡流乾。根危葉謝。所以阿難七處",
    "T48n2016_084:0879a26": "執而無據。故知邪法難扶。二祖直下求而不",
    "T48n2016_084:0879a27": "生。可驗解空方悟。祖佛大約。只指斯宗。既不",
    "T48n2016_084:0879a28": "得能起之心。亦不得所生之境。心不可得故",
    "T48n2016_084:0879a29": "即我喪。境不可得故。即法亡。若能人法俱空。",
    "T48n2016_084:0879b01": "即顯一心妙理。但以心塵相對。萬法縱橫。境",
    "T48n2016_084:0879b02": "智一如。千差頓寂。如是方能豁悟本覺靈智",
    "T48n2016_084:0879b03": "真心。無住無依。遍周法界。廣百論云。經言。",
    "T48n2016_084:0879b04": "無有少法自性可得。唯有能造。能造即是心",
    "T48n2016_084:0879b05": "及心法。又云。三界唯心。如是等經。其數無量。",
    "T48n2016_084:0879b06": "是故諸法唯識理成。豈不決定。執一切法實",
    "T48n2016_084:0879b07": "唯有識者。亦成顛倒。境即無。識云何有。",
    "T48n2016_084:0879b08": "經言唯識者。為令觀識。捨彼外塵。既捨外",
    "T48n2016_084:0879b09": "塵。妄心隨息。妄心息故。證會中道。故經偈言。",
    "T48n2016_084:0879b10": "未達境唯心。起種種分別。達境唯心已。分",
    "T48n2016_084:0879b11": "別則不生。若知境唯心。便捨外塵相。從此息",
    "T48n2016_084:0879b12": "分別。悟平等真空。顯識論問。境識俱遣。何識",
    "T48n2016_084:0879b13": "所成。答。境識俱泯。即是實性。實性即是阿摩",
    "T48n2016_084:0879b14": "羅識。維摩經云。華嚴菩薩曰。從我起二為二。",
    "T48n2016_084:0879b15": "見我實相者。不起二法。若不住二法。則無有",
    "T48n2016_084:0879b16": "識。無所識者。是為入不二法門。故知見有二",
    "T48n2016_084:0879b17": "法。乃至纖毫並皆屬識。境識俱亡。乃入真空",
    "T48n2016_084:0879b18": "之理。所以智光論師。立中根說。法相大乘。境",
    "T48n2016_084:0879b19": "空心有唯識道理。未能全入平等真空。為上",
    "T48n2016_084:0879b20": "根說無相大乘。辯心境俱空平等一味。為真",
    "T48n2016_084:0879b21": "了義。是以因唯識。入真空究竟之門。離此別",
    "T48n2016_084:0879b22": "求非真解脫。唯識鈔問云。內心唯識者。為是",
    "T48n2016_084:0879b23": "真實有。為非真實有耶。答。論云。諸心心所",
    "T48n2016_084:0879b24": "(前陳也)。依他起故(因也)。亦如幻事(喻也)。非真實有",
    "T48n2016_084:0879b25": "(法也)。問。若爾。心境都無差別。何故乃說唯有",
    "T48n2016_084:0879b26": "識耶。答。為遣外道等心心所外執實有境",
    "T48n2016_084:0879b27": "故。假說唯有識。非唯識言。便有實。識論云。為",
    "T48n2016_084:0879b28": "遣妄執心心所外實有境故。說唯有識。若執",
    "T48n2016_084:0879b29": "唯識真實有者。如執外境。亦是法執。若法",
    "T48n2016_084:0879c01": "執不生。即入真空矣。問。約唯識理人法俱空",
    "T48n2016_084:0879c02": "者。即今受用是何等物。答。所受用法。但是",
    "T48n2016_084:0879c03": "六塵。因緣故生。因緣故滅。決定內無人能受。",
    "T48n2016_084:0879c04": "外無塵可用。十八空論云。外空者。亦名所受",
    "T48n2016_084:0879c05": "空。離六外入。無別法為可受者。若諸眾生所",
    "T48n2016_084:0879c06": "受所用。但是六塵。內既無人能受。外亦無法",
    "T48n2016_084:0879c07": "可受。即人法俱空。唯識無境。故名外空。以無",
    "T48n2016_084:0879c08": "境故。亦無有識。即是內空。乃至十八空。問。",
    "T48n2016_084:0879c09": "人法俱空。識又不立。即今見聞從何而有。答。",
    "T48n2016_084:0879c10": "一切前塵所現諸法。盡隨念而至。皆對想而",
    "T48n2016_084:0879c11": "生。念息境空。意虛法寂。故經云。想滅閑靜。",
    "T48n2016_084:0879c12": "識停無為。又經云。一切諸佛。一切諸法。從意",
    "T48n2016_084:0879c13": "生形。又經云。諸法不牢固。唯立在於念。以",
    "T48n2016_084:0879c14": "解見空者。一切無想念。故知見聞但是緣",
    "T48n2016_084:0879c15": "起。見畢竟空。如世幻施為。似空華起滅。故云",
    "T48n2016_084:0879c16": "見聞如幻瞖。三界若空華。且如眼根具五緣",
    "T48n2016_084:0879c17": "得見。然此能見。只是五緣。無見者故。若言具",
    "T48n2016_084:0879c18": "五緣發識能見者。未知何緣定能生識。若言",
    "T48n2016_084:0879c19": "一一不生。和合故能生見者。即如五盲和合。應",
    "T48n2016_084:0879c20": "成一見。眾盲既不見。和合云何生。故知非別",
    "T48n2016_084:0879c21": "識生。但有見即是眾緣。所以名緣起也。故經",
    "T48n2016_084:0879c22": "云。眼不自見。屬諸因緣。緣非見性。眼即是空。",
    "T48n2016_084:0879c23": "眼根既然。諸根例爾。但起唯緣起。滅唯緣滅。",
    "T48n2016_084:0879c24": "起滅唯緣。人法俱寂。若了此我法二空。即證",
    "T48n2016_084:0879c25": "圓理。故云若見因緣法。是名為見佛。問。凡",
    "T48n2016_084:0879c26": "夫界中取捨分別。逆順關念。欣厭盈懷。常縛",
    "T48n2016_084:0879c27": "六塵以為隔礙。如何得根境融通。一切如意。",
    "T48n2016_084:0879c28": "答。但見法性。證大涅槃。尚無一法可通。豈",
    "T48n2016_084:0879c29": "有諸法為礙。則常如意。無有不如意時。故",
    "T48n2016_084:0880a01": "涅槃論云。今言涅槃如意者。一切苦樂善惡",
    "T48n2016_084:0880a02": "無不是理。故名如意。釋曰。無不是理者。皆",
    "T48n2016_084:0880a03": "一心真如理故。以苦樂是心受。善惡從心生。",
    "T48n2016_084:0880a04": "則無外塵所違所隔。若了一心。豈非如意。若",
    "T48n2016_084:0880a05": "有一法當情。則成諍競。楞伽經偈云。乃至有",
    "T48n2016_084:0880a06": "所立。一切皆錯亂。若見唯自心。是則無違諍。",
    "T48n2016_084:0880a07": "所以迷時人逐法。悟後法由人。且如摩尼珠。",
    "T48n2016_084:0880a08": "無情色法。尚能無私兩寶。周給群情。故稱如",
    "T48n2016_084:0880a09": "意。況靈臺妙性。豈弗能耶。但歸一心。得大",
    "T48n2016_084:0880a10": "無礙。故云。轉變天地。自在縱橫。問。論云。唯",
    "T48n2016_084:0880a11": "是一心。故名真如者。真則無偽。如則不變。妙",
    "T48n2016_084:0880a12": "色湛然不空之性。云何經中復說心空則一",
    "T48n2016_084:0880a13": "切法空。答。夫言空者。說世間一切妄心染",
    "T48n2016_084:0880a14": "法是空。以遍計情執無道理故。若出世佛法",
    "T48n2016_084:0880a15": "真心則不空。以有道理故。起信論云。真如",
    "T48n2016_084:0880a16": "有二。一如實空。以能究竟顯實故。二如實不",
    "T48n2016_084:0880a17": "空。以有自體。具足無漏性功德故。所言空者。",
    "T48n2016_084:0880a18": "從本已來。一切染法不相應故。謂離一切法",
    "T48n2016_084:0880a19": "差別之相。以無虛妄心念故。當知真如自性。",
    "T48n2016_084:0880a20": "非有無一異等相。乃至總說。依一切眾生。以",
    "T48n2016_084:0880a21": "有妄心念念分別。皆不相應。故說為空。若離",
    "T48n2016_084:0880a22": "妄心。實無可空故。所言不空者。已顯法體空",
    "T48n2016_084:0880a23": "無妄故。即是真心。常恒不變。淨法滿足。則名",
    "T48n2016_084:0880a24": "不空。清涼記釋云。不與妄合。則名為空。性。具",
    "T48n2016_084:0880a25": "萬德。即名不空。及至釋文。乃云。若離妄心。實",
    "T48n2016_084:0880a26": "無可空。則顯空藏。因妄而顯。而不空藏。要由",
    "T48n2016_084:0880a27": "翻染方顯不空。故云以顯法體空無妄故。即",
    "T48n2016_084:0880a28": "是真心等。如本有檀德。今為慳貪。本有尸德。",
    "T48n2016_084:0880a29": "今隨五欲。本有寂定。今為亂想。本有大智。今",
    "T48n2016_084:0880b01": "為愚癡。是則慳藏於施。乃至癡藏於慧。故",
    "T48n2016_084:0880b02": "論云。以知法性無慳貪故。隨順修行檀波羅",
    "T48n2016_084:0880b03": "蜜等。萬行例然。故論云。本有真實識知義。",
    "T48n2016_084:0880b04": "云若心有動。非真識知。明妄心之動。藏其真",
    "T48n2016_084:0880b05": "知。是以即妄之空。藏不空之萬德。故經頌",
    "T48n2016_084:0880b06": "云。知妄本自真。見佛則清淨。故論云。以能究",
    "T48n2016_084:0880b07": "竟顯實。故名為空。故知空藏能藏不空。能藏",
    "T48n2016_084:0880b08": "既空。則顯不空之藏。本來具矣。二者自性心",
    "T48n2016_084:0880b09": "上無妄為空。隨所無者。即不空德。如空無慳",
    "T48n2016_084:0880b10": "悋。即顯有檀。空無妄動。顯有性空。故是空藏",
    "T48n2016_084:0880b11": "藏不空也。故知一切眾生本覺佛智。本自圓",
    "T48n2016_084:0880b12": "具。但以妄覆而不自知。若了妄空。真覺頓現。",
    "T48n2016_084:0880b13": "如雲開月朗。塵去鏡明。見性之時。故云發得。",
    "T48n2016_084:0880b14": "非是修成。三身滿日。亦云萬行引出。不從外",
    "T48n2016_084:0880b15": "來。皆約一心。本有具足。故知不空之空。體含",
    "T48n2016_084:0880b16": "萬德。不有之有。理合圓宗。空有相成。無諸障",
    "T48n2016_084:0880b17": "礙。若離空之有。有則是常。若離有之空。空",
    "T48n2016_084:0880b18": "則成斷。今有無齊行。不違一旨。是以智能達",
    "T48n2016_084:0880b19": "有。慧能觀空。若達有而不知空。則失慧眼。觀",
    "T48n2016_084:0880b20": "空而不鑒有。則喪智心。菩薩不盡有為。不",
    "T48n2016_084:0880b21": "住無為。盡有則智業不成。住無則慧心不朗。",
    "T48n2016_084:0880b22": "故義海云。若空異於有。即淨不名淨。以迷空",
    "T48n2016_084:0880b23": "故。若有異於空。即染不名染。以執有故。今有",
    "T48n2016_084:0880b24": "即全空。方名染分。空即全有。方名淨分。由空",
    "T48n2016_084:0880b25": "有無礙。染淨自在也。若空即有。有即空。乃至",
    "T48n2016_084:0880b26": "一切法皆互相即也。既互相即。則畢竟無一",
    "T48n2016_084:0880b27": "異空有等法。於心外發現。設有發現。皆是自",
    "T48n2016_084:0880b28": "心相分。不同凡小不知。取而執有。捨而沈空。",
    "T48n2016_084:0880b29": "若入此一心中道之門。能成萬行方便之道。",
    "T48n2016_084:0880c01": "如大莊嚴法門經云。文殊師利言。方便有二",
    "T48n2016_084:0880c02": "種。一者不捨生死。二者不住涅槃。復有二種。",
    "T48n2016_084:0880c03": "一者空門。二惡見門。復有二種。一者無相門。",
    "T48n2016_084:0880c04": "二者相覺觀門。復有二種。一者無願門。二者",
    "T48n2016_084:0880c05": "願生門。復有二種。一者無作門。二者種善根",
    "T48n2016_084:0880c06": "行門。復有二種。一者無生門。二者示生門。",
    "T48n2016_084:0880c07": "是以悟宗則逆順同歸。達體則善惡並化。",
    "T48n2016_084:0880c08": "問。論云。說智及智處。俱名為般若。智處即是",
    "T48n2016_084:0880c09": "境。云何成般若。答。般若有二種。一真實常",
    "T48n2016_084:0880c10": "住般若。二觀照有用般若。若真實般若。性遍",
    "T48n2016_084:0880c11": "一切處。寂而常照。唯一真心。不分能所。即不",
    "T48n2016_084:0880c12": "同世間頑境以為所照。亦不同偏小妄心以",
    "T48n2016_084:0880c13": "為所照。又亦不同假立真如以為所照。今",
    "T48n2016_084:0880c14": "則一體潛通。心心互照。以無心外境。亦無境",
    "T48n2016_084:0880c15": "外心。以心是境心。境是心境故。如是融鎔。",
    "T48n2016_084:0880c16": "豈非般若乎。所以云色無邊故。般若無邊。故",
    "T48n2016_084:0880c17": "知離色無心。離心無色。如般若經云。復次勇",
    "T48n2016_084:0880c18": "猛。菩薩摩訶薩。應如是行。色非所緣。何以故。",
    "T48n2016_084:0880c19": "一切法無所緣。無有小法可取故。彼若是可",
    "T48n2016_084:0880c20": "取。此則是所緣。如是勇猛。非色行色。乃至非",
    "T48n2016_084:0880c21": "識行識。勇猛。一切法不行。故非色見。亦非識",
    "T48n2016_084:0880c22": "見。乃至非識知。亦非可見。若色至識。非知",
    "T48n2016_084:0880c23": "非見。是名般若波羅蜜。又文殊般若經云。文",
    "T48n2016_084:0880c24": "殊師利白佛言。世尊。修般若波羅蜜時。不見",
    "T48n2016_084:0880c25": "法是應住。是不應住。亦不見境界可取捨相。",
    "T48n2016_084:0880c26": "何以故。如諸如來。不見一切法境界相故。乃",
    "T48n2016_084:0880c27": "至不見諸佛境界。況取聲聞緣覺凡夫境界。",
    "T48n2016_084:0880c28": "不取思議相。亦不取不思議相。不見諸法有",
    "T48n2016_084:0880c29": "若干相。自證空法不可思議。如是菩薩摩訶",
    "T48n2016_084:0881a01": "薩。皆已供養無量百千萬億諸佛。種諸善根。",
    "T48n2016_084:0881a02": "乃能於是甚深般若波羅蜜。不驚不怖。又云。",
    "T48n2016_084:0881a03": "復次修般若波羅蜜時。不見凡夫相。不見佛",
    "T48n2016_084:0881a04": "法相。不見諸法有決定相。是為修般若波羅",
    "T48n2016_084:0881a05": "蜜。問。世出世間。唯是一心者。云何復分真",
    "T48n2016_084:0881a06": "妄。及與內外。答。真妄內外。但約世間文字",
    "T48n2016_084:0881a07": "分別。所以心非內外。內外是心。體非真妄。",
    "T48n2016_084:0881a08": "真妄是體。因內立外。而成對治。假妄顯真。",
    "T48n2016_084:0881a09": "非無所以。進趣大乘方便經云。心義者。有二",
    "T48n2016_084:0881a10": "種相。一者內心相。二者外心相。內相者復",
    "T48n2016_084:0881a11": "二。一真。二妄。所言真者。謂心體本相。如如不",
    "T48n2016_084:0881a12": "異。清淨圓滿。無障無礙。微密難見。以遍一切",
    "T48n2016_084:0881a13": "處。常恒不壞。建立生長一切法故。所言妄者。",
    "T48n2016_084:0881a14": "謂起念分別。覺知緣慮憶想等事。雖復相續。",
    "T48n2016_084:0881a15": "能生一切種種境界。而內虛偽。無有真實。",
    "T48n2016_084:0881a16": "不可見故。所言心外相者。謂一切諸法種種",
    "T48n2016_084:0881a17": "境界等。隨有所念。境界現前。故知有內心及",
    "T48n2016_084:0881a18": "內心差別。如是當知內妄想者。為因為體。外",
    "T48n2016_084:0881a19": "妄想者。為果為用。依如此等義。是故我說一",
    "T48n2016_084:0881a20": "切諸法。悉名為心。又復當知心外相者。如夢",
    "T48n2016_084:0881a21": "所見種種境界。唯心想作。無實外事。一切境",
    "T48n2016_084:0881a22": "界。悉亦如是。以皆依無明識夢所見。妄想作",
    "T48n2016_084:0881a23": "故。復次應知內心念念不住故。所見所緣一",
    "T48n2016_084:0881a24": "切境界。亦隨心念念不住。所謂心生故種種",
    "T48n2016_084:0881a25": "法生。心滅故種種法滅。而生滅相但有名字。",
    "T48n2016_084:0881a26": "實不可得。以心不往至於境界。境界亦不來",
    "T48n2016_084:0881a27": "至於心。如鏡中像。無來無去。是故一切法求",
    "T48n2016_084:0881a28": "生滅定相了不可得。所謂一切法畢竟無體。",
    "T48n2016_084:0881a29": "本來常空。實不生滅。如是一切法實不生滅",
    "T48n2016_084:0881b01": "者。則無一切境界差別之相。寂靜一味。名為",
    "T48n2016_084:0881b02": "真如第一義諦自性清淨心。彼自性清淨心。",
    "T48n2016_084:0881b03": "湛然圓滿。以無分別相故。無分別相者。於一",
    "T48n2016_084:0881b04": "切處無所不在。無所不在者。以能依持建立",
    "T48n2016_084:0881b05": "一切法故。是以華嚴經頌云。如金與金色。其",
    "T48n2016_084:0881b06": "性無差別。法非法亦然。體性無有異。又云。剎",
    "T48n2016_084:0881b07": "平等。不違眾生平等。眾生平等。不違剎平等。",
    "T48n2016_084:0881b08": "一切眾生平等。不違一切法平等。一切法平",
    "T48n2016_084:0881b09": "等。不違一切眾生平等。離欲際平等。不違一",
    "T48n2016_084:0881b10": "切眾生安住平等。一切眾生安住平等。不違",
    "T48n2016_084:0881b11": "離欲際平等。過去。不違未來。未來不違過去。",
    "T48n2016_084:0881b12": "過去未來。不違現在。現在不違過去未來。世",
    "T48n2016_084:0881b13": "平等。不違佛平等。佛平等。不違世平等。菩薩",
    "T48n2016_084:0881b14": "行。不違一切智。一切智。不違菩薩行。釋曰。剎",
    "T48n2016_084:0881b15": "與眾生。云何平等。以各無體故。悉不成就。若",
    "T48n2016_084:0881b16": "自類相望。如剎望剎平等。若異類相望。如剎",
    "T48n2016_084:0881b17": "望眾生平等。以一無性之理。乃至心境自他。",
    "T48n2016_084:0881b18": "同異高下。十。方三世。悉皆平等。又事事無違。",
    "T48n2016_084:0881b19": "理理無違。事事無違者。略有三因。一法性融",
    "T48n2016_084:0881b20": "通。二緣起相由門。此二即事事無礙義。三直",
    "T48n2016_084:0881b21": "語同一緣記通事通理。如觀一葉落。知天下",
    "T48n2016_084:0881b22": "秋同一秋矣。由不壞之事。不變之性。皆同一",
    "T48n2016_084:0881b23": "緣起故。理理無違者。亦有二門。一剎無性。",
    "T48n2016_084:0881b24": "即眾生無性。二理同故。以無可即。亦無可",
    "T48n2016_084:0881b25": "違。",
    "T48n2016_084:0881b26": "宗鏡錄卷第八十四"
}