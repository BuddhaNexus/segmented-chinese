{
    "T02n0099_010:0064b19": "雜阿含經卷第十",
    "T02n0099_010:0064b21": "宋天竺三藏求那跋陀羅譯",
    "T02n0099_010:0064b22": "（二五六）如是我聞：一時，佛住王舍城迦蘭陀",
    "T02n0099_010:0064b23": "竹園。爾時，尊者舍利弗、尊者摩訶拘絺羅在",
    "T02n0099_010:0064b24": "耆闍崛山。時，尊者拘絺羅晡時從禪起，詣尊",
    "T02n0099_010:0064b25": "者舍利弗所，共相問訊，種種相娛悅已，却",
    "T02n0099_010:0064b26": "坐一面。時，尊者摩訶拘絺羅語舍利弗言：",
    "T02n0099_010:0064b27": "「欲有所問，寧有閑暇為我說不？」舍利弗言：",
    "T02n0099_010:0064b28": "「隨仁所問，知者當說。」摩訶拘絺羅問舍利弗",
    "T02n0099_010:0064b29": "言：「所謂無明。云何是無明？誰有此無明？」舍",
    "T02n0099_010:0064c01": "利弗答言：「無明者謂不知，不知者是無明。」「何",
    "T02n0099_010:0064c02": "所不知？」「謂色無常，色無常如實不知，色磨滅",
    "T02n0099_010:0064c03": "法，色磨滅法如實不知，色生滅法，色生滅法",
    "T02n0099_010:0064c04": "如實不知。受、想、行、識，受、想、行、識無常如實不",
    "T02n0099_010:0064c05": "知，識磨滅法，識磨滅法如實不知，識生滅法，",
    "T02n0099_010:0064c06": "識生滅法如實不知。摩訶拘絺羅！於此五",
    "T02n0099_010:0064c07": "受陰如實不知、不見、無無間等、愚、闇、不明，",
    "T02n0099_010:0064c08": "是名無明，成就此者，名有無明。」又問：「舍",
    "T02n0099_010:0064c09": "利弗！所謂明者，云何為明？誰有此明？」舍",
    "T02n0099_010:0064c10": "利弗言：「摩訶拘絺羅！所謂明者是知，知者",
    "T02n0099_010:0064c11": "是名為明。」又問：「何所知？」「謂知色無常，知",
    "T02n0099_010:0064c12": "色無常如實知；色磨滅法，色磨滅法如實",
    "T02n0099_010:0064c13": "知；色生滅法，色生滅法如實知。受、想、行、識，",
    "T02n0099_010:0064c14": "受、想、行、識無常如實知，識磨滅法，識磨滅法",
    "T02n0099_010:0064c15": "如實知，識生滅法，識生滅法如實知。拘絺羅！",
    "T02n0099_010:0064c16": "於此五受陰如實知、見、明、覺、慧、無間等，是",
    "T02n0099_010:0064c17": "名為明；成就此法者，是名有明。」是二正",
    "T02n0099_010:0064c18": "士各聞所說，展轉隨喜，從坐而起，各還本",
    "T02n0099_010:0064c19": "處。",
    "T02n0099_010:0064c20": "（二五七）如是我聞：一時，佛住王舍城迦蘭陀",
    "T02n0099_010:0064c21": "竹園。時，尊者舍利弗、尊者摩訶拘絺羅在",
    "T02n0099_010:0064c22": "耆闍崛山。時，摩訶拘絺羅晡時從禪起，詣",
    "T02n0099_010:0064c23": "尊者舍利弗所，共相問訊，種種相娛悅已，",
    "T02n0099_010:0064c24": "却坐一面。時，尊者摩訶拘絺羅語舍利弗",
    "T02n0099_010:0064c25": "言：「欲有所問，寧有少暇為我說不？」舍利",
    "T02n0099_010:0064c26": "弗言：「仁者且問，知者當說。」摩訶拘絺羅問",
    "T02n0099_010:0064c27": "舍利弗言：「所謂無明，復云何為無明？誰有",
    "T02n0099_010:0064c28": "此無明？」舍利弗答言：「無明者謂不知，不知者",
    "T02n0099_010:0064c29": "是無明。」「何所不知？」「謂色不如實知，色集、色滅、",
    "T02n0099_010:0065a01": "色滅道跡不如實知。受、想、行、識不如實",
    "T02n0099_010:0065a02": "知，識集、識滅、識滅道跡不如實知。摩訶",
    "T02n0099_010:0065a03": "拘絺羅！於此五受陰不如實知、不知、不見、",
    "T02n0099_010:0065a04": "不無間等、愚、闇、不明，是名無明，成就此",
    "T02n0099_010:0065a05": "者，名有無明。」又問舍利弗：「云何為明？誰",
    "T02n0099_010:0065a06": "有此明？」舍利弗言：「所謂明者是知，知者是",
    "T02n0099_010:0065a07": "明。」又問：「何所知？」舍利弗言：「色如實知，色集、",
    "T02n0099_010:0065a08": "色滅、色滅道跡如實知。受、想、行、識如實知，",
    "T02n0099_010:0065a09": "識集、識滅、識滅道跡如實知。拘絺羅！於此五",
    "T02n0099_010:0065a10": "受陰如實知、見、明、覺、慧、無間等，是名為明，",
    "T02n0099_010:0065a11": "成就此法者，是名有明。」是二正士各聞所",
    "T02n0099_010:0065a12": "說，展轉隨喜，從坐而起，各還本處。",
    "T02n0099_010:0065a13": "（二五八）如是我聞：一時，佛住王舍城迦蘭陀",
    "T02n0099_010:0065a14": "竹園。爾時，尊者舍利弗、尊者摩訶拘絺羅",
    "T02n0099_010:0065a15": "在耆闍崛山。時，摩訶拘絺羅晡時從禪起，",
    "T02n0099_010:0065a16": "詣舍利弗所，共相問訊，相娛悅已，却坐一",
    "T02n0099_010:0065a17": "面。時，摩訶拘絺羅語舍利弗：「欲有所問，仁",
    "T02n0099_010:0065a18": "者寧有閑暇見答以不？」舍利弗言：「仁者且",
    "T02n0099_010:0065a19": "問，知者當答。」時，摩訶拘絺羅語舍利弗言：",
    "T02n0099_010:0065a20": "「所謂無明，無明者為何謂耶？誰有此無明？」",
    "T02n0099_010:0065a21": "舍利弗言：「不知，是無明。」「不知何等？」「謂色不",
    "T02n0099_010:0065a22": "如實知，色集、色滅、色味、色患、色離不如實知。",
    "T02n0099_010:0065a23": "受、想、行、識，識集、識滅、識味、識患、識離不如實",
    "T02n0099_010:0065a24": "知。摩訶拘絺羅！於此五受陰不如實知、不",
    "T02n0099_010:0065a25": "如實見、不無間等、若闇、若愚，是名無明，",
    "T02n0099_010:0065a26": "成就此法者，名有無明。」又問：「明者。云何為",
    "T02n0099_010:0065a27": "明？誰有此明？」舍利弗言：「知者是明。」「為何所",
    "T02n0099_010:0065a28": "知？」舍利弗言：「色如實知，色集、色滅、色味、色患、",
    "T02n0099_010:0065a29": "色離如實知。如是受、想、行、識如實知，識",
    "T02n0099_010:0065b01": "集、識滅、識味、識患、識離如實知。摩訶拘絺羅！",
    "T02n0099_010:0065b02": "於此五受陰如實知、如實見、明、覺、慧、無間",
    "T02n0099_010:0065b03": "等，是名為明，成就此者，名為有明。」時，二",
    "T02n0099_010:0065b04": "正士各聞所說，歡喜而去。",
    "T02n0099_010:0065b05": "（二五九）如是我聞：一時，佛住王舍城迦蘭陀",
    "T02n0099_010:0065b06": "竹園。爾時，尊者舍利弗共摩訶拘絺羅在",
    "T02n0099_010:0065b07": "耆闍崛山。摩訶拘絺羅晡時從禪起，詣舍",
    "T02n0099_010:0065b08": "利弗所，共相問訊，相娛悅已，却坐一面。時，",
    "T02n0099_010:0065b09": "摩訶拘絺羅語舍利弗：「欲有所問，仁者寧",
    "T02n0099_010:0065b10": "有閑暇見答以不？」舍利弗言：「仁者且問，",
    "T02n0099_010:0065b11": "知者當答。」時，摩訶拘絺羅問舍利弗言：「若",
    "T02n0099_010:0065b12": "比丘未得無間等法，欲求無間等法，云何",
    "T02n0099_010:0065b13": "方便求？思惟何等法？」舍利弗言：「若比丘未",
    "T02n0099_010:0065b14": "得無間等法，欲求無間等法，精勤思惟：『五",
    "T02n0099_010:0065b15": "受陰為病、為癰、為刺、為殺、無常、苦、空、非我。』",
    "T02n0099_010:0065b16": "所以者何？是所應處故。若比丘於此五受",
    "T02n0099_010:0065b17": "陰精勤思惟，得須陀洹果證。」又問：「舍利弗！",
    "T02n0099_010:0065b18": "得須陀洹果證已，欲得斯陀含果證者，當",
    "T02n0099_010:0065b19": "思惟何等法？」舍利弗言：「拘絺羅！已得須陀",
    "T02n0099_010:0065b20": "洹果證已，欲得斯陀含果證者，亦當精",
    "T02n0099_010:0065b21": "勤思惟：『此五受陰法為病、為癰、為刺、為殺、",
    "T02n0099_010:0065b22": "無常、苦、空、非我。』所以者何？是所應處故。若比",
    "T02n0099_010:0065b23": "丘於此五受陰精勤思惟，得斯陀含果",
    "T02n0099_010:0065b24": "證。」摩訶拘絺羅又問舍利弗言：「得斯陀含",
    "T02n0099_010:0065b25": "果證已，欲得阿那含果證者，當思惟何等",
    "T02n0099_010:0065b26": "法？」舍利弗言：「拘絺羅！得斯陀含果證已，欲",
    "T02n0099_010:0065b27": "得阿那含果證者，當復精勤思惟：『此五受",
    "T02n0099_010:0065b28": "陰法為病、為癰、為刺、為殺、無常、苦、空、非我。』",
    "T02n0099_010:0065b29": "所以者何？是所應處故。若比丘於此五受",
    "T02n0099_010:0065c01": "陰精勤思惟，得阿那含果證。」摩訶拘絺羅又問舍利弗言：「得阿那含果證已，欲得阿羅漢果證者，當思惟何等法？」舍利弗言：「拘絺羅！得阿那含果證已，欲得阿羅",
    "T02n0099_010:0065c02": "漢果證者，當復精勤思惟：『此五受陰法為",
    "T02n0099_010:0065c03": "病、為癰、為刺、為殺、無常、苦、空、非我。』所以者",
    "T02n0099_010:0065c04": "何？是所應處故。若比丘於此五受陰法",
    "T02n0099_010:0065c05": "精勤思惟，得阿羅漢果證。」摩訶拘絺羅又問",
    "T02n0099_010:0065c06": "舍利弗：「得阿羅漢果證已，復思惟何等法？」",
    "T02n0099_010:0065c07": "舍利弗言：「摩訶拘絺羅！阿羅漢亦復思惟：",
    "T02n0099_010:0065c08": "『此五受陰法為病、為癰、為刺、為殺、無常、苦、",
    "T02n0099_010:0065c09": "空、非我。』所以者何？為得未得故，證未證",
    "T02n0099_010:0065c10": "故，見法樂住故。」時，二正士各聞所說，歡喜而",
    "T02n0099_010:0065c11": "去。",
    "T02n0099_010:0065c12": "（二六〇）如是我聞：一時，佛住舍衛國祇樹給",
    "T02n0099_010:0065c13": "孤獨園。爾時，尊者舍利弗詣尊者阿難所，共",
    "T02n0099_010:0065c14": "相問訊已，却坐一面。時，尊者舍利弗問尊",
    "T02n0099_010:0065c15": "者阿難言：「欲有所問，仁者寧有閑暇見答",
    "T02n0099_010:0065c16": "以不？」阿難言：「仁者且問，知者當答。」舍利弗",
    "T02n0099_010:0065c17": "言：「阿難！所謂滅者。云何為滅？誰有此滅？」",
    "T02n0099_010:0065c18": "阿難言：「舍利弗！五受陰是本行所作、本所",
    "T02n0099_010:0065c19": "思願，是無常、滅法，彼法滅故，是名為滅。",
    "T02n0099_010:0065c20": "云何為五？所謂色受陰是本行所作、本所思",
    "T02n0099_010:0065c21": "願，是無常、滅法，彼法滅故，是名為滅。如是",
    "T02n0099_010:0065c22": "受、想、行、識，是本行所作、本所思願，是無常、滅",
    "T02n0099_010:0065c23": "法，彼法滅故，是名為滅。」舍利弗言：「如是，如",
    "T02n0099_010:0065c24": "是。阿難！如汝所說，此五受陰是本行所",
    "T02n0099_010:0065c25": "作、本所思願，是無常、滅法，彼法滅故，是名",
    "T02n0099_010:0065c26": "為滅。云何為五？所謂色受陰是本行所作、",
    "T02n0099_010:0065c27": "本所思願，是無常、滅法，彼法滅故，是名為",
    "T02n0099_010:0065c28": "滅。如是受、想、行、識，是本行所作、本所思願，",
    "T02n0099_010:0065c29": "是無常、滅法，彼法滅故，是名為滅。阿難！此",
    "T02n0099_010:0066a01": "五受陰，若非本行所作、本所思願者。云何可",
    "T02n0099_010:0066a02": "滅？阿難！以五受陰是本行所作、本所思願，",
    "T02n0099_010:0066a03": "是無常、滅法，彼法滅故，是名為滅。」時，二正",
    "T02n0099_010:0066a04": "士各聞所說，歡喜而去。",
    "T02n0099_010:0066a05": "（二六一）如是我聞：一時，尊者阿難住拘睒彌國",
    "T02n0099_010:0066a06": "瞿師羅園。時，尊者阿難告諸比丘：「尊者富",
    "T02n0099_010:0066a07": "留那彌多羅尼子年少初出家時，常說深法，",
    "T02n0099_010:0066a08": "作如是言：『阿難！生法計是我，非不生。阿",
    "T02n0099_010:0066a09": "難！云何於生法計是我，非不生？色生，生",
    "T02n0099_010:0066a10": "是我，非不生。受、想、行、識生，生是我，非",
    "T02n0099_010:0066a11": "不生。譬如士夫手執明鏡及淨水鏡，自見",
    "T02n0099_010:0066a12": "面生，生故見，非不生。是故，阿難！色生，生故",
    "T02n0099_010:0066a13": "計是我，非不生。如是受、想、行、識生，生故計",
    "T02n0099_010:0066a14": "是我，非不生。云何？阿難！色是常耶？為無常",
    "T02n0099_010:0066a15": "耶？』答曰：『無常。』「又問：『無常者，是苦耶？』答曰：",
    "T02n0099_010:0066a16": "『是苦。』又問：『若無常、苦者，是變易法，聖弟",
    "T02n0099_010:0066a17": "子於中復計我、異我、相在不？』答曰：『不也。』『如",
    "T02n0099_010:0066a18": "是受、想、行、識為是常耶？為無常耶？』答曰：",
    "T02n0099_010:0066a19": "『無常。』『若無常，是苦耶？』答曰：『是苦。』又問：『若無",
    "T02n0099_010:0066a20": "常、苦者，是變易法，多聞聖弟子於中寧復",
    "T02n0099_010:0066a21": "計我、異我、相在不？』答曰：『不也。』「『阿難！是故，色",
    "T02n0099_010:0066a22": "若過去、若未來、若現在，若內、若外，若麁、若細，",
    "T02n0099_010:0066a23": "若好、若醜，若遠、若近，彼一切非我、不異我、",
    "T02n0099_010:0066a24": "不相在。如是受、想、行、識，若過去、若未來、若",
    "T02n0099_010:0066a25": "現在，若內、若外，若麁、若細，若好、若醜，若遠、若",
    "T02n0099_010:0066a26": "近，彼一切非我、不異我、不相在如實知，如",
    "T02n0099_010:0066a27": "實觀察。如是觀者，聖弟子於色生厭、",
    "T02n0099_010:0066a28": "離欲、解脫：「我生已盡，梵行已立，所作已作，",
    "T02n0099_010:0066a29": "自知不受後有。」如是受、想、行、識，生厭、離",
    "T02n0099_010:0066b01": "欲、解脫：「我生已盡，梵行已立，所作已作，自",
    "T02n0099_010:0066b02": "知不受後有。」』「諸比丘當知，彼尊者於我",
    "T02n0099_010:0066b03": "有大饒益，我從彼尊者所聞法已，遠塵離",
    "T02n0099_010:0066b04": "垢，得法眼淨。我從是來，常以此法為四眾",
    "T02n0099_010:0066b05": "說，非餘外道沙門、婆羅門出家者說。」",
    "T02n0099_010:0066b06": "（二六二）如是我聞：一時，有眾多上座比丘住",
    "T02n0099_010:0066b07": "波羅[木*奈]國仙人住處鹿野苑中，佛般泥洹未",
    "T02n0099_010:0066b08": "久。時，長老闡陀晨朝著衣持鉢，入波羅[木*奈]",
    "T02n0099_010:0066b09": "城乞食。食已，還攝衣鉢，洗足已，持戶鈎，從",
    "T02n0099_010:0066b10": "林至林，從房至房，從經行處至經行處，",
    "T02n0099_010:0066b11": "處處請諸比丘言：「當教授我，為我說法，",
    "T02n0099_010:0066b12": "令我知法、見法，我當如法知、如法觀。」時，諸",
    "T02n0099_010:0066b13": "比丘語闡陀言：「色無常，受、想、行、識無常，",
    "T02n0099_010:0066b14": "一切行無常，一切法無我，涅槃寂滅。」闡陀",
    "T02n0099_010:0066b15": "語諸比丘言：「我已知色無常，受、想、行、識無",
    "T02n0099_010:0066b16": "常，一切行無常，一切法無我，涅槃寂滅。」闡",
    "T02n0099_010:0066b17": "陀復言：「然我不喜聞：『一切諸行空寂、不可得、",
    "T02n0099_010:0066b18": "愛盡、離欲、涅槃。』此中云何有我而言：『如是",
    "T02n0099_010:0066b19": "知、如是見，是名見法。』？」第二、第三亦如是說。",
    "T02n0099_010:0066b20": "闡陀復言：「是中誰復有力堪能為我說法，",
    "T02n0099_010:0066b21": "令我知法、見法？」復作是念：「尊者阿難今在",
    "T02n0099_010:0066b22": "拘睒彌國瞿師羅園，曾供養親覲世尊，佛",
    "T02n0099_010:0066b23": "所讚歎，諸梵行者皆悉識知。彼必堪能",
    "T02n0099_010:0066b24": "為我說法，令我知法、見法。」時，闡陀過此夜",
    "T02n0099_010:0066b25": "已，晨朝著衣持鉢，入波羅[木*奈]城乞食。食",
    "T02n0099_010:0066b26": "已，還攝舉臥具，攝臥具已，持衣鉢詣拘睒",
    "T02n0099_010:0066b27": "彌國，漸漸遊行到拘睒彌國，攝舉衣鉢，洗",
    "T02n0099_010:0066b28": "足已，詣尊者阿難所，共相問訊已，却坐一",
    "T02n0099_010:0066b29": "面。時，闡陀語尊者阿難言：「一時，諸上座比",
    "T02n0099_010:0066c01": "丘住波羅[木*奈]國仙人住處鹿野苑中。時，我",
    "T02n0099_010:0066c02": "晨朝著衣持鉢入波羅[木*奈]城乞食。食已，還",
    "T02n0099_010:0066c03": "攝衣鉢，洗足已，持戶鉤，從林至林，從房",
    "T02n0099_010:0066c04": "至房，從經行處至經行處，處處見諸比丘，",
    "T02n0099_010:0066c05": "而請之言：『當教授我，為我說法，令我知法、",
    "T02n0099_010:0066c06": "見法。』時，諸比丘為我說法言：『色無常，受、想、",
    "T02n0099_010:0066c07": "行、識無常，一切行無常，一切法無我，涅槃",
    "T02n0099_010:0066c08": "寂滅。』我爾時語諸比丘言：『我已知色無常，",
    "T02n0099_010:0066c09": "受、想、行、識無常，一切行無常，一切法無我，涅",
    "T02n0099_010:0066c10": "槃寂滅。然我不喜聞：「一切諸行空寂、不可",
    "T02n0099_010:0066c11": "得、愛盡、離欲、涅槃。」此中云何有我而言：「如是",
    "T02n0099_010:0066c12": "知、如是見，是名見法。」？』我爾時作是念：『是中",
    "T02n0099_010:0066c13": "誰復有力堪能為我說法，令我知法、見法？』",
    "T02n0099_010:0066c14": "我時復作是念：『尊者阿難今在拘睒彌國瞿",
    "T02n0099_010:0066c15": "師羅園，曾供養親覲世尊，佛所讚歎，諸梵",
    "T02n0099_010:0066c16": "行者皆悉知識。彼必堪能為我說法，令我",
    "T02n0099_010:0066c17": "知法、見法。』善哉！尊者阿難今當為我說法，",
    "T02n0099_010:0066c18": "令我知法、見法。」時，尊者阿難語闡陀言：「善",
    "T02n0099_010:0066c19": "哉！闡陀！我意大喜，我慶仁者能於梵行人",
    "T02n0099_010:0066c20": "前，無所覆藏，破虛偽刺。闡陀！愚癡凡夫",
    "T02n0099_010:0066c21": "所不能解色無常，受、想、行、識無常，一切諸",
    "T02n0099_010:0066c22": "行無常，一切法無我，涅槃寂滅。汝今堪受",
    "T02n0099_010:0066c23": "勝妙法，汝今諦聽，當為汝說。」時，闡陀作是",
    "T02n0099_010:0066c24": "念：「我今歡喜得勝妙心、得踊悅心，我今堪",
    "T02n0099_010:0066c25": "能受勝妙法。」爾時，阿難語闡陀言：「我親從",
    "T02n0099_010:0066c26": "佛聞，教摩訶迦旃延言：『世人顛倒依於二",
    "T02n0099_010:0066c27": "邊，若有、若無，世人取諸境界，心便計著。迦",
    "T02n0099_010:0066c28": "旃延！若不受、不取、不住、不計於我，此苦生時",
    "T02n0099_010:0066c29": "生、滅時滅。迦旃延！於此不疑、不惑、不由",
    "T02n0099_010:0067a01": "於他而能自知，是名正見，如來所說。所以",
    "T02n0099_010:0067a02": "者何？迦旃延！如實正觀世間集者，則不生",
    "T02n0099_010:0067a03": "世間無見，如實正觀世間滅，則不生世間有",
    "T02n0099_010:0067a04": "見。迦旃延！如來離於二邊，說於中道，所謂",
    "T02n0099_010:0067a05": "此有故彼有，此生故彼生，謂緣無明有行，",
    "T02n0099_010:0067a06": "乃至生、老、病、死、憂、悲、惱、苦集；所謂此無故彼",
    "T02n0099_010:0067a07": "無，此滅故彼滅，謂無明滅則行滅，乃至生、",
    "T02n0099_010:0067a08": "老、病、死、憂、悲、惱、苦滅。』」尊者阿難說是法時，",
    "T02n0099_010:0067a09": "闡陀比丘遠塵離垢，得法眼淨。爾時，闡陀",
    "T02n0099_010:0067a10": "比丘見法、得法、知法、起法，超越狐疑，不",
    "T02n0099_010:0067a11": "由於他，於大師教法，得無所畏。恭敬合掌",
    "T02n0099_010:0067a12": "白尊者阿難言：「正應如是。如是智慧梵行，",
    "T02n0099_010:0067a13": "善知識教授教誡說法。我今從尊者阿難所，",
    "T02n0099_010:0067a14": "聞如是法，於一切行皆空、皆悉寂、不可",
    "T02n0099_010:0067a15": "得、愛盡、離欲、滅盡、涅槃，心樂正住解脫，不",
    "T02n0099_010:0067a16": "復轉還，不復見我，唯見正法。」時，阿難語",
    "T02n0099_010:0067a17": "闡陀言：「汝今得大善利，於甚深佛法中，得",
    "T02n0099_010:0067a18": "聖慧眼。」時，二正士展轉隨喜，從坐而起，各",
    "T02n0099_010:0067a19": "還本處。",
    "T02n0099_010:0067a20": "　輸屢那三種　　無明亦有三",
    "T02n0099_010:0067a21": "　無間等及滅　　富留那、闡陀",
    "T02n0099_010:0067a22": "（二六三）如是我聞：一時，佛住拘留國雜色牧",
    "T02n0099_010:0067a23": "牛聚落。爾時，佛告諸比丘：「我以知見故，得",
    "T02n0099_010:0067a24": "諸漏盡，非不知見。云何以知見故，得諸漏",
    "T02n0099_010:0067a25": "盡，非不知見？謂此色、此色集、此色滅；此受、想、",
    "T02n0099_010:0067a26": "行、識，此識集、此識滅。不修方便隨順成就，",
    "T02n0099_010:0067a27": "而用心求：『令我諸漏盡，心得解脫。』當知彼",
    "T02n0099_010:0067a28": "比丘終不能得漏盡解脫。所以者何？不修",
    "T02n0099_010:0067a29": "習故，不修習何等？謂不修習念處、正勤、",
    "T02n0099_010:0067b01": "如意足、根、力、覺、道。譬如伏鷄，生子眾多，不",
    "T02n0099_010:0067b02": "能隨時蔭餾，消息冷暖，而欲令子以觜、以",
    "T02n0099_010:0067b03": "爪啄卵自生，安隱出[穀禾+卵]，當知彼子無有自",
    "T02n0099_010:0067b04": "力，堪能方便以觜、以爪安隱出[穀禾+卵]。所以者",
    "T02n0099_010:0067b05": "何？以彼雞母不能隨時蔭餾，冷暖長養",
    "T02n0099_010:0067b06": "子故。「如是，比丘不勤修習隨順成就，而",
    "T02n0099_010:0067b07": "欲令得漏盡解脫，無有是處。所以者何？",
    "T02n0099_010:0067b08": "不修習故。不修何等？謂不修念處、正勤、",
    "T02n0099_010:0067b09": "如意足、根、力、覺、道，若比丘修習隨順成就者，",
    "T02n0099_010:0067b10": "雖不欲令漏盡解脫，而彼比丘自然漏盡，",
    "T02n0099_010:0067b11": "心得解脫。所以者何？以修習故。何所修習？",
    "T02n0099_010:0067b12": "謂修念處、正勤、如意足、根、力、覺、道，如彼伏雞",
    "T02n0099_010:0067b13": "善養其子，隨時蔭餾，冷暖得所，正復不",
    "T02n0099_010:0067b14": "欲令子方便自啄卵出，然其諸子自能方便",
    "T02n0099_010:0067b15": "安隱出[穀禾+卵]。所以者何？以彼伏雞隨時蔭餾，冷",
    "T02n0099_010:0067b16": "暖得所故。「如是，比丘善修方便，正復不",
    "T02n0099_010:0067b17": "欲漏盡解脫，而彼比丘自然漏盡，心得解",
    "T02n0099_010:0067b18": "脫。所以者何？以勤修習故。何所修習？謂",
    "T02n0099_010:0067b19": "修念處、正勤、如意足、根、力、覺、道。譬如巧師、巧",
    "T02n0099_010:0067b20": "師弟子，手執斧柯，捉之不已，漸漸微盡手",
    "T02n0099_010:0067b21": "指處現，然彼不覺斧柯微盡而盡處現。「如",
    "T02n0099_010:0067b22": "是，比丘精勤修習隨順成就，不自知見今",
    "T02n0099_010:0067b23": "日爾所漏盡，明日爾所漏盡，然彼比丘知",
    "T02n0099_010:0067b24": "有漏盡。所以者何？以修習故，何所修習？",
    "T02n0099_010:0067b25": "謂修習念處、正勤、如意足、根、力、覺、道。譬如大",
    "T02n0099_010:0067b26": "舶，在於海邊，經夏六月，風飄日暴，藤綴漸",
    "T02n0099_010:0067b27": "斷。「如是，比丘精勤修習隨順成就，一切",
    "T02n0099_010:0067b28": "結縛、使、煩惱、纏，漸得解脫。所以者何？善修習",
    "T02n0099_010:0067b29": "故，何所修習？謂修習念處、正勤、如意足、根、",
    "T02n0099_010:0067c01": "力、覺、道。」說是法時，六十比丘不起諸漏，",
    "T02n0099_010:0067c02": "心得解脫。佛說此經已，諸比丘聞佛所說，",
    "T02n0099_010:0067c03": "歡喜奉行。",
    "T02n0099_010:0067c04": "（二六四）如是我聞：一時，佛住舍衛國祇樹給",
    "T02n0099_010:0067c05": "孤獨園。爾時，有異比丘於禪中思惟，作是",
    "T02n0099_010:0067c06": "念：「頗有色常、恒、不變易、正住耶？如是受、想、",
    "T02n0099_010:0067c07": "行、識，常、恒、不變易、正住耶？」是比丘晡時從禪",
    "T02n0099_010:0067c08": "起，往詣佛所，頭面禮足，却住一面，白佛",
    "T02n0099_010:0067c09": "言：「世尊！我於禪中思惟，作是念：『頗有",
    "T02n0099_010:0067c10": "色常、恒、不變易、正住耶？如是受、想、行、識，常、恒、",
    "T02n0099_010:0067c11": "不變易、正住耶？』今日世尊，頗有色常、恒、不",
    "T02n0099_010:0067c12": "變易、正住耶？頗有受、想、行、識，常、恒、不變易、正",
    "T02n0099_010:0067c13": "住耶？」爾時，世尊手執小土摶，告彼比丘言：",
    "T02n0099_010:0067c14": "「汝見我手中土摶不？」比丘白佛：「已見。世尊！」",
    "T02n0099_010:0067c15": "「比丘！如是少土，我不可得。若我可得者，則",
    "T02n0099_010:0067c16": "是常、恒、不變易、正住法。」佛告比丘：「我自憶宿",
    "T02n0099_010:0067c17": "命，長夜修福，得諸勝妙可愛果報之事。曾",
    "T02n0099_010:0067c18": "於七年中，修習慈心，經七劫成壞，不還此",
    "T02n0099_010:0067c19": "世。七劫壞時生光音天，七劫成時還生梵",
    "T02n0099_010:0067c20": "世，空宮殿中作大梵王，無勝、無上，領千",
    "T02n0099_010:0067c21": "世界。從是已後，復三十六反，作天帝釋。復",
    "T02n0099_010:0067c22": "百千反，作轉輪聖王，領四天下，正法治化，",
    "T02n0099_010:0067c23": "七寶具足，所謂輪寶、象寶、馬寶、摩尼寶、玉女",
    "T02n0099_010:0067c24": "寶、主藏臣寶、主兵臣寶；千子具足，皆悉勇健；",
    "T02n0099_010:0067c25": "於四海內，其地平正，無諸毒刺，不威、不迫，",
    "T02n0099_010:0067c26": "以法調伏。「灌頂王法有八萬四千龍象，",
    "T02n0099_010:0067c27": "皆以眾寶莊嚴而挍餝之，寶網覆上，建",
    "T02n0099_010:0067c28": "立寶幢，布薩象王最為導首，朝、晡二時自",
    "T02n0099_010:0067c29": "會殿前。我時念言：『是大群象，日日再反",
    "T02n0099_010:0068a01": "往來，蹈殺眾生無數，願令四萬二千象百",
    "T02n0099_010:0068a02": "年一來。』即如所願，八萬四千象中，四萬二",
    "T02n0099_010:0068a03": "千象百年一至。「灌頂王法復有八萬四千",
    "T02n0099_010:0068a04": "匹馬，亦以純金為諸乘具，金網覆上，婆",
    "T02n0099_010:0068a05": "羅馬王為其導首。「灌頂王法有八萬四千四",
    "T02n0099_010:0068a06": "種寶車，所謂金車、銀車、琉璃車、頗梨車，師子、",
    "T02n0099_010:0068a07": "虎、豹皮、雜色欽婆羅以為覆襯，跋求毗闍",
    "T02n0099_010:0068a08": "耶難提音聲之車為其導首。「灌頂王法領",
    "T02n0099_010:0068a09": "八萬四千城，安隱豐樂，人民熾盛，拘舍婆",
    "T02n0099_010:0068a10": "提城而為上首。「灌頂王法有八萬四千四種",
    "T02n0099_010:0068a11": "宮殿，所謂金、銀、琉璃、頗梨、摩尼琉璃，由訶而",
    "T02n0099_010:0068a12": "為上首。「比丘！灌頂王法有八萬四千四種寶",
    "T02n0099_010:0068a13": "床，所謂金、銀、琉璃、頗梨，種種繒褥、氍氀、毾[登*毛]、",
    "T02n0099_010:0068a14": "迦陵伽臥具以敷其上，安置丹枕。「復次，比",
    "T02n0099_010:0068a15": "丘！灌頂王法復有八萬四千四種衣服，所謂",
    "T02n0099_010:0068a16": "迦尸細衣、芻摩衣、頭鳩羅衣、拘沾婆",
    "T02n0099_010:0068a17": "衣。「復次，比丘！灌頂王法有八萬四千玉女，",
    "T02n0099_010:0068a18": "所謂剎利女、似剎利女，況復餘女。「復次，比丘！",
    "T02n0099_010:0068a19": "灌頂王法有八萬四千飲食，眾味具足。比",
    "T02n0099_010:0068a20": "丘！八萬四千玉女中，唯以一人以為給侍；",
    "T02n0099_010:0068a21": "八萬四千寶衣，唯著一衣；八萬四千寶床，唯",
    "T02n0099_010:0068a22": "臥一床；八萬四千宮殿，唯處一殿；八萬四",
    "T02n0099_010:0068a23": "千城，唯居一城，名拘舍婆提；八萬四千寶",
    "T02n0099_010:0068a24": "車，唯乘一車，名毘闍耶難提瞿沙，出城遊",
    "T02n0099_010:0068a25": "觀；八萬四千寶馬，唯乘一馬，名婆羅訶，毛",
    "T02n0099_010:0068a26": "尾紺色；八萬四千龍象，唯乘一象，名布",
    "T02n0099_010:0068a27": "薩陀，出城遊觀。「比丘！此是何等業報，得如",
    "T02n0099_010:0068a28": "是威德自在耶？此是三種業報，云何為三？",
    "T02n0099_010:0068a29": "一者布施，二者調伏，三者修道。比丘當知，",
    "T02n0099_010:0068b01": "凡夫染習五欲，無有厭足，聖人智慧成滿，",
    "T02n0099_010:0068b02": "而常知足。比丘！一切諸行，過去盡滅、過去",
    "T02n0099_010:0068b03": "變易，彼自然眾具及以名稱，皆悉磨滅。是故，",
    "T02n0099_010:0068b04": "比丘！永息諸行，厭離、斷欲、解脫。比丘！色為",
    "T02n0099_010:0068b05": "常？無常？」比丘白佛言：「無常。世尊！」「若無常",
    "T02n0099_010:0068b06": "者，是苦耶？」比丘白佛言：「是苦。世尊！」「比",
    "T02n0099_010:0068b07": "丘！若無常、苦，是變易法，聖弟子寧復於中",
    "T02n0099_010:0068b08": "計我、異我、相在不？」比丘白佛：「不也，世尊！」",
    "T02n0099_010:0068b09": "「如是受、想、行、識，為常、為無常。」比丘白佛言：",
    "T02n0099_010:0068b10": "「無常。世尊！」「若無常者，是苦耶？」比丘白佛言：",
    "T02n0099_010:0068b11": "「是苦。世尊！」「比丘！若無常、苦，是變易法，聖弟",
    "T02n0099_010:0068b12": "子寧復於中計我、異我、相在不？」比丘白佛：",
    "T02n0099_010:0068b13": "「不也，世尊！」佛告比丘：「諸所有色，若過去、若",
    "T02n0099_010:0068b14": "未來、若現在，若內、若外，若麤、若細，若好、若",
    "T02n0099_010:0068b15": "醜，若遠、若近，彼一切非我、不異我、不相在。",
    "T02n0099_010:0068b16": "如是受、想、行、識，若過去、若未來、若現在，若內、",
    "T02n0099_010:0068b17": "若外，若麁、若細，若好、若醜，若遠、若近，彼一",
    "T02n0099_010:0068b18": "切非我、不異我、不相在。比丘！於色當生",
    "T02n0099_010:0068b19": "厭離、厭、離欲、解脫。如是於受、想、行、識，當生",
    "T02n0099_010:0068b20": "厭、離欲、解脫，解脫知見：『我生已盡，梵行已",
    "T02n0099_010:0068b21": "立，所作已作，自知不受後有。』」時，彼比丘聞",
    "T02n0099_010:0068b22": "佛所說，踊躍歡喜，作禮而去。常念土摶譬",
    "T02n0099_010:0068b23": "教授，獨一靜處，精勤思惟，不放逸住；不放",
    "T02n0099_010:0068b24": "逸住已：「所以善男子剃除鬚髮，正信非家，",
    "T02n0099_010:0068b25": "出家學道，為究竟無上梵行，見法自知身作",
    "T02n0099_010:0068b26": "證：『我生已盡，梵行已立，所作已作，自知",
    "T02n0099_010:0068b27": "不受後有。』」時，彼尊者亦自知法，心得解",
    "T02n0099_010:0068b28": "脫，成阿羅漢。",
    "T02n0099_010:0068b29": "（二六五）如是我聞：一時，佛住阿毘陀處恒河",
    "T02n0099_010:0068c01": "側。爾時，世尊告諸比丘：「譬如恒河大水暴",
    "T02n0099_010:0068c02": "起，隨流聚沫，明目士夫諦觀分別；諦觀分別",
    "T02n0099_010:0068c03": "時，無所有、無牢、無實、無有堅固。所以者何？",
    "T02n0099_010:0068c04": "彼聚沫中無堅實故。如是諸所有色，若過",
    "T02n0099_010:0068c05": "去、若未來、若現在，若內、若外，若麁、若細，若好、",
    "T02n0099_010:0068c06": "若醜，若遠、若近。比丘！諦觀思惟分別，無所有、",
    "T02n0099_010:0068c07": "無牢、無實、無有堅固，如病、如癰、如刺、如殺，",
    "T02n0099_010:0068c08": "無常、苦、空、非我。所以者何？色無堅實故。「諸比",
    "T02n0099_010:0068c09": "丘！譬如大雨水泡，一起一滅，明目士夫諦觀",
    "T02n0099_010:0068c10": "思惟分別；諦觀思惟分別時，無所有、無牢、無",
    "T02n0099_010:0068c11": "實、無有堅固。所以者何？以彼水泡無堅實",
    "T02n0099_010:0068c12": "故。如是，比丘！諸所有受，若過去、若未來、若",
    "T02n0099_010:0068c13": "現在，若內、若外，若麁、若細，若好、若醜，若遠、若",
    "T02n0099_010:0068c14": "近。比丘！諦觀思惟分別。諦觀思惟分別時，無",
    "T02n0099_010:0068c15": "所有、無牢、無實、無有堅固，如病、如癰、如刺、",
    "T02n0099_010:0068c16": "如殺，無常、苦、空、非我。所以者何？以受無堅",
    "T02n0099_010:0068c17": "實故。「諸比丘！譬如春末夏初，無雲、無雨，日",
    "T02n0099_010:0068c18": "盛中時，野馬流動，明目士夫諦觀思惟分",
    "T02n0099_010:0068c19": "別；諦觀思惟分別時，無所有、無牢、無實、無有",
    "T02n0099_010:0068c20": "堅固。所以者何？以彼野馬無堅實故。如是，",
    "T02n0099_010:0068c21": "比丘！諸所有想，若過去、若未來、若現在，若內、",
    "T02n0099_010:0068c22": "若外，若麤、若細，若好、若醜，若遠、若近。比丘！",
    "T02n0099_010:0068c23": "諦觀思惟分別。諦觀思惟分別時，無所有、無",
    "T02n0099_010:0068c24": "牢、無實、無有堅固，如病、如癰、如刺、如殺，無",
    "T02n0099_010:0068c25": "常、苦、空、非我。所以者何？以想無堅實故。「諸",
    "T02n0099_010:0068c26": "比丘！譬如明目士夫求堅固材，執持利斧，",
    "T02n0099_010:0068c27": "入於山林，見大芭蕉樹，傭直長大，即伐其",
    "T02n0099_010:0068c28": "根，斬截其峯，葉葉次剝，都無堅實，諦觀思",
    "T02n0099_010:0068c29": "惟分別。諦觀思惟分別時，無所有、無牢、無實、",
    "T02n0099_010:0069a01": "無有堅固。所以者何？以彼芭蕉無堅實故。",
    "T02n0099_010:0069a02": "如是，比丘！諸所有行，若過去、若未來、若現在，",
    "T02n0099_010:0069a03": "若內、若外，若麁、若細，若好、若醜，若遠、若近。",
    "T02n0099_010:0069a04": "比丘！諦觀思惟分別。諦觀思惟分別時，無所",
    "T02n0099_010:0069a05": "有、無牢、無實、無有堅固，如病、如癰、如刺、如",
    "T02n0099_010:0069a06": "殺，無常、苦、空、非我。所以者何？以彼諸行無",
    "T02n0099_010:0069a07": "堅實故。「諸比丘！譬如幻師、若幻師弟子，於",
    "T02n0099_010:0069a08": "四衢道頭，幻作象兵、馬兵、車兵、步兵，有智",
    "T02n0099_010:0069a09": "明目士夫諦觀思惟分別；諦觀思惟分別時，",
    "T02n0099_010:0069a10": "無所有、無牢、無實、無有堅固。所以者何？以",
    "T02n0099_010:0069a11": "彼幻無堅實故。如是，比丘！諸所有識，若過",
    "T02n0099_010:0069a12": "去、若未來、若現在，若內、若外，若麁、若細，若好、",
    "T02n0099_010:0069a13": "若醜，若遠、若近。比丘！諦觀思惟分別，諦觀思",
    "T02n0099_010:0069a14": "惟分別時，無所有、無牢、無實、無有堅固，如",
    "T02n0099_010:0069a15": "病、如癰、如刺、如殺，無常、苦、空、非我。所以者",
    "T02n0099_010:0069a16": "何？以識無堅實故。」爾時，世尊欲重宣此義，",
    "T02n0099_010:0069a17": "而說偈言：",
    "T02n0099_010:0069a18": "「觀色如聚沫，　　受如水上泡，",
    "T02n0099_010:0069a19": "　想如春時燄，　　諸行如芭蕉，",
    "T02n0099_010:0069a20": "　諸識法如幻，　　日種姓尊說。",
    "T02n0099_010:0069a21": "　周匝諦思惟，　　正念善觀察，",
    "T02n0099_010:0069a22": "　無實不堅固，　　無有我我所。",
    "T02n0099_010:0069a23": "　於此苦陰身，　　大智分別說，",
    "T02n0099_010:0069a24": "　離於三法者，　　身為成棄物，",
    "T02n0099_010:0069a25": "　壽暖及諸識，　　離此餘身分，",
    "T02n0099_010:0069a26": "　永棄丘塚間，　　如木無識想。",
    "T02n0099_010:0069a27": "　此身常如是，　　幻為誘愚夫。",
    "T02n0099_010:0069a28": "　如殺如毒刺，　　無有堅固者。",
    "T02n0099_010:0069a29": "　比丘勤修習，　　觀察此陰身，",
    "T02n0099_010:0069b01": "　晝夜常專精，　　正智繫念住，",
    "T02n0099_010:0069b02": "　有為行長息，　　永得清涼處。」",
    "T02n0099_010:0069b03": "時，諸比丘聞佛所說，歡喜奉行。",
    "T02n0099_010:0069b04": "（二六六）如是我聞：一時，佛住舍衛國祇樹給",
    "T02n0099_010:0069b05": "孤獨園。爾時，佛告諸比丘：「於無始生死，無",
    "T02n0099_010:0069b06": "明所蓋，愛結所繫，長夜輪迴，不知苦之",
    "T02n0099_010:0069b07": "本際；有時長久不雨，地之所生百穀草木，皆",
    "T02n0099_010:0069b08": "悉枯乾。諸比丘！若無明所蓋，愛結所繫，",
    "T02n0099_010:0069b09": "眾生生死輪迴，愛結不斷，不盡苦邊。諸比",
    "T02n0099_010:0069b10": "丘！有時長夜不雨，大海水悉皆枯竭。諸比",
    "T02n0099_010:0069b11": "丘！無明所蓋，愛結所繫，眾生生死輪迴，愛",
    "T02n0099_010:0069b12": "結不斷，不盡苦邊。諸比丘！有時長夜須彌",
    "T02n0099_010:0069b13": "山王皆悉崩落，無明所蓋，愛結所繫，眾",
    "T02n0099_010:0069b14": "生長夜生死輪迴，愛結不斷，不盡苦邊。",
    "T02n0099_010:0069b15": "諸比丘！有時長夜此大地悉皆敗壞，而眾",
    "T02n0099_010:0069b16": "生無明所蓋，愛結所繫，眾生長夜生死輪",
    "T02n0099_010:0069b17": "迴，愛結不斷，不盡苦邊。「比丘！譬如狗子",
    "T02n0099_010:0069b18": "繫柱，彼繫不斷，長夜繞柱，輪迴而轉。如是，",
    "T02n0099_010:0069b19": "比丘！愚夫眾生不如實知色、色集、色滅、色味、",
    "T02n0099_010:0069b20": "色患、色離，長夜輪迴，順色而轉。如是不如",
    "T02n0099_010:0069b21": "實知受、想、行、識、識集、識滅、識味、識患、識離，長",
    "T02n0099_010:0069b22": "夜輪迴，順識而轉。諸比丘！隨色轉、隨受轉、",
    "T02n0099_010:0069b23": "隨想轉、隨行轉、隨識轉。隨色轉故，不脫於",
    "T02n0099_010:0069b24": "色，隨受、想、行、識轉故，不脫於識。以不",
    "T02n0099_010:0069b25": "脫故，不脫生、老、病、死、憂、悲、惱、苦。多聞聖弟",
    "T02n0099_010:0069b26": "子如實知色、色集、色滅、色味、色患、色離，如實",
    "T02n0099_010:0069b27": "知受、想、行、識、識集、識滅、識味、識患、識離故，",
    "T02n0099_010:0069b28": "不隨識轉。不隨轉故，脫於色，脫於受、想、",
    "T02n0099_010:0069b29": "行、識，我說脫於生、老、病、死、憂、悲、惱、苦。」佛說",
    "T02n0099_010:0069c01": "此經已。時，諸比丘聞佛所說，歡喜奉行。",
    "T02n0099_010:0069c02": "（二六七）如是我聞：一時，佛住舍衛國祇樹給",
    "T02n0099_010:0069c03": "孤獨園。爾時，世尊告諸比丘：「眾生於無始生",
    "T02n0099_010:0069c04": "死，無明所蓋，愛結所繫，長夜輪迴生死，不",
    "T02n0099_010:0069c05": "知苦際。諸比丘！譬如狗繩繫著柱，結繫不",
    "T02n0099_010:0069c06": "斷故，順柱而轉，若住、若臥，不離於柱。",
    "T02n0099_010:0069c07": "如是凡愚眾生，於色不離貪欲、不離愛、",
    "T02n0099_010:0069c08": "不離念、不離渴、輪迴於色，隨色轉，若住、",
    "T02n0099_010:0069c09": "若臥，不離於色。如是受、想、行、識，隨受、想、",
    "T02n0099_010:0069c10": "行、識轉，若住、若臥不離於識。「諸比丘！當",
    "T02n0099_010:0069c11": "善思惟觀察於心。所以者何？長夜心為貪",
    "T02n0099_010:0069c12": "欲使染，瞋恚、愚癡使染故。比丘！心惱故眾",
    "T02n0099_010:0069c13": "生惱，心淨故眾生淨。比丘！我不見一色種",
    "T02n0099_010:0069c14": "種如斑色鳥，心復過是。所以者何？彼畜生",
    "T02n0099_010:0069c15": "心種種故，色種種。「是故，比丘！當善思惟觀",
    "T02n0099_010:0069c16": "察於心。諸比丘！長夜心貪欲所染，瞋恚、",
    "T02n0099_010:0069c17": "愚癡所染，心惱故眾生惱，心淨故眾生淨。比",
    "T02n0099_010:0069c18": "丘當知，汝見嗟蘭那鳥種種雜色不？」答言：",
    "T02n0099_010:0069c19": "「曾見。世尊！」佛告比丘：「如嗟蘭那鳥種種雜",
    "T02n0099_010:0069c20": "色，我說彼心種種雜亦復如是。所以者何？",
    "T02n0099_010:0069c21": "彼嗟蘭那鳥心種種故其色種種。是故，當善",
    "T02n0099_010:0069c22": "觀察思惟於心，長夜種種貪欲、瞋恚、愚癡所",
    "T02n0099_010:0069c23": "染，心惱故眾生惱，心淨故眾生淨。譬如畫師、",
    "T02n0099_010:0069c24": "畫師弟子，善治素地，具眾彩色，隨意圖畫",
    "T02n0099_010:0069c25": "種種像類。「如是，比丘！凡愚眾生不如實知",
    "T02n0099_010:0069c26": "色、色集、色滅、色味、色患、色離，於色不如實知",
    "T02n0099_010:0069c27": "故，樂著於色；樂著色故，復生未來諸色。",
    "T02n0099_010:0069c28": "如是凡愚不如實知受、想、行、識、識集、識滅、",
    "T02n0099_010:0069c29": "識味、識患、識離。不如實知故，樂著於識；樂",
    "T02n0099_010:0070a01": "著識故，復生未來諸識。當生未來色、受、想、",
    "T02n0099_010:0070a02": "行、識故，於色不解脫，受、想、行、識不解脫，我",
    "T02n0099_010:0070a03": "說彼不解脫生、老、病、死、憂、悲、惱、苦。「有多聞聖",
    "T02n0099_010:0070a04": "弟子如實知色、色集、色滅、色味、色患、色離。如",
    "T02n0099_010:0070a05": "實知故，不樂著於色；以不樂著故，不生未",
    "T02n0099_010:0070a06": "來色。如實知受、想、行、識、識集、識滅、識味、識患、",
    "T02n0099_010:0070a07": "識離。如實知故，不染著於識；不樂著故，不",
    "T02n0099_010:0070a08": "生未來諸識。不樂著於色、受、想、行、識故，於",
    "T02n0099_010:0070a09": "色得解脫，受、想、行、識得解脫，我說彼等解",
    "T02n0099_010:0070a10": "脫生、老、病、死、憂、悲、惱、苦。」佛說此經已，時諸比",
    "T02n0099_010:0070a11": "丘聞佛所說，歡喜奉行。",
    "T02n0099_010:0070a12": "（二六八）如是我聞：一時，佛在舍衛國祇樹給",
    "T02n0099_010:0070a13": "孤獨園。爾時，世尊告諸比丘：「譬如河水從",
    "T02n0099_010:0070a14": "山澗出，彼水深駛，其流激注，多所漂沒。其",
    "T02n0099_010:0070a15": "河兩岸，生雜草木，大水所偃，順靡水邊，眾",
    "T02n0099_010:0070a16": "人涉渡，多為水所漂，隨流沒溺，遇浪近",
    "T02n0099_010:0070a17": "岸，手援草木，草木復斷，還隨水漂。「如是，比",
    "T02n0099_010:0070a18": "丘！若凡愚眾生不如實知色、色集、色滅、色",
    "T02n0099_010:0070a19": "味、色患、色離，不如實知故，樂著於色，言色",
    "T02n0099_010:0070a20": "是我，彼色隨斷。如是不如實知受、想、行、識、",
    "T02n0099_010:0070a21": "識集、識滅、識味、識患、識離，不如實知故，樂",
    "T02n0099_010:0070a22": "著於識，言識是我，識復隨斷。「若多聞聖弟",
    "T02n0099_010:0070a23": "子如實知色、色集、色滅、色味、色患、色離，如",
    "T02n0099_010:0070a24": "實知故，不樂著於色。如實知受、想、行、識、識",
    "T02n0099_010:0070a25": "集、識滅、識味、識患、識離，如實知故，不樂著",
    "T02n0099_010:0070a26": "識，不樂著故。如是自知，得般涅槃：『我生已",
    "T02n0099_010:0070a27": "盡，梵行已立，所作已作，自知不受後有。』」",
    "T02n0099_010:0070a28": "佛說此經已，時諸比丘聞佛所說，歡喜奉",
    "T02n0099_010:0070a29": "行。",
    "T02n0099_010:0070b01": "（二六九）如是我聞：一時，佛住舍衛國祇樹給孤",
    "T02n0099_010:0070b02": "獨園。爾時，世尊告諸比丘：「非汝所應法，當",
    "T02n0099_010:0070b03": "盡捨離，捨彼法已，長夜安樂。比丘！何等法",
    "T02n0099_010:0070b04": "非汝所應，當速捨離，如是色、受、想、行、識，非",
    "T02n0099_010:0070b05": "汝所應，當盡捨離，斷彼法已，長夜安樂。譬",
    "T02n0099_010:0070b06": "如祇桓林中樹木，有人斫伐枝條，擔持而",
    "T02n0099_010:0070b07": "去，汝等亦不憂慼。所以者何？以彼樹木非",
    "T02n0099_010:0070b08": "我、非我所。「如是，比丘！非汝所應者，當盡",
    "T02n0099_010:0070b09": "捨離，捨離已，長夜安樂。何等非汝所應，色",
    "T02n0099_010:0070b10": "非汝所應，當盡捨離，捨離已，長夜安樂。如",
    "T02n0099_010:0070b11": "是受、想、行、識，非汝所應，當速捨離，捨彼法",
    "T02n0099_010:0070b12": "已，長夜安樂。諸比丘！色為常耶？為無常耶？」",
    "T02n0099_010:0070b13": "諸比丘白佛言：「無常。世尊！」「比丘！無常者，為",
    "T02n0099_010:0070b14": "是苦耶？」答言：「是苦。世尊！」佛告比丘：「若無常、",
    "T02n0099_010:0070b15": "苦，是變易法，多聞聖弟子寧於中見有我、",
    "T02n0099_010:0070b16": "異我、相在不？」答言：「不也，世尊！」「如是受、想、行、",
    "T02n0099_010:0070b17": "識為是常耶？無常耶？」答言：「無常。世尊！」「比丘！",
    "T02n0099_010:0070b18": "若無常者，是苦耶？」答言：「是苦。世尊！」佛告比",
    "T02n0099_010:0070b19": "丘：「若無常、苦，是變易法，多聞聖弟子寧於",
    "T02n0099_010:0070b20": "中見有我、異我、相在不？」答言：「不也，世尊！」「比",
    "T02n0099_010:0070b21": "丘！是故諸所有色，若過去、若未來、若現在，若",
    "T02n0099_010:0070b22": "內、若外，若麁、若細，若好、若醜，若遠、若近，彼",
    "T02n0099_010:0070b23": "一切非我、不異我、不相在。如是受、想、行、識，",
    "T02n0099_010:0070b24": "若過去、若未來、若現在，若內、若外，若麁、若細，",
    "T02n0099_010:0070b25": "若好、若醜，若遠、若近，彼一切非我、不異我、",
    "T02n0099_010:0070b26": "不相在，聖弟子觀此五受陰非我、我所。如",
    "T02n0099_010:0070b27": "是觀時，於諸世間無所取著；無所取著",
    "T02n0099_010:0070b28": "者，自得涅槃：『我生已盡，梵行已立，所作已",
    "T02n0099_010:0070b29": "作，自知不受後有。』」佛說此經已，時諸比",
    "T02n0099_010:0070c01": "丘聞佛所說，歡喜奉行。",
    "T02n0099_010:0070c02": "（二七〇）如是我聞：一時，佛住舍衛國祇樹給孤",
    "T02n0099_010:0070c03": "獨園。爾時，世尊告諸比丘：「無常想修習多修",
    "T02n0099_010:0070c04": "習，能斷一切欲愛、色愛、無色愛、掉、慢、無明。譬",
    "T02n0099_010:0070c05": "如田夫，於夏末秋初深耕其地，發荄斷",
    "T02n0099_010:0070c06": "草。如是，比丘！無常想修習多修習，能斷一",
    "T02n0099_010:0070c07": "切欲愛、色愛、無色愛、掉、慢、無明。「譬如，比丘！如",
    "T02n0099_010:0070c08": "人刈草，手攬其端，舉而抖擻，萎枯悉落，取",
    "T02n0099_010:0070c09": "其長者。如是，比丘！無常想修習多修習，能",
    "T02n0099_010:0070c10": "斷一切欲愛、色愛、無色愛、掉、慢、無明。「譬如",
    "T02n0099_010:0070c11": "菴羅果著樹，猛風搖條，果悉墮落。如是，無",
    "T02n0099_010:0070c12": "常想修習多修習，能斷一切欲愛、色愛、無色",
    "T02n0099_010:0070c13": "愛、掉、慢、無明。「譬如樓閣，中心堅固，眾材所依，",
    "T02n0099_010:0070c14": "攝受不散。如是，無常想修習多修習，能斷",
    "T02n0099_010:0070c15": "一切欲愛、色愛、無色愛、掉、慢、無明。「譬如一切",
    "T02n0099_010:0070c16": "眾生跡，象跡為大，能攝受故。如是，無常想修",
    "T02n0099_010:0070c17": "習多修習，能斷一切欲愛、色愛、無色愛、掉、慢、",
    "T02n0099_010:0070c18": "無明。「譬如閻浮提一切諸河，悉赴大海，其",
    "T02n0099_010:0070c19": "大海者，最為第一，悉攝受故。如是，無常想",
    "T02n0099_010:0070c20": "修習多修習，能斷一切欲愛、色愛、無色愛、掉、",
    "T02n0099_010:0070c21": "慢、無明。「譬如日出，能除一切世間闇冥。如",
    "T02n0099_010:0070c22": "是，無常想修習多修習，能斷一切欲愛、色愛、",
    "T02n0099_010:0070c23": "無色愛、掉、慢、無明。「譬如轉輪聖王，於諸小王",
    "T02n0099_010:0070c24": "最上、最勝。如是，無常想修習多修習，能斷一",
    "T02n0099_010:0070c25": "切欲愛、色愛、無色愛、掉、慢、無明。「諸比丘！云何",
    "T02n0099_010:0070c26": "修無常想，修習多修習，能斷一切欲愛、色愛、",
    "T02n0099_010:0070c27": "無色愛、掉、慢、無明？若比丘於空露地、若林",
    "T02n0099_010:0070c28": "樹間，善正思惟，觀察色無常，受、想、行、識無",
    "T02n0099_010:0070c29": "常。如是思惟，斷一切欲愛、色愛、無色愛、掉、慢、",
    "T02n0099_010:0071a01": "無明。所以者何？無常想者，能建立無我想，",
    "T02n0099_010:0071a02": "聖弟子住無我想，心離我慢，順得涅槃。」佛",
    "T02n0099_010:0071a03": "說是經已，時，諸比丘聞佛所說，歡喜奉行。",
    "T02n0099_010:0071a04": "（二七一）如是我聞：一時，佛住舍衛國祇樹給",
    "T02n0099_010:0071a05": "孤獨園。爾時，有比丘名曰低舍，與眾多比",
    "T02n0099_010:0071a06": "丘集於食堂，語諸比丘言：「諸尊，我不分別",
    "T02n0099_010:0071a07": "於法，不樂修梵行，多樂睡眠，疑惑於法。」爾",
    "T02n0099_010:0071a08": "時，眾中有一比丘，往詣佛所，禮佛足，却住",
    "T02n0099_010:0071a09": "一面，白佛言：「世尊！低舍比丘以眾多比",
    "T02n0099_010:0071a10": "丘集於食堂，作如是說，唱言：『我不能分",
    "T02n0099_010:0071a11": "別於法，不樂修梵行，多樂睡眠，疑惑於",
    "T02n0099_010:0071a12": "法。』」佛告比丘：「是低舍比丘是愚癡人，不守",
    "T02n0099_010:0071a13": "根門，飲食不知量，初夜、後夜，心不覺悟，",
    "T02n0099_010:0071a14": "懈怠嬾惰，不勤精進，不善觀察思惟善法；",
    "T02n0099_010:0071a15": "彼於分別法，心樂修梵行，離諸睡眠，於",
    "T02n0099_010:0071a16": "正法中離諸疑惑，無有是處。若當比丘守",
    "T02n0099_010:0071a17": "護根門，飲食知量，初夜、後夜，覺悟精進，",
    "T02n0099_010:0071a18": "觀察善法，樂分別法，樂修梵行，離於睡",
    "T02n0099_010:0071a19": "眠，心不疑法，斯有是處。」爾時，世尊告",
    "T02n0099_010:0071a20": "一比丘，汝往語低舍比丘言：「大師呼汝。」",
    "T02n0099_010:0071a21": "比丘白佛：「唯然，受教。」前禮佛足，詣低舍",
    "T02n0099_010:0071a22": "所，而作是言：「長老低舍！世尊呼汝！」低舍聞",
    "T02n0099_010:0071a23": "命，詣世尊所，稽首禮足，却住一面。爾",
    "T02n0099_010:0071a24": "時，世尊語低舍比丘言：「汝低舍！實與眾多",
    "T02n0099_010:0071a25": "比丘集於食堂，作是唱言：『諸長老！我不",
    "T02n0099_010:0071a26": "能分別於法，不樂梵行，多樂睡眠，疑",
    "T02n0099_010:0071a27": "惑於法』耶？」低舍白佛：「實爾。世尊！」佛問低舍：",
    "T02n0099_010:0071a28": "「我今問汝，隨汝意答。於意云何？若於色",
    "T02n0099_010:0071a29": "不離貪、不離欲、不離愛、不離念、不",
    "T02n0099_010:0071b01": "離渴，彼色若變、若異。於汝意云何？當起",
    "T02n0099_010:0071b02": "憂、悲、惱、苦為不耶？」低舍白佛：「如是，世尊！",
    "T02n0099_010:0071b03": "若於色不離貪、不離欲、不離愛、不離",
    "T02n0099_010:0071b04": "念、不離渴，彼色若變、若異，實起憂、悲、",
    "T02n0099_010:0071b05": "惱、苦。世尊！實爾不異。」佛告低舍：「善哉！",
    "T02n0099_010:0071b06": "善哉！低舍！正應如是，不離貪欲說法。低",
    "T02n0099_010:0071b07": "舍！於受、想、行、識，不離貪、不離欲、不離",
    "T02n0099_010:0071b08": "愛、不離念、不離渴，彼識若變、若異，於",
    "T02n0099_010:0071b09": "汝意云何？當起憂、悲、惱、苦為不耶？」低舍",
    "T02n0099_010:0071b10": "白佛：「如是，世尊！於識不離貪、不離欲、",
    "T02n0099_010:0071b11": "不離愛、不離念、不離渴，彼識若變、若異，",
    "T02n0099_010:0071b12": "實起憂、悲、惱、苦。世尊！實爾不異。」佛告低",
    "T02n0099_010:0071b13": "舍：「善哉！善哉！正應如是，識不離貪欲說",
    "T02n0099_010:0071b14": "法。」佛告低舍：「於意云何？若於色離貪、離",
    "T02n0099_010:0071b15": "欲、離愛、離念、離渴，彼色若變、若異時，當",
    "T02n0099_010:0071b16": "生憂、悲、惱、苦耶？」低舍白佛：「不也，世尊！」「如",
    "T02n0099_010:0071b17": "是不異。於意云何？受、想、行、識，離貪、離欲、離",
    "T02n0099_010:0071b18": "愛、離念、離渴，彼識若變、若異，當生憂、悲、",
    "T02n0099_010:0071b19": "惱、苦耶？」低舍答曰：「不也，世尊！如是不異。」",
    "T02n0099_010:0071b20": "佛告低舍：「善哉！善哉！低舍！今當說譬，大",
    "T02n0099_010:0071b21": "智慧者，以譬得解。如二士夫共伴行一路，",
    "T02n0099_010:0071b22": "一善知路，一不知路，其不知者語知路",
    "T02n0099_010:0071b23": "者，作如是言：『我欲詣某城、某村、某聚落，",
    "T02n0099_010:0071b24": "當示我路。』時，知路者即示彼路，語言：『士",
    "T02n0099_010:0071b25": "夫，從此道去，前見二道，捨左從右前行，",
    "T02n0099_010:0071b26": "復有坑澗渠流，復當捨左從右，復有叢",
    "T02n0099_010:0071b27": "林，復當捨左從右。汝當如是漸漸前行，",
    "T02n0099_010:0071b28": "得至某城。』」佛告低舍：「其譬如是：不知路",
    "T02n0099_010:0071b29": "者，譬愚癡凡夫。其知路者，譬如來、應、等正",
    "T02n0099_010:0071c01": "覺。前二路者，謂眾生狐疑。左路者，三不善",
    "T02n0099_010:0071c02": "法——貪、恚、害覺。其右路者，謂三善覺——出要離",
    "T02n0099_010:0071c03": "欲覺、不瞋覺、不害覺。前行左路者，謂邪見、",
    "T02n0099_010:0071c04": "邪志、邪語、邪業、邪命、邪方便、邪念、邪定。前行",
    "T02n0099_010:0071c05": "右路者，謂正見、正志、正語、正業、正命、正方便、",
    "T02n0099_010:0071c06": "正念、正定。坑澗渠流者，謂瞋恚、覆障、憂、悲。",
    "T02n0099_010:0071c07": "叢林者，謂五欲功德也。城者，謂般涅槃。」佛告",
    "T02n0099_010:0071c08": "低舍：「佛為大師，為諸聲聞所作已作，如今",
    "T02n0099_010:0071c09": "當作哀愍悲念，以義安樂，皆悉已作。汝等",
    "T02n0099_010:0071c10": "今日，當作所作，當於樹下，或空露地、山巖",
    "T02n0099_010:0071c11": "窟宅，敷草為座，善思正念，修不放逸，莫",
    "T02n0099_010:0071c12": "令久後心有悔恨，我今教汝。」爾時，低舍",
    "T02n0099_010:0071c13": "聞佛所說，歡喜奉行。",
    "T02n0099_010:0071c14": "（二七二）如是我聞：一時，佛住舍衛國祇樹給",
    "T02n0099_010:0071c15": "孤獨園。爾時，眾中有少諍事，世尊責諸比",
    "T02n0099_010:0071c16": "丘故，晨朝著衣持鉢，入城乞食。食已，出，攝",
    "T02n0099_010:0071c17": "舉衣鉢，洗足，入安陀林，坐一樹下，獨靜思",
    "T02n0099_010:0071c18": "惟，作是念：「眾中有少諍事，我責諸比丘，",
    "T02n0099_010:0071c19": "然彼眾中多年少比丘，出家未久，不見大",
    "T02n0099_010:0071c20": "師，或起悔心，愁憂不樂。我已長夜於諸",
    "T02n0099_010:0071c21": "比丘生哀愍心，今當復還，攝取彼眾，以哀",
    "T02n0099_010:0071c22": "愍故。」時，大梵王知佛心念，如力士屈伸臂",
    "T02n0099_010:0071c23": "頃，從梵天沒，住於佛前，而白佛言：「如是，",
    "T02n0099_010:0071c24": "世尊！如是，善逝！責諸比丘，以少諍事",
    "T02n0099_010:0071c25": "故。於彼眾中多有年少比丘，出家未久，不",
    "T02n0099_010:0071c26": "見大師，或起悔心，愁憂不樂。世尊長夜哀",
    "T02n0099_010:0071c27": "愍，攝受眾僧。善哉！世尊！願今當還攝諸比",
    "T02n0099_010:0071c28": "丘。」爾時，世尊心已垂愍梵天故，默然而許。",
    "T02n0099_010:0071c29": "時，大梵天知佛世尊默然已許，為佛作禮，",
    "T02n0099_010:0072a01": "右遶三匝，忽然不現。爾時世尊，大梵天王還",
    "T02n0099_010:0072a02": "去未久，即還祇樹給孤獨園。敷尼師檀，",
    "T02n0099_010:0072a03": "歛身正坐，表現微相，令諸比丘敢來奉見。",
    "T02n0099_010:0072a04": "時，諸比丘來詣佛所，懷慚愧色，前禮佛足，",
    "T02n0099_010:0072a05": "却坐一面。爾時，世尊告諸比丘：「出家之人，卑",
    "T02n0099_010:0072a06": "下活命，剃髮持鉢，家家乞食，如被噤呪。",
    "T02n0099_010:0072a07": "所以然者，為求勝義故，為度生、老、病、死、",
    "T02n0099_010:0072a08": "憂、悲、惱、苦、究竟苦邊故。諸善男子！汝不為",
    "T02n0099_010:0072a09": "王賊所使、非負債人、不為恐怖、不為失",
    "T02n0099_010:0072a10": "命而出家，正為解脫生、老、病、死、憂、悲、惱、苦。",
    "T02n0099_010:0072a11": "汝等不為此而出家耶？」比丘白佛：「實爾。世",
    "T02n0099_010:0072a12": "尊！」佛告比丘：「汝等比丘為如是勝義而出",
    "T02n0099_010:0072a13": "家。云何於中猶復有一愚癡凡夫，而起貪",
    "T02n0099_010:0072a14": "欲，極生染著，瞋恚兇暴，懈怠下劣，失念不",
    "T02n0099_010:0072a15": "定，諸根迷亂？譬如士夫從闇而入闇，從冥",
    "T02n0099_010:0072a16": "入冥，從糞廁出復墮糞廁，以血洗血，捨",
    "T02n0099_010:0072a17": "離諸惡還復取惡。我說此譬，凡愚比丘亦",
    "T02n0099_010:0072a18": "復如是。又復譬如焚尸火[木*(暴(日/共)+夭)]，捐棄塜間，不",
    "T02n0099_010:0072a19": "為樵伐之所採拾。我說此譬，愚癡凡夫比",
    "T02n0099_010:0072a20": "丘而起貪欲，極生染著，瞋恚兇暴，懈怠下",
    "T02n0099_010:0072a21": "劣，失念不定，諸根散亂，亦復如是。「比丘！有",
    "T02n0099_010:0072a22": "三不善覺法。何等為三？貪覺、恚覺、害覺，此三",
    "T02n0099_010:0072a23": "覺由想而起。云何想？想有無量種種，貪想、",
    "T02n0099_010:0072a24": "恚想、害想，諸不善覺從此而生。比丘！貪想、",
    "T02n0099_010:0072a25": "恚想、害想、貪覺、恚覺、害覺，及無量種種不善。",
    "T02n0099_010:0072a26": "云何究竟滅盡？於四念處繫心，住無相三",
    "T02n0099_010:0072a27": "昧，修習多修習，惡不善法從是而滅，無餘",
    "T02n0099_010:0072a28": "永盡，正以此法。「善男子、善女人信樂出家，",
    "T02n0099_010:0072a29": "修習無相三昧，修習多修習已，住甘露門，",
    "T02n0099_010:0072b01": "乃至究竟甘露涅槃。我不說此甘露涅槃，",
    "T02n0099_010:0072b02": "依三見者。何等為三？有一種見如是如",
    "T02n0099_010:0072b03": "是說：『命則是身。』復有如是見：『命異身異。』又",
    "T02n0099_010:0072b04": "作是說：『色是我，無二無異，長存不變。』多聞",
    "T02n0099_010:0072b05": "聖弟子作是思惟：『世間頗有一法可取而",
    "T02n0099_010:0072b06": "無罪過者？』思惟已，都不見一法可取而無",
    "T02n0099_010:0072b07": "罪過者。我若取色，即有罪過；若取受、想、",
    "T02n0099_010:0072b08": "行、識，則有罪過。作是知已，於諸世間，則",
    "T02n0099_010:0072b09": "無所取，無所取者，自覺涅槃：『我生已盡，梵",
    "T02n0099_010:0072b10": "行已立，所作已作，自知不受後有。』」佛說此",
    "T02n0099_010:0072b11": "經已。時，諸比丘聞佛所說，歡喜奉行。",
    "T02n0099_010:0072b12": "　應說、小土摶　　泡沫、二無知",
    "T02n0099_010:0072b13": "　河流、祇林、樹　　低舍責、諸想",
    "T02n0099_010:0072b14": "雜阿含經卷第十"
}