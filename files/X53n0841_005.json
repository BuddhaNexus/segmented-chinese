{
    "X53n0841_005:0420a17": "俱舍頌疏記　論本第五",
    "X53n0841_005:0420a18": "富春沙門　遁麟　述",
    "X53n0841_005:0420a19": "眾同分者同法非一名為眾同與彼為因名之為分",
    "X53n0841_005:0420a20": "章云眾多同分義亦同也一無差別者總是有情平",
    "X53n0841_005:0420a21": "等皆有唯簡非情名無差別非情無同分者正理云",
    "X53n0841_005:0420a22": "如是同分世尊唯依有情說非草本等故經云此人",
    "X53n0841_005:0420a23": "同分此天同分等故不言非情也一類有情各等有",
    "X53n0841_005:0420a24": "者謂當類自同簡餘類故名有差別言界趣等同分",
    "X53n0841_005:0420b01": "所依各別有者顯能依同分也自類相似者如色聲",
    "X53n0841_005:0420b02": "等自類相似也由有實物至互相似者此顯同分是",
    "X53n0841_005:0420b03": "實由有實同分故所以色聲等法各互相似故有情",
    "X53n0841_005:0420b04": "言亦攝法者謂法不離有情頌但言有情亦攝於法",
    "X53n0841_005:0420b05": "問有情同分與法同分為體各別為一體義分解云",
    "X53n0841_005:0420b06": "舊云體性各別令有情相似名有情同分能令諸法",
    "X53n0841_005:0420b07": "相似名法同分雖復離法無別有情約義有殊同分",
    "X53n0841_005:0420b08": "亦別又解有情離法既無別體准知同分體亦無殊",
    "X53n0841_005:0420b09": "約義有殊立名有異非依各別(今詳疏中故同前說)若無實物",
    "X53n0841_005:0420b10": "名同分者此下反徵經部證實有同分體此中有二",
    "X53n0841_005:0420b11": "一約有情立二約法立初言有情有情者有情非一",
    "X53n0841_005:0420b12": "名有情有情同分是有情名等無差別覺及施設不",
    "X53n0841_005:0420b13": "應得有者此意若無實物名同分者不應有能緣同",
    "X53n0841_005:0420b14": "分之覺解及詮同分之名言既言有能緣之覺解及",
    "X53n0841_005:0420b15": "詮同分之名言故知同分是實非無所緣法可生覺",
    "X53n0841_005:0420b16": "慧故非無所詮法可起言說故次得法中例同有情",
    "X53n0841_005:0420b17": "說故言如理應知覺隨緣同分覺者此釋緣同分生",
    "X53n0841_005:0420b18": "覺解或如於人天同起有情之覺解於法中同生色",
    "X53n0841_005:0420b19": "之覺解也名准覺說又此且約無差別同分為難以",
    "X53n0841_005:0420b20": "遍故偏舉經部宗同分是假者且彼云非異生性別",
    "X53n0841_005:0420b21": "有異生同分如非異人性別有人同分又非現見故",
    "X53n0841_005:0420b22": "又難云云何不許有非情同分諸糓麥金銀等亦有",
    "X53n0841_005:0420b23": "自類互相似故正理通云乃至不應如是責有太過",
    "X53n0841_005:0420b24": "失故汝亦許有人天等趣胎卵等生何不亦許菴羅",
    "X53n0841_005:0420c01": "等趣豆麥等生且我於中作如是解由彼草等無有",
    "X53n0841_005:0420c02": "展轉業用樂欲互相似故又因有情草等方生故唯",
    "X53n0841_005:0420c03": "於有情說有同分斷由此事證有實物經部師云說",
    "X53n0841_005:0420c04": "人同分等但是假立如麥豆等論主意同。",
    "X53n0841_005:0420c05": "修無想定為異熟因者准婆沙有多說評家云無想",
    "X53n0841_005:0420c06": "異熟唯無想感一切命根及眾同分眼等色皆是業",
    "X53n0841_005:0420c07": "感餘蘊俱感(除命根等外餘受等是無想定并業等感故也)由此下引滿因",
    "X53n0841_005:0420c08": "中云二定不能引者約不引命根眾同分等說言多",
    "X53n0841_005:0420c09": "時有想者謂遮少時名為多時非謂於中間無想時",
    "X53n0841_005:0420c10": "也其中間五百大劫長時無想故婆沙或前多後少",
    "X53n0841_005:0420c11": "或前少後多隨彼意樂有差別故必有欲界順後受",
    "X53n0841_005:0420c12": "業者婆沙云有說若造無想順次生受業等者法爾",
    "X53n0841_005:0420c13": "亦造欲界順後受業如彼無我觀生北洲必造欲天",
    "X53n0841_005:0420c14": "之業以修觀時必具十業因故或起邪見謗釋種涅",
    "X53n0841_005:0420c15": "槃者謂撥無真涅槃也問准婆沙無漏緣惑此時不",
    "X53n0841_005:0420c16": "起如何今說謗涅槃耶答此約修定加行時說或與",
    "X53n0841_005:0420c17": "婆沙不同或起見取計無想天為解脫者夫言見取",
    "X53n0841_005:0420c18": "謂執劣為勝既非涅槃執為涅槃故是見取或起戒",
    "X53n0841_005:0420c19": "禁取者謂非道計道名為戒取今無想定實非真道",
    "X53n0841_005:0420c20": "妄計為道故是戒取次復離欲者謂先起惡因後方",
    "X53n0841_005:0420c21": "修定及離染等故名次復問無想位中三食既滅如",
    "X53n0841_005:0420c22": "何得住答食有二種一先時能引二現在任持彼位",
    "X53n0841_005:0420c23": "雖無現在任持而有先時能引食故亦得住也。",
    "X53n0841_005:0420c24": "約滅心同名為如是者此約無心是同非謂與無想",
    "X53n0841_005:0421a01": "果性體類等數同也問出入無想何心耶答婆沙云",
    "X53n0841_005:0421a02": "出入無想俱是第四靜慮有漏善心廣如後述無想",
    "X53n0841_005:0421a03": "唯依第四禪者不依下地如彼所明而不依無色者",
    "X53n0841_005:0421a04": "以諸異生怖畏斷滅彼界無色若更滅心便為斷滅",
    "X53n0841_005:0421a05": "是彼所怖故無色界無無想定又無色無無想異熟",
    "X53n0841_005:0421a06": "可計故故定亦無傳說現身必還能起者謂退定時",
    "X53n0841_005:0421a07": "起下煩惱若不重起即第二生不得受果由當生中",
    "X53n0841_005:0421a08": "必還得故故第二生即得受果問此定唯順生受既",
    "X53n0841_005:0421a09": "先得定已能招果更重入定復何所感新云或可餘",
    "X53n0841_005:0421a10": "蘊異熟或重入定者感彼報時或入晚出早或入早",
    "X53n0841_005:0421a11": "出晚聖人於無想如見深坑者謂感五百大劫生死",
    "X53n0841_005:0421a12": "大果空無所獲聖者厭離如見深坑。",
    "X53n0841_005:0421a13": "以止息想作意為先者謂聖人受想麁動疲勞為求",
    "X53n0841_005:0421a14": "靜住暫止息故入滅定問過去已滅未來未至現在",
    "X53n0841_005:0421a15": "不住為滅何心答住於現在遮於未來心心所法令",
    "X53n0841_005:0421a16": "不相續故名為滅如斷城路閇門竪幢不令人入出",
    "X53n0841_005:0421a17": "故名除寇。唯依有頂者正理又云前無想定是色界",
    "X53n0841_005:0421a18": "邊今滅盡定在無色邊所受生身是最上業所牽引",
    "X53n0841_005:0421a19": "故說名有頂或有邊際說名有頂如說樹邊名為樹",
    "X53n0841_005:0421a20": "頂唯招有頂四蘊異熟者婆沙云受非想處四蘊異",
    "X53n0841_005:0421a21": "熟果除命根眾同分彼唯是業果故非異生能起也",
    "X53n0841_005:0421a22": "此總有三因一怖畏故二唯聖道力所引故三勝解",
    "X53n0841_005:0421a23": "入。聖入滅定作勝解心者謂遠加行作入涅槃想非",
    "X53n0841_005:0421a24": "真涅槃也如加行作止息想也初得時唯得一世者",
    "X53n0841_005:0421b01": "謂無心故無法前得故但得一世也世尊是未得滅",
    "X53n0841_005:0421b02": "定至俱解脫者此難意以滅定唯聖人得菩薩見道",
    "X53n0841_005:0421b03": "之前既是凡夫故未得此定及入見道是聖人時三十",
    "X53n0841_005:0421b04": "四心復相續起故至盡智未得此定既未得定豈得",
    "X53n0841_005:0421b05": "名俱分解脫人答有二初約起自在名俱解脫後約",
    "X53n0841_005:0421b06": "得出入心出入心有前後故盡智得定體無心無法",
    "X53n0841_005:0421b07": "前得故不得也西方謂健駄羅國是迦濕彌羅西也",
    "X53n0841_005:0421b08": "鄔波毱多此云近護或云近藏如上所明佛涅槃後",
    "X53n0841_005:0421b09": "一百年出是阿育王門師諦現觀中有十六念者謂",
    "X53n0841_005:0421b10": "觀上下八諦各有二心故成十六如章廣辨言於無",
    "X53n0841_005:0421b11": "所有處已得離貪者謂菩薩法爾先有漏道離於下",
    "X53n0841_005:0421b12": "染如菩薩同鬱頭藍等修非想定明知此時已離下",
    "X53n0841_005:0421b13": "染無容得起不同類心者西方師云謂我未得漏盡",
    "X53n0841_005:0421b14": "終不解斯結跏趺坐決定不起如是期心非謂不起",
    "X53n0841_005:0421b15": "無漏心也正理云豈不由斯已成違越如何菩薩為",
    "X53n0841_005:0421b16": "盡諸漏修未曾得見修二道欲拔有頂見斷惑根及",
    "X53n0841_005:0421b17": "除有頂修惑怨敵立誓要期結跏趺坐事未究竟而",
    "X53n0841_005:0421b18": "於其中捨所要期無漏治道貴重無始能為誑惑世",
    "X53n0841_005:0421b19": "間定類為獲共有易得滅定而致稽留如是善成三",
    "X53n0841_005:0421b20": "十四念得菩提故准論主意同西方師不同有部。",
    "X53n0841_005:0421b21": "無想不依無色理在不疑者謂無想定在第四禪非",
    "X53n0841_005:0421b22": "無色法故不依彼理不疑滅定既是有頂地法何故",
    "X53n0841_005:0421b23": "亦不依無色身耶若有不許色界起無想定者彼云",
    "X53n0841_005:0421b24": "唯欲起無想定以欲界心猛利故有說力故有說通",
    "X53n0841_005:0421c01": "三靜慮起由念勇修加行勢力亦能起故有說第四",
    "X53n0841_005:0421c02": "靜慮亦能現起除無想天勿果與因極相逼故三說",
    "X53n0841_005:0421c03": "之中後二無違前說非理此唯色行二蘊者色蘊可",
    "X53n0841_005:0421c04": "知行蘊即四相命根得同分等無餘三蘊者以受想",
    "X53n0841_005:0421c05": "識不囑色界繫也說五蘊為五行者無常名行故婆",
    "X53n0841_005:0421c06": "沙云諸蘊即行聲說過去如來應正等覺說蘊名行",
    "X53n0841_005:0421c07": "今釋迦如來應正等覺說行名蘊此阿毗達磨中說",
    "X53n0841_005:0421c08": "五行者欲顯今佛所說五蘊即是先佛所說五行故",
    "X53n0841_005:0421c09": "唯人中能起滅定者婆沙問云何故生色界中能初",
    "X53n0841_005:0421c10": "起靜慮不能起滅定耶答靜慮由三緣故初起一因",
    "X53n0841_005:0421c11": "力二業力三法爾力滅定但由一緣故初起謂說力",
    "X53n0841_005:0421c12": "唯欲界有佛說故能初起不由因力以餘生中未曾",
    "X53n0841_005:0421c13": "起滅定故又不由業力以此定非業性力故不由法",
    "X53n0841_005:0421c14": "爾力以無色中無世界壞故。此滅定未曾修習者謂",
    "X53n0841_005:0421c15": "是聖人方能修此先既非聖故未曾修由退為先者",
    "X53n0841_005:0421c16": "論云此滅盡亦有退耶應言亦有如鄔陀夷經(此云出現",
    "X53n0841_005:0421c17": "經)有諸苾芻先於此處具淨尸羅能數入出滅受想",
    "X53n0841_005:0421c18": "定彼於現法或臨終位不能勤修令解滿足從此身",
    "X53n0841_005:0421c19": "壞超段食天光云段食天謂六欲天資段食故意成",
    "X53n0841_005:0421c20": "天身謂色界天不由精血等隨意受生天隨受一處",
    "X53n0841_005:0421c21": "意成天身於彼生已復數入出滅受想定若得此定",
    "X53n0841_005:0421c22": "必無退者如何得往色界受生依大眾部第四禪亦",
    "X53n0841_005:0421c23": "有滅定然彼所執滅定無退與此不同如亦知受等",
    "X53n0841_005:0421c24": "者謂受是心所雖亦知心所不名他心所智但名他",
    "X53n0841_005:0422a01": "心智也論云今二定中心久時斷如何於後心復得",
    "X53n0841_005:0422a02": "生毗婆沙師許過去有前心為後等無間緣(云云多說)論",
    "X53n0841_005:0422a03": "問云若都無心如何名定答此令大種平等行故說",
    "X53n0841_005:0422a04": "名為定或由心力平等至此故名為定解云由此定",
    "X53n0841_005:0422a05": "在身令諸大種湛然平等而住水火風等所不能損",
    "X53n0841_005:0422a06": "故名等至或由定前心離沉掉平等至此定故名等",
    "X53n0841_005:0422a07": "至婆沙云等至有二義一令心平等二令大種平等",
    "X53n0841_005:0422a08": "又正理云此中定言應名等至由言便故名之為定",
    "X53n0841_005:0422a09": "(解云等〔目〕正義極義如理平等行至謂成辨義也)言二定有二十二物為體",
    "X53n0841_005:0422a10": "者准婆沙有多說一云此定一物為體謂一滅現前",
    "X53n0841_005:0422a11": "即名無心故有說十一物為體以大地有十及心王",
    "X53n0841_005:0422a12": "滅故有說二十一物為體謂大地十大善地十及心",
    "X53n0841_005:0422a13": "王滅故評家云如是說者隨滅爾許心心所法即有",
    "X53n0841_005:0422a14": "爾所物現前為體今章云加欣厭一與第三師不同",
    "X53n0841_005:0422a15": "新云准義無想定加欣欣彼果故滅盡定加厭厭受",
    "X53n0841_005:0422a16": "想入滅定故今詳此但一相未為盡理以無想定亦",
    "X53n0841_005:0422a17": "厭想故滅定亦欣入定故又婆沙解滅定欣厭隨一",
    "X53n0841_005:0422a18": "若唯厭者何名隨一依經部宗滅定是假者與此不",
    "X53n0841_005:0422a19": "同。",
    "X53n0841_005:0422a20": "會名者謂會壽命之名也用證者約能持識等用證",
    "X53n0841_005:0422a21": "知實有命也能持暖識說名為壽者問此壽何法能",
    "X53n0841_005:0422a22": "持答燸及識持若爾三法更互相持猶如鼎之三足",
    "X53n0841_005:0422a23": "何法先滅答唯一滅故餘二隨滅若依經部壽體非",
    "X53n0841_005:0422a24": "實彼云由三界業所引同分住時勢分相續決定隨",
    "X53n0841_005:0422b01": "應住時爾時住故此勢分說名為壽體如穀等種所",
    "X53n0841_005:0422b02": "引乃至熟時勢分又如放箭所引乃至住時勢分論",
    "X53n0841_005:0422b03": "主意同有部故論云有別實物能持燸識名為壽體",
    "X53n0841_005:0422b04": "是說為善。",
    "X53n0841_005:0422b05": "言相是標相者謂表法令知是有為也法若有此應",
    "X53n0841_005:0422b06": "是有為者謂由四相遷流令行三世故成有為若無",
    "X53n0841_005:0422b07": "遷流義即是無為應言者濫於難詞然非難也婆沙",
    "X53n0841_005:0422b08": "問云何故作此論耶有執諸相皆寶云婆娑三十八云",
    "X53n0841_005:0422b09": "何故作此論有執諸有為相皆是無為如分別論者",
    "X53n0841_005:0422b10": "是無為如分別論者有執三相是有為滅相無為如",
    "X53n0841_005:0422b11": "法密部乃至或執色等五蘊出胎之時名生相續時",
    "X53n0841_005:0422b12": "名住衰變時名異命終時名滅如經部為遮彼計故",
    "X53n0841_005:0422b13": "此所說諸有為法一一剎那皆具四相能起名生者",
    "X53n0841_005:0422b14": "謂能起彼用令入現在說名為生若無生相諸有為",
    "X53n0841_005:0422b15": "法如虗空等應本不生能安名住者謂至現在住令",
    "X53n0841_005:0422b16": "彼用暫時安住各引自果故名為住若無住相諸法",
    "X53n0841_005:0422b17": "不能各取自果又由異相能衰彼引果用令其不能",
    "X53n0841_005:0422b18": "重引自果故名為異異於現用既衰已用滅復能壞",
    "X53n0841_005:0422b19": "彼現法用滅入過去故名為滅若無滅相用應不滅",
    "X53n0841_005:0422b20": "諸法應常知此宗生相居未來起用住異滅三於現",
    "X53n0841_005:0422b21": "在世同時起用所望不同作用差別問時之極促名",
    "X53n0841_005:0422b22": "一剎那用既別世何名剎那答婆沙有二說一云體",
    "X53n0841_005:0422b23": "雖同時用有前後一法生滅作用究竟名一剎那一",
    "X53n0841_005:0422b24": "云或生滅位非一剎那然一剎那具有三體故說三",
    "X53n0841_005:0422c01": "相同一剎那(前約用說後約體說各據一義無評家)舊云又足一解生",
    "X53n0841_005:0422c02": "用起時名一剎那現在三相用時復名一剎那薩婆",
    "X53n0841_005:0422c03": "多宗四相實有者以此四相既有力用明知其體實",
    "X53n0841_005:0422c04": "有也依經部宗約一期生滅以立四相然假非實故",
    "X53n0841_005:0422c05": "論云何緣如是分折虗空非生等相有實法體如前",
    "X53n0841_005:0422c06": "分別所以者何謂此諸相非如色等有定現此或至",
    "X53n0841_005:0422c07": "教量證實有故又非一剎那具有三相故論有相破",
    "X53n0841_005:0422c08": "繁不具述詳論主意同其經部故論云依相續說有",
    "X53n0841_005:0422c09": "為相者不違正理善順契經令諸有情生厭畏者論",
    "X53n0841_005:0422c10": "說喻云猶如有人處於稠林有三怨敵欲為損害一",
    "X53n0841_005:0422c11": "從稠林牽之令出(喻生相也)一衰其力(喻異相也)一壞命根(喻滅",
    "X53n0841_005:0422c12": "相也)三相於行應知亦爾住則攝受安立等故不立也",
    "X53n0841_005:0422c13": "註言是第一師釋經意者謂是前師釋經不說住相",
    "X53n0841_005:0422c14": "之意故再言第一師也然此章中分為三解若寶法",
    "X53n0841_005:0422c15": "師但為二說以初二釋同云不說住故合之為一吉",
    "X53n0841_005:0422c16": "祥黑耳者即涅槃經功德天黑闇女是也。",
    "X53n0841_005:0422c17": "上句答問等者謂上句答更有之問下句答無窮之",
    "X53n0841_005:0422c18": "難小生名生生者謂小生不生住等但生大生故名",
    "X53n0841_005:0422c19": "生生大生兼生住等不唯生生故非生生住等亦爾",
    "X53n0841_005:0422c20": "准生生說此釋上生是小生下生是大生正理又云",
    "X53n0841_005:0422c21": "生之生生乃至滅之滅滅准此即上生是大生下生",
    "X53n0841_005:0422c22": "是小生謂大生之生也住等亦爾舊存二解言功能",
    "X53n0841_005:0422c23": "者論云謂法作用或謂士用名為功能由此道理無",
    "X53n0841_005:0422c24": "無窮失者謂由於八一有能之道理故無無窮之過",
    "X53n0841_005:0423a01": "也以小生但能生大生即此小生復從大生更不須",
    "X53n0841_005:0423a02": "別立餘生等相生此小生以大生但能生八法生本",
    "X53n0841_005:0423a03": "法竟兼生小生言八法有能者且如生不自生但除",
    "X53n0841_005:0423a04": "自體能生大住大異大滅并本法成四又生四小相",
    "X53n0841_005:0423a05": "成八法以此八法皆由生力而得起故住除自體其",
    "X53n0841_005:0423a06": "餘八法一剎那中並由住力令彼住也餘二准說故",
    "X53n0841_005:0423a07": "論喻云猶如雌鷄有生多子有唯生一生與生生生",
    "X53n0841_005:0423a08": "八生一其力亦爾正理問云生性既無異功能何有",
    "X53n0841_005:0423a09": "別如受領納性雖無異而有差別損益功能又本相",
    "X53n0841_005:0423a10": "隨相境有多少如五識意識境有多少(五識唯一境意識了六境)。",
    "X53n0841_005:0423a11": "令知此相表是有為者舊云令知此能相表所相法",
    "X53n0841_005:0423a12": "體是有為若但言有為之相即不知此相定表所相",
    "X53n0841_005:0423a13": "之法體是有為章意上同新云有為之有為相者前",
    "X53n0841_005:0423a14": "言示三相體後言表前之相是有為也不表有為是",
    "X53n0841_005:0423a15": "有義者謂不表有為是有體之義謂體先有不因四",
    "X53n0841_005:0423a16": "相方有體也又無為法無四相表體亦有故童女善",
    "X53n0841_005:0423a17": "相者謂性貞潔脚膝纖圓齒白脣薄髮細且長臂埀",
    "X53n0841_005:0423a18": "過膝是名善相與此相違名為惡相。",
    "X53n0841_005:0423a19": "非離所餘因緣和合者此意說非雖有生相要假餘",
    "X53n0841_005:0423a20": "因方能生法但生相力即不能生經部難云若爾有",
    "X53n0841_005:0423a21": "因緣和合即生無即不生故知唯有因緣何勞生相",
    "X53n0841_005:0423a22": "有部答云豈諸有法皆汝所知法性幽微甚難知故",
    "X53n0841_005:0423a23": "雖現有體而不可知(云云)。",
    "X53n0841_005:0423a24": "名句文身如其次第以想章字等異目釋之因名生",
    "X53n0841_005:0423b01": "想名為作想者此是因取果名說名為想故亦可知",
    "X53n0841_005:0423b02": "於想詮法相狀義與想同故名為想言契約名想至",
    "X53n0841_005:0423b03": "名作想者謂由賢聖想像契約立名能詮表發名作",
    "X53n0841_005:0423b04": "作即是想故名作想皈赴義者謂趣其自相內有異",
    "X53n0841_005:0423b05": "相呼表專一即皈之義由斯呼召能引自體梵云僧",
    "X53n0841_005:0423b06": "若(自阿反)此云想是能取像專執之義或契約義諸行",
    "X53n0841_005:0423b07": "無常等者謂表諸行知是無常詮表差別故名為句業",
    "X53n0841_005:0423b08": "用德時者一解如章新云或如說善能招愛果刀能",
    "X53n0841_005:0423b09": "割物等此是業用寂滅為樂此是德也三無數劫此",
    "X53n0841_005:0423b10": "是時也或詮諸法相隨順名相應詮義不同名差別",
    "X53n0841_005:0423b11": "舊又云時是助句相應是鉤戀義謂辨了業用德時",
    "X53n0841_005:0423b12": "於中所有名義鉤戀不斷名相應差別者謂隨何法",
    "X53n0841_005:0423b13": "有此業用與時不同名時差別如象有四跡者謂尋",
    "X53n0841_005:0423b14": "跡得象今亦尋句得義故翻為句也以章釋句者舊",
    "X53n0841_005:0423b15": "云方俗不同此方句少章多印度國法章句二種俱",
    "X53n0841_005:0423b16": "是詮義究竟故得以章釋句又正理抄云外典以數",
    "X53n0841_005:0423b17": "字為句與章不同此以詮義為句與章相似字者梵",
    "X53n0841_005:0423b18": "云惡剎那(唐云字)是不流轉義謂不隨方流轉改易故",
    "X53n0841_005:0423b19": "又是能顯義今言文者是字之用言不相應行中字",
    "X53n0841_005:0423b20": "者謂聲上屈曲差別詮表之字是不相應行蘊所攝",
    "X53n0841_005:0423b21": "不同墨書字者論難云豈不此字亦書分名答云非",
    "X53n0841_005:0423b22": "為顯書分製造諸字但為顯諸字製造書分謂云何",
    "X53n0841_005:0423b23": "當令雖不聞說亦得解故造書分是故諸字非書分",
    "X53n0841_005:0423b24": "也又欲依色字記持不相應字及將色字傳流異方",
    "X53n0841_005:0423c01": "及於後代故造書字上雖已明然且未了此名句文",
    "X53n0841_005:0423c02": "差別相者對法云彼二依文如綾錦文由起於絲顯",
    "X53n0841_005:0423c03": "異餘處即依此顯安布以為龍鳳又合龍鳳以作錦",
    "X53n0841_005:0423c04": "窠根本皆依文絲顯成絲如其聲文如其字龍鳳如",
    "X53n0841_005:0423c05": "名句如錦窠壹伊等字顯在聲上即將此顯能目自",
    "X53n0841_005:0423c06": "性別更生名目差別義別便生句故此名句皆依於",
    "X53n0841_005:0423c07": "文問如一字名與文何別抄云西方字本劫初已來",
    "X53n0841_005:0423c08": "依諸轉聲先有准的後人取之施於此法便有名生",
    "X53n0841_005:0423c09": "未施設時無名但字如無義字非謂能詮故知能詮",
    "X53n0841_005:0423c10": "別有名起極大相近濫相極難知知璧與光二色難",
    "X53n0841_005:0423c11": "辨總說合集者梵云三木訖底此云總說梵云三摩",
    "X53n0841_005:0423c12": "婆曳此云合集字界緣者且如此方江河等字皆從",
    "X53n0841_005:0423c13": "其水水即是界工可是緣以工助水成江以可助水",
    "X53n0841_005:0423c14": "成河也言總說起自嗢遮者既已緣助嗢遮轉成總",
    "X53n0841_005:0423c15": "說明知總說起自嗢遮如此江河等字起自於水明",
    "X53n0841_005:0423c16": "知總說亦是合集者嗢遮字界本是合集轉成總說",
    "X53n0841_005:0423c17": "界義猶存豈非合集如江河等字猶有水故一名是",
    "X53n0841_005:0423c18": "名非名身者謂有詮表故是名未聚集故非身且說",
    "X53n0841_005:0423c19": "言名有其多種或一字名或二字三字名隨其多少",
    "X53n0841_005:0423c20": "但為一名皆非身也言多名身者謂多名為一身者",
    "X53n0841_005:0423c21": "名非謂有種多名身也句文亦爾句亦多位謂處中",
    "X53n0841_005:0423c22": "句(八字)初句(六字已上)後句(二十六字已下)短句(減二十六字)長句(過二十六",
    "X53n0841_005:0423c23": "字)經論文章多依中句文亦多種或多念聲生一文",
    "X53n0841_005:0423c24": "或一文生一名等(云云)如迦佉伽者問先何故舉惡",
    "X53n0841_005:0424a01": "阿等此何以舉迦佉伽等舊云前是字音此是字體",
    "X53n0841_005:0424a02": "為顯字音字體皆是字故舉初以攝後於九義立一",
    "X53n0841_005:0424a03": "瞿聲者經部義表名等非實定故毗婆沙宗別有實",
    "X53n0841_005:0424a04": "物名為名等若依經部名等是假論主有相破。",
    "X53n0841_005:0424a05": "無色無聲故無名等者有餘師說名亦通無色然不",
    "X53n0841_005:0424a06": "可說以無用故此非正義非所顯義者婆沙問云誰",
    "X53n0841_005:0424a07": "成就名等為能說者為所說耶若能說者則阿羅漢",
    "X53n0841_005:0424a08": "應成染法以羅漢等亦說染汙法故若所說者則外",
    "X53n0841_005:0424a09": "無為亦應成就名等以彼亦是所說法故答唯能說",
    "X53n0841_005:0424a10": "者成若爾後難善通前難如何答羅漢雖成染汙等",
    "X53n0841_005:0424a11": "名而不成就染汙等法以染汙等名皆無覆無記性",
    "X53n0841_005:0424a12": "故非業感故不通異熟者謂隨欲生起非酬往業故",
    "X53n0841_005:0424a13": "非異熟是有為故非實同類因生故非一剎那故唯",
    "X53n0841_005:0424a14": "等流。",
    "X53n0841_005:0424a15": "同分通等流異熟者正理論云云何異熟同分謂地",
    "X53n0841_005:0424a16": "獄等及卵生等趣生等同分也云何等流同分謂界",
    "X53n0841_005:0424a17": "地處種姓族類沙門梵志學無學等所有同分有說",
    "X53n0841_005:0424a18": "先業所引是生異熟同分現在加行起是等流同分",
    "X53n0841_005:0424a19": "餘二可知者即等流異熟二也法上得及四相是異",
    "X53n0841_005:0424a20": "熟餘是等流。",
    "X53n0841_005:0424a22": "俱舍頌疏記"
}