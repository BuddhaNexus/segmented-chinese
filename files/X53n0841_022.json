{
    "X53n0841_022:0489c01": "俱舍頌疏記　論本第二十二",
    "X53n0841_022:0489c02": "富春沙門　遁麟　述",
    "X53n0841_022:0489c03": "說文云有多才行謂之為賢桂苑珠藂云無事不通",
    "X53n0841_022:0489c04": "謂之為聖仁王經地前為賢地上為聖此論云聖謂",
    "X53n0841_022:0489c05": "已得無漏道生遠諸惡法故名為聖獲得畢竟離繫",
    "X53n0841_022:0489c06": "得故准上經論七方便位名之為賢苦忍已上名之",
    "X53n0841_022:0489c07": "為聖今章言賢謂賢和聖謂聖正者乃訓釋詞所以",
    "X53n0841_022:0489c08": "隨眠品後明者前品明斷當滅諦此品明聖即當道",
    "X53n0841_022:0489c09": "為滅因故次明之若准序科以賢聖三品明無漏故",
    "X53n0841_022:0489c10": "先厭後觀次有漏後無漏就中賢聖是果故在先明",
    "X53n0841_022:0489c11": "廣如上辨言速能治三界者此有二因一速能斷三",
    "X53n0841_022:0489c12": "界二頓斷九品故唯無漏修道闕此故通二種正理",
    "X53n0841_022:0489c13": "彈云所說一剎那能頓斷九品此因非證有漏亦能",
    "X53n0841_022:0489c14": "一剎那中合斷五部豈能頓斷便無漏攝新云正理",
    "X53n0841_022:0489c15": "彈不當九品頓斷難必用無漏道五部合斷易故用",
    "X53n0841_022:0489c16": "有漏道以九品頓斷為因何得五部合斷為難。",
    "X53n0841_022:0489c17": "言現觀位中至便在先說者此以隨見道次第不約",
    "X53n0841_022:0489c18": "修道次第以修道觀諦不定故又修道多先觀集故",
    "X53n0841_022:0489c19": "婆沙云何故見道先苦後集修道先集後苦答見道",
    "X53n0841_022:0489c20": "依現觀次第修道依因果次第(云云)言現等覺義者",
    "X53n0841_022:0489c21": "謂十六行相於四諦境現前平等而覺名現等覺婆",
    "X53n0841_022:0489c22": "沙問云有四行相觀生死果何故但名苦諦不名非",
    "X53n0841_022:0489c23": "常等諦復次苦相不共唯有漏法是苦非餘故名苦",
    "X53n0841_022:0489c24": "諦非常等三是餘共相謂非常等三諦皆有空非我",
    "X53n0841_022:0490a01": "相通一切法故不名非常等諦也問有四行相觀生",
    "X53n0841_022:0490a02": "死因何故但名集諦復次集但於有漏法招集生死",
    "X53n0841_022:0490a03": "非無漏故因生緣相無漏亦有聖道亦名因生緣故",
    "X53n0841_022:0490a04": "集不共故立以諦名問有四行相觀涅槃何故涅槃",
    "X53n0841_022:0490a05": "唯名滅諦不名靜等三諦復次滅諦名不共故立名",
    "X53n0841_022:0490a06": "滅唯顯究竟滅故靜名濫定妙離濫道故不名為靜",
    "X53n0841_022:0490a07": "妙離諦問有四行相觀於聖道何故聖道但名道諦",
    "X53n0841_022:0490a08": "不名如等三諦復次道名唯顯趣涅槃路故立諦名",
    "X53n0841_022:0490a09": "如濫正理行通有漏出通涅槃故不名如行出諦。言",
    "X53n0841_022:0490a10": "聖諦者論解云是聖者諦故得聖名謂唯聖者苦見",
    "X53n0841_022:0490a11": "實苦乃至道見實道故名聖諦凡夫苦計為樂非道",
    "X53n0841_022:0490a12": "計道顛倒妄見不名凡諦問虗空非擇滅何故非諦",
    "X53n0841_022:0490a13": "答婆沙云若法是苦是苦因是苦盡是苦對治者世",
    "X53n0841_022:0490a14": "尊立為諦虗空非擇滅非苦非苦因等故是故世尊",
    "X53n0841_022:0490a15": "不立為諦復次虗空非擇滅不墮世故非三諦無記",
    "X53n0841_022:0490a16": "性故非滅諦。",
    "X53n0841_022:0490a17": "一苦苦者由體成苦性如經言諸苦受生時苦住時",
    "X53n0841_022:0490a18": "苦既生住皆苦故知由體成苦性二壞苦者如契經",
    "X53n0841_022:0490a19": "言諸樂受生時樂住時樂壞時苦故未壞之前生住",
    "X53n0841_022:0490a20": "皆樂至壞之時方名為苦故知樂由壞成苦。三行苦",
    "X53n0841_022:0490a21": "者如經言非常即是苦故知不苦不樂受非是前二",
    "X53n0841_022:0490a22": "即是由行成苦正理云有漏無常無非是苦(准論明壞苦在",
    "X53n0841_022:0490a23": "初苦苦居第二)言可意有漏法者謂由樂受力令順樂受行",
    "X53n0841_022:0490a24": "名為可意與壞苦合名為壞苦。二不可意者謂由苦",
    "X53n0841_022:0490b01": "受力令順苦受行名為不可意乃至由捨受力令順",
    "X53n0841_022:0490b02": "捨受行名所餘非可意非不可意言有頂蘊是行苦",
    "X53n0841_022:0490b03": "攝者以無常性故問道諦亦應是行苦相答道諦非",
    "X53n0841_022:0490b04": "苦違逆聖心是行苦相非聖道起違逆聖心由此能",
    "X53n0841_022:0490b05": "引眾苦盡故故道非苦言誰有智者瀝水洗癰者謂",
    "X53n0841_022:0490b06": "無有智人為此計也頌言能為苦因者因樂生未來",
    "X53n0841_022:0490b07": "苦果能集未來眾苦果故有苦逼迫希求樂故由此",
    "X53n0841_022:0490b08": "三因說樂名苦論主破云能為苦因是集諦行相豈",
    "X53n0841_022:0490b09": "關於苦經部大眾部言無實樂者有二種因一教二",
    "X53n0841_022:0490b10": "理言教者如世尊言諸所有受無非是苦又云汝應",
    "X53n0841_022:0490b11": "以苦觀於樂受又言於苦謂樂名為顛倒云何由理",
    "X53n0841_022:0490b12": "以諸樂因皆不定故謂所有衣服飲食冷暖等事諸",
    "X53n0841_022:0490b13": "有情類許為樂因此若非時過量受用便能生苦復",
    "X53n0841_022:0490b14": "成苦因故知衣等本是苦因苦增盛時其相方顯威",
    "X53n0841_022:0490b15": "儀易脫理亦應然論主評有樂應理以有適悅可愛",
    "X53n0841_022:0490b16": "等故果性取蘊名為苦諦因性取蘊名為集諦是能",
    "X53n0841_022:0490b17": "集故由此苦集因果性分薩婆多苦集一物因果分",
    "X53n0841_022:0490b18": "二者論主應知此中因果性分名雖有殊非物有異",
    "X53n0841_022:0490b19": "滅道二諦物亦有殊婆沙問知四諦建立為依實事",
    "X53n0841_022:0490b20": "為依因果為依現觀若依實事諦應有三苦集一物",
    "X53n0841_022:0490b21": "故若依因果諦應有五道有因果故若依現觀諦應",
    "X53n0841_022:0490b22": "有八上下八諦故應言四諦依因果之道因果性合",
    "X53n0841_022:0490b23": "一故謂無漏合因果性皆是語越苦有漏世間問生",
    "X53n0841_022:0490b24": "死究竟滅行故合立為一又苦集各四行相故離二",
    "X53n0841_022:0490c01": "諦道下唯四行相故合為一上下雖八行相同故但",
    "X53n0841_022:0490c02": "四諦也。",
    "X53n0841_022:0490c03": "如瓶被破瓶覺即無者謂瓶被破為瓦等時則不更",
    "X53n0841_022:0490c04": "生瓶之覺解也衣等亦爾言惠折餘者如惠分折水",
    "X53n0841_022:0490c05": "以香昧等望水為餘火等亦然言分折受等至一剎",
    "X53n0841_022:0490c06": "那者以非色法不可分折至極微故但可以惠折至",
    "X53n0841_022:0490c07": "剎那也問此言二諦通四諦及非諦不答婆沙評家",
    "X53n0841_022:0490c08": "意說四諦皆通世俗勝義苦集諦等有瓶衣等佛說",
    "X53n0841_022:0490c09": "滅諦如園林等佛說道諦如船筏等皆名世俗佛說",
    "X53n0841_022:0490c10": "四諦各有四理皆是勝義諦又云二諦俱攝十八界",
    "X53n0841_022:0490c11": "虗空非擇滅亦二諦攝言及此後得世間正智者謂",
    "X53n0841_022:0490c12": "是無漏根本智之後世間正智也此師意正智取境",
    "X53n0841_022:0490c13": "不顛倒故名勝義諦非正智取境非實名世俗諦。",
    "X53n0841_022:0490c14": "言將趣見諦道者此述入道次第也先須發心將趣",
    "X53n0841_022:0490c15": "見道諦第二安住清淨尸羅第三求順見諦聞惠第",
    "X53n0841_022:0490c16": "四思惟第五習定即是先住於戒後修三慧正理云",
    "X53n0841_022:0490c17": "求見聖諦初業地中所習行儀極為煩廣欲遍解者",
    "X53n0841_022:0490c18": "當於眾聖所集觀行諸論中求以要言之初修行者",
    "X53n0841_022:0490c19": "應於解脫具深意樂觀涅槃位背生死過先應方便",
    "X53n0841_022:0490c20": "親近善友善友能為眾行本故具聞等力得善友名",
    "X53n0841_022:0490c21": "譬如良醫乃至廣說言思所成慧緣名及義者論云",
    "X53n0841_022:0490c22": "有時由文引義有時由義引文未全捨文而觀義故",
    "X53n0841_022:0490c23": "喻云譬如有人浮深馳水曾未學者不捨所依曾學",
    "X53n0841_022:0490c24": "未成或捨或執曾善學者不待所依自力浮度三慧",
    "X53n0841_022:0491a01": "亦爾又云說所成言顯三勝慧是聞思等三因所成",
    "X53n0841_022:0491a02": "猶如世間於命牛等如人說是食草所成(解云如人命因食牛",
    "X53n0841_022:0491a03": "因草等也)。",
    "X53n0841_022:0491a04": "言前二易可成者即離染住及不善尋也正理云此",
    "X53n0841_022:0491a05": "二由何易可成者由於衣等喜足少欲諸有多求資",
    "X53n0841_022:0491a06": "生具者晝狎惡朋侶夜起惡尋伺由此無容令心得",
    "X53n0841_022:0491a07": "定。言已得未得至名所無者謂無此二種多求即是",
    "X53n0841_022:0491a08": "喜足少欲故此二種名為所無然此二相是婆沙本",
    "X53n0841_022:0491a09": "義若依論主與此不同故論主不更求亦緣未得此",
    "X53n0841_022:0491a10": "二差別便應不成是故此中應作是說於所已得不",
    "X53n0841_022:0491a11": "妙不多悵望不歡名不喜足於所未得衣服等事求",
    "X53n0841_022:0491a12": "妙求多名為大欲喜足少欲能治此故與此相違應",
    "X53n0841_022:0491a13": "知差別(昔名知足與喜足同)言通三界者正理云以何證知色",
    "X53n0841_022:0491a14": "無色界亦有能治喜足少欲以現見有生在欲界從",
    "X53n0841_022:0491a15": "色無色等引起時所治二種現行遠故能治二種現",
    "X53n0841_022:0491a16": "行增故言能生眾聖故名聖種者正理云乃至眾聖",
    "X53n0841_022:0491a17": "皆從此四生故展轉承嗣次第不絕前為後種世所",
    "X53n0841_022:0491a18": "極成眾聖法身皆從於衣生喜足等力所引起是聖",
    "X53n0841_022:0491a19": "族姓得聖種名言同前喜等故言亦爾者正理云如",
    "X53n0841_022:0491a20": "無色中雖無怨境而亦得有無瞋善根故無色中雖",
    "X53n0841_022:0491a21": "無衣等而亦得有無貪善根如彼不貪身亦不貪資",
    "X53n0841_022:0491a22": "具故無色界具四聖種言樂斷樂修者一釋如章復",
    "X53n0841_022:0491a23": "次無間道名樂斷解脫道名樂修復次見道名樂斷",
    "X53n0841_022:0491a24": "修道名樂修言棄捨欲貪有貪者欲貪謂欲界有貪",
    "X53n0841_022:0491b01": "上二界貪正理云豈不第四亦能治瞋等則應亦以",
    "X53n0841_022:0491b02": "無嗔等為性非無此義然以前三為資粮故前三唯",
    "X53n0841_022:0491b03": "是無貪性故此亦同能對治貪故從強偏說問何故",
    "X53n0841_022:0491b04": "唯喜足為聖種非少欲耶答婆沙云少欲於未來處",
    "X53n0841_022:0491b05": "未得事轉喜足於現在處已得事轉不取現在一錢",
    "X53n0841_022:0491b06": "為難非於未來轉輪王位以喜足難故立為聖種言",
    "X53n0841_022:0491b07": "安立二事者即資具及事業為二也言為治四愛生",
    "X53n0841_022:0491b08": "者論云故契經言苾蒭諦聽愛因衣服應生時生應",
    "X53n0841_022:0491b09": "住時住應執時執如是愛因飲食臥具及有無有皆",
    "X53n0841_022:0491b10": "如是說為治此四說立四聖種問何不立藥為聖種",
    "X53n0841_022:0491b11": "正理答云不說於彼有愛生故經唯說有四種愛生",
    "X53n0841_022:0491b12": "故於藥不立聖種或即攝在前三中故謂藥有在衣",
    "X53n0841_022:0491b13": "服中攝(如患冷以桝裹腹等)有在飲食中攝(如患熱多食葛粉等)有在臥",
    "X53n0841_022:0491b14": "具中攝(如冷人臥具多著桝等)故不別立准四分律云府財敗",
    "X53n0841_022:0491b15": "藥無樂斷樂修與論不同。",
    "X53n0841_022:0491b16": "言正入修門要有二者凡入修門總有多種以有情",
    "X53n0841_022:0491b17": "類行別眾多故入修門亦有多種廣即眾多略即有",
    "X53n0841_022:0491b18": "五謂多貪者不淨觀多嗔者慈悲觀多癡者緣起觀",
    "X53n0841_022:0491b19": "著我者界差別觀尋伺者持息觀然就多分最略要",
    "X53n0841_022:0491b20": "門唯此二種言能除亂尋者論云有餘師言此持息",
    "X53n0841_022:0491b21": "念非多緣故能止亂尋不淨多緣顯形差別引多尋",
    "X53n0841_022:0491b22": "故治彼無能有餘復言此持息念內門轉故能止亂",
    "X53n0841_022:0491b23": "尋不淨多於外門轉故猶如眼識治彼無能准正理",
    "X53n0841_022:0491b24": "論不淨亦能治尋持息亦能治貪今此約多分說。",
    "X53n0841_022:0491c01": "言顯色貪者謂妙青黃等形色貪者謂好形狀等妙",
    "X53n0841_022:0491c02": "觸貪者謂妙軟骨等供奉貪者謂善俯仰等緣青瘀",
    "X53n0841_022:0491c03": "等境翻微妙青等故緣被犲狼等食翻端正相故緣",
    "X53n0841_022:0491c04": "虫蛆等翻美妙觸故緣屍不動翻供奉事等此四不",
    "X53n0841_022:0491c05": "淨各治一貪若觀骨鏁通治四種准正理論此說鈍",
    "X53n0841_022:0491c06": "根若利根者先於內身觀察對治四種貪境文廣不",
    "X53n0841_022:0491c07": "敘。言勝解者假想者正理云謂勝解力假想思惟諸",
    "X53n0841_022:0491c08": "不淨相此非顛倒作意所攝以與煩惱性相違故夫",
    "X53n0841_022:0491c09": "顛倒者本所欲為不能成辨此隨所欲能伏煩惱如",
    "X53n0841_022:0491c10": "何顛倒言少分緣等者夫斷煩惱是共相作意及遍",
    "X53n0841_022:0491c11": "緣一地方能斷煩惱此骨鏁觀勝解作意少分緣故",
    "X53n0841_022:0491c12": "故不能斷唯能制伏四句之中應有過第四俱少在",
    "X53n0841_022:0491c13": "第三第三俱非在第四句法爾准論亦然問准頌言",
    "X53n0841_022:0491c14": "除足至頭半名為已熟修此即作意已熟所緣唯少",
    "X53n0841_022:0491c15": "如何乃言作意已熟所緣至海答頌中所說據觀初",
    "X53n0841_022:0491c16": "成成已重觀時亦容觀廣故無有失。",
    "X53n0841_022:0491c17": "言不淨觀無貪為體者婆沙一師云是慧一師云是",
    "X53n0841_022:0491c18": "厭評曰此不淨觀無貪為體非慧非厭所以者何對",
    "X53n0841_022:0491c19": "治貪故若兼眷屬五蘊四蘊為性言通依十地者謂",
    "X53n0841_022:0491c20": "此十地皆容緣欲界色故不依無色者婆沙云以無",
    "X53n0841_022:0491c21": "色界無緣色法不淨觀故言唯緣欲界顯形色者正",
    "X53n0841_022:0491c22": "理云此不淨觀力能遍緣欲界所攝一切色處若謂",
    "X53n0841_022:0491c23": "尊者阿泥律陀不能觀天以為不淨舍利子等於佛",
    "X53n0841_022:0491c24": "色身亦不能觀以為不淨如何此觀遍緣欲色此難",
    "X53n0841_022:0492a01": "不然勝無滅者能觀天色為不淨故佛能觀佛微妙",
    "X53n0841_022:0492a02": "色身為不淨故由是此觀定能遍緣欲色為境。言唯",
    "X53n0841_022:0492a03": "在人趣者謂唯人三州初能現起故論云尚非餘趣",
    "X53n0841_022:0492a04": "況餘界生正理云初起唯人後生餘處亦得現前。言",
    "X53n0841_022:0492a05": "不淨者論云既立不淨名唯不淨為行相。言自世緣",
    "X53n0841_022:0492a06": "者以假想觀勝解作意唯緣現境如五識等故若過",
    "X53n0841_022:0492a07": "去即緣過去等。言若不生法通緣三世者以不生法",
    "X53n0841_022:0492a08": "種類多故又境流三世故如前世繫中說既是假想",
    "X53n0841_022:0492a09": "故。唯有漏者無漏十六行相皆是真實非是勝解作",
    "X53n0841_022:0492a10": "意想此既勝解故唯有漏攝。言曾修離染得者謂未",
    "X53n0841_022:0492a11": "離染時曾得此定中間退失後離染時即便復得名",
    "X53n0841_022:0492a12": "離染得或但離染即得彼地法名離染得故正理云",
    "X53n0841_022:0492a13": "離彼彼地染得彼彼定時亦即獲得彼地此觀故。",
    "X53n0841_022:0492a14": "言有八門者新云九門更加第一釋入出息名今章",
    "X53n0841_022:0492a15": "合初二為一故但八門。言息風者准正理論云辨屬",
    "X53n0841_022:0492a16": "身風略有六種一入息風二出息風三發語風四除",
    "X53n0841_022:0492a17": "棄風五隨轉風六動身風(云云)。言雖是慧而名念者",
    "X53n0841_022:0492a18": "此亦念勝故得念名由念力故於境分明所作事成",
    "X53n0841_022:0492a19": "故如四念住以慧為體而言念住故。言五地者以四",
    "X53n0841_022:0492a20": "禪無息故但三禪已下近分中間。苦樂順尋者謂欲",
    "X53n0841_022:0492a21": "界苦能順引尋此觀治尋故不俱起色界喜樂能違",
    "X53n0841_022:0492a22": "專注出入息境此觀唯於出入息境而專注故故不",
    "X53n0841_022:0492a23": "俱起三受明義言苦已攝憂言樂已攝喜故不別明。",
    "X53n0841_022:0492a24": "言唯依欲界身者婆沙一說非色無色一說依欲色",
    "X53n0841_022:0492b01": "界非無色界然初起時必依欲界。言二得者准正理",
    "X53n0841_022:0492b02": "云唯加行得非離染得未離染者定由加行現在前",
    "X53n0841_022:0492b03": "故非離染得地所攝故(云云)。言唯真實作意者正理",
    "X53n0841_022:0492b04": "有說亦通勝解作意。言佛教方修者獨覺及佛自能",
    "X53n0841_022:0492b05": "起聲聞因說力能起外道無說復不覺微細法故無",
    "X53n0841_022:0492b06": "也正理又云此與我執極相違故彼執有我故此念",
    "X53n0841_022:0492b07": "無。雜亂失者正理云於五入數為五出數於五出數",
    "X53n0841_022:0492b08": "為五入數准此文入出別數合而為十又三失者一",
    "X53n0841_022:0492b09": "太緩失二太急失三雜亂失太緩失者謂由加行力",
    "X53n0841_022:0492b10": "太慢緩故便有懈怠惛睡纏心或復縱心馳散外境",
    "X53n0841_022:0492b11": "太急失者謂由加行太躁急故便令身心不平等起",
    "X53n0841_022:0492b12": "若時力勵數入出息息被逼迫便令身中不和風起",
    "X53n0841_022:0492b13": "由此風故初令身支諸脉洪散此風增位能引病生",
    "X53n0841_022:0492b14": "乃至廣說損益之相雜亂失謂由心散便為一切煩",
    "X53n0841_022:0492b15": "惱摧伏又云凡數息時應先數入以初生位入息在",
    "X53n0841_022:0492b16": "先乃至死時出息最後如是覺察死生位故於無常",
    "X53n0841_022:0492b17": "想漸能修習。言隨息而行者論又云念息入出時各",
    "X53n0841_022:0492b18": "遠至何所謂念息入為行遍身為行一分隨彼息入",
    "X53n0841_022:0492b19": "行至喉心臍髖髀脛乃至足指念恒隨逐若念息出",
    "X53n0841_022:0492b20": "離身乃至一磔一尋隨所至方念恒隨逐。言止者論",
    "X53n0841_022:0492b21": "又云觀息住身如珠中縷為冷為煗為損為益。言并",
    "X53n0841_022:0492b22": "觀息俱大種造色等者謂觀能造四大所造色香味",
    "X53n0841_022:0492b23": "觸乃至五蘊若內若外更無有我以離倒故乃至得",
    "X53n0841_022:0492b24": "定。轉者論云移轉緣息風覺安置後後勝善根中乃",
    "X53n0841_022:0492c01": "至世間第一法位。言入見道等者取修道無學道也",
    "X53n0841_022:0492c02": "論云有餘師說念住為初金剛喻定為後名轉盡智",
    "X53n0841_022:0492c03": "等方名為淨(前師約無漏前名染無染已上者名淨此師約有煩惱名染無名淨)寶云",
    "X53n0841_022:0492c04": "前師無漏已前名轉無漏已去名淨後師至有煩惱",
    "X53n0841_022:0492c05": "得來名轉斷煩惱得盡名淨也。",
    "X53n0841_022:0492c06": "言息是身一分攝者以六界成士夫風是一分故。言",
    "X53n0841_022:0492c07": "闕餘二緣者謂風道毛孔(只合言二也)准正理論此說胎",
    "X53n0841_022:0492c08": "生若卵生者羯剌藍位入出息轉則應澡動身微薄",
    "X53n0841_022:0492c09": "故便應散壞頞部曇等三位身雖漸厚而無孔隟故",
    "X53n0841_022:0492c10": "猶息不轉。言若身生第四定者前約身在此界入第",
    "X53n0841_022:0492c11": "四定此約身在彼地前闕麤心及毛孔二緣此闕息",
    "X53n0841_022:0492c12": "地及毛孔二緣故不同也正理云若生彼地身無毛",
    "X53n0841_022:0492c13": "孔如何生彼能發語言非發語言要由毛孔但由傾",
    "X53n0841_022:0492c14": "動亦能發聲如機關聲豈由毛孔。言數息是有情數",
    "X53n0841_022:0492c15": "者唯此在身內離身非出入息以非有情數故。言非",
    "X53n0841_022:0492c16": "執受者正理云以息闕減執受相故身中雖有有執",
    "X53n0841_022:0492c17": "受風而此息風唯無執受。言是等流性者准論文云",
    "X53n0841_022:0492c18": "非所長養身增長時彼損減故非異熟生斷已後時",
    "X53n0841_022:0492c19": "更相續故等流性故非一剎那非無為故不通實也。",
    "X53n0841_022:0492c20": "言初禪息唯三地緣者於四禪中除第四定彼無息",
    "X53n0841_022:0492c21": "故亦無緣下心也准此應定欲界息四地緣。起下地",
    "X53n0841_022:0492c22": "心非是緣息心者然此中說是意識不說三識能觀",
    "X53n0841_022:0492c23": "息故借下地識起上地威儀等但緣發業不緣上息",
    "X53n0841_022:0492c24": "風也正理論云持息念成滿相云何謂若觀行者注",
    "X53n0841_022:0493a01": "想觀息微細徐流謂總遍身如筒一穴息風連續也",
    "X53n0841_022:0493a02": "如貫末尼不能動身不發身識齊此應說持息念成。",
    "X53n0841_022:0493a04": "俱舍頌疏記"
}