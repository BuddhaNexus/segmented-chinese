{
    "X56n0923_006:0193c03": "止觀義例隨釋卷第六",
    "X56n0923_006:0193c05": "永嘉沙門 處元 述",
    "X56n0923_006:0193c06": "[0193c06] ○喻疑顯正之餘",
    "X56n0923_006:0193c07": "[0193c07] 言別則略指三門。大意在一頓。彼料簡文問略明三",
    "X56n0923_006:0193c08": "種止觀。略指與大意名相似同。是故重問云何同異。",
    "X56n0923_006:0193c09": "答中分於通別二意。通則略指只是大意。別則略與",
    "X56n0923_006:0193c10": "大意不同。以不同故略有三種。大意但在三中之一。",
    "X56n0923_006:0193c11": "故文云漸與不定置而不論。人不見之。便於三外別",
    "X56n0923_006:0193c12": "立頓頓。",
    "X56n0923_006:0193c13": "[0193c13] 釋曰。此當第七明三門與大意章有通有別。言略",
    "X56n0923_006:0193c14": "指三門者。在章安序中明三種止觀也。凡有數處",
    "X56n0923_006:0193c15": "之文。至正說大意中三止觀結。而與三門法相似",
    "X56n0923_006:0193c16": "同。是故以大意章對於序文而為料簡。應知此料",
    "X56n0923_006:0193c17": "簡文雖無私謂之言。乃章安之詞也。故問云。略與",
    "X56n0923_006:0193c18": "大意云何同異。答中具有通別二意。通則略指只",
    "X56n0923_006:0193c19": "是大意。別則略與大意不同。以不同故略有三種。",
    "X56n0923_006:0193c20": "為辨差也。大意一章雖有數處三止觀結。但在三",
    "X56n0923_006:0193c21": "中之一。謂圓頓也。觀師不曉。乃謂大意唯在一頓。",
    "X56n0923_006:0193c22": "便立三外別有頓頓。是不知文意之甚也。",
    "X56n0923_006:0193c23": "[0193c23] 安心文末先以次第三觀結數。次以一心結數。次第",
    "X56n0923_006:0193c24": "義當於別。一心義當於圓。此圓還同初總安心為結",
    "X56n0923_006:0194a01": "數。故義開三別。次還依本以結一心。不見此意異說",
    "X56n0923_006:0194a02": "便生。",
    "X56n0923_006:0194a03": "[0194a03] 釋曰。此當第八斥不曉三別止觀與一心止觀結",
    "X56n0923_006:0194a04": "數之意。夫安心者有二。一者總安。二者別安。先總",
    "X56n0923_006:0194a05": "安心。即是圓頓。約此圓頓論別安心。故知總安是",
    "X56n0923_006:0194a06": "別安之總。別安是總安之別。以總冠別無以異也。",
    "X56n0923_006:0194a07": "為結數故。先寄次第三觀以結其數。次以一心以",
    "X56n0923_006:0194a08": "結其數。應知次第之三約義開之。次則還依本圓",
    "X56n0923_006:0194a09": "以結一心。觀師不見。便謂三外別有頓頓。非妄而",
    "X56n0923_006:0194a10": "何。結數已見上文。不復出矣。",
    "X56n0923_006:0194a11": "[0194a11] 言發心文末一止觀結者。大意五章文相寬總。是故",
    "X56n0923_006:0194a12": "皆以止觀結之。或時唯用一止觀結。如六即文。六文",
    "X56n0923_006:0194a13": "皆一。或復唯用三止觀結。如隨自意文末。或時俱用",
    "X56n0923_006:0194a14": "三一結之。如前所引。復闕無結文。如常行等三種三",
    "X56n0923_006:0194a15": "昧。",
    "X56n0923_006:0194a16": "[0194a16] 釋曰。此當第九明三一止觀結文無殊。言發心文",
    "X56n0923_006:0194a17": "末一止觀結者。此牒觀師僻見。遂據此文以立三",
    "X56n0923_006:0194a18": "止觀外別有一頓頓觀也。言大意五章文相寬總。",
    "X56n0923_006:0194a19": "是故皆以止觀結之。此荊谿出於五略中結文之",
    "X56n0923_006:0194a20": "意也。大意一章文有五略。故云五章。以此五略包",
    "X56n0923_006:0194a21": "下九廣。文相寬總。恐尋讀者心有異緣。是故諸文",
    "X56n0923_006:0194a22": "之下皆以止觀結之。此總示也。此下別示。言或時",
    "X56n0923_006:0194a23": "唯用一止觀結如六即文六文皆一者。始從理即．",
    "X56n0923_006:0194a24": "名字．觀行乃至究竟。并以一止觀結之。故云六文",
    "X56n0923_006:0194b01": "皆一。纂者云。前之四即則有結文。後之二即則無",
    "X56n0923_006:0194b02": "結文。謂荊谿誤。六結之文昭然可見。不細尋之輒",
    "X56n0923_006:0194b03": "詐祖師。非狂妄耶。或復唯用三止觀結如隨自意",
    "X56n0923_006:0194b04": "文末者。彼止觀云。復次但約最後善明隨自意。此",
    "X56n0923_006:0194b05": "是次第意漸次結也。若善惡俱明隨自意。即是頓",
    "X56n0923_006:0194b06": "意圓頓結也。若&#x8975;牒之善明隨自意。此則不定意。",
    "X56n0923_006:0194b07": "此&#x8975;牒善非前二攝。不離前二。於頓起漸。於漸起",
    "X56n0923_006:0194b08": "頓。故不定也。或時俱用三一結之如前所引者。謂",
    "X56n0923_006:0194b09": "四諦顯是中以三止觀結四弘中以一止觀結。故",
    "X56n0923_006:0194b10": "云也。復闕無結文如常行等三種三昧者。應云。如",
    "X56n0923_006:0194b11": "常坐等三種三昧。以隨自意中結文則多言常行",
    "X56n0923_006:0194b12": "者。或恐文誤。",
    "X56n0923_006:0194b13": "[0194b13] 又若俱用三一結者。只是通別不同。何者。一種結云。",
    "X56n0923_006:0194b14": "發菩提心即是觀。邪僻心息即是止。當知三種無不",
    "X56n0923_006:0194b15": "發心邪僻心息。",
    "X56n0923_006:0194b16": "[0194b16] 釋曰。此當第十明三一結只是通別有三。初明一",
    "X56n0923_006:0194b17": "結為通。二又三下。明三結義亦屬通。三此第下。明",
    "X56n0923_006:0194b18": "初文與今辨釋有異。初文云。若俱用三一止觀結",
    "X56n0923_006:0194b19": "者。此重牒上文。或時俱用三一結之。如前所引者。",
    "X56n0923_006:0194b20": "只是通別不同耳。用一結者為通。用三結者為別。",
    "X56n0923_006:0194b21": "何者下。問起釋出。一止觀結云。發菩提心為觀。邪",
    "X56n0923_006:0194b22": "僻心息為止。是則三種止觀無不發心。無不邪息。",
    "X56n0923_006:0194b23": "當知此一是通是總。如何謂是三止觀外別一頓",
    "X56n0923_006:0194b24": "頓耶。",
    "X56n0923_006:0194c01": "[0194c01] 又三種結者亦是通義。以通三故是故結之。始從三",
    "X56n0923_006:0194c02": "藏終至圓頓。皆悉有於漸．頓．不定。具如第三偏圓文",
    "X56n0923_006:0194c03": "中及玄文第十判教相中四教是別。三種是通。",
    "X56n0923_006:0194c04": "[0194c04] 釋曰。此當第二明用三結義亦屬通。言亦屬通者。",
    "X56n0923_006:0194c05": "初文以一結之而名為通。蓋通總之通也。此一總",
    "X56n0923_006:0194c06": "三故名通也。今明三結應名為別。而亦名通者。乃",
    "X56n0923_006:0194c07": "取四教為別。教教自有漸．頓．不定。故亦名通。應知",
    "X56n0923_006:0194c08": "藏等四別通有此三。是故結之。言具如第三偏圓",
    "X56n0923_006:0194c09": "文中者。止觀第三卷第五偏圓章中及玄文第十",
    "X56n0923_006:0194c10": "判教相中。并以四教為別。三種是通。於四教中當",
    "X56n0923_006:0194c11": "分則以因位為漸。極果為圓。入位不定而為不定。",
    "X56n0923_006:0194c12": "彼文甚廣。恐繁不引。",
    "X56n0923_006:0194c13": "[0194c13] 此第一文不歷四教。一一以三結總。以四教共為三",
    "X56n0923_006:0194c14": "結。以三對一。三復為別。人不見之。便以又以之言憑",
    "X56n0923_006:0194c15": "茲別立。深不可也。",
    "X56n0923_006:0194c16": "[0194c16] 釋曰。此當第三明於上文與今辨釋有異。上據偏",
    "X56n0923_006:0194c17": "圓及玄第十。并以四教為別。三結為通。故藏至圓",
    "X56n0923_006:0194c18": "一一皆用三止觀結。今文乃據止觀第一發大心",
    "X56n0923_006:0194c19": "中所明感應及四悉等皆通四教。只於此四用於",
    "X56n0923_006:0194c20": "三結。是則四教為總。三結為別。此以教總而結別。",
    "X56n0923_006:0194c21": "自為一番總別也。又以三對一。三復為別。上文對",
    "X56n0923_006:0194c22": "教成別。今文對一復別。乃是以一對三三又為別。",
    "X56n0923_006:0194c23": "如此三一只是總別。豈有三外別立頓頓耶。觀師",
    "X56n0923_006:0194c24": "不見。乃以天台三觀結外云。又以一止觀結。指此",
    "X56n0923_006:0195a01": "又以等言以立頓頓。不知此一即是通總。約此建",
    "X56n0923_006:0195a02": "立。無乃為謬乎。",
    "X56n0923_006:0195a03": "[0195a03] 問。兩種頓位同異云何。答。住前則別。",
    "X56n0923_006:0195a04": "[0195a04] 釋曰。問文可見。答云住前則別者。即是謂漸頓位",
    "X56n0923_006:0195a05": "者住前斷四住。頓頓位者住前圓伏五住。登住圓",
    "X56n0923_006:0195a06": "破五住。故云住前則異也。",
    "X56n0923_006:0195a07": "[0195a07] 喻曰。凡列位者皆須準教。及以古師一家立位唯分",
    "X56n0923_006:0195a08": "四別。一期教&#x8FF9;因果顯著。有始有終莫過此四。三藏",
    "X56n0923_006:0195a09": "則四果支佛百劫僧祇。通教則三乘共位及名別義",
    "X56n0923_006:0195a10": "通。別．圓並立五十二位。但行有&#x8CD6;促斷伏不同。圓依",
    "X56n0923_006:0195a11": "法華更加五品。一家所用諸部咸然。輒不曾聞兩頓",
    "X56n0923_006:0195a12": "之位。已如前破。",
    "X56n0923_006:0195a13": "[0195a13] 釋曰。言三乘共位者。因果俱通位也。且從當教有",
    "X56n0923_006:0195a14": "始終說。若乃通別通圓。藉通開導之位。有始無終",
    "X56n0923_006:0195a15": "非此所論。名別義通者。借別教名名通教位。加以",
    "X56n0923_006:0195a16": "十信為乾慧地名信忍。住．行．向三名伏忍．柔順忍。",
    "X56n0923_006:0195a17": "初地得無生忍為見地。二地至七為羅漢。八為支",
    "X56n0923_006:0195a18": "佛。九為菩薩。第十寂滅忍為佛地。此乃借別教名",
    "X56n0923_006:0195a19": "名通位也。具在玄文。別圓次位其周足者莫過華",
    "X56n0923_006:0195a20": "嚴．瓔珞。是故今云並立五十二位也。言行有&#x8CD6;促",
    "X56n0923_006:0195a21": "伏斷不同者。別人先空次假後中。動經百千無量",
    "X56n0923_006:0195a22": "恒河沙劫。方入十信位等。故云&#x8CD6;也。圓人根利。初",
    "X56n0923_006:0195a23": "緣實相造境即中。無生法忍一生可獲。或障重者",
    "X56n0923_006:0195a24": "不過三生。故云促也。言斷伏不同者。別人住．行．向",
    "X56n0923_006:0195b01": "三伏無明惑。初地方破。圓人五品十信伏無明惑。",
    "X56n0923_006:0195b02": "初住即破。故云不同。更加五品。已見上文。一家教",
    "X56n0923_006:0195b03": "門曾不聞於兩頓之位。觀師謬立。破意已如反以",
    "X56n0923_006:0195b04": "仁王四住先落文破之是也。",
    "X56n0923_006:0195b05": "[0195b05] 問。何故分別立二頓耶。答。由根利鈍立二不同。喻曰。",
    "X56n0923_006:0195b06": "自昔承稟一圓家教法。不見二頓。而分兩根。處處文",
    "X56n0923_006:0195b07": "中但云華嚴兼於利鈍。利則圓教。鈍則別人。或一一",
    "X56n0923_006:0195b08": "教中而分三根或信法二行。以分利鈍。是則教教部",
    "X56n0923_006:0195b09": "部無不皆然。來至法華同入一實。無容開會同一根",
    "X56n0923_006:0195b10": "性仍稱為鈍。覆權隱&#x8FF9;有利有鈍而名為利。深不可",
    "X56n0923_006:0195b11": "也。",
    "X56n0923_006:0195b12": "[0195b12] 釋曰。承稟一圓家教法者。此文多一圓字。不成句",
    "X56n0923_006:0195b13": "讀。仍又倒文。或一一教而分三根者。謂當教各有",
    "X56n0923_006:0195b14": "上中下故。或信法二行以分利鈍者。信行藉聞故",
    "X56n0923_006:0195b15": "鈍。法行內照故利。又信行一聞即悟故利。法行歷",
    "X56n0923_006:0195b16": "法觀察故鈍。或俱利鈍。信行聞利修鈍。法行修利",
    "X56n0923_006:0195b17": "聞鈍。教教部部無不皆然者。此約法華已前四當",
    "X56n0923_006:0195b18": "分說。來至法華同入一實。無小無大同歸佛界。而",
    "X56n0923_006:0195b19": "僻解師無容開會同一根性仍名為鈍。無容者。不",
    "X56n0923_006:0195b20": "許也。反以開顯一實名為鈍根。&#x5374;以覆權隱&#x8FF9;有",
    "X56n0923_006:0195b21": "利有鈍而名為利。華嚴未開故覆權。隔彼聲聞使",
    "X56n0923_006:0195b22": "如聾&#x7602;故。華嚴未開&#x8FF9;故隱本。但云寂場始成故。",
    "X56n0923_006:0195b23": "豈以開權顯本而為鈍。&#x5374;以覆權隱本而為利",
    "X56n0923_006:0195b24": "耶。",
    "X56n0923_006:0195c01": "[0195c01] 問。方等中四漸中開四。兩四中圓為何同異。答。但是",
    "X56n0923_006:0195c02": "四教中圓皆是漸圓。",
    "X56n0923_006:0195c03": "[0195c03] 釋曰。設此問者試探觀師。及其答出果然不曉。",
    "X56n0923_006:0195c04": "[0195c04] 喻曰。此師不識漸教之義。是故不知方等只是漸中",
    "X56n0923_006:0195c05": "之一。謂言漸教與方等殊。即便答云。但是四教皆名",
    "X56n0923_006:0195c06": "為漸。若知不別云何便答。但是之言。借使法華會前",
    "X56n0923_006:0195c07": "四教中圓皆名漸圓。法華開權獨顯一圓。何故仍立",
    "X56n0923_006:0195c08": "漸圓之稱。若爾。但識四教從漸之言。不了法華開廢",
    "X56n0923_006:0195c09": "等意。因茲暗立漸頓之言。",
    "X56n0923_006:0195c10": "[0195c10] 釋曰。此文斥彼不解方等中四與漸開四只是一",
    "X56n0923_006:0195c11": "四。致有妄答之過。言不識漸教之義者。夫事不頓",
    "X56n0923_006:0195c12": "成故謂之漸。鹿苑漸初也。方等漸中也。般若漸末",
    "X56n0923_006:0195c13": "也。設此漸者有二意焉。一者為取法華機故。次第",
    "X56n0923_006:0195c14": "豎入。是故鹿苑證果。方等彈呵。般若淘汰得。至法",
    "X56n0923_006:0195c15": "華開顯授記。二者法華會前有堪入道者。橫施四",
    "X56n0923_006:0195c16": "教。一一赴之。漸教之義正在於斯。方等只是漸中",
    "X56n0923_006:0195c17": "之一。彼不知此。乃謂方等中四與漸四殊。即便答",
    "X56n0923_006:0195c18": "云皆名為漸。是故應知。漸開出四者。總三時漸開",
    "X56n0923_006:0195c19": "出四耳。豈有漸開四外更有方等之四耶。若其知",
    "X56n0923_006:0195c20": "者。那得答云但是四教皆名為漸耶。言借使法華",
    "X56n0923_006:0195c21": "會前四教中圓皆名漸頓者。此乃縱許之詞也。",
    "X56n0923_006:0195c22": "法華開權獨顯一圓。何故仍立漸圓之稱。是則",
    "X56n0923_006:0195c23": "開權顯實有何功耶。若爾。但識從漸開四之言。不",
    "X56n0923_006:0195c24": "了漸教所以是涉道之淺也。而亦不了開廢之意",
    "X56n0923_006:0196a01": "在超八。因以暗心立漸頓之名。致茲誤謬之如此",
    "X56n0923_006:0196a02": "也。",
    "X56n0923_006:0196a03": "[0196a03] 問。涅槃中圓復何差別。答。亦是漸圓。喻曰。若如所判。",
    "X56n0923_006:0196a04": "始自鹿苑終至涅槃一&#x69E9;漸圓。玄文何故苦破光宅。",
    "X56n0923_006:0196a05": "光宅仍以法華異昔。引昔通謾尚乃破之。此師稟受",
    "X56n0923_006:0196a06": "山門。翻更不如光宅。應云。涅槃雖四前三知圓。方等",
    "X56n0923_006:0196a07": "雖四三不入實。漸中開四不殊方等。諸文盛說。何足",
    "X56n0923_006:0196a08": "復疑。依彼所論。涅槃圓伊便成無用。復有一行乃是",
    "X56n0923_006:0196a09": "徒設。",
    "X56n0923_006:0196a10": "[0196a10] 釋曰。僻解師以自鹿苑至涅槃教一&#x69E9;為漸。尚不",
    "X56n0923_006:0196a11": "及光宅雲師而尊法華以異昔教。故立法華為廣",
    "X56n0923_006:0196a12": "高長。及以昔教為挾下短。引昔通謾者而不簡於",
    "X56n0923_006:0196a13": "諸味中圓同法華妙。故遭天台二十四難。故云苦",
    "X56n0923_006:0196a14": "破。觀師稟山門教。反不如之。何學道滅裂耶。纂者",
    "X56n0923_006:0196a15": "云謾字誤。應從此漫。聞見不博耳。",
    "X56n0923_006:0196a16": "[0196a16] 問。涅槃四教俱入圓不。答。有不入者。十仙外道即是",
    "X56n0923_006:0196a17": "其流。喻曰。徒聞涅槃入實之言。不曉捃拾得入之意。",
    "X56n0923_006:0196a18": "若十仙不入。三修豈聞。初後俱無中間寧入。十仙不",
    "X56n0923_006:0196a19": "入。世尊何故為其說常。破云。汝外道中因雖是常而",
    "X56n0923_006:0196a20": "果無常。我佛法中因是無常而果是常。乃至陳如色",
    "X56n0923_006:0196a21": "常受想行識常。餘諸外道大意皆爾。如何謬判以為",
    "X56n0923_006:0196a22": "無常。易見之文尚謬。況復難見耶。",
    "X56n0923_006:0196a23": "[0196a23] 釋曰。徒聞涅槃入實之言。不曉捃拾得入之意者。",
    "X56n0923_006:0196a24": "應知由捃拾故一切入實。以法華如秋大收。以涅",
    "X56n0923_006:0196b01": "槃如收歛殘餘。是故殘餘一切皆入。如何&#x5374;言十",
    "X56n0923_006:0196b02": "仙不入耶。言十仙者。一闍提首那。二婆私吒。三先",
    "X56n0923_006:0196b03": "尼。四迦葉。五富那。六淨梵志。七犢子梵志。八納衣",
    "X56n0923_006:0196b04": "梵志。九弘廣。十須跋陀羅。若此十仙不得入者。三",
    "X56n0923_006:0196b05": "修之法豈得聞耶。既聞三修安得不入。言三修者。",
    "X56n0923_006:0196b06": "而有三種。一邪三修。即外人所計常樂我也。二劣",
    "X56n0923_006:0196b07": "三修。即小乘無常．苦．無我也。三勝三修。即大涅槃",
    "X56n0923_006:0196b08": "常樂我也。今文中言三修者。即勝三修也。不言淨",
    "X56n0923_006:0196b09": "與不淨者。為對外道邪三故但三耳。言初後俱無",
    "X56n0923_006:0196b10": "中間寧入者。涅槃初會明常住宗。即常樂我勝三",
    "X56n0923_006:0196b11": "修也。後明十仙入實亦勝三修。初後既然。中間寧",
    "X56n0923_006:0196b12": "不入真實耶。若十仙不入者。世尊何故為其說常。",
    "X56n0923_006:0196b13": "如闍提首那以因果是無常難佛。佛即問云。汝性",
    "X56n0923_006:0196b14": "是常耶。是無常耶。首那答言。我性是常。佛問。汝性",
    "X56n0923_006:0196b15": "能作一切內外法之因耶。答言如是。佛問。云何作",
    "X56n0923_006:0196b16": "因。答言從性生大。從大生慢。乃至二十五法。佛問。",
    "X56n0923_006:0196b17": "是大等法常耶無常耶。答言。我法性常。大等諸法",
    "X56n0923_006:0196b18": "悉是無常。佛問。如汝法中因常果無常。然我法中",
    "X56n0923_006:0196b19": "因雖無常而果是常。有何等過。言乃至陳如色常",
    "X56n0923_006:0196b20": "等者。此陳如品中對告陳如。云色是無常。因滅是",
    "X56n0923_006:0196b21": "色獲得常色。受想行識亦復如是。然陳如品在十",
    "X56n0923_006:0196b22": "仙前。今文所引。先引十仙次方陳如。乃至之言。&#x5374;",
    "X56n0923_006:0196b23": "以後文超至前耳。有理存焉。無以文之前後而為",
    "X56n0923_006:0196b24": "妨之。十仙之中一仙既爾諸仙皆然。乃至第十為",
    "X56n0923_006:0196c01": "須跋陀羅說真實想等入實之文。明如日月。如何",
    "X56n0923_006:0196c02": "暗判為不入實是無常耶。",
    "X56n0923_006:0196c03": "[0196c03] 問。止觀第一卷後多種譬文。如迦陵頻伽聲。擣萬種",
    "X56n0923_006:0196c04": "為丸。在大海浴。阿伽陀藥等。為喻何頓。答。並是漸頓。",
    "X56n0923_006:0196c05": "何以故。猶在[穀-禾+卵]中萬種須擣。須待諸水入於大海。須",
    "X56n0923_006:0196c06": "合諸藥為阿伽陀。故是漸頓。若不出[穀-禾+卵]。諸水是海。不",
    "X56n0923_006:0196c07": "擣萬種不合為藥。任運自具方是頓頓。",
    "X56n0923_006:0196c08": "[0196c08] 釋曰。此答文中僻解師以諸譬文皆為漸頓而作",
    "X56n0923_006:0196c09": "譬喻。是故結云故是漸頓。即出頓頓譬云。若不出",
    "X56n0923_006:0196c10": "[穀-禾+卵]者。意云迦陵鳥猶在[穀-禾+卵]中尚猶未出。待出方更",
    "X56n0923_006:0196c11": "轉勝。故知譬漸頓。不若不出[穀-禾+卵]為頓頓。譬諸水入",
    "X56n0923_006:0196c12": "海。不若諸水自具香丸合藥。不若不擣不合方為",
    "X56n0923_006:0196c13": "頓頓之譬。",
    "X56n0923_006:0196c14": "[0196c14] 喻曰。此中二失。一者不曉喻旨。二者違於自言。不曉",
    "X56n0923_006:0196c15": "喻者。夫言喻者但約少分。故大經云。不可以喻喻真",
    "X56n0923_006:0196c16": "解脫。如雪山類象豈可求其尾牙。舉扇喻月豈可求",
    "X56n0923_006:0196c17": "其光挂。況本文意。意在一法具是諸法。取現見者以",
    "X56n0923_006:0196c18": "之為喻。未入海諸水不具。未擣為丸眾氣不足。自餘",
    "X56n0923_006:0196c19": "諸鳥[穀-禾+卵]中不鳴。餘藥雖合治病不&#x5FA7;。故用此等以為",
    "X56n0923_006:0196c20": "頓喻。如何破喻而為漸圓。養子不肖過而難他喻。即",
    "X56n0923_006:0196c21": "其事也。",
    "X56n0923_006:0196c22": "[0196c22] 釋曰。此僻解師因難譬喻而成二失。一者不曉喻",
    "X56n0923_006:0196c23": "旨。二者自語相違。不曉喻旨者。凡言喻但取少分",
    "X56n0923_006:0196c24": "而已。大經云。不可以喻喻真解脫。如以雪山之白",
    "X56n0923_006:0197a01": "以喻白象。豈可責其不具尾牙。如以滿月以譬佛",
    "X56n0923_006:0197a02": "面。不可責其無眉眼口鼻耳等。如舉扇喻月。豈可",
    "X56n0923_006:0197a03": "責其無光挂等。文中挂字誤。應從木。不應從手。言",
    "X56n0923_006:0197a04": "光桂者。且順世俗云月有桂樹耳。纂者云。舉扇恐",
    "X56n0923_006:0197a05": "誤。應云舉面。諸文舉扇喻月有之。何必疑此。言況",
    "X56n0923_006:0197a06": "本文意意在一法具是諸法。取現見者以之為喻",
    "X56n0923_006:0197a07": "者。具是字恐誤。應云具足。凡字之誤者。或聲相類",
    "X56n0923_006:0197a08": "故誤。或形相類故誤。此形相類也。本文意者。止觀",
    "X56n0923_006:0197a09": "文意也。譬如大海具一切水。此譬一法具一切法。",
    "X56n0923_006:0197a10": "如擣萬種香為丸。若燒一塵具足眾氣。一塵譬一",
    "X56n0923_006:0197a11": "法具一切法也。如何以未入海諸水自具為頓頓",
    "X56n0923_006:0197a12": "譬。以不擣為丸之香自具為頓頓譬。迦陵鳥在[穀-禾+卵]",
    "X56n0923_006:0197a13": "中鳴。其聲已過一切鳥音。況出卵乎。此譬稟圓頓",
    "X56n0923_006:0197a14": "止觀行人雖未破無明[穀-禾+卵]。即已超過七方便上。況",
    "X56n0923_006:0197a15": "破無明乎。如何破云猶在[穀-禾+卵]中尚待出[穀-禾+卵]。不若不",
    "X56n0923_006:0197a16": "出[穀-禾+卵]為頓頓譬。餘藥雖合治病不&#x5FA7;者。止觀云。譬",
    "X56n0923_006:0197a17": "如良醫有一祕方。總攝諸方功兼諸藥。阿伽陀藥",
    "X56n0923_006:0197a18": "也。如何破云不合為藥自然具者為頓頓喻。言養",
    "X56n0923_006:0197a19": "子不肖者。肖。似也。夫世人稟父母遺體。必骨法相",
    "X56n0923_006:0197a20": "肖。所為亦然。觀師稟學荊谿。道不相肖。故云養子",
    "X56n0923_006:0197a21": "不肖過。過謂作過。非循理也。而難他喻者。以法望",
    "X56n0923_006:0197a22": "喻。喻為他也。即其事也者。即同世人養子不肖作",
    "X56n0923_006:0197a23": "過。故云也。此不曉喻旨也。",
    "X56n0923_006:0197a24": "[0197a24] 二違自言者。自立大意以為頓頓。此等喻文皆在大",
    "X56n0923_006:0197b01": "意。如何自斥以為漸圓。",
    "X56n0923_006:0197b02": "[0197b02] 釋曰。此等喻文皆在大意者。一往之言也。其實擣",
    "X56n0923_006:0197b03": "萬香．大海浴。文在序中。頻伽鳥．阿伽藥在大意中。",
    "X56n0923_006:0197b04": "觀師既立大意而為頓頓。反斥此喻而喻漸圓。豈",
    "X56n0923_006:0197b05": "非自語而相違耶。",
    "X56n0923_006:0197b06": "[0197b06] 問。第一卷中實非父子兩謂路人。此喻何等。答。實非",
    "X56n0923_006:0197b07": "骨肉是前兩教。兩謂路人是後兩教。喻曰。此深不見",
    "X56n0923_006:0197b08": "文中喻意。文以界內界外各有一理。理各兩教以為",
    "X56n0923_006:0197b09": "能詮。並以四諦以為迷解。文中自合。瞋以譬集。打以",
    "X56n0923_006:0197b10": "譬苦。若兩謂父子。瞋打薄者以譬直教。兩謂路人。瞋",
    "X56n0923_006:0197b11": "打厚者以喻紆迴。此謂道諦智解不同。故使滅諦即",
    "X56n0923_006:0197b12": "離亦別。若即解者。苦集即理。如路人為父子。若離解",
    "X56n0923_006:0197b13": "者。苦集異理。如父子為路人。當知實非骨肉兩謂路",
    "X56n0923_006:0197b14": "人。但約拙教一離義爾。亦闕分判界內外是何等拙。",
    "X56n0923_006:0197b15": "而便跨節以為四教具如止觀記中釋。",
    "X56n0923_006:0197b16": "[0197b16] 釋曰。以路人為父子。以父子為路人。通為界內界",
    "X56n0923_006:0197b17": "外而作譬也。界內外各有一理。界內真理也。界外",
    "X56n0923_006:0197b18": "中理也。由迷一真有輕重故。則有藏．通二教。由迷",
    "X56n0923_006:0197b19": "一中有輕重故。則有別．圓二教。四教各有苦集滅",
    "X56n0923_006:0197b20": "道之四諦也。藏．別二教苦集重故。如兩謂路人。瞋",
    "X56n0923_006:0197b21": "打則厚。迂通化城。迂通寶所。通圓二教苦集輕故。",
    "X56n0923_006:0197b22": "如兩謂父子。嗔打則輕。直通化城。直通寶所。此四",
    "X56n0923_006:0197b23": "四諦者。但是即離之異耳。若約即解。苦集即道滅。",
    "X56n0923_006:0197b24": "如路人為父子。若約離解。苦集非道滅。苦集之體",
    "X56n0923_006:0197c01": "本是道滅。以解拙故如父子為路人。當知止觀第",
    "X56n0923_006:0197c02": "一云。實非骨肉兩謂路人者。但約拙教一離義爾。",
    "X56n0923_006:0197c03": "言一離者。不對即說。故云一離。觀師如何謂實非",
    "X56n0923_006:0197c04": "骨肉為前兩教。兩謂路人是後兩教耶。言亦闕分",
    "X56n0923_006:0197c05": "判界內外是何等拙者。既分四教。二拙二巧亦應",
    "X56n0923_006:0197c06": "可見。",
    "X56n0923_006:0197c07": "[0197c07] 問。漸之與別為同為異。答。此二不同。漸則開四。別不",
    "X56n0923_006:0197c08": "開四。喻曰。既其不識漸教開四徒。與別教弁異何益。",
    "X56n0923_006:0197c09": "今言漸別皆應開四者。兩文不同。漸教開四已如前",
    "X56n0923_006:0197c10": "說。別開四者具如別教四弘之中約四諦境皆歷四",
    "X56n0923_006:0197c11": "教。但須委知開四所以。然於別人自行化他。未必全",
    "X56n0923_006:0197c12": "立四教之名。但云界內界外曲直巧拙。自行則次第",
    "X56n0923_006:0197c13": "豎入。化他則隨緣橫被。被機雖橫行終成豎。自行雖",
    "X56n0923_006:0197c14": "豎&#x5FA7;學成橫。如初入空偏用析體以破見思。仍是偏",
    "X56n0923_006:0197c15": "用一門自行。若至十行為利他故。方始&#x5FA7;習析體八",
    "X56n0923_006:0197c16": "門及以無量無作八門。爾時所習乃得名橫。是則自",
    "X56n0923_006:0197c17": "他四教義足。讀文不委義理輕疏。而便謬判別不開",
    "X56n0923_006:0197c18": "四。",
    "X56n0923_006:0197c19": "[0197c19] 釋曰。此一節文所明別人自行豎入之四。化他橫",
    "X56n0923_006:0197c20": "學之四。文義璨然不復釋也。",
    "X56n0923_006:0197c21": "[0197c21] 問。商略之文為是何處。答。挹流尋源已下文是。喻曰。",
    "X56n0923_006:0197c22": "此亦二失。一者不曉新舊文意。二者商略謬判祖承。",
    "X56n0923_006:0197c23": "初不曉文意者。舊本十章前五是序後五是正。故舊",
    "X56n0923_006:0197c24": "本初云。竊念述聞共為十章。商略等五名為竊念。己",
    "X56n0923_006:0198a01": "之私竊興念序故。開章等五名為述聞。述己親從法",
    "X56n0923_006:0198a02": "會聞故。再治改者良以竊念不應連接述聞為十。故",
    "X56n0923_006:0198a03": "廢商略五章之名。章名雖廢仍存其文。述聞五章次",
    "X56n0923_006:0198a04": "第雖在亦沒章名。新移商略之文以為引證之例。首",
    "X56n0923_006:0198a05": "加止觀等字用為通序。則以挹流等文用擬別序。人",
    "X56n0923_006:0198a06": "不見之便為亂說。空張舊本商略以消別序新文。奈",
    "X56n0923_006:0198a07": "何商略之文復彰祖承之後。甚不可也。",
    "X56n0923_006:0198a08": "[0198a08] 釋曰。僻解師難前諸喻令成漸圓之喻。既成二失。",
    "X56n0923_006:0198a09": "今指商略以為祖承。復成二失。故云亦也。言不曉",
    "X56n0923_006:0198a10": "新舊文意者。舊文第二本也。新文今現行本也。舊",
    "X56n0923_006:0198a11": "本首云竊念述聞共為十章。一商略。二祖承。三辨",
    "X56n0923_006:0198a12": "差。四引證。五示處。此五章者乃章安私竊興念之",
    "X56n0923_006:0198a13": "所序也。正說五者。一開章。二生起。三分別。四料簡。",
    "X56n0923_006:0198a14": "五解釋。此乃章安自述從法會所親聞之法。是故",
    "X56n0923_006:0198a15": "云竊念述聞共為十章。然再治定其意在何。謂由",
    "X56n0923_006:0198a16": "以將己之五章及所聞之法合為十章。意似不便。",
    "X56n0923_006:0198a17": "故再治定沒舊章名。以再治文但為序正。於初序",
    "X56n0923_006:0198a18": "中乃安止觀明靜等擬經之通序也。自挹流尋源",
    "X56n0923_006:0198a19": "已去乃當別序。再治定意其在斯乎。如何觀師以",
    "X56n0923_006:0198a20": "商略等名而分再治定文。故再治文迴舊商略以",
    "X56n0923_006:0198a21": "為圓證。故云略引佛經粗彰圓意。如何以商略文",
    "X56n0923_006:0198a22": "為祖承耶。況商略文在第一科。祖承居二也。觀師",
    "X56n0923_006:0198a23": "妄指商略在祖承後。故云甚不可也。",
    "X56n0923_006:0198a24": "[0198a24] 問。挹流已下正當舊本祖承之文。如何將為商略文",
    "X56n0923_006:0198b01": "耶。答。正是商略有師無師故云商略。喻曰。舊釋商略",
    "X56n0923_006:0198b02": "云。略引佛經粗彰圓意故云商略。即引華嚴了達賢",
    "X56n0923_006:0198b03": "首聞圓等文。今乃判他祖承之文而為商略有師無",
    "X56n0923_006:0198b04": "師。既將祖承以為商略。祖承儻更指後辨差。從始至",
    "X56n0923_006:0198b05": "終重重妄說。",
    "X56n0923_006:0198b06": "[0198b06] 釋曰。華嚴了達賢首等已見上文。餘皆可曉不復",
    "X56n0923_006:0198b07": "記也。",
    "X56n0923_006:0198b08": "[0198b08] 問。有情心法并有情色及外依報。此之三法頓及頓",
    "X56n0923_006:0198b09": "頓起觀何殊。答。頓頓隨觀即具諸法。漸頓心具。餘二",
    "X56n0923_006:0198b10": "則無。喻曰。據此答文&#x5374;用漸圓為頓頓。何者。四教中",
    "X56n0923_006:0198b11": "圓奚嘗不云三處具法。故四念處圓文中云。非但唯",
    "X56n0923_006:0198b12": "識亦乃唯色唯聲唯觸。三處具法正是四教末後之",
    "X56n0923_006:0198b13": "圓。今謬判為頓頓文者。驗知諸判但用胸襟。又漸圓",
    "X56n0923_006:0198b14": "既知心具諸法。諸法&#x5FA7;攝豈隔色耶。色攝入心心即",
    "X56n0923_006:0198b15": "是色。如何謬判唯心具耶。若別教人。初心色心并不",
    "X56n0923_006:0198b16": "具法。何獨色耶。漸頓迴互教門雜矣。教門既雜。依教",
    "X56n0923_006:0198b17": "修觀冥如夜遊。",
    "X56n0923_006:0198b18": "[0198b18] 釋曰。此斥三處具法謬判頓頓之失也。何者。僻解",
    "X56n0923_006:0198b19": "師謂漸頓觀者止論心具諸法。餘二不具。若頓頓",
    "X56n0923_006:0198b20": "觀者隨所發觀即具諸法。如此判者乃成&#x5374;以漸",
    "X56n0923_006:0198b21": "頓為頓頓也。故四念處中圓四念處云。非但唯識",
    "X56n0923_006:0198b22": "亦乃唯色等。色兼內色及外依報。是則三處具法",
    "X56n0923_006:0198b23": "明文在茲。何謂漸圓只明心具。況又漸既知心具。",
    "X56n0923_006:0198b24": "則一切唯心。心外無色色即是心。豈有心具非色",
    "X56n0923_006:0198c01": "具耶。若言心具色不具者。進不成圓退不成別。圓",
    "X56n0923_006:0198c02": "則圓於一切色心內外一切咸&#x5FA7;。別則別人初心",
    "X56n0923_006:0198c03": "若色若心并皆不具。何獨色法不具法耶。言漸頓",
    "X56n0923_006:0198c04": "迴互者。既以四教中圓而為漸頓。復用四教中圓",
    "X56n0923_006:0198c05": "具法而為頓頓於解回惑。則教門雜亂。依教修觀",
    "X56n0923_006:0198c06": "暗如夜遊。何所至耶。",
    "X56n0923_006:0198c07": "[0198c07] 問。此二種觀初心何別。答。頓頓觀者初發心時三諦",
    "X56n0923_006:0198c08": "俱觀。漸頓觀者先觀中道離於二邊。二觀先成見思",
    "X56n0923_006:0198c09": "前破。後證中道三諦方同。喻曰。雖指文中三處五處",
    "X56n0923_006:0198c10": "以立頓頓既無正義。約觀判位亦無正文。大師唯引",
    "X56n0923_006:0198c11": "諸經明位以證四教。不見引證四教之外別立一頓。",
    "X56n0923_006:0198c12": "況彼諸處頓頓之文。盡是四教最後之圓。彼以此圓",
    "X56n0923_006:0198c13": "判為漸圓。云初發心者先觀中道。一切教法都無此",
    "X56n0923_006:0198c14": "文。別則先觀二邊方乃見思先落。豈有但觀中道先",
    "X56n0923_006:0198c15": "破見思。圓別不成。都無所據。",
    "X56n0923_006:0198c16": "[0198c16] 釋曰。此斥僻解師援引三處五處以立頓頓既無",
    "X56n0923_006:0198c17": "正義。與而言之有文無義。奪而言之文亦非也。今",
    "X56n0923_006:0198c18": "約觀判位亦無正文者。尚不有文。義安有耶。言三",
    "X56n0923_006:0198c19": "處者。一指玄文藏等四外既有頓教。二指玄文結",
    "X56n0923_006:0198c20": "教相中云今法華是漸圓。三指法華中諸聲聞從",
    "X56n0923_006:0198c21": "小來等。此三處也。五處者。一據第一卷舉神通喻",
    "X56n0923_006:0198c22": "圓頓止觀至識通塞中即三觀破於神通。既破神",
    "X56n0923_006:0198c23": "通知非頓頓。二據略指三門大意在一頓。三據三",
    "X56n0923_006:0198c24": "止觀竟又云今依經更明圓頓。四據安心文末初",
    "X56n0923_006:0199a01": "以三止觀結數次又約一心結數。五據第一結發",
    "X56n0923_006:0199a02": "心文先三止觀結次又以一止觀結。三五處文以",
    "X56n0923_006:0199a03": "為證據立頓頓觀。一往似真再研則偽。上文已破。",
    "X56n0923_006:0199a04": "餘文可見不能盡記。",
    "X56n0923_006:0199a05": "[0199a05] 問。一心三觀與三觀一心二文何別。答。一心三觀即",
    "X56n0923_006:0199a06": "是假。三觀一心即是空。非三非一即是中。為破步馬",
    "X56n0923_006:0199a07": "神通故云空假。若論頓頓一中具三。喻曰。本論三觀",
    "X56n0923_006:0199a08": "須有所以。此是佛法大體。又是一家要門。凡用其名",
    "X56n0923_006:0199a09": "須得指實。既用此三格一切法。應曉三意方盡其門。",
    "X56n0923_006:0199a10": "[0199a10] 釋曰。此一喻文凡有六段。一總論三觀功能。二一",
    "X56n0923_006:0199a11": "者下。別示須曉三意。三此三下。明一三三一都非",
    "X56n0923_006:0199a12": "上文三意。四縱觀下。總明破橫豎通塞。五又文下。",
    "X56n0923_006:0199a13": "別明破橫通塞。六破於下。斥彼一中具三未是頓",
    "X56n0923_006:0199a14": "頓。初文者本論三觀須有深義。故云所以。佛法大",
    "X56n0923_006:0199a15": "體無越三觀。一家入道要門亦莫過於三觀。凡用",
    "X56n0923_006:0199a16": "其名須得指實者。謂指的實理。格一切法者。定一",
    "X56n0923_006:0199a17": "切法也。若曉三意。佛法大體一家要門皎在目前",
    "X56n0923_006:0199a18": "矣。",
    "X56n0923_006:0199a19": "[0199a19] 一者對境成觀。如觀一心為不思議境及破法等文",
    "X56n0923_006:0199a20": "是也。二者覆疏收束。如第一卷合散非合非散三一",
    "X56n0923_006:0199a21": "非三非一等是。三者寄名義立。如門非門非門非不",
    "X56n0923_006:0199a22": "門權實非權非實等是。",
    "X56n0923_006:0199a23": "[0199a23] 釋曰。此當第二別示須曉三意。初文意者上已具",
    "X56n0923_006:0199a24": "陳。二覆疏收束者。止觀云非三而三三而不三。非",
    "X56n0923_006:0199b01": "合非散而合而散非非合非非散。不可一異而一",
    "X56n0923_006:0199b02": "而異。輔行云。非三而三下。複&#x758E;三諦還成三諦。非",
    "X56n0923_006:0199b03": "三而三假也。三而不三空也。亦應更云。非三非非",
    "X56n0923_006:0199b04": "三中也。文無者略耳。言複&#x758E;者。複其三諦&#x758E;漏文",
    "X56n0923_006:0199b05": "也。何者。凡言三諦者。無相之謂真。備法之謂假。雙",
    "X56n0923_006:0199b06": "非之謂中。如此說者。體雖圓融語猶&#x758E;漏。是故複",
    "X56n0923_006:0199b07": "云非三而三。非三空也。而三假也。三而不三假即",
    "X56n0923_006:0199b08": "空也。是則三諦皆空。三諦皆假。三諦皆中。方成一",
    "X56n0923_006:0199b09": "空一切空。一假一切假。一中一切中。三德密藏無",
    "X56n0923_006:0199b10": "&#x758E;漏也。合散非合散等準此可知。覆疏收束三諦",
    "X56n0923_006:0199b11": "還成三諦。其意若此。三寄名義立如門非門非門",
    "X56n0923_006:0199b12": "非不門。此文在第一卷序中明三止觀畢云。若封",
    "X56n0923_006:0199b13": "文為害。須知文非文。達一切文非文非不文。能於",
    "X56n0923_006:0199b14": "一文得一切解。為此義故。以三種文作達一門。此",
    "X56n0923_006:0199b15": "乃寄文之名義立。門。義也。文既達於三諦。由茲入",
    "X56n0923_006:0199b16": "實。故文即門也。此門即實相當體門也。權實非權",
    "X56n0923_006:0199b17": "非實。在偏圓中亦寄權實之名立三諦之義耳。",
    "X56n0923_006:0199b18": "[0199b18] 此三觀一心一心三觀都非此之三三觀意。只是翻",
    "X56n0923_006:0199b19": "對破彼縱橫觀。",
    "X56n0923_006:0199b20": "[0199b20] 釋曰。此當第三一心三觀三觀一心。都非上文三",
    "X56n0923_006:0199b21": "種之意。只是以語相翻破橫破豎之通塞耳。對破",
    "X56n0923_006:0199b22": "下文當見。",
    "X56n0923_006:0199b23": "[0199b23] 縱觀唯約次第之三而不得一。故以即一而三破彼",
    "X56n0923_006:0199b24": "縱義。故云一心三觀破豎通塞。橫觀唯得各別之一",
    "X56n0923_006:0199c01": "而不得三。故以即三之一破彼橫文。故云三觀一心",
    "X56n0923_006:0199c02": "破彼橫通塞。人不見此。便加雙非以對三觀。",
    "X56n0923_006:0199c03": "[0199c03] 釋曰。此當第四分屬三一一三對破橫豎通塞。在",
    "X56n0923_006:0199c04": "文可見。彼僻解師便加雙非以對三觀。非妄謬而",
    "X56n0923_006:0199c05": "何。",
    "X56n0923_006:0199c06": "[0199c06] 又文自云空即三。故破步涉。假即三故破乘馬。中即",
    "X56n0923_006:0199c07": "三故破神通。彼師乃云。為破步馬神通故云空假。步",
    "X56n0923_006:0199c08": "馬元是單空單假。何須更以空假破之。",
    "X56n0923_006:0199c09": "[0199c09] 釋曰。此當第五別破橫通塞。文顯不復記。",
    "X56n0923_006:0199c10": "[0199c10] 破於橫別步馬神通。正用圓教一中具三。何故別云",
    "X56n0923_006:0199c11": "若論頓頓一中具三。此是違文謬說。令迷文者信之。",
    "X56n0923_006:0199c12": "亦是立觀違文。令謬觀者輒受。",
    "X56n0923_006:0199c13": "[0199c13] 釋曰。此當第六斥僻解師不曉四教中圓一中具",
    "X56n0923_006:0199c14": "三破彼橫別步馬神通正用於此。如何別云若論",
    "X56n0923_006:0199c15": "頓頓一中具三耶。迷文故使迷文者信之。謬觀故",
    "X56n0923_006:0199c16": "使謬觀者受之。黠慧正觀之士豈信受耶。",
    "X56n0923_006:0199c17": "[0199c17] 問。相待絕待有何同異。答。頓頓是絕待。漸頓是相待。",
    "X56n0923_006:0199c18": "喻曰。誤之甚矣。依此所判。則應相待絕待俱非頓頓。",
    "X56n0923_006:0199c19": "何者。以玄文中判今法華具有二義。謂相待絕待。若",
    "X56n0923_006:0199c20": "爾。何處別有頓頓絕耶。",
    "X56n0923_006:0199c21": "[0199c21] 釋曰。此一喻文有四番意。一斥非顯是。二依彼下。",
    "X56n0923_006:0199c22": "出彼謬立以正斥之。三凡言下。斥不識相待意。四",
    "X56n0923_006:0199c23": "又亦下。斥不識絕待意。初文意者。斥非。云誤之甚",
    "X56n0923_006:0199c24": "矣。顯是者。依此宗判則相待絕待俱非華嚴之頓",
    "X56n0923_006:0200a01": "頓也。以玄文中的判法華方具二妙。除此之外更",
    "X56n0923_006:0200a02": "無有文別有頓頓為絕待者。觀師之解真可笑。",
    "X56n0923_006:0200a03": "[0200a03] 又依彼所判則唯華嚴是絕。法華純待。若知法華具",
    "X56n0923_006:0200a04": "有二義。復以待絕分為二頓。當知此判自語相違。據",
    "X56n0923_006:0200a05": "斯以論俱迷二待。何者。二待并須非漸唯頓。判為相",
    "X56n0923_006:0200a06": "待又判為漸。此復一重自語相背。",
    "X56n0923_006:0200a07": "[0200a07] 釋曰。此當第二出彼謬立以正斥之。彼有兩番自",
    "X56n0923_006:0200a08": "語相違。一者彼師以華嚴為絕待。法華為相待。今",
    "X56n0923_006:0200a09": "反質之。既稟天台宗教。若其已知唯判法華具有",
    "X56n0923_006:0200a10": "二妙。復以待絕而分二頓。豈非自語相違耶。此第",
    "X56n0923_006:0200a11": "一番自語相違也。據斯以論俱迷二待。何者。夫二",
    "X56n0923_006:0200a12": "待者并須非漸唯頓。既判法華為相待妙。如何又",
    "X56n0923_006:0200a13": "判而為漸圓。既云妙已安可漸耶。此第二番自語",
    "X56n0923_006:0200a14": "相違。",
    "X56n0923_006:0200a15": "[0200a15] 凡言相待。待前諸教為漸為麤。方今法華是頓是妙。",
    "X56n0923_006:0200a16": "頓居漸後兼所破說。對漸明頓故云漸頓。人不見之。",
    "X56n0923_006:0200a17": "徒分待絕以對二經。",
    "X56n0923_006:0200a18": "[0200a18] 釋曰。此當第三斥彼不識相待之義。凡言者。謂玄",
    "X56n0923_006:0200a19": "文．文句．止觀等文也。必須待前諸教諸部為漸為",
    "X56n0923_006:0200a20": "麤。方顯法華為頓為妙。以法華妙頓在漸後。所破",
    "X56n0923_006:0200a21": "兼能對漸明頓。故云漸頓。觀師不見玄文之意。輒",
    "X56n0923_006:0200a22": "以二待而對二經。妄謬甚矣。",
    "X56n0923_006:0200a23": "[0200a23] 又亦不識絕待之意。絕於所待名絕待者。方是妙頓。",
    "X56n0923_006:0200a24": "彼乃離頓。待別立絕。名何為頓頓。",
    "X56n0923_006:0200b01": "[0200b01] 釋曰。此當第四斥不識絕待之意。言絕待者。必須",
    "X56n0923_006:0200b02": "絕於所待論妙尚存所待。絕待論妙絕於所絕。方",
    "X56n0923_006:0200b03": "名妙頓。彼乃離於法華圓頓相待。別立華嚴以為",
    "X56n0923_006:0200b04": "頓絕。何為頓頓。何為絕耶。",
    "X56n0923_006:0200b05": "[0200b05] 問。此法華之文具足二待。豈可離文判屬二途。",
    "X56n0923_006:0200b06": "[0200b06] 釋曰。言離文者。謂離開二待文。判屬法華及華嚴",
    "X56n0923_006:0200b07": "故。",
    "X56n0923_006:0200b08": "[0200b08] 答。會竟無二。未會則別。喻曰。此師非但迷於玄文待",
    "X56n0923_006:0200b09": "絕之名。亦乃不達法華開會之意。一代教法會在法",
    "X56n0923_006:0200b10": "華。彼判法華唯有相待。更立何部稱為會經。若以法",
    "X56n0923_006:0200b11": "華會入華嚴華。嚴實無開顯之說。若爾。兩俱未會。應",
    "X56n0923_006:0200b12": "別立一經以會斯二。",
    "X56n0923_006:0200b13": "[0200b13] 釋曰。此一喻文有四。初指上迷二待名及不達法",
    "X56n0923_006:0200b14": "華開會之意。二若以下。遮以觀為會。三今家下。判",
    "X56n0923_006:0200b15": "彼華嚴尚為法華廢絕二待俱無。四會竟下。縱而",
    "X56n0923_006:0200b16": "奪之。初文意者。迷名指上也。亦乃下。起後也。一代",
    "X56n0923_006:0200b17": "教法歸會在於法華。以由如來出世本意。意在一",
    "X56n0923_006:0200b18": "實。初成正覺觀物未堪。從一實相生無量法。所謂",
    "X56n0923_006:0200b19": "二法．三道．四果。二法者。謂華嚴頓也。三時漸也。三",
    "X56n0923_006:0200b20": "道者。三乘道也。四果者。四佛果也。權不可以終用。",
    "X56n0923_006:0200b21": "故會而歸之。是故此經有相待焉。有絕待焉。彼僻",
    "X56n0923_006:0200b22": "解師乃判法華唯有相待。若其然者。更立何部稱",
    "X56n0923_006:0200b23": "為會經。若以法華會入華嚴。華嚴經中實無開顯",
    "X56n0923_006:0200b24": "之說。若法華但有相待。是未開也。華嚴又無開顯",
    "X56n0923_006:0200c01": "之文。則兩俱未會。應別立一經以會法華．華嚴二",
    "X56n0923_006:0200c02": "教。終無是理。",
    "X56n0923_006:0200c03": "[0200c03] 若以觀會。會則無文。",
    "X56n0923_006:0200c04": "[0200c04] 釋曰。此當第二遮彼師。恐其轉計謂約教義判於",
    "X56n0923_006:0200c05": "待絕分對二經既不可會。約修觀說理應可融。是",
    "X56n0923_006:0200c06": "故遮云會則無文。無文則無教可憑。無可憑則所",
    "X56n0923_006:0200c07": "判謬矣。",
    "X56n0923_006:0200c08": "[0200c08] 今家所判以法華之絕絕彼華嚴。當知華嚴未絕明",
    "X56n0923_006:0200c09": "矣。又何但未絕。亦乃無待。以兼別故獨顯不成。尚非",
    "X56n0923_006:0200c10": "相待。絕何所寄。",
    "X56n0923_006:0200c11": "[0200c11] 釋曰。此當第三判彼華嚴尚為法華所待所絕二",
    "X56n0923_006:0200c12": "侍俱無。何者。以華嚴教自從法華一實施出。若判",
    "X56n0923_006:0200c13": "麤妙乃為所待之麤。若論絕妙乃為法華所開。故",
    "X56n0923_006:0200c14": "知華嚴未絕明矣。又復華嚴何但未絕。以兼別故",
    "X56n0923_006:0200c15": "獨顯不成。尚無相待絕待之名。體何所寄。",
    "X56n0923_006:0200c16": "[0200c16] 會竟無二還歸法華。何故判之云非頓頓。",
    "X56n0923_006:0200c17": "[0200c17] 釋曰。此當第四縱而奪之。既云會竟無二還歸法",
    "X56n0923_006:0200c18": "華。何故復判法華云非頓頓。此又一重自語相違",
    "X56n0923_006:0200c19": "也。",
    "X56n0923_006:0200c20": "[0200c20] 問。法華之文豈有不會。答。對前稱待應無別理。喻曰。",
    "X56n0923_006:0200c21": "若據此答。定判法華唯有相待。雖有相待理亦不周。",
    "X56n0923_006:0200c22": "但得待前之言。失於能對之妙。縱使法華但有相待。",
    "X56n0923_006:0200c23": "終成不曉所待之名。所待即前諸麤。前謂華嚴。若望",
    "X56n0923_006:0200c24": "彼所判還負己宗。華嚴既麤。頓頓何在。法華咸妙。頓",
    "X56n0923_006:0201a01": "頓不疑。相待既然。絕待可判。",
    "X56n0923_006:0201a02": "[0201a02] 釋曰。言若望彼所判還負己宗者。以彼立華嚴為",
    "X56n0923_006:0201a03": "頓頓絕待。法華為漸頓相待。是己宗也。且相待論",
    "X56n0923_006:0201a04": "妙望前為麤。前則華嚴等教。既為所待之麤。頓頓",
    "X56n0923_006:0201a05": "安在。法華一部咸妙。既無兼帶。頓頓何疑。只以法",
    "X56n0923_006:0201a06": "華相待為論尚爾。絕待絕此。豈分屬華嚴耶。",
    "X56n0923_006:0201a07": "[0201a07] 問。修觀之法準義用文既同法華。應依會義。因何對",
    "X56n0923_006:0201a08": "昔而分二途。又以法華為不會。乃將華嚴為絕待。",
    "X56n0923_006:0201a09": "[0201a09] 釋曰。此問意者。蓋言凡論修觀必須準義。用於經",
    "X56n0923_006:0201a10": "文。依經作觀。觀與經合方為正觀。如今止觀必準",
    "X56n0923_006:0201a11": "開顯妙義。用圓極之文。故云準義用文也。言既同",
    "X56n0923_006:0201a12": "法華者。約開顯說同皆法華。應依會義以立觀行。",
    "X56n0923_006:0201a13": "因何對昔而分二途。因何又以法華但有相待而",
    "X56n0923_006:0201a14": "為不會。乃以華嚴所待之麤而為絕待耶。",
    "X56n0923_006:0201a15": "[0201a15] 答。修觀不同於教。是故觀二教一。喻曰。凡修觀者必",
    "X56n0923_006:0201a16": "依於教。若觀二教一。其理不成。法華既融。只應還依",
    "X56n0923_006:0201a17": "融義修觀。其&#x8657;立二觀。謬以絕為華嚴。會義既歸法",
    "X56n0923_006:0201a18": "華。頓頓之名徒設。況教一觀二一觀無文。又與立宗",
    "X56n0923_006:0201a19": "全成乖互。本立華嚴為頓頓。頓頓&#x5374;歸於法華。頓義",
    "X56n0923_006:0201a20": "既歸於法華。言判為漸者。謬矣。",
    "X56n0923_006:0201a21": "[0201a21] 釋曰。言若觀二教一其理不成者。謂必無此理也。",
    "X56n0923_006:0201a22": "況教一觀二一觀無文者。謂若依華嚴為頓頓觀。",
    "X56n0923_006:0201a23": "則漸頓一觀無文。若依法華為漸頓觀。則頓頓一",
    "X56n0923_006:0201a24": "觀無文。故云一觀無文。餘文可見不復記之。",
    "X56n0923_006:0201b01": "[0201b01] 問。觀本依教。無教如何立觀。答。根別。喻曰。此乃臨急",
    "X56n0923_006:0201b02": "之說。不思前後相違。觀既隨根。根本順教。有根無教",
    "X56n0923_006:0201b03": "同於本迷。若以頓頓為華嚴。則漸圓無教。若以法華",
    "X56n0923_006:0201b04": "為漸教。則頓頓無文(問言喻文皆可曉。不復記也)。",
    "X56n0923_006:0201b05": "[0201b05] 問曰。云何名為頓頓觀相。答。前即後故名空。後即前",
    "X56n0923_006:0201b06": "故名假。前後不二名中。喻曰。後即是前何異前即是",
    "X56n0923_006:0201b07": "後。徒於不二前後謬立空假之名。實未能知三觀相",
    "X56n0923_006:0201b08": "狀(此問答喻亦可見)。",
    "X56n0923_006:0201b09": "[0201b09] 又自說云頓頓如法華六根清淨位但云六根清淨。",
    "X56n0923_006:0201b10": "不云先斷見思。故知是頓頓。漸圓如仁王十善菩薩",
    "X56n0923_006:0201b11": "位。既云長別苦海即是先除見思故。知是漸頓。",
    "X56n0923_006:0201b12": "[0201b12] 釋曰。此不設問。但直引彼所迷所說即使喻之。故",
    "X56n0923_006:0201b13": "無答文消釋。二經文異意同。斥非顯是。已見上文",
    "X56n0923_006:0201b14": "不復再記。",
    "X56n0923_006:0201b15": "[0201b15] 喻曰。自言相違不可窮盡。初以法華為漸頓。今以法",
    "X56n0923_006:0201b16": "華為頓頓。況復不知山門諸部並將仁王以證法華。",
    "X56n0923_006:0201b17": "法華云無漏意根。仁王云長別苦海。無漏與別苦但",
    "X56n0923_006:0201b18": "有因果之殊。不見義同。從文分二。",
    "X56n0923_006:0201b19": "[0201b19] 釋曰。言但有因果之殊者。法華從因。故云雖未得",
    "X56n0923_006:0201b20": "無漏智慧。而其意根清淨如此。仁王從果。故云長",
    "X56n0923_006:0201b21": "別苦海。報果也。爾前必有習因。習果六根清淨也。",
    "X56n0923_006:0201b22": "法華六根清淨即是習因習果之報因。將必獲於",
    "X56n0923_006:0201b23": "長別苦海之報果。觀師不曉。分此二經以為漸頓．",
    "X56n0923_006:0201b24": "頓頓。誤之甚矣。",
    "X56n0923_006:0201c01": "[0201c01] 又云前文既云大意在一頓。當知五略正明頓頓。釋",
    "X56n0923_006:0201c02": "名已去并是漸頓。",
    "X56n0923_006:0201c03": "[0201c03] 釋曰。此師以見料簡文云。略指三門大意在一頓。",
    "X56n0923_006:0201c04": "便謂五略正明頓頓。釋名辨體及正修已去并是",
    "X56n0923_006:0201c05": "漸頓。",
    "X56n0923_006:0201c06": "[0201c06] 喻曰。大意與下文但是廣略之殊。如何分二。故分別",
    "X56n0923_006:0201c07": "中將大意對八章。十義分別廣略即其一焉。豈有略",
    "X56n0923_006:0201c08": "頓而廣漸耶。",
    "X56n0923_006:0201c09": "[0201c09] 釋曰。喻文有三。初斥廣略義不相應。二又第下。斥",
    "X56n0923_006:0201c10": "解與行異。三又若下。汎引上下諸文反質。初文意",
    "X56n0923_006:0201c11": "者。略本略於廣。廣則廣於略。五略之略既是頓頓。",
    "X56n0923_006:0201c12": "下之八廣如何是漸頓耶。",
    "X56n0923_006:0201c13": "[0201c13] 又第五初列前六重以開解。今依解以立行。如何以",
    "X56n0923_006:0201c14": "解為頓頓。以行為漸圓。依解起行。行既違於解。此乃",
    "X56n0923_006:0201c15": "目視東而足西。膏南而明北。",
    "X56n0923_006:0201c16": "[0201c16] 釋曰。此當第二斥解與行異也。前六重開解者。或",
    "X56n0923_006:0201c17": "以五重為解。方便為行。同異已見上文。今依解以",
    "X56n0923_006:0201c18": "立行。第七正修也。言目東而足西者。目。止解也。足。",
    "X56n0923_006:0201c19": "止行也。膏南明北者。膏。脂油之類可以助明。明譬",
    "X56n0923_006:0201c20": "觀行。膏譬觀解。合譬可見。如何以頓頓之解而立",
    "X56n0923_006:0201c21": "漸頓之行。正所謂目東而足西也。膏明亦然。",
    "X56n0923_006:0201c22": "[0201c22] 又若以大意唯在於頓頓。何故大行通引三乘。若下",
    "X56n0923_006:0201c23": "文唯在於漸圓。何故復有一心止觀及中即三觀破",
    "X56n0923_006:0201c24": "前神通。又若大意唯在頓頓。何故發心四諦四弘十",
    "X56n0923_006:0202a01": "種發心皆列四教。下文屬漸。破亦同前。文既相違。依",
    "X56n0923_006:0202a02": "何立行。",
    "X56n0923_006:0202a03": "[0202a03] 釋曰。此當第三引上下文反質二頓觀師。若以大",
    "X56n0923_006:0202a04": "意唯在於頓頓者。修大行中何故通引三乘。如此",
    "X56n0923_006:0202a05": "則豈唯頓頓。若謂下文以漸圓者。巧安止觀及破",
    "X56n0923_006:0202a06": "法&#x5FA7;何故有一心止觀及通塞中。中即三觀破神",
    "X56n0923_006:0202a07": "通。如此則豈唯漸圓。又若大意唯在頓頓。何故發",
    "X56n0923_006:0202a08": "大心中四諦四弘十種發心皆列四教。如此則豈",
    "X56n0923_006:0202a09": "唯頓頓耶。下文屬漸更有顯然。頓頓文相不能具",
    "X56n0923_006:0202a10": "引。故云破亦同前。此亦且順彼計作此破文。其實",
    "X56n0923_006:0202a11": "一部無非圓頓。立文既其相反。觀行若為準則。",
    "X56n0923_006:0202a12": "[0202a12] 又云。此之兩觀。初心修觀太難分別。須自入觀方乃",
    "X56n0923_006:0202a13": "得知。喻曰。如破&#x5FA7;初初入無生咸須依教。況六章生",
    "X56n0923_006:0202a14": "解以導行。初既云分別太難。信是解心冥昧。解既冥",
    "X56n0923_006:0202a15": "昧。入觀無由。彼解未明便推入觀。何異闇證增上鼠",
    "X56n0923_006:0202a16": "唧鳥空而宣入證之言。令他生於聖想。忽令領納說",
    "X56n0923_006:0202a17": "實。墜於過人。實得說尚招愆違想。故當重釁。又若實",
    "X56n0923_006:0202a18": "得。為何位次。若假名與他何異。若五品位便同大師。",
    "X56n0923_006:0202a19": "予實不裁。證者自了。願不欺聖。無違自心。",
    "X56n0923_006:0202a20": "[0202a20] 釋曰。此斥觀師謬立二種頓觀。既遭詰難無理可",
    "X56n0923_006:0202a21": "通。乃云此之二觀初心修觀太難分別須自入觀",
    "X56n0923_006:0202a22": "方乃得知。由此乃見解行俱非。而又妄說過人之",
    "X56n0923_006:0202a23": "法。且如破法&#x5FA7;初備列四門。於四門中無生為首。",
    "X56n0923_006:0202a24": "即須依於無生門教以立正行。況復一部大旨前",
    "X56n0923_006:0202b01": "之六章而開妙解。以解導行。行始分別。十境十乘",
    "X56n0923_006:0202b02": "詳矣明矣。如何乃云太難分別。豈非解心冥昧乎。",
    "X56n0923_006:0202b03": "以解不明遭師詰難。欲遮過咎便推入觀。因此乃",
    "X56n0923_006:0202b04": "成增上慢罪。夫妄對人趣稱過人法。前人知解犯",
    "X56n0923_006:0202b05": "重罪。前人不解犯偷蘭遮。除增上慢及業報得。或",
    "X56n0923_006:0202b06": "戲笑說或疾患說不犯。言忽令領納說實者。意云",
    "X56n0923_006:0202b07": "忽然令聞汝說而領受之。謂汝說為實者。墜於過",
    "X56n0923_006:0202b08": "人。墜。墮也。若實得聖道向白衣說得提罪。況違理",
    "X56n0923_006:0202b09": "情想之說故當得重釁也。又且縱之。若汝實得。為",
    "X56n0923_006:0202b10": "何次位。若假名名字者。與他何異。此顯名字者多",
    "X56n0923_006:0202b11": "矣。若言五品位者。應須便同天台大師得法華三",
    "X56n0923_006:0202b12": "昧發旋陀羅尼。荊谿云。予實不敢裁斷而較量之。",
    "X56n0923_006:0202b13": "而云證者自了者。荊谿誡云。願不欺於眾聖。願無",
    "X56n0923_006:0202b14": "違於自心。無得輒云入觀自知。暗證已見上文鼠",
    "X56n0923_006:0202b15": "唧鳥空。諸文多明此故不釋。",
    "X56n0923_006:0202b16": "[0202b16] 又云。依頂法師十二部經觀心之文修觀必得。",
    "X56n0923_006:0202b17": "[0202b17] 釋曰。此師亦據觀心十二部經為頓頓觀。此文章",
    "X56n0923_006:0202b18": "安出也。別有一小卷流行於世。彼文云。經者由也。",
    "X56n0923_006:0202b19": "心亦由也。諸法由心而造。直觀心即空假中。名修",
    "X56n0923_006:0202b20": "多羅(一也)。復重觀之。名祇夜(二也)。觀心空假中能發三",
    "X56n0923_006:0202b21": "智。名授記(三也)。觀心即假空亦空。名不重頌(四也)。觀心",
    "X56n0923_006:0202b22": "空假中非前思後覺。名無問自說(五也)。觀心緣生如",
    "X56n0923_006:0202b23": "物生滅即空假中。名譬喻(六也)。觀心始末即空假中。",
    "X56n0923_006:0202b24": "名本事(七也)。觀心十界地獄乃至諸佛本生即空假",
    "X56n0923_006:0202c01": "中。名本生(八也)。觀心空假中防非止惡。名因緣(九也)。觀",
    "X56n0923_006:0202c02": "心空假中橫豎無不周遍。名方廣(十也)。觀心空假中",
    "X56n0923_006:0202c03": "非世所有。名未曾有(十一也)。觀心何故空。從緣生故。",
    "X56n0923_006:0202c04": "何故假。但有名字故。何故中。非二邊故。名論議。觀",
    "X56n0923_006:0202c05": "師據此以立頓頓。故略錄之。",
    "X56n0923_006:0202c06": "[0202c06] 喻曰。大三觀者義唯三種。一者從行。唯於萬境觀於",
    "X56n0923_006:0202c07": "一心。萬境雖殊妙觀理等。如觀陰等即其意也。二約",
    "X56n0923_006:0202c08": "法相。如約四諦五行之文。入一念心以為圓觀。三託",
    "X56n0923_006:0202c09": "事相。如王舍耆闍名從事立。借事為觀以導執情。即",
    "X56n0923_006:0202c10": "如方等普賢。其例可識。",
    "X56n0923_006:0202c11": "[0202c11] 釋曰。喻文有二。初舉三種觀法以示觀師。令知觀",
    "X56n0923_006:0202c12": "法無越此三。次斥謬立頓頓所據皆非。初文意者。",
    "X56n0923_006:0202c13": "荊谿示此三種三觀。乃是一家入道之要門。四種",
    "X56n0923_006:0202c14": "三昧之樞楗。即唯三種。安得此外別立頓頓耶。具",
    "X56n0923_006:0202c15": "釋文義在于三種觀法章門。此不再記。",
    "X56n0923_006:0202c16": "[0202c16] 故十二部觀寄事立名。雖有三觀之名。十境十乘不",
    "X56n0923_006:0202c17": "列一部名下。唯施一句。豈此一句能申觀門。若此一",
    "X56n0923_006:0202c18": "句足得修行。十境十乘便成煩&#x82BF;。故知偏指文中一",
    "X56n0923_006:0202c19": "句兩句以為頓頓。義同頑境體心踏心。十卷之文便",
    "X56n0923_006:0202c20": "成無用。兼出大師&#x8657;搆之愆。",
    "X56n0923_006:0202c21": "[0202c21] 釋曰。此當第二斥彼謬立頓頓所據皆非。何者。且",
    "X56n0923_006:0202c22": "如觀心十二部經。雖是附法相觀而名兼託事。何",
    "X56n0923_006:0202c23": "者。如云。經者由也。心亦由也。諸法由心所造。直觀",
    "X56n0923_006:0202c24": "此心即空假中名修多羅等。既無十境復無十乘。",
    "X56n0923_006:0203a01": "豈此一句能申觀門。若此一句足可修行。則止觀",
    "X56n0923_006:0203a02": "一部便成煩&#x82BF;。故知偏指巧安止觀破&#x5FA7;文中一",
    "X56n0923_006:0203a03": "心止觀等一句兩句以為頓頓。義同頑境體心踏",
    "X56n0923_006:0203a04": "心。言頑境者。非四教所詮之境。但云體踏。故云頑",
    "X56n0923_006:0203a05": "境。據彼妄立頓頓。正同體踏。若爾。則十觀之文便",
    "X56n0923_006:0203a06": "成無用。亦顯大師&#x8657;搆方便正修十境十乘之過",
    "X56n0923_006:0203a07": "也。煩&#x82BF;字誤。應從此繁。草木繁貌。",
    "X56n0923_006:0203a08": "[0203a08] 問。漸圓觀但中。中是實相否。答。非即實相。體是但中。",
    "X56n0923_006:0203a09": "喻曰。實相與但中體同名異。實即俱實。權即俱權。",
    "X56n0923_006:0203a10": "[0203a10] 釋曰。此一喻文有三。初約體斥。二若約下。約教斥。",
    "X56n0923_006:0203a11": "三唯煩下。斥拾失為得。初文意者。實相但中名異",
    "X56n0923_006:0203a12": "體同。若實則實相但中俱名為實。約當分而言也。",
    "X56n0923_006:0203a13": "若權則實相但中俱名為權。以圓望之也。纂者不",
    "X56n0923_006:0203a14": "曉。妄指通教但有中名而無中體。是權則俱權。於",
    "X56n0923_006:0203a15": "義何太遠也。",
    "X56n0923_006:0203a16": "[0203a16] 若約教釋文。但中在別。修觀次第仍居後心四教中",
    "X56n0923_006:0203a17": "圓。一切諸文并皆初心圓修三觀。彼將此觀為頓頓",
    "X56n0923_006:0203a18": "人。別為圓人立但中觀。&#x5FA7;尋諸部都無此文。",
    "X56n0923_006:0203a19": "[0203a19] 釋曰。此當第二約教斥也。但中之觀唯在別教。以",
    "X56n0923_006:0203a20": "教權故。佛性之理不具諸法。故名為但。但。獨也。獨",
    "X56n0923_006:0203a21": "一佛界不具九也。初聞此理在三惑外。是故次第",
    "X56n0923_006:0203a22": "先修空觀。次修假觀。至迴向位始正修中。故云仍",
    "X56n0923_006:0203a23": "居後位。但中之觀大率如此。若四教中圓非此可",
    "X56n0923_006:0203a24": "一。一切教文并皆初心圓修三觀。彼僻解師&#x5374;將",
    "X56n0923_006:0203b01": "此圓以為頓頓。別為圓人立但中觀。一家教門都",
    "X56n0923_006:0203b02": "無此說。豈非謬立耶。",
    "X56n0923_006:0203b03": "[0203b03] 唯煩惱境中斥失文云。不住調伏。不住不調伏。初心",
    "X56n0923_006:0203b04": "修中成雙非失。如何拾失以判法華。苦哉苦哉。不可",
    "X56n0923_006:0203b05": "救濟。",
    "X56n0923_006:0203b06": "[0203b06] 釋曰。此當第三斥拾失為得。止觀云。復有行人聞",
    "X56n0923_006:0203b07": "不住調伏不住不調伏等者。若住調伏即是聲聞。",
    "X56n0923_006:0203b08": "若住不調伏則是愚人。愚人住有。聲聞住空。行人",
    "X56n0923_006:0203b09": "聞此怖畏二邊。深自兢持欲修中觀。是人不知貪",
    "X56n0923_006:0203b10": "欲是道。等此乃斥失也。觀師拾此斥失之文。以判",
    "X56n0923_006:0203b11": "法華而為漸圓修但中觀。是故荊谿極為太息。故",
    "X56n0923_006:0203b12": "云苦哉苦哉不可救濟。謗獨顯經而觀但中。是可",
    "X56n0923_006:0203b13": "救者孰不可救耶。",
    "X56n0923_006:0203b14": "[0203b14] 問。初心修中既非實相。是涅槃否。答。是涅槃。喻曰。涅",
    "X56n0923_006:0203b15": "槃．實相大小名通。初心修中既非實相。若非實相亦",
    "X56n0923_006:0203b16": "非涅槃。若是涅槃亦是實相。若是實相即是從初常",
    "X56n0923_006:0203b17": "觀涅槃。如何乃言非是實相云是涅槃。",
    "X56n0923_006:0203b18": "[0203b18] 釋曰。此一喻文有三。初斥不知涅槃．實相名通大",
    "X56n0923_006:0203b19": "小而謂一是一非。二若從下。專明涅槃一往通於",
    "X56n0923_006:0203b20": "通．別菩薩。別則通．別菩薩尚不受涅槃之名。三故",
    "X56n0923_006:0203b21": "知下。明初觀唯頓結斥彼非。初文意者。涅槃．實相",
    "X56n0923_006:0203b22": "名通大小。觀師謂但中非是實相而是涅槃。不知",
    "X56n0923_006:0203b23": "涅槃即是實相。而云四教中圓初心修觀唯修但",
    "X56n0923_006:0203b24": "中不即實相。故今破云。若非實相亦非涅槃。若是",
    "X56n0923_006:0203c01": "涅槃亦是實相。若是實相者。即是大論菩薩從初",
    "X56n0923_006:0203c02": "常觀涅槃。行道理涅槃即三德也。如何謬云非是",
    "X56n0923_006:0203c03": "實相是涅槃耶。",
    "X56n0923_006:0203c04": "[0203c04] 若從初心是小涅槃。此是通．別二種菩薩偏是一往",
    "X56n0923_006:0203c05": "通途而說。若別論者。通教菩薩至第七地恐墮涅槃",
    "X56n0923_006:0203c06": "如三惡道。別教初心但名真諦。仍不得立涅槃之名。",
    "X56n0923_006:0203c07": "[0203c07] 釋曰。此當第二專明涅槃一往通於通．別菩薩。別",
    "X56n0923_006:0203c08": "論通．別菩薩尚不受涅槃之名。言小涅槃者。非三",
    "X56n0923_006:0203c09": "德祕藏大涅槃也。但以取空名涅槃耳。通別菩薩",
    "X56n0923_006:0203c10": "斷見思惑與二乘同。一往通言從於初心是小涅",
    "X56n0923_006:0203c11": "槃。故言偏是一往通途。而說偏是者。猶言且是也。",
    "X56n0923_006:0203c12": "別論者。通教菩薩為假修空。非取涅槃也。若至第",
    "X56n0923_006:0203c13": "七已辦地中。恐墮涅槃如畏三惡道。別教十住但",
    "X56n0923_006:0203c14": "名真諦。不取涅槃。斷德在妙覺。故通．別菩薩尚不",
    "X56n0923_006:0203c15": "取之。何況圓耶。",
    "X56n0923_006:0203c16": "[0203c16] 故知初觀唯在於頓。言非實相是涅槃者。無教可憑。",
    "X56n0923_006:0203c17": "[0203c17] 釋曰。此當第三明初觀唯頓結斥彼非。故知法華",
    "X56n0923_006:0203c18": "唯是頓頓。初心發觀三諦頓觀。而言但中非是實",
    "X56n0923_006:0203c19": "相是涅槃者。無教可憑。是任情見以情判教。乃是",
    "X56n0923_006:0203c20": "謗法。罪莫大焉。",
    "X56n0923_006:0203c21": "[0203c21] 問。豈有但中名為初心觀涅槃也。答。有也。喻曰。不知",
    "X56n0923_006:0203c22": "求教。但任己言。須無即無。須有即有。一家教相不見",
    "X56n0923_006:0203c23": "少判但中涅槃。",
    "X56n0923_006:0203c24": "[0203c24] 釋曰。此責觀師不求聖人之言量以為立名釋義",
    "X56n0923_006:0204a01": "之本。但任己見發言。故使舉止悉皆失錯。大凡用",
    "X56n0923_006:0204a02": "與須無即無。須有即有。須。用也。意云。有即須有。無",
    "X56n0923_006:0204a03": "即須無。今觀師謂但中名為初心觀涅槃者是無",
    "X56n0923_006:0204a04": "即云有。謂但中非是實相是有而言無。一家教觀",
    "X56n0923_006:0204a05": "不見有文少判法華以為漸圓。修但中觀非是實",
    "X56n0923_006:0204a06": "相是涅槃者。",
    "X56n0923_006:0204a07": "[0204a07] 問。如其必有二種頓者。大師何不分明顯說。答。如大",
    "X56n0923_006:0204a08": "意在一頓等即其文也。又頂法師涅槃疏釋不次第",
    "X56n0923_006:0204a09": "五行中云。十信斷或即是漸頓。不斷或者即是頓頓",
    "X56n0923_006:0204a10": "(文中兩或字并誤)。喻曰。大意一頓已如前破。彼引涅槃疏親",
    "X56n0923_006:0204a11": "共對撿全無此文。應是續後謬思。便將想心證義。文",
    "X56n0923_006:0204a12": "所不載。故使再撿無文。又大師諸文文所不載。何須",
    "X56n0923_006:0204a13": "更引章安之文。況再撿全無何勞苦據。況復不次第",
    "X56n0923_006:0204a14": "行正是四教中圓(問答喻三顯然故不釋)。",
    "X56n0923_006:0204a15": "[0204a15] 又數數常云。有八教故故有二頓(直引彼執)。喻曰。八教中",
    "X56n0923_006:0204a16": "意具如前破(文在不識教體妨中)。",
    "X56n0923_006:0204a17": "[0204a17] 又云。二頓初心非一向異。雖異而同雖同而異。喻曰。",
    "X56n0923_006:0204a18": "無將此異質竅他人。不許漸圓即是頓頓。理窮無據",
    "X56n0923_006:0204a19": "同異混和。",
    "X56n0923_006:0204a20": "[0204a20] 釋曰。無將此異者。意云汝無將此同異異同質竅",
    "X56n0923_006:0204a21": "他人(竅。古弔切)。穴也空也。質。有也。有無同異惑亂於人。",
    "X56n0923_006:0204a22": "混和無歸。乃是理窮作此救耳。",
    "X56n0923_006:0204a23": "[0204a23] 問。一色一香無非中道。是何觀相。答。是漸頓非頓頓。",
    "X56n0923_006:0204a24": "喻曰。此師已執初心修觀。但聞中道便謂漸圓。而不",
    "X56n0923_006:0204b01": "曉於言偏理圓。故大意中云。勿守語害圓誣罔聖意。",
    "X56n0923_006:0204b02": "故經論名數或具或偏。言下之旨理必周備。大師以",
    "X56n0923_006:0204b03": "備具釋偏言。故大意中云空即不空等。自語相違亦",
    "X56n0923_006:0204b04": "如前破。",
    "X56n0923_006:0204b05": "[0204b05] 釋曰。觀師固執初心修觀。若聞中道便是漸圓。而",
    "X56n0923_006:0204b06": "不曉於言雖在中具足三法。以由中道。雙遮為體",
    "X56n0923_006:0204b07": "雙照為用。不可思議。言大師以備具釋偏言者。如",
    "X56n0923_006:0204b08": "止觀引華嚴遊心法界如&#x8657;空。此舉空為端也。備",
    "X56n0923_006:0204b09": "具釋云。空即不空亦即非空非不空。又云。一微塵",
    "X56n0923_006:0204b10": "中有大千經卷。心具一切法。是偏舉有為端也。備",
    "X56n0923_006:0204b11": "具釋云。有即不有亦即非有非不有。又云一色一",
    "X56n0923_006:0204b12": "香無非中道。是偏舉中為端也。備具釋云。即中而",
    "X56n0923_006:0204b13": "邊即非邊非不邊。一切法具足無減。是故誡云。勿",
    "X56n0923_006:0204b14": "守語害圓誣罔聖意。觀師正當此責故也。言自語",
    "X56n0923_006:0204b15": "相違者。一色一香無非中道。文在序中及大意章。",
    "X56n0923_006:0204b16": "既指大意以為頓頓。而今又云即是漸頓。豈非自",
    "X56n0923_006:0204b17": "語相違。上文已破不復再出。故云亦如前破。",
    "X56n0923_006:0204b18": "[0204b18] 問。初心起觀。若捨二邊但觀中道。何異通教但有中",
    "X56n0923_006:0204b19": "名。如何初心見此但理便默不答。喻曰。言若有旨言",
    "X56n0923_006:0204b20": "勝不言。言既無歸不言勝說。凡修觀者須立解心。解",
    "X56n0923_006:0204b21": "心未成輒立此觀。言究理極以至無言。",
    "X56n0923_006:0204b22": "[0204b22] 釋曰。夫修觀者必須解明然後立觀。觀師既無圓",
    "X56n0923_006:0204b23": "解。輒立二種頓觀。故為荊谿言以攻之。詞窮理極",
    "X56n0923_006:0204b24": "便默不答。故云以至無言。",
    "X56n0923_006:0204c01": "[0204c01] 又云。據文須分兩種頓異。初心修觀實難分別(直引彼執)。",
    "X56n0923_006:0204c02": "喻曰。前云教唯有一觀則有二。此中復云。文雖分兩",
    "X56n0923_006:0204c03": "兩觀難分。據茲文又成文二觀一。前後違反不可復",
    "X56n0923_006:0204c04": "論。故知學宗不得輒爾。此時猶可。曠累多生。仍使未",
    "X56n0923_006:0204c05": "來不逢善友。",
    "X56n0923_006:0204c06": "[0204c06] 釋曰。故知學宗不可輒爾者。宗謂觀也。學觀若無",
    "X56n0923_006:0204c07": "圓實理解。輒爾自立二種頓名。謗法之愆不可逃",
    "X56n0923_006:0204c08": "也。曠劫為累受報何窮。餘報邪見不逢善友。可不",
    "X56n0923_006:0204c09": "驚乎。",
    "X56n0923_006:0204c10": "[0204c10] 問。別教地前為登地雙亡雙照方便。其義如何。答。地",
    "X56n0923_006:0204c11": "前雙亡。登地雙照。至第二地又亡又照。喻曰。非但觀",
    "X56n0923_006:0204c12": "門失緒。亦乃文義參差。既云地前以為初地亡照方",
    "X56n0923_006:0204c13": "便。當知正亡正照合在初地。如何乃云登地雙照。地",
    "X56n0923_006:0204c14": "前雙。亡具如止觀第三卷中。此是讀文未周。不須別",
    "X56n0923_006:0204c15": "破。",
    "X56n0923_006:0204c16": "[0204c16] 釋曰。此師圓解不明謬立二頓。既遭師詰。無理可",
    "X56n0923_006:0204c17": "申。以至結舌無對。故云非但觀門失緒。此結前也。",
    "X56n0923_006:0204c18": "亦乃文義參差者。斥其地前方便。登地證得。遮照",
    "X56n0923_006:0204c19": "不齊。故云參差。何者。別教約行。教道十住用體真",
    "X56n0923_006:0204c20": "止遮生死有。用入空觀照真諦理。十行用方便隨",
    "X56n0923_006:0204c21": "緣止遮空塵沙。用出假觀照俗諦理。住．行二位各",
    "X56n0923_006:0204c22": "一遮照。故謂之單遮單照。至入向時。收前異時遮",
    "X56n0923_006:0204c23": "照入一心。修空假不二。中體現前。此但中觀任運",
    "X56n0923_006:0204c24": "雙遮。任運雙照。故說初地證得雙亡雙照。如何輒",
    "X56n0923_006:0205a01": "云登地雙照。地前雙亡。止觀第三具出其相。略如",
    "X56n0923_006:0205a02": "前說。此亦且從教道而說。未論圓修登地自證。予",
    "X56n0923_006:0205a03": "嘗著別教但中觀章門具明此事。世有淺學聞但",
    "X56n0923_006:0205a04": "中觀有人修之。及但中觀雙遮雙照惑耳驚心。亦",
    "X56n0923_006:0205a05": "有撫掌而大笑者。是不曾讀止觀并輔行也。彼文",
    "X56n0923_006:0205a06": "尚說藏．通二教離斷常中雙非雙照。況別但中佛",
    "X56n0923_006:0205a07": "性理乎。",
    "X56n0923_006:0205a08": "[0205a08] 問。何名四三昧是通修。念佛是別修。",
    "X56n0923_006:0205a09": "[0205a09] 釋曰。此問止觀第一修大行中云。四三昧是通修。",
    "X56n0923_006:0205a10": "念佛是別修。",
    "X56n0923_006:0205a11": "[0205a11] 答。頂法師誤。應云四三昧是別修。念佛是通修。",
    "X56n0923_006:0205a12": "[0205a12] 釋曰。答意謂章安結集時誤。應如答文之改。",
    "X56n0923_006:0205a13": "[0205a13] 喻曰。此師自誤。推失與他。今言通修者。以四三昧攝",
    "X56n0923_006:0205a14": "一切行。故曰通。反以為別。念佛通收諸行不&#x5FA7;。乃是",
    "X56n0923_006:0205a15": "通中之一。故名為別。反名為通。深不可也。",
    "X56n0923_006:0205a16": "[0205a16] 釋曰。輔行云。四三昧收諸行盡。故名為通。念佛三",
    "X56n0923_006:0205a17": "昧諸行中一。故名為別。又四三昧皆通念佛。故名",
    "X56n0923_006:0205a18": "為通。但語念佛偏舉一行。故名為別。故四念處云。",
    "X56n0923_006:0205a19": "四皆念佛故名為通。但隨教別故名為別。藏念生",
    "X56n0923_006:0205a20": "身。通念應身。別念報身。圓念法身。諸身具足。又云。",
    "X56n0923_006:0205a21": "四三昧通四教故。復名為通。凡引諸文。皆以四三",
    "X56n0923_006:0205a22": "昧為通。觀師特改。乃違文也。又云。有人改云。四三",
    "X56n0923_006:0205a23": "昧是別。念佛是通。未失大意。何假改文。此乃縱奪",
    "X56n0923_006:0205a24": "斥僻解師。言未失大意者。縱也。蓋言作此改文亦",
    "X56n0923_006:0205b01": "未失於宗乘大意。但天台自有正文。何假改之。此",
    "X56n0923_006:0205b02": "斥奪也。纂者不曉。&#x5374;云章安未失大師之意。何其",
    "X56n0923_006:0205b03": "謬也。",
    "X56n0923_006:0205b04": "[0205b04] 又云。三賢十聖住果報者。此兼兩教。圓教三賢。別教",
    "X56n0923_006:0205b05": "十聖(此直引僻解所執也)。喻曰。言果報者。是實報土。既生果報",
    "X56n0923_006:0205b06": "即是圓教四位之人。此師但見是賢聖之名。便分以",
    "X56n0923_006:0205b07": "為別．圓兩教賢聖之稱。乃是借別名圓。俱生實報即",
    "X56n0923_006:0205b08": "是正明圓位。若言別教賢聖位。不合生彼而判十地",
    "X56n0923_006:0205b09": "屬別者。圓四十位俱破無明。因何乃分十地屬別人。",
    "X56n0923_006:0205b10": "又約證道。地即是住。何須分別。縱存教道。則十地以",
    "X56n0923_006:0205b11": "含兩教亦無分義。",
    "X56n0923_006:0205b12": "[0205b12] 釋曰。三賢十聖住果報。文出仁王經。一家引用唯",
    "X56n0923_006:0205b13": "證於圓。蓋借別名名圓位也。何者。住果報者即是",
    "X56n0923_006:0205b14": "實報無障礙土。唯圓聖生。餘罔能及。借別名者。圓",
    "X56n0923_006:0205b15": "無三賢。以住．行．向皆破無明。咸證三德。故皆屬聖。",
    "X56n0923_006:0205b16": "別無住果報。以住．行．向唯破見思．塵沙而已。不生",
    "X56n0923_006:0205b17": "彼土。是故三賢十聖皆破無明。生彼土者圓聖位",
    "X56n0923_006:0205b18": "也。而僻解師謂三賢屬圓。十聖屬別。且圓四十位",
    "X56n0923_006:0205b19": "皆破無明。因何十地而不得生。而以十聖屬別十",
    "X56n0923_006:0205b20": "地耶。彼師但見經文有聖賢之言。便以賢聖分為",
    "X56n0923_006:0205b21": "兩教。不知賢聖之稱乃是借別而名圓也。又若謂",
    "X56n0923_006:0205b22": "仁王賢聖屬別者。則賢聖皆不合生。賢故不生。十",
    "X56n0923_006:0205b23": "聖權設豈有生耶。既賢聖皆不合生。云何強判十",
    "X56n0923_006:0205b24": "地而屬別教。圓四十位俱破無明。因何分割十地",
    "X56n0923_006:0205c01": "屬別人耶。又若約證道十地生者。證道同圓。地即",
    "X56n0923_006:0205c02": "是住。何須分別是別地耶。又縱存教道。則十地已",
    "X56n0923_006:0205c03": "含兩教。亦無分別義。焉用特云是別十地。以含字",
    "X56n0923_006:0205c04": "誤。當為此已字。",
    "X56n0923_006:0205c05": "[0205c05] 問。彼問人曰。聲聞經漸名漸圓者。八界發心不從漸",
    "X56n0923_006:0205c06": "來。從此應判以為何教。",
    "X56n0923_006:0205c07": "[0205c07] 釋曰。此荊谿師騰僻解師嘗有此問。以問他人。意",
    "X56n0923_006:0205c08": "謂聲聞之人經歷漸會。既至法華等蒙開悟。人從",
    "X56n0923_006:0205c09": "漸來。故判法華以為漸圓。若八界微塵數菩薩皆",
    "X56n0923_006:0205c10": "發無上菩提之心。不從漸來。從此合判為何教耶。",
    "X56n0923_006:0205c11": "[0205c11] 答。頓頓人也(僻解答也)。喻曰。難已如前。何不從於八界塵",
    "X56n0923_006:0205c12": "數為判頓頓而名漸圓。",
    "X56n0923_006:0205c13": "[0205c13] 釋曰。此喻有三。初指前反質。二略明觀失結前。三",
    "X56n0923_006:0205c14": "歸命求證。初文云。難已如前。前文已斥人從漸來",
    "X56n0923_006:0205c15": "判為漸圓。而今又以八界發心而為頓頓。今反質",
    "X56n0923_006:0205c16": "之曰。何不只從八界發心判為頓頓而云漸圓耶。",
    "X56n0923_006:0205c17": "而又成於自語相違。既判法華為漸頓。華嚴為頓",
    "X56n0923_006:0205c18": "頓。今又以法華為頓頓。何無準之若此耶。",
    "X56n0923_006:0205c19": "[0205c19] 自此已前略明觀失。教失不論。",
    "X56n0923_006:0205c20": "[0205c20] 釋曰。此當第二略明觀失。為扶止觀圓頓佛乘。是",
    "X56n0923_006:0205c21": "故殷勤曉喻四十六番。意其僻解而歸正轍。然金",
    "X56n0923_006:0205c22": "錍質於野客亦四十六。彼以擬於六即圓位。故至",
    "X56n0923_006:0205c23": "爾數。今四十六豈不然耶。謂住．行．向．地四十。分真",
    "X56n0923_006:0205c24": "即也。理即．名字．觀行．相似及以等．妙四十六也。彼",
    "X56n0923_006:0206a01": "為救於無情佛性。此為扶於圓頓止觀。彼解。此行。",
    "X56n0923_006:0206a02": "從而可知矣。然略明觀失。由教失故乃致觀失。為",
    "X56n0923_006:0206a03": "救觀門故略明之。是故教失置而不論。喻疑顯正",
    "X56n0923_006:0206a04": "意在茲乎。嗚呼。觀師非常人也。身長九尺。手垂過",
    "X56n0923_006:0206a05": "膝。眼有神光。口四十齒。才供二筆。目視九行。學天",
    "X56n0923_006:0206a06": "台宗不至於道。豈非緣有所屬耶。",
    "X56n0923_006:0206a07": "[0206a07] 歸命諸賢聖。願捨是非心。為樹涅槃因。非欲貶量失。",
    "X56n0923_006:0206a08": "[0206a08] 釋曰。議論既畢。請諸賢聖為之明證。上來所說始",
    "X56n0923_006:0206a09": "於所傳部別。終至喻疑顯正。并以為法之心建涅",
    "X56n0923_006:0206a10": "槃道。以故是是非非不敢任情貶量得失。我心自",
    "X56n0923_006:0206a11": "空。是非如響。普願一切心亦復然。咸歸三德和合",
    "X56n0923_006:0206a12": "之海耳。",
    "X56n0923_006:0206a14": "止觀義例隨釋卷第六(終)",
    "X56n0923_006:0206a19": "No. 923-B",
    "X56n0923_006:0206a21": "[0206a21] 予著斯文。首尾整一歲。所以然者。有多緣故。一以",
    "X56n0923_006:0206a22": "衰遲身迫暮境。不敢輒廢西歸日課。日課事畢方",
    "X56n0923_006:0206a23": "臨筆硯。二以居山不深。賓朋尋訪相延道話往累",
    "X56n0923_006:0206a24": "日。三以間或有疾。旬浹不書一字。今幸閣筆勒成",
    "X56n0923_006:0206b01": "六卷。詞語鄙野。所貴俓顯旨趣而已。後賢覽者。毋",
    "X56n0923_006:0206b02": "以不文見請。但以正理為念。或見或聞。若毀若贊。",
    "X56n0923_006:0206b03": "同為淨土見佛之緣。過此已往。夫復何冀。[0206b03] 乙酉仲",
    "X56n0923_006:0206b04": "夏上旬休日天台禪門第十六代傳教觀處元時",
    "X56n0923_006:0206b05": "年七十六記",
    "X56n0923_006:0206b06": "[0206b06] 平昔述作本宗章門錄目附此。",
    "X56n0923_006:0206b07": "經體章經體用事",
    "X56n0923_006:0206b08": "無住本指妄答客無住本料簡問",
    "X56n0923_006:0206b09": "家家辯正答通相三觀十問",
    "X56n0923_006:0206b10": "三種觀法十義書指失",
    "X56n0923_006:0206b11": "別教但中觀金剛錍要義錄",
    "X56n0923_006:0206b12": "涅槃四俱知常止觀義例隨釋",
    "X56n0923_006:0206b13": "妙玄三序略記",
    "X56n0923_006:0206b14": "[0206b14] 比聞有四教義錄。私安予名。非予筆也。",
    "X56n0923_006:0206b15": "[0206b15] 寶永元年歲輯甲申夏五月望日"
}