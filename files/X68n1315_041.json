{
    "X68n1315_041:0266a18": "古尊宿語錄卷之四十一",
    "X68n1315_041:0266a20": "雲峰悅禪師初住翠&#x5DD7;語錄",
    "X68n1315_041:0266a21": "室中舉古",
    "X68n1315_041:0266a22": "[0266a22] 師一日謂侍者曰。汝問訊了一邊立地。是什麼道理。",
    "X68n1315_041:0266a23": " 答云。不會。 師云。過這邊立。侍者便過。 師云。無端。無端。",
    "X68n1315_041:0266a24": " 舉。僧問雪峰。如何是佛。峰云。寐語作什麼。 師云。古人",
    "X68n1315_041:0266b01": "與麼道。喚作應病與藥。放過即不可。若不放過。你這",
    "X68n1315_041:0266b02": "裏下得什麼語。僧擬議。師以拂子驀口打。 舉。法燈禪",
    "X68n1315_041:0266b03": "師初開堂日示眾云。山僧本欲跧棲&#x5DD7;竇隨眾過時。",
    "X68n1315_041:0266b04": "又緣清涼老人有不了底公案。今日出來為他分析。",
    "X68n1315_041:0266b05": "時有僧問。如何是不了底公案。燈便打云。祖禰不了。",
    "X68n1315_041:0266b06": "殃及兒孫。僧云。過在什麼處。燈云。過在我。殃及你。 師",
    "X68n1315_041:0266b07": "云。這漢一期與奪。也似光前絕後。及乎拶著。又&#x5374;龍",
    "X68n1315_041:0266b08": "頭&#x8675;尾。如今莫有為清涼作主底麼。 舉。教中道。法身",
    "X68n1315_041:0266b09": "流轉於五道。是故眾生現時。法身不現。乃&#x7AEA;起拂子",
    "X68n1315_041:0266b10": "云。這箇是拂子。那箇是法身。又云。這箇是法身。那箇",
    "X68n1315_041:0266b11": "是拂子。會麼。法身吞&#x5374;拂子。拂子吞&#x5374;法身。於此若",
    "X68n1315_041:0266b12": "不會。十月仲陽春。 舉。黃檗一日問百丈云。從上相承",
    "X68n1315_041:0266b13": "底事。和尚如何指示於人。百丈據坐。檗云。後代兒孫",
    "X68n1315_041:0266b14": "將何傳受。百丈云。我將謂你是箇人。便歸方丈。 師云。",
    "X68n1315_041:0266b15": "憐兒不覺醜。然雖如是。盡法無民。 舉。玄沙和尚一日",
    "X68n1315_041:0266b16": "見長生。乃作一圓相。生云。一切人出此不得。沙云。情",
    "X68n1315_041:0266b17": "知你向鬼窟裏作活計。生云。某甲只恁麼。和尚作麼",
    "X68n1315_041:0266b18": "生。沙云。一切人出此不得。生云。某甲適來與麼道。為",
    "X68n1315_041:0266b19": "什麼不得。和尚便道得。沙云。我道得。你道不得。 師云。",
    "X68n1315_041:0266b20": "道得道不得。總在玄沙圈繢裏。如今還有出得底麼。",
    "X68n1315_041:0266b21": " 舉。僧問趙州。學人乍入叢林。乞師指示。趙州云。你喫",
    "X68n1315_041:0266b22": "粥了也未。僧云。喫粥了也。州云。洗&#x9262;盂去。其僧大悟。",
    "X68n1315_041:0266b23": "後雲門拈云。且道有指示。無指示。若道有指示。向伊",
    "X68n1315_041:0266b24": "道什麼。若道無指示。其僧因什麼悟去。 師云。雲門不",
    "X68n1315_041:0266c01": "識好惡。恁麼說話大似為&#x8675;&#x7575;足。與黃門[栽-木+土]鬚。翠&#x5DD7;",
    "X68n1315_041:0266c02": "則不然。這僧與麼悟去。入地獄如箭射。 舉。雪峰示眾",
    "X68n1315_041:0266c03": "云。盡乾坤大地撮來如一粒粟米大。拋向面前。漆桶",
    "X68n1315_041:0266c04": "不會。打鼓普請看。 師云。雖然匹上不足。翠&#x5DD7;更與葛",
    "X68n1315_041:0266c05": "藤。拈拄杖云。還見雪峰麼。 舉。黃檗在南泉會裏為首",
    "X68n1315_041:0266c06": "座。一日。捧&#x9262;盂向南泉位上坐。南泉入堂。見乃問。長",
    "X68n1315_041:0266c07": "老什麼年中行道。檗云。威音王已前。泉云。猶是王老",
    "X68n1315_041:0266c08": "師兒孫在。下去。檗便過第二位坐。泉便休。 師云。從來",
    "X68n1315_041:0266c09": "叢林極有商量。或有道。須知黃檗有陷虎之機。又道。",
    "X68n1315_041:0266c10": "須知南泉有殺虎之威。若據與麼說話。誠實苦哉。殊",
    "X68n1315_041:0266c11": "不知這般老賊有年無德。一箇喫飯坐處也不依本",
    "X68n1315_041:0266c12": "分。若在翠巖門下。說什麼威音王已前。王老師更大",
    "X68n1315_041:0266c13": "直須喫棒了&#x8D82;出。 舉。雲門大師示眾云。佛法也大有。",
    "X68n1315_041:0266c14": "只是舌頭短。 師云。雲門大師與麼道。也是秦州來。 僧",
    "X68n1315_041:0266c15": "云。和尚作麼生。師便打。 舉。祖師道。泡幻同無礙。云何",
    "X68n1315_041:0266c16": "不了悟。達法在其中。非今亦非古。 師驀拈拄杖云。三",
    "X68n1315_041:0266c17": "世諸佛．六代祖師．天下衲僧鼻孔總在這裏。又打香",
    "X68n1315_041:0266c18": "臺一下。云。南贍部洲。北鬱單越。 舉。汾州和尚示眾云。",
    "X68n1315_041:0266c19": "識得拄杖子。行&#x811A;事畢。 師拈起拄杖云。這箇豈不是",
    "X68n1315_041:0266c20": "拄杖子。阿那箇是你行&#x811A;事。復云。楖[木*栗]橫擔不顧人。",
    "X68n1315_041:0266c21": "直入千峰萬峰去。 舉。古者道。有物先天地。無形本寂",
    "X68n1315_041:0266c22": "寥。能為萬象主。不逐四時凋。且道是什麼物。又云。水",
    "X68n1315_041:0266c23": "長船高。 舉。古者道。過去諸如來。斯門已成就。現在諸",
    "X68n1315_041:0266c24": "菩薩。今各入圓明。未來修學人。當依如是法。 師云。停",
    "X68n1315_041:0267a01": "囚長智。養病喪軀。驀拈拄杖云。什麼處去也。 舉。古者",
    "X68n1315_041:0267a02": "道。禪非意想。道絕功勳。汝等諸人作麼生參。 舉。祖師",
    "X68n1315_041:0267a03": "道。如來一切法。為度一切心。我無一切心。何用一切",
    "X68n1315_041:0267a04": "法。還信得及麼。若信得及。止宿草庵。且居門外。若信",
    "X68n1315_041:0267a05": "不及。長連床上有粥有飯。 舉。肇法師道。智有窮幽之",
    "X68n1315_041:0267a06": "鑒而無知焉。神有應會之用而無慮焉。古人與麼道。",
    "X68n1315_041:0267a07": "也大殺費力。爭如諸上座寒即圍爐向火。熱即竹林",
    "X68n1315_041:0267a08": "溪畔坐。然雖如是。我且問你。畢竟事作麼生。 舉。祖師",
    "X68n1315_041:0267a09": "道。吾本來茲土。傳法救迷情。你道這漢還自救得也",
    "X68n1315_041:0267a10": "未。又道。一花開五葉。結果自然成。一人傳&#x8657;。萬人傳",
    "X68n1315_041:0267a11": "實。 舉。古者道。剃髮著袈裟。宜應行聖道。自餘閑雜事。",
    "X68n1315_041:0267a12": "俱為生死因。 師云。你等諸人橫檐拄杖。撥草瞻風。遶",
    "X68n1315_041:0267a13": "天下行&#x811A;。且道還曾踏著田地也無。僧無對。 師云。&#x8657;",
    "X68n1315_041:0267a14": "生浪死漢。 舉。瑞巖空寂禪師尋常方丈內自召。主人",
    "X68n1315_041:0267a15": "公。自云。喏。又云。惺惺著。 師云。鬼窟裏作活計。&#x5374;問傍",
    "X68n1315_041:0267a16": "僧云。你還識瑞&#x5DD7;老漢麼。僧無對。 師云。蒼天。蒼天。 舉。",
    "X68n1315_041:0267a17": "教中云。有智若聞。則能信解。無智疑悔。則為永失。 師",
    "X68n1315_041:0267a18": "云。釋迦老子壓良為賤。你還甘麼。若甘去。行&#x811A;眼在",
    "X68n1315_041:0267a19": "什麼處。若不甘。轉身一句作麼生道。 舉。智門和尚道。",
    "X68n1315_041:0267a20": "何物苦求而不得。何物不求而自來。何物鐵椎打不",
    "X68n1315_041:0267a21": "破。何物晝合而夜開。若人會得山僧意。琉璃殿上長",
    "X68n1315_041:0267a22": "青苔。 師云。會麼。穿破你髑髏。拶破你鼻孔。 師一日僧",
    "X68n1315_041:0267a23": "侍立次。師忽召云。某甲。僧應諾。 師云。過去諸佛也與",
    "X68n1315_041:0267a24": "麼。未來諸佛也與麼。 僧云。和尚又作麼生。 師便打。復",
    "X68n1315_041:0267b01": "云。來。來。僧近前。 師云。我早是無端入屎坑裏。是你屎",
    "X68n1315_041:0267b02": "&#x81F0;氣也不知。 舉。盤山和尚道。似地擎山。不知山之孤",
    "X68n1315_041:0267b03": "峻。如石含玉。不知玉之無瑕。 師云。這老漢生來莽鹵。",
    "X68n1315_041:0267b04": "學處顢頇。似地擎山。如石含玉。什麼處得這消息來。",
    "X68n1315_041:0267b05": " 舉。教中道。此見及緣。元是菩提妙淨明體。祖師亦云。",
    "X68n1315_041:0267b06": "六塵不惡。還同正覺。 師云。會麼。直饒你向這裏參見",
    "X68n1315_041:0267b07": "祖師了。更買草鞋行&#x811A;。三千里外也被翠&#x5DD7;換&#x5374;眼",
    "X68n1315_041:0267b08": "睛了也。還有不甘底麼。 舉。睦州見僧來云。見成公案。",
    "X68n1315_041:0267b09": "放你三十棒。 師云。作賊人心&#x8657;。 舉。古者道。&#x8657;堂&#x95B4;寂",
    "X68n1315_041:0267b10": "夏修持。閉戶&#x8E08;人&#x6060;亦知。儂家自有同風事。千里無",
    "X68n1315_041:0267b11": "來&#x5374;肯伊。 師云。說什麼千里無來。直得萬里無來。鼻",
    "X68n1315_041:0267b12": "孔也在翠巖手裏。 僧云。和尚只見錐頭利。不見鑿頭",
    "X68n1315_041:0267b13": "方。 師呵呵大笑云。道什麼。僧擬議。師以拄杖&#x8D82;出。 舉。",
    "X68n1315_041:0267b14": "盤山道。心若無事。萬法不生。 師云。會麼。 僧云。不會。 師",
    "X68n1315_041:0267b15": "云。賴遇你不會。山僧拾得口喫飯。 舉。睦州示眾云。放",
    "X68n1315_041:0267b16": "開也在我。捏聚也在我。 師云。負入不負出。 舉。古人道。",
    "X68n1315_041:0267b17": "山河石壁不礙眼光。 師云。作麼生是眼。又拈起拄杖",
    "X68n1315_041:0267b18": "打禪床一下。云。須彌山百雜碎即不問。你且道娑竭",
    "X68n1315_041:0267b19": "羅龍王年多少。 舉。舍利弗問須菩提。夢中說般若波",
    "X68n1315_041:0267b20": "羅蜜與覺時是同是別。 師遂喝云。當時若下這一喝。",
    "X68n1315_041:0267b21": "免見落三落四。 須菩提云。此義幽深。吾不能說。此會",
    "X68n1315_041:0267b22": "有彌勒大士。當往問之。 師云。果然。 舍利弗遂迴首問",
    "X68n1315_041:0267b23": "彌勒。彌勒云。誰名彌勒。誰是彌勒者。 師云。什麼處去",
    "X68n1315_041:0267b24": "也。 舉。五洩初參石頭。纔到門便問。一言相契即住。一",
    "X68n1315_041:0267c01": "言不契即去。石頭據坐。五洩拂袖便行。石頭遂召。闍",
    "X68n1315_041:0267c02": "黎。闍黎。五洩迴首。石頭云。從生至死。只是這箇。迴頭",
    "X68n1315_041:0267c03": "轉腦作什麼。五洩因而有省。 師云。石頭老。坐不定。把",
    "X68n1315_041:0267c04": "不住。似這般擔板漢教去便休。又喚迴頭來。&#x5374;被他",
    "X68n1315_041:0267c05": "塗糊一上。道。我向這裏有箇悟處。驢年未夢見在。 舉。",
    "X68n1315_041:0267c06": "古德云。擬將心意學玄宗。狀似西行&#x5374;向東。徒經累",
    "X68n1315_041:0267c07": "劫終難會。會得還歸六道中。 僧云。某甲不會。 師云。苦",
    "X68n1315_041:0267c08": "瓠連根苦。甜瓜徹蒂甜。 舉。木平參洛浦。問。一漚未發",
    "X68n1315_041:0267c09": "時如何。浦云。移舟諳水&#x8109;。舉棹別波瀾。木平不契。後",
    "X68n1315_041:0267c10": "參盤龍。亦如前問。龍云。移舟不別水。舉棹即迷源。木",
    "X68n1315_041:0267c11": "平於是大省。 師云。這漢當初於洛浦言下悟去。猶較",
    "X68n1315_041:0267c12": "些子。&#x5374;向盤龍死水裏淹殺。後來有人問。如何是木",
    "X68n1315_041:0267c13": "平。答云。不勞斤斧。 師云。果然只在這裏。諸禪德。大凡",
    "X68n1315_041:0267c14": "發足超方。也須甄別邪正。識辨真偽。帶些眼筋始得。",
    "X68n1315_041:0267c15": "然雖如是。賊過後張弓。 舉。趙州問南泉。知有底人向",
    "X68n1315_041:0267c16": "什麼處去。泉云。山下作一頭水牯牛去。州云。謝和尚",
    "X68n1315_041:0267c17": "指示。泉云。昨夜三更月到&#x7ABB;。 師云。若不是南泉。洎乎",
    "X68n1315_041:0267c18": "打破蔡州。 舉。法眼示眾云。識得凳子。周匝有餘。雲門",
    "X68n1315_041:0267c19": "云。識得凳子。天地懸殊。 師云。官不容針。私通車馬。 舉。",
    "X68n1315_041:0267c20": "僧問葉縣省和尚。諸餘即不問。如何是當今施設。省",
    "X68n1315_041:0267c21": "云。有你這驢漢問。僧云。恁麼則打鼓弄琵琶去也。省",
    "X68n1315_041:0267c22": "云。捺胃放屁聲。 師云。然則倚勢欺人。爭柰事不孤起。",
    "X68n1315_041:0267c23": "葉縣失&#x5374;一隻眼。還有點檢得出麼。若也點檢得出。",
    "X68n1315_041:0267c24": "翠&#x5DD7;分坐與你。若檢點不出。橫按鏌&#x9381;全正令。太平",
    "X68n1315_041:0268a01": "寰宇斬癡頑。 舉。祖師示眾云。吾有一物。非青黃赤白",
    "X68n1315_041:0268a02": "男女等相。汝等諸人還識麼。 師云。當時忽有箇漢出",
    "X68n1315_041:0268a03": "來為眾竭力。不惜身命。便與掀倒禪床。喝散大眾。子",
    "X68n1315_041:0268a04": "孫也未到斷絕。 &#x5374;有沙彌出來道。某甲識。祖云。你既",
    "X68n1315_041:0268a05": "識。喚作什麼。云。是諸佛之本源。神會之佛性。祖便打",
    "X68n1315_041:0268a06": "云。吾喚作一物尚不中。你更喚做本源佛性。此子已",
    "X68n1315_041:0268a07": "後設有把茅蓋頭。只成得箇知解宗徒。 師便喝云。祖",
    "X68n1315_041:0268a08": "禰不了。殃及兒孫。如今還有不甘底麼。 舉。僧問汾州。",
    "X68n1315_041:0268a09": "如何是接初機句。州云。你是行&#x811A;僧。如何是驗衲僧",
    "X68n1315_041:0268a10": "句。州云。西方日出卯。如何是正令行底句。州云。千里",
    "X68n1315_041:0268a11": "馳來呈舊面。如何是定乾坤底句。州云。北俱盧洲長",
    "X68n1315_041:0268a12": "粳米飯。食者無貪亦無嗔。州云。將此四轉語驗天下",
    "X68n1315_041:0268a13": "衲僧。 師云。將此四轉語。被天下衲僧勘破。 舉。保壽開",
    "X68n1315_041:0268a14": "堂。三聖為請主。纔陞座。聖推出一僧。保壽便打。聖云。",
    "X68n1315_041:0268a15": "似恁麼為人。瞎&#x5374;鎮州一城人眼去在。壽擲下拄杖",
    "X68n1315_041:0268a16": "便歸方丈。 師云。臨濟一宗。掃地而盡。因什麼到這裏。",
    "X68n1315_041:0268a17": "驀拈起拄杖云。什麼處去也。 舉。興化一日與同光帝",
    "X68n1315_041:0268a18": "坐次。帝云。朕收下中原。獲得一寶。只是無人酬價。興",
    "X68n1315_041:0268a19": "化云。略借陛下寶看。帝以兩手舒開&#x5E5E;頭&#x811A;。化云。君",
    "X68n1315_041:0268a20": "王之寶。誰敢酬價。 師云。會麼。真不掩偽。曲不藏直。有",
    "X68n1315_041:0268a21": "眼者辨取。 舉。睦州問僧。什麼處來。僧云。那邊劄。州云。",
    "X68n1315_041:0268a22": "老僧屈。僧云。和尚即得。州云。擔枷過狀。擗脊便打。 師",
    "X68n1315_041:0268a23": "云。睦州何用繁詞。那邊劄。擗脊便打。 舉。先地藏問修",
    "X68n1315_041:0268a24": "山主。甚處來。主云。南方來。藏云。南方近日佛法如何。",
    "X68n1315_041:0268b01": "主云。商量浩浩地。藏云。爭如我這裏插田博飯喫。 師",
    "X68n1315_041:0268b02": "云。會麼。插田博飯喫。言中誰辨的。午後打齋鐘。金剛",
    "X68n1315_041:0268b03": "曾失色。 舉。睦州示眾云。裂開也在我。捏聚也在我。時",
    "X68n1315_041:0268b04": "有僧問。如何是裂開。州云。三九二十七．菩提涅槃．真",
    "X68n1315_041:0268b05": "如解脫．即心即佛。我且恁麼道。你又作麼生。僧云。某",
    "X68n1315_041:0268b06": "甲不恁麼道。州云。盞子落地。楪子成七片。 師云。會麼。",
    "X68n1315_041:0268b07": "相罵饒你接嘴。相唾饒你潑水。 舉。雪竇示眾云。要知",
    "X68n1315_041:0268b08": "真實相為。但以上無攀仰。下絕己躬。自然常光現前。",
    "X68n1315_041:0268b09": "箇箇壁立千仞。 師云。雪竇與麼為人。入地獄如箭。 舉。",
    "X68n1315_041:0268b10": "五通仙人問佛。佛有六通。我有五通。如何是那一通。",
    "X68n1315_041:0268b11": "佛召仙人。仙人應喏。佛云。那一通。你問我。 師云。大小",
    "X68n1315_041:0268b12": "瞿曇被這外道勘破了也。有傍不肯的出來。我要問",
    "X68n1315_041:0268b13": "你。如何是那一通。 舉。古人道。牽牛向水東。不免官中",
    "X68n1315_041:0268b14": "徭役。牽牛向水西。不免官中徭役。不如隨分納些子。",
    "X68n1315_041:0268b15": " 師云。說什麼納些子。盡乾坤大地。色空明暗。情與無",
    "X68n1315_041:0268b16": "情。總在翠巖這裏。放行則隨緣有地。把住則逃竄無",
    "X68n1315_041:0268b17": "門。且道放行好。把住好。 舉。僧參南院。纔入方丈。以手",
    "X68n1315_041:0268b18": "指云。敗也。院乃拈起拄杖度與僧。僧纔接。院便打。 師",
    "X68n1315_041:0268b19": "云。這僧雖然頂上有光。爭柰&#x811A;下似漆。直饒十字縱",
    "X68n1315_041:0268b20": "橫。朝打三千。暮打八百。 舉。古人道。無邊剎境。自他不",
    "X68n1315_041:0268b21": "隔於毫端。十世古今。始終不離於當念。 師云。手擎日",
    "X68n1315_041:0268b22": "月。背負須彌即不問你。新羅國裏一句作麼生道。 舉。",
    "X68n1315_041:0268b23": "古人道。&#x9599;市裏識取天子。百草頭上薦取老僧。雲門",
    "X68n1315_041:0268b24": "道。蝦蟆入你鼻孔裏。毒&#x8675;穿你眼睛中。且向葛藤處",
    "X68n1315_041:0268c01": "會取。 師云。雲門大師恁麼道。大似和泥脫墼。若無後",
    "X68n1315_041:0268c02": "語。疑殺天下人。翠巖今日因行不妨掉臂。乃&#x7AEA;起拂",
    "X68n1315_041:0268c03": "子云。還見雲門麼。 舉。世尊一日於涅槃會上。人天普",
    "X68n1315_041:0268c04": "集。以手摩&#x80F7;告大眾云。汝等善當觀我紫磨黃金身。",
    "X68n1315_041:0268c05": "瞻仰令足。莫令後悔。若言吾滅。非吾弟子。若言吾不",
    "X68n1315_041:0268c06": "滅。亦非吾弟子。于時百千萬眾一時悟道。 師云。然則",
    "X68n1315_041:0268c07": "膏肓之門。不足以發藥。翠巖且作死馬醫。你等諸人",
    "X68n1315_041:0268c08": "皮下還有血麼。 舉。南泉一日問黃檗。定慧等學。明見",
    "X68n1315_041:0268c09": "佛性。此理如何。檗云。十二時中不依倚一物始得。泉",
    "X68n1315_041:0268c10": "云。莫是長老見處。云。不敢。泉云。漿水錢且致。草鞋錢",
    "X68n1315_041:0268c11": "教什麼人還。檗便休。 師云。若不同床臥。焉知被裡穿。",
    "X68n1315_041:0268c12": " 舉。古者道。露裸裸。赤灑灑。四維無遮障。上下沒可把。",
    "X68n1315_041:0268c13": " 師云。朝游羅浮。暮歸檀特即不問你。&#x811A;跟下一句作",
    "X68n1315_041:0268c14": "麼生道。 舉。龐居士問馬祖。不昧本來人。請師高著眼。",
    "X68n1315_041:0268c15": "祖直上&#x89B7;。士云。一等無弦琴。唯師彈得妙。祖直下&#x89B0;。",
    "X68n1315_041:0268c16": "士禮拜。祖便歸方丈。士隨後云。今日弄巧成拙。 師云。",
    "X68n1315_041:0268c17": "且道賓家弄巧成拙。主家弄巧成拙。還有人揀得出",
    "X68n1315_041:0268c18": "麼。若揀得出。三十棒一棒也較不得。若揀不出。來年",
    "X68n1315_041:0268c19": "更有新條在。惱亂春風卒未休。 舉。教中云。有諍則生",
    "X68n1315_041:0268c20": "死。無諍則涅槃。 師云。直得風行草偃。響順聲和。不求",
    "X68n1315_041:0268c21": "諸聖。不重己靈。無纖芥可留。猶是爭諍法。且作麼生",
    "X68n1315_041:0268c22": "是無諍底法。 舉。古者道。三世諸佛不知有。 師云。如蟲",
    "X68n1315_041:0268c23": "蝕木。 狸奴白牯&#x5374;知有。 師云。雪上加霜。 舉。德山問龍",
    "X68n1315_041:0268c24": "潭。久嚮龍潭。及乎到來。潭又不見。龍又不現。潭云。子",
    "X68n1315_041:0269a01": "親到龍潭。山便休。 師云。你識龍潭老麼。僧擬議。師以",
    "X68n1315_041:0269a02": "拂子驀口打。 僧入室。舉。僧問趙州。萬法歸一。一歸何",
    "X68n1315_041:0269a03": "所。師便喝。僧茫然。 師&#x5374;問。趙州道什麼。僧擬議。師以",
    "X68n1315_041:0269a04": "拂子驀口打。 舉。僧問智門祚和尚。如何是佛。門云。踏",
    "X68n1315_041:0269a05": "破草鞋赤&#x811A;走。如何是佛向上事。門云。拄杖頭上挑",
    "X68n1315_041:0269a06": "日月。 師乃問僧。會麼。 僧云。不會。 師乃以頌示之。鞋穿",
    "X68n1315_041:0269a07": "赤&#x811A;走。衲僧休大口。日月杖頭挑。面南看北斗。 僧便",
    "X68n1315_041:0269a08": "禮拜出。 師云。來。來。僧乃&#x5EFB;頭。 師云。莫教撞著露柱。 舉。",
    "X68n1315_041:0269a09": "溈山祐和尚方丈頌云。溈山方丈。峭峻難上。若人踏",
    "X68n1315_041:0269a10": "著。氣如樊將。 師云。作家宗師。天然有在。 僧云。和尚作",
    "X68n1315_041:0269a11": "麼生。 師有頌示之。翠&#x5DD7;方丈。曾無遮障。衲子入來。便",
    "X68n1315_041:0269a12": "見和尚。 僧便禮拜起。 師云。還見翠&#x5DD7;這箇老漢麼。僧",
    "X68n1315_041:0269a13": "擬議。師以拂子驀口摵。 舉。僧問香林。如何是衲衣下",
    "X68n1315_041:0269a14": "事。林云。臘月火燒山。 師乃問僧。會麼。 僧云。不會。 師云。",
    "X68n1315_041:0269a15": "你為什麼謾老僧。 其僧良久云。某甲也有箇會處。 師",
    "X68n1315_041:0269a16": "云。香林亦須喫棒。",
    "X68n1315_041:0269a17": "[0269a17] 小參。舉。先百丈因歲暮示眾云。你一隊後生。經．律．論",
    "X68n1315_041:0269a18": "固是不知也。入眾參禪。禪又不會。臘月三十日。且作",
    "X68n1315_041:0269a19": "麼生折合去。 師云。灼然諸禪德去聖時遙。人心淡薄。",
    "X68n1315_041:0269a20": "看&#x5374;今之叢林。更是不得也。所在之處。或聚徒三百",
    "X68n1315_041:0269a21": "五百。浩浩地。只以飯食豐濃。寮舍穩便為旺化也。中",
    "X68n1315_041:0269a22": "間孜孜為道者無一人。設有十箇五箇。走上走下。半",
    "X68n1315_041:0269a23": "青半黃。會即總道我會。各各自謂握靈&#x8675;之寶。孰肯",
    "X68n1315_041:0269a24": "知非。洎乎挨拶鞭逼將來。直是萬中無一。苦哉。苦哉。",
    "X68n1315_041:0269b01": "所謂般若叢林歲歲凋。無明荒草年年長。就中今時",
    "X68n1315_041:0269b02": "後生纔入眾來。便自端然拱手。受他別人供養。到處",
    "X68n1315_041:0269b03": "菜不擇一莖。柴不般一束。十指不霑水。百事不干懷。",
    "X68n1315_041:0269b04": "雖則一朝快意。爭柰三塗累身。豈不見教中道。寧以",
    "X68n1315_041:0269b05": "熱鐵纏身。不受信心人衣。寧以洋銅灌口。不受信心",
    "X68n1315_041:0269b06": "人食。上座若是去。直饒變大地作黃金。攪長河為酥",
    "X68n1315_041:0269b07": "酪。供養上座也未為分外。若也未是。至於滴水寸絲。",
    "X68n1315_041:0269b08": "便須披毛戴角。牽&#x68C3;拽杷償他始得。不見祖師道。入",
    "X68n1315_041:0269b09": "道不通理。復身還信施。此是決定底事。終不&#x8657;也。諸",
    "X68n1315_041:0269b10": "上座。光陰可惜。時不待人。莫待一朝眼光落地。菑田",
    "X68n1315_041:0269b11": "無一簣之功。鐵圍陷百刑之痛。莫言不道。珍重。",
    "X68n1315_041:0269b12": "偈頌",
    "X68n1315_041:0269b13": "原居(二首)",
    "X68n1315_041:0269b14": "[0269b14] 挂錫西原上。玄走苦問津。千峰消積雪。萬木自&#x5EFB;春。",
    "X68n1315_041:0269b15": "谷暖泉聲遠。林幽鳥語新。翻思遺隻履。深笑洛陽人。",
    "X68n1315_041:0269b16": "[0269b16] 挂錫西原上。誰同振此風。卷簾千嶂日。坐石一枝笻。",
    "X68n1315_041:0269b17": "雪嶺書無說。衡陽信不通。&#x5EFB;觀清景外。雲鳥自憧憧。",
    "X68n1315_041:0269b18": "三印",
    "X68n1315_041:0269b19": "[0269b19] 一印印泥。賢愚共知。裂轉鼻孔。頂上金槌。",
    "X68n1315_041:0269b20": "[0269b20] 一印印水。徒張脣嘴。未涉流沙。洪濤競起。",
    "X68n1315_041:0269b21": "[0269b21] 一印印空。明月清風。爍迦羅眼。齋後之鐘。",
    "X68n1315_041:0269b22": "春日閒居(四首)",
    "X68n1315_041:0269b23": "[0269b23] 林下春時節。融融萬物新。睠茲和煦力。孰不謂通津。",
    "X68n1315_041:0269b24": "[0269b24] 林下春時節。幽居境倍清。曉雲分岳色。流水帶鶯聲。",
    "X68n1315_041:0269c01": "[0269c01] 林下春時節。遲遲日漸暄。不知歌有道。泉石自相便。",
    "X68n1315_041:0269c02": "[0269c02] 林下春時節。誰同狎此心。野花開不盡。&#x5DD7;檜冷森森。",
    "X68n1315_041:0269c03": "布袋和尚(五首)",
    "X68n1315_041:0269c04": "[0269c04] 散誕不拘儀軌。終日拖泥帶水。茫茫竟未知歸。教伊",
    "X68n1315_041:0269c05": "從誰雪恥。",
    "X68n1315_041:0269c06": "[0269c06] 困來抱囊無語。傍觀盡生疑慮。未免開獻諸人。是甚",
    "X68n1315_041:0269c07": "閑家破具。",
    "X68n1315_041:0269c08": "[0269c08] 貧道本無遮護。舉目知君罔措。可憐二月三月。是處",
    "X68n1315_041:0269c09": "蜂狂蝶舞。",
    "X68n1315_041:0269c10": "[0269c10] 莫訝衣裳破碎。入廛且無忌諱。橫身要道等人。那箇",
    "X68n1315_041:0269c11": "便知圈繢。",
    "X68n1315_041:0269c12": "[0269c12] 日暮愛游貧里。豈是圖他小利。分明報你諸人。臘水",
    "X68n1315_041:0269c13": "&#x6C37;霜滿地。",
    "X68n1315_041:0269c14": "和泥合水(五首)",
    "X68n1315_041:0269c15": "[0269c15] 余有一道。千聖不到。北走南奔。相頭買帽。是何之道。",
    "X68n1315_041:0269c16": "雲橫碧嶠。",
    "X68n1315_041:0269c17": "[0269c17] 余有一辨。風生岳面。舉目千差。知君不薦。是何之辨。",
    "X68n1315_041:0269c18": "僧堂佛殿。",
    "X68n1315_041:0269c19": "[0269c19] 余有一說。善知時節。若人會得。眼裏添榍。是何之說。",
    "X68n1315_041:0269c20": "春寒秋熱。",
    "X68n1315_041:0269c21": "[0269c21] 余有一&#x5292;。寒光若練。虎嘯風生。飛霞走電。是何之&#x5292;。",
    "X68n1315_041:0269c22": "&#x7070;頭土面。",
    "X68n1315_041:0269c23": "[0269c23] 余有一機。聖凡共知。拈&#x5374;鼻孔。舉起須彌。是何之機。",
    "X68n1315_041:0269c24": "淵明皺眉。",
    "X68n1315_041:0270a01": "示學者(三首)",
    "X68n1315_041:0270a02": "[0270a02] 赫日光中誰不了。底事堂堂入荒草。擔簦負笈苦勞",
    "X68n1315_041:0270a03": "心。從門入者非家寶。演宗乘。提祖教。千年枯骨何堪",
    "X68n1315_041:0270a04": "咬。南北東西歸去來。拈得鼻孔失&#x5374;口。",
    "X68n1315_041:0270a05": "[0270a05] 經不看。禪不會。終日擁爐長瞌睡。五湖禪子競頭來。",
    "X68n1315_041:0270a06": "眨上眉毛三門外。",
    "X68n1315_041:0270a07": "[0270a07] 翠&#x5DD7;不會禪。仰面看青天。打破大唐國。笑殺老南泉。",
    "X68n1315_041:0270a08": "因雪示眾(二首)",
    "X68n1315_041:0270a09": "[0270a09] 雪。雪。片片交飛無暫歇。萬里江山一樣平。要津把斷",
    "X68n1315_041:0270a10": "底時節。[0270a10] 文殊印。普賢訣。杲日當空還漏泄。無言童子",
    "X68n1315_041:0270a11": "念摩訶。憍梵&#x9262;提長吐舌。",
    "X68n1315_041:0270a12": "宗本義",
    "X68n1315_041:0270a13": "[0270a13] 宗本纔彰義已賒。徒將心識話周遮。漁人夜唱歸煙",
    "X68n1315_041:0270a14": "島。樵父春行踏落花。",
    "X68n1315_041:0270a15": "六相義",
    "X68n1315_041:0270a16": "[0270a16] 成壞總別同異。帝網交參六義。拈起大地山河。透出",
    "X68n1315_041:0270a17": "過現未世。文殊夢裏揚眉。普賢空中彈指。三十年後",
    "X68n1315_041:0270a18": "自看。且恁和泥合水。",
    "X68n1315_041:0270a19": "頌古十二首",
    "X68n1315_041:0270a20": "[0270a20] 灌水不滿&#x5DF5;。運雪不填井。吁哉碧眼人。迢迢涉&#x8471;嶺。",
    "X68n1315_041:0270a21": "絕粒既無功。負舂寧有省。一花五葉開。猿嘯諸峰頂。",
    "X68n1315_041:0270a22": "[0270a22] 入門何必辨來機。潦倒禪和不自知。&#x6822;樹庭前剛指",
    "X68n1315_041:0270a23": "注。翻令平地下針錐。",
    "X68n1315_041:0270a24": "[0270a24] 抱拙少林已九年。趙州忽長庭前&#x6822;。可憐無限守株",
    "X68n1315_041:0270b01": "人。寥寥坐對千峰色。",
    "X68n1315_041:0270b02": "[0270b02] 平常心是道。舉步入荒草。翻嗟王老師。到底不能曉。",
    "X68n1315_041:0270b03": "玉兔金烏任飛走。",
    "X68n1315_041:0270b04": "[0270b04] 桃花見後謂無疑。壯志由來本是伊。若問玄沙言未",
    "X68n1315_041:0270b05": "徹。現前贓物自家知。",
    "X68n1315_041:0270b06": "[0270b06] 趙州有語喫茶去。明眼衲僧皆賺舉。不賺舉。未相許。",
    "X68n1315_041:0270b07": "堪笑禾山解打鼓。",
    "X68n1315_041:0270b08": "[0270b08] 杖林山下竹筋鞭。頭尾拈來總一般。莫怪玄沙不出",
    "X68n1315_041:0270b09": "嶺。他家元是釣魚船。",
    "X68n1315_041:0270b10": "[0270b10] 言中辨的老禪和。驀直臺山路不蹉。勘破&#x5374;回人莫",
    "X68n1315_041:0270b11": "問。岳陽船子洞庭波。",
    "X68n1315_041:0270b12": "[0270b12] 踏著秤槌硬似鐵。矇[目*董]禪和猶未瞥。三冬嶺上火雲",
    "X68n1315_041:0270b13": "生。六月長天降大雪。",
    "X68n1315_041:0270b14": "[0270b14] 杜禪和。杜禪和。一箇餬餅無柰何。禮拜任君頭著地。",
    "X68n1315_041:0270b15": "海東船子過新羅。",
    "X68n1315_041:0270b16": "[0270b16] 洞山有語麻三斤。衲子擎拳要問津。因憶舊年看草",
    "X68n1315_041:0270b17": "字。張顛顛後更無人。",
    "X68n1315_041:0270b18": "[0270b18] 休問藏身北斗。撩他露柱煩惱。[跳-兆+孛]跳撞入燈籠。穿&#x5374;",
    "X68n1315_041:0270b19": "湖南長老。",
    "X68n1315_041:0270b20": "因僧舉泐潭頌乃有頌示之",
    "X68n1315_041:0270b21": "[0270b21] 北斗藏身事不孤。韶陽猶是喪殘軀。而今澤國垂綸",
    "X68n1315_041:0270b22": "者。猶把腥膻誑懵夫。",
    "X68n1315_041:0270b23": "留僧",
    "X68n1315_041:0270b24": "[0270b24] 侍余函丈二三秋。日損由來道未詶。何事解衣輕取",
    "X68n1315_041:0270c01": "別。&#x9262;囊猶挂樹梢頭。",
    "X68n1315_041:0270c02": "數珠",
    "X68n1315_041:0270c03": "[0270c03] 落落循環在手。茫茫未知出跳。雖然本自圓成。爭柰",
    "X68n1315_041:0270c04": "其中一竅。放行怛薩舒光。把住毗沙匿耀。有時捉向",
    "X68n1315_041:0270c05": "手中。貴與衲僧取笑。",
    "X68n1315_041:0270c06": "南峰師子山",
    "X68n1315_041:0270c07": "[0270c07] 狀奪西河類。雄雄鎮北峰。爪牙終不露。狐兔自潛蹤。",
    "X68n1315_041:0270c08": "雲門上庵",
    "X68n1315_041:0270c09": "[0270c09] 草堂危構若耶西。九夏幽居景物奇。簾卷亂峰初雨",
    "X68n1315_041:0270c10": "後。白雲流水自相隨。",
    "X68n1315_041:0270c11": "送化士(〔二首〕)",
    "X68n1315_041:0270c12": "[0270c12] 化門舒卷豈同時。出塞還須斬萬機。道泰&#x5374;旋林下",
    "X68n1315_041:0270c13": "日。卷簾閑看岳雲歸。",
    "X68n1315_041:0270c14": "送文禪者",
    "X68n1315_041:0270c15": "[0270c15] 禪人別我訪南宗。吳楚山川去幾重。莫謂臨岐無可",
    "X68n1315_041:0270c16": "贈。萬年松在祀融峰。",
    "X68n1315_041:0270c17": "送寧首座",
    "X68n1315_041:0270c18": "[0270c18] 一語通諸密。開權涉化門。當機如有路。北斗坐南坤。",
    "X68n1315_041:0270c19": "送就維那",
    "X68n1315_041:0270c20": "[0270c20] 振錫歸韶石。重來&#x6B35;竹扉。無言宣祖意。溢目太陽輝。",
    "X68n1315_041:0270c21": "送華禪者",
    "X68n1315_041:0270c22": "[0270c22] 一字不出頭。十字不挑&#x811A;。可惜少林人。端坐無斟酌。",
    "X68n1315_041:0270c23": "孰云錯金錫。高擎返故鄉。清風浩浩生寥廓。",
    "X68n1315_041:0270c24": "送聰山主",
    "X68n1315_041:0271a01": "[0271a01] 故國曾不住。他鄉無暫留。肩橫一枝錫。何處問蹤由。",
    "X68n1315_041:0271a02": "寄慈濟大師",
    "X68n1315_041:0271a03": "[0271a03] 凜凜&#x6C37;風臨晚景。環廬獨坐雙峰頂。茫茫六合曾未",
    "X68n1315_041:0271a04": "知。月寫千江萬江影。",
    "X68n1315_041:0271a05": "寄福嚴禪師(二首)",
    "X68n1315_041:0271a06": "[0271a06] 跡遁寒&#x5DD7;雲鳥絕。陰崖流水花微發。昨夜天風掃石",
    "X68n1315_041:0271a07": "床。寥寥坐對三生月。",
    "X68n1315_041:0271a08": "[0271a08] 一葉落兮天下秋。古今人事謾悠悠。皇恩三讓名還",
    "X68n1315_041:0271a09": "大。千載真風詠未休。",
    "X68n1315_041:0271a10": "寄雲蓋鵬禪師",
    "X68n1315_041:0271a11": "[0271a11] 情忘應許道相交。肯謂川途有所遙。月皎五峰湘水",
    "X68n1315_041:0271a12": "白。雲蒸石廩露偏饒。",
    "X68n1315_041:0271a13": "寄南華慈濟禪師",
    "X68n1315_041:0271a14": "[0271a14] 曹溪何幸示來書。忽憶當年在大愚。堪笑堪悲無限",
    "X68n1315_041:0271a15": "事。甜瓜生得苦葫蘆。",
    "X68n1315_041:0271a16": "[0271a16] 握草為金未足奇。韶陽風骨與誰知。年來老大渾無",
    "X68n1315_041:0271a17": "用。應對盧公獨斂眉。",
    "X68n1315_041:0271a18": "寄木山長老",
    "X68n1315_041:0271a19": "[0271a19] 刊石休誇自點頭。武陵法道欲誰&#x91BB;。年來應是慵開",
    "X68n1315_041:0271a20": "眼。獨坐龍門見九州。",
    "X68n1315_041:0271a21": "寄龍王進長老",
    "X68n1315_041:0271a22": "[0271a22] 南北山居道不殊。不殊猶未得通途。龍峰地暖花應",
    "X68n1315_041:0271a23": "秀。石稟雲寒萬仞孤。",
    "X68n1315_041:0271a24": "與李君行者",
    "X68n1315_041:0271b01": "[0271b01] 辭家日久慕參禪。不憚崎嶇甚可憐。報汝速須歸故",
    "X68n1315_041:0271b02": "里。闌冬耕取昔年田。",
    "X68n1315_041:0271b03": "暮冬旅懷",
    "X68n1315_041:0271b04": "[0271b04] 雪壓怪松枝欲折。衰病畏寒長擁爐。添薪坐久眼忽",
    "X68n1315_041:0271b05": "瞑。偃臥不知山月晡。",
    "X68n1315_041:0271b06": "瞻木平道人",
    "X68n1315_041:0271b07": "[0271b07] 岳頂雲披。清風貌古。一漚未形。萬機起縷。道極致淳。",
    "X68n1315_041:0271b08": "行敦亡矩。稽首木平。不勞斤斧。",
    "X68n1315_041:0271b09": "禪人寫余真固命余贊",
    "X68n1315_041:0271b10": "[0271b10] 頂高頰拳。祖佛之怨。脣尖鼻缺。禪庭之孽。天下人憎。",
    "X68n1315_041:0271b11": "這箇老傑。",
    "X68n1315_041:0271b12": "[0271b12] 十五十六。天輪地軸。日面月面。神號鬼哭。少室從風",
    "X68n1315_041:0271b13": "竹馬年。而今莫問胡家曲(咄)。",
    "X68n1315_041:0271b14": "自詒一首",
    "X68n1315_041:0271b15": "[0271b15] 壞衲曾披蒙雪頂。遶軒松竹冷相侵。&#x8657;堂夜永坐將",
    "X68n1315_041:0271b16": "半。花落&#x5D53;前知幾深。",
    "X68n1315_041:0271b17": "山居四首",
    "X68n1315_041:0271b18": "[0271b18] 片片殘紅隨遠水。依依煙樹帶斜陽。橫笻石上誰相",
    "X68n1315_041:0271b19": "問。猿嘯一聲天外長。",
    "X68n1315_041:0271b20": "[0271b20] 靜聽涼&#x98C7;遶洞溪。漸看秋色入&#x51B2;微。漁人撥破湘江",
    "X68n1315_041:0271b21": "月。樵父踏開松子歸。",
    "X68n1315_041:0271b22": "[0271b22] &#x58E0;麥重重覆紫煙。太平時節見豐年。野雲忽散孤峰",
    "X68n1315_041:0271b23": "出。列派橫飛落澗泉。",
    "X68n1315_041:0271b24": "[0271b24] 凍把巖根雪尚稠。暮雲閑&#x93C1;遠峰頭。地爐榾柮高燒",
    "X68n1315_041:0271c01": "起。石銚烹茶時一甌。",
    "X68n1315_041:0271c02": "答雲峰正大師(二首)",
    "X68n1315_041:0271c03": "[0271c03] 溢目江山雪正深。旅庭寒色尚沉沉。尤忻象外有良",
    "X68n1315_041:0271c04": "契。時以嘉言慰此心。",
    "X68n1315_041:0271c05": "[0271c05] 竹齋欹枕病方迴。春餤梅花忽寄來。珍重此恩何以",
    "X68n1315_041:0271c06": "報。搘笻時上石樓臺。",
    "X68n1315_041:0271c07": "寄道友",
    "X68n1315_041:0271c08": "[0271c08] 散盡浮雲落盡花。到頭明月是生涯。天垂六幕千山",
    "X68n1315_041:0271c09": "外。何處清風不舊家。",
    "X68n1315_041:0271c10": "對菊",
    "X68n1315_041:0271c11": "[0271c11] 澹然金菊映秋光。底事無人泛玉觴。翻憶陶潛舊池",
    "X68n1315_041:0271c12": "上。肯教和草過重陽。",
    "X68n1315_041:0271c13": "退居寄承天偶作(五首)",
    "X68n1315_041:0271c14": "[0271c14] 道薄常&#x6159;繼祖猷。退居&#x5D53;谷任春秋。齋時自有盂&#x7FAE;",
    "X68n1315_041:0271c15": "飯。六合清風卒未休。",
    "X68n1315_041:0271c16": "[0271c16] 道薄常&#x6159;繼祖天。瞬眸金色已&#x8657;傳。而今猶舉僧伽",
    "X68n1315_041:0271c17": "服。端坐雞峰誑後賢。",
    "X68n1315_041:0271c18": "[0271c18] 道薄常&#x6159;繼祖燈。老來林下笑盧能。抱腰持石長三",
    "X68n1315_041:0271c19": "尺。不愧黃梅會裏僧。",
    "X68n1315_041:0271c20": "[0271c20] 道薄常慚繼祖心。九年何事絕知音。到頭無賴空迴",
    "X68n1315_041:0271c21": "首。皮髓紛拏直至今。",
    "X68n1315_041:0271c22": "[0271c22] 道薄常&#x6159;繼祖門。隨家豐儉且安貧。掌間日月須彌",
    "X68n1315_041:0271c23": "走。把住南星對北辰。",
    "X68n1315_041:0271c24": "十二時歌",
    "X68n1315_041:0272a01": "[0272a01] 雞鳴丑。眹兆之前還亂走。夢裏論量幾萬般。天明無",
    "X68n1315_041:0272a02": "是&#x8657;開口。",
    "X68n1315_041:0272a03": "[0272a03] 平旦寅。山河大地掌中擎。金剛焰裏空彈指。碧眼胡",
    "X68n1315_041:0272a04": "僧來未能。",
    "X68n1315_041:0272a05": "[0272a05] 日出卯。烜赫威光無剩少。茫茫宇宙未知歸。競向途",
    "X68n1315_041:0272a06": "中&#x9B2C;機巧。",
    "X68n1315_041:0272a07": "[0272a07] 食時辰。南北東西誰是親。&#x9262;裏不逢香積飯。深&#x6159;枉",
    "X68n1315_041:0272a08": "作出家人。",
    "X68n1315_041:0272a09": "[0272a09] 禺中巳。信手拈來無不是。迷&#x5374;南街走北街。草鞋踏",
    "X68n1315_041:0272a10": "破因誰置。",
    "X68n1315_041:0272a11": "[0272a11] 日南午。翻出囊中無一縷。銅頭鐵額知未知。草偃風",
    "X68n1315_041:0272a12": "行立千古。",
    "X68n1315_041:0272a13": "[0272a13] 日&#x5479;未。休話真如論實義。官家不許夜行人。誰教醉",
    "X68n1315_041:0272a14": "酒街頭睡。",
    "X68n1315_041:0272a15": "[0272a15] 晡時申。遊子前來問要津。&#x9262;盂打破渾閒事。茶鹽少",
    "X68n1315_041:0272a16": "了&#x5374;生嗔。",
    "X68n1315_041:0272a17": "[0272a17] 日入酉。朝參暮請何曾有。不如靜坐念金剛。從他笑",
    "X68n1315_041:0272a18": "破衲僧口。",
    "X68n1315_041:0272a19": "[0272a19] 黃昏戌。一點寒燈照幽室。鐘鼓喧轟&#x9599;一場。摩訶般",
    "X68n1315_041:0272a20": "若波羅蜜。",
    "X68n1315_041:0272a21": "[0272a21] 人定亥。啐啄之機遭哂怪。自從胡亂知幾年。不曾少",
    "X68n1315_041:0272a22": "人一文債。",
    "X68n1315_041:0272a23": "[0272a23] 夜半子。開眼尿床到如此。老胡猶自涉崎嶇。石塔空",
    "X68n1315_041:0272a24": "留鎮熊耳。",
    "X68n1315_041:0272b01": "師嘉祐七年七月將示寂上堂有頌",
    "X68n1315_041:0272b02": "[0272b02] 住世六十五年。為僧五十七夏。玄徒休問指歸。鼻孔",
    "X68n1315_041:0272b03": "大頭向下。",
    "X68n1315_041:0272b05": "古尊宿語錄卷之四十一",
    "X68n1315_041:0272b07": "題雲峰悅禪師語錄",
    "X68n1315_041:0272b08": "[0272b08] 悅禪師語者。青山白雲。開遮自在。碧潭明月。撈摝方",
    "X68n1315_041:0272b09": "知。鐵石崩崖。霜弓劈箭。不受然燈記&#x8382;。自提三印正",
    "X68n1315_041:0272b10": "宗。假令古佛出頭。也下一椎定當。前則激惠南老子。",
    "X68n1315_041:0272b11": "出泐潭死水而印慈明。後則勸祖心禪師。撥大愚寒",
    "X68n1315_041:0272b12": "&#x7070;而見黃檗。看儂兩著。須天下碁客受。先破此一塵。",
    "X68n1315_041:0272b13": "與四海□宗點眼。有懷疑者。是不肯山谷老人。擬欲"
}