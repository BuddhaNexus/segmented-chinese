{
    "T17n0810_001:0756b17": "諸佛要集經卷上",
    "T17n0810_001:0756b19": "西晉月氏三藏竺法護譯",
    "T17n0810_001:0756b20": "聞如是：一時，佛遊摩竭國柰叢樹間，於其鄉",
    "T17n0810_001:0756b21": "土北有山，名因沙舊(晉言帝樹石室)，與大比丘眾俱，",
    "T17n0810_001:0756b22": "比丘五千；菩薩二萬，皆不退轉不起法忍，身",
    "T17n0810_001:0756b23": "口意定總攝三世，獨步三界開化眾生，應病",
    "T17n0810_001:0756b24": "與藥各令得所，文殊師利、彌勒菩薩等；復有",
    "T17n0810_001:0756b25": "諸天八萬四千，悉志佛道。爾時，四部各往詣",
    "T17n0810_001:0756b26": "佛，雖欲聽經不能專精厭所講法，各各怱怱",
    "T17n0810_001:0756b27": "多所務求，追逐五濁以為事業。佛心念言：",
    "T17n0810_001:0756b28": "「眾人患厭所宣道教，不肯復來諮受法言，不",
    "T17n0810_001:0756b29": "見如來，不聞正典，不入心耳，心不思惟不能",
    "T17n0810_001:0756c01": "修立。」佛自念言：「吾欲示現如像燕處，不自",
    "T17n0810_001:0756c02": "現形到他方佛土，與諸佛俱宣講諸佛之要",
    "T17n0810_001:0756c03": "集。」佛復觀之，諸佛世尊會於何方？輒覩東方",
    "T17n0810_001:0756c04": "去是八萬四千億諸佛世界，國名普光，佛號",
    "T17n0810_001:0756c05": "天王如來、至真、等正覺，現在說法，諸佛會彼。",
    "T17n0810_001:0756c06": "佛告阿難：「如來當入因沙舊室燕坐三月，諸",
    "T17n0810_001:0756c07": "天、龍、神、阿須倫、迦留羅、真陀羅、摩休勒、人與",
    "T17n0810_001:0756c08": "非人，若有來者解喻其意，勿令入室。」阿難白",
    "T17n0810_001:0756c09": "佛：「大聖垂恩，有尊巍巍，神妙諸天，其威洞徹，",
    "T17n0810_001:0756c10": "身形微妙，心意叵見，往來周旋，不能將護。難",
    "T17n0810_001:0756c11": "既弱劣，無神足力離大德鎧，神變所為不及",
    "T17n0810_001:0756c12": "目連。大目連者，如來諮嗟神足第一，飛到十",
    "T17n0810_001:0756c13": "方無所罣礙，獨可委付護於後事。」佛告阿難：",
    "T17n0810_001:0756c14": "「勿有此言！如來至真不須人護。今佛觀察天",
    "T17n0810_001:0756c15": "上世間，諸魔、梵天、沙門、梵志，諸天人民阿須",
    "T17n0810_001:0756c16": "倫，無能作威動移如來無上至真之所建立",
    "T17n0810_001:0756c17": "也。汝且默然，如來在眾能自將護，不須衛者。",
    "T17n0810_001:0756c18": "「又若阿難！若有毀除士、毀除女，薰士、薰女、",
    "T17n0810_001:0756c19": "諸天、龍、神、阿須倫、迦留羅、真陀羅、摩休勒、人",
    "T17n0810_001:0756c20": "若非人，來到爾所，如來至真如在燕坐，汝",
    "T17n0810_001:0756c21": "當為說如是道教：『法難可遇，了義亦然，人身",
    "T17n0810_001:0756c22": "難得，經道希有，如來興世劫數時出，能信如",
    "T17n0810_001:0756c23": "來所宣經典，出家為道見善師友，能從啟受",
    "T17n0810_001:0756c24": "精進愛樂，亦復難遭。若復蒙覩明經比丘講",
    "T17n0810_001:0756c25": "清淨法，此不可得，心好放施。若遭眾祐授",
    "T17n0810_001:0756c26": "於供養，受能淨畢，是亦難遇。假使孝順反復",
    "T17n0810_001:0756c27": "報恩，又勤學問遵持經戒死死不毀，是亦難",
    "T17n0810_001:0756c28": "值。若復有人愍哀眾生，而發無上正真道",
    "T17n0810_001:0756c29": "意，適發心已尋能奉順隨佛之教，究竟菩薩，",
    "T17n0810_001:0757a01": "是最難矣。』」",
    "T17n0810_001:0757a02": "佛告阿難：「如來燕坐，四部之眾，諸天、龍、神、阿",
    "T17n0810_001:0757a03": "須倫等、人與非人，來到爾所欲聽經法，當為",
    "T17n0810_001:0757a04": "宣傳如是法教。」佛復語阿難：「汝承佛教為宣",
    "T17n0810_001:0757a05": "如斯：『如來至真無數方便隨時化人，棄捐非",
    "T17n0810_001:0757a06": "法迷惑邪見，汝等承命修正真教。』「阿難！於彼",
    "T17n0810_001:0757a07": "何謂邪見？謂禮他人妖偽之術，順於諸天奉",
    "T17n0810_001:0757a08": "事鬼神、枯骨朽木山樹、江河泉原石神、天地",
    "T17n0810_001:0757a09": "日月、東西南北北斗社君，蟒蛇鳥獸麋鹿蛟",
    "T17n0810_001:0757a10": "龍，承事若干殊異魍魎，是謂邪見。「復次，阿",
    "T17n0810_001:0757a11": "難！計受吾我，著人壽命，斷滅計常，是謂邪",
    "T17n0810_001:0757a12": "見。舉要言之，當復為汝說微邪見，若族姓子",
    "T17n0810_001:0757a13": "及族姓女，自起妄想，欲得聲聞緣覺之乘，若",
    "T17n0810_001:0757a14": "復得佛當取滅度，是悉為邪見。「復次，阿難！",
    "T17n0810_001:0757a15": "如來至真在於燕處，當為解說如斯法要：",
    "T17n0810_001:0757a16": "『汝等學人，常當慕法義、樂於法樂，以法為上，",
    "T17n0810_001:0757a17": "念修清淨，好於篤信多所歡悅，慚愧恭恪戰",
    "T17n0810_001:0757a18": "戰恐畏。在於三界不疑解脫，慈悲喜護行四",
    "T17n0810_001:0757a19": "等心，所逕歷處常能應時，忍辱和雅謙遜下",
    "T17n0810_001:0757a20": "意，但歸於義不取嚴飾，唯歸於慧不取識著，",
    "T17n0810_001:0757a21": "唯歸妙經不取綺辭，唯歸正法不取於人。』教",
    "T17n0810_001:0757a22": "令遵修深妙法忍。所言解度謂三脫門，勤奉",
    "T17n0810_001:0757a23": "空行不計吾我，修於無想棄捐希望，遵行無",
    "T17n0810_001:0757a24": "願消除所誓。「當為眾生說十二因緣。一切諸",
    "T17n0810_001:0757a25": "法從因緣起，設無因緣則無所起亦無所滅。",
    "T17n0810_001:0757a26": "當審諦觀十二因緣起，察其根源而奉行",
    "T17n0810_001:0757a27": "之；彼若不諦觀十二因緣而致此難。當云何",
    "T17n0810_001:0757a28": "觀？阿難當知，十二牽連悉無所生，無所生者",
    "T17n0810_001:0757a29": "不起法忍，若不生念是為審諦觀十二因緣。",
    "T17n0810_001:0757b01": "「當復分別賢聖正行，為眾說法。何謂聖諦？所",
    "T17n0810_001:0757b02": "行誠信。其聖諦者，若以心聽計於聖諦，無誠",
    "T17n0810_001:0757b03": "無欺；無誠無欺者，以是之故名曰聖諦。真",
    "T17n0810_001:0757b04": "諦之義是謂誠信而無所生，其真諦者實為",
    "T17n0810_001:0757b05": "真正，為離欲諦、為信解諦、無言辭諦、無所",
    "T17n0810_001:0757b06": "行諦、不造苦諦、無所有諦、無應不應無舉",
    "T17n0810_001:0757b07": "無下諦，則為一諦，無有罪諦、不滅度諦，則無",
    "T17n0810_001:0757b08": "為諦。「假使，阿難！解一切法不起不滅，悉無所",
    "T17n0810_001:0757b09": "住無異眾生，是謂賢聖諦。以故如來說如此",
    "T17n0810_001:0757b10": "法，賢明弟子行於無為，欲曉了慧，令苦不起，",
    "T17n0810_001:0757b11": "至無所生，是謂苦諦。若遭惱患在於苦痛，不",
    "T17n0810_001:0757b12": "習諸行斷於因緣，因緣已斷，是曰棄捨於",
    "T17n0810_001:0757b13": "習諦矣。若能永滅盡一切苦長無所生，是謂",
    "T17n0810_001:0757b14": "盡諦。何謂道諦？若修道義不為二業，善不",
    "T17n0810_001:0757b15": "善法入一品明，求如是路，是則名曰為三脫",
    "T17n0810_001:0757b16": "門。諸過去佛及與弟子，由此道路至無所",
    "T17n0810_001:0757b17": "至而取滅度，是為名曰八賢聖路：一曰、正見；",
    "T17n0810_001:0757b18": "二曰、正念；三曰、正言；四曰、正業；五曰、正活；",
    "T17n0810_001:0757b19": "六曰、正方便；七曰、正意；八曰、正定。以此護",
    "T17n0810_001:0757b20": "意因說平等，性以平等則於諸法不懷妄",
    "T17n0810_001:0757b21": "想，此乃名曰還入徑路。「又復，阿難！說法若",
    "T17n0810_001:0757b22": "茲，汝等精勤歸四意止，為諸眾會頒宣解",
    "T17n0810_001:0757b23": "說三十七品道行之法，使立法教。何謂於彼",
    "T17n0810_001:0757b24": "三十七品？若住順義，悉達自然假文字耳。若",
    "T17n0810_001:0757b25": "等文字，如來以此建立諸法。是諸文字亦自",
    "T17n0810_001:0757b26": "然空，不生不壞。若有說者不說亦等，不增不",
    "T17n0810_001:0757b27": "減，所以文字以等故等。假使，阿難！比丘等知",
    "T17n0810_001:0757b28": "文字，是道品法所住順義。「又復，阿難！如來在",
    "T17n0810_001:0757b29": "燕，若有天、龍、鬼神、犍沓惒、人非人來，當為",
    "T17n0810_001:0757c01": "講說三世平等。何謂為三？過去已滅、當來",
    "T17n0810_001:0757c02": "不現、現在無住，墮在顛倒，是亦本淨。一切",
    "T17n0810_001:0757c03": "諸法亦復悉空，無有三世，亦無所住，過去",
    "T17n0810_001:0757c04": "已空，當來亦空，現在亦空，亦如空空，無空",
    "T17n0810_001:0757c05": "亦空，如三世空，人空亦如是。三世空名曰",
    "T17n0810_001:0757c06": "平等，入於一義無有若干，若為說法，能除三",
    "T17n0810_001:0757c07": "界，乃為安耳。「何謂能除三界？若有比丘，應",
    "T17n0810_001:0757c08": "時思惟而觀察之，欲界、色界、無色界者，心想",
    "T17n0810_001:0757c09": "所生，其思想者亦無所有。其無所有了三界",
    "T17n0810_001:0757c10": "已，無想而想，無進無怠，無所建立，亦不",
    "T17n0810_001:0757c11": "誓願，不思不念，皆捨心念，得三脫門，慇懃",
    "T17n0810_001:0757c12": "專精而修明證，奉三脫門空無相願。何謂三",
    "T17n0810_001:0757c13": "脫？得至明證不捨平等，暢於諸法無作不作，",
    "T17n0810_001:0757c14": "知一切法皆當歸盡，不入於禪意不墮落，不",
    "T17n0810_001:0757c15": "計有一亦無若干，是三脫門而得明證。「又復，",
    "T17n0810_001:0757c16": "阿難！當為說法使去五陰。何謂為五？色、痛、想、",
    "T17n0810_001:0757c17": "行、識，是為五陰。若受此者則為盛陰，不受無",
    "T17n0810_001:0757c18": "陰；假使修行處於閑居，當作此觀。如來常說，",
    "T17n0810_001:0757c19": "色如聚沫，痛痒如泡，想如野馬，行如芭蕉，心",
    "T17n0810_001:0757c20": "識如幻，佛光踰日，慧越虛空，親說言教",
    "T17n0810_001:0757c21": "告修行者，當作此觀。如來所講可入義者，",
    "T17n0810_001:0757c22": "吾不解了不即啟解，欲界如聚沫是亦空耳，",
    "T17n0810_001:0757c23": "色界亦無，無色無處，不著三界，其不猗者",
    "T17n0810_001:0757c24": "則無處所，聚沫無我無人壽命，以是之故，一",
    "T17n0810_001:0757c25": "切諸法無人眾生，悉如聚沫水泡、野馬芭蕉。",
    "T17n0810_001:0757c26": "識如幻化亦空，不著三界，若遊諸法不著三",
    "T17n0810_001:0757c27": "界，無有處所則無所猗，其幻化者不復處當",
    "T17n0810_001:0757c28": "我人壽命，其了實者亦無我人壽命之本，其",
    "T17n0810_001:0757c29": "觀五陰如是無處，則無五陰。「又復，阿難！當復",
    "T17n0810_001:0758a01": "說法，分別消除內外六入，具分別之。何謂內",
    "T17n0810_001:0758a02": "外六入？如來常說，其吾我空。所以者何？悉本",
    "T17n0810_001:0758a03": "淨故，眼耳鼻口身意亦空，本淨無身。假使本",
    "T17n0810_001:0758a04": "淨空無諸入，則無色、聲、香、味、細滑、法處。設無",
    "T17n0810_001:0758a05": "眼、耳、鼻、口、身、意，無因緣識，無內外六入。何",
    "T17n0810_001:0758a06": "謂外六入？於一切法悉無所受，亦無所捨，從",
    "T17n0810_001:0758a07": "思想生外諸六入，不習諸入則無處所。」佛語",
    "T17n0810_001:0758a08": "阿難：「如來燕坐，若有人來，當為解說如此",
    "T17n0810_001:0758a09": "法義。佛建威神顯其變化，若有應器當應度",
    "T17n0810_001:0758a10": "者，悉聞此法；其餘眾人都不見聞，覩佛默然",
    "T17n0810_001:0758a11": "口無所說。」講是法時，五千比丘漏盡意解，四",
    "T17n0810_001:0758a12": "萬二千天子遠塵離垢得法眼淨，三百比丘",
    "T17n0810_001:0758a13": "尼得阿羅漢，七千眾人得離愛欲。",
    "T17n0810_001:0758a14": "爾時，世尊教阿難已，復告阿難：「汝詣石室，當",
    "T17n0810_001:0758a15": "為如來布其座席，唯用芻草，如來坐上三月",
    "T17n0810_001:0758a16": "燕處。」阿難白佛：「當施床榻布令細濡，用",
    "T17n0810_001:0758a17": "芻草為？」佛告阿難：「且止！且止！諸過去佛、如",
    "T17n0810_001:0758a18": "來、至真、等正覺皆用芻草以為座席，不以柔",
    "T17n0810_001:0758a19": "濡文飾重座為佳快也，修順道法乃為大",
    "T17n0810_001:0758a20": "安。」阿難受教，即從坐起，捨於眾會，出外求",
    "T17n0810_001:0758a21": "草。應時無數百千億天，各取柔濡天上好",
    "T17n0810_001:0758a22": "草，著阿難前。阿難即取持詣石室，為佛敷",
    "T17n0810_001:0758a23": "設芻草之座。敷這竟已，應時無數百千億",
    "T17n0810_001:0758a24": "天，各取天衣敷著草上，所敷衣具其數甚",
    "T17n0810_001:0758a25": "多，設著天下不能悉受；佛之威神變所敷衣，",
    "T17n0810_001:0758a26": "高四寸耳。佛從座起入帝樹石室，無量妓",
    "T17n0810_001:0758a27": "樂不鼓自鳴，天雨眾華大千世界積至于膝，",
    "T17n0810_001:0758a28": "佛這燕坐三昧正受，化其石室皆如水精，三",
    "T17n0810_001:0758a29": "千世界諸有眾生德本純淑，悉見如來坐於",
    "T17n0810_001:0758b01": "石室，猶如明鏡見其面像。佛演右掌百千億",
    "T17n0810_001:0758b02": "光，其光普照三千大千世界，日月之光悉為",
    "T17n0810_001:0758b03": "覆蔽。當爾之時，一切眾生除婬怒癡，不懷",
    "T17n0810_001:0758b04": "自大貢高嫉妬，亦無勞倦鬪訟之患，慈心相",
    "T17n0810_001:0758b05": "向如父如母、如兄如弟、如子如身等無",
    "T17n0810_001:0758b06": "有異。世尊三昧，其行永定無住無業，自然如",
    "T17n0810_001:0758b07": "空行無妄想。三千大千世界六反震動，應時",
    "T17n0810_001:0758b08": "佛土見佛威神神力變化，二萬二千天子皆",
    "T17n0810_001:0758b09": "發無上正真道意，各取天華散於石室以供",
    "T17n0810_001:0758b10": "養佛，繞室三匝忽然不現。天所散華悉覆",
    "T17n0810_001:0758b11": "山澗化為佛寺，其香普周三千世界莫不",
    "T17n0810_001:0758b12": "聞薰。佛便變身，詣於天王如來、至真、等正覺",
    "T17n0810_001:0758b13": "所，至普光世界。爾時，十方江河沙等剎土諸",
    "T17n0810_001:0758b14": "佛，因五濁世眾生難化故，皆現詣天王佛所，",
    "T17n0810_001:0758b15": "亦如能仁如來至真，彼土若斯婬怒癡盛，自",
    "T17n0810_001:0758b16": "大憍慢反逆不孝，諛諂邪念志在下度。所",
    "T17n0810_001:0758b17": "以者何？本土眾生，不往見佛不肯啟受，既有",
    "T17n0810_001:0758b18": "所聞不聽不入不思奉行。以故諸佛善權方",
    "T17n0810_001:0758b19": "便而坐燕室，更化變形詣普光界天王佛",
    "T17n0810_001:0758b20": "所，講說分別諸佛要集。",
    "T17n0810_001:0758b21": "「何謂佛要集？諸佛世尊，所載眾行以備",
    "T17n0810_001:0758b22": "無所，復進最後究竟，愍愛眾生故，名諸佛",
    "T17n0810_001:0758b23": "要集經典之義。如來至真滅度之後，當為眾",
    "T17n0810_001:0758b24": "生發去覆蓋，諸佛大聖則是法主，德過須彌、",
    "T17n0810_001:0758b25": "智超江海、道越虛空，不可為喻，用一切愚人",
    "T17n0810_001:0758b26": "懈怠放逸不順法教，復受經典。彼等何故",
    "T17n0810_001:0758b27": "懈廢迷荒，纏綿陰蓋不免三趣？諸佛世尊",
    "T17n0810_001:0758b28": "見此義故合要集法。「于時於彼普光世界，不",
    "T17n0810_001:0758b29": "可計會無數諸佛，悉共集會其土。何故而謂",
    "T17n0810_001:0758c01": "普光？彼土純真無有聲聞緣覺之名，皆諸菩",
    "T17n0810_001:0758c02": "薩充滿備悉，其土菩薩各各自有金色光明，",
    "T17n0810_001:0758c03": "相好嚴身光燿普照靡不通遍，故謂普光。「何",
    "T17n0810_001:0758c04": "謂諸佛要集？則如真諦遵崇諸法。何謂諸法？",
    "T17n0810_001:0758c05": "何謂為崇？何謂為遵？一切諸法悉為一法，此",
    "T17n0810_001:0758c06": "諸法者亦無有法，亦無非法，亦不可說。所以",
    "T17n0810_001:0758c07": "者何？其無法者，則無所生亦無所起，而為說",
    "T17n0810_001:0758c08": "法不久長存，以假言耳。內有六入外亦六入，",
    "T17n0810_001:0758c09": "五陰諸種及與諸入，是謂一切所有，以假言",
    "T17n0810_001:0758c10": "耳分別章句。一切諸法如真諦觀，則無五陰、",
    "T17n0810_001:0758c11": "四種、諸入，無有斷滅亦無有常無有堅固，是",
    "T17n0810_001:0758c12": "故言曰諸法無言。一切諸法本淨則空，無有",
    "T17n0810_001:0758c13": "其名，其命所說亦無所有，一切諸法及與名",
    "T17n0810_001:0758c14": "號，皆亦自然悉無所有，是諸佛要集。「何謂為",
    "T17n0810_001:0758c15": "崇？謂崇澹泊悉無所生，崇於無欲、崇於真諦、",
    "T17n0810_001:0758c16": "崇於無本，而崇法界、崇於本際，諸法悉空，崇",
    "T17n0810_001:0758c17": "此真諦，一切諸法皆無所住，無所習行，無",
    "T17n0810_001:0758c18": "行不行，威儀禮節，不取當來。無我所無諸",
    "T17n0810_001:0758c19": "所受業，則無君主亦無被服，不可覩見，為究",
    "T17n0810_001:0758c20": "竟盡故不可盡，假有文辭。其無盡者則無所",
    "T17n0810_001:0758c21": "生，其為本淨，謂志澹泊亦無所生，捨離所生",
    "T17n0810_001:0758c22": "及無所生，已所崇者無聲無寂，無能墮落亦",
    "T17n0810_001:0758c23": "無退者，除諸勸助，則無有底亦不無底，不起",
    "T17n0810_001:0758c24": "不生，講宣平等亦無想念，無近無遠亦無足",
    "T17n0810_001:0758c25": "跡，故謂為崇。「是所崇者謂入法城，一切諸法",
    "T17n0810_001:0758c26": "假有號耳，無來無往，無得無不得，無有將往",
    "T17n0810_001:0758c27": "亦無還返，不正不邪，不聞不見，無念無知，不",
    "T17n0810_001:0758c28": "恐不懼，無愛無處，無寂不寂，不麁不細，不長",
    "T17n0810_001:0758c29": "不短，不中不彼，不來不藏，不得因緣，不安不",
    "T17n0810_001:0759a01": "危，悉不曉了亦無所行，無所興廢亦無蠲除，",
    "T17n0810_001:0759a02": "不令發起，不養不眠，不思不想，不達不念。",
    "T17n0810_001:0759a03": "無有限節，所念無量，無守無護，無所呼來，不",
    "T17n0810_001:0759a04": "度彼岸，不有處不無處，不斷滅不計常，不",
    "T17n0810_001:0759a05": "失不得，無去來今，無慧無不慧，不眾不寡，無",
    "T17n0810_001:0759a06": "音不言，亦不所入，無恐無字，亦不入文。不",
    "T17n0810_001:0759a07": "動不搖，不遠不近，無禮無不禮，不希名稱，亦",
    "T17n0810_001:0759a08": "無吾我。無人壽命，不戒不犯，不忍不諍，不進",
    "T17n0810_001:0759a09": "不怠，不可所不無所，非清非無清，非空",
    "T17n0810_001:0759a10": "非無空，不身不無身，不講名號等如空空。",
    "T17n0810_001:0759a11": "無畢無不畢，不教化，不願不離，不作無不",
    "T17n0810_001:0759a12": "作，以無殃釁亦不除罪，無想無不想，不動不",
    "T17n0810_001:0759a13": "捨，施亦不受之，初不與之，不調不寂，不滅",
    "T17n0810_001:0759a14": "不等，不使灰盡，不塵不離塵，不墮不落，不",
    "T17n0810_001:0759a15": "染無不染，不忘不念，亦不愁亦不憂慼。無思",
    "T17n0810_001:0759a16": "無不思，無應無不應，無雙無隻，不遊不在，",
    "T17n0810_001:0759a17": "不此際不彼岸，不彼不此，不臨岸不陸地，無",
    "T17n0810_001:0759a18": "底無中，不住度，無能度者，不動跡不志願，",
    "T17n0810_001:0759a19": "不退轉，不合會，不斷不壞，不還合，不相比，",
    "T17n0810_001:0759a20": "不著不脫，不取無不取，不虛空無不空，光明",
    "T17n0810_001:0759a21": "無底，不愛壽命，無人無教，常當講說捨諸處",
    "T17n0810_001:0759a22": "所，是入法城。其不入者著菩薩字，說無著法",
    "T17n0810_001:0759a23": "不見住處，斯曰為崇，是佛要集。",
    "T17n0810_001:0759a24": "「何謂為遵？諸法常住住於法界，其能奉行如",
    "T17n0810_001:0759a25": "是法者，是謂為遵。何謂為法？所名法者不念",
    "T17n0810_001:0759a26": "於法，無所除毀，不懷希望，無不望，設無所",
    "T17n0810_001:0759a27": "望亦無想報，若不想報則除一切妄想，不造",
    "T17n0810_001:0759a28": "多不為少，不起不斷，不念過去、不想見當",
    "T17n0810_001:0759a29": "來、不住現在，如是行者等於三世，則無言說，",
    "T17n0810_001:0759b01": "不用住故而致眾生，是謂為法。「是故如來演",
    "T17n0810_001:0759b02": "此言教，佛興不興相住如故，法界亦然，法界",
    "T17n0810_001:0759b03": "住者法界寂然。以何等故，名曰為法？致寂然",
    "T17n0810_001:0759b04": "者以純淑喻，因此故曰諸法寂然。「何謂無純？",
    "T17n0810_001:0759b05": "計是我所自謂有身，因緣諸見名色思想，處",
    "T17n0810_001:0759b06": "所言辭識知依猗，所謂名號心思稱量觀察",
    "T17n0810_001:0759b07": "本末，意所專惟，受諸五陰、四大、諸入，我當",
    "T17n0810_001:0759b08": "勸助開化三界，以當棄捐婬怒癡，名奉修道",
    "T17n0810_001:0759b09": "教證三脫門，致於道迹、往來、不還至羅漢道。",
    "T17n0810_001:0759b10": "吾當思念修四意止，意斷、神足、根、力、覺意至",
    "T17n0810_001:0759b11": "於八道，三十七品照明四事滅盡塵勞，是為",
    "T17n0810_001:0759b12": "聲聞，名曰不純。「於彼何謂為寂然者？行菩",
    "T17n0810_001:0759b13": "薩乘，發大心言：『我當成佛務求道慧，於此所",
    "T17n0810_001:0759b14": "行，我當布施捨于慳貪施以法財，淨其禁戒",
    "T17n0810_001:0759b15": "斷於眾缺，謹慎守行建立忍辱，刈其瞋恚為",
    "T17n0810_001:0759b16": "柔濡行，當修精進推懈怠垢，遵修勤力處",
    "T17n0810_001:0759b17": "於閑居修於正受，教化為師還得一心，從三",
    "T17n0810_001:0759b18": "昧起念般若波羅蜜奉行其義，智度無極開",
    "T17n0810_001:0759b19": "化眾生以求佛道。』一切諸佛由般若生，還",
    "T17n0810_001:0759b20": "成佛道降伏眾魔，則轉法輪度脫人民，以佛",
    "T17n0810_001:0759b21": "無為而令滅度，究竟佛慧學諸佛事，宣暢如",
    "T17n0810_001:0759b22": "來十力之業，佛十八法諸力根本四無所畏，",
    "T17n0810_001:0759b23": "分別辯才多所暢達。菩薩所說建立，應念出",
    "T17n0810_001:0759b24": "入進退，是為處所。一切望想諸所受取，敢可",
    "T17n0810_001:0759b25": "施行？無有此法，是謂純淑寂然之無。其寂",
    "T17n0810_001:0759b26": "然者，斯謂為法，是則名曰諸佛要集。」",
    "T17n0810_001:0759b27": "佛言：「次復所言諸佛要集，則是初發菩薩心",
    "T17n0810_001:0759b28": "者言教之謂。何謂初發菩薩心者？謂無從生。",
    "T17n0810_001:0759b29": "所以者何？於一切心而無有心。其無心者則",
    "T17n0810_001:0759c01": "無所生，無所生者是初發心，因得還致無所",
    "T17n0810_001:0759c02": "從生法忍。又若初發菩薩心者堅固其意，",
    "T17n0810_001:0759c03": "於此菩薩當發其心猶如金剛。「何謂發心如",
    "T17n0810_001:0759c04": "金剛者？菩薩發心有十事行，為若金剛。何謂",
    "T17n0810_001:0759c05": "為十？一曰、遊於無量生死之難；二曰、一切所",
    "T17n0810_001:0759c06": "有施無所悋；三曰、常有等心加於眾生；四曰、",
    "T17n0810_001:0759c07": "我皆當度一切眾生，以佛滅度而滅度之；五",
    "T17n0810_001:0759c08": "曰、度眾生已亦無有人至滅度者，解一切法",
    "T17n0810_001:0759c09": "無所生故；六曰、分別曉了一切諸法；七曰、常",
    "T17n0810_001:0759c10": "加精進無所遺漏；八曰、其慧普入靡所不達；",
    "T17n0810_001:0759c11": "九曰、具一切智了入一門；十曰、諸所愛重無",
    "T17n0810_001:0759c12": "有增減，不以貪惜斷諸所著。是為菩薩發心",
    "T17n0810_001:0759c13": "十事心如金剛，是佛要集。」",
    "T17n0810_001:0759c14": "佛言：「菩薩復有發心，皆於三界不起眾想，不",
    "T17n0810_001:0759c15": "起無想。又佛要集，謂當奉行六度無極。何謂",
    "T17n0810_001:0759c16": "為六？有俗檀波羅蜜，沒於世俗不應度世，亦",
    "T17n0810_001:0759c17": "有度世檀波羅蜜，不墮於俗；持戒、忍辱、精進、",
    "T17n0810_001:0759c18": "一心、般若波羅蜜，亦復如是，或有行俗般若",
    "T17n0810_001:0759c19": "波羅蜜，不應度世，或有行度世般若波羅蜜，",
    "T17n0810_001:0759c20": "不墮於俗。「何謂為俗檀波羅蜜不應度世？",
    "T17n0810_001:0759c21": "於是菩薩廣有所施，供給沙門、外學、梵志、貧",
    "T17n0810_001:0759c22": "窮乞匃不安己者，飢者與食，渴者與漿，車乘",
    "T17n0810_001:0759c23": "象馬、床臥衣被、金銀珍寶、妻子男女、國邑墟",
    "T17n0810_001:0759c24": "聚，外諸所有若干種物，無所愛惜悉能惠捨，",
    "T17n0810_001:0759c25": "作是施已計於吾我，猗其所施。今我出養，",
    "T17n0810_001:0759c26": "彼人受之，我為施主無所貪惜，以從佛教行",
    "T17n0810_001:0759c27": "檀波羅蜜，今所施者以反施心，願及一切眾",
    "T17n0810_001:0759c28": "生之類，還此勸助令我所施，當使眾生永",
    "T17n0810_001:0759c29": "得安隱。作是施者有三著礙。何謂為三？一、計",
    "T17n0810_001:0760a01": "吾我；二、計他人；三、計妄想施；是為俗檀波羅",
    "T17n0810_001:0760a02": "蜜不應度世。何者爾乎？纏綿在俗不得度故。",
    "T17n0810_001:0760a03": "「何謂度世檀波羅蜜不墮於俗？能淨三品。何",
    "T17n0810_001:0760a04": "謂為三？一、於是菩薩若布施時不得吾我；二、",
    "T17n0810_001:0760a05": "不見受者而有所取；三、有所施未曾妄想而",
    "T17n0810_001:0760a06": "求還報也；是謂為三。有菩薩施以用勸助一",
    "T17n0810_001:0760a07": "切眾生，若施眾生不覩受者而有所取，則用",
    "T17n0810_001:0760a08": "勸助於無上正真之道。彼不察見所取食法，",
    "T17n0810_001:0760a09": "是則名曰度世檀波羅蜜。所以者何？得度世",
    "T17n0810_001:0760a10": "故。「何謂在俗？謂五盛陰之所覆蓋。能捨此五，",
    "T17n0810_001:0760a11": "則曰度世。其無吾我無所想念，亦無所猗",
    "T17n0810_001:0760a12": "悉無所著，是曰度世。若已受戒，謂他毀禁不",
    "T17n0810_001:0760a13": "應法行，若復開化若干弟子，因我得度，我當",
    "T17n0810_001:0760a14": "成佛救濟眾生，自計有身不解本無，是俗尸",
    "T17n0810_001:0760a15": "波羅蜜不應度世。雖已持戒不計吾我，不見",
    "T17n0810_001:0760a16": "他人毀法亂禁，悉等濟之，不捨生死不猗無",
    "T17n0810_001:0760a17": "為，雖度眾生悉了無本，忍辱精進一心智",
    "T17n0810_001:0760a18": "慧，亦復如是。無所著者則應度世，有所著者",
    "T17n0810_001:0760a19": "則墮於俗。又諸世間書疏呪術，章句算計，",
    "T17n0810_001:0760a20": "五經六藝，王者典籍，神仙之業，所學智慧而",
    "T17n0810_001:0760a21": "有悕望，是為墮俗般若波羅蜜。若於俗間所",
    "T17n0810_001:0760a22": "有希望不以為慧，曉空無相無願之法，平等",
    "T17n0810_001:0760a23": "三世無去來今，等於三塗解法身一，不在生",
    "T17n0810_001:0760a24": "死不住滅度，開化一切普無所住，是為度世",
    "T17n0810_001:0760a25": "般若波羅蜜，是佛要集。」",
    "T17n0810_001:0760a26": "說此語時，天王佛國七那術菩薩，悉逮得",
    "T17n0810_001:0760a27": "無所從生法忍。三千大千世界六反震動，天",
    "T17n0810_001:0760a28": "雨眾華，其大光明普照十方。「又佛要集者，謂",
    "T17n0810_001:0760a29": "菩薩地所入之處。何謂為地？所云入者，於一",
    "T17n0810_001:0760b01": "切法悉無所入，諸法無來亦無有去，一切諸",
    "T17n0810_001:0760b02": "法亦無所失，不念道地亦無所想，修治其地",
    "T17n0810_001:0760b03": "不見處所。何謂修治其地？菩薩修學第一住",
    "T17n0810_001:0760b04": "者，有十事法。何謂為十？一曰、清和其性；二曰、",
    "T17n0810_001:0760b05": "愍哀哀諸有形；三曰、等心欲濟眾生；四曰、好",
    "T17n0810_001:0760b06": "喜布施救諸窮乏；五曰、親近善友諮啟不逮；",
    "T17n0810_001:0760b07": "六曰、習求經典開化所疑；七曰、數念捨家不",
    "T17n0810_001:0760b08": "慕居業；八曰、志求佛身達之無形；九曰、開闡",
    "T17n0810_001:0760b09": "法施以示不及；十曰、蠲除自大常奉誠信。是",
    "T17n0810_001:0760b10": "為初發意菩薩所行十法。「又菩薩行二住，常",
    "T17n0810_001:0760b11": "當慇懃奉行八法。何謂為八？一曰、奉戒清",
    "T17n0810_001:0760b12": "淨而無沾污；二曰、常修孝順念報恩德；三曰、",
    "T17n0810_001:0760b13": "得住勢力忍辱為本；四曰、遵修恭恪常懷悅",
    "T17n0810_001:0760b14": "豫；五曰、不捨一切眾生之類；六曰、行無極哀",
    "T17n0810_001:0760b15": "未曾忘捨；七曰、奉敬師長視如世尊；八曰、精",
    "T17n0810_001:0760b16": "進務求諸度無極。是為八。",
    "T17n0810_001:0760b17": "「菩薩行三住，有五法。何謂為五？一曰、求於博",
    "T17n0810_001:0760b18": "聞而不厭足；二曰、開闡顯施離衣食法；三曰、",
    "T17n0810_001:0760b19": "所興德本勸助佛土；四曰、患厭無量生死之",
    "T17n0810_001:0760b20": "難；五曰、住於羞恥常懷慚愧。是為五。",
    "T17n0810_001:0760b21": "「菩薩行四住，復有十法。何謂為十？一曰、習在",
    "T17n0810_001:0760b22": "閑居志常寂靜；二曰、知其限節心在止足；三",
    "T17n0810_001:0760b23": "曰、棄捐調戲嘲囈；四曰、常慎禁戒未曾毀犯；",
    "T17n0810_001:0760b24": "五曰、厭五所欲處調和地；六曰、而發其心永",
    "T17n0810_001:0760b25": "至成就；七曰、一切所有皆能惠施心無所著；",
    "T17n0810_001:0760b26": "八曰、其心常勇，不懷怯弱；九曰、一切所有無",
    "T17n0810_001:0760b27": "所愛惜；十曰、所集德本以施眾生。是為十。",
    "T17n0810_001:0760b28": "「菩薩學五住，復有十法。何謂為十？一曰、捨於",
    "T17n0810_001:0760b29": "家業；二曰、遠比丘尼；三曰、棄捐種姓慳嫉之",
    "T17n0810_001:0760c01": "念；四曰、離於憒閙眾會之黨；五曰、而釋瞋恚",
    "T17n0810_001:0760c02": "鬪訟之本；六曰、不自歎身不毀他人；七曰、除",
    "T17n0810_001:0760c03": "於十惡憍慢之意；八曰、常刈四倒不順之教；",
    "T17n0810_001:0760c04": "九曰、翦於貪婬瞋恚愚癡；十曰、去於罣礙妄",
    "T17n0810_001:0760c05": "想之著。是為十。",
    "T17n0810_001:0760c06": "「菩薩學六住者，當具六法諸度無極，不習六",
    "T17n0810_001:0760c07": "事。何謂為六？一曰、其心靜然不求聲聞；二",
    "T17n0810_001:0760c08": "曰、其心明了不慕緣覺；三曰、其心不捨一切",
    "T17n0810_001:0760c09": "眾生；四曰、見乞求者不懷怯弱；五曰、未曾修",
    "T17n0810_001:0760c10": "行愁慼之法；六曰、不慕高處綺飾之座。是為",
    "T17n0810_001:0760c11": "六。「菩薩學七住，捨二十事。何謂二十？一、不",
    "T17n0810_001:0760c12": "計身；二、不計人；三、不計壽；四、不計命；五、不計",
    "T17n0810_001:0760c13": "斷；六、不計常；七、不望想；八、不計報應見；九、",
    "T17n0810_001:0760c14": "不見名與色；十、不猗於五陰；十一、不貪於四",
    "T17n0810_001:0760c15": "大；十二、不依於衰入；十三、不著於三界；十四、",
    "T17n0810_001:0760c16": "而惡不親近；十五、永安無所著；十六、於無界",
    "T17n0810_001:0760c17": "無所作；十七、尚不著佛乃至究竟；十八、未曾",
    "T17n0810_001:0760c18": "順從六十二見；十九、悉解諸法不誹謗空；二",
    "T17n0810_001:0760c19": "十、悉知無本不希望道。以行此法具二十",
    "T17n0810_001:0760c20": "事。何謂二十？曉了空行、明於無想、分別無",
    "T17n0810_001:0760c21": "願、淨修三場、常懷愍哀、慈於眾生、不計眾",
    "T17n0810_001:0760c22": "生、等觀諸法、明解止門、無從生法忍、無",
    "T17n0810_001:0760c23": "起聖慧、宣一品義、蠲除眾念、去諸妄想、捨",
    "T17n0810_001:0760c24": "諸邪見、滅塵勞穢、寂然觀地、其心調和、志不",
    "T17n0810_001:0760c25": "懷害、不染結著，是為二十。",
    "T17n0810_001:0760c26": "「第八菩薩當行四法。何謂為四？一、心入眾生",
    "T17n0810_001:0760c27": "以神通慧而開化之；二、見佛土空所觀覩者",
    "T17n0810_001:0760c28": "令逮究竟；三、稽首佛身諮受不及；四、既見",
    "T17n0810_001:0760c29": "佛身觀而審諦，是為四。復有四法：一、具足",
    "T17n0810_001:0761a01": "曉了眾生根本，隨其所好而為示之；二、嚴淨",
    "T17n0810_001:0761a02": "佛土，慇懃精學如幻三昧；三、從其眾生好喜",
    "T17n0810_001:0761a03": "應脫而濟度之；四、察於眾生所生五趣，逐而",
    "T17n0810_001:0761a04": "解之。是為四。",
    "T17n0810_001:0761a05": "「第九菩薩，當分別學善願之本，從其所誓輒",
    "T17n0810_001:0761a06": "得成就，識別諸天、龍、鬼神、犍沓和、阿須倫、迦",
    "T17n0810_001:0761a07": "留羅、真陀羅、摩休勒、人與非人所說言辭，則",
    "T17n0810_001:0761a08": "以辯才隨其音響而為說法。從在胎中悉曉",
    "T17n0810_001:0761a09": "了知，及生墮地，種姓眷屬在家出家，坐佛樹",
    "T17n0810_001:0761a10": "下莊嚴道場，一切功勳具足佛法，靡不周悉。",
    "T17n0810_001:0761a11": "「第十菩薩，則當名之如來至真，若入此住處，",
    "T17n0810_001:0761a12": "其地者乃謂諸佛之道地也，號佛要集。「又佛",
    "T17n0810_001:0761a13": "要集，等於文字所說亦等，入於文字所說空",
    "T17n0810_001:0761a14": "門。何謂文字所說空門？一切諸法悉為空",
    "T17n0810_001:0761a15": "門。以何謂空？令當來法無所生故，諸法欲",
    "T17n0810_001:0761a16": "門除所著故。其度門者，宣暢諸法究竟本末。",
    "T17n0810_001:0761a17": "其行門者，一切諸法無放無捨不沒不生。其",
    "T17n0810_001:0761a18": "名門者，一切諸法已離號字，其名本淨無逮",
    "T17n0810_001:0761a19": "無失。其輕門者，悉度諸法輕慢之惑，及恩愛",
    "T17n0810_001:0761a20": "根報應因緣之所由生。其順門者，宣暢諸",
    "T17n0810_001:0761a21": "法調定降伏。其縛門者，解一切法令興寂寞。",
    "T17n0810_001:0761a22": "其焚門者，燒除諸法令甚清淨。其焱門者，",
    "T17n0810_001:0761a23": "於一切法無有罣礙無著無脫。其趣門者，斷",
    "T17n0810_001:0761a24": "除諸法所歸音響不捨元本。其如門者，曉",
    "T17n0810_001:0761a25": "了元本不進不動。其隨門者，從一切法而發",
    "T17n0810_001:0761a26": "起之。其處門者，於一切法亦無所處不懷憂",
    "T17n0810_001:0761a27": "慼。其作門者，不見諸法所造種姓。其等門",
    "T17n0810_001:0761a28": "者，於一切法奉修平等而不退轉。其垢門",
    "T17n0810_001:0761a29": "者，計於諸法以離垢穢本末無疵。其受門",
    "T17n0810_001:0761b01": "者，攝取諸法而不可得，志於深妙，於六事入",
    "T17n0810_001:0761b02": "及一切法意得永寂。其岸門者，一切諸法令",
    "T17n0810_001:0761b03": "度彼岸，不見彼此度與未度。其生門者，不得",
    "T17n0810_001:0761b04": "諸法生老病死。其思門者，一切諸法悉為寂",
    "T17n0810_001:0761b05": "靜，不念不捨無著不著。其法門者，法界常住",
    "T17n0810_001:0761b06": "則以隨時興顯諸經。其寂門者，一切諸法皆",
    "T17n0810_001:0761b07": "在澹泊靜寞之地而無患難。其虛門者，一",
    "T17n0810_001:0761b08": "切諸法，皆如虛空無本末無住。其盡門者，",
    "T17n0810_001:0761b09": "諸法悉盡而不退轉悉亦永滅。其住門者，諸",
    "T17n0810_001:0761b10": "法無動無能搖者。其慧門者，因從其慧無所",
    "T17n0810_001:0761b11": "習行，悉無能知亦無不知無思無見。其斯門",
    "T17n0810_001:0761b12": "者，一切諸法無應不應，亦無合散曠其言辭。",
    "T17n0810_001:0761b13": "其闡門者，雖遊諸法蠲除諸戶。其蓋門者，",
    "T17n0810_001:0761b14": "於一切法去諸覆蓋，使知空無棄捐六事。其",
    "T17n0810_001:0761b15": "念門者，而於諸法消化所生不念不忘。其已",
    "T17n0810_001:0761b16": "門者，諸法皆由因空，而生恐懼緣生眾苦。",
    "T17n0810_001:0761b17": "其去門者，於一切法捨離斷滅有常之計。其",
    "T17n0810_001:0761b18": "數門者，悉於諸法不舉所生，諸所有數無高",
    "T17n0810_001:0761b19": "無下。其立門者，一切法住，住無所住除諸所",
    "T17n0810_001:0761b20": "處。其無門者，雖在諸法無來無去，不立不坐",
    "T17n0810_001:0761b21": "不遊不寐無應不應。其具門者，存於諸法具",
    "T17n0810_001:0761b22": "足無六無度不度，無所周遍猶如虛空。其陰",
    "T17n0810_001:0761b23": "門者，皆於諸法解知五陰起無所起。其響",
    "T17n0810_001:0761b24": "門者，解一切法無有音聲，所謂無響永離文",
    "T17n0810_001:0761b25": "辭。其差門者，了於諸法雖處放逸而無馳",
    "T17n0810_001:0761b26": "騁。其固門者，明知諸法解散堅強永令滅",
    "T17n0810_001:0761b27": "度。其消門者，悉達諸法了其邊際，而無處所",
    "T17n0810_001:0761b28": "無有終始，亦無有生猶如世尊。「計於文字",
    "T17n0810_001:0761b29": "無能堪任，倍加言辭亦無所有，亦復無名文",
    "T17n0810_001:0761c01": "字，無言亦不談語，不執所向無書無讀。所以",
    "T17n0810_001:0761c02": "然者，虛無實故。諸法如是，由此而有，是入",
    "T17n0810_001:0761c03": "總持。計於無者宣暢入空，其能入此近菩薩",
    "T17n0810_001:0761c04": "行。於諸文字解無瘡病，不為文字之所繫著，",
    "T17n0810_001:0761c05": "分別諸法所由次第，逮得聖慧音聲所由。「假",
    "T17n0810_001:0761c06": "使菩薩入此文字空印門迹，若聞若受執念",
    "T17n0810_001:0761c07": "懷抱，為他人說心不墮落，則能蠲除二十眾",
    "T17n0810_001:0761c08": "結：一、其志強而不怯弱；二、意念常存不為恍",
    "T17n0810_001:0761c09": "惚；三、能獨步無所忌難；四、其心堅強不懷羸",
    "T17n0810_001:0761c10": "劣；五、志在羞恥慚愧不逮；六、意能覺了靡不",
    "T17n0810_001:0761c11": "通達；七、智慧巍巍莫不蒙曜；八、辯才之辭無",
    "T17n0810_001:0761c12": "一滯礙；九、致總持所聞悉持未曾忘失；十、除",
    "T17n0810_001:0761c13": "疑網無有猶豫；十一、通達不懷沈吟；十二、所",
    "T17n0810_001:0761c14": "在遊居在於眾人不懷增減；十三、言辭柔和無",
    "T17n0810_001:0761c15": "不稽顙；十四、若聞麁言不以憂慼；十五、性不",
    "T17n0810_001:0761c16": "卒暴而常安詳；十六、所住明了分別音響；十",
    "T17n0810_001:0761c17": "七、了五陰品四大諸入報應因緣；十八、剖判諸",
    "T17n0810_001:0761c18": "法靡不通達曉了諸法，知人心念而為說法；",
    "T17n0810_001:0761c19": "十九、知處非處限與無限，曉了智慧明解善權",
    "T17n0810_001:0761c20": "隨時開化；二十、識別進退出入之事威儀禮",
    "T17n0810_001:0761c21": "節，解了羞恥執堅牢劍所可遊入，興發無上",
    "T17n0810_001:0761c22": "正真之道。「說此文字空印之門，若聞若受，",
    "T17n0810_001:0761c23": "奉持諷誦，這得聞之致十功勳：一、世世所生",
    "T17n0810_001:0761c24": "不受女身；二、棄捐眾難八不閑處；三、所在遊",
    "T17n0810_001:0761c25": "居常得閑暇不懷怱怱；四、常值佛世這見世",
    "T17n0810_001:0761c26": "尊，便生悅豫；五、其心亘然供養大聖；六、如",
    "T17n0810_001:0761c27": "來見心為說經典；七、聞其所說輒則奉行；八、",
    "T17n0810_001:0761c28": "尋便逮得立不退轉；九、曉了空慧逮無從生；",
    "T17n0810_001:0761c29": "十、疾成無上正真之道。是佛要集。",
    "T17n0810_001:0762a01": "「又，所可宣佛要集者，等於三世，嚴淨三場，",
    "T17n0810_001:0762a02": "逮無所生了真諦法，解了三界，暢婬怒癡，自",
    "T17n0810_001:0762a03": "然無樂，無斷無常，無處無住。其三乘者歸于",
    "T17n0810_001:0762a04": "一門，通達諸法而無所諍，入無等倫，無行",
    "T17n0810_001:0762a05": "無步，無想無比。「又計佛者，未曾覺成逮最",
    "T17n0810_001:0762a06": "正覺，不決諸法不知不得。佛不逮慧亦不無",
    "T17n0810_001:0762a07": "慧，不合塵勞亦無瞋恨亦不取證，不得不礙",
    "T17n0810_001:0762a08": "亦無所行，不住平等。佛不得道亦無所失，無",
    "T17n0810_001:0762a09": "法無眾，佛不得佛，不想菩薩，不解不縛，一",
    "T17n0810_001:0762a10": "切眾生本甚清淨。佛不見法不聞不念，亦無",
    "T17n0810_001:0762a11": "所教，尊無所說亦無言辭。「解諸佛者乃知無",
    "T17n0810_001:0762a12": "言初不演音，於當來世亦無所宣，不教人說",
    "T17n0810_001:0762a13": "無慧不慧。佛非眾祐亦非淨畢眾祐之德，佛",
    "T17n0810_001:0762a14": "不飲食，不施人食。佛無有身亦無形體，莫觀",
    "T17n0810_001:0762a15": "如來有色身也，無相無好。無有經典及與",
    "T17n0810_001:0762a16": "法界，佛不出現亦不常存，未曾滅度亦無所",
    "T17n0810_001:0762a17": "滅。所以者何？一切諸法永滅度故。佛不獨立",
    "T17n0810_001:0762a18": "不處大眾，無能見佛亦無聞者，無有供養。計",
    "T17n0810_001:0762a19": "諸佛法無有若干，亦復非一。佛不得道，不求",
    "T17n0810_001:0762a20": "處所，不轉法輪亦不退還。佛如假號，計如佛",
    "T17n0810_001:0762a21": "者音聲亦如，過去當來音響無異，去來平等。",
    "T17n0810_001:0762a22": "其平等者則無偏黨，其無偏黨彼無無量，",
    "T17n0810_001:0762a23": "其無無量彼無終亡，其無終亡不行醫藥，是",
    "T17n0810_001:0762a24": "佛要集。",
    "T17n0810_001:0762a25": "「所以宣傳佛所講者，欲以愍傷度眾生故，佛",
    "T17n0810_001:0762a26": "無要集亦不分別，亦不講論要集之義。」天王",
    "T17n0810_001:0762a27": "如來，講說於此佛諸要集經典義時，普光世",
    "T17n0810_001:0762a28": "界萬二千菩薩皆悉逮得無所從生法忍。時",
    "T17n0810_001:0762a29": "諸菩薩都不自見若干億佛，但覩一佛天王",
    "T17n0810_001:0762b01": "如來。於是文殊師利住忍世界，心自念言：「今",
    "T17n0810_001:0762b02": "日十方各恒沙等諸佛世尊，悉來集會東方",
    "T17n0810_001:0762b03": "佛土天王佛所，普共頒宣佛要集法。吾寧可",
    "T17n0810_001:0762b04": "往詣彼世界，奉見諸佛諮受經典。吾常周",
    "T17n0810_001:0762b05": "行至於十方，稽首諸佛聽所說法，於今悉集",
    "T17n0810_001:0762b06": "會一佛土，是時難值希未曾有，如是比像無",
    "T17n0810_001:0762b07": "上聖土顯出於世，不可再遇難可見聞。」文殊",
    "T17n0810_001:0762b08": "師利報彌勒曰：「可共俱往詣天王佛普光剎",
    "T17n0810_001:0762b09": "土，無央數佛百千億載悉會乎彼，俱同頒",
    "T17n0810_001:0762b10": "宣佛要集法，當共聽受并見諸佛。所以者何？",
    "T17n0810_001:0762b11": "諸大聖尊皆會一處，難可值遇。」彌勒菩薩答",
    "T17n0810_001:0762b12": "文殊師利曰：「仁者欲往便可進路，吾不行也。",
    "T17n0810_001:0762b13": "所以者何？諸佛會者道德巍巍，不可攀喻，身",
    "T17n0810_001:0762b14": "不能見，亦不堪任覩形聞音。又，文殊師利！莫",
    "T17n0810_001:0762b15": "以像色觀諸如來，佛者法身，法身叵見無聞",
    "T17n0810_001:0762b16": "無養。」文殊問曰：「卿不供養於如來乎？」彌勒",
    "T17n0810_001:0762b17": "答曰：「吾不供養。所以者何？如來至真不可供",
    "T17n0810_001:0762b18": "養，本無如來則無二故。」文殊又謂：「所言無",
    "T17n0810_001:0762b19": "二，為何謂乎？」彌勒答曰：「其無二者，謂無所著，",
    "T17n0810_001:0762b20": "不可稱載，無有若干。所言無二，不造二業。何",
    "T17n0810_001:0762b21": "謂二業？言此塵勞是懷瞋恨，興如是輩生滅",
    "T17n0810_001:0762b22": "之見，此為奉戒、是為毀禁，妄想彼此，斯謂",
    "T17n0810_001:0762b23": "為二；此為聲聞、是為緣覺，斯平等覺。妄想",
    "T17n0810_001:0762b24": "如是則為造二。斯為聲聞、為緣覺、為佛，懷如",
    "T17n0810_001:0762b25": "此想則曰為二。當除此法、奉行其法證明",
    "T17n0810_001:0762b26": "其法，此為二。分別其慧，其不解慧。假使，文",
    "T17n0810_001:0762b27": "殊！念持二慧志在進退，上至計佛則造二業。",
    "T17n0810_001:0762b28": "我於一劫若復過劫，講說諸二，所演辯才而",
    "T17n0810_001:0762b29": "無窮極。所以者何？計諸二者而無有二，敢可",
    "T17n0810_001:0762c01": "頒宣皆入一義，一切諸法皆無若干。」",
    "T17n0810_001:0762c02": "文殊答曰：「卿身今者墮大顛倒，一切諸法悉",
    "T17n0810_001:0762c03": "無所生，強為分別，若干種辭反諮嗟身，我於",
    "T17n0810_001:0762c04": "一劫若復過劫，辯無窮盡。」彌勒答曰：「因其",
    "T17n0810_001:0762c05": "文字言有所著，察一切法實無所生相不可",
    "T17n0810_001:0762c06": "動。」時，文殊師利謂餘菩薩：「諸族姓子！俱共往",
    "T17n0810_001:0762c07": "至天王佛所，見諸如來聽受所說。」辯積菩薩",
    "T17n0810_001:0762c08": "報文殊曰：「如來至真不可得見，何因仁者而",
    "T17n0810_001:0762c09": "發此教，當共往見如來乎？如來何在，而欲見",
    "T17n0810_001:0762c10": "耶？曾聞佛說，如來至真無去無來，今計三",
    "T17n0810_001:0762c11": "世法皆悉空無，故不可見。向者文殊有此教",
    "T17n0810_001:0762c12": "言，往見如來。以何等眼觀如來乎？肉眼見耶？",
    "T17n0810_001:0762c13": "為用天眼？若以肉眼，肉眼無見。所以者何？肉",
    "T17n0810_001:0762c14": "眼空故，空無所見。若以天眼，計於天眼無有",
    "T17n0810_001:0762c15": "想念，不以想念可見如來。」文殊告曰：「如族",
    "T17n0810_001:0762c16": "姓子今者所念，無有如來亦無經典，無見無",
    "T17n0810_001:0762c17": "養。如辯積意所趣云言，寧可稱說分別言",
    "T17n0810_001:0762c18": "辭。諸佛如來，眾生往來供養奉事，悉假文字，",
    "T17n0810_001:0762c19": "字自然空，以故平等此之謂也。如來無言無",
    "T17n0810_001:0762c20": "本無轉，悉自然空，謂此二事悉平等矣。如來",
    "T17n0810_001:0762c21": "無言無本無轉，其堪任者可共俱進，不肯者",
    "T17n0810_001:0762c22": "已，吾當獨往。",
    "T17n0810_001:0762c23": "「無形而現形，　　亦不住於色，",
    "T17n0810_001:0762c24": "　欲以開化眾，　　現身而有教。",
    "T17n0810_001:0762c25": "　佛者無色會，　　亦不著有為，",
    "T17n0810_001:0762c26": "　皆度一切數，　　導師故現身。」",
    "T17n0810_001:0762c27": "諸佛要集經卷上"
}