{
    "X26n0517_001:0218c01": "No. 517",
    "X26n0517_001:0218c02": "仁王護國般若波羅蜜多經卷上科",
    "X26n0517_001:0218c03": "疏卷一",
    "X26n0517_001:0218c05": "唐三藏沙門大廣智不空奉 詔譯",
    "X26n0517_001:0218c06": "明慈慧寺開山比丘蜀東普真貴述",
    "X26n0517_001:0218c07": "[0218c07] △三正釋經文。三。初釋經總題。",
    "X26n0517_001:0218c08": "[0218c08] 仁王護國般若波羅蜜多經。",
    "X26n0517_001:0218c09": "[0218c09] 代宗有國。重譯此經。意與黔黎。共臻實相。故自敘",
    "X26n0517_001:0218c10": "云。懿夫護國。實在茲經。竊景行於波斯庶闡揚於",
    "X26n0517_001:0218c11": "調御。至若高張五忍。足明惻隱之深。永祛眾難。寔",
    "X26n0517_001:0218c12": "惟化清之本。據此。則般若之可護國也。不待條分",
    "X26n0517_001:0218c13": "縷析。數星擘兩。自然明如日月。潤同雲雨者矣。然",
    "X26n0517_001:0218c14": "佛經立題。有人法體用。因果譬喻。單複不同。今從",
    "X26n0517_001:0218c15": "人法體用。亦隱法喻。釋有三對。一人法。謂仁王護",
    "X26n0517_001:0218c16": "國。是奉持般若之人。般若等言。乃擁護王國之法。",
    "X26n0517_001:0218c17": "即密證權化仁心仁政之王。御天地宗社山河臣",
    "X26n0517_001:0218c18": "民之國。必依般若&#x8657;玄之妙門。為超真越俗之坦",
    "X26n0517_001:0218c19": "道。護國安邦之金湯。空心寂境之指南。絕愆滅禍",
    "X26n0517_001:0218c20": "之巨闕也。然通理事。&#x69E9;而言之。所護國土。即事。能",
    "X26n0517_001:0218c21": "護般若。即理故。二體用。就前法中。須分體用。謂般",
    "X26n0517_001:0218c22": "若是體。正翻云慧。即神悟玄奧。妙證真源。照萬法",
    "X26n0517_001:0218c23": "空相應本覺之慧也。然此有三種。一實相般若。謂",
    "X26n0517_001:0218c24": "所觀真性。即本覺也。此性如智同源。無明本盡。真",
    "X26n0517_001:0219a01": "照圓明。諸幻俱離。乃名實相。故後文云。自性清淨。",
    "X26n0517_001:0219a02": "名為本覺。二觀照般若。謂能觀妙慧。即始覺也。此",
    "X26n0517_001:0219a03": "智因果皆依。能所無二。存而不有。忘而不無。乃云",
    "X26n0517_001:0219a04": "觀照。故後文云。智照實性。非有非無。三文字般若。",
    "X26n0517_001:0219a05": "謂詮上之教。如經云。我依文字般若。而證諸法實",
    "X26n0517_001:0219a06": "相。又云總持無文字。文字顯總持。淨名云。文字性",
    "X26n0517_001:0219a07": "空。即是解脫。後文又云。一十二分。所有宣說。一切",
    "X26n0517_001:0219a08": "皆如。無非實相。乃至名為修文字者。而能得證般",
    "X26n0517_001:0219a09": "若真性。斯則理智教三。不一不二。為護國妙法。一",
    "X26n0517_001:0219a10": "心萬行。孰可昧此。然有謂因名般若。果位名智。以",
    "X26n0517_001:0219a11": "般若能斷。故在因位。佛果無斷。轉受智名。一往如",
    "X26n0517_001:0219a12": "之。且智論亦云般若。翻為智慧。&#x76D6;性宗二法。總是",
    "X26n0517_001:0219a13": "般若之一心。故非如法相。因中名慧。果上名智。何",
    "X26n0517_001:0219a14": "則。揀擇決斷。眼目殊稱。因果雖懸。妙體何異。所以",
    "X26n0517_001:0219a15": "若慧若智。隨舉皆得。波羅蜜多。是用。此云彼岸到。",
    "X26n0517_001:0219a16": "彼岸約喻。謂此妙慧。離生死此岸。越煩惱中流。至",
    "X26n0517_001:0219a17": "涅槃彼岸。此語似倒。若兼般若迴文。應云到彼岸",
    "X26n0517_001:0219a18": "慧。即揀不到彼岸之慧。故以為名。淨名謂一切眾",
    "X26n0517_001:0219a19": "生。即寂滅相。不復更滅。但以迷倒妄見生死。名在",
    "X26n0517_001:0219a20": "此岸。若悟生死本空元來寂滅。名到彼岸。亦同後",
    "X26n0517_001:0219a21": "文。即離即到。即此即彼義耳。故知菩薩悲智俱修。",
    "X26n0517_001:0219a22": "空有雙照。以智導悲恒到也。以悲導智恒不到也。",
    "X26n0517_001:0219a23": "則到與不到。兩途一致。亦猶華嚴。謂菩薩不住彼",
    "X26n0517_001:0219a24": "岸。不住中流。而能運載此岸眾生。到於彼岸等。三",
    "X26n0517_001:0219b01": "教義。經字即教。仁王等即義。經者。梵語修多羅。此",
    "X26n0517_001:0219b02": "云契經。契謂符諸佛理。&#x53F6;眾生心。即契理合機之",
    "X26n0517_001:0219b03": "教。若揀不契理合機之教。即揀別依主。若契理合",
    "X26n0517_001:0219b04": "機。依主得名。此乃詮仁王護國般若等義之教。依",
    "X26n0517_001:0219b05": "主釋也。若就下文。文字性空。即是般若。即般若體。",
    "X26n0517_001:0219b06": "持文字用。體持業用。持業釋也。[0219b06] △二譯主時德。",
    "X26n0517_001:0219b07": "[0219b07] 唐三藏沙門大廣智不空奉 詔譯。",
    "X26n0517_001:0219b08": "[0219b08] 李氏都長安。國號建唐。三藏。即經律論也。此師依",
    "X26n0517_001:0219b09": "國號法藏彰名。即將他顯己。有財釋也。沙門。釋子",
    "X26n0517_001:0219b10": "通稱。梵語沙迦門曩。此云勤息。即修善斷惡之號。",
    "X26n0517_001:0219b11": "此師。即四沙門中勝道者也。大廣智。即制授之號。",
    "X26n0517_001:0219b12": "繇肅宗厭世。代宗即位。恩渥隆厚。譯仁王密嚴二",
    "X26n0517_001:0219b13": "經畢。帝為敘焉。頌行之日。慶雲俄現。舉朝表賀。永",
    "X26n0517_001:0219b14": "泰元年。十一月一日。制授特進試鴻臚卿。加號大",
    "X26n0517_001:0219b15": "廣智三藏。不空。師之名也。梵語阿目伽跋折羅。華",
    "X26n0517_001:0219b16": "言不空金剛。今止行二字。略金剛也。本北天竺婆",
    "X26n0517_001:0219b17": "羅門種。幼失所天。隨叔父觀光東國。年十五。師事",
    "X26n0517_001:0219b18": "金剛智三藏。授以梵本悉曇聲明。浹旬已通。師大",
    "X26n0517_001:0219b19": "異之。故翻經之時。常令共譯。凡聲明論。一紀之功。",
    "X26n0517_001:0219b20": "六月已畢。誦文殊普賢行願。一年之限。再夕而終。",
    "X26n0517_001:0219b21": "其敏利皆此類也。後授五部三秘。及毗盧遮那經。",
    "X26n0517_001:0219b22": "蘇悉帝軌則。盡授無遺。厥後師滅。追諡已畢。曾奉",
    "X26n0517_001:0219b23": "遺旨。遂議遐征。即開元二十年也。初行感文殊現",
    "X26n0517_001:0219b24": "身。沿途息黑風大鯨。神應赫奕。難以盡述。後達師",
    "X26n0517_001:0219c01": "子國。王臣敬禮。&#x9008;出常儀矣。然空為法遺世。不暇",
    "X26n0517_001:0219c02": "計顯榮。自爾學無常師。廣求密藏。及諸經論。五百",
    "X26n0517_001:0219c03": "餘部。本三昧耶。諸尊密印。儀形色像。壇法&#x5E56;幟。文",
    "X26n0517_001:0219c04": "義性相。無不盡源。次遊五印。屢彰靈應。至天寶五",
    "X26n0517_001:0219c05": "年還京。時值亢旱。制曰時不得&#x8CD6;。雨不得暴。師奏",
    "X26n0517_001:0219c06": "立孔雀壇法。未盡三日。雨以浹洽。一日大風卒起。",
    "X26n0517_001:0219c07": "隨止隨&#x52B9;。帝賜號智藏焉。天寶八年。許還本國。十",
    "X26n0517_001:0219c08": "五載。詔還京住大興善寺。至德初。鸞駕在寧武鳳",
    "X26n0517_001:0219c09": "翔。師常密奉表起居。肅宗亦密遣使者。求秘密法。",
    "X26n0517_001:0219c10": "洎收京反正之日。事如所料。厥後福國祐民之法。",
    "X26n0517_001:0219c11": "無非百發百中之&#x52B9;。所譯經論。凡一百二十餘卷。",
    "X26n0517_001:0219c12": "七十七部。并目錄筆授僧俗名字。略出念誦儀軌。",
    "X26n0517_001:0219c13": "寫畢進上。&#x52D1;編入藏。此起自天寶。迄於大歷六年",
    "X26n0517_001:0219c14": "完成也。俄爾示疾。上表告辭。&#x52D1;使勞問。賜醫藥。加",
    "X26n0517_001:0219c15": "開府儀。同三司。封肅國公。食邑三千戶。固讓不俞。",
    "X26n0517_001:0219c16": "空甚不悅。且曰聖眾儼如。舒手相慰。白月圓滿。吾",
    "X26n0517_001:0219c17": "當逝矣。奈何臨終更竊名位。乃以五股金剛鈴杵。",
    "X26n0517_001:0219c18": "數珠等物。附中使李憲誠進上。沐浴東首望闕。以",
    "X26n0517_001:0219c19": "大印身。定中而寂。享年七十。僧臘五十。帝輟朝三",
    "X26n0517_001:0219c20": "日。賜賚造塔。&#x52D1;中使護喪。禮盡隆厚。茶毗之後。就",
    "X26n0517_001:0219c21": "寺置祭。贈司空諡大辨正廣智三藏。火滅收舍利",
    "X26n0517_001:0219c22": "數百粒。八十粒進內。其頂骨不然。中有舍利一顆。",
    "X26n0517_001:0219c23": "半隱半顯。&#x52D1;於本院別起塔焉。空之化利居多。唯",
    "X26n0517_001:0219c24": "總持門。最彰殊勝。測其忍位。莫定高卑。始者玄宗",
    "X26n0517_001:0220a01": "猶推重焉。故天寶中。西番大石康三國。帥兵圍西",
    "X26n0517_001:0220a02": "涼。詔空帝御於道場。師秉香爐。誦仁王密語二七",
    "X26n0517_001:0220a03": "&#x5FA7;。帝見神兵可五百員。在於殿庭。驚問。師曰。毗沙",
    "X26n0517_001:0220a04": "門天王。領兵救安西。請急設食發遣。四月二十四",
    "X26n0517_001:0220a05": "日。果奏曰。二月二十一日。城東北三十許里雲霧",
    "X26n0517_001:0220a06": "間。見神兵長偉。&#x76B7;角喧鳴。山地崩震。蕃部驚潰。彼",
    "X26n0517_001:0220a07": "營壘中。有鼠金色。咋弓弩絃皆絕。城北門樓有光",
    "X26n0517_001:0220a08": "明。天王怒視。蕃部大奔。帝&#x89A7;謝師。然師終後。三朝",
    "X26n0517_001:0220a09": "所賜墨制。一一進上。生榮死哀。西域傳法至此。今",
    "X26n0517_001:0220a10": "古少類矣。奉詔譯者。即奉代宗詔命。翻譯此經。故",
    "X26n0517_001:0220a11": "前敘云。朕哀纏欒棘。悲感霜露。捧戴遺詔。不敢怠",
    "X26n0517_001:0220a12": "遑。延振錫之&#x7FA3;英。終為山之九仞。開府朝恩。許國",
    "X26n0517_001:0220a13": "以身。歸佛以命。弼我真教。申夫妙門。於大明宮南",
    "X26n0517_001:0220a14": "桃園。詳譯護國般若是已。此略明之。具如宋高僧",
    "X26n0517_001:0220a15": "傳。系曰。傳教令輪者。東夏以金剛智為始祖。不空",
    "X26n0517_001:0220a16": "為二祖。慧朗為三祖。以下宗承所損益可知也。自",
    "X26n0517_001:0220a17": "後岐分派別。咸曰傳瑜伽大教。多則多矣。而少驗",
    "X26n0517_001:0220a18": "者何。亦猶羽嘉生應龍。應龍生鳳凰。鳳凰已降。生",
    "X26n0517_001:0220a19": "庶鳥矣。欲無變革。其可得乎。",
    "X26n0517_001:0220a20": "[0220a20] △三崇古科判。三。初法會繇致。二。初證信序。二。初",
    "X26n0517_001:0220a21": "當品名題。",
    "X26n0517_001:0220a22": "[0220a22] 序品第一",
    "X26n0517_001:0220a23": "[0220a23] 序者。轉訓緒也。謂端倪頭緒。如抽系得緒。抽盡一",
    "X26n0517_001:0220a24": "繭之絲。若知此經之序。即達一經之旨。如先雲後",
    "X26n0517_001:0220b01": "雨。先&#x70DF;後火。&#x70DF;雲在先。火雨居後。佛法亦爾。故此",
    "X26n0517_001:0220b02": "先明序品。為彰說法之繇致。乃一經之端緒也。何",
    "X26n0517_001:0220b03": "則。&#x76D6;自輔翼眾集。三乘賢聖。彰影嚮難思之妙德。",
    "X26n0517_001:0220b04": "三界人天。顯發起弘護之真行。次變化眾應。現土",
    "X26n0517_001:0220b05": "現座。表心淨法空。而覺源不昧。現因現果。表窮因",
    "X26n0517_001:0220b06": "徹果。而慧性同源。至若變現八部。示在纏智性皆",
    "X26n0517_001:0220b07": "同。說法諸佛。明菩提極果不二。此皆發起之端緒",
    "X26n0517_001:0220b08": "也。又入定。示妙慧之凝寂。放光。顯法界之圓&#x5FA7;。雨",
    "X26n0517_001:0220b09": "花。彰因行之難思。動地。破無明之妄結。此為圓發",
    "X26n0517_001:0220b10": "之端緒也。至若大眾示疑。匿王請問。作樂覺悟。光",
    "X26n0517_001:0220b11": "召有緣。此為助發之端緒也。如得其緒。則後之因",
    "X26n0517_001:0220b12": "修果證。自利利他。護法護國。皆自一道而出。正猶",
    "X26n0517_001:0220b13": "千里之程。造端豈離跬步。汪洋之派。發源寧外泛",
    "X26n0517_001:0220b14": "觴。故命名序分。為正宗法說端倪頭緒者明也。[0220b14] △",
    "X26n0517_001:0220b15": "二入經詳解。二。初信聞時處。",
    "X26n0517_001:0220b16": "[0220b16] 如是我聞。一時佛住王舍城鷲峰山中。",
    "X26n0517_001:0220b17": "[0220b17] 古德釋此。謂如是之法。我從佛聞。即阿難結集時。",
    "X26n0517_001:0220b18": "最初陞座之唱。此因佛立言。不必玄說。一時之語。",
    "X26n0517_001:0220b19": "亦因佛立。諸經通用。故不定指。今按清涼大疏釋",
    "X26n0517_001:0220b20": "有三義。一明建立根源。謂佛臨滅度時。阿難請問",
    "X26n0517_001:0220b21": "四事。佛令置此言也。所問四事。佛一一答之。謂一",
    "X26n0517_001:0220b22": "依四念處住。二以戒為師。三默擯惡性比丘。四一",
    "X26n0517_001:0220b23": "切經首。當安如是我聞。一時佛在某處等。二明建",
    "X26n0517_001:0220b24": "言之意。智論有三。謂斷疑。息諍。異邪也。斷疑者。謂",
    "X26n0517_001:0220c01": "疑云此等經文。為阿難自撰耶。為佛說耶。故初唱",
    "X26n0517_001:0220c02": "我聞。則顯是佛說。誠非自撰矣。阿難陞座。忽相好",
    "X26n0517_001:0220c03": "如佛。眾疑佛又重起。或他方佛來。或阿難成佛。三",
    "X26n0517_001:0220c04": "疑不決。&#x6C37;炭交懷。纔唱如是我聞。則三疑瓦解矣。",
    "X26n0517_001:0220c05": "三息諍者。謂窮神知化。唯佛能說之。亦惟佛可以",
    "X26n0517_001:0220c06": "授後人也。否則一皆臆說。各別知見。則是非叢生。",
    "X26n0517_001:0220c07": "諍論互起。今說如是等言。則知是佛真說。就中皆",
    "X26n0517_001:0220c08": "貫徹玄凝。攝化生界。終古不忒。三乘軌範。何諍之",
    "X26n0517_001:0220c09": "有。三異邪者。邪外迷執。不究心源。動轍阿憂之域。",
    "X26n0517_001:0220c10": "觸途斷常之藩。有無一異。四句百非。皆所不免。今",
    "X26n0517_001:0220c11": "唱如是我聞。則真俗圓融。事理雙顯。中道妙體。在",
    "X26n0517_001:0220c12": "處皆真。非邪執之有無。離凡小之常斷。傳法聖者。",
    "X26n0517_001:0220c13": "欲顯名教。出於應感。故建此言。有斯三意也。三正",
    "X26n0517_001:0220c14": "釋其義。即一信。二聞。三時。四主。五處。六眾。此六緣",
    "X26n0517_001:0220c15": "不具。教則不興。必須具六。故云成就。言如是者。即",
    "X26n0517_001:0220c16": "指法之詞。即逆指向下所說之法。此信成就。古謂",
    "X26n0517_001:0220c17": "信者言是事如是。不信者言是事不如是故。肇公",
    "X26n0517_001:0220c18": "云。信順之詞也又謂如以順機受名。是以無非受",
    "X26n0517_001:0220c19": "稱。此通泛釋。若的就此經。即向下一切法空為如。",
    "X26n0517_001:0220c20": "五忍正修為是。問。建立如是。又名信成就者。答。信",
    "X26n0517_001:0220c21": "與如是。二義不離。故前云。信則如是也。況佛法大",
    "X26n0517_001:0220c22": "海。非信不入乎。故初建如是良有以也。我聞。即聞",
    "X26n0517_001:0220c23": "成就。&#x76D6;佛法不入聾人耳故。我。即阿難自指五蘊",
    "X26n0517_001:0220c24": "假者。不同情計之我也。聞謂耳根發識。聽彼佛聲。",
    "X26n0517_001:0221a01": "佛地論。謂若但聞聲可唯在耳。若緣名句。便在意",
    "X26n0517_001:0221a02": "中。今廢別耳意。故總云聞也。若順經旨。即無說無",
    "X26n0517_001:0221a03": "聽。方為真聞。一時者。即時成就。以非時難以建化",
    "X26n0517_001:0221a04": "利生故。即說聽究竟。師資合會。總名一時。簡異餘",
    "X26n0517_001:0221a05": "時耳。然如來說經。時有差別。況諸方時分。延促不",
    "X26n0517_001:0221a06": "同。不能別舉。一言略周。故總名一時。佛者。即主成",
    "X26n0517_001:0221a07": "就。梵語佛陀。此云覺者。即覺了真妄性相之者。而",
    "X26n0517_001:0221a08": "覺有三。一自覺我空簡異凡夫。二覺他法空。簡異",
    "X26n0517_001:0221a09": "二乘。三覺滿俱空。合於本覺。名究竟覺。方廣無際。",
    "X26n0517_001:0221a10": "亦名大覺。勝妙無等。亦名妙覺。簡異菩薩。具足三",
    "X26n0517_001:0221a11": "覺。獨名為佛。佛地論十義釋佛。避繁不引。住王舍",
    "X26n0517_001:0221a12": "城等者。即處成就。真諦記中。謂住處有二。一境界。",
    "X26n0517_001:0221a13": "謂化在俗之流。即王舍城等。二依止處。謂統出家",
    "X26n0517_001:0221a14": "之眾。即靈鷲山等。舉王舍城。簡非餘國故。舉鷲峰。",
    "X26n0517_001:0221a15": "山。簡非餘山故。梵語羅閱祇摩訶伽羅。此云王舍",
    "X26n0517_001:0221a16": "大城。今略大字。此城得名因緣多種。即摩竭陀國",
    "X26n0517_001:0221a17": "所屬之城。繇班足王。信邪誓害千王。一遇普明迷",
    "X26n0517_001:0221a18": "心開悟。尋與千王都於山中。築城立舍。&#x9B31;為大國",
    "X26n0517_001:0221a19": "迭更知政。千王住故。稱為王舍。又城中民舍。七番",
    "X26n0517_001:0221a20": "回祿。唯免王舍。後王頒令率土民房。悉稱王舍。不",
    "X26n0517_001:0221a21": "復更燒。稱名王舍。猶有四天王共造等說。具如古",
    "X26n0517_001:0221a22": "疏。此城內外。有六精舍。一竹林園。乃至第六。耆闍",
    "X26n0517_001:0221a23": "崛山精舍。此云靈鷲山。論因即釋迦因中為鷲鳥。",
    "X26n0517_001:0221a24": "於此山中養育父母。從此得名。論事此城之南有",
    "X26n0517_001:0221b01": "屍陀林。鷲鳥居集。多食此屍。且人將亡者。此鳥飛",
    "X26n0517_001:0221b02": "翔其家。悲鳴作聲。預知其死。故名靈鷲。論形。此山",
    "X26n0517_001:0221b03": "五峰。東似象頭。乃至中央如鷲頭。今略四形。唯稱",
    "X26n0517_001:0221b04": "中央。亦云靈鷲。故知有云。此山從形得名。亦據顯",
    "X26n0517_001:0221b05": "處言也。然佛說法之處。各隨宗旨不一。如華嚴圓",
    "X26n0517_001:0221b06": "彰法界。故&#x5FA7;歷十處。圓覺直示本因。故依大光明",
    "X26n0517_001:0221b07": "藏。法華明染淨義。故依王城。又明祖述義。故依靈",
    "X26n0517_001:0221b08": "鷲。今般若是最勝法門。故此在靈嶽而譚也。[0221b08] △二",
    "X26n0517_001:0221b09": "標列大眾。三。初輔翼圓滿眾。二。初三乘賢聖眾。三。",
    "X26n0517_001:0221b10": "初無學眾。",
    "X26n0517_001:0221b11": "[0221b11] 與大比丘眾。千百八人俱。皆阿羅漢。諸漏已盡。無復",
    "X26n0517_001:0221b12": "煩惱。心善解脫。慧善解脫。九智十智。所作已辦三假",
    "X26n0517_001:0221b13": "實觀。三空門觀。有為功德。無為功德。皆悉成就。",
    "X26n0517_001:0221b14": "[0221b14] 與大下。舉類標數。古德謂諸經列眾。有四種別。一",
    "X26n0517_001:0221b15": "影嚮眾。謂諸菩薩。大果已圓。為令正法久住世間",
    "X26n0517_001:0221b16": "故。二結緣眾。現在雖聞。而不獲益。但作當來得道",
    "X26n0517_001:0221b17": "因緣故。三發起眾。法身菩薩。共相發起。請如來說。",
    "X26n0517_001:0221b18": "普益眾生故。四當機眾。植因曠古。果遂今生。聞法",
    "X26n0517_001:0221b19": "之時。即能悟入故。然比丘等四眾。各具影嚮等四。",
    "X26n0517_001:0221b20": "如有影嚮。即有當機等也。比丘梵語。此含三義。一",
    "X26n0517_001:0221b21": "怖魔。二乞士。三破惡。稱比丘者。示現遠離相故。復",
    "X26n0517_001:0221b22": "示摩訶衍。方便道。與二乘共故。又於四眾。亦同遠",
    "X26n0517_001:0221b23": "離行故。而云大者。準華梵相翻。摩訶云大。約&#x8FF9;雖",
    "X26n0517_001:0221b24": "道高德重之稱。論理實指具體相用三大為大也。",
    "X26n0517_001:0221c01": "諸經標千二百五十人。此言千百八人者。&#x76D6;多少",
    "X26n0517_001:0221c02": "不同。亦適時而已。不必定局。且秦譯作八百萬億。",
    "X26n0517_001:0221c03": "今云千百八人。或譯者迴文有異也。言與者。即共",
    "X26n0517_001:0221c04": "義。如釋論云。一時一處。一戒一心一見一道一解",
    "X26n0517_001:0221c05": "脫是也。皆阿羅漢下。嘆德也。總嘆千百八人。故云",
    "X26n0517_001:0221c06": "皆。諸漏下。別明所具功德此已到無學。非三果四",
    "X26n0517_001:0221c07": "向。即第四果阿羅漢也。羅漢梵語。此翻三義。一殺",
    "X26n0517_001:0221c08": "賊。以見思結使煩惱盡故。二應供。以堪作福田智",
    "X26n0517_001:0221c09": "願足故。三不生。以三界因亡。不受後有故。諸漏。即",
    "X26n0517_001:0221c10": "欲漏。有漏。無明漏。此三皆以粘湛妄識為體。為三",
    "X26n0517_001:0221c11": "界煩惱之本。皆名漏者。謂善淵之心。不能全一。粘",
    "X26n0517_001:0221c12": "湛發識。流溢奔境。故名為漏。煩惱即貪嗔癡等十",
    "X26n0517_001:0221c13": "使。為諸漏之緣。戕害法身。偪惱正性。名煩惱賊。今",
    "X26n0517_001:0221c14": "言漏盡無惱者。以本盡故。緣亦無也。此即殺賊義。",
    "X26n0517_001:0221c15": "小乘有定無慧。為偏枯所縛。未得解脫。今盡諸結。",
    "X26n0517_001:0221c16": "使心得自在。故云心善解脫。智斷具足。證入無礙。",
    "X26n0517_001:0221c17": "故云慧善解脫。凡此皆影嚮之阿羅漢也。金剛纂",
    "X26n0517_001:0221c18": "要云。繇煩惱障心。心不解脫。造業受報。輪迴五道。",
    "X26n0517_001:0221c19": "繇所知障慧。慧不解脫不了自心。不達諸法性相。",
    "X26n0517_001:0221c20": "縱出三界。亦滯二乘。不得成佛。今二俱盡。心慧解",
    "X26n0517_001:0221c21": "脫。影嚮無疑矣。然心慧解脫。約人料揀。以成四句。",
    "X26n0517_001:0221c22": "謂心解脫慧不解脫。二乘也。心不解脫慧解脫。菩",
    "X26n0517_001:0221c23": "薩也。俱解脫。佛也。俱不解脫。凡夫也。九智者。按法",
    "X26n0517_001:0221c24": "數中。一乾慧地智。即五停心等。二性地智。即四加",
    "X26n0517_001:0222a01": "行等。此上伏見思。三初果智。斷三界見惑盡。見真",
    "X26n0517_001:0222a02": "諦。四二果智。斷欲界六品思惑。五三果智。斷欲界",
    "X26n0517_001:0222a03": "殘思惑盡。六四果智。斷三界見思惑盡七。辟支佛",
    "X26n0517_001:0222a04": "智。斷見思盡。更侵十種習氣。八菩薩智。斷三界正",
    "X26n0517_001:0222a05": "使盡。修六度行。九佛地智。即頓斷三界見思殘習。",
    "X26n0517_001:0222a06": "坐木菩提樹。生草為座。成劣應身。然此經有辟支",
    "X26n0517_001:0222a07": "菩薩二智。所依皆小教。所斷皆見思故。不為礙耳。",
    "X26n0517_001:0222a08": "十智者。一法智。即斷欲界四諦下結使。無漏法忍",
    "X26n0517_001:0222a09": "智及法忍智品中無漏智是也。二類智。即斷上二",
    "X26n0517_001:0222a10": "界四諦下結使無漏智。然上二界斷結無別觀察。",
    "X26n0517_001:0222a11": "唯取類下界修斷。故名類智。亦名比智。三他心智。",
    "X26n0517_001:0222a12": "知欲色界中現繫心心數法。及無漏心心數法少",
    "X26n0517_001:0222a13": "分。亦名他心智。四世俗智。謂知世間有漏智慧。亦",
    "X26n0517_001:0222a14": "名等智。以凡聖同有故。五苦智謂觀五陰無常苦",
    "X26n0517_001:0222a15": "空無我四行故。六集智。謂有漏法因。以集因緣。生",
    "X26n0517_001:0222a16": "四行觀時無漏智。七滅智。謂證時以滅盡妙離四",
    "X26n0517_001:0222a17": "行觀時無漏智。八道智。謂修時以道正&#x8FF9;乘四行",
    "X26n0517_001:0222a18": "觀時無漏智。然此苦等四智。即小乘觀八諦三十",
    "X26n0517_001:0222a19": "二行之例也。行為能觀。諦為所觀。四行觀盡。一諦",
    "X26n0517_001:0222a20": "乃空。一諦既爾。七諦亦然。原人論疏。明七周減緣",
    "X26n0517_001:0222a21": "二十四周減行者。正明此也。九盡智。謂已能見苦",
    "X26n0517_001:0222a22": "斷集證滅修道故。十無生智。即見苦已不復更見",
    "X26n0517_001:0222a23": "等。是也。此十智外。或有如實智。非二乘分矣。又二",
    "X26n0517_001:0222a24": "乘於十智中。具前九智。無第十無生智耳。所作已",
    "X26n0517_001:0222b01": "辦。即指上證智斷惑之事。無少欠也。法華文句。謂",
    "X26n0517_001:0222b02": "三界因果。皆為他事。智斷功德。乃名己利。然得己",
    "X26n0517_001:0222b03": "利。即已辦之謂。此即不生義也。三假實觀者。即法",
    "X26n0517_001:0222b04": "受名三。法假。即色陰。古云。色如聚沫故。一切&#x8657;妄",
    "X26n0517_001:0222b05": "故。受假。即四陰。古云受如漚泡。想如陽燄。行如芭",
    "X26n0517_001:0222b06": "蕉。識如幻事故。兼此二名。即為名假。以此&#x8657;名。非",
    "X26n0517_001:0222b07": "真名故。然此三法。自體不實。藉緣方有。眾生不了。",
    "X26n0517_001:0222b08": "妄執為實。聖者正觀。即實而&#x8657;求名叵得。何色受",
    "X26n0517_001:0222b09": "之有哉。故起信云。一切諸法。皆依妄念而有差別。",
    "X26n0517_001:0222b10": "若離於念。則無一切境界之相。然此三觀。假法。上",
    "X26n0517_001:0222b11": "約小教而明。據實而觀。則三法即空即假即中。遮",
    "X26n0517_001:0222b12": "照同時雙忘。故中論云。因緣所生法。我說即是空。",
    "X26n0517_001:0222b13": "亦名為假名。亦名中道義。此也。三空門觀者。謂因",
    "X26n0517_001:0222b14": "上三假故此明三空。大論謂因助道法趣涅槃門。",
    "X26n0517_001:0222b15": "門有三。即空等三門也。空門。即觀一切法因緣和",
    "X26n0517_001:0222b16": "合&#x8657;妄而有。無我無人無造無受故。無相門。即觀",
    "X26n0517_001:0222b17": "諸法妄見成立。屈伸去來動靜視聽言語於中無",
    "X26n0517_001:0222b18": "實。如夢幻泡影故。無作門。即觀諸法無體。作亦是",
    "X26n0517_001:0222b19": "妄息心體空。總不安排故。繇此三空。證三解脫。故",
    "X26n0517_001:0222b20": "又言此三為門也。有為功德即智德。無為功德即",
    "X26n0517_001:0222b21": "斷德。故相宗以有為智。證無為理者。此也。然此二",
    "X26n0517_001:0222b22": "種功德。約修約證。分有為無為耳。言功德者。謂斷",
    "X26n0517_001:0222b23": "證成全曰功。精純美善名德。應作四句揀別。一功",
    "X26n0517_001:0222b24": "而非德。如成事損人等。二德而非功。如抱守忠孝。",
    "X26n0517_001:0222c01": "而未見行一事等。三亦功亦德。如忠以為國。孝以",
    "X26n0517_001:0222c02": "事親。忠孝名世傳家等。四非功非德。如不利人益",
    "X26n0517_001:0222c03": "已惡名播世等。今此雙具。即第三句。施以利物。善",
    "X26n0517_001:0222c04": "以歸己。故稱功德。末句即總結。如上實德。毫無欠",
    "X26n0517_001:0222c05": "缺。故云成就。即堪應供義。故知羅漢名總嘆。餘文",
    "X26n0517_001:0222c06": "皆別釋羅漢名中三義也。[0222c06] △二有學眾。",
    "X26n0517_001:0222c07": "[0222c07] 復有比丘尼眾。八百人俱。皆阿羅漢。",
    "X26n0517_001:0222c08": "[0222c08] 問。據皆阿羅漢句。則八百尼眾。非有學甚明。今何",
    "X26n0517_001:0222c09": "判為有學耶。答。尼眾斷證未深。多在學位。即上首",
    "X26n0517_001:0222c10": "無學。亦是學位之首領。故從多分。判屬有學。縱有",
    "X26n0517_001:0222c11": "羅漢之名。於義似無矣。文中亦先標類。次舉數。末",
    "X26n0517_001:0222c12": "句總嘆八百之德也。尼者。女聲也。佛初無女人出",
    "X26n0517_001:0222c13": "家。因姨母愛道。虔求阿難請佛。佛為說八敬戒律。",
    "X26n0517_001:0222c14": "開慈門於覺場。愛道謹一心奉持。脫業網於塵世。",
    "X26n0517_001:0222c15": "遂能法眼清淨。攝一眾而綱維作主。慧性開明。總",
    "X26n0517_001:0222c16": "八百而首領修行。厥後羅&#x777A;羅母。亦出塵勞。夙根",
    "X26n0517_001:0222c17": "&#x9834;脫。當證無生。自利既圓。故為尼主。此皆影嚮之",
    "X26n0517_001:0222c18": "眾。輔弼揚化者也。語其權說。謂女無成道之分。故",
    "X26n0517_001:0222c19": "滅其正法。要其實軌。即女皆同證之人。故無損法",
    "X26n0517_001:0222c20": "性。法華授記成佛。不其然乎。故知尼眾俱來。&#x76D6;為",
    "X26n0517_001:0222c21": "領法沾益。增道損生。與菩薩無異也。今之為尼。而",
    "X26n0517_001:0222c22": "自迷悶。不知八敬為何法。不知此生出家為何事",
    "X26n0517_001:0222c23": "者。實為有愧於自心矣悲夫。[0222c23] △三菩薩眾。",
    "X26n0517_001:0222c24": "[0222c24] 復有無量無數菩薩摩訶薩。實智平等。永斷惑障。方",
    "X26n0517_001:0223a01": "便善巧。起大行願。以四攝法。饒益有情。四無量心。普",
    "X26n0517_001:0223a02": "覆一切。三明鑒達。得五神通。修習無邊菩提分法。工",
    "X26n0517_001:0223a03": "巧技藝。超諸世間。深入緣生。空無相願。出入滅定。示",
    "X26n0517_001:0223a04": "現難量。摧伏魔怨。雙照二諦。法眼普見。知眾生根。四",
    "X26n0517_001:0223a05": "無礙解。演說無畏。十力妙智。雷震法音。近無等等。金",
    "X26n0517_001:0223a06": "剛三昧。如是功德。皆悉具足。",
    "X26n0517_001:0223a07": "[0223a07] 菩薩。略梵語。此云道心眾生。摩訶薩。即大道心也。",
    "X26n0517_001:0223a08": "然標數無量者。極顯發大心者多也。故十地論菩",
    "X26n0517_001:0223a09": "薩有三大。謂願大。行大。利生大者。此也。實智下。嘆",
    "X26n0517_001:0223a10": "德。此皆地上菩薩所具。地前賢位所無矣。以下文",
    "X26n0517_001:0223a11": "謂超愚夫地。生如來家故。謂住平等忍。初無相智。",
    "X26n0517_001:0223a12": "照勝義諦。一相無相。故云實智平等。斷諸無明。滅",
    "X26n0517_001:0223a13": "三界貪。未來生死。永不生故。故云永滅惑障。大悲",
    "X26n0517_001:0223a14": "為首。起諸大願。於方便智。念念修習。無量勝行。故",
    "X26n0517_001:0223a15": "云方便。此初地二利之德。良以此地。實智斷證。方",
    "X26n0517_001:0223a16": "便起行願故。四攝。即布施愛語利行同事以廣大",
    "X26n0517_001:0223a17": "清淨心。安住四法。普益眾生。亦初地利他行也。四",
    "X26n0517_001:0223a18": "無量心。即慈悲喜捨。以此四法。一一廣大。無有涯",
    "X26n0517_001:0223a19": "際。故云無量。此二地行德。下文云。二地四無量心",
    "X26n0517_001:0223a20": "最勝寂滅。是也。言普覆者。即大慈與一切樂。大悲",
    "X26n0517_001:0223a21": "拔一切苦故。三明等者。謂過去宿命明。現在天眼",
    "X26n0517_001:0223a22": "明。未來漏盡明。悉知三世。無去來今。故云鑒達。得",
    "X26n0517_001:0223a23": "五神通者。即現身大小。隱顯自在。天眼清淨。悉見",
    "X26n0517_001:0223a24": "諸趣。天耳清淨。悉聞眾聲。以他心智。知諸眾生。宿",
    "X26n0517_001:0223b01": "住能知。無量差別。此三地行德也。修習下。即四地",
    "X26n0517_001:0223b02": "修習念處正勤。神足根力。覺道具足。為欲成就。力",
    "X26n0517_001:0223b03": "無所畏。不共佛法也。工巧下。即五地具觀諸諦。為",
    "X26n0517_001:0223b04": "利眾生。習諸技藝。文字醫方。讚詠戲笑。工巧&#x546A;術。",
    "X26n0517_001:0223b05": "外道異端。吉凶占相。一無錯謬者也。所謂五地洞",
    "X26n0517_001:0223b06": "達五明者。此也。深入下。即六地住三脫門。觀諸生",
    "X26n0517_001:0223b07": "死。無明暗覆。業集種識。乃至生老死等。皆因著我。",
    "X26n0517_001:0223b08": "無明業果。非有非無。一相無相。而不二故。所謂六",
    "X26n0517_001:0223b09": "地於多劫中。行百萬空無相無願三昧。得大般若",
    "X26n0517_001:0223b10": "無邊光照者。此也。出入下。即七地。住無生忍。於寂",
    "X26n0517_001:0223b11": "滅定。起殊勝行。雖常寂滅。廣化眾生。示入聲聞。常",
    "X26n0517_001:0223b12": "隨佛智。示同外道魔王。所謂七地隨順世間。而常",
    "X26n0517_001:0223b13": "出世者。此也。摧伏者。此即八地。以十力智。&#x5FA7;界利",
    "X26n0517_001:0223b14": "生。為諸佛加持。得身自在。破魔軍眾。故云摧伏。頓",
    "X26n0517_001:0223b15": "起智業。平等真俗。故云雙照。此又一真如心。不動",
    "X26n0517_001:0223b16": "之德也。法眼下。此九地。證智自在。斷無礙障。故能",
    "X26n0517_001:0223b17": "法眼普見。然此法眼。善能觀俗。故又云知眾生根。",
    "X26n0517_001:0223b18": "此能於所說法藏。得四無礙解。法義詞辨。演說正",
    "X26n0517_001:0223b19": "法。無斷無盡。故有雲興問難。不勞瓶瀉解酬。所謂",
    "X26n0517_001:0223b20": "九地發真如用。利益圓滿者。此也。十力下。嘆十地",
    "X26n0517_001:0223b21": "之德。兼十一地也。菩薩有二種十力。一者解脫力。",
    "X26n0517_001:0223b22": "救苦力。觀力。忍力。智力。斷力。聞力。願力。圓滿力。愛",
    "X26n0517_001:0223b23": "力。此出寶雲經。二者發心堅固力。不捨眾生大慈",
    "X26n0517_001:0223b24": "力。具足大悲力。信一切佛法精進力。思行禪定力。",
    "X26n0517_001:0223c01": "除二邊智慧力。成熟眾生力。(即不厭生死也)觀法實相力。",
    "X26n0517_001:0223c02": "(即住無生法忍者也)入三解脫力。無礙智力。此出智論。然上",
    "X26n0517_001:0223c03": "十力妙智。於一念頃。&#x5FA7;界觀生。上中下根。為說三",
    "X26n0517_001:0223c04": "乘。入佛行處。力無所畏。故云雷震法音也。後二句",
    "X26n0517_001:0223c05": "結嘆十地。即等覺義。隨順如來二種轉依。金剛三",
    "X26n0517_001:0223c06": "昧現在前時。而未能無量等等。故特云近。若解脫",
    "X26n0517_001:0223c07": "位。一相無相。冥同真際。歸無所得者。豈又云近哉。",
    "X26n0517_001:0223c08": "然此嘆德之義。皆取後奉持品中十地之義釋之",
    "X26n0517_001:0223c09": "甚為允當。如是下。總結上德。如海具百川。星皆拱",
    "X26n0517_001:0223c10": "北。故云具足。[0223c10] △二三界人天眾。二。初人眾。二。初入",
    "X26n0517_001:0223c11": "道眾二。初五戒入道眾。",
    "X26n0517_001:0223c12": "[0223c12] 復有無量優婆塞眾。優婆夷眾。皆見聖諦。",
    "X26n0517_001:0223c13": "[0223c13] 優婆塞。梵語。此云清淨男。於佛法中。清淨信故。亦",
    "X26n0517_001:0223c14": "云近事男。以親近三寶。承事無失故。優婆夷梵語。",
    "X26n0517_001:0223c15": "此云清淨女。又云近事女。尼字。即女聲也。此眾受",
    "X26n0517_001:0223c16": "持三歸。息三途因。恭秉五戒。防三業罪。所以防者。",
    "X26n0517_001:0223c17": "離殺盜婬。防身業也。妄語一戒。防口業也。飲酒一",
    "X26n0517_001:0223c18": "戒。通防三業也。能三歸依。即免三途。除三道。通三",
    "X26n0517_001:0223c19": "世。證三明。然三德三身三智。皆不離此矣。此五戒",
    "X26n0517_001:0223c20": "之義。按古疏引提謂經云。必說五戒。不言四六者。",
    "X26n0517_001:0223c21": "以五是天下之正數故。謂在天為五星。在地為五",
    "X26n0517_001:0223c22": "嶽。在人為五臟。在陰陽為五行。在王為五帝。在世",
    "X26n0517_001:0223c23": "為五德。(即五常也)在色為五色。在法為五戒也。且以不",
    "X26n0517_001:0223c24": "殺戒配東方。此東方主木。木主仁。仁以養生慈愛",
    "X26n0517_001:0224a01": "為義。若奉持不失。則此戒之五神。擁護一身。肝臟",
    "X26n0517_001:0224a02": "平和。於其生也。以慈育物。仁及含生。木星順度。於",
    "X26n0517_001:0224a03": "其死也。則上生四天。直超上界。復資成淨業。如其",
    "X26n0517_001:0224a04": "犯也。致木星而陵逼。亡身喪命。失好生於現在。種",
    "X26n0517_001:0224a05": "短命於當來。況此殺業果報。結續無窮。故不殺一",
    "X26n0517_001:0224a06": "戒。宜勤持也。不盜戒配西方。以西方主金。金主義。",
    "X26n0517_001:0224a07": "義則循理不貪之謂。如奉持不失。則此戒之五神。",
    "X26n0517_001:0224a08": "護佑一身。肺臟安寧。於其生也。以德推遷。義濟貧",
    "X26n0517_001:0224a09": "乏。金星呈祥。於其死也。上生忉利。並往化樂。復資",
    "X26n0517_001:0224a10": "成福業。如其犯也。逢金曜而作祟。神氣困窮。喪廉",
    "X26n0517_001:0224a11": "節於人世。招負乘於毛&#x7FA3;。況此盜業果報。酬還不",
    "X26n0517_001:0224a12": "盡。故不盜一戒。須堅持也。不婬戒配南方。以南方",
    "X26n0517_001:0224a13": "主火。火主禮。禮則貞潔不亂之謂。如秉受弗違。則",
    "X26n0517_001:0224a14": "此戒之五神。冥佑一身。心臟澄凝。於其生也。進退",
    "X26n0517_001:0224a15": "合宜。禮謹防閒。火星錫福。於其死也。則徑生夜摩。",
    "X26n0517_001:0224a16": "高昇他化。復勤修梵行。倘缺精持。罹火天而降厄",
    "X26n0517_001:0224a17": "親遭幽危。亂倫理於生前。受銅柱於身後。情知婬",
    "X26n0517_001:0224a18": "業果報。求出無期。故知邪婬一戒。宜心持也。不妄",
    "X26n0517_001:0224a19": "語戒配中方。此中方主土。土主信。信則誠實不&#x8657;",
    "X26n0517_001:0224a20": "之謂。如遵依罔貳。則此戒之五神。默相一身。脾臟",
    "X26n0517_001:0224a21": "安康。於其生也。則言可復。信重然諾。土星景佑。於",
    "X26n0517_001:0224a22": "其死也。則上生兜率。高超梵天。復能生功德。一有",
    "X26n0517_001:0224a23": "違犯。感土星而致禍。誣罔證謗。陷欺詐於靈明。膺",
    "X26n0517_001:0224a24": "拔舌於地獄。故知妄言果報。易沈難浮。而妄言一",
    "X26n0517_001:0224b01": "戒。當謹持也。不飲戒配北方。以北方主水。水主智。",
    "X26n0517_001:0224b02": "智則不為非理之謂。如依循弗違。則此戒之五神。",
    "X26n0517_001:0224b03": "侍衛一身。腎臟滿盈。於其生也。則權實超&#x7FA3;。智照",
    "X26n0517_001:0224b04": "冥徹。水星昭朗。於其死也。則上生化樂。高步蓮宮。",
    "X26n0517_001:0224b05": "復證斷自在。設或沈湎。感水星而從凶。喪失財產。",
    "X26n0517_001:0224b06": "造濁業而愚生。得癡愚於幽道。終嬰非理果報。苦",
    "X26n0517_001:0224b07": "趣無窮。故知因酒非理之戒。不可不堅持也。能持",
    "X26n0517_001:0224b08": "五戒。於事則明。於心不蔽。四種聖諦。雖未明了。亦",
    "X26n0517_001:0224b09": "知苦有無常無我。集有惑業招感。滅道可證可修。",
    "X26n0517_001:0224b10": "故云皆見聖諦。然而五戒。弘法者多忽略。不為齋",
    "X26n0517_001:0224b11": "戒者申明。意謂此義容易故耳。其實五戒深義。非",
    "X26n0517_001:0224b12": "唯在家不知。此時出俗者。亦&#x5C20;能知其味也。故聊",
    "X26n0517_001:0224b13": "摭古義。廣為釋之冀知音達士。勿厭繁文。[0224b13] △二七",
    "X26n0517_001:0224b14": "賢入道眾。",
    "X26n0517_001:0224b15": "[0224b15] 復有無量修七賢行。念處正勤。神足根力。八勝處。十",
    "X26n0517_001:0224b16": "&#x5FA7;處十六心行。趣諦現觀。",
    "X26n0517_001:0224b17": "[0224b17] 此先標數。念處下。歎行德也。此眾異前。故云復有。",
    "X26n0517_001:0224b18": "七賢行。即小乘見道已前行位。所謂五停心。總想",
    "X26n0517_001:0224b19": "念。別想念。煖頂忍。世第一也。行。即下所修之諸行",
    "X26n0517_001:0224b20": "念處等者。此歎修道品。謂四念處。四正勤。四神足。",
    "X26n0517_001:0224b21": "五根。五力。二十二品然缺七覺支。八正道者。以在",
    "X26n0517_001:0224b22": "見道前修故。如下菩提分法廣釋。八勝處者。一內",
    "X26n0517_001:0224b23": "有色相外觀色少。二內有色相外觀色多。三內無",
    "X26n0517_001:0224b24": "色相外觀色少。四外無色相外觀色多。五內無色",
    "X26n0517_001:0224c01": "相外觀色青。六內無色相外觀色黃。七內無色相",
    "X26n0517_001:0224c02": "外觀色赤。八內無色相外觀色白。名勝處者。若好",
    "X26n0517_001:0224c03": "若醜。是名勝智勝見。如作大不淨觀。&#x5FA7;治一切處",
    "X26n0517_001:0224c04": "之貪等。十&#x5FA7;處者。即青黃赤白地水火風空識。處",
    "X26n0517_001:0224c05": "名十者以此十&#x5FA7;一切處故。如作青處觀。&#x5FA7;一切",
    "X26n0517_001:0224c06": "處皆青等上言勝處。即能降伏境界之謂。此云&#x5FA7;",
    "X26n0517_001:0224c07": "處。即廣多周&#x5FA7;之謂。十六心等者。苦諦下有四行",
    "X26n0517_001:0224c08": "一無常。二苦。三空。四無我。集諦下有四行。一集。二",
    "X26n0517_001:0224c09": "因。三緣。四生。滅諦下有四行。一盡。二滅。三妙。四離。",
    "X26n0517_001:0224c10": "道諦下有四行。一道。二正。三&#x8FF9;。四乘。此即十六心",
    "X26n0517_001:0224c11": "行也。趣諦現觀者。謂此十六心行。即趣向四諦之",
    "X26n0517_001:0224c12": "現觀。如觀苦諦。以第一無常行。觀五陰因緣。新新",
    "X26n0517_001:0224c13": "生滅。第二苦行。觀五陰為無常所逼。第三空行。觀",
    "X26n0517_001:0224c14": "五陰一異等相俱無故空。第四無我行。觀五陰中",
    "X26n0517_001:0224c15": "我人等相。俱不可得。苦諦用四行。現觀既爾。集等",
    "X26n0517_001:0224c16": "三諦亦然。故云趣諦現觀。然現即小乘現量。猶屬",
    "X26n0517_001:0224c17": "似量。非大乘地上真現觀矣。何則。彼以此觀。但趣",
    "X26n0517_001:0224c18": "四諦實理故。此約小教明七賢義。若約大乘明之。",
    "X26n0517_001:0224c19": "一初發心人。二有相行人。三無相行人。四方便行",
    "X26n0517_001:0224c20": "人。五習種性人。六信種性人。七道種性人。俱在地",
    "X26n0517_001:0224c21": "前。調心順道。名為七賢。問。十六心行。約苦法智忍",
    "X26n0517_001:0224c22": "等十六何如。答。苦法智忍等。即世第一後心。苦忍",
    "X26n0517_001:0224c23": "真明。於八諦下。發八忍八智。今言修七賢行。方在",
    "X26n0517_001:0224c24": "因行觀諦。有十六心行耳。豈能便到初果見道八",
    "X26n0517_001:0225a01": "忍八智乎。據此。故知不是智忍也。[0225a01] △二國王眾。",
    "X26n0517_001:0225a02": "[0225a02] 復有十六大國王。波斯匿王等。各與若干千萬眷屬",
    "X26n0517_001:0225a03": "俱。",
    "X26n0517_001:0225a04": "[0225a04] 此先舉國數以標王。各與下。即敘同來之眾也。王",
    "X26n0517_001:0225a05": "即主。眷屬即伴。十六國。即第一毗舍離國。乃至第",
    "X26n0517_001:0225a06": "十六瞻波國也。以身臨九五。端拱無為。而治天下",
    "X26n0517_001:0225a07": "者曰王。今皆來法會者。所謂至貴不在國爵。&#x76D6;將",
    "X26n0517_001:0225a08": "欲尊道護法護國故也。觀後匿王念請護國之宏",
    "X26n0517_001:0225a09": "略。而世尊詳暢護法之玄趣。故知護法護國之誠。",
    "X26n0517_001:0225a10": "激切而不已也。[0225a10] △二天眾。三。初欲界天眾。",
    "X26n0517_001:0225a11": "[0225a11] 復有六欲天王。釋提桓因等。與其眷屬無量天子俱。",
    "X26n0517_001:0225a12": "[0225a12] 天者。以具神用光潔自在三義故。此即上品五戒",
    "X26n0517_001:0225a13": "十善感生也。雖除擾動未斷欲染。故總名欲界。欲",
    "X26n0517_001:0225a14": "即飲食睡眠婬欲也。以欲事濃淡不同。故分六天",
    "X26n0517_001:0225a15": "有異。釋提桓因者。即帝釋天主。此天居人間頂。日",
    "X26n0517_001:0225a16": "月威光。所不能照。王忉利天者也。司人間萬化之",
    "X26n0517_001:0225a17": "生成。主陰陽五行之變化。無不繇斯焉。等字。即等",
    "X26n0517_001:0225a18": "上夜摩四天。眷屬下。即此天四方。各八天。所謂第",
    "X26n0517_001:0225a19": "一住峰天。乃至第三十三清淨天。然此四八諸天。",
    "X26n0517_001:0225a20": "乃帝釋臣輔。就中各有佐弼。不可勝舉。故云無量。",
    "X26n0517_001:0225a21": "[0225a21] △二色界天眾。",
    "X26n0517_001:0225a22": "[0225a22] 色四靜慮。諸大梵王。亦與眷屬。無量天子俱。",
    "X26n0517_001:0225a23": "[0225a23] 此離欲染未盡形累。故名色界。已離散動。亦名靜",
    "X26n0517_001:0225a24": "慮。即定慧均平之謂。此天即以十善。兼修禪定感",
    "X26n0517_001:0225b01": "生。然特有漏六事行耳。此則凡夫伏惑。超世間道",
    "X26n0517_001:0225b02": "也。此界有十八天。即初禪三天。二禪三天。三禪三",
    "X26n0517_001:0225b03": "天。四禪九天。謂之梵天者。以其生梵世。離欲染。故",
    "X26n0517_001:0225b04": "能統梵眾。為大梵王。變形預會。領悟法音。求出世",
    "X26n0517_001:0225b05": "熏修之道也。不列無色者。但略之義必具攝也。[0225b05] △",
    "X26n0517_001:0225b06": "三諸趣修羅眾。",
    "X26n0517_001:0225b07": "[0225b07] 諸趣變化。無量有情。阿修羅等。若干眷屬俱。",
    "X26n0517_001:0225b08": "[0225b08] 諸趣。即通言五道。或鬼或畜。夙因可嘉。今皆變化。",
    "X26n0517_001:0225b09": "參預勝會。沾洽法利此亦戒緩乘急之流。不然。則",
    "X26n0517_001:0225b10": "無緣自障矣。況在會聞法得益哉。阿修羅。梵語。此",
    "X26n0517_001:0225b11": "云非天。福力等天。而無天行。此多嗔心。故隨業輕",
    "X26n0517_001:0225b12": "重。而有四種之異。如楞嚴經所明。是知修羅一趣。",
    "X26n0517_001:0225b13": "且取一分善報。在人天收攝。若論受苦。實在人趣",
    "X26n0517_001:0225b14": "之下。等即等餘八部。問。三界天王。八部諸趣。善惡",
    "X26n0517_001:0225b15": "有異。尊卑懸殊。而皆來預會者。何耶。答。般若妙慧。",
    "X26n0517_001:0225b16": "不間聖凡。無分善惡。情與無情一體。性與非性圓",
    "X26n0517_001:0225b17": "成。今如來將顯一體圓成之旨。故天人諸趣。皆為",
    "X26n0517_001:0225b18": "此來矣。縱諸天正樂。修羅方嗔。鬼神憂愁。鳥獸獝",
    "X26n0517_001:0225b19": "狘。既具一體圓成靈知。孰有不來者乎。楞嚴精研",
    "X26n0517_001:0225b20": "七趣皆是昏沈諸有為相。於妙圓明無作本心。皆",
    "X26n0517_001:0225b21": "如空花元無所著。故知不得實相本心。終滯輪迴。",
    "X26n0517_001:0225b22": "若能聞法妙悟。方可永斷生死矣。後匿王讚云。天",
    "X26n0517_001:0225b23": "人俱修出離行。能習一切菩薩道。菩薩行品云。說",
    "X26n0517_001:0225b24": "是法時。會中無量人天大眾。有得伏忍。空無生忍",
    "X26n0517_001:0225c01": "一地二地。乃至十地。無量菩薩。得一生輔處等。據",
    "X26n0517_001:0225c02": "此。則知雲集法會者。非徒然也。[0225c02] △二變化流通眾。",
    "X26n0517_001:0225c03": "[0225c03] 復有變現十方淨土。而現百億師子之座。佛坐其上",
    "X26n0517_001:0225c04": "廣宣法要。一一座前。各現一華。是百億華。眾寶嚴飾。",
    "X26n0517_001:0225c05": "於諸華上。一一復有無量化佛。無量菩薩。四眾八部。",
    "X26n0517_001:0225c06": "悉皆無量。其中諸佛。各各宣說般若波羅蜜多。展轉",
    "X26n0517_001:0225c07": "流&#x5FA7;十方恒沙諸佛國土。",
    "X26n0517_001:0225c08": "[0225c08] 上列此方輔翼眾。此即變現他方流通眾。然謂流",
    "X26n0517_001:0225c09": "通眾者。以方非一隅。有十方淨土故。乃至佛非一",
    "X26n0517_001:0225c10": "佛。有無量化佛故。故知一燈千照。流通無窮也。此",
    "X26n0517_001:0225c11": "文有三。一復有下變現華座。即此土大眾。見有變",
    "X26n0517_001:0225c12": "現淨土華座也。或見彼眾不起於座。雖在十方本",
    "X26n0517_001:0225c13": "國。不妨雲來此土。成就化事。此皆隨緣顯現。所謂",
    "X26n0517_001:0225c14": "從不思議本。起不思議&#x8FF9;也。無而忽有曰變現。如",
    "X26n0517_001:0225c15": "法華三變淨土之變。十方淨土。即實報莊嚴。非寂",
    "X26n0517_001:0225c16": "光真淨土。以寂光性土。體同&#x8657;空。唯證極者乃了。",
    "X26n0517_001:0225c17": "非可見故。現百億座者。即華嚴尊特依報之相。佛",
    "X26n0517_001:0225c18": "坐其上。即尊特正報。說不思議法。故云法要。然依",
    "X26n0517_001:0225c19": "正一如。故佛坐此座之上。問。此座變現如是之多。",
    "X26n0517_001:0225c20": "抑可思議耶。答。維摩室包乾象。手接大千。詎可思",
    "X26n0517_001:0225c21": "議乎。既曰不可思議。慎勿以限量心而思議耳。此",
    "X26n0517_001:0225c22": "猶言小者。楞嚴雖云。一為無量。無量為一。小中現",
    "X26n0517_001:0225c23": "大。大中現小。至於華嚴塵含法界。如云毛端能受",
    "X26n0517_001:0225c24": "彼諸剎。諸剎不能&#x5FA7;毛孔等。即大不思議。須諦思",
    "X26n0517_001:0226a01": "深證可也。然座皆現華。表諸法空處。一一成就妙",
    "X26n0517_001:0226a02": "因故。華具眾寶。表妙因成就。一一莊嚴無量善法",
    "X26n0517_001:0226a03": "故。此又知般若空而實不空也。二於諸下。華現主",
    "X26n0517_001:0226a04": "伴。化佛為主。化菩薩為伴。化四眾八部。即輔翼護",
    "X26n0517_001:0226a05": "法眾也。華表妙因。即依妙慧而修者。華化佛菩薩",
    "X26n0517_001:0226a06": "者。表實相妙因。一一出生稱性因果故。化無量四",
    "X26n0517_001:0226a07": "眾八部者。表實相妙因。隨緣成諸一切善惡染淨",
    "X26n0517_001:0226a08": "諸法故。然既凡聖因果皆化。則知一切究竟皆空",
    "X26n0517_001:0226a09": "唯一真如妙性而已。故知後文譚一切空者。皆源",
    "X26n0517_001:0226a10": "於此。化復作化處。為張本矣。三其中下。說法周&#x5FA7;",
    "X26n0517_001:0226a11": "所謂一月普現一切水。一切水月一月攝。佛佛居",
    "X26n0517_001:0226a12": "真應化。皆不離是道矣。各各皆說此者。表示無他",
    "X26n0517_001:0226a13": "道也。展轉流&#x5FA7;者。表體量周沙界也。問。變現淨土。",
    "X26n0517_001:0226a14": "極盡十方。可謂至矣。而叉現億座。生億花。一一花。",
    "X26n0517_001:0226a15": "化佛化菩薩。化諸異部。總皆無量。佛佛說般若流",
    "X26n0517_001:0226a16": "通十方。誠難思議矣。抑不知此。果何所以耶。答。此",
    "X26n0517_001:0226a17": "有二義。一者變現如斯。為後佛說以標本故。後文",
    "X26n0517_001:0226a18": "云。一切皆空。內空外空。乃至空空故空。又云。諸有",
    "X26n0517_001:0226a19": "為法法集故有。乃至十地故有。佛果故有。一切皆",
    "X26n0517_001:0226a20": "有。又云若菩薩住於法相。即非菩薩。若於諸法。而",
    "X26n0517_001:0226a21": "得不動。不生不滅。無相無無相。不應起見。何以故。",
    "X26n0517_001:0226a22": "一切皆如也。諸佛法僧亦如也。據此一文。在處可",
    "X26n0517_001:0226a23": "從。&#x76D6;一切皆空。求有不得。一切皆有。求空不得。一",
    "X26n0517_001:0226a24": "切皆如。求中不得。知此。即知變現華座。因果聖凡。",
    "X26n0517_001:0226b01": "無量之化。可言有乎。可言無乎。可言一多乎。可言",
    "X26n0517_001:0226b02": "非一多乎。又云此般若波羅蜜多文章字句。百佛",
    "X26n0517_001:0226b03": "千佛。百千萬億諸佛。而共同說。又云此十四忍。十",
    "X26n0517_001:0226b04": "方過去現在一切菩薩之所修行。一切諸佛之所",
    "X26n0517_001:0226b05": "顯示。未來諸佛菩薩。亦復如是。若佛菩薩。不繇此",
    "X26n0517_001:0226b06": "門得一切智者。無有是處。&#x76D6;十方名果等。既同繇",
    "X26n0517_001:0226b07": "此門故佛佛各說般若。流&#x5FA7;十方。是知此變現不",
    "X26n0517_001:0226b08": "思議事者。為後文正宗以張本也。二者。變現無量。",
    "X26n0517_001:0226b09": "又顯圓頓境界故。良繇華嚴法界。即此經不共般",
    "X26n0517_001:0226b10": "若。彼經一一法門。即法會十方主伴。各各宣說無",
    "X26n0517_001:0226b11": "二故。今經化佛無量各各流演圓&#x5FA7;十方。既華嚴",
    "X26n0517_001:0226b12": "圓融即般若。則般若本空即華嚴。故知一一化華",
    "X26n0517_001:0226b13": "化佛化因。不妨出生化眾亦皆無量。此即華嚴法",
    "X26n0517_001:0226b14": "法融通。攝入無礙。顯今般若。乃逐機圓也。[0226b14] △三總",
    "X26n0517_001:0226b15": "結眾集。",
    "X26n0517_001:0226b16": "[0226b16] 有如是等。諸來大眾。各禮佛足。退坐一面。",
    "X26n0517_001:0226b17": "[0226b17] 此總結上此界他方。輔翼變化諸來法眾也。修敬",
    "X26n0517_001:0226b18": "投誠。故名禮佛足。肅然有序。故退坐一面。[0226b18] △二發",
    "X26n0517_001:0226b19": "起序。二。初定瑞開發。二。初時定光彩。",
    "X26n0517_001:0226b20": "[0226b20] 爾時世尊。初年月八日。入大寂靜妙三摩地。身諸毛",
    "X26n0517_001:0226b21": "孔。放大光明。普照十方。恒沙佛土。是時欲界。無量諸",
    "X26n0517_001:0226b22": "天。雨眾妙華。色界諸天。亦雨天華。眾色間錯甚可愛",
    "X26n0517_001:0226b23": "樂。時無色界。雨諸香華。香如須彌。華如車輪。如雲而",
    "X26n0517_001:0226b24": "下。&#x5FA7;覆大眾。普佛世界。六種震動。",
    "X26n0517_001:0226c01": "[0226c01] 此發起序者。謂因斯光瑞。發起後文正說正宗。所",
    "X26n0517_001:0226c02": "謂暢本意之玄微也。亦名經前序。別序。應如別章。",
    "X26n0517_001:0226c03": "初年月八日者。即說此仁王經之時。按古疏引真",
    "X26n0517_001:0226c04": "諦記云。如來在世四十五年。說三法輪。謂轉照持。",
    "X26n0517_001:0226c05": "然此三輪。有顯有密。密則從得道夜。至涅槃夜。俱",
    "X26n0517_001:0226c06": "三轉法輪。顯則初成道七年。但轉轉法輪。七年後",
    "X26n0517_001:0226c07": "三十一年中。轉照法輪。三十八年後七年中。轉持",
    "X26n0517_001:0226c08": "法輪。從轉轉法輪來。有三十年。前至二十九年。已",
    "X26n0517_001:0226c09": "說餘般若。今至三十年初月八日。方說仁王。故言",
    "X26n0517_001:0226c10": "初年月八日。此則成佛三十七年說此經。乃年七",
    "X26n0517_001:0226c11": "十二歲也。據此。則說此經之內應無別疑。但似與",
    "X26n0517_001:0226c12": "常說一代五時。不無小異耳。故華嚴大疏云。真諦",
    "X26n0517_001:0226c13": "三藏。依金光明。轉照持三輪之教。亦大同此。而時",
    "X26n0517_001:0226c14": "節小異。謂七年前說四諦名轉法輪。七年後說般",
    "X26n0517_001:0226c15": "若。具轉照二輪。以空照有故。三十年後。具轉照持。",
    "X26n0517_001:0226c16": "以雙照空有。持前二故。然破此如大疏廣明。入大",
    "X26n0517_001:0226c17": "下。明入定也。入定有四義。一無礙般若。皆從定生",
    "X26n0517_001:0226c18": "故。二觀察物機。方授法藥故。三定後發言。言必真",
    "X26n0517_001:0226c19": "當故。四為物示軌。必如此故。佛無不定時。今義言",
    "X26n0517_001:0226c20": "入也。釋動求靜名小。即動而靜稱大。此即第一義",
    "X26n0517_001:0226c21": "禪。寂照同時。離一切相。即一切法。無動無壞玄源",
    "X26n0517_001:0226c22": "也。三摩梵語。此云正定。亦名正受。即正定之受用。",
    "X26n0517_001:0226c23": "非同凡小事定可比。故名妙。然既入此定。下文所",
    "X26n0517_001:0226c24": "說亦不離此別有。故此與下觀如來等品為張本",
    "X26n0517_001:0227a01": "也。身諸下。明放光也。身毛放光者。表此慧光。通身",
    "X26n0517_001:0227a02": "&#x5FA7;身。無不是故。普照沙界者。表慧光圓照。無時無",
    "X26n0517_001:0227a03": "處而不然故。此中有二重能所。一身毛。即放光之",
    "X26n0517_001:0227a04": "處。二沙界。即光&#x5FA7;分齊。光明則通能通所。可以準",
    "X26n0517_001:0227a05": "思。秦譯光照三界。約豎言耳。今云沙界。約橫明&#x5FA7;",
    "X26n0517_001:0227a06": "也。問。光明通身。此何所以。若必有者。凡夫何亦不",
    "X26n0517_001:0227a07": "放光耶。答。聖凡同體。但凡夫迷此不能耳。如臨濟",
    "X26n0517_001:0227a08": "大師云。汝等有一無位真人。在汝六根門頭。放光",
    "X26n0517_001:0227a09": "動地。此要直下明宗。僧問所以。師便擒住云。道道。",
    "X26n0517_001:0227a10": "僧擬議即托開云。無位真人。是甚麼。乾屎橛。此又",
    "X26n0517_001:0227a11": "當面諱&#x5374;。&#x76D6;會則放光耿耿。不會則世諦昏昏。豈",
    "X26n0517_001:0227a12": "有他哉。是時下。欲界雨花。諸天多以花供養者。花",
    "X26n0517_001:0227a13": "表因行。顯依果德修行妙因也。謂之妙者。以不離",
    "X26n0517_001:0227a14": "般若為因故。花即摩訶曼陀羅。并簷蔔等。故言眾。",
    "X26n0517_001:0227a15": "色界下。即色界雨花。然色界超欲界矣。精誠之極",
    "X26n0517_001:0227a16": "植福修因。故亦雨焉。此又唯知有佛。故供此耳。豈",
    "X26n0517_001:0227a17": "恃性梵世。而不修妙因哉。諸寶嚴飭。故言眾色間",
    "X26n0517_001:0227a18": "錯。悅適眾心。故言甚可愛樂。時無色下。無色界雨",
    "X26n0517_001:0227a19": "花。無色之供。猶其勝勝耳。香之樹空也。積如須彌。",
    "X26n0517_001:0227a20": "花之繽紛也。大如車輪。此表佛德妙高。正因輻輳。",
    "X26n0517_001:0227a21": "故如雲而下。表修妙因妙德。非有作意也。&#x5FA7;覆大",
    "X26n0517_001:0227a22": "眾。表&#x7FA3;靈共有。顯此妙因。宜平等而修也。無色亦",
    "X26n0517_001:0227a23": "雨花者。以具定果色故。此皆佛德神極。三界諸天。",
    "X26n0517_001:0227a24": "欲不雨花者。得乎。普佛下。動地瑞。六震者。動起涌",
    "X26n0517_001:0227b01": "震吼擊也。然動起涌三約形名動。震吼擊三約聲",
    "X26n0517_001:0227b02": "名動。而有東涌西沒動&#x5FA7;等&#x5FA7;之說。亦不離此。言",
    "X26n0517_001:0227b03": "六震者。表依六識。翻破無明。直顯妙慧耳。楞嚴說",
    "X26n0517_001:0227b04": "山河大地皆無明感結。本唯一真。故動地云普佛",
    "X26n0517_001:0227b05": "世界。問。動地有多緣起爾何直依表破無明言之",
    "X26n0517_001:0227b06": "耶。答。準阿含動地有八緣。一大水動時。二尊神試",
    "X26n0517_001:0227b07": "力時。三如來入胎時。四出胎時。五成道時。六轉法",
    "X26n0517_001:0227b08": "輪時。七息教時。八涅槃時。增一亦有八緣。與此八",
    "X26n0517_001:0227b09": "緣大同。然動地雖有八緣。但是通相說耳。若約取",
    "X26n0517_001:0227b10": "者。此即八緣中。轉法輪時動耳。既轉法輪有動。則",
    "X26n0517_001:0227b11": "直就破無明結惑。甚為允當。&#x76D6;轉法輪。只為無明",
    "X26n0517_001:0227b12": "在也。又十地論謂。動地治三種煩惱。一治生天眾",
    "X26n0517_001:0227b13": "生。樂著天福。震動天宮。令生厭離。起求法心。二治",
    "X26n0517_001:0227b14": "造惡眾生。不識無常。縱心蕩意。令因地動。捨惡從",
    "X26n0517_001:0227b15": "善。三治我慢眾生。或因&#x546A;力。能小地動。起高慢心。",
    "X26n0517_001:0227b16": "使見大動。知其力劣。今此亦治三種煩惱也歟。[0227b16] △",
    "X26n0517_001:0227b17": "二當機助發。二。初&#x89A9;瑞興疑。二。初時眾罔知。",
    "X26n0517_001:0227b18": "[0227b18] 爾時大眾。自相謂言。大覺世尊。前已為我等。說摩訶",
    "X26n0517_001:0227b19": "般若波羅蜜多。金剛般若波羅蜜多。天王問般若波",
    "X26n0517_001:0227b20": "羅蜜多。大品等無量無數般若波羅蜜多。今日如來",
    "X26n0517_001:0227b21": "放大光明。斯作何事。",
    "X26n0517_001:0227b22": "[0227b22] &#x5FA7;覺十方。證究竟道。名之大覺。賢聖欽崇。龍天瞻",
    "X26n0517_001:0227b23": "敬。故曰世尊。前已下。敘己說也。古疏謂佛從得道",
    "X26n0517_001:0227b24": "後二十九年。說四般若。於靈山說大品。次舍衛說",
    "X26n0517_001:0227c01": "金剛。及天王問。後還靈山。說光讚。及道行。具如光",
    "X26n0517_001:0227c02": "讚中說。然據此則標云四種般若。而下文釋明。則",
    "X26n0517_001:0227c03": "成五部般若。且名目與今經不對。似有可疑。合無",
    "X26n0517_001:0227c04": "依金剛圭峰纂要云。佛說大部處會。六百卷文。四",
    "X26n0517_001:0227c05": "處十六會說可準。一王舍城鷲峰山七會。山中四",
    "X26n0517_001:0227c06": "會。山頂三會。二給孤園七會。三他化天宮摩尼寶",
    "X26n0517_001:0227c07": "藏殿一會。四王舍城竹林園白鷺池側一會。若依",
    "X26n0517_001:0227c08": "今經為順者。一摩訶般若。即大部六百卷是也。此",
    "X26n0517_001:0227c09": "經三千瑞煥。十六分彰說之。至若金剛般若。即舍",
    "X26n0517_001:0227c10": "衛祇桓所說。須菩提為當機。故大部開出天王問",
    "X26n0517_001:0227c11": "般若。即勝天王所問者。大品般若。亦依靈山而說",
    "X26n0517_001:0227c12": "者。此二亦大部開出。如刊定記詳明。云等餘般若。",
    "X26n0517_001:0227c13": "即等光讚道行等般若也。此則八部說竟。方說此",
    "X26n0517_001:0227c14": "仁王般若耳。不然。何以前云已為我等說。而後又",
    "X26n0517_001:0227c15": "云大品等無量般若耶。今日下。此眾疑前瑞相也。",
    "X26n0517_001:0227c16": "豈非所謂放光現瑞。開發請之教源乎。[0227c16] △二匿王",
    "X26n0517_001:0227c17": "請決。二。初知必說法。",
    "X26n0517_001:0227c18": "[0227c18] 時室羅筏國波斯匿王。作是思惟。今佛現是希有之",
    "X26n0517_001:0227c19": "相。必雨法雨。普皆利樂。",
    "X26n0517_001:0227c20": "[0227c20] 法華彌勒&#x89A9;光瑞而騰疑請決。文殊語彌勒曰。善",
    "X26n0517_001:0227c21": "男子等。如我惟忖。今佛欲說大法。雨大法雨。乃至",
    "X26n0517_001:0227c22": "欲令眾生。咸得聞知一切世間難信之法。故現斯",
    "X26n0517_001:0227c23": "瑞。今匿王纔&#x89A9;光瑞。便知佛心雨法雨。一味沾洽。",
    "X26n0517_001:0227c24": "非是徒然。普利樂有情。令俱明妙慧。斷可惟忖。斯",
    "X26n0517_001:0228a01": "亦法身大士。影嚮權&#x8FF9;。實大智曼殊之儔。豈直為",
    "X26n0517_001:0228a02": "洪護當機而已哉。[0228a02] △二問眾無酬。",
    "X26n0517_001:0228a03": "[0228a03] 即問寶&#x76D6;無垢稱等。諸優婆塞。舍利弗須菩提等。諸",
    "X26n0517_001:0228a04": "大聲聞。彌勒師子吼等。諸菩薩摩訶薩言。如來所現",
    "X26n0517_001:0228a05": "是何瑞相。時諸大眾。無能答者。",
    "X26n0517_001:0228a06": "[0228a06] 所請上德。或僧或俗。俱是法身大士。若大若小。無",
    "X26n0517_001:0228a07": "非妙慧&#x8657;通。故一一問之。寶&#x76D6;。即淨名示疾五百",
    "X26n0517_001:0228a08": "獻&#x76D6;。發起不思議境界之人。無垢即淨。稱即名也。",
    "X26n0517_001:0228a09": "此即金粟古佛示&#x8FF9;。同塵輔揚法化者。即其借座",
    "X26n0517_001:0228a10": "燈王。取飯香土。室包乾象。手接大千。明不二於真",
    "X26n0517_001:0228a11": "淨界中。示塵勞於毗耶國內。&#x76D6;不思議之超絕也。",
    "X26n0517_001:0228a12": "舍利弗聲德居長。智慧第一。觀法華會上。授記居",
    "X26n0517_001:0228a13": "先。豈真聲聞哉。須菩提解空第一。般若譚空。最為",
    "X26n0517_001:0228a14": "上首。猶是證入寶明空海之流。示為聲聞。亦權為",
    "X26n0517_001:0228a15": "者。彌勒。即慈隆即世。悲臻後劫。即補佛處者。師子",
    "X26n0517_001:0228a16": "吼。即說示無畏。亦法身之侶。故匿王一一問其所",
    "X26n0517_001:0228a17": "以。可謂知音方與知音舉也。時眾下。明眾無酬答。",
    "X26n0517_001:0228a18": "此有二義。一約顯&#x8FF9;。謂般若妙慧。萬法澄寂。唯如",
    "X26n0517_001:0228a19": "來圓證。故通身吐露。此顯唯佛能知。故眾不能測",
    "X26n0517_001:0228a20": "也。二約密意。謂實相本空。一切皆如。世尊既現瑞",
    "X26n0517_001:0228a21": "以彰明。故大眾則默識以顯妙。則眾不能答耳。所",
    "X26n0517_001:0228a22": "謂默時說。說時默。大施門開無壅塞。豈其真不能",
    "X26n0517_001:0228a23": "答哉。[0228a23] △二作樂覺悟。",
    "X26n0517_001:0228a24": "[0228a24] 波斯匿王等。承佛神力。廣作音樂。欲色諸天。各奏無",
    "X26n0517_001:0228b01": "量天諸伎樂。聲&#x5FA7;三千大千。世界。",
    "X26n0517_001:0228b02": "[0228b02] 肇公云。旋嵐偃嶽而常靜。江河競注而不流。此言",
    "X26n0517_001:0228b03": "至人神極無方。在動常靜耳。今世尊入定現瑞。而",
    "X26n0517_001:0228b04": "欲界諸天作樂聲極大千界者。良以假佛神力。而",
    "X26n0517_001:0228b05": "求佛出定。早注時雨。潤濟枯槁者也。否則。佛前女",
    "X26n0517_001:0228b06": "子入定。一切不能覺之令出。必待罔明。況佛入大",
    "X26n0517_001:0228b07": "寂靜禪定。湛智海之澄波皎性空之滿月乎。故知",
    "X26n0517_001:0228b08": "佛之現瑞。眾之作樂。亦感應道交也。[0228b08] △二光明&#x5FA7;",
    "X26n0517_001:0228b09": "覺。二。初光現化。",
    "X26n0517_001:0228b10": "[0228b10] 爾時世尊。復放無量阿僧祇光。其明雜色。一一光中。",
    "X26n0517_001:0228b11": "現寶蓮華。其華千葉。皆作金色。上有化佛。宣說法要。",
    "X26n0517_001:0228b12": "[0228b12] 前於身毛放光。表慧光通身顯現故。今放光至于",
    "X26n0517_001:0228b13": "阿僧祇之多者。又表慧光超乎數量故。&#x76D6;妙慧忘",
    "X26n0517_001:0228b14": "情謂。孰數量可及哉。其明雜色。表慧照。因諦緣而",
    "X26n0517_001:0228b15": "不同也。即於一切法觀空假中是也。慧光無量。斯",
    "X26n0517_001:0228b16": "妙行難窮。故一一光中。現寶蓮華。斯即因妙慧而",
    "X26n0517_001:0228b17": "起多種因行也。因行萬殊。覺心不二。故曰千葉金",
    "X26n0517_001:0228b18": "色。此又繇妙因。攝歸一源也。即此妙慧妙因。是成",
    "X26n0517_001:0228b19": "佛之體。說法之慧。故曰上有化佛宣說法要。斯則",
    "X26n0517_001:0228b20": "佛放一光。妙慧全彰。因果行證。皆不離此一照中",
    "X26n0517_001:0228b21": "矣。然般若離四句。獨顯真空。故唯明有化佛說法。",
    "X26n0517_001:0228b22": "此示應化非真佛。亦非說法者。故云化身。然獨實",
    "X26n0517_001:0228b23": "相真身。說示本寂。乃真佛耳。[0228b23] △二光被有緣。二。初",
    "X26n0517_001:0228b24": "總顯普益。",
    "X26n0517_001:0228c01": "[0228c01] 是佛光明。普於十方。恒河沙等。諸佛國土。有緣斯現。",
    "X26n0517_001:0228c02": "[0228c02] 杲日升天。不為無目者而隱光明。然不盲者自&#x89A9;",
    "X26n0517_001:0228c03": "佛光&#x5FA7;界。不為含生類而隱光明。然有緣者斯現。",
    "X26n0517_001:0228c04": "故知今人不見佛光。與不聞正法者。乃無緣自障",
    "X26n0517_001:0228c05": "也。有緣時義大矣哉。[0228c05] △二別明來眾。二。初標方列",
    "X26n0517_001:0228c06": "名。",
    "X26n0517_001:0228c07": "[0228c07] 彼他方佛國中。束方普光菩薩摩訶薩。東南方蓮華",
    "X26n0517_001:0228c08": "手菩薩摩訶薩。南方離憂菩薩摩訶薩。西南方光明",
    "X26n0517_001:0228c09": "菩薩摩訶薩。西方行慧菩薩摩訶薩。西北方寶勝菩",
    "X26n0517_001:0228c10": "薩摩訶薩。北方勝受菩薩摩訶薩。東北方離塵菩薩",
    "X26n0517_001:0228c11": "摩訶薩。上方喜受菩薩摩訶薩。下方蓮華勝菩薩摩",
    "X26n0517_001:0228c12": "訶薩。各與無量百千俱胝菩薩摩訶薩。皆來至此。",
    "X26n0517_001:0228c13": "[0228c13] 佛光一照。十方菩薩俱來者。表慧光圓通。不局一",
    "X26n0517_001:0228c14": "隅。智明廣大。非止一人所具也。然菩薩隨方名義",
    "X26n0517_001:0228c15": "不同。亦吾佛光明所照。為顯彼隨方設法之象意",
    "X26n0517_001:0228c16": "也。豈徒然哉。普光者。謂身智通明。法界一照。&#x8FF9;示",
    "X26n0517_001:0228c17": "東方。表動中有不動妙慧耳。&#x76D6;東方屬震。則雷動",
    "X26n0517_001:0228c18": "之象。而曰普光。則毫無癡暗。又非去來。故體常寂",
    "X26n0517_001:0228c19": "靜。即動中有不動也。蓮華手者。謂掌握法寶。因果",
    "X26n0517_001:0228c20": "互徹。跡示東南。亦表妙慧。克成因果故。&#x76D6;東南屬",
    "X26n0517_001:0228c21": "巽。則風氣之象。而曰蓮華。即方華即果又曰手者。",
    "X26n0517_001:0228c22": "手能持物。表慧令因果融通。即合風力開敷結實",
    "X26n0517_001:0228c23": "之象也。離憂者。謂靈明絕朕。了無憂纏。示&#x8FF9;南方。",
    "X26n0517_001:0228c24": "則離卦中&#x8657;。無物之謂。故象離憂也。光明者。德慧",
    "X26n0517_001:0229a01": "昭著。不被塵暗。示&#x8FF9;西南。則坤而資生。以表慧任",
    "X26n0517_001:0229a02": "生理。有明之謂。故象坤也。行慧者。謂一物不愚。萬",
    "X26n0517_001:0229a03": "行真明。示&#x8FF9;西方。兌為澤為毀折。取象亦似愚而",
    "X26n0517_001:0229a04": "無慧者。故必須行慧。於生死毀折之際。了然於萬",
    "X26n0517_001:0229a05": "有之內矣。寶勝者。謂性德無盡。智藏充溢。示&#x8FF9;西",
    "X26n0517_001:0229a06": "北方。為乾為剛&#x5FA4;。取象乃行道而自強不息者。以",
    "X26n0517_001:0229a07": "表靈明剛&#x5FA4;之勝寶。能活潑於一&#x8657;之中。&#x6541;象乾",
    "X26n0517_001:0229a08": "也。勝受者。謂慧領納境。不為缺陷。示&#x8FF9;北方。坎為",
    "X26n0517_001:0229a09": "缺陷。其象為水。則周流無方。不被缺陷。以表妙慧。",
    "X26n0517_001:0229a10": "不住於萬法之象也。離塵者。謂澄清一心。不為情",
    "X26n0517_001:0229a11": "染。示&#x8FF9;於東北方。艮為止成之道。其象屬土。搖動",
    "X26n0517_001:0229a12": "不得。以表凝常妙慧。始終一貫也。喜受者。謂深造",
    "X26n0517_001:0229a13": "得益。入禪自在。然果從此證。故示從上方。蓮華勝",
    "X26n0517_001:0229a14": "者。謂萬行芬披。六度克修。然因居果後。故示從下",
    "X26n0517_001:0229a15": "方。此上皆依般若妙應不窮。故佛放光照恒沙國",
    "X26n0517_001:0229a16": "土。十方稱名者。表俱臨法會也。此是發起之眾。若",
    "X26n0517_001:0229a17": "不如是。則立名并方。表顯正說。總皆唐蠲。鄙見如",
    "X26n0517_001:0229a18": "此。母謂臆說。各與下。即眷屬眾也。[0229a18] △二持供禮佛。",
    "X26n0517_001:0229a19": "[0229a19] 持種種香。散種種華。作無量音樂。供養如來。頂禮佛",
    "X26n0517_001:0229a20": "足。默退坐。合掌恭敬。一心觀佛。",
    "X26n0517_001:0229a21": "[0229a21] 香華音樂。即所供之儀藉此以表虔誠。亦表所證",
    "X26n0517_001:0229a22": "故。&#x76D6;諸菩薩證德已馨。故持華表之。妙因已修。故",
    "X26n0517_001:0229a23": "散華表之。若夫音樂之供。法華明成佛道。非小緣",
    "X26n0517_001:0229a24": "矣。如來。即所供之佛。然頂禮之禮有多種。此即第",
    "X26n0517_001:0229b01": "三恭敬禮。以五體投地。捧足殷勤故。亦即第四無",
    "X26n0517_001:0229b02": "相禮。以正禮時。深入法性。離名字相故。然雖無能",
    "X26n0517_001:0229b03": "所。普運身心。如影普&#x5FA7;。禮不可禮。雖&#x5FA7;禮一切。俱",
    "X26n0517_001:0229b04": "禮身內法身真佛。不向外求。馴至一禮佛時。若內",
    "X26n0517_001:0229b05": "若外。同一實相般若。此又是起用。內觀實相禮佛",
    "X26n0517_001:0229b06": "也。斂念凝神曰默然。翹佇待法曰退坐。合掌即攝",
    "X26n0517_001:0229b07": "心於中。欲受持中道妙理也。恭約身儀無缺。敬約",
    "X26n0517_001:0229b08": "心志虔誠。久慕圓音。延頸法雨。如饑思食。似渴待",
    "X26n0517_001:0229b09": "漿。故三業精勤。一心觀佛。慈音&#x5FA7;布。悲滿人寰也。",
    "X26n0517_001:0229b10": "此上法會繇致竟。"
}