{
    "T53n2121_009:0046a02": "經律異相卷第九(外化菩薩部第二)",
    "T53n2121_009:0046a04": "梁沙門僧旻寶唱等集",
    "T53n2121_009:0046a05": "文殊變金光首女令成醜壞一文殊現",
    "T53n2121_009:0046a06": "身諸剎取&#x9262;弘教二普賢誓護五種法",
    "T53n2121_009:0046a07": "師三淨精進化功德財久忍眾苦四",
    "T53n2121_009:0046a08": "樹提摩納手出龍象五普施求珠降伏",
    "T53n2121_009:0046a09": "海神以濟窮乏六重勝王與女人一處",
    "T53n2121_009:0046a10": "為阿難所譏七大薩他婆渡海船壞殺",
    "T53n2121_009:0046a11": "身濟眾八端坐山中鳥[孑*(焉-正+?)]頂上子未",
    "T53n2121_009:0046a12": "能飛終不捨去九入海採珠以濟貧",
    "T53n2121_009:0046a13": "苦十坐海以救估客十一從地踊",
    "T53n2121_009:0046a14": "出現長舌相十二牧牛小兒善說般",
    "T53n2121_009:0046a15": "若義弘廣大乘十三",
    "T53n2121_009:0046a16": "文殊變金光首女令成醜壞一",
    "T53n2121_009:0046a17": "[0046a17] 上金光首與長者子畏聞。俱在遊觀園散花",
    "T53n2121_009:0046a18": "燒香莊嚴伎樂。時彼女人觀長者子意以為",
    "T53n2121_009:0046a19": "足。文殊師利(舊法云濡首)化此女身應時終亡。顏",
    "T53n2121_009:0046a20": "色變惡。眼耳鼻口膿血流出。身體[病-丙+(絳-糸)]爛不可",
    "T53n2121_009:0046a21": "復視。青蠅飛來周匝共食。時長者子見此女",
    "T53n2121_009:0046a22": "身變壞如是。怖懅不安欲求自歸濟脫是患。",
    "T53n2121_009:0046a23": "當從何所而免斯苦。時文殊師利童真威神。",
    "T53n2121_009:0046a24": "令園樹木自然出讚。時長者子聞樹讚頌。歡",
    "T53n2121_009:0046a25": "喜踊躍善心即生。以衣&#x88D3;盛女人死屍棄叢",
    "T53n2121_009:0046a26": "樹間而捨之去。於是世尊欲以開化彼長者",
    "T53n2121_009:0046a27": "子。從身放光其明普照摩竭國界。長者子見",
    "T53n2121_009:0046a28": "如來威神巍巍。心生歡喜。其天帝釋則在前",
    "T53n2121_009:0046a29": "立。見長者子而歎之曰。年少善緣。獲得福",
    "T53n2121_009:0046b01": "利。乃能見佛。時彼年少聞此勸讚。即與天",
    "T53n2121_009:0046b02": "帝俱詣佛所。帝釋天意。華用與年少言。可取",
    "T53n2121_009:0046b03": "此華散如來上。散已稽首佛足前住白言。今",
    "T53n2121_009:0046b04": "自歸佛及法聖眾。有放逸女上金光首。實與",
    "T53n2121_009:0046b05": "戲樂詣遊觀園。則於今日顏貌變惡即時壽",
    "T53n2121_009:0046b06": "終。捨諸一切宗室眷屬。發大恐懼。將無國王",
    "T53n2121_009:0046b07": "推問之耶。佛言且止。時上金光首。見長者子",
    "T53n2121_009:0046b08": "以蒙開化。隨從律教。即與伎樂往詣佛所。",
    "T53n2121_009:0046b09": "稽首佛足退住一面。時文殊師利謂長者子",
    "T53n2121_009:0046b10": "曰。為識此姊不。答云。已知之矣。又問。云何",
    "T53n2121_009:0046b11": "知乎。於是長者子報文殊師利。而說頌曰。色",
    "T53n2121_009:0046b12": "者如聚沫。痛痒泡起頃。幻想如野馬。吾曉知",
    "T53n2121_009:0046b13": "如是。佛告阿難。文殊師利乃往古世勸化此",
    "T53n2121_009:0046b14": "女使發道意。吾本前世而勸化之使發道意。",
    "T53n2121_009:0046b15": "上金光首過九十二百千劫。當得作佛。號寶",
    "T53n2121_009:0046b16": "光明。長者子當為菩薩。名德光耀。其復作",
    "T53n2121_009:0046b17": "佛。未滅度時。授德光燿菩薩之決。乃般泥洹",
    "T53n2121_009:0046b18": "號曰持[火*僉](出大淨法門經)。",
    "T53n2121_009:0046b19": "文殊現身諸剎取&#x9262;弘教二",
    "T53n2121_009:0046b20": "[0046b20] 有二百天子發菩薩心。而未堅固皆欲墮落。",
    "T53n2121_009:0046b21": "各自念言佛法難得。我等今定不學菩薩。不",
    "T53n2121_009:0046b22": "如取羅漢辟支佛而般泥洹。佛知是人可成",
    "T53n2121_009:0046b23": "菩薩。而意中退。佛便化作一迦羅越。持百味",
    "T53n2121_009:0046b24": "飯滿&#x9262;到佛前。而便作禮以&#x9262;上佛。佛即受",
    "T53n2121_009:0046b25": "&#x9262;。文殊師利白言。世尊。當故報恩。舍利弗",
    "T53n2121_009:0046b26": "疑即便問佛。佛即以&#x9262;捨地。其&#x9262;便下沒過",
    "T53n2121_009:0046b27": "諸剎。直過七十二恒沙等剎土。名曰漚呵",
    "T53n2121_009:0046b28": "沙。其佛號曰光明王。今現在世。其&#x9262;於彼",
    "T53n2121_009:0046b29": "佛剎住止空中亦無持者。&#x9262;所過諸佛剎。其",
    "T53n2121_009:0046c01": "佛侍者皆問於佛。佛答上方有佛號釋迦文。",
    "T53n2121_009:0046c02": "&#x9262;從彼來。救護墮退菩薩意耳。佛語舍利弗。",
    "T53n2121_009:0046c03": "行求&#x9262;來。舍利弗即承佛威神。自以慧力以",
    "T53n2121_009:0046c04": "萬三昧過萬佛剎都不見&#x9262;。從三昧起還白",
    "T53n2121_009:0046c05": "佛言。求之不見。復遣目連亦復不見。須菩提",
    "T53n2121_009:0046c06": "等五百尊者悉不能見。彌勒菩薩又不能見。",
    "T53n2121_009:0046c07": "令文殊師利求&#x9262;。文殊師利不起于坐即入",
    "T53n2121_009:0046c08": "三昧。以其右手指地下。行過諸佛剎莫不聞",
    "T53n2121_009:0046c09": "知。所過剎土皆為震動。凡諸剎土皆見文殊。",
    "T53n2121_009:0046c10": "過七十二恒河沙。其臂上毛一一毛間有",
    "T53n2121_009:0046c11": "億百千光明億百千蓮華。一蓮華上有坐菩",
    "T53n2121_009:0046c12": "薩。悉歎釋迦文佛功德聲聞菩薩及以佛土。",
    "T53n2121_009:0046c13": "時釋迦文放足下光明。照下方過七十二恒",
    "T53n2121_009:0046c14": "河沙等剎。見其光明悉得摩仳低三昧。文",
    "T53n2121_009:0046c15": "殊師利以右手取&#x9262;。與無央數菩薩俱來。&#x9262;",
    "T53n2121_009:0046c16": "在手中作禮授&#x9262;。佛謂舍利弗。今為汝說過",
    "T53n2121_009:0046c17": "去劫事。往昔有佛。號勇莫能勝。有比丘僧。",
    "T53n2121_009:0046c18": "名曰慧王。持&#x9262;入惟致國中分衛。得百味飯。",
    "T53n2121_009:0046c19": "爾時有尊者子名離垢王。為乳母所抱。在城",
    "T53n2121_009:0046c20": "門上。其兒遙見比丘。而從抱下便往趣之。求",
    "T53n2121_009:0046c21": "其飲食。比丘即以蜜餅授之。其兒則食知味",
    "T53n2121_009:0046c22": "甘美。隨比丘行不顧乳母。便隨至勇莫能勝",
    "T53n2121_009:0046c23": "佛所。為佛作禮而坐一面。比丘以所持&#x9262;食",
    "T53n2121_009:0046c24": "與是小兒令其上佛。兒便授佛。佛食隨滿。以",
    "T53n2121_009:0046c25": "是遍八萬四千比丘及菩薩萬二千人。各各",
    "T53n2121_009:0046c26": "皆飽。其兒所持食猶無減損。佛以威神令兒",
    "T53n2121_009:0046c27": "歡喜。因從比丘受五戒法發菩提心。兒父母",
    "T53n2121_009:0046c28": "求子為佛作禮。子白父言。我今已得入菩薩",
    "T53n2121_009:0046c29": "法。願作沙門。父母即聽。吾等亦為發心從汝。",
    "T53n2121_009:0047a01": "佛言。慧王比丘文殊師利是。其時兒者我身",
    "T53n2121_009:0047a02": "是也。如我身等不可稱數。阿僧祇剎土諸佛。",
    "T53n2121_009:0047a03": "悉為文殊師利之所發動。我等悉蒙文殊師",
    "T53n2121_009:0047a04": "利之恩。其二百天子即時自念。釋迦文佛為",
    "T53n2121_009:0047a05": "文殊師利之所發意自致成佛。我等何為懈",
    "T53n2121_009:0047a06": "怠。用是念故其心則堅(出阿闍世王經上卷)。",
    "T53n2121_009:0047a07": "普賢誓護五種法師三",
    "T53n2121_009:0047a08": "[0047a08] 普賢菩薩。以自在神通威德名聞。與大菩薩",
    "T53n2121_009:0047a09": "不可稱數從東方來。所經諸國普皆震動。雨",
    "T53n2121_009:0047a10": "寶蓮華作眾伎樂。又與無數八部鬼神等大",
    "T53n2121_009:0047a11": "眾圍繞。禮釋迦牟尼佛。白佛言。我於寶威",
    "T53n2121_009:0047a12": "德上王佛國。遙聞此娑婆世界說法華經共",
    "T53n2121_009:0047a13": "來聽受。唯願世尊當為說之。佛告普賢。若有",
    "T53n2121_009:0047a14": "善男子女人。成就四法。於如來滅後當得是",
    "T53n2121_009:0047a15": "法華經。普賢菩薩言。若有行立懃誦此經思",
    "T53n2121_009:0047a16": "惟此經。若人於此經有所忘失一句一偈。大",
    "T53n2121_009:0047a17": "菩薩眾俱詣其所。而自現身供養守護安慰",
    "T53n2121_009:0047a18": "其心。亦為供養法華經故還令通利。見者",
    "T53n2121_009:0047a19": "歡喜轉復精進。以見我故即得三昧及陀羅",
    "T53n2121_009:0047a20": "尼。若後惡世中四眾來求索者。受持者。讀",
    "T53n2121_009:0047a21": "誦者。書寫者。欲修習是法華經。於三七日中",
    "T53n2121_009:0047a22": "應一心精進。滿三七日亦當現其人前而為",
    "T53n2121_009:0047a23": "說法(出妙法蓮華經第七卷)。",
    "T53n2121_009:0047a24": "淨精進化功德財久忍眾苦四",
    "T53n2121_009:0047a25": "[0047a25] 過去劫時佛號廣光明(菩薩行經云離垢光)國王之子名",
    "T53n2121_009:0047a26": "財功德(菩薩行經云業首)時年十六。自恃端政而生憍",
    "T53n2121_009:0047a27": "慢。初不向佛恭敬禮拜。佛即行籌誰能教化。",
    "T53n2121_009:0047a28": "八萬四千菩薩無受籌者。有一菩薩名淨精",
    "T53n2121_009:0047a29": "進。言。我能。即時大千六反震動。便往王門",
    "T53n2121_009:0047b01": "立。王子見之惡言訾毀。以土坌面。刀杖瓦石",
    "T53n2121_009:0047b02": "而加其身。菩薩爾時不瞋不去心不疲厭。經",
    "T53n2121_009:0047b03": "一千年受如是苦。過二萬歲乃得至彼第二",
    "T53n2121_009:0047b04": "門下。八萬四千年七日未滿方得至其第七",
    "T53n2121_009:0047b05": "門下。爾時王子見是菩薩便作是言。道士今",
    "T53n2121_009:0047b06": "來何所求索。即於菩薩生不思議心。云何是",
    "T53n2121_009:0047b07": "人。終經爾時多受眾苦。而心不厭。爾時菩",
    "T53n2121_009:0047b08": "薩知王子心已自調伏。即便說偈令往詣佛。",
    "T53n2121_009:0047b09": "爾時王子即捨王位。在佛法中出家聽法如",
    "T53n2121_009:0047b10": "法而住得無生忍。爾時淨精進者我身是也。",
    "T53n2121_009:0047b11": "財功德者即彌勒是(出大集經第二十六卷又出調伏王子道心經菩薩行經大同)。",
    "T53n2121_009:0047b12": "樹提摩納手出龍象五",
    "T53n2121_009:0047b13": "[0047b13] 樹提摩納。在寶藏佛前。右膝著地長跪叉手。",
    "T53n2121_009:0047b14": "前白佛言。世尊。我今發無上菩提心成就善",
    "T53n2121_009:0047b15": "根。於三乘法若我所顧得己利者。令我兩手",
    "T53n2121_009:0047b16": "自然而出白色龍象。佛神力故其兩手中即",
    "T53n2121_009:0047b17": "出龍象。其色純白七處到地。見是事已告言。",
    "T53n2121_009:0047b18": "龍象汝等。今者可昇虛空去此。不遠遍雨此",
    "T53n2121_009:0047b19": "界八德香水。覺悟此界一切眾生。若有眾生",
    "T53n2121_009:0047b20": "得遇一渧。聞其香氣悉斷五蓋。所謂婬欲瞋",
    "T53n2121_009:0047b21": "恚睡眠掉戲疑。是時龍象在虛空中。周遊速",
    "T53n2121_009:0047b22": "疾猶如力士善射放箭。是二龍象所作諸事",
    "T53n2121_009:0047b23": "悉成就已。復還來至摩納前住。時樹提見之",
    "T53n2121_009:0047b24": "心大歡喜(出樹提摩納發菩提誓願經)。",
    "T53n2121_009:0047b25": "普施求珠降伏海神以濟窮乏六",
    "T53n2121_009:0047b26": "[0047b26] 昔者菩薩從四姓生。墮地即曰。眾生萬禍吾",
    "T53n2121_009:0047b27": "當濟之。無明無法吾當除其盲聾令之聞見",
    "T53n2121_009:0047b28": "眾聖明範。九親驚曰。未聞孩幼而能言。斯",
    "T53n2121_009:0047b29": "將非天龍鬼神之靈乎。當卜之焉。答曰。吾為",
    "T53n2121_009:0047c01": "上聖之所化。懷普明之智。非彼眾妖慎無疑",
    "T53n2121_009:0047c02": "矣。言畢即默。親曰。兒有乾坤弘潤之志。將",
    "T53n2121_009:0047c03": "非凡夫乎。名曰普施。年至十歲。佛諸典籍流",
    "T53n2121_009:0047c04": "俗眾術靡不貫綜。辭親濟眾布施貧乏。親曰。",
    "T53n2121_009:0047c05": "吾有最富之上名也。爾可恣意。對曰。不足乞",
    "T53n2121_009:0047c06": "作沙門。垂賚法服應器錫杖以斯濟眾。父母",
    "T53n2121_009:0047c07": "聽之。周旋教化經一大國。國有豪姓亦明眾",
    "T53n2121_009:0047c08": "書。&#x89A9;其儀容普施心性惔怕淨若天金。有上",
    "T53n2121_009:0047c09": "聖之表。將為世雄。謂普施曰。吾有陋女願給",
    "T53n2121_009:0047c10": "箕&#x7B92;。答口。大善。須吾還也。即附載度海上岸",
    "T53n2121_009:0047c11": "入山。到無人處遙&#x89A9;銀城。宮有毒蛇繞城七",
    "T53n2121_009:0047c12": "匝。體大百圍舉首相看。普施念曰。斯有害",
    "T53n2121_009:0047c13": "心吾當興慈。蛇毒即滅垂首而眠。登首入城。",
    "T53n2121_009:0047c14": "城中天神&#x89A9;之。欣豫曰。久服聖德今來翔茲。",
    "T53n2121_009:0047c15": "誠吾心願。留三旬。普施以事委付近臣。身",
    "T53n2121_009:0047c16": "受供饌。時供養畢以明月真珠一枚送之。",
    "T53n2121_009:0047c17": "珠明四万里。志願若發眾寶滿足。若後得",
    "T53n2121_009:0047c18": "佛願為弟子。普施曰可。即復前行。&#x89A9;黃金城",
    "T53n2121_009:0047c19": "毒蛇圍城十有四匝。巨軀倍前舉首數丈。普",
    "T53n2121_009:0047c20": "施復入慈定蛇即垂首。登之入城。中有天人",
    "T53n2121_009:0047c21": "相見歡喜曰。久服靈耀翔茲甚善。願留百八",
    "T53n2121_009:0047c22": "十日。吾所供養。過是辭退。天人復以神珠一",
    "T53n2121_009:0047c23": "枚送之。明耀二十萬里。志之所願眾寶滿",
    "T53n2121_009:0047c24": "中。若子得道願為弟子神足無上。即復前進",
    "T53n2121_009:0047c25": "&#x89A9;琉璃城。又有毒蛇軀以繞城二十一匝。仰",
    "T53n2121_009:0047c26": "首瞋目當彼城門。復生慈定誓濟眾生。毒歇",
    "T53n2121_009:0047c27": "垂首登之入城。天人欣喜如前。請留三時。願",
    "T53n2121_009:0047c28": "供所志期竟辭退。又送神珠明耀百六十萬",
    "T53n2121_009:0047c29": "里。珠之所在眾寶尋從。滿其明內在志所欲",
    "T53n2121_009:0048a01": "無求不獲。子得正覺願為弟子有最明之智。",
    "T53n2121_009:0048a02": "曰必獲爾願。普施得珠反其舊居。海諸神",
    "T53n2121_009:0048a03": "僉會議曰。吾等巨海唯斯三珠為吾榮華。道",
    "T53n2121_009:0048a04": "士悉得。吾等寧當都亡諸寶不失斯珠。海神",
    "T53n2121_009:0048a05": "化為凡人。當普施前曰。吾聞仁者獲世上寶。",
    "T53n2121_009:0048a06": "可得觀乎。即以示之。神搏手奪取。普施曰。",
    "T53n2121_009:0048a07": "吾歷險跨海乃獲斯寶欲濟困乏。反為斯神",
    "T53n2121_009:0048a08": "所見奪乎。曰爾還吾珠不者吾竭爾海。神",
    "T53n2121_009:0048a09": "曰。巨海深廣孰能盡之。天勸作風。普施曰。",
    "T53n2121_009:0048a10": "吾於錠光佛前。願得道力反覆眾海。指擢須",
    "T53n2121_009:0048a11": "彌震天地移諸剎。佛從吾志。吾今得之矣。",
    "T53n2121_009:0048a12": "今爾鬼物絲髮之力。焉能遏吾正真之勢乎。",
    "T53n2121_009:0048a13": "即併兩足摽渫海水投鐵圍外。遍淨天曰。吾",
    "T53n2121_009:0048a14": "昔於錠光佛前聞其志願。必為世尊度吾等",
    "T53n2121_009:0048a15": "眾生。即下助其渫水十分去八。海神怖曰。斯",
    "T53n2121_009:0048a16": "水盡矣。吾居壞也。即還其珠。尋路布施。所",
    "T53n2121_009:0048a17": "過之國無復貧民。處處諸王無不改操。以五",
    "T53n2121_009:0048a18": "戒十善為國政法。開獄大赦。潤逮眾生遂至",
    "T53n2121_009:0048a19": "得佛。普施我身是。父者即白淨王是。母者即",
    "T53n2121_009:0048a20": "吾母舍妙是。時道士女今裘夷是。時銀城",
    "T53n2121_009:0048a21": "中天者今阿難是。金城天者目連是。琉璃城",
    "T53n2121_009:0048a22": "天者舍利弗是(出度無極集第一卷又出賢愚經)。",
    "T53n2121_009:0048a23": "重勝王與女人一處為阿難所譏七",
    "T53n2121_009:0048a24": "[0048a24] 阿難白佛。憶念我昔入舍衛城。見重勝王菩",
    "T53n2121_009:0048a25": "薩與女人同床。我謂犯穢心用惟慮得無異",
    "T53n2121_009:0048a26": "人。學梵行者於如來教將無造見聞想念。發",
    "T53n2121_009:0048a27": "斯語時三千大千世界六反振動。時重勝王",
    "T53n2121_009:0048a28": "菩薩即自踊身住於空中。去地四丈九尺。報",
    "T53n2121_009:0048a29": "阿難曰。犯禁穢者寧能踊身止虛空乎。在如",
    "T53n2121_009:0048b01": "來前。阿難投身即自悔過。如何偏見求大龍",
    "T53n2121_009:0048b02": "短。佛告阿難。彼女人者。乃往過去世為重勝",
    "T53n2121_009:0048b03": "王百生之偶。宿情未拔貪重勝顏。口發誓言。",
    "T53n2121_009:0048b04": "重勝王若與我願得遂所娛當從其教。時重",
    "T53n2121_009:0048b05": "勝王心知其念。晨朝正服入之其室。即時",
    "T53n2121_009:0048b06": "頌曰。",
    "T53n2121_009:0048b07": " 我愚悖於欲  諸佛所不歎",
    "T53n2121_009:0048b08": " 能蠲恩愛者  得佛人中上",
    "T53n2121_009:0048b09": "[0048b09] 時女喜躍。即從坐起自投于地。歸命自責伏",
    "T53n2121_009:0048b10": "罪悔過。為重勝王而歎頌曰。",
    "T53n2121_009:0048b11": " 吾已離諸欲  世尊之所歎",
    "T53n2121_009:0048b12": " 節止恩愛著  願佛無上道",
    "T53n2121_009:0048b13": " 前心之所想  今自首悔過",
    "T53n2121_009:0048b14": " 傷愍諸群生  究竟發道意",
    "T53n2121_009:0048b15": "[0048b15] 爾時重勝王授彼女訣。轉此女身後九十九",
    "T53n2121_009:0048b16": "劫當得作佛。號離無數百千所受如來(出慧上菩薩經",
    "T53n2121_009:0048b17": "上卷)。",
    "T53n2121_009:0048b18": "大薩他婆渡海船壞殺身濟眾八",
    "T53n2121_009:0048b19": "[0048b19] 釋迦牟尼佛為菩薩時。名大薩他婆。當渡大",
    "T53n2121_009:0048b20": "海惡風壞船。語眾賈人捉我頭髮手足當渡",
    "T53n2121_009:0048b21": "汝等。人人捉已以刀自殺。大海水法不停死",
    "T53n2121_009:0048b22": "屍。即時疾風吹至岸邊(出大智論第四卷)。",
    "T53n2121_009:0048b23": "菩薩端坐山中鳥孺頂上子未能飛不捨去",
    "T53n2121_009:0048b24": "九",
    "T53n2121_009:0048b25": "[0048b25] 菩薩在山。慈心端坐思惟不動。鳥孺頂上覺",
    "T53n2121_009:0048b26": "鳥在頂。懼卵墜落身不移搖。捨身而行彼處",
    "T53n2121_009:0048b27": "不動及鳥生翅。但未能飛終不捨去。如是自",
    "T53n2121_009:0048b28": "知便說此偈。",
    "T53n2121_009:0048b29": " 若能辦此事  於天人中天",
    "T53n2121_009:0048c01": " 能不觸嬈彼  此德無有上",
    "T53n2121_009:0048c02": " 是故彼世尊  最為第一神",
    "T53n2121_009:0048c03": " 故在道場處  功德皆備具",
    "T53n2121_009:0048c04": "[0048c04] (出僧伽羅剎經上卷)。",
    "T53n2121_009:0048c05": "入海採珠以濟貧苦十",
    "T53n2121_009:0048c06": "[0048c06] 吾從無數劫以來精進求道。初無懈息自致",
    "T53n2121_009:0048c07": "得佛。超越九劫出彌勒前。我念過去時國人",
    "T53n2121_009:0048c08": "貧窮生怜愍心。乃欲入海求如意珠。眾人大",
    "T53n2121_009:0048c09": "會望風舉帆。詣海龍王從求頭上如意之珠。",
    "T53n2121_009:0048c10": "龍王聞其欲濟窮士即以珠與。時諸賈客各",
    "T53n2121_009:0048c11": "各採寶悉皆具足乘船來還。海中諸龍及諸",
    "T53n2121_009:0048c12": "神鬼悉共議言。此如意珠海中上寶。非世俗",
    "T53n2121_009:0048c13": "人所當獲者。云何損海益閻浮利。誠可惜之。",
    "T53n2121_009:0048c14": "當作方計還奪其珠不可失之。時諸龍鬼晝",
    "T53n2121_009:0048c15": "夜圍繞欲奪其珠。導師德尊如意珠力不能",
    "T53n2121_009:0048c16": "奪之。度海既畢。菩薩踊躍住於海邊。低頭下",
    "T53n2121_009:0048c17": "手&#x546A;願海神。以珠繫頸。時海龍神因緣得便",
    "T53n2121_009:0048c18": "使珠墮海。導師感激吾行入海。乘船涉難勤",
    "T53n2121_009:0048c19": "苦無量乃得此寶。當救眾乏。於今海神反令",
    "T53n2121_009:0048c20": "墮海。&#x52C5;邊侍人捉持器來。吾卷海水令至底",
    "T53n2121_009:0048c21": "泥。不得珠者終不休懈。即便卷水不惜壽命。",
    "T53n2121_009:0048c22": "水自然趣悉入器中。諸海龍神見之懷懼。此",
    "T53n2121_009:0048c23": "人威勢精進之力。誠非世有。水不久竭。即持",
    "T53n2121_009:0048c24": "珠來辭謝還之。吾等即爾相試不圖精進力",
    "T53n2121_009:0048c25": "勢如是。天上天下無能勝君。導師獲寶齎還",
    "T53n2121_009:0048c26": "國中。使雨七寶以供天下莫不安隱。時導師",
    "T53n2121_009:0048c27": "者則我身是(出生經第一卷)。",
    "T53n2121_009:0048c28": "坐海以救估客十一",
    "T53n2121_009:0048c29": "[0048c29] 昔者菩薩與五百商人入海採寶。入海數月",
    "T53n2121_009:0049a01": "獲寶重載。將旋本土道逢飄風。雷電振地水",
    "T53n2121_009:0049a02": "神雲集。四周若城眼中出火波涌灌山。眾人",
    "T53n2121_009:0049a03": "啼曰。吾等死矣。恐怖易色仰天求哀。菩薩愴",
    "T53n2121_009:0049a04": "然心生計曰。吾之求佛但為眾生耳。海神所",
    "T53n2121_009:0049a05": "惡死屍。為其危命濟眾。斯乃開士之尚業矣。",
    "T53n2121_009:0049a06": "[0049a06] 吾不以身血注海。惡海神之意者船人終不",
    "T53n2121_009:0049a07": "被于岸。謂眾人曰。爾等屬手相持并援吾身。",
    "T53n2121_009:0049a08": "眾人承命。菩薩即引刀自害。海神德焉漂",
    "T53n2121_009:0049a09": "舟上岸。眾人普濟。船人抱屍號哭曰。斯必",
    "T53n2121_009:0049a10": "菩薩非凡之徒也。躄踊呼天。寧令吾等命",
    "T53n2121_009:0049a11": "殞于茲。無喪上德之士矣。其言真誠上感諸",
    "T53n2121_009:0049a12": "天。天帝釋&#x89A9;菩薩之弘慈。帝釋下曰。斯至德",
    "T53n2121_009:0049a13": "菩薩將為聖雄。今自活之。以天神藥灌其口",
    "T53n2121_009:0049a14": "中。并通塗屍。菩薩即蘇忽起坐與眾相勞。",
    "T53n2121_009:0049a15": "帝釋以名寶滿其舟中。千倍于前。即還本土",
    "T53n2121_009:0049a16": "九親相見靡不歡悅。賙窮濟乏惠逮眾生。顯",
    "T53n2121_009:0049a17": "宣佛經開化愚冥。其國王服菩薩德詣稟清",
    "T53n2121_009:0049a18": "化。君仁臣忠率土持戒家有孝子。國豐毒歇",
    "T53n2121_009:0049a19": "黎庶歡欣。終生天上長離眾苦。菩薩累劫",
    "T53n2121_009:0049a20": "精進不休遂至得佛。殺身濟眾者吾身是也。",
    "T53n2121_009:0049a21": "天帝釋者彌勒是也。五百商人者今坐中五",
    "T53n2121_009:0049a22": "百應真是也(出殺身濟賈人經又出度無極集)。",
    "T53n2121_009:0049a23": "從地踊出現長舌相十二",
    "T53n2121_009:0049a24": "[0049a24] 時千世界微塵等菩薩摩訶薩。從地踊出一",
    "T53n2121_009:0049a25": "心合掌仰瞻尊顏。而白佛言。我等於佛滅",
    "T53n2121_009:0049a26": "後。世尊分身所在國土滅度之處當廣說此",
    "T53n2121_009:0049a27": "經。我等亦自欲得是真淨大法受持讀誦解",
    "T53n2121_009:0049a28": "說書寫而供養之。爾時世尊於文殊師利等",
    "T53n2121_009:0049a29": "無量百千萬億舊住娑婆世界菩薩及諸聲聞",
    "T53n2121_009:0049b01": "人非人等一切眾前。出廣長舌上至梵世。一",
    "T53n2121_009:0049b02": "切毛孔放無量色光。皆悉遍照十方世界。眾",
    "T53n2121_009:0049b03": "寶樹下師子坐上諸佛亦復如是(出法華經第六卷)。",
    "T53n2121_009:0049b04": "牧牛小兒善說般若義弘廣大乘十三",
    "T53n2121_009:0049b05": "[0049b05] 昔有比丘精進持戒初不毀犯。住在精舍。所",
    "T53n2121_009:0049b06": "可諷誦是般若波羅蜜。有聞此比丘音聲",
    "T53n2121_009:0049b07": "莫不歡喜。有一小兒始年七歲城外牧牛。遙",
    "T53n2121_009:0049b08": "聞比丘誦說經聲。尋聲詣寺聽聞即解。貌大",
    "T53n2121_009:0049b09": "歡喜便問比丘。答不可意。小兒反說其義甚",
    "T53n2121_009:0049b10": "妙昔所希聞。比丘聞之歎此小兒。乃有智慧",
    "T53n2121_009:0049b11": "非是凡人。時兒即去還至牛所。所牧牛犢散",
    "T53n2121_009:0049b12": "走入山。兒尋其&#x8FF9;值虎被害。生長者家第一",
    "T53n2121_009:0049b13": "夫人作子。夫人懷妊口便能說般若波羅蜜。",
    "T53n2121_009:0049b14": "從朝至暮初不應息。其長者家素不奉法。怪",
    "T53n2121_009:0049b15": "此夫人謂口妄語謂呼鬼病。卜問譴崇無能",
    "T53n2121_009:0049b16": "知者。家中內外皆悉憂惶。是時比丘入城分",
    "T53n2121_009:0049b17": "衛詣長者門。遙聞經聲心甚喜悅。即問長者",
    "T53n2121_009:0049b18": "內中誰說深經音聲微妙。長者報言。婦得鬼",
    "T53n2121_009:0049b19": "病。晝夜妄語口初不息。比丘報言。此非鬼病。",
    "T53n2121_009:0049b20": "但說深經甚有義理。疑此夫人所懷妊兒是",
    "T53n2121_009:0049b21": "佛弟子。長者意解。即留比丘與作飲食。日月",
    "T53n2121_009:0049b22": "滿足乃產一男。又無惡露。其兒適生叉手長",
    "T53n2121_009:0049b23": "跪說般若波羅蜜。夫人產已還復如本。如夢",
    "T53n2121_009:0049b24": "寤已了無所識。長者集僧&#x89A9;兒說經初無質",
    "T53n2121_009:0049b25": "礙。是時眾僧各各一心觀此小兒。長者問言。",
    "T53n2121_009:0049b26": "此為何等。比丘答曰。真佛弟子。慎莫驚疑。好",
    "T53n2121_009:0049b27": "養育之。此兒後大當為一切眾人作師。吾等",
    "T53n2121_009:0049b28": "悉當從其啟受。至七歲悉知微妙。與眾超絕",
    "T53n2121_009:0049b29": "智度無極。諸比丘等皆從受學。經中誤脫有",
    "T53n2121_009:0049c01": "所短少。皆為刪定足其所乏。兒每出入有所",
    "T53n2121_009:0049c02": "至止。輒開化人使發大乘。長者家室內外大",
    "T53n2121_009:0049c03": "小五百人眾。皆從兒學發大乘意悉行佛事。",
    "T53n2121_009:0049c04": "兒所教授城郭市里。凡所開發無上道意者",
    "T53n2121_009:0049c05": "八萬四千。承受弟子者五百人。諸比丘聞之",
    "T53n2121_009:0049c06": "意解志求大乘皆得法眼淨。佛告阿難。是時",
    "T53n2121_009:0049c07": "小兒者吾身是也。時比丘者迦葉佛是也(出小兒聞",
    "T53n2121_009:0049c08": "法即解經)。"
}