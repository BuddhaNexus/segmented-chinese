{
    "T50n2060_015:0538b08": "續高僧傳卷第十五",
    "T50n2060_015:0538b10": "大唐西明寺沙門釋道宣撰",
    "T50n2060_015:0538b11": "義解篇十一　正紀十五　附見四",
    "T50n2060_015:0538b12": "唐越州靜林寺釋法敏傳一",
    "T50n2060_015:0538b13": "唐襄州光福寺釋慧璿傳二",
    "T50n2060_015:0538b14": "唐襄州神足寺釋慧眺傳三",
    "T50n2060_015:0538b15": "唐綿州隆寂寺釋靈睿傳四",
    "T50n2060_015:0538b16": "唐京師弘福寺釋僧辯傳五",
    "T50n2060_015:0538b17": "唐京師普光寺釋法常傳六",
    "T50n2060_015:0538b18": "唐澤州清化寺釋智徽傳七",
    "T50n2060_015:0538b19": "唐澤州清化寺釋玄鑒傳八",
    "T50n2060_015:0538b20": "唐京師弘福寺釋玄會傳九",
    "T50n2060_015:0538b21": "唐京師慈悲寺釋行等傳十",
    "T50n2060_015:0538b22": "唐蒲州仁壽寺釋志寬傳十一",
    "T50n2060_015:0538b23": "唐相州慈潤寺釋慧休傳十二(曇元　靈範)",
    "T50n2060_015:0538b24": "唐京師弘福寺釋靈潤傳十三(淨元　智衍)",
    "T50n2060_015:0538b25": "唐京師慈恩寺釋道洪傳十四",
    "T50n2060_015:0538b26": "唐京師慈恩寺釋義褒傳十五",
    "T50n2060_015:0538b27": "釋法敏姓孫氏。丹陽人也。八歲出家。事英",
    "T50n2060_015:0538b28": "禪師為弟子。入茅山。聽明法師三論。明即",
    "T50n2060_015:0538b29": "興皇之遺屬也。初朗公將化。通召門人。言",
    "T50n2060_015:0538c01": "在後事。令自舉處。皆不衷意。以所舉者",
    "T50n2060_015:0538c02": "並門學有聲。言令自屬。朗曰。如吾所舉乃",
    "T50n2060_015:0538c03": "明公乎。徒侶將千名明非一。皆曰。義旨所",
    "T50n2060_015:0538c04": "擬。未知何者明耶。朗曰。吾坐之東柱下明",
    "T50n2060_015:0538c05": "也。明居此席不移八載口無談述身無妄",
    "T50n2060_015:0538c06": "涉。眾目癡明。既有此告莫不迴惑。私議。",
    "T50n2060_015:0538c07": "法師他力扶矣。朗曰。吾舉明公必駭眾意。",
    "T50n2060_015:0538c08": "法教無私不容瑕隱。命就法座對眾敘之。",
    "T50n2060_015:0538c09": "明性謙退泣涕固讓。朗曰。明公來吾意決矣。",
    "T50n2060_015:0538c10": "為靜眾口聊舉其致。命少年捧就傳座。告",
    "T50n2060_015:0538c11": "曰。大眾聽。今問論中。十科深義。初未曾",
    "T50n2060_015:0538c12": "言。而明已解。可一一敘之。既敘之後。大眾",
    "T50n2060_015:0538c13": "愜伏。皆慚謝於輕蔑矣。即日辭朗。領門人",
    "T50n2060_015:0538c14": "入茅山終身不出。常弘此論。故興皇之宗",
    "T50n2060_015:0538c15": "或舉山門之致者是也。敏採摘精理出聽",
    "T50n2060_015:0538c16": "東安。言同意異更張部別。年二十三又聽高",
    "T50n2060_015:0538c17": "麗實公講大乘經論。躬為南坐結軫三周。",
    "T50n2060_015:0538c18": "及實亡後。高麗印師上蜀講論。法席彫散",
    "T50n2060_015:0538c19": "陳氏亡國。敏乃反俗三年潛隱。還襲染衣",
    "T50n2060_015:0538c20": "避難入越。住餘姚梁安寺。領十沙彌講法",
    "T50n2060_015:0538c21": "華三論相續不絕。貞觀元年。出還丹陽講",
    "T50n2060_015:0538c22": "華嚴涅槃二年。越州田都督。追還一音寺。",
    "T50n2060_015:0538c23": "相續法輪。于時眾集義學沙門七十餘州八",
    "T50n2060_015:0538c24": "百餘人。當境僧千二百人。尼眾三百。士俗之",
    "T50n2060_015:0538c25": "集不可復紀。時為法慶之嘉會也。至十九",
    "T50n2060_015:0538c26": "年。會稽士俗請往靜林講華嚴經。至六月",
    "T50n2060_015:0538c27": "末。正講有蛇。懸半身在敏頂上。長七尺許。",
    "T50n2060_015:0538c28": "作黃金色吐五色光。終講方隱。至夏訖",
    "T50n2060_015:0538c29": "還一音寺。夜有赤衣二人。禮敏曰。法師講",
    "T50n2060_015:0539a01": "四部大經功德難量。須往他方教化。故從",
    "T50n2060_015:0539a02": "東方來迎法師。弟子數十人同見此相。至",
    "T50n2060_015:0539a03": "八月十七日。爾前三日三夜無故闇冥。恰至",
    "T50n2060_015:0539a04": "二十三日將逝。忽放大光夜明如日。地",
    "T50n2060_015:0539a05": "為震動因爾遷化。春秋六十有七。身長七尺",
    "T50n2060_015:0539a06": "六寸。停喪七日異香不滅。莫不怪歎。道",
    "T50n2060_015:0539a07": "俗莊嚴。送於隆安之山焉。",
    "T50n2060_015:0539a08": "釋慧璿。姓董氏。少出家在襄州。周滅法後",
    "T50n2060_015:0539a09": "南往陳朝。入茅山聽明師三論。又入栖霞",
    "T50n2060_015:0539a10": "聽懸布法師四論大品涅槃等。晚於安州大",
    "T50n2060_015:0539a11": "林寺聽圓法師釋論。凡所遊刃並契幽極。",
    "T50n2060_015:0539a12": "又返鄉梓住光福寺。會亂入城。盧總管等",
    "T50n2060_015:0539a13": "請在官舍講華嚴經。僧徒擁聚千五百人。",
    "T50n2060_015:0539a14": "既屬賊圍各懷翹敬。不久退散深惟法力。",
    "T50n2060_015:0539a15": "唐運斯泰又住龍泉。三論大經鎮常弘闡。",
    "T50n2060_015:0539a16": "兼達莊老史子談笑動人。公私榮達參問",
    "T50n2060_015:0539a17": "繁結。蔣紀諸王互臨襄部。躬申敬奉坐鎮",
    "T50n2060_015:0539a18": "如初。王出門顧曰。迎送不行。佛法之望也。",
    "T50n2060_015:0539a19": "由此聲譽又逸漢南。貞觀二十三年。講涅",
    "T50n2060_015:0539a20": "槃經。四月八日夜。山神告曰。法師疾作房",
    "T50n2060_015:0539a21": "宇。不久當生西方。至七月十四日講盂蘭",
    "T50n2060_015:0539a22": "盆經竟。斂手曰。生常信施今須通散。一毫",
    "T50n2060_015:0539a23": "以上捨入十方眾僧及窮獨乞人并諸異道。",
    "T50n2060_015:0539a24": "言已而終於法座矣。春秋七十有九。惟璿立",
    "T50n2060_015:0539a25": "性虛靜不言人非。賓客相投欣若朋友。面",
    "T50n2060_015:0539a26": "常含笑慈育在懷。涉獵玄儒通冠文釆。",
    "T50n2060_015:0539a27": "襄荊士素咸傾仰之。聞其長往無不墮淚。",
    "T50n2060_015:0539a28": "初住光福寺。居山頂引汲為勞。將移他",
    "T50n2060_015:0539a29": "寺夜見神人。身長一丈衣以紫袍。頂禮璿",
    "T50n2060_015:0539b01": "曰。奉請住此常講大乘。勿以小乘為慮。",
    "T50n2060_015:0539b02": "其小乘者亦如高山無水不能利人。大乘",
    "T50n2060_015:0539b03": "經者猶如大海。自止此山多佛出世。一人",
    "T50n2060_015:0539b04": "讀誦講說大乘。能令所住珍寶光明眷屬榮",
    "T50n2060_015:0539b05": "勝飲食豐饒。若有小乘前事並失。惟願弘持",
    "T50n2060_015:0539b06": "勿孤所望法師須水。此易得耳。來月八日",
    "T50n2060_015:0539b07": "定當得之。自往劍南慈母山大泉。請一龍",
    "T50n2060_015:0539b08": "王去也。言已不見。恰至來期七日初夜。大",
    "T50n2060_015:0539b09": "風卒起從西南來。雷震雨注。在寺北漢高",
    "T50n2060_015:0539b10": "廟下佛堂後百步許。通夜相續至明方住。惟",
    "T50n2060_015:0539b11": "見清泉香而且美。合眾同幸。及亡龍泉漸",
    "T50n2060_015:0539b12": "便乾竭。據斯以言亦感通之奇致矣。",
    "T50n2060_015:0539b13": "釋慧眺。姓莊氏。少出家。以小乘為業。遊學",
    "T50n2060_015:0539b14": "齊徐青海諸州。數論之精馳譽江漢。開皇末",
    "T50n2060_015:0539b15": "年。還住鄉壤之報善寺承象王哲公在下",
    "T50n2060_015:0539b16": "龍泉講開三論心生不忍曰。三論明空。講",
    "T50n2060_015:0539b17": "者著空。當發言訖。舌出三尺。鼻眼兩耳並",
    "T50n2060_015:0539b18": "皆流血。七日不語。有汰律師。聞其撥略",
    "T50n2060_015:0539b19": "大乘。舌即挺出。告曰。汝大癡也。一言毀經",
    "T50n2060_015:0539b20": "罪過五逆。可信大乘方可免耳。乃令燒香",
    "T50n2060_015:0539b21": "發願懺悔前言。舌還收入。便輿往哲所。誓",
    "T50n2060_015:0539b22": "心斂迹惟聽大乘。哲之云亡。為設大齋於",
    "T50n2060_015:0539b23": "墓。又建七處八會廣請道俗。百日既滿。即",
    "T50n2060_015:0539b24": "往香山神足寺。足不踰閫常習大乘。每勸",
    "T50n2060_015:0539b25": "諸村年別四時講華嚴等經。用陳懺謝。常",
    "T50n2060_015:0539b26": "於眾中顯陳前失。獨處一房常坐常念。貞",
    "T50n2060_015:0539b27": "觀十一年四月三日。在寺後松林坐禪。見",
    "T50n2060_015:0539b28": "有三人。形貌都雅赤服。禮拜請受菩薩戒",
    "T50n2060_015:0539b29": "訖。白曰。禪師大利根。若不改心信大乘者。",
    "T50n2060_015:0539c01": "千佛出世猶在地獄。聞此重囑。涕泗交流",
    "T50n2060_015:0539c02": "大哭還寺。在講者房前宛轉嗚咽不能得",
    "T50n2060_015:0539c03": "言。以水洒醒。乃更大哭。繞佛懺悔。用此",
    "T50n2060_015:0539c04": "為恒。又勸化士俗。造華嚴大品法華維摩",
    "T50n2060_015:0539c05": "思益佛藏三論等各一百部。至十三年三月",
    "T50n2060_015:0539c06": "九日中時。佛前禮懺因此而終。春秋八十餘",
    "T50n2060_015:0539c07": "矣。自終七日。林樹變白大泉渾濁。過此方",
    "T50n2060_015:0539c08": "復。斯亦知過能改無過者同。誠可嘉矣。寺",
    "T50n2060_015:0539c09": "去城邑將五十里。從受歸戒者七千餘人。",
    "T50n2060_015:0539c10": "填赴山河為建大齋於墓所。三十法師各",
    "T50n2060_015:0539c11": "開一經。用津靈造。",
    "T50n2060_015:0539c12": "釋靈睿。姓陳。本惟穎川。流寓蜀部。益昌之",
    "T50n2060_015:0539c13": "陳鄉人也。祖宗信於李氏。其母以二月八日",
    "T50n2060_015:0539c14": "道觀設齋。因乞有子。還家夢見在松林",
    "T50n2060_015:0539c15": "下坐有七寶鉢於樹顛飛來入口。便覺有",
    "T50n2060_015:0539c16": "娠。即不喜五辛諸味。及其誕已設或食者",
    "T50n2060_015:0539c17": "母子頭痛。於是遂斷。八歲二親將至道士",
    "T50n2060_015:0539c18": "所令誦步虛詞。便面孔血出遂不得誦。還",
    "T50n2060_015:0539c19": "家入田。遇見智勝法師。便曰。家門奉道。自",
    "T50n2060_015:0539c20": "欲奉佛隨師出家。即將往益州勝業寺為",
    "T50n2060_015:0539c21": "沙彌。一夏之中。大品暗通。開皇之始。高麗印",
    "T50n2060_015:0539c22": "公入蜀講三論。又為印之弟子。常業大乘。",
    "T50n2060_015:0539c23": "後隨入京流聽諸法。大業之末。又返蜀部",
    "T50n2060_015:0539c24": "住法聚寺。武德二年。安州暠公上蜀。在大",
    "T50n2060_015:0539c25": "建昌寺講開大乘。睿止法延三年。後還",
    "T50n2060_015:0539c26": "蜀本住。常弘此部經二年許。寺有異學。",
    "T50n2060_015:0539c27": "成實朋流嫌此空論。常破吾心將興害意。",
    "T50n2060_015:0539c28": "睿在房中北壁而止。初夜還床栖遑不定。",
    "T50n2060_015:0539c29": "身毛自竪。移往南床坐。至三更忽聞北壁",
    "T50n2060_015:0540a01": "外有物撞度達於臥處。就而看之。乃漆竹",
    "T50n2060_015:0540a02": "笴槊。長二丈許。向若在床身即穿度。既害不",
    "T50n2060_015:0540a03": "果。又以銀挺雇賊入房。睿坐案邊覓終",
    "T50n2060_015:0540a04": "不獲。但有一領甲在常坐處。睿知相害之",
    "T50n2060_015:0540a05": "為惡也。即移貫還綿州益昌之隆寂寺。身",
    "T50n2060_015:0540a06": "相黑短止。長五尺。言令所及通悟為先。常",
    "T50n2060_015:0540a07": "講大乘以為正業。貞觀元年。通州騫禪師",
    "T50n2060_015:0540a08": "作檀越盡形供給。三百聽眾。至七年八月",
    "T50n2060_015:0540a09": "二十五日夜。睿夢有衣冠者來迎騫往西",
    "T50n2060_015:0540a10": "方去。徒眾鉢中皆空無物。至三十日。寺",
    "T50n2060_015:0540a11": "鍾大小七口。銅磬十餘一時皆鳴。至三更",
    "T50n2060_015:0540a12": "據繩床加坐而終。睿自此後。周流講唱傳",
    "T50n2060_015:0540a13": "化不絕。至二十年八月二十一日四更大",
    "T50n2060_015:0540a14": "風忽起。高聲言曰。靈睿法師來年十月。往南",
    "T50n2060_015:0540a15": "海大國光明山西阿觀世音菩薩所受生也。",
    "T50n2060_015:0540a16": "至期十月三日。合寺長幼道俗。見幡華菩薩",
    "T50n2060_015:0540a17": "滿寺而下。晚講入房看疏讀經。外有僧告。",
    "T50n2060_015:0540a18": "幡花異香充寺及房。睿聞捉經出看斂容立",
    "T50n2060_015:0540a19": "終。堅持不倒。扶臥房中。三更忽起加坐如",
    "T50n2060_015:0540a20": "生刺吏以下躬手付香供養其屍。道俗相送",
    "T50n2060_015:0540a21": "歸東度山。設大會八千人。時年八十三矣。",
    "T50n2060_015:0540a22": "然其潔清。童稚過中不飲。葷辛莫履。具盡",
    "T50n2060_015:0540a23": "報云。",
    "T50n2060_015:0540a24": "釋僧辯。俗姓張。南陽人也。渚宮陷沒入關",
    "T50n2060_015:0540a25": "住於馮翊焉。年甫七歲日誦千言。時以奇",
    "T50n2060_015:0540a26": "之。聲于鄉壤。十歲欣仰道法思欲出家。局",
    "T50n2060_015:0540a27": "以公憲。未蒙剃落。乃聽維摩仁王二經。文",
    "T50n2060_015:0540a28": "義俱收。昇座覆述。宣吐教理有稱於時。",
    "T50n2060_015:0540a29": "先學大德相顧曰。吾等沒後不足憂也。此人",
    "T50n2060_015:0540b01": "出家紹隆遺法矣。開皇初年。勅遣蘇威。簡",
    "T50n2060_015:0540b02": "取三千人用充度限。辯年幼小最在末行。",
    "T50n2060_015:0540b03": "輕其行業召令口誦。言詞清囀章句契斷。",
    "T50n2060_015:0540b04": "神明朗正。見者屬目。由是大蒙嗟賞。餘",
    "T50n2060_015:0540b05": "並不試。同得出家。受具已後專尋經論。時",
    "T50n2060_015:0540b06": "有智凝法師。學望京華德隆岳表。辯從問",
    "T50n2060_015:0540b07": "知津乃經累載。承席覆述允合同倫。遂",
    "T50n2060_015:0540b08": "使旁疏異解曲有正量。識者僉悟擊其",
    "T50n2060_015:0540b09": "大節。大業初歲。召入大禪定道場。眾復屯",
    "T50n2060_015:0540b10": "之欣其開解。武德之始。步出關東蒲虞陝",
    "T50n2060_015:0540b11": "虢。大弘法化。四遠馳造倍勝初聞。嘗處芮",
    "T50n2060_015:0540b12": "城將開攝論。露縵而聽。李釋同奔序王將",
    "T50n2060_015:0540b13": "了。黃巾致問酬答乃竟。終誦前關。辯曰。",
    "T50n2060_015:0540b14": "正法自明邪風致翳。雖重廣誦不異前通。",
    "T50n2060_015:0540b15": "黃巾高問轉增愚叟謂其義壯。忽旋風勃起",
    "T50n2060_015:0540b16": "徑趣李宗。縵倒掩抑身首煩擾。冠幘交橫衣",
    "T50n2060_015:0540b17": "髮紊亂。風至僧倫怗然自滅。大眾笑異其",
    "T50n2060_015:0540b18": "相。一時便散。明旦入文。赧然莫集。辯雖乘",
    "T50n2060_015:0540b19": "此勝。而言色不改。時共服其异度也。貞觀",
    "T50n2060_015:0540b20": "翻經被徵證義。弘福寺立又召居之。雖屢",
    "T50n2060_015:0540b21": "處以英華而情不存得喪。約時講說不",
    "T50n2060_015:0540b22": "替寒溫。異學名賓皆欣預席。故使海之內",
    "T50n2060_015:0540b23": "外僧雜華夷不遠萬里承風參謁。俱舍一",
    "T50n2060_015:0540b24": "論振古未開。道岳法師命章搆釋。辯正講",
    "T50n2060_015:0540b25": "論廢而聽之。隨聞出鈔三百餘紙。或聞初",
    "T50n2060_015:0540b26": "開法肆或中途少閑。但有法坐無論勝負。",
    "T50n2060_015:0540b27": "咸預位席橫經而聽。斯渴法之。深良未儔",
    "T50n2060_015:0540b28": "矣。而謙讓知。足不重榮勢。名滿天下。公卿",
    "T50n2060_015:0540b29": "咸委。而不識其形也。皆來覓之。辯如常威",
    "T50n2060_015:0540c01": "儀不變其節。任其來去曾無迎送。時儕倫",
    "T50n2060_015:0540c02": "諸德。以此懷尚而不能行也。以貞觀十六",
    "T50n2060_015:0540c03": "年六月十三日卒於弘福寺。春秋七十有五。",
    "T50n2060_015:0540c04": "于時炎曦赫盛停屍二旬。而相等生存形",
    "T50n2060_015:0540c05": "色不變。迄至于葬日亦不腐朽。于時亢",
    "T50n2060_015:0540c06": "旱積久埃塵涱天。明當將送夜降微雨。故",
    "T50n2060_015:0540c07": "得幢蓋引列。俱得升濟。七眾導從不疲形",
    "T50n2060_015:0540c08": "苦。殯於郊西龍首之原。鑿土為龕處之。",
    "T50n2060_015:0540c09": "于內門通行路。道俗同觀。至今四年鮮",
    "T50n2060_015:0540c10": "明如在。自辯置懷慈濟。愛法為功。路見",
    "T50n2060_015:0540c11": "貧苦不簡人畜。皆盡其身命濟其危厄。講",
    "T50n2060_015:0540c12": "聽之務惟其恒習。其攝論中邊唯識思塵佛",
    "T50n2060_015:0540c13": "性無論。並具出章疏在世流布。",
    "T50n2060_015:0540c14": "釋法常。俗姓張氏。南陽白水人也。高祖隆仕",
    "T50n2060_015:0540c15": "魏因移于河北郡焉。少踐儒林頗知梗概。",
    "T50n2060_015:0540c16": "而厭其諠雜情欣出家。奉戒自守不郡非",
    "T50n2060_015:0540c17": "類。霜懷標舉為眾所推。年十九。投曇延法",
    "T50n2060_015:0540c18": "師。登蒙剃落既預聽限。大闡宏猷。學不",
    "T50n2060_015:0540c19": "逾歲。即講涅槃。道俗聽者咸奇理趣。自爾",
    "T50n2060_015:0540c20": "專親侍奉曉夕諮謀。每擊幽致。延欣其情",
    "T50n2060_015:0540c21": "理深當。乃摩頂曰。觀子所涉。必住持正法",
    "T50n2060_015:0540c22": "矣。於即研精覃思無釋寸陰。時年二十二。",
    "T50n2060_015:0540c23": "攝論初興。隨聞新法仰其弘義。于時論門",
    "T50n2060_015:0540c24": "初闢。師學多途。封守舊章鮮能迴覺。常乃",
    "T50n2060_015:0540c25": "博聽眾鋒校其銛銳。秦齊趙魏靡不周行。",
    "T50n2060_015:0540c26": "時積五年鑽覈名理。至於成實毘曇華嚴",
    "T50n2060_015:0540c27": "地論。博考同異皆為軌轍。末旋踵上京慨",
    "T50n2060_015:0540c28": "茲異敘。隨講出疏示顯群迷。隋齊王暕。",
    "T50n2060_015:0540c29": "召結時望盛演釋經。登預法座敷陳至理。",
    "T50n2060_015:0541a01": "詞義弘遠罕得其門。僉共美之嘉歎。成俗",
    "T50n2060_015:0541a02": "遂有。胥徒歸湊。相續依承。四時講解以為恒",
    "T50n2060_015:0541a03": "任。大業之始榮唱轉高。爰下勅旨入大禪",
    "T50n2060_015:0541a04": "定。相尋講肆成濟極多。唐運初興遐邇清",
    "T50n2060_015:0541a05": "晏。四遠投造增倍於前。每席傳燈播揚非",
    "T50n2060_015:0541a06": "一。貞觀之譯證義所資。下勅徵召恒知翻",
    "T50n2060_015:0541a07": "任。後造普光宏壯華敞。又召居之。衣服供",
    "T50n2060_015:0541a08": "給四時隨改。又下勅令為皇儲受菩薩戒。",
    "T50n2060_015:0541a09": "禮敬之極眾所傾心。貞觀九年。又奉勅召。",
    "T50n2060_015:0541a10": "入為皇后戒師。因即勅補兼知空觀寺上座。",
    "T50n2060_015:0541a11": "撫接客舊妙識物心。弘導法化長鎮不絕。",
    "T50n2060_015:0541a12": "前後預聽者數千。東蕃西鄙難可勝述。及",
    "T50n2060_015:0541a13": "學成返國皆為法匠。傳通正教于今轉盛。",
    "T50n2060_015:0541a14": "新羅王子金慈藏。輕忽貴位棄俗出家。遠",
    "T50n2060_015:0541a15": "聞虔仰思覩言令。遂架山航海遠造京師。",
    "T50n2060_015:0541a16": "乃於船中夢矚顏色。及覩形狀宛若夢",
    "T50n2060_015:0541a17": "中。悲涕交流欣其會遇。因從受菩薩戒。盡",
    "T50n2060_015:0541a18": "禮事焉。十四年。有僧犯過。下勅普責京",
    "T50n2060_015:0541a19": "寺。大德綱維因集於玄武門。召常上殿。論",
    "T50n2060_015:0541a20": "及僧過。常曰。僧等蒙荷恩惠得預法門。不",
    "T50n2060_015:0541a21": "能躬奉教網。致有上聞天聽。特由常等",
    "T50n2060_015:0541a22": "寡於訓誨。恥愧難陳。遂引涅槃付屬之旨。",
    "T50n2060_015:0541a23": "上然之。因宥大理獄囚百有餘人。又延設",
    "T50n2060_015:0541a24": "供。食訖而退。及李道居先。不勝此位。率",
    "T50n2060_015:0541a25": "僧邀駕隨頓表上。既不蒙遂。因染餘疾。",
    "T50n2060_015:0541a26": "的無痛所右脇而終于住寺。春秋七十有",
    "T50n2060_015:0541a27": "九。即貞觀十九年六月二十六日也。至七月",
    "T50n2060_015:0541a28": "二日。葬於南郊高陽之原。時炎景陵天遊",
    "T50n2060_015:0541a29": "塵翳日。逮至發引之前。夜降微雨。及於明",
    "T50n2060_015:0541b01": "旦。天地清朗雲霧四除。纖塵不飛道路無",
    "T50n2060_015:0541b02": "擁。京寺僧侶門人子弟等。各建脩幢三十",
    "T50n2060_015:0541b03": "餘車。前後威儀四十餘里。信心士女執素",
    "T50n2060_015:0541b04": "幡花列侍左右。乃盈數萬。卿相儐從。僉以",
    "T50n2060_015:0541b05": "榮之。初常涉詣義門妙崇行解。故眾所推。",
    "T50n2060_015:0541b06": "美歸於攝論。而志之所尚慕涅槃。恒欲披",
    "T50n2060_015:0541b07": "講未之欣悟。遂依眾請專弘此論。陶冶理",
    "T50n2060_015:0541b08": "味精貫匈懷。依時赴講全無讀誦。纔有",
    "T50n2060_015:0541b09": "餘暇課業行道。六時自勵片無違缺。有大",
    "T50n2060_015:0541b10": "神王冠服皆素。率其部從隨其旋遶。道俗",
    "T50n2060_015:0541b11": "時見。密以高之。又曾宵夜至佛堂中。壁畫",
    "T50n2060_015:0541b12": "樂天一時起舞。後於中夜又在佛堂。觀音",
    "T50n2060_015:0541b13": "菩薩從外入戶上住空中。身相瓌奇佩服",
    "T50n2060_015:0541b14": "瓔珞。晃發希有良久便滅。後經五年。天將欲",
    "T50n2060_015:0541b15": "曙。又感普賢菩薩從東而來。去地五六丈",
    "T50n2060_015:0541b16": "許。常之專精。徵應為如此也。故立志清峻",
    "T50n2060_015:0541b17": "逾久逾劇。所獲法利多造經像。但務奇妙",
    "T50n2060_015:0541b18": "不言其價。歲建檀會終盡京師。悲敬兩田",
    "T50n2060_015:0541b19": "無遮供養。自所服用麁弊而已。講揚別供一",
    "T50n2060_015:0541b20": "不受之。還布眾中持操無改。著攝論義疏",
    "T50n2060_015:0541b21": "八卷玄章五卷。涅槃維摩勝鬘等。各垂疏記。",
    "T50n2060_015:0541b22": "廣行於世。弟子德遜等。為立碑于普光之",
    "T50n2060_015:0541b23": "門。宗正卿李百藥為文。",
    "T50n2060_015:0541b24": "釋智徽。俗姓焦。澤州高平人也。年十三。志",
    "T50n2060_015:0541b25": "樂出家不希世累。住本州清化寺。依隨遠",
    "T50n2060_015:0541b26": "法師聽涉經論。於大涅槃偏洞幽極。故齒",
    "T50n2060_015:0541b27": "年學稔為諸沙彌之卓秀者也。立性勤恪樂",
    "T50n2060_015:0541b28": "理僧務。每有執役不憚形苦。晝供養僧",
    "T50n2060_015:0541b29": "夜讀章疏。衣不解帶研精無怠。受具已後。",
    "T50n2060_015:0541c01": "神思高正戒行明潔。然平恕儉約見者欽屬。",
    "T50n2060_015:0541c02": "歆慕弘道歲常講涅槃十地地持維摩勝鬘。",
    "T50n2060_015:0541c03": "用為恒業。聲務廣被遠近追風。提襆裹糧",
    "T50n2060_015:0541c04": "尋造非一。隋煬御曆珍敬彌隆。大業七年。",
    "T50n2060_015:0541c05": "下詔延請入於東都內道場。禮異恒倫日",
    "T50n2060_015:0541c06": "增榮供徽立操自昔一不受之。盈尺之貯",
    "T50n2060_015:0541c07": "不附箱囊。率性超然不妄傾涅。但專講誦",
    "T50n2060_015:0541c08": "宣導為先。偽鄭之初洛城恒閉。徽以兵戈方",
    "T50n2060_015:0541c09": "始開悟未因。乃杖錫出城思濟鄉壤。于時",
    "T50n2060_015:0541c10": "守衛嚴防梗澁難通。而徽安行限閾守當不",
    "T50n2060_015:0541c11": "覺。斯固善神之所送也。既達高平道俗欣",
    "T50n2060_015:0541c12": "赴。世接屯難飢餒相委。乃遺以糧粒拯濟",
    "T50n2060_015:0541c13": "寔多。皂素賴之皆餐法味。便即四時長講",
    "T50n2060_015:0541c14": "屢有升堂。外施衣帛悉供講眾。頻值儉歲",
    "T50n2060_015:0541c15": "米食不豐。異客暴來兩倍過舊。徽以聽侶",
    "T50n2060_015:0541c16": "不安。為營別院。四方學士同萃其中。財法",
    "T50n2060_015:0541c17": "兩施無時寧舍。懷州都督鄖國公張亮。欽",
    "T50n2060_015:0541c18": "抱德教遠延講說。道俗屯赴。又結河陽。乃",
    "T50n2060_015:0541c19": "請為菩薩戒師。珍敬道風誓為善友。夏講",
    "T50n2060_015:0541c20": "涅槃。解恣便訖。覺少不悆。眾咸怪之。還",
    "T50n2060_015:0541c21": "房靜念俄頃便逝。春秋七十九。即貞觀十二",
    "T50n2060_015:0541c22": "年三月二十日也。懷州道俗哀若至親。送葬",
    "T50n2060_015:0541c23": "歸于本邑。自徽之在遠門也。敬法尊人",
    "T50n2060_015:0541c24": "誠孝第一。每登法席。講析幽通。皆云。大法",
    "T50n2060_015:0541c25": "師意如此。因即聲淚俱下。常謂諸徒曰。父",
    "T50n2060_015:0541c26": "母生吾肉身。法師生吾法身。恩報此恩何",
    "T50n2060_015:0541c27": "由可逮。惟有弘教利物。薄展餘懷耳。所",
    "T50n2060_015:0541c28": "以每歲常講不敢告勞。以惟斯故也。兼以",
    "T50n2060_015:0541c29": "課己行業無虧六時。手執熏爐約數承",
    "T50n2060_015:0542a01": "禮。夜不解衣一生恒爾。清素寡欲不樂交",
    "T50n2060_015:0542a02": "遊。敷化之餘便營僧事。故澤部長幼詠仰于",
    "T50n2060_015:0542a03": "今。",
    "T50n2060_015:0542a04": "釋玄鑒。俗姓焦。澤州高平人也。天性仁慈志",
    "T50n2060_015:0542a05": "樂清潔。酒肉葷辛自然厭離。十九發心投誠",
    "T50n2060_015:0542a06": "釋種。愛重松林終日庇其下忘遺食息。後",
    "T50n2060_015:0542a07": "住清化寺。依止遠公聽採經論。於大涅",
    "T50n2060_015:0542a08": "槃深得其趣隋運末齡賊徒交亂。佛寺僧坊",
    "T50n2060_015:0542a09": "並隨灰燼。眾侶分散顛仆溝壑。鑒守心戒",
    "T50n2060_015:0542a10": "禁曾無愆犯。食唯蔬菜衣則蘊麻。屢經",
    "T50n2060_015:0542a11": "歲序情無嚬蹙。及至年穀豐熟。還返故",
    "T50n2060_015:0542a12": "鄉。招集緇素崇建法席。勸諸信識。但故伽",
    "T50n2060_015:0542a13": "藍皆得營復。有故塔廟並令塗掃。遂使合",
    "T50n2060_015:0542a14": "境莊嚴赫然榮麗。奉信歸向十室其九。兼以",
    "T50n2060_015:0542a15": "正性敦直言行相高。行值飲噉非法。無不",
    "T50n2060_015:0542a16": "面諫訶毀。極言過狀不避強禦。或與語",
    "T50n2060_015:0542a17": "不受者。便碎之酒器。不酬其費。故諸俗士",
    "T50n2060_015:0542a18": "聚集醼飲。聞鑒來至並即奔散。由是七眾",
    "T50n2060_015:0542a19": "尊虔。敬其嚴厲重其清貞。數有繕造工匠",
    "T50n2060_015:0542a20": "繁多。豪族之人或遺酒食。鑒云。吾今所營",
    "T50n2060_015:0542a21": "必令如法。乍可不造理無飲酒。遂即止之",
    "T50n2060_015:0542a22": "時清化寺修營佛殿。合境民庶同供崇建。澤",
    "T50n2060_015:0542a23": "州官長長孫義。素頗奉信聞役工匠其數",
    "T50n2060_015:0542a24": "甚眾。乃送酒兩輿以致之。鑒時檢校營",
    "T50n2060_015:0542a25": "造。見有此事。又破酒器狼籍地上。告云。",
    "T50n2060_015:0542a26": "吾之功德乍可不成。終不用此非法物也。",
    "T50n2060_015:0542a27": "義聞大怒。明欲加惱。夜夢有人以刀臨之。",
    "T50n2060_015:0542a28": "既忽警寤即事歸懺。又遇疫氣死亡非一。",
    "T50n2060_015:0542a29": "皆投心乞命。鑒為之懺悔令斷酒肉。病",
    "T50n2060_015:0542b01": "者痊復。時大重之。有鄉人李遷者。性偏嗜",
    "T50n2060_015:0542b02": "酒。既遇時氣無由自濟。遂悔酒過用為",
    "T50n2060_015:0542b03": "死調。俄爾鑒至無何便去。遷遂除差。因爾",
    "T50n2060_015:0542b04": "厭離飲酒永不涉言。縱忽聞氣如逢毒",
    "T50n2060_015:0542b05": "勢。告其友曰。自見鑒師已來。尚不喜聞。",
    "T50n2060_015:0542b06": "況當見也。故戒節冥感皆此之類。于今神",
    "T50n2060_015:0542b07": "志貞亮。每講涅槃十地維摩。四時不輟。春",
    "T50n2060_015:0542b08": "秋八十有三。初鑒以傳法之務。職司其憂。眾",
    "T50n2060_015:0542b09": "侶乖儀。則糺彈驅擯。時俗僉訝其梗直也",
    "T50n2060_015:0542b10": "及武德六年。當部濩澤縣李錄事者。死經七",
    "T50n2060_015:0542b11": "日。隱身謂妻曰。吾是李錄事也。計吾猶得",
    "T50n2060_015:0542b12": "六年在世。但為司命枉來取我。生埋塚中。",
    "T50n2060_015:0542b13": "已訴閻王。蒙放在人中。浮遊六年。今在鬼",
    "T50n2060_015:0542b14": "道。未然之事皆預知也。卿家貧窘。但為他卜",
    "T50n2060_015:0542b15": "無不必中。因可獲財以利大小。便爾賣",
    "T50n2060_015:0542b16": "卜。鬼為通疑。方遠皆詣謂為大聖。後謂妻",
    "T50n2060_015:0542b17": "曰。人命無常。何不修福。可往鑒師所聽",
    "T50n2060_015:0542b18": "法。遂相將入講堂中。安置壁角以物自障。",
    "T50n2060_015:0542b19": "共人言議應變迅速。乃經晦朔。或有問者。",
    "T50n2060_015:0542b20": "何不現形耶。答曰。今在鬼趣。受身極陋自",
    "T50n2060_015:0542b21": "不忍見。況復他也。又往景業寺聽維摩經。",
    "T50n2060_015:0542b22": "有餘法師。謂曰。今講此經感何人聽。答曰。",
    "T50n2060_015:0542b23": "自人頭已上便是鬼神。上及諸天。重級充",
    "T50n2060_015:0542b24": "滿。然都講唱文。諸天神等皆斂容傾耳。恐",
    "T50n2060_015:0542b25": "其聲絕。法師解釋皆散亂縱恣無心聽受。",
    "T50n2060_015:0542b26": "願如法講說勿妄飲噉也。何以知然。見",
    "T50n2060_015:0542b27": "天神等聞法師酒氣皆迴面而聽。因即悔",
    "T50n2060_015:0542b28": "過令廢飲之。鬼曰。此定須斷天神不許",
    "T50n2060_015:0542b29": "寧不講也。非惟此會獨感諸天。但有法事",
    "T50n2060_015:0542c01": "無不來降。不可輕矣。鑒聞異寺有此聲",
    "T50n2060_015:0542c02": "告。倍復信奉。兢兢異常。",
    "T50n2060_015:0542c03": "釋玄會。字懷默。俗姓席氏。其先豳土安定",
    "T50n2060_015:0542c04": "人也。遠祖因官故。又居京兆樊川之祕坂",
    "T50n2060_015:0542c05": "焉。年十二。精苦絕倫。欣志捐俗。而儀相秀",
    "T50n2060_015:0542c06": "挺有異神童。隋漢王諒。見而奇之。奏度出",
    "T50n2060_015:0542c07": "家。仍住海覺寺。為總法師弟子。自落采之",
    "T50n2060_015:0542c08": "後即預講席專志涅槃。勤至之功倫等推",
    "T50n2060_015:0542c09": "尚。總深會之解也。舉為覆述。所以槃節拘",
    "T50n2060_015:0542c10": "致由來擁慮者皆剖決。通釋泠然可見。時大",
    "T50n2060_015:0542c11": "賞之以為涅槃之後胤也。因爾改前舊章更",
    "T50n2060_015:0542c12": "新戶牖穿鑿之功。難與讎抗。造涅槃義章",
    "T50n2060_015:0542c13": "四卷。義源文本時文釋抄部各四卷。自延",
    "T50n2060_015:0542c14": "遠輟斤之後。作者祖述前言。惟會一人獨",
    "T50n2060_015:0542c15": "稱孤拔。武德之始。學觀大張。沙門曇獻道",
    "T50n2060_015:0542c16": "開國望。造慈悲寺奏會以為寺主。經始惟",
    "T50n2060_015:0542c17": "新法務連續。引接後昆。講揚此部將四十",
    "T50n2060_015:0542c18": "遍。于時同侶同業相推元席。而讓以成治。",
    "T50n2060_015:0542c19": "雅為學宗性慕人法不濫尊嚴。但有法座",
    "T50n2060_015:0542c20": "皆通諮聽。縱己舊聞傾如新渴。斯敬重之",
    "T50n2060_015:0542c21": "極。末象罕遇也。總法師曰。吾非聖人。何",
    "T50n2060_015:0542c22": "得此子入吾室乎。相法師曰。經云。後五百",
    "T50n2060_015:0542c23": "歲有福智者。此子謂乎。法之大將豈不然乎。",
    "T50n2060_015:0542c24": "岳法師曰。此公就我學俱舍者。同事攝也。",
    "T50n2060_015:0542c25": "願以妙莊嚴世值善知識矣。振法師曰。此",
    "T50n2060_015:0542c26": "公就我學迦延者。之贊成吾學耳。以我",
    "T50n2060_015:0542c27": "小術不恥下問乃迴龍象於兔徑也。吾何",
    "T50n2060_015:0542c28": "言哉。貞觀八年又勅住弘福寺。講事都廢專",
    "T50n2060_015:0542c29": "修定業。夢登佛手號無量壽。遂造彌陀像",
    "T50n2060_015:0543a01": "一座。常擬繫心作身同觀。欲入山林寺眾",
    "T50n2060_015:0543a02": "勸住請講涅槃。至藤蛇喻。忽有異蛇。從栿",
    "T50n2060_015:0543a03": "而下顧視四方。尋即不見。講至諍論常有",
    "T50n2060_015:0543a04": "魔事。因茲遘疾還返慈悲。見佛來迎因而",
    "T50n2060_015:0543a05": "氣盡。春秋五十有九。即十四年五月二十七",
    "T50n2060_015:0543a06": "日也。合邑聞知悲涼相及。葬于高陽原。晚",
    "T50n2060_015:0543a07": "又收其遺骸於故城西南隅。起塼塔供養。",
    "T50n2060_015:0543a08": "自會之弘道也。溫柔在性弘贍為心。遠近",
    "T50n2060_015:0543a09": "流寓投造非一。而能推心接誘。惟法是務。",
    "T50n2060_015:0543a10": "晚又常坐乃終身世。",
    "T50n2060_015:0543a11": "釋行等。姓吉氏。馮翊人。十二出家。與會公",
    "T50n2060_015:0543a12": "同事總師為弟子。服章麁素立性鏗卓。登",
    "T50n2060_015:0543a13": "聽淨影遠公涅槃。伏讀文義。時以榮之。相",
    "T50n2060_015:0543a14": "從講說百一十遍。中逢阻難必預先知。或",
    "T50n2060_015:0543a15": "聞異香或感怪夢。幢折蓋翻以為標據。即",
    "T50n2060_015:0543a16": "令大眾同念般若。所有魔事無何而退。故",
    "T50n2060_015:0543a17": "每講後常禮佛名及讀華嚴。以為消障",
    "T50n2060_015:0543a18": "之本也。又與玄會同住慈悲。弘法之時。等",
    "T50n2060_015:0543a19": "必先登。會隨後赴。時以為相成之道也。故",
    "T50n2060_015:0543a20": "常講時感鷄伏聽。從受戒者死而還活。冥曹",
    "T50n2060_015:0543a21": "所放。云傳等教。斯亦駭動幽顯。非言厝",
    "T50n2060_015:0543a22": "也。以貞觀十六年三月六日因疾而終。春",
    "T50n2060_015:0543a23": "秋七十有三。初臨終累日。護戒之語吾何重",
    "T50n2060_015:0543a24": "及。但少欲知足可為永誡。吾今死後勿作",
    "T50n2060_015:0543a25": "威儀。惟以一椽輿送山所。願食吾身早成",
    "T50n2060_015:0543a26": "正覺。有乖此願非吾門人。弟子等營辦幢",
    "T50n2060_015:0543a27": "輿盛設威儀將欲塋送。其夜列宿大明地",
    "T50n2060_015:0543a28": "方欲了。大雨洪注。道俗同擁一不得往。還",
    "T50n2060_015:0543a29": "依遺訣單輿至山。雨即通霽。收葬于京南",
    "T50n2060_015:0543b01": "神和原。起塔樹松立銘塔所。◎",
    "T50n2060_015:0543b02": "◎釋志寬。姓姚氏。蒲州河東人也。祖宗仕族",
    "T50n2060_015:0543b03": "不交群小。父任隋青州刺吏寬。自幼及長",
    "T50n2060_015:0543b04": "清約知名。歷聽諸經以涅槃地論為心",
    "T50n2060_015:0543b05": "要也。東西訪道無釋寸陰。業成登器遊講",
    "T50n2060_015:0543b06": "為務。生常履信言行不乖。望似專正而懷",
    "T50n2060_015:0543b07": "抱虛蕩。嘗以遊學長安詣市買絹。有人",
    "T50n2060_015:0543b08": "曰。可見付直明當送絹。於此便付直。還",
    "T50n2060_015:0543b09": "寺為諸僧所笑。寬曰。自憶不負於人。豈",
    "T50n2060_015:0543b10": "有人而乖信。至期果獲。以事陳之。彼人",
    "T50n2060_015:0543b11": "云。兵食可亡信不可廢。弟子俗人奉之。豈",
    "T50n2060_015:0543b12": "意釋門綴斯慮也。寬常誦維摩及戒本。所",
    "T50n2060_015:0543b13": "居住房每夜必有振動介冑之響。竊而觀者",
    "T50n2060_015:0543b14": "咸見非常神人遶房而行。又一時夜中房重",
    "T50n2060_015:0543b15": "閣上有打物聲。同學寶通。聞之驚迷不安",
    "T50n2060_015:0543b16": "其席。寬就而慰之。猶打物如故。至旦看",
    "T50n2060_015:0543b17": "之。乃舍梁將折。即令拄之得免其命。其",
    "T50n2060_015:0543b18": "為幽靈所衛如此。而性好瞻病無憚遠",
    "T50n2060_015:0543b19": "近。及以道俗知無人治者。皆輿迎房中。躬",
    "T50n2060_015:0543b20": "運經理。或患腹癰不可膿出者。乃口就[口*束]",
    "T50n2060_015:0543b21": "之遂至於差。往往非一。其慈惠之懷信難",
    "T50n2060_015:0543b22": "繼也。後於中夜室內大明。及觀房外與",
    "T50n2060_015:0543b23": "晝無異。乃自縫綻衣帛。不謂神光所照。",
    "T50n2060_015:0543b24": "後召諸徒方知半夜此相數現。後遂不怪。",
    "T50n2060_015:0543b25": "加以開務誘引弘濟為業。道俗胥悅慶其幸",
    "T50n2060_015:0543b26": "遇。屬煬帝弘道海內搜揚。以寬行解同推。",
    "T50n2060_015:0543b27": "膺斯榮命。既處慧日講悟相仍。會梟感作",
    "T50n2060_015:0543b28": "逆齋事拘纏。寬便下獄待罪。有來餉遺",
    "T50n2060_015:0543b29": "一不自資。通給囚僧歡笑如昔。後並配徒",
    "T50n2060_015:0543c01": "隷役於天路常令負土使裝滿籠。盡力",
    "T50n2060_015:0543c02": "輦送初不懈息。役僧曰。此無監檢。當可小",
    "T50n2060_015:0543c03": "停。寬曰。業報如此。何能自欺。違心行事誠",
    "T50n2060_015:0543c04": "未安耳。未又配流西蜀行達陝州。有送財",
    "T50n2060_015:0543c05": "帛祖餞之者。並即散而不遺。唯留一驢負",
    "T50n2060_015:0543c06": "經而已。路次潼關。流僧寶暹者。高解碩德",
    "T50n2060_015:0543c07": "足破不進。寬見臥于道側。泣而哀焉。即捨",
    "T50n2060_015:0543c08": "驢與乘。自擔經論。徒行至蜀雖有事勞而",
    "T50n2060_015:0543c09": "口不告倦。其仁恕之性登苦知其人矣。既",
    "T50n2060_015:0543c10": "達蜀境大發物情。所在利安咸興敬悅。時",
    "T50n2060_015:0543c11": "川邑虎暴行人斷路。或數百為群。經歷村",
    "T50n2060_015:0543c12": "郭傷損人畜。中有獸王。其頭最大五色純",
    "T50n2060_015:0543c13": "備威伏諸狩。遂州都督張遜遠聞慈德遣",
    "T50n2060_015:0543c14": "人往迎。寬乃令州縣立齋行道。各受八戒。",
    "T50n2060_015:0543c15": "當夕虎災銷散。莫知所往。時人感之奉為",
    "T50n2060_015:0543c16": "神聖。然寬因名立行弘裕有儀。凡所宣化",
    "T50n2060_015:0543c17": "如風之靡。每至散席禮嚫相仍。或至十",
    "T50n2060_015:0543c18": "萬二十萬者。皆即坐散盡了無資己。告施",
    "T50n2060_015:0543c19": "者曰。財猶種子聚則難繁。故為散之。令從",
    "T50n2060_015:0543c20": "用有在耳。其虛懷應物為若此也。兼又輕",
    "T50n2060_015:0543c21": "生疎素弊服尋常。一經御形動經累稔。愛",
    "T50n2060_015:0543c22": "護之甚有過身肉。時逢儉歲躬煮糜粥親",
    "T50n2060_015:0543c23": "惠飢餒。銜泣說化令誦佛名。又以所服",
    "T50n2060_015:0543c24": "衣之與氈。或割或減用充貧乏。每年冬首預",
    "T50n2060_015:0543c25": "積坐氈履替。觀諸沙門少者便給。以此為",
    "T50n2060_015:0543c26": "常。貞觀之初還反蒲壤緇素慶幸歡詠如",
    "T50n2060_015:0543c27": "雲。屢建法筵重揚利涉。時州部遇旱諸",
    "T50n2060_015:0543c28": "祈不遂。官民素承嘉績。乃同請焉。寬為置",
    "T50n2060_015:0543c29": "壇場。以身自誓。不降雨者不處室房。曝",
    "T50n2060_015:0544a01": "形兩日。密雲垂布。三日已後合境滂流。民賴",
    "T50n2060_015:0544a02": "來蘇有年斯在。昔在蜀土亦以此致譽。故",
    "T50n2060_015:0544a03": "使遍洽時諺號為一代佛日。有沙門神素者。",
    "T50n2060_015:0544a04": "架業相隣尤所欽友。以先卒於栖巖。寬住",
    "T50n2060_015:0544a05": "州寺先絕凶問。忽降形歡敘欣若生平。明",
    "T50n2060_015:0544a06": "晚來告乃知其死。寬致書慰曰。等同幻境",
    "T50n2060_015:0544a07": "俱稟泡形。不意之情非復言象。素法師俗",
    "T50n2060_015:0544a08": "風清美道器冲深。包總義門研機至實。但",
    "T50n2060_015:0544a09": "正業久成必之淨土。此方薄運頓失所歸。老",
    "T50n2060_015:0544a10": "病之僧早應先去。罪重福微猶守餘報耳。法",
    "T50n2060_015:0544a11": "師不遺故舊。昨二十五日夜降神共聚同",
    "T50n2060_015:0544a12": "臥一床。通夕言議至曉方別。情猶今昔。事",
    "T50n2060_015:0544a13": "即存亡。冥感之誠未可陳述。素以貞觀十",
    "T50n2060_015:0544a14": "七年春二月二十四日卒。素見別傳。寬以",
    "T50n2060_015:0544a15": "其年夏五月十六日卒於仁壽寺。春秋七十",
    "T50n2060_015:0544a16": "有八。初未終之前右脇而臥枕於右臂。告門",
    "T50n2060_015:0544a17": "徒曰。生死長遠。有待者皆爾。汝等但自觀",
    "T50n2060_015:0544a18": "身如幻。便無愛結自纏。吾命亦斷。當取椽",
    "T50n2060_015:0544a19": "兩根[竺二+處]篨一領裹縛輿送。無得隨俗紛紜",
    "T50n2060_015:0544a20": "為不益事也。言訖而卒。時蒲虞等州。道俗",
    "T50n2060_015:0544a21": "奔赴號慟川野。屯於壙側七里人滿。自寬",
    "T50n2060_015:0544a22": "從釋種。靜攝居形。不臥全氈不畜疋絹。",
    "T50n2060_015:0544a23": "櫃篋之事由來絕心。騎乘勞具終身不涉。",
    "T50n2060_015:0544a24": "口不及利手不執錢。或有忤之。便掩口",
    "T50n2060_015:0544a25": "私默。不行讚毀於人物也。曾用錢一千五",
    "T50n2060_015:0544a26": "百。買驢負經。既至東京。值卒科運大貴。或",
    "T50n2060_015:0544a27": "頭至數萬者。同侶欲為賣之。寬不許曰。",
    "T50n2060_015:0544a28": "已勞負荷豈復過本乎。便詣市自出之。但",
    "T50n2060_015:0544a29": "取元價。此雖小事廉恥本矣。",
    "T50n2060_015:0544b01": "釋慧休。姓樂氏。瀛州人也。世居海濱。以蠶",
    "T50n2060_015:0544b02": "漁為業。而生知離惡深惟罪報。常思出",
    "T50n2060_015:0544b03": "濟無緣拔足。或累歎通宵晨或忘餐。近",
    "T50n2060_015:0544b04": "逾信宿。雖憤氣填胸。無免斯厄。十六遇相",
    "T50n2060_015:0544b05": "州沙門巡里行化談三世之循擾述八苦之",
    "T50n2060_015:0544b06": "交侵。雅會夙懷。背世情決乃違親背俗。",
    "T50n2060_015:0544b07": "投勗律師而出家焉。勗導以義方禮逾天",
    "T50n2060_015:0544b08": "屬。又聞靈裕法師震名西壤。行解所歸。現",
    "T50n2060_015:0544b09": "居鄴下。命休從學。休天機秀舉惟道居心。",
    "T50n2060_015:0544b10": "乃背負華嚴遠遊京鄴。一聞裕講鎣動身",
    "T50n2060_015:0544b11": "心不略昏明幽求體性。而章句無昧至理",
    "T50n2060_015:0544b12": "未融。展轉陶埏五十餘遍研諷文理轉加",
    "T50n2060_015:0544b13": "昏漠。試以所解遍問諸師。皆慮涉重關返",
    "T50n2060_015:0544b14": "啟其致。乃悟曰。斯固上聖之至理也。豈下凡",
    "T50n2060_015:0544b15": "而抑度哉。且搏聽眾師。沐心法海耳。乃往",
    "T50n2060_015:0544b16": "渤海從明彥法師聽成實論。先出章抄品",
    "T50n2060_015:0544b17": "藻異同。慧滿冲情解律法友。以彥公化",
    "T50n2060_015:0544b18": "世受染餘流。從志念法師受學小論。加",
    "T50n2060_015:0544b19": "雜婆沙各聞數遍。窮其本支曉其固執。解",
    "T50n2060_015:0544b20": "既清逈行寔貞嚴。念曰。余講小乘歲序多",
    "T50n2060_015:0544b21": "矣。今乃值子諒不虛延。休即著雜心玄章抄",
    "T50n2060_015:0544b22": "疏。各區別部類條貫攸歸。文教纔出初尋",
    "T50n2060_015:0544b23": "重敬。頻當元宰講授相續。幽致既舉慧燭天",
    "T50n2060_015:0544b24": "懸。故使馳名冀都擊響河渭。抱帙橫經",
    "T50n2060_015:0544b25": "肩排日謁。結疑懷籤踵接登堂。皆總為書",
    "T50n2060_015:0544b26": "紳永開冥府。故於立破諸教。探隱洞明。",
    "T50n2060_015:0544b27": "雖學冠空宗。而梗情塵境。欲通惟識之",
    "T50n2060_015:0544b28": "旨。取悟無方。會裕師入關因便預從。遇曇",
    "T50n2060_015:0544b29": "遷禪師及尼論師等講揚攝論。每舉一會",
    "T50n2060_015:0544c01": "餘駕停輪。詞吐既新。領拔彌悉周涉三遍",
    "T50n2060_015:0544c02": "即造疏章。神會幽陳廣疏聽視。自大小諸",
    "T50n2060_015:0544c03": "藏並統關鍵。惟有律部未遑精閱。昔以",
    "T50n2060_015:0544c04": "戒禁隨事可用緣求。案讀即了未勞師授。",
    "T50n2060_015:0544c05": "曾披一卷持犯茫然。方悔先議更弘神府。",
    "T50n2060_015:0544c06": "乃負律提瓶。從洪律師聽採四分。一經講",
    "T50n2060_015:0544c07": "肆三十餘遍。日漸其致終未極言。顧諸學",
    "T50n2060_015:0544c08": "徒曰。余聽涉多矣。至於經論一遍入神。今",
    "T50n2060_015:0544c09": "遊律部逾增逾闇。豈非理可虛求事難通",
    "T50n2060_015:0544c10": "會乎。而敬慎三業懍課六時。纖塵或阻即",
    "T50n2060_015:0544c11": "申懺洗。目見大小講匠知名者多。奉法自",
    "T50n2060_015:0544c12": "修實罕聯類。嘗聽礪公講律。礪曰。法師大",
    "T50n2060_015:0544c13": "德。暮年如何猶勤律部。休曰。余憶出家之",
    "T50n2060_015:0544c14": "始。從虎口中來。即奉投戒法。豈以老朽而",
    "T50n2060_015:0544c15": "可斯須離耶。恨吾不得常聞耳。其清慎之",
    "T50n2060_015:0544c16": "高。率此例也。又屢經寇蕩荒荐相仍。寺眾",
    "T50n2060_015:0544c17": "僧厨亟經宿觸。故從隋末終至唐初。四度",
    "T50n2060_015:0544c18": "翻穢獲資淨供。致使四方嘉會。休有功焉。",
    "T50n2060_015:0544c19": "暨武德年內。劉闥賊興。魏相諸州並遭殘",
    "T50n2060_015:0544c20": "戮。忽一日警急。官民小大棄城逃隱。休在",
    "T50n2060_015:0544c21": "雲門聞有斯事。乃率學士二十餘人。東赴",
    "T50n2060_015:0544c22": "相州了無人物。便牢城自固。四遠道俗承",
    "T50n2060_015:0544c23": "休城內方來歸附。當斯時也人各藏身。而",
    "T50n2060_015:0544c24": "休挺節存國守城引眾。可謂亂世知人者",
    "T50n2060_015:0544c25": "矣。其年不久。天策陳兵。遠臨賊境。軍實無",
    "T50n2060_015:0544c26": "委。並出當機。休既處僧端預明利害集眾",
    "T50n2060_015:0544c27": "告曰。官軍靜亂須有逢迎。僧食眾物義當",
    "T50n2060_015:0544c28": "先送。再和大眾並無從者。休懼被後罸必",
    "T50n2060_015:0544c29": "可乘權。獨詣軍門具陳來意。于時曹公徐",
    "T50n2060_015:0545a01": "世勣。引勞賞悅。仍令部從隨休至寺。任付",
    "T50n2060_015:0545a02": "糧粒。及平殄後。曹公為奏具述休功。登即",
    "T50n2060_015:0545a03": "下勅入賊。諸州見有僧尼。止留三十。相州",
    "T50n2060_015:0545a04": "一境特宜依定以事驗人。休量難准。又荒",
    "T50n2060_015:0545a05": "亂之後律法不行。並用銅盂身御俗服",
    "T50n2060_015:0545a06": "同諸流俗。休恐法滅於事。躬自經營立樣",
    "T50n2060_015:0545a07": "造坏。依法施熏遂成好缽。遍送受持。今",
    "T50n2060_015:0545a08": "大行用並是休功緝遺緒也。又僧庫火起。",
    "T50n2060_015:0545a09": "時當中夜。忽有人告。走往觀之。賴始發焰。",
    "T50n2060_015:0545a10": "救而獲免。退問告由了無知者。良以道通",
    "T50n2060_015:0545a11": "幽顯。屢動禎祥。貞觀九年。頻勅徵召令入",
    "T50n2060_015:0545a12": "京師。並固辭以疾無預榮問。至今十九年",
    "T50n2060_015:0545a13": "中。春秋九十有八。見住慈潤爽健如前。四",
    "T50n2060_015:0545a14": "眾懷蒲柳之慕猶執卷諮謀。乃力倦而告",
    "T50n2060_015:0545a15": "曰。吾學功多矣。每有經律。雖聽二三十遍",
    "T50n2060_015:0545a16": "文旨乃鏡。猶恨少功。欲兼異部。未遑多",
    "T50n2060_015:0545a17": "涉耳。今之後學則不同之。薄知文句宗致",
    "T50n2060_015:0545a18": "眇然。即預師範更無通觀。所以終夜長慨",
    "T50n2060_015:0545a19": "有耿于懷。致有窮括教源莫知由序。此",
    "T50n2060_015:0545a20": "法滅在人矣。今暮年開道意在成器。斯",
    "T50n2060_015:0545a21": "猶砥礪合其刃耳。安能鑪錘其樸耶。所以",
    "T50n2060_015:0545a22": "引化席端直陳綱要。而奉禁守道抑在天",
    "T50n2060_015:0545a23": "然。挫拉形心逾衰逾篤。衣服率然趣便蓋",
    "T50n2060_015:0545a24": "體。襆懸壁上尺絹不居。所得外利即迴講",
    "T50n2060_015:0545a25": "眾。補綻衣服不勞人助。見着麻鞋經今",
    "T50n2060_015:0545a26": "三十餘年。雖有斷壞綴而蹈涉。暫有泥雨",
    "T50n2060_015:0545a27": "徒跣而行。有問其故。答云。泥軟易履。不",
    "T50n2060_015:0545a28": "損信施耳。又寒不加火熱不依涼。瓶水",
    "T50n2060_015:0545a29": "若凍裹之草束。受具已來缽無他洗。入夏",
    "T50n2060_015:0545b01": "已去不噉菜蔬。旋遶往還執帚先掃。存",
    "T50n2060_015:0545b02": "護物命寧有過之。凡斯眾行前後一揆。余",
    "T50n2060_015:0545b03": "以親展徽音。奉茲景行。猶恨標其大抵。事",
    "T50n2060_015:0545b04": "略文繁以為輕約耳。弟子曇元。高潔僧也。",
    "T50n2060_015:0545b05": "經論及律並曾披導。偏重清行不妄衣食。",
    "T50n2060_015:0545b06": "寺雖結淨猶懷塵點。常乞食自資。今託",
    "T50n2060_015:0545b07": "靜林慮寶山。志道辭世。門人靈範。學通休",
    "T50n2060_015:0545b08": "涉慧悟少之。勅召弘福。時揚攝論。今居宗",
    "T50n2060_015:0545b09": "樹業。振名京邑。又休以年學高遠。今上重",
    "T50n2060_015:0545b10": "之。因事遼左親幸其室。敘故陳道彌會",
    "T50n2060_015:0545b11": "帝心。故又續其績。",
    "T50n2060_015:0545b12": "釋靈潤。俗姓梁。河東虞鄉人也。家世衣冠鄉",
    "T50n2060_015:0545b13": "閭望族。而風格弘毅統擬大方。少踐清猷",
    "T50n2060_015:0545b14": "長承餘烈。故能正行倫據不肅而成。昆季",
    "T50n2060_015:0545b15": "十人秀美時譽。中間三者齊慕出家。父告子",
    "T50n2060_015:0545b16": "曰。但誦觀音。先度即當許也。潤執卷便誦。",
    "T50n2060_015:0545b17": "一坐不起。從旦至中。文言遂徹。便預公度。",
    "T50n2060_015:0545b18": "依止靈粲法師住興善寺。粲有正行備于",
    "T50n2060_015:0545b19": "別傳。年十三。初聽涅槃妙通文旨。將及志",
    "T50n2060_015:0545b20": "學銷會前聞括悟新理。便登講座宣釋教",
    "T50n2060_015:0545b21": "意。部分科宗英秀諸僧。咸欣其德。加又欽",
    "T50n2060_015:0545b22": "重行禁。動靜惟安。不妄遊從常資規矩。所",
    "T50n2060_015:0545b23": "以興善大德海內名僧。咸相顧而言曰。此沙",
    "T50n2060_015:0545b24": "彌發蹤能爾堪住持矣。於後深心至道通",
    "T50n2060_015:0545b25": "贍群師。預在見聞包蘊神府。當即斧藻人",
    "T50n2060_015:0545b26": "法珪璋解行。皆統其本支該其成敗。仁",
    "T50n2060_015:0545b27": "壽感瑞懷州造塔。有勅令往。官供驛乘隨",
    "T50n2060_015:0545b28": "師東赴。乞食徒行獨無受給。既達河內。道",
    "T50n2060_015:0545b29": "俗服其精通敬其行範。所有歸戒並從於",
    "T50n2060_015:0545c01": "潤。當即名厲河北譽滿京師。聞泰岳靈巖",
    "T50n2060_015:0545c02": "寺僧德肅清四方是則。乃杖策尋焉。既覩",
    "T50n2060_015:0545c03": "副師遂從諮訓。乃習般舟行定。無替晨昏",
    "T50n2060_015:0545c04": "初經三七情事略疲。自斯已後頓忘眠倦。",
    "T50n2060_015:0545c05": "身心精勵遂經夏末。于時同侶五百餘人。各",
    "T50n2060_015:0545c06": "奉行之互相敦勵。至於解坐同行無幾。惟",
    "T50n2060_015:0545c07": "潤獨節秀出情事莫移。皆不謀同詞敬稱",
    "T50n2060_015:0545c08": "徽績。時父任青州益都令。外祖吳超任懷州",
    "T50n2060_015:0545c09": "懷令。堂祖吳同任齊州山荐令。姨夫侯援",
    "T50n2060_015:0545c10": "任曹州金鄉令。並潤之宗族內外親姻。雖",
    "T50n2060_015:0545c11": "經還講肆遊其所部。事逾行路一無過",
    "T50n2060_015:0545c12": "造。及生緣背喪。或有悲慕邀延者。潤情若",
    "T50n2060_015:0545c13": "風傳。不往登踐。斯割愛從道。皆此類也。有",
    "T50n2060_015:0545c14": "道奘法師。擅名海岱講攝大乘。又往尋焉。",
    "T50n2060_015:0545c15": "時未具戒早飛聲采。周流法席文義圓",
    "T50n2060_015:0545c16": "通。問難深微稱傳元宰。預是同席心共揖",
    "T50n2060_015:0545c17": "之。既承師有本。即奉奘以為和上。大戒",
    "T50n2060_015:0545c18": "已後方詣律司。十地諸經略觀文體。年二十",
    "T50n2060_015:0545c19": "三還返京室。值志念法師正弘小論。將欲",
    "T50n2060_015:0545c20": "博觀智海。預在聽徒。有辯相法師。學兼大",
    "T50n2060_015:0545c21": "小聲聞于天。攝論初興盛其麟角。在淨影",
    "T50n2060_015:0545c22": "寺創演宗門。造疏五卷。即登敷述京華。聽",
    "T50n2060_015:0545c23": "眾五百餘僧。竪義之者數登二百。潤初從關",
    "T50n2060_015:0545c24": "表創預講筵。祖習異聞遂奮奇論。一座驚",
    "T50n2060_015:0545c25": "異側目嘉之。登有辯行法師。機論難擬處",
    "T50n2060_015:0545c26": "眾高謝而敬憚焉。雖則負譽帝京。而神氣",
    "T50n2060_015:0545c27": "自得。或譏毀達其耳者。曾若不聞。以道鎮",
    "T50n2060_015:0545c28": "心情無喜怒。末法攸寄誠可嘉焉。大業初",
    "T50n2060_015:0545c29": "歲風疾暴增。後復本心更精新業。又恐報",
    "T50n2060_015:0546a01": "傾旦夕不守本懷。講導世流往還煩雜。遂",
    "T50n2060_015:0546a02": "脫略人事厭俗歸閑。遂往南山之北西極",
    "T50n2060_015:0546a03": "澧鄠東漸玉山。依寒林頭陀為業。時與沙",
    "T50n2060_015:0546a04": "門空藏慧璡智信智光等。京邑貞幹同修出",
    "T50n2060_015:0546a05": "離。既處叢塜。鬼神斯惱。或被推盪偃仆。或",
    "T50n2060_015:0546a06": "揚聲震叫者。潤獨體其空寂宴坐如空。諸",
    "T50n2060_015:0546a07": "被嬈者皆來依附。或於深林曠野狼虎行",
    "T50n2060_015:0546a08": "處。試心安止都無有畏。當遵此務盡",
    "T50n2060_015:0546a09": "報傳持。屬大業末年不許僧出。遂虧此行。",
    "T50n2060_015:0546a10": "乃還興善託於西院。獨靜資業一食入淨。",
    "T50n2060_015:0546a11": "常講涅槃眾經。有慧定禪師等。歸依受業",
    "T50n2060_015:0546a12": "相率修課。不出院宇經于三年。結侶漸多",
    "T50n2060_015:0546a13": "行清動眾。時僧粲法師。一寺頂蓋。銳辯無",
    "T50n2060_015:0546a14": "前抗衡京國。乃率諸翹望五十餘僧。來至",
    "T50n2060_015:0546a15": "法會詳其神略。人並投問玄隱之義。潤領宗",
    "T50n2060_015:0546a16": "酬答位判泠然。咸共欣賞妙符經旨。爾後",
    "T50n2060_015:0546a17": "譽傳光價。眾聚相從。既懿業內傳。將流法",
    "T50n2060_015:0546a18": "味。大業十年。被召入鴻臚教授三韓。并在",
    "T50n2060_015:0546a19": "本寺翻新經本。並宗轄有承不虧風采。",
    "T50n2060_015:0546a20": "會隋氏亂倫道光難緝。乃隱潛于藍田之化",
    "T50n2060_015:0546a21": "感寺。首尾一十五載。足不垂世。離經專",
    "T50n2060_015:0546a22": "業。眾請便講以示未聞。春秋入定還遵靜",
    "T50n2060_015:0546a23": "操。沙門志超。抗節禪府。聞風造展。遂等宿",
    "T50n2060_015:0546a24": "交。相師念定欣從語默。時天步飢餒道俗",
    "T50n2060_015:0546a25": "同霑。化感一寺獨延賓侶。磨穀為飯菽麥",
    "T50n2060_015:0546a26": "等均。晝夜策勤弘道為任。故四方慕義歸",
    "T50n2060_015:0546a27": "者雲屯。周贍精麁無乖僧法。共餐菜果",
    "T50n2060_015:0546a28": "遂達有年。斯誠至德冥符。兼濟有日矣。潤",
    "T50n2060_015:0546a29": "以化洽外流道聲載路。興善本寺敬奉芳",
    "T50n2060_015:0546b01": "塵。上陳勅使請充寺任。便不守專志。就而",
    "T50n2060_015:0546b02": "維之。貞觀八年勅造弘福。復被徵召。即現",
    "T50n2060_015:0546b03": "翻譯證義須明。眾所詳准又當斯任。至於",
    "T50n2060_015:0546b04": "詞理有礙。格言正之。同倫糺位。斯人最上。",
    "T50n2060_015:0546b05": "京邑釋門寔惟僧傑。初潤隋末在興善院感",
    "T50n2060_015:0546b06": "魔相嬈。定志不移。冥致善神捉去。經宿告",
    "T50n2060_015:0546b07": "曰。昨日魔子依法嚴繩。深知累重自感而",
    "T50n2060_015:0546b08": "死。若此徵應其量難紀。武德七年時住化",
    "T50n2060_015:0546b09": "感。寺主智信為人所告。勅使圍寺大顯威",
    "T50n2060_015:0546b10": "權。潤曰。山居行道心不負物。賢聖所知計",
    "T50n2060_015:0546b11": "非所告使人逾怒。忽有大風雷震。山崩樹",
    "T50n2060_015:0546b12": "折。吹其巾帽坐席。飄落異處。人眾喪膽遂",
    "T50n2060_015:0546b13": "求悔過。潤曰。檀越有福能感幽靈。斯之祥",
    "T50n2060_015:0546b14": "徵昔來未有。使者深愧釋然事解。貞觀年中",
    "T50n2060_015:0546b15": "與諸法侶登山遊觀。野燒四合眾並奔散。",
    "T50n2060_015:0546b16": "惟潤安行如常顧陟。語諸屬曰。心外無火",
    "T50n2060_015:0546b17": "火實自心。謂火可逃無由免火。及火至。",
    "T50n2060_015:0546b18": "潤熸餘自斂。據事以量。知人難矣。後住弘",
    "T50n2060_015:0546b19": "福。有僧因事奉勅還俗。復經恩蕩情願",
    "T50n2060_015:0546b20": "出家。大德連名同舉得度。上聞天聽。下勅",
    "T50n2060_015:0546b21": "深責投諸南裔。驩州行道。于時諸僧創別",
    "T50n2060_015:0546b22": "帝里無非慟絕。潤獨安然容儀自若。顧曰。",
    "T50n2060_015:0546b23": "三界往還由來恒理。勅令修道何有悲",
    "T50n2060_015:0546b24": "泣。拂衣東舉忻然而趣。道俗聞見莫不歎",
    "T50n2060_015:0546b25": "服。尋爾勅追洛東安置。化行鄭魏負帙",
    "T50n2060_015:0546b26": "排筵。弘闡涅槃十有餘遍。奧義泉飛惠流",
    "T50n2060_015:0546b27": "河洛。乃報京邑門人疏曰。吾今東行略有",
    "T50n2060_015:0546b28": "三益。一酬往譴。二順厭生。三成大行。吾有",
    "T50n2060_015:0546b29": "宿累蒙天慈責。今得見酬則業累轉滅。惟",
    "T50n2060_015:0546c01": "加心悅何所憂也。愚夫癡愛隨處興著。正",
    "T50n2060_015:0546c02": "智不爾。厭不重生。夫淨穢兩境同號大空。",
    "T50n2060_015:0546c03": "凡聖有情咸惟覺性。覺空平等何所著也。自",
    "T50n2060_015:0546c04": "度度人俱利之道。舉人出家依道利物。願",
    "T50n2060_015:0546c05": "在三有普濟四生常無退轉。三益如是汝",
    "T50n2060_015:0546c06": "等宜知。各調諍根業與善而住。吾無慮",
    "T50n2060_015:0546c07": "矣。僕射房玄齡遇之。稱歎累息曰。大德樹",
    "T50n2060_015:0546c08": "言詞理俱至。名實之副誠所望也。不久勅",
    "T50n2060_015:0546c09": "追還住弘福。居宗揚化。涅槃正義惟此",
    "T50n2060_015:0546c10": "一人。然其爰初入道。奉節不虧持操攝",
    "T50n2060_015:0546c11": "儀。魁質雄雅形器八尺。動靜溫和挺超聯類。",
    "T50n2060_015:0546c12": "十三離俗更不重臨。二親既崩弟兄哀訴。",
    "T50n2060_015:0546c13": "情守自若曾無動容。但為修冥福設會千",
    "T50n2060_015:0546c14": "僧。再度盡京。施悲田食而已。至於世情得",
    "T50n2060_015:0546c15": "喪浮艶彫華。既不附心口亦無述。時俗往",
    "T50n2060_015:0546c16": "還直知敘對。皆絕供給隨言將遣。前後所",
    "T50n2060_015:0546c17": "講涅槃七十餘遍。攝大乘論三十餘遍。并各",
    "T50n2060_015:0546c18": "造義疏一十三卷玄章三卷。自餘維摩勝鬘",
    "T50n2060_015:0546c19": "起信論等。隨緣便講各有疏部。而玄義備",
    "T50n2060_015:0546c20": "通頗異恒執。至如攝論黎耶。義該真俗。",
    "T50n2060_015:0546c21": "真即無念性淨諸位不改。俗即不守一性",
    "T50n2060_015:0546c22": "通具諸義。轉依已後真諦義邊即成法身。俗",
    "T50n2060_015:0546c23": "諦義邊成應化體。如未轉依作果報體。據",
    "T50n2060_015:0546c24": "於真性無滅義矣。俗諦自相有滅不滅。以體",
    "T50n2060_015:0546c25": "從能染分義滅分能異體慮知不滅。及資糧",
    "T50n2060_015:0546c26": "章中。眾師並謂。有三重觀。無相無生及無性",
    "T50n2060_015:0546c27": "性也。潤揣文尋旨無第三重也。故論文上",
    "T50n2060_015:0546c28": "下惟有兩重。捨得如文。第一前七處捨外",
    "T50n2060_015:0546c29": "塵邪執。得意言分別。第八處內捨唯識想",
    "T50n2060_015:0547a01": "得真法界。前觀無相捨外塵想。後觀無生",
    "T50n2060_015:0547a02": "捨唯識想。第二剎那即入初地。故無第三。",
    "T50n2060_015:0547a03": "筌約三性說三無性。觀據遣執惟有兩重。",
    "T50n2060_015:0547a04": "至如本識三相自相受熏。依他性中說有總",
    "T50n2060_015:0547a05": "別三滅。又四涅槃離合義異。兩處三種熏習",
    "T50n2060_015:0547a06": "體無有別。諸如此等有異諸師。存廢之旨",
    "T50n2060_015:0547a07": "陳具章疏。弟子淨元。神睿卓越。博要之舉",
    "T50n2060_015:0547a08": "振績京畿。講釋經論亟經載紀。銓辯名理",
    "T50n2060_015:0547a09": "響逸學門。加以性愛林泉捐諸名利。弊衣",
    "T50n2060_015:0547a10": "麁食談玄為本。元以潤之立義。建志尋",
    "T50n2060_015:0547a11": "求。轉解傳風被于當世。有僧法御。道定人",
    "T50n2060_015:0547a12": "也。夢見淨元。兩手極大執印凭案。若有",
    "T50n2060_015:0547a13": "所通。寤以告之。正披此義。即因而遂廣。乃",
    "T50n2060_015:0547a14": "成王路矣。沙門智衍。即潤之猶子也。幼携",
    "T50n2060_015:0547a15": "入道勗以教宗。承明詞義深有會擊。講",
    "T50n2060_015:0547a16": "攝論涅槃。近住藍田之法池寺。統律成匠",
    "T50n2060_015:0547a17": "亟動時譽。然有法以來。師資傳道其宗罕",
    "T50n2060_015:0547a18": "接。惟潤之緒。繼美前修亞迹安遠。斯塵",
    "T50n2060_015:0547a19": "難濟。見於今日矣。",
    "T50n2060_015:0547a20": "釋道洪。姓尹氏。河東人也。父曜仕隋歷任",
    "T50n2060_015:0547a21": "江陵令。有子五人洪其第三矣。聰敏易悟。",
    "T50n2060_015:0547a22": "深厭形有。年在十三。以開皇六年出家。事",
    "T50n2060_015:0547a23": "京邑大德曇延法師。博通內外馳譽門序。",
    "T50n2060_015:0547a24": "雖廣流眾部。偏以涅槃為業教之極也。",
    "T50n2060_015:0547a25": "故敷演之。所以師資傳道聲績逾遠近。亦",
    "T50n2060_015:0547a26": "於法眾親喻覆述。後於願法師所學窮地",
    "T50n2060_015:0547a27": "論傍通經數德器崇振。及隋祖升遐禪定",
    "T50n2060_015:0547a28": "構立。乃召處之。自爾專事弘經。周輪無輟。",
    "T50n2060_015:0547a29": "貞觀伊始弘護道張。凡寺綱維無非令達。乃",
    "T50n2060_015:0547b01": "勅為律藏寺上座。緝諧理事允副朝委。立",
    "T50n2060_015:0547b02": "性清慤無競榮辱。故使厚供殊禮鱗接邀",
    "T50n2060_015:0547b03": "延。致令二宮樹福妙資搜舉物議所及莫",
    "T50n2060_015:0547b04": "不推先。尋又下勅任大總持。本居寺主。春",
    "T50n2060_015:0547b05": "宮異供隨時薦及。以追受戒之禮也。貞觀",
    "T50n2060_015:0547b06": "十四年。寶昌寺眾請講涅槃。時感白鷄隨",
    "T50n2060_015:0547b07": "人聽法。集散馴狎終于講會。相從傳授迄",
    "T50n2060_015:0547b08": "于暮齒。凡講涅槃八十七遍。依承宗旨罕",
    "T50n2060_015:0547b09": "墜彛倫。及弘福譯經。選充證義。慈恩創",
    "T50n2060_015:0547b10": "起。又勅徵臨。以貞觀末年微覺輕貶。纔",
    "T50n2060_015:0547b11": "經一旬奄爾長逝。春秋七十有九。初染疾",
    "T50n2060_015:0547b12": "之始。全無別痛少食不語用乖常候。而數",
    "T50n2060_015:0547b13": "以手撝撥於空。侍問其故。答曰。有二衣",
    "T50n2060_015:0547b14": "冠者。數來禮拜。故以止之。又曰。紅花淥池",
    "T50n2060_015:0547b15": "鮮榮可翫。尋爾合掌。目送於空曰。大德羅",
    "T50n2060_015:0547b16": "睺羅來辭去也。因爾潛逝。殊香滿院。洪形",
    "T50n2060_015:0547b17": "器端偉七尺有餘。沈簡仁愛慈濟存沒。喜慍",
    "T50n2060_015:0547b18": "莫顯操節不形。傳者目其梗概。要妙固多",
    "T50n2060_015:0547b19": "略耳。",
    "T50n2060_015:0547b20": "釋義褒。姓薛。常州晉陵人。蓋齊相孟嘗君之",
    "T50n2060_015:0547b21": "後。吳名臣綜瑩之胤也。天體高遠履性明朗。",
    "T50n2060_015:0547b22": "出家已後遊談在務。周流會計統御法筵。",
    "T50n2060_015:0547b23": "初從蘇州永定寺小明法師稟學華嚴大品。",
    "T50n2060_015:0547b24": "其即有陳興皇朗公之後嗣也。專經強對。亦",
    "T50n2060_015:0547b25": "當時之僧傑矣。褒優柔教義。屢啟請之談。",
    "T50n2060_015:0547b26": "將事通覽。辭往縉雲山婺州永安寺曠法師",
    "T50n2060_015:0547b27": "所。曠在陳朝。興皇盛集。時當法選亟動神",
    "T50n2060_015:0547b28": "幾。法主既崩遍流視聽。長干禪眾栖霞布",
    "T50n2060_015:0547b29": "公。並具式瞻親霑餘令。所以四經三論江表",
    "T50n2060_015:0547c01": "高推。褒敬竭義筵縱思披擇。諸方後銳",
    "T50n2060_015:0547c02": "將事別輪。曠亦勸褒行傳燈禮。乃從之。傳",
    "T50n2060_015:0547c03": "經述論三十餘年。光問五湖馳名三輔。",
    "T50n2060_015:0547c04": "每以大乘至教元出渭陰。中原播蕩乃興揚",
    "T50n2060_015:0547c05": "越嗟乎淳味不無流靡。後住東陽金華法",
    "T50n2060_015:0547c06": "幢寺。弘道不倦。終日坐忘會。慈恩申請",
    "T50n2060_015:0547c07": "搜揚髦彥。京邑承風以事聞奏。下勅徵延。",
    "T50n2060_015:0547c08": "便符昔願。即而入朝。時翻經三藏玄奘法師。",
    "T50n2060_015:0547c09": "盛處權衡。當陽弘演。承思遠問用寫繁蕪。",
    "T50n2060_015:0547c10": "亦既至止共許幽致。乃詰大乘經論。無所",
    "T50n2060_015:0547c11": "不通。唐朝後學多尚名體。耽迷成性膠柱",
    "T50n2060_015:0547c12": "守株。如何解網以開玄照。請所學宗頓講",
    "T50n2060_015:0547c13": "十遍。勒諸門位並往歸依。時在慈恩創開",
    "T50n2060_015:0547c14": "宏旨。有空雙遣藥病齊亡。乃有負氣盱衡傲",
    "T50n2060_015:0547c15": "然亂舉。褒為提紉解玦疎刷神[怡台+禁]。責以",
    "T50n2060_015:0547c16": "三開徵研五句。詳括文義統略悟迷。經",
    "T50n2060_015:0547c17": "難論易。悼時俗之反昏。論釋深經。誨今聞",
    "T50n2060_015:0547c18": "之異昔。所以每日在座前唱聖經。半講已",
    "T50n2060_015:0547c19": "後方明賢論。于時英彥皆預席端。歎其竦",
    "T50n2060_015:0547c20": "拔之神奇。伏其辯給之銛利。宰輔冠蓋傾",
    "T50n2060_015:0547c21": "仰德音。留連言晤寫送無絕。顯慶三年冬雩",
    "T50n2060_015:0547c22": "祈雪候。內設福場勅召入宮。令與東明觀",
    "T50n2060_015:0547c23": "道士論義。有道士李榮。立本際義。褒問曰。",
    "T50n2060_015:0547c24": "既義標本際。為道本於際。為際本於道邪。",
    "T50n2060_015:0547c25": "答曰互得。又問。道本於際際為道本。亦可",
    "T50n2060_015:0547c26": "際本於道道為際原。答亦通。又並曰。若使",
    "T50n2060_015:0547c27": "道將本際互得相反。亦可自然與道互得",
    "T50n2060_015:0547c28": "相法。答曰。道法自然。自然不法道。又並若",
    "T50n2060_015:0547c29": "道法於自然。自然不法道。亦可道本於本",
    "T50n2060_015:0548a01": "際本際不本道。榮既被難不能報。浪嘲",
    "T50n2060_015:0548a02": "云。既喚我為先生。汝便成我弟子。褒曰。對",
    "T50n2060_015:0548a03": "聖言論申明邪正用簡帝心。芻蕘嘲謔塵",
    "T50n2060_015:0548a04": "黷天聽。雖然無言不酬。聊以相答。我為",
    "T50n2060_015:0548a05": "佛之弟子。由以事佛為師。汝既稱為先生。",
    "T50n2060_015:0548a06": "即應先道而生。汝則。斯為道祖。于時忸",
    "T50n2060_015:0548a07": "怩無對。便下座。",
    "T50n2060_015:0548a08": "又令褒竪義。便立大智度義李徒雖難隨",
    "T50n2060_015:0548a09": "言即遣。于時天子欣然內宮嗟賞。李榮不",
    "T50n2060_015:0548a10": "勝其憤曰。如此解義。何須遠從吳來。褒",
    "T50n2060_015:0548a11": "答曰。三吳之地本出英賢。橫目狗身舊無人",
    "T50n2060_015:0548a12": "物。爾後諸寺連講。多以法華淨名中百經",
    "T50n2060_015:0548a13": "論等以開時俗。龍朔元年駕往東都。別召",
    "T50n2060_015:0548a14": "追往。頻入宮禁。義論橫馳。乃於淨土講解",
    "T50n2060_015:0548a15": "經論。七眾載驅群公畢至。英聲逾盛。不久",
    "T50n2060_015:0548a16": "遘疾卒於淨土。春秋五十有一。道俗悲涼",
    "T50n2060_015:0548a17": "恨法門之早揜。皇上悼傷久之。遂勅送柩。",
    "T50n2060_015:0548a18": "返金華山舊寺。賻贈之榮光聞遠近。",
    "T50n2060_015:0548a19": "論曰。自佛教東傳。年代惟遠。條暢銓府",
    "T50n2060_015:0548a20": "開喻精靈。可略言矣。昔者漢明入夢。滕蘭",
    "T50n2060_015:0548a21": "赴雒。通悟道俗抑引邪正。故使時俗一期",
    "T50n2060_015:0548a22": "翕然改觀。非夫辯慧何以明哉。然則教本",
    "T50n2060_015:0548a23": "通揚。宗歸義舉。談吐誠易。識敏攸難。不",
    "T50n2060_015:0548a24": "輕被錯授之儔。淨名垂失機之責。並為沈",
    "T50n2060_015:0548a25": "淪典誥以解齊緣。藥病相翻斯迷斯覺。況復",
    "T50n2060_015:0548a26": "教流千載情纏五濁。控詞談理能無糺紛。",
    "T50n2060_015:0548a27": "得在傳揚失於熏習。晉有道安獨興論旨。",
    "T50n2060_015:0548a28": "准的前聖商攉義方。廣疎注述首開衢路。",
    "T50n2060_015:0548a29": "遠持追蹤於遂古。願叡振藻而傳芳。故",
    "T50n2060_015:0548b01": "著序云。安和上鑿荒塗以開轍。標玄旨",
    "T50n2060_015:0548b02": "於性空削格義於既往。啟神理於來世。至",
    "T50n2060_015:0548b03": "如道生孤拔。擅奇思於當年。道林遠識。標",
    "T50n2060_015:0548b04": "新理而改旦。自斯厥後祖習餘風。雖云較",
    "T50n2060_015:0548b05": "異蓋可知矣。梁高端拱御曆。膺奉護持。天",
    "T50n2060_015:0548b06": "監初年捨邪歸正。遊心佛理陶思幽微。",
    "T50n2060_015:0548b07": "於重雲殿千僧講眾。月建義筵法化通洽。",
    "T50n2060_015:0548b08": "制五時論轉四方等。注解涅槃情用未愜。",
    "T50n2060_015:0548b09": "重申大品發明奧義。當斯時也天下無事",
    "T50n2060_015:0548b10": "家國會昌。風化所覃被于荒服。鍾山帝里寶",
    "T50n2060_015:0548b11": "剎相臨。都邑名寺七百餘所。諮質文理往往",
    "T50n2060_015:0548b12": "而繁。時有三大法師雲旻藏者。方駕當途",
    "T50n2060_015:0548b13": "復稱僧傑。挹酌成論齊騖先驅。考定昔人",
    "T50n2060_015:0548b14": "非無臧否。何以然耶。至如講解傳授經教",
    "T50n2060_015:0548b15": "本宗。摘文揣義。情猶有失。何得背本追",
    "T50n2060_015:0548b16": "末意言引用。每日敷化但竪玄章不覩論",
    "T50n2060_015:0548b17": "文經于皓首。如斯處位未曰紹隆。若夫",
    "T50n2060_015:0548b18": "立文本宗。誠遊義苑。指月之況不爽先模。",
    "T50n2060_015:0548b19": "隨文五失又開弘誡。然則教為理依。理隨",
    "T50n2060_015:0548b20": "教顯。附教通理弘之在人。准此承遵。居然",
    "T50n2060_015:0548b21": "多惑。寧乖此喻安得相符。是使梁氏三師",
    "T50n2060_015:0548b22": "互指為謬。審文紕亂。可有致言。義在情",
    "T50n2060_015:0548b23": "求。情安倚伏其中。縱達論宗肅成風素。榮",
    "T50n2060_015:0548b24": "冠道俗行業相兼者。則開善智藏。抑其人乎。",
    "T50n2060_015:0548b25": "餘則慧解是長。儀範多雜。非無十數翹楚",
    "T50n2060_015:0548b26": "遵修細行。然定學攝心未聞於俗。故略言",
    "T50n2060_015:0548b27": "也。太宗簡文。在昔東府委心妙法。遍覽玄",
    "T50n2060_015:0548b28": "章志歸般若。刺心血而書十部。又撰法集",
    "T50n2060_015:0548b29": "聯璧各二百餘卷。然以晚從窘縶。故使釋",
    "T50n2060_015:0548c01": "侶無聞。中宗孝元。體悟幽鍵更崇深信。法",
    "T50n2060_015:0548c02": "華成論常自敷揚。沙門道侃。德隆時彥。業",
    "T50n2060_015:0548c03": "冠通賢。綴述新奇。帝偏鄭重奉為僧正。",
    "T50n2060_015:0548c04": "盛開學府廣召義僧。還遵舊轍。戶牖為異。",
    "T50n2060_015:0548c05": "宣明已下。福事雖弘。至於教理頗翳徽緒。",
    "T50n2060_015:0548c06": "陳氏五政。世屬虔劉。京邑僧寺誅焚略盡。",
    "T50n2060_015:0548c07": "及初臨統普備修治。接棟連甍復基梁日。",
    "T50n2060_015:0548c08": "弘福慧門世稱難紀。名德勝行故是可傳。",
    "T50n2060_015:0548c09": "雖獲五三蓋失多矣。恨闕餘傳。與時俱喪。",
    "T50n2060_015:0548c10": "對此可悲。至如琰[自*爵]騰光於五湖。榮朗",
    "T50n2060_015:0548c11": "飛蓋於三楚。二瓊以匡救而傳世。兩等以",
    "T50n2060_015:0548c12": "護法而相嗣。盛德弘矣。逮于北鄴最稱光",
    "T50n2060_015:0548c13": "大。移都茲始基構極繁。而兼創道場殄絕",
    "T50n2060_015:0548c14": "魔網。故使英俊林蒸業正雲會。每法筵一",
    "T50n2060_015:0548c15": "建聽侶千餘。慧光道憑躡跡通軌。法融慧",
    "T50n2060_015:0548c16": "遠顧視爭衡。然而開剖章途解散詞義。並",
    "T50n2060_015:0548c17": "推光統以為言先。豈非唱高和寡獨振今",
    "T50n2060_015:0548c18": "古。即當鋒之領袖。乃萬葉之師模。然光初學",
    "T50n2060_015:0548c19": "律宗晚通理教。郁郁兼美能振其芳。觀其",
    "T50n2060_015:0548c20": "成樹骨梗分布毛目。意存行猷護法為本。",
    "T50n2060_015:0548c21": "所以華嚴地論咸位綱模。被及當今成誦",
    "T50n2060_015:0548c22": "無墜。蓋有由矣。且夫佛教道東。世稱弘",
    "T50n2060_015:0548c23": "播。論其榮茂勿盛梁齊。故武帝撫期師承",
    "T50n2060_015:0548c24": "護法。戒定慧品莫匪陶甄。受持十善無缺",
    "T50n2060_015:0548c25": "六時。永絕辛羶長齊卒歲。言行相檢誠可",
    "T50n2060_015:0548c26": "尊嚴自有帝王罕能相擬。于時釋侶顧視",
    "T50n2060_015:0548c27": "思齊。篤學翹誠多陳濟器。齊宣受禪權用",
    "T50n2060_015:0548c28": "不思。或出或處。非小節之所量。乍智乍愚。",
    "T50n2060_015:0548c29": "信大人之壯觀。至於宗敬佛理師承戒護。",
    "T50n2060_015:0549a01": "每布髮於地。令上統踐之。又能率土之內。",
    "T50n2060_015:0549a02": "禁斷酒肉放捨鷹犬。畋漁屠殺普國不行。",
    "T50n2060_015:0549a03": "年三月六勸民齋戒。公私葷菜悉滅除之。",
    "T50n2060_015:0549a04": "又置昭玄十統肅清正法。使夫二百萬眾",
    "T50n2060_015:0549a05": "綏緝無塵法。上一人誠有功矣。周武定業",
    "T50n2060_015:0549a06": "秦川大開釋府。沙門道安復稱弘量。降禮",
    "T50n2060_015:0549a07": "宸極展敬華夷。導龍樹之江河。嚮彌天",
    "T50n2060_015:0549a08": "之輿蓋。地維武服。道寄文弘。開蒙博施之",
    "T50n2060_015:0549a09": "功。是其經略。但以運屬道消。中年毀廢。雖",
    "T50n2060_015:0549a10": "陳顯論莫表深衷。蜯病成珠竟于身世。",
    "T50n2060_015:0549a11": "末有亡名。復接斯咎。坎壈貧病陷遭戎俗。",
    "T50n2060_015:0549a12": "孝宣即位政異前朝。經像漸開齋福稍起。而",
    "T50n2060_015:0549a13": "厥化草創義學猶微。隋高荷負在躬。專弘佛",
    "T50n2060_015:0549a14": "教。開皇伊始。廣樹仁祠。有僧行處皆為立",
    "T50n2060_015:0549a15": "寺。召諸學徒普會京輦。其中高第自為等",
    "T50n2060_015:0549a16": "級。故二十五眾峙列帝城。隨慕學方任其",
    "T50n2060_015:0549a17": "披化。每日登殿坐列七僧。轉讀眾經及開",
    "T50n2060_015:0549a18": "理義。帝目覽萬機。而耳餐正法。于時釋門",
    "T50n2060_015:0549a19": "重稱高敞。雖減梁齊。亦後之寄。沙門慧",
    "T50n2060_015:0549a20": "遠。齊餘開士隋運高僧。首達帝城即陳講",
    "T50n2060_015:0549a21": "議。服勤請益七百餘人。道化天下三分其",
    "T50n2060_015:0549a22": "二。自餘明勝聯騼等驅。僧粲以論士馳",
    "T50n2060_015:0549a23": "名。慧藏以知微取號。僧休洞精於大論。法",
    "T50n2060_015:0549a24": "經妙體於教源。餘則玼瑣群英抵訶龍",
    "T50n2060_015:0549a25": "象者復叵知矣。其中尤最。沙門曇延。復是高",
    "T50n2060_015:0549a26": "傑。至如坐鎮御床口敷聲教。致令萬乘頂",
    "T50n2060_015:0549a27": "足。其德弘矣。煬帝嗣籙重飛聲實。道莊顧",
    "T50n2060_015:0549a28": "言於內外。法論禮御於始終。相願光揚於兩",
    "T50n2060_015:0549a29": "都。奘脫振藻於周魯。厚德懷仁又難加也。",
    "T50n2060_015:0549b01": "自爰初晉邸即位。道場慧日法雲廣陳釋侶。",
    "T50n2060_015:0549b02": "玉清金洞備引李宗。一藝有稱三徵別館。",
    "T50n2060_015:0549b03": "法輪長轉慧炬恒明。風靡之化曇延復遠。",
    "T50n2060_015:0549b04": "當時諸部雖復具揚。而涅槃攝論最為繁富。",
    "T50n2060_015:0549b05": "世近易照無勞廣顯。及皇唐御曆道務",
    "T50n2060_015:0549b06": "是崇義學之明方為弘遠。伊人之風豈易披",
    "T50n2060_015:0549b07": "述。輒託攸聞故略其致。然暠壁抗聲於金",
    "T50n2060_015:0549b08": "陵。基景標宗於玉壘。常辯弘揚於三輔。深",
    "T50n2060_015:0549b09": "懿馳譽於兩河。并晉則二達開模。齊魯則密",
    "T50n2060_015:0549b10": "才程略閏會剖符。日下敬其名教。徽空位",
    "T50n2060_015:0549b11": "席。嵩澤仰其義門。本紀時或漏之。其德不",
    "T50n2060_015:0549b12": "無。光敘統明眾師注述。通以章鈔為工。課",
    "T50n2060_015:0549b13": "文引義仰順前軌。徒盛改張差無弘誘。或",
    "T50n2060_015:0549b14": "接綴前篇。或糅雜時見。或虛控胸臆。詞理",
    "T50n2060_015:0549b15": "相非。或旁竊他文。意義蹇塞。皆勒成命氏。",
    "T50n2060_015:0549b16": "騰譽一時。言行之間河漢遼阻。本寔邪求妄",
    "T50n2060_015:0549b17": "承傳教。審夫意本焉可強乎。且自經誥所",
    "T50n2060_015:0549b18": "被。元在受持。大集顯法行之文。涅槃明知",
    "T50n2060_015:0549b19": "時之說。今則婆娑章句流演澆浮。翻種諸",
    "T50n2060_015:0549b20": "有未為靜業。超生之教豈意然耶。貴如",
    "T50n2060_015:0549b21": "說行斯誠旨也。故今當坐講客寫送文義。",
    "T50n2060_015:0549b22": "其隙復廣。何以明耶。且如聖行諸漏。由來杜",
    "T50n2060_015:0549b23": "言。惟識離念競陳橫想。受學毘曇行惡",
    "T50n2060_015:0549b24": "戒者。奉為聰慧。聽習楞伽樂飲噉者。用",
    "T50n2060_015:0549b25": "為通極。夸罩蒙俗陵轢往賢。眄視天漢",
    "T50n2060_015:0549b26": "率輕禁網。謂邪慧為真解。以亂識為圓",
    "T50n2060_015:0549b27": "智。不深悛悟枉喪餘齡。故使說法天禽被",
    "T50n2060_015:0549b28": "于念處。盤特庸敻具列賢愚。辯俊異之前",
    "T50n2060_015:0549b29": "生。顯頑嚚之後報。冷然釋相可不誡歟。原",
    "T50n2060_015:0549c01": "夫論義之設。其本四焉。或擊揚以明其道。幽",
    "T50n2060_015:0549c02": "旨由斯得開。或影響以扇其風。慧業由斯",
    "T50n2060_015:0549c03": "弘樹。或抱疑以諮明決。斯要正是當機或",
    "T50n2060_015:0549c04": "矜伐以冒時賢。安詞以拔愚箭。託緣乃四",
    "T50n2060_015:0549c05": "通在無嫌。必事相陵還符畜狩。故世中",
    "T50n2060_015:0549c06": "論士鮮會清柔。初事含容終成陷黷。名",
    "T50n2060_015:0549c07": "聞誰賞境界非凡。徒盛拒輪畢歸磨臆。故",
    "T50n2060_015:0549c08": "有王斌論。並明琛蛇勢。會空屋子。宗統語",
    "T50n2060_015:0549c09": "工。聽其論道。惟聞殺死之言。觀其容色。但",
    "T50n2060_015:0549c10": "見紛披之相。及後業之作也。或生充蛇報。",
    "T50n2060_015:0549c11": "或舌爛喉中。或僧獄接其來生。或猛火焚",
    "T50n2060_015:0549c12": "其往咎。彥琮山樓之驗。又可誡哉。是知道",
    "T50n2060_015:0549c13": "寄人弘。非人未可言道。豈言義府並若斯",
    "T50n2060_015:0549c14": "耶。故智藏遺塵慧光後嗣。宗仰徽烈豈有",
    "T50n2060_015:0549c15": "玷耶。沙門靈裕。行解相高內外通贍。亦當",
    "T50n2060_015:0549c16": "時之難偶也。然而立性剛毅峭急不倫。侍人",
    "T50n2060_015:0549c17": "流汗非可師範。世或譏論以此為先。斯",
    "T50n2060_015:0549c18": "亦不比德而觀也。語俗而談滔滔風流。愛心",
    "T50n2060_015:0549c19": "綿密未覿其短多容瑕累。見心機動禍福",
    "T50n2060_015:0549c20": "相隣。若不先知何成懲艾。致使裕公虛",
    "T50n2060_015:0549c21": "沾此及。若能返求諸己。斯言自亡。故宣尼",
    "T50n2060_015:0549c22": "流無備之詞。居士設未輕之論。誠有由矣。",
    "T50n2060_015:0549c23": "世有慧休。即承裕緒。學雜心而懼陵小犯。",
    "T50n2060_015:0549c24": "受師禮而親執瓶衣。遭難而更立淨厨。臨",
    "T50n2060_015:0549c25": "危而深誨禁約。人法斯具慧解通微。章疏",
    "T50n2060_015:0549c26": "所行誦為珠璧。猶恨不係於先業。餘則故",
    "T50n2060_015:0549c27": "略言也。",
    "T50n2060_015:0549c28": "續高僧傳卷第十五"
}