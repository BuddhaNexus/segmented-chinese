{
    "X85n1594_028:0599c04": "佛祖綱目卷第二十八(歲字號)",
    "X85n1594_028:0599c06": "甲子(梁武帝大同十年起)丙寅(改中大同)丁卯(改太清)庚午(簡文大寶元年)",
    "X85n1594_028:0599c07": "壬申(元帝承聖元年)乙亥(敬帝紹泰元年)丙子(改太平)丁丑(陳高祖永定元",
    "X85n1594_028:0599c08": "年)庚辰(世祖天嘉元年)丙戌(陳改天康)丁亥(陳臨海王光大元年)己丑(陳宣",
    "X85n1594_028:0599c09": "帝太建元年)辛丑(隋高祖文帝開皇元年)癸卯(陳後主至德元年)丁未(陳改",
    "X85n1594_028:0599c10": "禎明)辛酉(隋改仁壽)癸亥(隋文帝仁壽三年止)",
    "X85n1594_028:0599c11": "[0599c11] 北朝 周。宇文姓。五主。共二十六年 齊。高姓。六",
    "X85n1594_028:0599c12": "主共二十八年。",
    "X85n1594_028:0599c13": "[0599c13] 南朝 後梁。蕭姓。三主。共三十三年 陳。陳姓。五",
    "X85n1594_028:0599c14": "主。共三十三年 隋。楊姓。三主。共三十八年。",
    "X85n1594_028:0599c15": "(甲子)傅大士設大法會",
    "X85n1594_028:0599c16": "[0599c16] 傅大士&#x751E;著心王銘曰。觀心王空。玄玅難測。無形無",
    "X85n1594_028:0599c17": "相。有大神力。能滅千災。成就萬德。體性雖空。能施法",
    "X85n1594_028:0599c18": "則。觀之無形。呼之有聲。為大法將。心戒傳經。水中鹽",
    "X85n1594_028:0599c19": "味。色裏膠青。決定是有。不見其形。心王亦爾。身內居",
    "X85n1594_028:0599c20": "停。面門出入。應物隨情。自在無礙。所作皆成。了本識",
    "X85n1594_028:0599c21": "心。識心見佛。是佛是心。是心是佛。念念佛心。佛心念",
    "X85n1594_028:0599c22": "佛。欲得蚤成。戒心自律。淨律淨心。心即是佛。除此心",
    "X85n1594_028:0599c23": "王。更無別佛。欲求成佛。莫染一物。心性雖空。貪嗔體",
    "X85n1594_028:0599c24": "實。入此法門。端坐成佛。到彼岸已。得波羅蜜。慕道真",
    "X85n1594_028:0600a01": "士。自觀自心。知佛在內。不向外尋。即心即佛。即佛即",
    "X85n1594_028:0600a02": "心。心明識物。曉了識心。離心非佛。離佛非心。非佛莫",
    "X85n1594_028:0600a03": "測。無所堪任。執空滯寂。於此漂沉。諸佛菩薩。非此安",
    "X85n1594_028:0600a04": "心。明心大士。悟此玄音。身心性玅。用無更改。是故智",
    "X85n1594_028:0600a05": "者。放心自在。莫言心王。空無性體。能使色身。作邪作",
    "X85n1594_028:0600a06": "正。非有非無。隱顯不定。心性離空。能凡能聖。是故相",
    "X85n1594_028:0600a07": "勸。好自防慎。剎那造作。還復漂沉。清淨心智。如世黃",
    "X85n1594_028:0600a08": "金。般若法藏。&#x7ADD;在身心。無為法寶。非淺非深。諸佛菩",
    "X85n1594_028:0600a09": "薩。了此本心。有緣遇者。非去來今。又偈。夜夜抱佛眠。",
    "X85n1594_028:0600a10": "朝朝還共起。起坐鎮相隨。語默同居止。纖毫不相離。",
    "X85n1594_028:0600a11": "如身影相似。欲識佛去處。祇這語聲是。又偈。有物先",
    "X85n1594_028:0600a12": "天地。無形本寂寥。能為萬象主。不逐四時凋。士於梁",
    "X85n1594_028:0600a13": "大同十年。設大法會。普為眾生。懺滅罪苦。速得解脫。",
    "X85n1594_028:0600a14": "士又以佛經目錄繁多。或人不能遍閱。乃建輪藏。立",
    "X85n1594_028:0600a15": "願曰。登吾藏門者。生生世世。不失人身。發菩提心者。",
    "X85n1594_028:0600a16": "能推輪藏。與持誦諸經。功德無異○梁武帝蕭衍。狀",
    "X85n1594_028:0600a17": "貌奇偉。日角龍顏。項有圓光。身不映日。所居之室。&#x751E;",
    "X85n1594_028:0600a18": "若雲氣。幼而好學。自詩書。以至陰陽緯候。卜筮占決。",
    "X85n1594_028:0600a19": "草&#x96B7;尺牘。弓矢騎射。&#x7ADD;洞精微。雖登大位。猶手不釋",
    "X85n1594_028:0600a20": "卷。晚奉佛道。日止一食。非宗廟祭祀宴饗大會。不舉",
    "X85n1594_028:0600a21": "樂。決死囚。必流涕。勤政事。雖冬月。過子夜。執筆視事。",
    "X85n1594_028:0600a22": "手為皴裂。性方正。居暗室。必理衣冠。暑月未&#x751E;褰袒。",
    "X85n1594_028:0600a23": "雖見內&#x7AEA;小臣。如遇嚴賓焉。太清三年。侯景陷臺城。",
    "X85n1594_028:0600a24": "以甲士五百人自衛。帶劍上殿。帝神色不動。使向三",
    "X85n1594_028:0600b01": "公坐榻。謂曰。卿在戎日久。無乃為勞。景惶懼不能對。",
    "X85n1594_028:0600b02": "出謂左右曰。吾每據鞍臨敵。矢石交下。了無所怖。今",
    "X85n1594_028:0600b03": "見蕭公。使人畏慴。豈非天威難犯。吾不復見之矣。寢",
    "X85n1594_028:0600b04": "疾。日夕念佛不絕口。大漸不能進膳。久而口苦索蜜。",
    "X85n1594_028:0600b05": "舉手曰荷荷。遂崩於淨居殿。壽八十六。",
    "X85n1594_028:0600b06": "(庚午)慧聞大師發明心觀",
    "X85n1594_028:0600b07": "[0600b07] 北齊慧聞。姓高氏。因閱龍樹大智度論。恍然大悟。遂",
    "X85n1594_028:0600b08": "遙稟龍樹為師。",
    "X85n1594_028:0600b09": "(甲戌)傅大士供養三寶",
    "X85n1594_028:0600b10": "[0600b10] 承聖三年。傅大士復捨家貲。為眾生供養三寶。偈曰。",
    "X85n1594_028:0600b11": "傾捨為群品。奉供天中天。仰祈甘露雨。流澍&#x7ADD;無",
    "X85n1594_028:0600b12": "邊。",
    "X85n1594_028:0600b13": "○慧思參慧聞大師",
    "X85n1594_028:0600b14": "[0600b14] 慧思。武津李氏子。頂有肉髻。牛行象視。少以慈恕。聞",
    "X85n1594_028:0600b15": "於閭里。&#x751E;夢梵僧勸令出家。乃辭親剃染。及稟具戒。",
    "X85n1594_028:0600b16": "日惟一食。誦法華千遍。梁承聖三年。聞北齊慧聞有",
    "X85n1594_028:0600b17": "徒數百。乃往受法。晝夜攝心。&#x8107;不至席。坐夏三七日。",
    "X85n1594_028:0600b18": "獲宿命通。尋有障起。四肢緩弱。不能行步。自念曰。病",
    "X85n1594_028:0600b19": "從業生。業從心起。心源無起。外境何狀。病業與身。都",
    "X85n1594_028:0600b20": "如雲影。作是觀已。輕安如故。夏滿。猶無所得。深懷慚",
    "X85n1594_028:0600b21": "愧。放身倚壁。背未至間。豁然開悟法華三昧○陸法",
    "X85n1594_028:0600b22": "和。少隱江陵清溪山。服勤沙門。執弟子禮。及長出游。",
    "X85n1594_028:0600b23": "以操行絕等。為梁湘東王所重。初侯景始降。和知其",
    "X85n1594_028:0600b24": "必叛。以語朱元英。英不了其意。未久景圍京城。英求",
    "X85n1594_028:0600c01": "策。和曰。取&#x83D3;宜待熟。景遣將任約。擊湘東王。和乞軍",
    "X85n1594_028:0600c02": "禦之。對壘赤沙湖。賊因風縱火燒廬。和以白羽揮風。",
    "X85n1594_028:0600c03": "風即返。約軍大潰。士卒求約不獲。和曰。洲際有水剎。",
    "X85n1594_028:0600c04": "約在其下也。可往擒之。果得約。和捨之。謂王曰。他日",
    "X85n1594_028:0600c05": "當得力。約後果為王立功。湘東王即位。是為元帝。改",
    "X85n1594_028:0600c06": "元承聖。以和為郢州刺史。爵以閑散。始和欲大舉定",
    "X85n1594_028:0600c07": "魏。帝不許。和笑曰。吾&#x751E;不希釋梵天王坐處。豈窺人",
    "X85n1594_028:0600c08": "王位耶。但吾與王。於空王佛所有因緣。如不能用。則",
    "X85n1594_028:0600c09": "柰業何。至是帝為魏所敗。和乃歸齊。齊文帝大喜。封",
    "X85n1594_028:0600c10": "和為太尉。賜甲第。和乞為佛寺。身居偏室。日手持香",
    "X85n1594_028:0600c11": "爐。行道禮佛。燒香凝坐。預期&#x5166;日。時至坐去。",
    "X85n1594_028:0600c12": "(庚辰)智覬參慧思大師",
    "X85n1594_028:0600c13": "[0600c13] 智覬。字德安。華容陳氏子。父封開國侯。母徐。始娠。夢",
    "X85n1594_028:0600c14": "吞白鼠。并香雲五色。縈繞於懷。誕生之夕。祥光燭&#x96A3;。",
    "X85n1594_028:0600c15": "目有重瞳。膚不受垢。臥必合掌。坐必面西。七歲入寺。",
    "X85n1594_028:0600c16": "聞僧誦普門品。即隨念之。忽自憶七卷之文。宛如宿",
    "X85n1594_028:0600c17": "習。十五禮佛。恍焉如夢。見大山臨海際。&#x5CEF;嵿有僧招",
    "X85n1594_028:0600c18": "手。復接入一伽藍云。汝當居此。汝當終此。出家進具。",
    "X85n1594_028:0600c19": "後至大蘇山。謁慧思。思一見謂曰。昔靈鷲同聽法華",
    "X85n1594_028:0600c20": "經。今復來矣。示以普賢道場。說四安樂行。覬入觀三",
    "X85n1594_028:0600c21": "七日。誦法華經。至藥王品曰。是真精進。是名真法供",
    "X85n1594_028:0600c22": "養如來。於是悟法華三昧。見靈山一會儼然未散。宿",
    "X85n1594_028:0600c23": "通便發。以所證白思。思曰。非爾弗證。非我不識。此乃",
    "X85n1594_028:0600c24": "法華三昧前方便初旋陀羅尼也。縱令文字之師千",
    "X85n1594_028:0601a01": "萬。不能窮汝之辯。於說法人中。最為第一。",
    "X85n1594_028:0601a02": "○二祖慧可傳法僧璨",
    "X85n1594_028:0601a03": "[0601a03] 慧可。自達磨西歸。繼闡玄風。博求法嗣。至北齊。有一",
    "X85n1594_028:0601a04": "居士。年踰四十。不言名氏。聿來設禮。而問曰。弟子身",
    "X85n1594_028:0601a05": "纏風恙。請和尚懺罪。可曰。將罪來。與汝懺。曰&#x8994;罪了",
    "X85n1594_028:0601a06": "不可得。曰我與汝懺罪竟。宜依佛法僧住。曰今見和",
    "X85n1594_028:0601a07": "尚。已知是僧。未審何名佛法。曰是心是佛。是心是法。",
    "X85n1594_028:0601a08": "法佛無二。僧寶亦然。曰今日始知罪性。不在內。不在",
    "X85n1594_028:0601a09": "外。不在中間。如其心然。佛法無二也。可深器之。即為",
    "X85n1594_028:0601a10": "剃髮。曰是吾寶也。宜名僧璨。其年三月十八日受具。",
    "X85n1594_028:0601a11": "自茲疾漸愈。執侍經二載。可乃告曰。菩提達磨。遠自",
    "X85n1594_028:0601a12": "竺乾。以正法眼藏。密付於吾。吾今授汝。并達磨信衣。",
    "X85n1594_028:0601a13": "汝當守護。無令斷絕。聽吾偈曰。本來緣有地。因地種",
    "X85n1594_028:0601a14": "花生。本來無有種。花亦不曾生。又曰。汝受吾教。宜處",
    "X85n1594_028:0601a15": "深山。未可行化。當有國難。曰師既預知。願垂示誨。曰",
    "X85n1594_028:0601a16": "斯乃達磨傳般若多羅懸記云。心中雖吉外頭凶。是",
    "X85n1594_028:0601a17": "也。吾較年數。正在於茲。當諦思前言。勿罹世難。然吾",
    "X85n1594_028:0601a18": "亦有宿累。今須酬之。善去善行。俟時傳付○僧那。姓",
    "X85n1594_028:0601a19": "馬氏。少而神俊。通究墳典。年二十一。講禮易於東海。",
    "X85n1594_028:0601a20": "聽者如市。暨南徂相部。學眾隨至。會慧可說法。與同",
    "X85n1594_028:0601a21": "志十人。投可出家。自爾手不執筆。永捐世典。惟一衣",
    "X85n1594_028:0601a22": "一&#x9262;。一坐一食。奉頭陀行。既久侍於可。後謂門人慧",
    "X85n1594_028:0601a23": "滿曰。祖師心印。非專苦行。苦行但助道耳。若契本心。",
    "X85n1594_028:0601a24": "發隨意真光之用。則苦行如握土成金。若惟務苦行。",
    "X85n1594_028:0601b01": "而不明本心。為憎愛所縛。則苦行如黑月夜履於險",
    "X85n1594_028:0601b02": "道。汝欲明本心者。當審諦推察。遇色遇聲。未起覺觀",
    "X85n1594_028:0601b03": "時。心何所之。是無耶。是有耶。既不墮有無處所。則心",
    "X85n1594_028:0601b04": "珠獨朗。常照世間。而無一塵許間隔。未&#x751E;有一剎那",
    "X85n1594_028:0601b05": "頃斷續之相。故我初祖兼付楞伽經四卷。謂我師二",
    "X85n1594_028:0601b06": "祖曰。吾觀震旦。惟有此經。可以印心。仁者依行。自得",
    "X85n1594_028:0601b07": "度世。又二祖凡說竟。乃曰。此經四世之後。變成名相。",
    "X85n1594_028:0601b08": "深可悲哉。我今付汝。宜善護持。非人慎勿傳之。付囑",
    "X85n1594_028:0601b09": "已。乃遊方。莫知其終○向居士。幽棲林野。木食澗飲。",
    "X85n1594_028:0601b10": "北齊天保初。聞慧可盛化。乃致書通好曰。影繇形起。",
    "X85n1594_028:0601b11": "響逐聲來。弄影勞形。不識形為影本。揚聲止響。不知",
    "X85n1594_028:0601b12": "聲是響根。除煩惱而趣涅槃。喻去形而&#x8994;影。離眾生",
    "X85n1594_028:0601b13": "而求佛果。喻默聲而尋響。故知迷悟一途。愚智非別。",
    "X85n1594_028:0601b14": "無名作名。因其名則是非生矣。無理作理。因其理則",
    "X85n1594_028:0601b15": "爭論起矣。幻化非真。誰是誰非。&#x8657;妄無實。何空何有。",
    "X85n1594_028:0601b16": "將知得無所得。失無所失。未及造謁。聊申此意。伏望",
    "X85n1594_028:0601b17": "答之。可命筆迴示曰。備觀來意皆如實。真幽之理竟",
    "X85n1594_028:0601b18": "不殊。本迷摩尼謂瓦礫。豁然自覺是真珠。無明智慧",
    "X85n1594_028:0601b19": "等無異。當知萬法即皆如。愍此二見之徒輩。申時措",
    "X85n1594_028:0601b20": "筆作斯書。觀身與佛不差別。何須更&#x8994;彼無餘。居士",
    "X85n1594_028:0601b21": "捧披祖偈。乃伸禮密承印記。",
    "X85n1594_028:0601b22": "(戊子)慧思大師住南嶽",
    "X85n1594_028:0601b23": "[0601b23] 慧思。住大蘇。示眾。道源不遠。性海非遙。但向己求。莫",
    "X85n1594_028:0601b24": "從他&#x8994;。&#x8994;即不得。得亦不真。偈曰。頓悟心源開寶藏。",
    "X85n1594_028:0601c01": "隱顯靈通現真相。獨行獨坐常巍巍。百億化身無數",
    "X85n1594_028:0601c02": "量。縱令逼塞滿&#x8657;空。看時不見微塵相。可笑物兮無",
    "X85n1594_028:0601c03": "比況。口吐明珠光晃晃。尋常見說不思議。一語標名",
    "X85n1594_028:0601c04": "言下當。思&#x751E;登座。講大般若經。為諸論師。競中毒藥。",
    "X85n1594_028:0601c05": "思一心念般若。毒即為消。命門人智顗代講。顗至一",
    "X85n1594_028:0601c06": "心具萬行。忽有所疑。請師決之。思曰。如汝疑者。乃大",
    "X85n1594_028:0601c07": "品次第意耳。未是法華圓頓旨也。吾昔於夏中。一念",
    "X85n1594_028:0601c08": "頓發。諸法現前。吾既身證。不勞致疑。顗問。所證是十",
    "X85n1594_028:0601c09": "地耶。曰吾一生望入銅輪。(圓十住)以領徒太蚤。損己益",
    "X85n1594_028:0601c10": "他。但居鐵輪耳。(圓十信)思&#x751E;手執如意。於眾中指覬曰。",
    "X85n1594_028:0601c11": "可謂法付法臣。法王無事者也。時大蘇被警。徒眾不",
    "X85n1594_028:0601c12": "安。思乃謂覬曰。吾久羨南嶽。恨法無所寄。汝可傳燈。",
    "X85n1594_028:0601c13": "莫作最後斷佛種人。汝於陳國有緣。宜往利益。覬奉",
    "X85n1594_028:0601c14": "命。乃至陳。住瓦官寺。開法華經題。思於光大二年六",
    "X85n1594_028:0601c15": "月日。將四十餘僧。徑趨南嶽。登祝融&#x5CEF;。遇嶽神會棋。",
    "X85n1594_028:0601c16": "神曰。師何來此。曰求檀越一坐具地。曰諾。即飛錫以",
    "X85n1594_028:0601c17": "定其處。(今福嚴寺)嶽神乞戒。思為說法。因曰。吾寄此山。止",
    "X85n1594_028:0601c18": "期十載。已後必事遠遊。吾前身曾履此處。巡至衡陽。",
    "X85n1594_028:0601c19": "值一處林泉勝異。曰此古寺也。吾昔曾居命掘之。基",
    "X85n1594_028:0601c20": "址猶存。又指巖下曰。吾此坐禪。賊斬吾首。尋得枯骸",
    "X85n1594_028:0601c21": "一具。自此道化彌盛。陳主目為大禪。",
    "X85n1594_028:0601c22": "(己丑)善慧傅大士示寂(彌勒化身)",
    "X85n1594_028:0601c23": "[0601c23] 傅大士。住雙林。大作佛事。&#x751E;有偈曰。空手把鋤頭。步",
    "X85n1594_028:0601c24": "行騎水牛。人從橋上過。橋流水不流。陳太建元年。有",
    "X85n1594_028:0602a01": "慧和法師。不疾而終。嵩頭陀亦於柯山入滅。士懸知。",
    "X85n1594_028:0602a02": "謂普建普成曰。嵩公兜率待我。決不可久留也。時四",
    "X85n1594_028:0602a03": "側花木方當秀實。欻然枯瘁。四月二十四日。示眾。此",
    "X85n1594_028:0602a04": "身甚可厭惡。眾苦所集。須慎三業。精勤六度。若墜地",
    "X85n1594_028:0602a05": "獄。卒難得脫。常須懺悔。又曰。吾滅已不得移寢床。七",
    "X85n1594_028:0602a06": "日當有法猛上人。持像及鐘。來鎮於此。弟子問。歸寂",
    "X85n1594_028:0602a07": "後形體如何。曰山嵿焚之。問若不遂何如。曰勿用棺",
    "X85n1594_028:0602a08": "斂。但壘甓為壇。移尸於上。屏風周繞絳覆之。上建浮",
    "X85n1594_028:0602a09": "圖。鎮以彌勤像。又問。諸佛滅度。皆說功德。師之發跡。",
    "X85n1594_028:0602a10": "可得聞乎。曰我從第四天來。為度汝等。次補釋迦。及",
    "X85n1594_028:0602a11": "傳普敏文殊。慧集觀音。何昌阿難。同來贊助。故大品",
    "X85n1594_028:0602a12": "經云。有菩薩從兜率天來。諸根猛利。疾與般若相應。",
    "X85n1594_028:0602a13": "即吾身是也。言訖。趺坐而逝。壽七十三。至七日。法猛",
    "X85n1594_028:0602a14": "上人果持織成彌勒像及九乳鐘來。鎮龕所。須臾不",
    "X85n1594_028:0602a15": "見。晉天福九年。錢王發塔。取靈骨一十六片。皆紫金",
    "X85n1594_028:0602a16": "色。及道具十餘事。至府城龍山。建龍華寺。塑像安",
    "X85n1594_028:0602a17": "置。",
    "X85n1594_028:0602a18": "○三祖僧璨隱皖公山",
    "X85n1594_028:0602a19": "[0602a19] 僧璨。不知何許人。初以處士謁慧可。得度傳法。陳太",
    "X85n1594_028:0602a20": "建元年。自北齊來司空山。遂隱於皖公山。當周武帝",
    "X85n1594_028:0602a21": "毀法。璨深自韜晦。居無常處。積十餘載。人無能知",
    "X85n1594_028:0602a22": "者。",
    "X85n1594_028:0602a23": "○靜藹法師隱太乙山",
    "X85n1594_028:0602a24": "[0602a24] 初靜藹。聞周武廢教。慨然嘆曰。食周之粟。而忘其事。",
    "X85n1594_028:0602b01": "可謂忠乎。即詣闕求見。極陳毀教禍福報應之事。指",
    "X85n1594_028:0602b02": "證明白。帝為改容。顧既行之詔不可返。因謝遣之。藹",
    "X85n1594_028:0602b03": "退而泣曰。大教阨塞。吾何忍見。遂遁歸終南山。帝欲",
    "X85n1594_028:0602b04": "官之。遣衛士求藹。藹聞。徙入太乙山。號泣七日夜。聲",
    "X85n1594_028:0602b05": "不絕。撰三寶錄二十卷。宣政元年七月。告弟子曰。吾",
    "X85n1594_028:0602b06": "生無補於世。將事捨身。眾號泣。因令侍者出山。藹瀝",
    "X85n1594_028:0602b07": "血書偈一篇。遂坐磐石。留一內衣。自條其肉。布於石",
    "X85n1594_028:0602b08": "上。引腸胃掛松枝上。五臟皆外見。餘筋肉手足頭面",
    "X85n1594_028:0602b09": "咼拆殆盡。以刀割心捧之。端坐而逝。餘骸&#x7ADD;無遺血。",
    "X85n1594_028:0602b10": "但見白乳傍流。凝於石次。聞者莫不流涕。",
    "X85n1594_028:0602b11": "(乙未)智覬大師隱天台山",
    "X85n1594_028:0602b12": "[0602b12] 智覬。居金陵瓦官八年。陳太建七年九月。謝遣徒眾。",
    "X85n1594_028:0602b13": "隱天台山。時佛隴峰有定光大師。謂弟子曰。不久當",
    "X85n1594_028:0602b14": "有勝善知識。領徒至此。俄而覬至。光曰。還憶疇昔。舉",
    "X85n1594_028:0602b15": "手招引時否。乃共至菴所。其夜聞空中鐘聲聲曰。是",
    "X85n1594_028:0602b16": "何祥也。曰此是揵槌集僧。得住之相。此峰金地。我已",
    "X85n1594_028:0602b17": "居之。北峰銀地。汝當居焉。覬&#x751E;獨往華領峰坐禪。忽",
    "X85n1594_028:0602b18": "於後夜。大風拔木。迅雷震山。魑魅千群。一形百狀。&#x5010;",
    "X85n1594_028:0602b19": "忽轉變。不可稱計。又作父母師僧之形。乍枕乍抱。悲",
    "X85n1594_028:0602b20": "硬流涕。覬安心空寂。深念實相。強&#x8F2D;二緣。所不能動。",
    "X85n1594_028:0602b21": "明星出時。神僧讚曰。制敵勝怨。乃可為勇。能過斯難。",
    "X85n1594_028:0602b22": "無如汝者。既安慰已。復為說法。覬曰。大聖是何法門。",
    "X85n1594_028:0602b23": "當云何學。云何弘宣。答曰。此名一實諦。學之以般若。",
    "X85n1594_028:0602b24": "宣之以大悲。從今已後。自行兼人。吾皆影響。",
    "X85n1594_028:0602c01": "(丁酉)慧思大師入寂",
    "X85n1594_028:0602c02": "[0602c02] 慧思。住南嶽。有一老宿。令人傳語曰。何不下山。教化",
    "X85n1594_028:0602c03": "眾生。目視雲漢作麼。思答曰。三世諸佛。被我一口吞",
    "X85n1594_028:0602c04": "盡。更有甚麼眾生可教化。大建九年六月日。思謂門",
    "X85n1594_028:0602c05": "人曰。若有十人。不惜身命。常修法華般舟念佛三昧",
    "X85n1594_028:0602c06": "方等懺悔。期於見證者。隨有所須。吾自供給。如無此",
    "X85n1594_028:0602c07": "人。吾即遠去矣。時眾以苦行事難。竟無答者。思乃屏",
    "X85n1594_028:0602c08": "眾入寂。小師靈辨號慟。思開目曰。何得驚動吾耶。癡",
    "X85n1594_028:0602c09": "人出去。即唱佛合掌而逝。顏色如生。異香滿室。",
    "X85n1594_028:0602c10": "(辛丑)開皇元年復興佛教",
    "X85n1594_028:0602c11": "[0602c11] 周武廢教。辛丑。隋文帝即位。改元開皇。詔五嶽各置",
    "X85n1594_028:0602c12": "僧寺。又於相州戰地。建伽藍一所。帝志思弘法。是冬",
    "X85n1594_028:0602c13": "有沙門智周等。&#x8CF7;經二百六十部。應期自西域而還。",
    "X85n1594_028:0602c14": "&#x52C5;付有司。召人番譯○帝姓楊。名堅。華陰人。生時赤",
    "X85n1594_028:0602c15": "光照室。紫氣滿庭。宅旁有尼寺。尼名智仙。世號神尼。",
    "X85n1594_028:0602c16": "會炎暑。母扇之。寒甚幾絕。尼自外至。謂其父曰。此兒",
    "X85n1594_028:0602c17": "佛天所祐。身如舍利。不可壞也。遂名帝曰那羅延。又",
    "X85n1594_028:0602c18": "曰。兒來處異倫。俗家穢污。可就寺養之。父乃以尼委",
    "X85n1594_028:0602c19": "兒。一日尼外出。母來抱兒。忽見兒化為龍。鱗角已具。",
    "X85n1594_028:0602c20": "驚惶墮地。尼歸見曰。何因妄觸我兒。致令晚得天下。",
    "X85n1594_028:0602c21": "及年七歲。尼告帝曰。汝後大貴。當自東方來。佛法時",
    "X85n1594_028:0602c22": "滅。賴汝而興。帝年十三。方始還家。及周武廢教。尼隱",
    "X85n1594_028:0602c23": "其家。未幾而逝。至是帝果自山東。入為天子。大興佛",
    "X85n1594_028:0602c24": "法。皆如尼言。及登位後。每顧群臣。追念阿闍黎。以為",
    "X85n1594_028:0603a01": "口實。又云。朕興繇佛法。而好食麻豆。前身似從道人",
    "X85n1594_028:0603a02": "中來。繇少時在寺。至今樂聞鐘鼓之聲。",
    "X85n1594_028:0603a03": "(癸丑)灌頂參智覬大師",
    "X85n1594_028:0603a04": "[0603a04] 灌頂。章安吳氏子。字法雲。始生三月。能隨母稱三寶",
    "X85n1594_028:0603a05": "名。有僧過門。謂其母曰。此子非凡。因以灌頂為名。出",
    "X85n1594_028:0603a06": "家受具。天縱慧解。陳至德癸卯。謁智覬稟受觀法。頓",
    "X85n1594_028:0603a07": "蒙印可。覬命為侍者。隨所住處。悉能受持。",
    "X85n1594_028:0603a08": "(壬子)道信參三祖僧璨",
    "X85n1594_028:0603a09": "[0603a09] 道信。姓司馬氏。世居河內。後徙&#x65B5;州廣濟縣。生而超",
    "X85n1594_028:0603a10": "異。幻慕空宗。諸解脫門。宛如宿習。開皇十二年。信年",
    "X85n1594_028:0603a11": "十四。往禮僧璨曰。願和尚慈悲。乞與解脫法門。璨曰。",
    "X85n1594_028:0603a12": "誰縛汝。曰無人縛。曰何更救解脫乎。又問。如何是古",
    "X85n1594_028:0603a13": "佛心。曰如今是甚麼心。曰我今無心。曰汝既無心。諸",
    "X85n1594_028:0603a14": "佛豈有耶。信於言下大悟。",
    "X85n1594_028:0603a15": "(癸丑)二祖慧可示寂",
    "X85n1594_028:0603a16": "[0603a16] 慧可。既付法僧璨已。旋往鄴都。隨宜說法。一音演暢。",
    "X85n1594_028:0603a17": "四眾歸依。如是積三十四載。遂韜光混跡。變易儀相。",
    "X85n1594_028:0603a18": "或入酒肆。或過屠門。或習街談。或隨廝役。人驚問曰。",
    "X85n1594_028:0603a19": "師是道人。何故如是。曰吾自調心。何關汝事。又於筦",
    "X85n1594_028:0603a20": "城縣匡救寺三門下。談無上道。聽者林會。時有辯和",
    "X85n1594_028:0603a21": "法師。於寺中講涅槃經。學徒聞可闡法。稍稍引去。辯",
    "X85n1594_028:0603a22": "和不勝其憤。致謗於邑宰翟仲侃。加以非法。可怡然",
    "X85n1594_028:0603a23": "委順。識者謂之償債。時癸丑三月十六日也。年一百",
    "X85n1594_028:0603a24": "七歲。&#x585F;磁州滏陽縣東北七十里。",
    "X85n1594_028:0603b01": "○智覬大師說法玉泉",
    "X85n1594_028:0603b02": "[0603b02] 智覬。至荊州玉泉。入定一大木中。一日有巨蟒。長十",
    "X85n1594_028:0603b03": "餘丈。張口內向。陰魔列陣。砲矢如雨。經一七日。覬無",
    "X85n1594_028:0603b04": "懼色。憫之曰。汝所為者。生死眾業。貪著餘福。不自悲",
    "X85n1594_028:0603b05": "悔。言訖。眾妖俱滅。其夕雲開月明。見二人威儀如王。",
    "X85n1594_028:0603b06": "前致敬曰。予即關羽。漢末紛亂。九州瓜裂。曹操不仁。",
    "X85n1594_028:0603b07": "孫權自保。予義臣蜀漢。期復帝室。時事相違。有志不",
    "X85n1594_028:0603b08": "遂。死有餘烈。得王此山。大德聖師。何枉神足。曰欲於",
    "X85n1594_028:0603b09": "此地建立道場。以報生身之德耳。曰願哀憫我愚。特",
    "X85n1594_028:0603b10": "垂攝受。此去一舍。山如覆船。其土深厚。弟子當與子",
    "X85n1594_028:0603b11": "平。建寺化供。願師安禪七日。以須其成。既出定。見湫",
    "X85n1594_028:0603b12": "潭千尺化為平地。棟宇煥麗。巧奪人目。遂領眾入居。",
    "X85n1594_028:0603b13": "演法一日。神白覬曰。弟子今日獲聞出世間法。願洗",
    "X85n1594_028:0603b14": "心易念。求受皈戒。永為菩提之本。覬授五戒。",
    "X85n1594_028:0603b15": "○智顗大師示寂",
    "X85n1594_028:0603b16": "[0603b16] 丁巳十一月。晉王遣使。奉迎智顗。顗將行。謂門人曰。",
    "X85n1594_028:0603b17": "吾將往而不返。汝等當成就佛隴南寺。又曰。乃是王",
    "X85n1594_028:0603b18": "家所辦。汝等見之。吾不見也。到剡東石城寺百尺石",
    "X85n1594_028:0603b19": "像前而止。顧侍者曰。吾知命在此。不復前進。輟斤絕",
    "X85n1594_028:0603b20": "絃於今日矣。唱觀無量壽佛經題竟。復曰。四十八願。",
    "X85n1594_028:0603b21": "莊嚴淨土。華池寶樹。易往無人。火車相現。一念改悔",
    "X85n1594_028:0603b22": "者。尚得往生。況戒定薰修聖行道力。功不唐捐矣。時",
    "X85n1594_028:0603b23": "石佛放大光明。覆滿山谷。門人請曰。未審大師何位",
    "X85n1594_028:0603b24": "何生。曰吾不領眾。必淨六根。損己利他。但登五品。汝",
    "X85n1594_028:0603c01": "問何生者。吾諸師友。待從觀音。皆來迎我。言訖而逝。",
    "X85n1594_028:0603c02": "(庚申)三祖僧璨傳法道信",
    "X85n1594_028:0603c03": "[0603c03] 道信。依三祖悟道。服勞九載。後於吉州受具戒。侍奉",
    "X85n1594_028:0603c04": "尤謹。僧璨屢試以玄微。知其緣熟。乃付衣法。偈曰。華",
    "X85n1594_028:0603c05": "種雖因地。從地種華生。若無人下種。華地盡無生○",
    "X85n1594_028:0603c06": "隋后獨孤氏。雖處王宮。深厭女質。一心念佛。仁壽辛",
    "X85n1594_028:0603c07": "酉。命終時。永安宮北。種種音樂。自然震響。異香滿室。",
    "X85n1594_028:0603c08": "從空而至。天竺斯那到京。帝問。是何祥瑞。對曰。淨土",
    "X85n1594_028:0603c09": "有佛。號阿彌陀。皇后業高。超登彼國。故現斯瑞耳。"
}