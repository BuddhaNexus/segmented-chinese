{
    "X09n0243_002:0356a16": "大方廣圓覺經大疏中卷之一",
    "X09n0243_002:0356a17": "終南山草堂寺沙門宗密述",
    "X09n0243_002:0356a18": "自下大文第二廣明行相有九問答類束為三初",
    "X09n0243_002:0356a19": "四問答通明觀行上根修證次四問答別明觀行",
    "X09n0243_002:0356a20": "中根修證後一問答道場加行下根修證然此三",
    "X09n0243_002:0356a21": "門前前不假後後後後必躡前前初門者大乘學",
    "X09n0243_002:0356a22": "人盡須聞此觀行故云通明然得益則有深淺故",
    "X09n0243_002:0356a23": "修證者唯指上根上根者但約能入之人非配法",
    "X09n0243_002:0356a24": "門局定如法華第一周聞則普聞悟唯鶖子文中",
    "X09n0243_002:0356b01": "四一開示觀門同佛二徵釋迷悟始終三深究輪",
    "X09n0243_002:0356b02": "迴之根四略分修證之位若約四分科經則從徵",
    "X09n0243_002:0356b03": "釋用心兼此四段總當其解雖有觀成愛斷修證",
    "X09n0243_002:0356b04": "之相但為成其圓解同華嚴修因契果生解分也",
    "X09n0243_002:0356b05": "然且依前初中開示身心無性二空理顯根塵諸",
    "X09n0243_002:0356b06": "法普淨普徧見境用心頓同諸佛故文四文三皆",
    "X09n0243_002:0356b07": "如前也今初之初。",
    "X09n0243_002:0356b08": "於是普眼菩薩在大眾中即從座起頂禮佛足右繞",
    "X09n0243_002:0356b09": "三帀長跪叉手而白佛言。",
    "X09n0243_002:0356b10": "解同前也次陳詞句中三一舉法請。",
    "X09n0243_002:0356b11": "大悲世尊願為此會諸菩薩眾及為末世一切眾生",
    "X09n0243_002:0356b12": "演說菩薩修行漸次云何思惟云何住持眾生未悟",
    "X09n0243_002:0356b13": "作何方便普令開悟。",
    "X09n0243_002:0356b14": "解曰標請修行漸次者由普賢所問幽深如來稱",
    "X09n0243_002:0356b15": "理而答先欲消除心病然後萬行俱修或有聞前",
    "X09n0243_002:0356b16": "說云知幻即離不作方便亦無漸次謂言知之即",
    "X09n0243_002:0356b17": "已都不假修普眼智輔如來悲接群品欲使教法",
    "X09n0243_002:0356b18": "圓足請問起行之門如來大悲示其普觀身心根",
    "X09n0243_002:0356b19": "境一一推窮既見塵淨智圓觸向恒作是念習氣",
    "X09n0243_002:0356b20": "損之又損覺智百鍊百精若能如是思修剋取因",
    "X09n0243_002:0356b21": "圓果滿菩薩發起意在茲焉故慤云大士張教綺",
    "X09n0243_002:0356b22": "互相承若一人請周餘當杜述云何下別列於中",
    "X09n0243_002:0356b23": "先智後悲大乘之人必須具二無悲之智即墮二",
    "X09n0243_002:0356b24": "乘初中思惟者觀察真妄即思慧也住持者悟得",
    "X09n0243_002:0356c01": "妙境安住其中持之不失即修慧也下佇聽佛說",
    "X09n0243_002:0356c02": "生聞慧也從凡入聖必假三慧故普眼為眾諮求",
    "X09n0243_002:0356c03": "眾生未悟下問悲也請度生方便云普令開悟者",
    "X09n0243_002:0356c04": "即同法華欲令眾生開示悟入以開攝示以悟攝",
    "X09n0243_002:0356c05": "入(故次下反顯云不能悟入)謂大開之與曲示始悟之與終入",
    "X09n0243_002:0356c06": "彼論云開者無上義謂除一切智智更無餘事即",
    "X09n0243_002:0356c07": "雙開菩提涅槃謂知見之性為涅槃智見之相為",
    "X09n0243_002:0356c08": "菩提眾生本有瞖障不見佛為開除即本智顯現",
    "X09n0243_002:0356c09": "故示者同義三乘同法身故悟者不知義不知唯",
    "X09n0243_002:0356c10": "一事實今令知報身菩提故入者令證不退轉地",
    "X09n0243_002:0356c11": "故即是因義謂證初地已上為菩提涅槃因故此",
    "X09n0243_002:0356c12": "後佛答全用先所顯示如來淨圓覺心為本以觀",
    "X09n0243_002:0356c13": "人法二空及滅影像無邊虗空覺所顯發覺圓明",
    "X09n0243_002:0356c14": "故顯心清淨乃至等同諸佛即普令開悟也二反",
    "X09n0243_002:0356c15": "顯請。",
    "X09n0243_002:0356c16": "世尊若彼眾生無正方便及正思惟聞佛如來說此",
    "X09n0243_002:0356c17": "三昧心生迷悶即於圓覺不能悟入。",
    "X09n0243_002:0356c18": "解曰言無方便思惟則迷悶者意是反明得聞佛",
    "X09n0243_002:0356c19": "說方便思惟即開悟也言聞此三昧者是前離幻",
    "X09n0243_002:0356c20": "法門也故佛歎普賢汝能為諸眾生修習菩薩如",
    "X09n0243_002:0356c21": "幻三昧普眼恐末世眾生聞前知幻即離等言迷",
    "X09n0243_002:0356c22": "悶不能悟入圓覺故請開悟之方便也迷則不悟",
    "X09n0243_002:0356c23": "悶則不入三結牒請。",
    "X09n0243_002:0356c24": "願興慈悲為我等輩及末世眾生假說方便。",
    "X09n0243_002:0357a01": "解曰假說方便者若以實理而言覺性本來圓滿",
    "X09n0243_002:0357a02": "幻妄本來空無但以不知則謂言定有知之即離",
    "X09n0243_002:0357a03": "離幻即覺實無所修然眾生煩惱習重難可頓除",
    "X09n0243_002:0357a04": "雖知本空未免繫縛是以普眼請佛於無修之中",
    "X09n0243_002:0357a05": "強說修習故云假也然大品經修諸行門皆以無",
    "X09n0243_002:0357a06": "所得而為方便今即以離幻為方便後三展虔誠。",
    "X09n0243_002:0357a07": "作是語已五體投地如是三請終而復始。",
    "X09n0243_002:0357a08": "二讚許。",
    "X09n0243_002:0357a09": "爾時世尊告普眼菩薩言善哉善哉善男子汝等乃",
    "X09n0243_002:0357a10": "能為諸菩薩及末世眾生問於如來修行漸次思惟",
    "X09n0243_002:0357a11": "住持乃至假說種種方便汝今諦聽當為汝說。",
    "X09n0243_002:0357a12": "三佇聽。",
    "X09n0243_002:0357a13": "時普眼菩薩奉教歡喜及諸大眾默然而聽。",
    "X09n0243_002:0357a14": "如前可知第四正說長行中四一起行方便二觀",
    "X09n0243_002:0357a15": "行成就三頓同佛境四結牒問詞今初。",
    "X09n0243_002:0357a16": "善男子彼新學菩薩及末世眾生欲求如來淨圓覺",
    "X09n0243_002:0357a17": "心應當正念遠離諸幻。",
    "X09n0243_002:0357a18": "解曰謂即指前段中徵釋離幻用心以為起行之",
    "X09n0243_002:0357a19": "本若執法定實則觀行不成故須躡前為方便矣",
    "X09n0243_002:0357a20": "言正念者則無念也故智論云有念是魔業無念",
    "X09n0243_002:0357a21": "是法印論云離念相者等虗空界又云一切眾生",
    "X09n0243_002:0357a22": "不名為覺以從本已來念念相續未曾離念故知",
    "X09n0243_002:0357a23": "無念是正念也然正念與離幻反覆相成由離幻",
    "X09n0243_002:0357a24": "故正念正念故離幻何以故外存有法則內起緣",
    "X09n0243_002:0357b01": "念內有緣念則外見有法(心生法生等云云)由此雙指在",
    "X09n0243_002:0357b02": "諸行初第二觀行成就文二初戒定。",
    "X09n0243_002:0357b03": "先依如來奢摩他行堅持禁戒安處徒眾宴坐靜室。",
    "X09n0243_002:0357b04": "解曰奢摩佗此云止止是定義下文釋云至靜為",
    "X09n0243_002:0357b05": "行定有深淺故標如來揀非麤淺邪小之定若亂",
    "X09n0243_002:0357b06": "心持戒不堪入此觀門故先定後戒亦可文雖先",
    "X09n0243_002:0357b07": "後修無先後堅持禁戒者一向絕緣的不擬犯名",
    "X09n0243_002:0357b08": "曰堅持防禁根門誡約身口故名禁戒戒品雖多",
    "X09n0243_002:0357b09": "統為三聚一攝律儀二攝善法三攝眾生今意說",
    "X09n0243_002:0357b10": "律儀義通餘二律儀戒者謂十無盡取要而言即",
    "X09n0243_002:0357b11": "唯四重此四清淨則一切枝葉不生佛頂云若不",
    "X09n0243_002:0357b12": "斷婬及與殺等出三界無有是處安處徒眾者即",
    "X09n0243_002:0357b13": "同行同見人也行業既同互相雕琢迭共商量為",
    "X09n0243_002:0357b14": "長道緣故須安處故寶積經七十二云得人身者",
    "X09n0243_002:0357b15": "彼應依善知識聽三世佛平等法聞已應發勤精",
    "X09n0243_002:0357b16": "進依城邑聚落與大眾共居具四部處更互相與",
    "X09n0243_002:0357b17": "論量佛法學問難答三世佛法平等得現在前解",
    "X09n0243_002:0357b18": "一切法無有自性修此解故煩惱漸除宴坐靜室",
    "X09n0243_002:0357b19": "者宴默也安也坐為攝身身住則心安心閑境寂",
    "X09n0243_002:0357b20": "欲住身心故須靜室靜室處眾豈不相違此有二",
    "X09n0243_002:0357b21": "釋一根性不同故或多昏沉藉眾策發或多掉舉",
    "X09n0243_002:0357b22": "宜自息緣非為一人而行二事二定慧等學故謂",
    "X09n0243_002:0357b23": "圓通觀行要止觀相資須依善友或同見同行終",
    "X09n0243_002:0357b24": "日議論法門無令用心差錯差之毫釐失之千里",
    "X09n0243_002:0357c01": "故淨名云不必是坐為宴坐也雖同眾住不妨在",
    "X09n0243_002:0357c02": "自房室初中後夜或除論法轉讀便須靜坐思惟",
    "X09n0243_002:0357c03": "聞思修慧圓明豈但申申夭天故無違也此依定",
    "X09n0243_002:0357c04": "持戒處眾靜坐答住持問。",
    "X09n0243_002:0357c05": "二觀慧文二初明二空觀(始教)後明法界觀(圓教)初者",
    "X09n0243_002:0357c06": "眾生曠劫漂沉或墮邪小不成種智者良由二障",
    "X09n0243_002:0357c07": "二障不斷由於二執欲除二執必假二空故於法",
    "X09n0243_002:0357c08": "界文前先作二空觀智(金剛三昧亦然)執亡障盡即聖性",
    "X09n0243_002:0357c09": "現前應用塵沙名之為佛故成唯識敘造論意云",
    "X09n0243_002:0357c10": "為於我法二空有迷謬者生正解故生解為斷煩",
    "X09n0243_002:0357c11": "惱所知二重障故斷障為得菩提涅槃二勝果故",
    "X09n0243_002:0357c12": "文中二初破執後顯理執即我法理即真如能破",
    "X09n0243_002:0357c13": "能顯即二空智品初中我謂主宰如國之主有自",
    "X09n0243_002:0357c14": "在故及如輔宰能割斷故主是我體(俱生)宰是我用",
    "X09n0243_002:0357c15": "(分別)所謂有情者意生者摩納縛迦者養育者數取",
    "X09n0243_002:0357c16": "趣者命者生者士夫者作受知見者依蘊計此名",
    "X09n0243_002:0357c17": "為我執於中三類一即蘊計我此見差別有二十",
    "X09n0243_002:0357c18": "句(色是我我有色色屬我我在色中受等亦然)六十五句(以色為我餘四一一是我",
    "X09n0243_002:0357c19": "瓔珞僮僕窟宅受等亦然)復有九種(一通二的三生四不五色六無七想八無九非非)",
    "X09n0243_002:0357c20": "皆分別起此依一切異生而論非依一人具有此",
    "X09n0243_002:0357c21": "計矣二離蘊計我謂西國外道計我體常而量周",
    "X09n0243_002:0357c22": "徧或雖常而量不定或體常細如極微三俱非即",
    "X09n0243_002:0357c23": "離謂小乘宗犢子部等五種藏中第五不可說藏",
    "X09n0243_002:0357c24": "也法謂軌持能生物解任持自性故謂凡夫及外",
    "X09n0243_002:0358a01": "道小乘皆執離心有定實法通明我法二皆空者",
    "X09n0243_002:0358a02": "但依識所變故變謂識體轉似二分相見俱依自",
    "X09n0243_002:0358a03": "證起故依斯二分施設我法彼二離此無所依故",
    "X09n0243_002:0358a04": "或復內識轉似外境我法分別熏習力故諸識生",
    "X09n0243_002:0358a05": "時變似我法諸有情類無始時來緣此為實我實",
    "X09n0243_002:0358a06": "法如幻夢者幻夢力故心似種種外境相現緣此",
    "X09n0243_002:0358a07": "執為實有外境問云何應知實無外境唯有內識",
    "X09n0243_002:0358a08": "似外境生答實我實法不可得故釋此二空即分",
    "X09n0243_002:0358a09": "兩段一我空二法空初我空者即蘊離蘊非即非",
    "X09n0243_002:0358a10": "離皆非理故即蘊我者我應如蘊非常一故又內",
    "X09n0243_002:0358a11": "諸色定非實我如外諸色有質礙故心心所法亦",
    "X09n0243_002:0358a12": "非實我不恒相續待眾緣故餘行餘色亦非實我",
    "X09n0243_002:0358a13": "如虗空等非覺性故離蘊我者應如虗空不隨身",
    "X09n0243_002:0358a14": "作受故應非常住如槖籥風有卷舒故應非常一",
    "X09n0243_002:0358a15": "如旋火輪有往來故俱非我者計依蘊立非即離",
    "X09n0243_002:0358a16": "蘊應如瓶等非實我故又所執我為有思慮為無",
    "X09n0243_002:0358a17": "思慮若有思慮應是無常非一切時有思慮故若",
    "X09n0243_002:0358a18": "無思慮應如虗空不能作受故所執我理俱不成",
    "X09n0243_002:0358a19": "即我空也今此文中破即蘊我一切異生多計此",
    "X09n0243_002:0358a20": "故文又分二一觀身無我二觀心無我夫計我者",
    "X09n0243_002:0358a21": "既皆因五蘊五蘊自相唯身與心今且大段開乏",
    "X09n0243_002:0358a22": "然始別別分析如此馳逐妄計何迯然約我為總",
    "X09n0243_002:0358a23": "則身心為別若約身為總則色心為別故說蘊者",
    "X09n0243_002:0358a24": "總有其三謂廣中略廣者八蘊謂色四(地水火風)心四",
    "X09n0243_002:0358b01": "(受想行識)中者五蘊略者二蘊所謂色心故有經云如",
    "X09n0243_002:0358b02": "擎重擔三科開合如下所明今初觀身身為諸愛",
    "X09n0243_002:0358b03": "根本了之虗妄則一切煩惱自除如其躭著則起",
    "X09n0243_002:0358b04": "無量過患故淨名因病廣說無常(無強力堅等速朽不可信)苦",
    "X09n0243_002:0358b05": "(謂苦惱病集等智者不怙)空(如聚沫泡焰蕉幻夢影響雲電)無我(無主我壽人如地火風水",
    "X09n0243_002:0358b06": "又空無知無作)穢滿必滅病惱老逼如毒蛇等勸令患厭",
    "X09n0243_002:0358b07": "涅槃亦云寧丸大地如葶藶子不能具說此身過",
    "X09n0243_002:0358b08": "患又云(第三十二因說有智慧者重造輕受廣述修集身戒心慧名為有慧反此愚癡)不",
    "X09n0243_002:0358b09": "修身者不能觀身及觀色相於非身中而生身相",
    "X09n0243_002:0358b10": "貪著我身不斷我見不能深觀是身無常無主危",
    "X09n0243_002:0358b11": "脆念念滅壞是魔境界不能觀身雖無過咎而常",
    "X09n0243_002:0358b12": "是怨如所事火如所養蛇遇緣滅壞都不憶念往",
    "X09n0243_002:0358b13": "日供給衣食之恩譬如杯缻如臃未熟金光明亦",
    "X09n0243_002:0358b14": "云我從久遠持此身臭穢膿流不可愛供給敷具",
    "X09n0243_002:0358b15": "并衣食象馬車乘及珍財變壞之法體無常恒求",
    "X09n0243_002:0358b16": "難滿難保守雖常供養懷怨害終歸棄我不知恩",
    "X09n0243_002:0358b17": "智論亦云難御無反復背恩如小兒文中二初尋",
    "X09n0243_002:0358b18": "伺觀後如實觀先因尋求伺察方見如實之理故",
    "X09n0243_002:0358b19": "今初。",
    "X09n0243_002:0358b20": "恒作是念我今此身四大和合所謂髮毛爪齒皮肉",
    "X09n0243_002:0358b21": "筋骨髓腦垢色皆歸於地唾涕膿血津液涎沫痰淚",
    "X09n0243_002:0358b22": "精氣大小便利皆歸於水煖氣歸火動轉歸風四大",
    "X09n0243_002:0358b23": "各離今者妄身當在何處。",
    "X09n0243_002:0358b24": "解曰恒作是念者行住坐臥一切時中常如是觀",
    "X09n0243_002:0358c01": "也我今此身者執受既堅故偏觀也四大和合者",
    "X09n0243_002:0358c02": "堅濕煖動假合為身髮毛等者自外之內次第觀",
    "X09n0243_002:0358c03": "也精氣者氣即是精故屬水大然氣是四大之本",
    "X09n0243_002:0358c04": "不唯是風故水火中亦云氣也動轉者淨名云是",
    "X09n0243_002:0358c05": "身無作風力所轉謂迷性起心心運風力轉餘三",
    "X09n0243_002:0358c06": "大而有動作作無自性故云無也煖氣可知如是",
    "X09n0243_002:0358c07": "歷觀每大之中又眾多假合即知無我淨名云四",
    "X09n0243_002:0358c08": "大合故假名為身四大無主身亦無我又此病起",
    "X09n0243_002:0358c09": "皆由著我既知病本即除我想及眾生想今此經",
    "X09n0243_002:0358c10": "文還分四大各歸來處四大皆言歸者此身本合",
    "X09n0243_002:0358c11": "四大成故故寶積經云此身生時與其父母四大",
    "X09n0243_002:0358c12": "種性一類歌羅邏身若唯地大無水界者譬如有",
    "X09n0243_002:0358c13": "人握乾[麩夫+少]灰終不和合若唯水界無地界者譬如",
    "X09n0243_002:0358c14": "油水無有堅實即便流散若唯地水無火界者譬",
    "X09n0243_002:0358c15": "如夏月陰處肉團無日光照則便爛壞若唯地水",
    "X09n0243_002:0358c16": "火無風界者則不增長四大各離者正觀之時各",
    "X09n0243_002:0358c17": "有所歸即名為離不說命終方名為離故菴提遮",
    "X09n0243_002:0358c18": "女了義經說生死義云若能明知地水火風四緣",
    "X09n0243_002:0358c19": "畢竟不自得有所和合而能隨其所宜有所說者",
    "X09n0243_002:0358c20": "以為生義若知地水火風畢竟不自得有所散而",
    "X09n0243_002:0358c21": "能隨其所宜有所說者是為死義此意正明即合",
    "X09n0243_002:0358c22": "而散即散而合故合散之文皆云不自得妄身當",
    "X09n0243_002:0358c23": "在何處者且地有形礙而沉滯風無形礙而輕舉",
    "X09n0243_002:0358c24": "敵體相違水火亦互相凌奪(金光明經亦云地水二蛇性沉下風火二",
    "X09n0243_002:0359a01": "蛇性輕舉)故知四大相違各各差別未審我身屬於何",
    "X09n0243_002:0359a02": "大若總相屬即是四我若總不屬即應離四別有",
    "X09n0243_002:0359a03": "我身故云爾也後如實觀。",
    "X09n0243_002:0359a04": "即知此身畢竟無體和合為相實同幻化。",
    "X09n0243_002:0359a05": "解曰謂因前尋伺見如實之理定知四大非我但",
    "X09n0243_002:0359a06": "約和合假名為身亦無實體智論十四問云若自",
    "X09n0243_002:0359a07": "身無我而計我者佗身無我亦應執我答此俱有",
    "X09n0243_002:0359a08": "難若於佗身計我復當難云何不於自身中生計",
    "X09n0243_002:0359a09": "復次亦有人於他物中計我如外道坐禪入地觀",
    "X09n0243_002:0359a10": "時見地即是我水火風空亦如是復次有人遠行",
    "X09n0243_002:0359a11": "獨宿空舍夜見一鬼擎一死屍來復有一鬼來諍",
    "X09n0243_002:0359a12": "(云云即假和合事也)又只緣計我而為自身即以餘身為佗",
    "X09n0243_002:0359a13": "故生難也後觀心無我夫心無自相託境方生境",
    "X09n0243_002:0359a14": "性本空由心故現根塵和合似有緣心內外推之",
    "X09n0243_002:0359a15": "何是其體長淪生死由不了心苟能了之圓覺自",
    "X09n0243_002:0359a16": "現故首楞云狂性自歇歇即菩提勝淨明心不從",
    "X09n0243_002:0359a17": "人得文中二一尋伺觀。",
    "X09n0243_002:0359a18": "四緣假合妄有六根六根四大中外合成妄有緣氣",
    "X09n0243_002:0359a19": "於中積聚似有緣相假名為心。",
    "X09n0243_002:0359a20": "解曰四緣等者謂四大和合成於一色(初七薄酪)於此",
    "X09n0243_002:0359a21": "色上方有六根(六七六情開)離此色身根元無體各分",
    "X09n0243_002:0359a22": "四大色尚不存竅穴六根更何依附六根四大中",
    "X09n0243_002:0359a23": "外合成者四大名中六根為外和合假成此身妄",
    "X09n0243_002:0359a24": "有緣氣等者由依四大六根和合成身即有六塵",
    "X09n0243_002:0359b01": "妄現也由此內外根塵引起妄心緣慮不絕念念",
    "X09n0243_002:0359b02": "生滅剎那不停緣合即有緣散即無推其自體了",
    "X09n0243_002:0359b03": "不可得故曰假名為心此虗妄心雖假緣生不離",
    "X09n0243_002:0359b04": "真心氣分故曰緣氣言似有者明非實有緣相者",
    "X09n0243_002:0359b05": "緣慮之相肇公云如有魍魎似有思想鞠兮推兮",
    "X09n0243_002:0359b06": "亦無指掌後如實觀。",
    "X09n0243_002:0359b07": "善男子此虗妄心若無六塵則不能有四大分解無",
    "X09n0243_002:0359b08": "塵可得於中緣塵各歸散滅畢竟無有緣心可見。",
    "X09n0243_002:0359b09": "解曰心託六塵塵依四大四大無體六塵即空故",
    "X09n0243_002:0359b10": "云緣塵各歸散滅緣即四緣塵即六塵緣塵既滅",
    "X09n0243_002:0359b11": "心體即空故決判云畢竟無有言緣心者則前緣",
    "X09n0243_002:0359b12": "氣之心也問無塵可得下三句亦說法空何得一",
    "X09n0243_002:0359b13": "向判屬人空答此指緣塵各散正顯心空故結云",
    "X09n0243_002:0359b14": "無心可見身之與心總屬我執金剛三昧亦云令",
    "X09n0243_002:0359b15": "彼眾生皆離心我一切心我本來空寂問實我若",
    "X09n0243_002:0359b16": "無云何得有憶識誦習恩怨等事答諸有情等各",
    "X09n0243_002:0359b17": "有本識一類相續任持種子與一切法更互為因",
    "X09n0243_002:0359b18": "熏習力故得有如是憶識等事問誰能造業誰能",
    "X09n0243_002:0359b19": "受果耶答諸有情等心心所法因緣力故相續無",
    "X09n0243_002:0359b20": "斷造業受果於理無違問誰趣涅槃答修習無我",
    "X09n0243_002:0359b21": "因緣力故相續相滅故名涅槃由此故知定無實",
    "X09n0243_002:0359b22": "我但有諸識無始時來前滅後生因果相續由妄",
    "X09n0243_002:0359b23": "熏習似我相現愚夫於中妄執為我第二法空者。",
    "X09n0243_002:0359b24": "善男子彼之眾生幻身滅故幻心亦滅幻心滅故幻",
    "X09n0243_002:0359c01": "塵亦滅幻塵滅故幻滅亦滅。",
    "X09n0243_002:0359c02": "解曰前於身心之中推求無我故名我空此則身",
    "X09n0243_002:0359c03": "心及境一一自空故名法空然身等本空非今始",
    "X09n0243_002:0359c04": "滅故經云色即是空非色滅空但以迷時執有今",
    "X09n0243_002:0359c05": "執盡始無義言滅也幻滅亦滅者情計即見幻生",
    "X09n0243_002:0359c06": "智觀即見幻滅滅對於生智對於情對待之法皆",
    "X09n0243_002:0359c07": "屬緣生緣生即空故皆滅也般若心經云無眼界",
    "X09n0243_002:0359c08": "乃至無智亦無得楞伽云一切法如幻遠離於心",
    "X09n0243_002:0359c09": "識智不得有(三重幻滅)無(幻滅亦滅)而興大悲心然法空義",
    "X09n0243_002:0359c10": "是大乘初門欲使悟之事須委釋所言空者一切",
    "X09n0243_002:0359c11": "凡夫及諸宗計所執外法理非有故凡夫者四生",
    "X09n0243_002:0359c12": "六趣凡厥有情皆為離心有定實法不由稟學未",
    "X09n0243_002:0359c13": "必師承無始俱生觸境皆執所執之法情有理無",
    "X09n0243_002:0359c14": "由是定知皆不可得情有者唯識云彼依識所變",
    "X09n0243_002:0359c15": "起信云唯依妄念(心生滅法生滅)二十唯識云唯識無境",
    "X09n0243_002:0359c16": "界以無塵妄見如人目有瞖見毛月等事問若無",
    "X09n0243_002:0359c17": "外塵但妄見者應一切時處皆見有色或皆不見",
    "X09n0243_002:0359c18": "何故於有色時處眼即見色餘無色時處則不見",
    "X09n0243_002:0359c19": "色又多人同處同時皆同有見不見彼論偈答處",
    "X09n0243_002:0359c20": "時等諸事無色等外法如夢及餓鬼依業虗妄見",
    "X09n0243_002:0359c21": "問瞖見毛月夢見諸物皆悉無用淨眼寤時所見",
    "X09n0243_002:0359c22": "物等皆悉有用云何言如瞖夢所見偈答如夢中",
    "X09n0243_002:0359c23": "無女動失身不淨問世夢寤已即無今了色如夢",
    "X09n0243_002:0359c24": "未免見色云何如夢答若得出世對治實智無有",
    "X09n0243_002:0360a01": "分別如實覺知一切世間色等外法皆是虗妄如",
    "X09n0243_002:0360a02": "是義者與夢不異由斯多義故云情有言理無者",
    "X09n0243_002:0360a03": "有三一析色明空謂以假想慧析至極微則色等",
    "X09n0243_002:0360a04": "空又推極微有方分及無方分皆不可得則極微",
    "X09n0243_002:0360a05": "空如唯識論徵釋二體色明空謂緣生無性故謂",
    "X09n0243_002:0360a06": "自佗共及無因皆無生理故中論云未曾有一法",
    "X09n0243_002:0360a07": "不從因緣生是故一切法無不是空者三空中必",
    "X09n0243_002:0360a08": "無色故謂虗空無有邊際無壞無雜則空中必無",
    "X09n0243_002:0360a09": "色若有色體空則壞雜以色必不能壞空雜空故",
    "X09n0243_002:0360a10": "色等皆空也(兼上情有有四門空義也)故諸凡夫所執實法情",
    "X09n0243_002:0360a11": "雖似有理究則無智者應當違情順理諸宗計者",
    "X09n0243_002:0360a12": "謂外道餘乘及儒教道教也外道小乘所執諸法",
    "X09n0243_002:0360a13": "異心心所非實有性是所取故如心心所能取彼",
    "X09n0243_002:0360a14": "覺亦不緣彼是能取故如緣此覺然西域小乘外",
    "X09n0243_002:0360a15": "道宗計甚多此方既無不煩敘破儒道二教此國",
    "X09n0243_002:0360a16": "攸遵法執異途理宜詳斥雖二宗主設教不同而",
    "X09n0243_002:0360a17": "皆以虗無自然為三才萬物之本老云有物混成",
    "X09n0243_002:0360a18": "先天地生又云道生一一生二二生三三生萬物",
    "X09n0243_002:0360a19": "又云人法地地法天天法道道法自然易云易有",
    "X09n0243_002:0360a20": "大極是生兩儀兩儀生四象四象生八卦八卦定",
    "X09n0243_002:0360a21": "吉凶吉凶生大業若以自然常徧之道為因能生",
    "X09n0243_002:0360a22": "萬物此是邪因若法能生必非常故諸非常者必",
    "X09n0243_002:0360a23": "不徧故諸不徧者非真實故本來既是無異一因",
    "X09n0243_002:0360a24": "由何能生別異多果若能生者應頓徧生若待時",
    "X09n0243_002:0360b01": "及緣方能生者則自違一因或時及緣亦應頓起",
    "X09n0243_002:0360b02": "因常有故若謂萬物自然而生即是無因亦一切",
    "X09n0243_002:0360b03": "時處應常生故若謂一陰一陽之謂道變易能生",
    "X09n0243_002:0360b04": "萬物亦不出邪因無因皆同前破然但破謬執萬",
    "X09n0243_002:0360b05": "物生因不責勤行五常道德由上所計皆無理趣",
    "X09n0243_002:0360b06": "故自心外無法可得諸心心所依他起故亦如幻",
    "X09n0243_002:0360b07": "事非真實有為遣執心心所實有外境故說唯有",
    "X09n0243_002:0360b08": "識若執唯識真實有者如執外境亦是法執故金",
    "X09n0243_002:0360b09": "剛三昧經云一切心相(八識并心所)本來本無(種子)本無",
    "X09n0243_002:0360b10": "本處空寂無生若心無生即入空寂空寂心地(即次",
    "X09n0243_002:0360b11": "下所顯心真如)即得心空如上執情既盡心境皆空名法",
    "X09n0243_002:0360b12": "空也(破二執竟)。",
    "X09n0243_002:0360b13": "大文第二顯理即二空所顯真如理也由前執盡",
    "X09n0243_002:0360b14": "故此理現如雲散月出塵盡鏡明非謂無雲便名",
    "X09n0243_002:0360b15": "為月但於無雲之處而見月矣非謂無幻便是真",
    "X09n0243_002:0360b16": "如但於無幻之處見真理矣文中二初法。",
    "X09n0243_002:0360b17": "幻滅滅故非幻不滅。",
    "X09n0243_002:0360b18": "解曰上句躡前下句正顯顯圓覺性本淨圓明獨",
    "X09n0243_002:0360b19": "體全真不因修得眾幻雖滅自性常存不假緣生",
    "X09n0243_002:0360b20": "故云非幻金剛三昧亦云若得空心心不幻化然",
    "X09n0243_002:0360b21": "對前妄盡釋云真如若以本宗但名圓覺後喻。",
    "X09n0243_002:0360b22": "譬如磨鏡垢盡明現。",
    "X09n0243_002:0360b23": "解曰雖云磨鏡却是磨塵所言修道只是遣妄夫",
    "X09n0243_002:0360b24": "鏡性本明非從外得塵覆即隱磨之則顯隱顯雖",
    "X09n0243_002:0360c01": "殊明性不異今謂人執法執是垢尋伺如實是磨",
    "X09n0243_002:0360c02": "真心本覺是明人法二空是現(二空觀竟)。",
    "X09n0243_002:0360c03": "自下大文第二明法界觀也文三初印前顯後二",
    "X09n0243_002:0360c04": "拂迹入玄三圓彰法界初中謂印前二空顯後圓",
    "X09n0243_002:0360c05": "通法界文中又二初標。",
    "X09n0243_002:0360c06": "善男子當知身心皆為幻垢垢相永滅十方清淨。",
    "X09n0243_002:0360c07": "解曰上兩句印前下兩句顯後初言幻垢者幻謂",
    "X09n0243_002:0360c08": "虗幻無有實體垢謂塵垢坌污為名由迷幻相執",
    "X09n0243_002:0360c09": "取繫著坌污淨心故云幻垢諸佛菩薩雖有身心",
    "X09n0243_002:0360c10": "由了如幻不取於相無坌污義故非垢由了幻空",
    "X09n0243_002:0360c11": "故非幻顯後者根塵諸法十方法界普清淨也此",
    "X09n0243_002:0360c12": "由身心垢瞖妄執自佗故成局礙今既我空法寂",
    "X09n0243_002:0360c13": "何所不通後釋文二初喻。",
    "X09n0243_002:0360c14": "善男子譬如清淨摩尼寶珠映於五色隨方各現諸",
    "X09n0243_002:0360c15": "愚癡者見彼摩尼實有五色。",
    "X09n0243_002:0360c16": "解曰由鏡珠二事所喻不同故復標告善男子矣",
    "X09n0243_002:0360c17": "謂摩尼體性瑩淨絕瑕都無色相由性淨故一切",
    "X09n0243_002:0360c18": "眾色對則現中青黃赤白黑五色各各隨方而現",
    "X09n0243_002:0360c19": "然此一喻亦喻印前亦喻顯後言印前者五色喻",
    "X09n0243_002:0360c20": "五道隨方喻隨業愚人不了珠體但見全是青黃",
    "X09n0243_002:0360c21": "既見青黃則不見珠體故華嚴云凡夫見諸法但",
    "X09n0243_002:0360c22": "隨諸相轉不了法無性以是不見佛若以三性配",
    "X09n0243_002:0360c23": "者摩尼喻圓成實性即前所顯之理也現色喻依",
    "X09n0243_002:0360c24": "佗起性即前幻也愚人見定是青黃喻徧計所執",
    "X09n0243_002:0361a01": "性即前塵垢也若遠取即前身心等相以此文印",
    "X09n0243_002:0361a02": "定前文之義故指前也言顯後者然此圓珠由彼",
    "X09n0243_002:0361a03": "愚人執其定色所以破色因配三性以印前文若",
    "X09n0243_002:0361a04": "無計執之人即此珠種種色一一清淨一一同體",
    "X09n0243_002:0361a05": "悉是圓珠妙用應現無體可破以喻後文十方法",
    "X09n0243_002:0361a06": "界一切清淨圓滿不動交參無礙故言顯後然前",
    "X09n0243_002:0361a07": "之鏡喻但一面明又云因磨而現表二空之理破",
    "X09n0243_002:0361a08": "執方顯對執得名今摩尼珠本淨本明十方俱照",
    "X09n0243_002:0361a09": "故以顯後法界之宗也後法。",
    "X09n0243_002:0361a10": "善男子圓覺淨性現於身心隨類各應彼愚癡者說",
    "X09n0243_002:0361a11": "淨圓覺實有如是身心自相亦復如是。",
    "X09n0243_002:0361a12": "解曰愚癡說有實身心者是顯圓覺雖現非其定",
    "X09n0243_002:0361a13": "實故論云一切染法所不能染智體不動具足無",
    "X09n0243_002:0361a14": "漏熏眾生故餘義喻中已具對釋詳之可知故云",
    "X09n0243_002:0361a15": "亦復如是第二拂迹入玄。",
    "X09n0243_002:0361a16": "由此不能遠於幻化是故我說身心幻垢對離幻垢",
    "X09n0243_002:0361a17": "說名菩薩垢盡對除即無對垢及說名者。",
    "X09n0243_002:0361a18": "解曰於中曲有二節先說迹之所以後從垢盡對",
    "X09n0243_002:0361a19": "除下正拂其迹今聯綿釋之然其迹也相躡而起",
    "X09n0243_002:0361a20": "亦相躡而拂本以眾生妄執幻化故佛說云幻垢",
    "X09n0243_002:0361a21": "眾生依教離垢故復說名菩薩幻垢既如珠中之",
    "X09n0243_002:0361a22": "色當知本無故云垢盡所離之垢既無對離之智",
    "X09n0243_002:0361a23": "何立故云對除既無對離之智何有起智之人深",
    "X09n0243_002:0361a24": "淺之執本無何有說教之者故云即無對垢及說",
    "X09n0243_002:0361b01": "名者對垢者菩薩說名者佛對機之佛亦不可得",
    "X09n0243_002:0361b02": "方見法身法身說經義在斯矣然上人法各三三",
    "X09n0243_002:0361b03": "對六隻盡是所拂之迹也謂法有執垢離垢及與",
    "X09n0243_002:0361b04": "名數人有眾生菩薩及佛問曰人自有差法本無",
    "X09n0243_002:0361b05": "異何說三名答尅體雖無義說即有為對人法各",
    "X09n0243_002:0361b06": "分能所故也第三圓彰法界文二初一真法界後",
    "X09n0243_002:0361b07": "三重法界言一真者未明理事不說有空直指本",
    "X09n0243_002:0361b08": "覺靈源也下對諸法圓泯圓收方說三重等別今",
    "X09n0243_002:0361b09": "初。",
    "X09n0243_002:0361b10": "善男子此菩薩及末世眾生證得諸幻滅影像故爾",
    "X09n0243_002:0361b11": "時便得無方清淨無邊虗空覺所顯發。",
    "X09n0243_002:0361b12": "解曰標告及指當根所證者為欲進顯不思議境",
    "X09n0243_002:0361b13": "界境界殊前故却躡前功用明其得入所以發起",
    "X09n0243_002:0361b14": "後之文勢言證得者觀行成就滅影像者依佗亦",
    "X09n0243_002:0361b15": "泯無方清淨者約身為主外見東西(肇公云云)我相既",
    "X09n0243_002:0361b16": "無更何方所虗空覺顯者然虗空離識亦非實有",
    "X09n0243_002:0361b17": "若言有者為一為多若體是一徧一切處隨能合",
    "X09n0243_002:0361b18": "法體應成多一所合處餘不合故不爾諸法應互",
    "X09n0243_002:0361b19": "相徧若謂虗空不與法合應非容受又色等中有",
    "X09n0243_002:0361b20": "虗空不有應相雜無應不徧若體是多便有品類",
    "X09n0243_002:0361b21": "應如色等非徧容受故知虗空亦唯識現故首楞",
    "X09n0243_002:0361b22": "云若有一人發真歸源十方虗空一時消殞謂迷",
    "X09n0243_002:0361b23": "情所覆覺處見空塵影既銷空元是覺(魚人迷悟水風性空)",
    "X09n0243_002:0361b24": "顯謂空銷覺現發謂妄盡心開翻覆觀之俱無邊",
    "X09n0243_002:0361c01": "際故首楞又云聞復瞖根除塵銷覺圓淨淨極光",
    "X09n0243_002:0361c02": "通達寂照含虗空却來觀世間由如夢中事(空生覺中",
    "X09n0243_002:0361c03": "云云)是知空有雙絕但是覺心獨鑒明明靈知不昧",
    "X09n0243_002:0361c04": "後三重法界者一真空絕相觀二理事無礙觀三",
    "X09n0243_002:0361c05": "周徧含容觀此中義意全同華嚴法界觀門三重",
    "X09n0243_002:0361c06": "行相故依彼科之仍每重先示觀門後釋經義今",
    "X09n0243_002:0361c07": "初第一真空觀者觀門中有四句(前二各四為八兼後二為十)",
    "X09n0243_002:0361c08": "第一會色歸空觀復四一色不即是斷空舉體即",
    "X09n0243_002:0361c09": "是真空故二青等非是真空之理無體莫不皆空",
    "X09n0243_002:0361c10": "故三色不即空空中必無色故又即是空會色無",
    "X09n0243_002:0361c11": "體故(上三句以法揀情)四凡是色法必不異真空以必無",
    "X09n0243_002:0361c12": "性故(色空既爾一切皆然)第二明空即色觀亦四一斷空不",
    "X09n0243_002:0361c13": "即色真空即色故二空理非青等非青等之真空",
    "X09n0243_002:0361c14": "必不異青等故三空是所依不即色必作所依即",
    "X09n0243_002:0361c15": "色故(上三句亦以法揀情)四空即是色以是法無我理非斷",
    "X09n0243_002:0361c16": "滅故(空色既爾一切皆然)第三空色無礙觀謂色舉體全是",
    "X09n0243_002:0361c17": "真空則色盡而空現空舉體不異色全是盡空之",
    "X09n0243_002:0361c18": "色而空不隱為一味法第四泯絕無寄觀謂此所",
    "X09n0243_002:0361c19": "觀真空不可言即色不即色即空不即空一切法",
    "X09n0243_002:0361c20": "皆不可不可亦不可此語亦不受逈絕無寄非言",
    "X09n0243_002:0361c21": "所及非解所到是為行境以生心動念即乖法體",
    "X09n0243_002:0361c22": "失正念故(初二句入門揀情顯解第三句解終趣行第四句正成行體行由解成行起解",
    "X09n0243_002:0361c23": "絕也)示觀門竟",
    "X09n0243_002:0361c24": "後釋經義者文中二一色相空淨二空色同如一",
    "X09n0243_002:0362a01": "中又七一內身根識二外境六塵三內外四大四",
    "X09n0243_002:0362a02": "世間諸法五出世諸法六自佗正報七一多依報",
    "X09n0243_002:0362a03": "然觀門云一切法亦然即此七段是也應云根識",
    "X09n0243_002:0362a04": "即空不即空等七中初者。",
    "X09n0243_002:0362a05": "覺圓明故顯心清淨心清淨故見塵清淨見清淨故",
    "X09n0243_002:0362a06": "眼根清淨根清淨故眼識清淨識清淨故聞塵清淨",
    "X09n0243_002:0362a07": "聞清淨故耳根清淨根清淨故耳識清淨識清淨故",
    "X09n0243_002:0362a08": "覺塵清淨如是乃至鼻舌身意亦復如是。",
    "X09n0243_002:0362a09": "解曰此下皆云清淨者謂由前二空觀門揀情顯",
    "X09n0243_002:0362a10": "解次拂迹滅影同於行起解絕故皆清淨為真空",
    "X09n0243_002:0362a11": "矣故智論云畢竟空即是畢竟清淨以人畏空故",
    "X09n0243_002:0362a12": "言清淨意言人乍聞空畏其斷滅故餘處說云清",
    "X09n0243_002:0362a13": "淨如大般若一切皆云清淨大品即直云空空與",
    "X09n0243_002:0362a14": "清淨皆絕相義若就心說即如淨名經妄想是垢",
    "X09n0243_002:0362a15": "無妄想是淨無妄想即是空義故此說空云清淨",
    "X09n0243_002:0362a16": "矣由前幻垢已盡能觀之智又亡既合覺心故皆",
    "X09n0243_002:0362a17": "清淨故智論云菩薩於色等法中觀行斷故得如",
    "X09n0243_002:0362a18": "是清淨故名色清淨是淨能破一切法中戲論等",
    "X09n0243_002:0362a19": "覺圓明故者躡前顯清淨之因也由拂泯等故得",
    "X09n0243_002:0362a20": "圓明顯心清淨等者比迷覺心心中執法今見法",
    "X09n0243_002:0362a21": "性即法皆空故云清淨如人不識珠體但執青黃",
    "X09n0243_002:0362a22": "若見摩尼即色清淨七段之中文皆同此也然展",
    "X09n0243_002:0362a23": "轉躡前以顯清淨者義如後釋。",
    "X09n0243_002:0362a24": "今且銷釋法數名體心者總相明其我心即賴耶",
    "X09n0243_002:0362b01": "自體成唯識論說第八識種種別名於中有四種",
    "X09n0243_002:0362b02": "名通一切位心即一也(餘三即阿陀那所知依種子識)迷時由執",
    "X09n0243_002:0362b03": "藏及能所藏故名賴耶今觀智成就覺性圓明故",
    "X09n0243_002:0362b04": "但云心沒賴耶名矣心既清淨同無垢識故此下",
    "X09n0243_002:0362b05": "文頓同佛境見塵者由我心計執故見一切色相",
    "X09n0243_002:0362b06": "由執相故即見聞等是塵不單說外色名塵亦不",
    "X09n0243_002:0362b07": "獨說根識名塵根塵識三自有文故尋此見塵之",
    "X09n0243_002:0362b08": "體還是我執之心但以就取色等生過之處而別",
    "X09n0243_002:0362b09": "立名又亦不離根境識三而別有體如五蘊之法",
    "X09n0243_002:0362b10": "與蘊中之我非別非同此亦如是若以意義配屬",
    "X09n0243_002:0362b11": "即賴耶中轉相及第七識合為此見等瑜伽論云",
    "X09n0243_002:0362b12": "賴耶識起必二識相應故又以六七合為此見意",
    "X09n0243_002:0362b13": "識緣外境時必內依末那為染污根方得生起故",
    "X09n0243_002:0362b14": "(梵云紇利瑟吒耶末那此云染污意與四惑俱名為染污恒審思量名之為意思量即意持業釋也)故",
    "X09n0243_002:0362b15": "此所列心法無別末那起信亦於說梨耶次便說",
    "X09n0243_002:0362b16": "意識無別第七楞伽亦爾故彼經云略說有三種",
    "X09n0243_002:0362b17": "識謂真識現識分別事識初即自性清淨心次即",
    "X09n0243_002:0362b18": "第八現相後即前六故彼經自釋云攀外境界起",
    "X09n0243_002:0362b19": "前事識即知事識不是末那然此彼經及起信論",
    "X09n0243_002:0362b20": "皆不別出末那體者據賢首說有二意故一如前",
    "X09n0243_002:0362b21": "說六八必俱二謂無明動真心成阿賴耶外境牽",
    "X09n0243_002:0362b22": "心起執染淨第七俱無此義故不別說又說計我",
    "X09n0243_002:0362b23": "則合於轉相計我所合於事識(此亦不乖思量行相)若不連",
    "X09n0243_002:0362b24": "前帶後則顯示心數相躡生起義不便故眼等根",
    "X09n0243_002:0362c01": "者識所依故能發識故前五各從自種生自現行",
    "X09n0243_002:0362c02": "四大所造淨色為體意根即第七識由此攀外起",
    "X09n0243_002:0362c03": "意識故眼等識者隨六根境種類異故由具五義",
    "X09n0243_002:0362c04": "隨根立名一依根之識非由境色識定生故如盲",
    "X09n0243_002:0362c05": "不見等二根所發識由根變異識必變異如眼根",
    "X09n0243_002:0362c06": "損見青為黃非色壞時而識壞也三屬根之識由",
    "X09n0243_002:0362c07": "識種子隨逐於根而得生故非色種子識種隨也",
    "X09n0243_002:0362c08": "四助根之識由根合識識所領受令根損益非境",
    "X09n0243_002:0362c09": "界也五如根之識根識二法俱有情數非彼色法",
    "X09n0243_002:0362c10": "定是無情根五義勝故說依根雖六識身皆依意",
    "X09n0243_002:0362c11": "轉然隨不共立意識名或名色識乃至法識隨境",
    "X09n0243_002:0362c12": "立名順識義故(依未自在位說)若依起信皆名意識此六",
    "X09n0243_002:0362c13": "皆依意所起故意之識故故論釋生滅因緣云所",
    "X09n0243_002:0362c14": "謂眾生依心意意識轉故心即梨耶自體意即五",
    "X09n0243_002:0362c15": "意以梨耶二義中有不覺義故不覺而起(業識)能見",
    "X09n0243_002:0362c16": "(轉識)能現(現識)能取境界(智識)起念相續(相續識)意識者即",
    "X09n0243_002:0362c17": "此相續識(此生起識麤細雖殊同是一識更無別體故即指前第五識也)依諸凡",
    "X09n0243_002:0362c18": "夫取著轉深計我我所(非直心外計境為塵亦復於身計我於塵計所)種",
    "X09n0243_002:0362c19": "種妄執(計我之相即蘊離蘊)隨事攀緣分別六塵名為意識",
    "X09n0243_002:0362c20": "亦名分離識(依於六識別別取六塵故故經云分為六和合)又復說名分",
    "X09n0243_002:0362c21": "別事識(又能分別去來現在種種事相)釋曰此五前三合八後二",
    "X09n0243_002:0362c22": "合六由斯前釋體不孤生然八識義相復有多門",
    "X09n0243_002:0362c23": "今略指十五一者通論八皆名心意識別則八心",
    "X09n0243_002:0362c24": "七意前六皆識二者隨相各以自名為體(三科則識蘊意",
    "X09n0243_002:0363a01": "處七心是體也)就實統歸藏性三者五緣五塵(現量是實)六緣",
    "X09n0243_002:0363a02": "一切(三量此假實)七緣賴耶(非量是假)八緣根身種子器界",
    "X09n0243_002:0363a03": "(現實)四者皆具四三二分五者八遍非計七計非遍",
    "X09n0243_002:0363a04": "第六俱是前五俱非六者根本煩惱俱生(四鈍二利)分",
    "X09n0243_002:0363a05": "別(具十)第八全無第六皆具第七俱生四惑前五俱",
    "X09n0243_002:0363a06": "生三毒其所知障數同用別(二障下自有文至彼當釋)七業障",
    "X09n0243_002:0363a07": "者第七全無八有種子餘六現行八者報障則八",
    "X09n0243_002:0363a08": "唯總報前六別報九者心所(恒依心起故與心相應故繫屬於心故心",
    "X09n0243_002:0363a09": "緣總相心所緣總別如畫師資作模填彩等故)第八有五所謂徧行(觸作意受",
    "X09n0243_002:0363a10": "想思)七有十八謂五徧四惑(癡見愛慢)八隨(沉掉懈逸念亂不信不正",
    "X09n0243_002:0363a11": "知)并慧第六皆具五有三十四謂徧別善全根本",
    "X09n0243_002:0363a12": "三惑中(無慚無愧)大隨(同上)十者八七無記六通三性十",
    "X09n0243_002:0363a13": "一者八皆實有(就性皆假)十二者眼耳身三二界(不全)二",
    "X09n0243_002:0363a14": "地(地全)鼻舌兩識一界一地六七八識通徧界地十",
    "X09n0243_002:0363a15": "三者皆通有漏無漏十四者依因緣增上(五依五根及六",
    "X09n0243_002:0363a16": "七八六依七八七八互依)及等無間十五者眼識九緣生(空明根境",
    "X09n0243_002:0363a17": "作意根本染淨分別種子)耳識唯從八(除明)鼻舌身三七(除空)後三",
    "X09n0243_002:0363a18": "(六七八也)五(更除染淨分別)三(更除根境)四(更除根本却取根境)二外境六塵。",
    "X09n0243_002:0363a19": "善男子根清淨故色塵清淨色清淨故聲塵清淨香",
    "X09n0243_002:0363a20": "味觸法亦復如是。",
    "X09n0243_002:0363a21": "解曰略啟三門初釋名義次辨體性後顯種類初",
    "X09n0243_002:0363a22": "有通別通即塵也復更有名所謂六衰及六無義",
    "X09n0243_002:0363a23": "(皆約凡位)亦云六境(此通凡聖)別者眼等所取故名色等對",
    "X09n0243_002:0363a24": "根明境名色等故次出體者如前六根各自為體",
    "X09n0243_002:0363b01": "後顯類者色有通別(通謂五根五塵及法處色俱名為色此等皆有質礙義故)",
    "X09n0243_002:0363b02": "今則別也謂唯眼所取名之為色有見有對質礙",
    "X09n0243_002:0363b03": "之相最麤顯故(法處之色無見無對餘四及根無見有對)略有三種謂",
    "X09n0243_002:0363b04": "顯形表顯謂青黃等(赤白光影明暗煙雲塵霧空)形謂長短等",
    "X09n0243_002:0363b05": "(方圓麤細高下正不正也)表謂行坐等(住臥屈伸取捨)聲謂因執受等",
    "X09n0243_002:0363b06": "及邪正教并可意等香謂好(約境約心)惡(准上)平等(非上二)",
    "X09n0243_002:0363b07": "俱生(沉等與質俱起)和合(眾成)變易(未熟不香)味謂苦醋甘辛鹹",
    "X09n0243_002:0363b08": "淡及俱生等觸謂地水火風冷熱澁滑痛痒飢飽",
    "X09n0243_002:0363b09": "等法者一百數中唯除五塵(已自標列)餘皆是法也三",
    "X09n0243_002:0363b10": "內外四大。",
    "X09n0243_002:0363b11": "善男子六塵清淨故地大清淨地清淨故水大清淨",
    "X09n0243_002:0363b12": "火大風大亦復如是。",
    "X09n0243_002:0363b13": "解曰即於根塵不取發識牽心之義直取四大之",
    "X09n0243_002:0363b14": "體也寶積經說四大各二謂內及外(皆無所從來亦無所去也)",
    "X09n0243_002:0363b15": "地界二者內謂自佗身內所有堅者強者所謂髮",
    "X09n0243_002:0363b16": "毛爪齒等外謂身外所有堅者強者所謂土石草",
    "X09n0243_002:0363b17": "木等水界二者身內潤性淚汙等身外潤性雨露",
    "X09n0243_002:0363b18": "等火界二者身內熱體熱相能消飲食等身外熱",
    "X09n0243_002:0363b19": "體熱相能成熟等風界二者身內風體風名速疾",
    "X09n0243_002:0363b20": "住四支等身外體等而此四大從本已來生時住",
    "X09n0243_002:0363b21": "時體性俱空體性自離滅性亦離釋曰彼云皆空",
    "X09n0243_002:0363b22": "此云清淨蓋一義耳然內外四大雖各有種外起",
    "X09n0243_002:0363b23": "現行必由內變四世間諸法。",
    "X09n0243_002:0363b24": "善男子四大清淨故十二處十八界二十五有清淨。",
    "X09n0243_002:0363c01": "解曰十二處者六根六塵是生識處處是生門義",
    "X09n0243_002:0363c02": "故亦名為入意識常昏根塵相入故或唯六數相",
    "X09n0243_002:0363c03": "對說故十八界者一根門中根識塵三各有界分",
    "X09n0243_002:0363c04": "故(眼與識為界識與色為界等故)亦是因義種族義故前為六二",
    "X09n0243_002:0363c05": "解者息於業因此是六三觀之治於我執兼之五",
    "X09n0243_002:0363c06": "蘊即具三科大小乘宗無不約此以明諸義前說",
    "X09n0243_002:0363c07": "妄認四大身心及云中外合成等即五蘊義故此",
    "X09n0243_002:0363c08": "略之然此三科非各別體開合說者有其三解一",
    "X09n0243_002:0363c09": "根有三品謂上中下或下中上二樂有三品略及",
    "X09n0243_002:0363c10": "中廣三迷有三類一迷心所不迷心色故說五蘊",
    "X09n0243_002:0363c11": "二迷色法不迷心心所法故說十二處三迷色心",
    "X09n0243_002:0363c12": "不迷心所說十八界然將此三科攝百法者蘊則",
    "X09n0243_002:0363c13": "色攝十一受想各一行七十三識有其八唯六無",
    "X09n0243_002:0363c14": "為非蘊所攝處則五根五塵各一意當八識法八",
    "X09n0243_002:0363c15": "十二界者五根五塵六識各一意攝二識法八十",
    "X09n0243_002:0363c16": "二二十五有者四洲四趣四禪四空無想淨居梵",
    "X09n0243_002:0363c17": "王六欲為二十五此皆是有各約實報非正智攝",
    "X09n0243_002:0363c18": "故然梵王在初禪無想淨居在第四禪四禪位中",
    "X09n0243_002:0363c19": "別舉此者梵王有見外道無想淨居唯聖異餘天",
    "X09n0243_002:0363c20": "故。",
    "X09n0243_002:0363c21": "大方廣圓覺經大疏中卷之一"
}