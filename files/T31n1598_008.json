{
    "T31n1598_008:0427a20": "攝大乘論釋卷第八",
    "T31n1598_008:0427a22": "無性菩薩造",
    "T31n1598_008:0427a23": "三藏法師玄奘奉　詔譯",
    "T31n1598_008:0427a24": "增上心學分第八",
    "T31n1598_008:0427a25": "論曰。如是已說增上戒殊勝。增上心殊勝云",
    "T31n1598_008:0427a26": "何可見。略由六種差別應知。一由所緣差別",
    "T31n1598_008:0427a27": "故。二由種種差別故。三由對治差別故。四由",
    "T31n1598_008:0427a28": "堪能差別故。五由引發差別故。六由作業差",
    "T31n1598_008:0427a29": "別故。釋曰。如增上戒與聲聞異。其增上心",
    "T31n1598_008:0427b01": "亦應有異。故為此問。六種差別略答此問。如",
    "T31n1598_008:0427b02": "後別釋。",
    "T31n1598_008:0427b03": "論曰。所緣差別者。謂大乘法為所緣故。釋",
    "T31n1598_008:0427b04": "曰大乘法者。菩薩藏中所有甚深廣大教等。",
    "T31n1598_008:0427b05": "聲聞等定非所能緣。是故殊勝。",
    "T31n1598_008:0427b06": "論曰。種種差別者。謂大乘光明集福定王賢",
    "T31n1598_008:0427b07": "守健行等三摩地。種種無量故。釋曰。菩薩",
    "T31n1598_008:0427b08": "所得諸三摩地差別無量。此中略說為上首",
    "T31n1598_008:0427b09": "者。等餘一切聲聞乘等尚不聞名。何況能得。",
    "T31n1598_008:0427b10": "論曰。對治差別者。謂一切法總相緣智以楔",
    "T31n1598_008:0427b11": "出楔道理遣阿賴耶識中一切障麁重故。釋",
    "T31n1598_008:0427b12": "曰無分別智所緣真如。是一切法共相所顯。",
    "T31n1598_008:0427b13": "故說此智名總相緣。定能發此能對治智。亦",
    "T31n1598_008:0427b14": "名對治。聖道微妙。故如細楔。所治種子其性",
    "T31n1598_008:0427b15": "麁重故。如麁楔。",
    "T31n1598_008:0427b16": "論曰。堪能差別者。謂住靜慮樂。隨其所欲而",
    "T31n1598_008:0427b17": "受生故。釋曰。由此靜慮其性調順有所堪",
    "T31n1598_008:0427b18": "能。隨欲饒益諸有情處。不退靜慮而往受生。",
    "T31n1598_008:0427b19": "聲聞乘中無如是事。所以殊勝。",
    "T31n1598_008:0427b20": "論曰。引發差別者。謂能引發一切世界無礙",
    "T31n1598_008:0427b21": "神通故。釋曰。由此定力。引發種種一切世",
    "T31n1598_008:0427b22": "界無礙神通。",
    "T31n1598_008:0427b23": "論曰。作業差別者。謂能振動熾然遍滿。顯示",
    "T31n1598_008:0427b24": "轉變往來卷舒。一切色像皆入身中。所往同",
    "T31n1598_008:0427b25": "類或顯或隱。所作自在伏他神通。施辯念樂",
    "T31n1598_008:0427b26": "放大光明。引發如是大神通故。釋曰。由此",
    "T31n1598_008:0427b27": "定力引發種種神通所作。顯謂顯現。隱謂隱",
    "T31n1598_008:0427b28": "藏。所作自在。謂變魔王作佛身等。伏他神",
    "T31n1598_008:0427b29": "通。謂能映奪他神通力。無辯才者施以辯才。",
    "T31n1598_008:0427c01": "無念樂者施以念樂。為召他方遠住菩薩放",
    "T31n1598_008:0427c02": "大光明。引發如是大神通者。引前所說種種",
    "T31n1598_008:0427c03": "神通。如是等類聲聞等無。是故殊勝。",
    "T31n1598_008:0427c04": "論曰。又能引發攝諸難行。十難行故。十難行",
    "T31n1598_008:0427c05": "者。一自誓難行。誓受無上菩提願故。二不退",
    "T31n1598_008:0427c06": "難行。生死眾苦不能退故。三不背難行。一切",
    "T31n1598_008:0427c07": "有情雖行邪行而不棄故。四現前難行。怨有",
    "T31n1598_008:0427c08": "情所現作一切饒益事故。五不染難行。生在",
    "T31n1598_008:0427c09": "世間不為世法所染污故。六勝解難行。於大",
    "T31n1598_008:0427c10": "乘中雖未能了。然於一切廣大甚深生信解",
    "T31n1598_008:0427c11": "故。七通達難行。具能通達補特伽羅法無我",
    "T31n1598_008:0427c12": "故。八隨覺難行。於諸如來所說甚深祕密言",
    "T31n1598_008:0427c13": "詞。能隨覺故。九不離不染難行。不捨生死而",
    "T31n1598_008:0427c14": "不染故。十加行難行。能修諸佛安住解脫。一",
    "T31n1598_008:0427c15": "切障礙窮生死際不作功用。常起一切有情",
    "T31n1598_008:0427c16": "一切義利行故。釋曰。如說菩薩修諸難行。",
    "T31n1598_008:0427c17": "一切難行十種所顯。自誓難行誓受無上菩",
    "T31n1598_008:0427c18": "提願者。不顧自樂。誓受饒益一切有情。甚為",
    "T31n1598_008:0427c19": "難故。不退難行生死眾苦不能退者。久處生",
    "T31n1598_008:0427c20": "死。風寒等苦所不能退。甚為難故。不背難行",
    "T31n1598_008:0427c21": "一切有情雖行邪行而不棄者。於父母等行",
    "T31n1598_008:0427c22": "邪惡行。或無所用戲求眼睛。雙足踐蹋。不觀",
    "T31n1598_008:0427c23": "其過而作饒益。甚為難故。現前難行怨有情",
    "T31n1598_008:0427c24": "所現作一切饒益事者。雖有重怨而現饒益。",
    "T31n1598_008:0427c25": "甚為難故。不染難行生在世間不為世法所",
    "T31n1598_008:0427c26": "染污者。常處世間利等八法所不能染。甚為",
    "T31n1598_008:0427c27": "難故。勝解難行等者。於微妙義殊勝神力。雖",
    "T31n1598_008:0427c28": "未能了而深信解。甚為難故。通達難行等者。",
    "T31n1598_008:0427c29": "通達現觀等覺一義能具通達。遍計所執補",
    "T31n1598_008:0428a01": "特伽羅一切法性皆無所有。甚為難故。隨覺",
    "T31n1598_008:0428a02": "難行等者。於佛所說祕密言詞。捨隨聞義。覺",
    "T31n1598_008:0428a03": "不聞義。甚為難故。不離不染難行等者。不捨",
    "T31n1598_008:0428a04": "生死不染彼過。甚為難故。加行難行等者。已",
    "T31n1598_008:0428a05": "斷已脫一切煩惱及所知障。而恒現前起作",
    "T31n1598_008:0428a06": "一切利有情事。盡未來際常無休息。欣修此",
    "T31n1598_008:0428a07": "行甚為難故。",
    "T31n1598_008:0428a08": "論曰。復次隨覺難行中。於佛何等祕密言詞。",
    "T31n1598_008:0428a09": "彼諸菩薩能隨覺了。謂如經言。釋曰。第八",
    "T31n1598_008:0428a10": "難行其義未了。故須重釋。論曰。云何菩薩能",
    "T31n1598_008:0428a11": "行惠施。若諸菩薩無少所施。然於十方無量",
    "T31n1598_008:0428a12": "世界廣行惠施。云何菩薩樂行惠施。若諸菩",
    "T31n1598_008:0428a13": "薩於一切施都無欲樂。云何菩薩於惠施中",
    "T31n1598_008:0428a14": "深生信解。若諸菩薩不信如來而行布施。云",
    "T31n1598_008:0428a15": "何菩薩於施策勵。若諸菩薩於惠施中不自",
    "T31n1598_008:0428a16": "策勵。云何菩薩於施耽樂。若諸菩薩無有暫",
    "T31n1598_008:0428a17": "時少有所施。云何菩薩其施廣大。若諸菩薩",
    "T31n1598_008:0428a18": "於惠施中離娑洛想。云何菩薩其施清淨。若",
    "T31n1598_008:0428a19": "諸菩薩殟波陀慳。云何菩薩其施究竟。若諸",
    "T31n1598_008:0428a20": "菩薩不住究竟。云何菩薩其施自在。若諸菩",
    "T31n1598_008:0428a21": "薩於惠施中不自在轉。云何菩薩其施無盡。",
    "T31n1598_008:0428a22": "若諸菩薩不住無盡。如於布施。於戒為初於",
    "T31n1598_008:0428a23": "慧為後。隨其所應當知亦爾。釋曰。若諸菩",
    "T31n1598_008:0428a24": "薩無少所施等者。謂諸菩薩一切有情攝為",
    "T31n1598_008:0428a25": "己體。通達自他平等性故。彼行施時即菩薩",
    "T31n1598_008:0428a26": "施故。無少施名能行施。又以一切所有財物",
    "T31n1598_008:0428a27": "施於一切。是故說名無少所施。又所施物施",
    "T31n1598_008:0428a28": "者受者。皆不可得三輪清淨。是故說名無少",
    "T31n1598_008:0428a29": "所施。若諸菩薩於一切施都無欲樂者。此既",
    "T31n1598_008:0428b01": "遮言。是不樂義。於來求施當施我施先施我",
    "T31n1598_008:0428b02": "施。此等一切皆無欲樂。唯樂攀緣安住涅槃",
    "T31n1598_008:0428b03": "而行惠施。若諸菩薩不信如來而行布施者。",
    "T31n1598_008:0428b04": "謂證法性自了自信而行惠施。非唯信他。若",
    "T31n1598_008:0428b05": "諸菩薩於惠施中不自策勵者。謂能任運常",
    "T31n1598_008:0428b06": "行施故。不須自策而能策他勸令施故。若諸",
    "T31n1598_008:0428b07": "菩薩無有暫時少有所施者。是一切時一切",
    "T31n1598_008:0428b08": "施義。若諸菩薩於惠施中離娑洛想者。此娑",
    "T31n1598_008:0428b09": "洛言。顯目堅實密詮流散。今取密義離流散",
    "T31n1598_008:0428b10": "想。即三摩地是心住定而行施義。若諸菩",
    "T31n1598_008:0428b11": "薩殟波陀慳者。殟波陀言。顯目生起密詮拔",
    "T31n1598_008:0428b12": "足。今取密義拔除慳足而行惠施。若諸菩薩",
    "T31n1598_008:0428b13": "不住究竟者。不同一向趣寂聲聞。安住究竟",
    "T31n1598_008:0428b14": "無餘涅槃。若諸菩薩於惠施中不自在轉者。",
    "T31n1598_008:0428b15": "謂令慳等施所治障不自在轉。若諸菩薩不",
    "T31n1598_008:0428b16": "住無盡者。謂得圓滿無盡增上究竟佛果。而",
    "T31n1598_008:0428b17": "不安住。何者起化為饒益他常行惠施。如於",
    "T31n1598_008:0428b18": "布施於戒乃至當知亦爾者。類通餘五。謂如",
    "T31n1598_008:0428b19": "經言。云何菩薩能具尸羅。若諸菩薩不護少",
    "T31n1598_008:0428b20": "戒。謂見自他平等性故。他護淨戒即是自己",
    "T31n1598_008:0428b21": "具足尸羅。",
    "T31n1598_008:0428b22": "論曰。云何能殺生。若斷眾生生死流轉。云何",
    "T31n1598_008:0428b23": "不與取。若諸有情無有與者自然攝取。云何",
    "T31n1598_008:0428b24": "欲邪行。若於諸欲了知是邪而修正行。云何",
    "T31n1598_008:0428b25": "能妄語。若於妄中能說為妄。云何具戍尼。若",
    "T31n1598_008:0428b26": "能常居最勝空住。云何波魯師。若善安住所",
    "T31n1598_008:0428b27": "知彼岸。云何綺間語。若正說法品類差別。云",
    "T31n1598_008:0428b28": "何能貪欲。若有數數欲自證得無上靜慮。云",
    "T31n1598_008:0428b29": "何能瞋恚。若於其心能正憎害一切煩惱。云",
    "T31n1598_008:0428c01": "何能邪見。若一切處遍行邪性。皆如實見。",
    "T31n1598_008:0428c02": "釋曰。如經中說苾芻我是能殺等者。此中顯",
    "T31n1598_008:0428c03": "彼所說意趣。若斷眾生生死流轉者。斷是殺",
    "T31n1598_008:0428c04": "義與問相應。無有與者自然攝取者。是無他",
    "T31n1598_008:0428c05": "求自攝益義。若於諸欲了知是邪而修正行",
    "T31n1598_008:0428c06": "者。謂如實知若境界欲若分別欲唯是邪亂。",
    "T31n1598_008:0428c07": "如有頌言。",
    "T31n1598_008:0428c08": "　佛說貪恚癡　　皆從分別起",
    "T31n1598_008:0428c09": "　淨不淨顛倒　　此亦為緣生",
    "T31n1598_008:0428c10": "　淨不淨顛倒　　為緣而有者",
    "T31n1598_008:0428c11": "　彼自性皆無　　故欲非真實",
    "T31n1598_008:0428c12": "若於妄中能說為妄者。說妄為妄故名妄語。",
    "T31n1598_008:0428c13": "如有頌言。",
    "T31n1598_008:0428c14": "　一切虛妄法　　世尊如實說",
    "T31n1598_008:0428c15": "　於虛妄法中　　諸行最虛妄",
    "T31n1598_008:0428c16": "若能常居最勝空住者。依世訓釋文詞道理。",
    "T31n1598_008:0428c17": "答上所問具戌尼言。此具戍尼。顯目離間",
    "T31n1598_008:0428c18": "語。密詮常勝空。具表勝義。戍表空義。尼表",
    "T31n1598_008:0428c19": "常義。今取密義問答相應。顯則不爾。波魯師",
    "T31n1598_008:0428c20": "等訓釋文詞道理亦爾。此波魯師。顯目麁惡",
    "T31n1598_008:0428c21": "語。密詮住彼岸。今取密義。是故說言。若善安",
    "T31n1598_008:0428c22": "住所知彼岸。所知彼岸是一切智。佛於其中",
    "T31n1598_008:0428c23": "能善安住。名波魯師。若正說法品類差別者。",
    "T31n1598_008:0428c24": "釋綺間語其義易了。若有數數欲自證。得無",
    "T31n1598_008:0428c25": "上靜慮者。如上訓釋文詞道理。諸佛身中所",
    "T31n1598_008:0428c26": "有靜慮說為無上。若於其心能正憎害一切",
    "T31n1598_008:0428c27": "煩惱者。已滅已斷是憎害義。若一切處遍行",
    "T31n1598_008:0428c28": "邪性皆如實見者。謂見一切虛妄分別邪亂",
    "T31n1598_008:0428c29": "為性。",
    "T31n1598_008:0429a01": "論曰。甚深佛法者。云何名為甚深佛法。此中",
    "T31n1598_008:0429a02": "應釋。謂常住法是諸佛法。以其法身是常住",
    "T31n1598_008:0429a03": "故。又斷滅法是諸佛法。以一切障永斷滅故。",
    "T31n1598_008:0429a04": "又生起法是諸佛法。以變化身現生起故。又",
    "T31n1598_008:0429a05": "有所得法是諸佛法。八萬四千諸有情行及",
    "T31n1598_008:0429a06": "彼對治皆可得故。又有貪法是諸佛法。自誓",
    "T31n1598_008:0429a07": "攝受。有貪有情為己體故。又有瞋法是諸佛",
    "T31n1598_008:0429a08": "法。又有癡法是諸佛法。又異生法是諸佛法。",
    "T31n1598_008:0429a09": "應知亦爾。又無染法是諸佛法。成滿真如。一",
    "T31n1598_008:0429a10": "切障垢不能染故。又無污法是諸佛法。生在",
    "T31n1598_008:0429a11": "世間。諸世間法不能污故。是故說名甚深佛",
    "T31n1598_008:0429a12": "法。釋曰。甚深佛法契經所說其義云何。謂",
    "T31n1598_008:0429a13": "餘經說。若常住法是諸佛法。廣說乃至。又無",
    "T31n1598_008:0429a14": "污法是諸佛法。此中密意今當顯示。以其法",
    "T31n1598_008:0429a15": "身是常住者。法身即是轉依為相。離一切障。",
    "T31n1598_008:0429a16": "常住真如無變易故。或無垢穢無有罣礙無",
    "T31n1598_008:0429a17": "上妙智。如無色界而非異熟。是無漏故。此",
    "T31n1598_008:0429a18": "亦常住法身所攝。無差別故。非業煩惱所",
    "T31n1598_008:0429a19": "能為故。八萬四千諸有情行及彼對治皆可",
    "T31n1598_008:0429a20": "得者。八萬四千法蘊能治有貪有瞋有癡等",
    "T31n1598_008:0429a21": "分有情行故。四種各有二萬一千。又無染法",
    "T31n1598_008:0429a22": "是諸佛法者。善淨真如。一切障垢不能染故。",
    "T31n1598_008:0429a23": "餘義易了不須重釋。佛說如是祕密言詞。復",
    "T31n1598_008:0429a24": "有何果。謂令說者易可安立。總括義故易為",
    "T31n1598_008:0429a25": "他說。即此因故。能令聞者易可受持。資糧易",
    "T31n1598_008:0429a26": "滿。受持教故。易達法性。資糧滿故。得佛證",
    "T31n1598_008:0429a27": "淨。得大我故。法僧亦爾。並最勝故。由此證",
    "T31n1598_008:0429a28": "得現法樂住。覺知彼故於智者前論義決擇",
    "T31n1598_008:0429a29": "入聰敏數。為斯十利說祕密言。聲聞乘中亦",
    "T31n1598_008:0429b01": "說殺害於父母等密意言詞。十利亦爾。",
    "T31n1598_008:0429b02": "論曰。又能引發修到彼岸。成熟有情淨佛國",
    "T31n1598_008:0429b03": "土。諸佛法故應知。亦是菩薩等持作業差",
    "T31n1598_008:0429b04": "別。釋曰。菩薩所得諸三摩地。復有四種作",
    "T31n1598_008:0429b05": "業差別。謂依此定能修一切波羅蜜多。成熟",
    "T31n1598_008:0429b06": "一切諸有情類。發神通等方便引令入正法",
    "T31n1598_008:0429b07": "故。能淨佛土隨欲能成金等寶故。能正修集",
    "T31n1598_008:0429b08": "力無畏等一切佛法。非離如是所說等持。能",
    "T31n1598_008:0429b09": "辦修集到彼岸等。四種作業如聲聞等。",
    "T31n1598_008:0429b10": "攝大乘論釋增上慧學分第九",
    "T31n1598_008:0429b11": "論曰。如是已說增上心殊勝。增上慧殊勝云",
    "T31n1598_008:0429b12": "何可見。謂無分別智。若自性若所依若因緣。",
    "T31n1598_008:0429b13": "若所緣若行相。若任持若助伴。若異熟若等",
    "T31n1598_008:0429b14": "流。若出離若至究竟。若加行無分別後得勝",
    "T31n1598_008:0429b15": "利。若差別若無分別後得譬喻。若無功用作",
    "T31n1598_008:0429b16": "事。若甚深應知無分別智。名增上慧殊勝。",
    "T31n1598_008:0429b17": "釋曰。心既在定能如實知故。等持無間說增",
    "T31n1598_008:0429b18": "上慧學。為不爾耶。攝取其明即名為學。慧之",
    "T31n1598_008:0429b19": "與學應無有異。若如是者依同處釋。謂增上",
    "T31n1598_008:0429b20": "慧即是其學。若爾此中應無依義。謂依餘慧",
    "T31n1598_008:0429b21": "而起於學。是故說名增上慧學。如前二學依",
    "T31n1598_008:0429b22": "戒而學。依定而學。非於此中依慧而學。慧即",
    "T31n1598_008:0429b23": "學故。應如是說。其加行慧依根本學。其根本",
    "T31n1598_008:0429b24": "慧依後得學。其後得慧依二無間而起修學。",
    "T31n1598_008:0429b25": "何等名為增上慧學。謂無分別智。今於此中",
    "T31n1598_008:0429b26": "最初自性。最後甚深。廣釋此智。",
    "T31n1598_008:0429b27": "論曰。此中無分別智離五種相以為自性。一",
    "T31n1598_008:0429b28": "離無作意故。二離過有尋有伺地故。三離想",
    "T31n1598_008:0429b29": "受滅寂靜故。四離色自性故。五離於真義異",
    "T31n1598_008:0429c01": "計度故。離此五相。應知是名無分別智。釋",
    "T31n1598_008:0429c02": "曰。依智自性說離五相。由遮詮門說智體相。",
    "T31n1598_008:0429c03": "以表詮門不可說故遣分別門。無分別智其",
    "T31n1598_008:0429c04": "相可了。若異此智應有分別。何等分別。謂後",
    "T31n1598_008:0429c05": "廣說。無作意等。若無作意是無分別智。熟眠",
    "T31n1598_008:0429c06": "醉等無所作意。應成無分別智。然不應許由",
    "T31n1598_008:0429c07": "離功用應得無顛倒故。若過尋伺地是無分",
    "T31n1598_008:0429c08": "別智。第二靜慮已上諸地。一切異生及聲",
    "T31n1598_008:0429c09": "聞等應成無分別智。然彼無有無分別智。若",
    "T31n1598_008:0429c10": "想受滅是無分別智。此智體相難可成立無",
    "T31n1598_008:0429c11": "想等中。離心無有諸心法故。由意識滅說彼",
    "T31n1598_008:0429c12": "無心如前已說。若如其色是無分別智。應不",
    "T31n1598_008:0429c13": "得成無分別智。譬如大種所造色故。若於真",
    "T31n1598_008:0429c14": "義異相計度是無分別智。此智不成無分別",
    "T31n1598_008:0429c15": "性。以於真義異相計度。言此是真是無分別。",
    "T31n1598_008:0429c16": "有分別故。",
    "T31n1598_008:0429c17": "論曰。於此所說無分別智成立相中復說多",
    "T31n1598_008:0429c18": "頌。釋曰。依前所說無分別智。略成立相廣",
    "T31n1598_008:0429c19": "說多頌。次第別顯。為顯自性。故說初頌。",
    "T31n1598_008:0429c20": "論曰。",
    "T31n1598_008:0429c21": "　諸菩薩自性　　遠離五種相",
    "T31n1598_008:0429c22": "　是無分別智　　不異計於真",
    "T31n1598_008:0429c23": "釋曰。於此頌中由前三句遮五種相。方便顯",
    "T31n1598_008:0429c24": "示無分別智。由第四句正說自性。不異計於",
    "T31n1598_008:0429c25": "真者。謂於真義不異計度以為自性。自性自",
    "T31n1598_008:0429c26": "體義無差別。如說環釧金為自體。次後一頌",
    "T31n1598_008:0429c27": "說智所依。",
    "T31n1598_008:0429c28": "論曰。",
    "T31n1598_008:0429c29": "　諸菩薩所依　　非心而是心",
    "T31n1598_008:0430a01": "　是無分別智　　非思義種類",
    "T31n1598_008:0430a02": "釋曰。智是心法故應依心。依止於心而無分",
    "T31n1598_008:0430a03": "別。不應道理。心聲即是思量相故。若依非心",
    "T31n1598_008:0430a04": "譬如眾色。不應成智。為解如是雙結過失故",
    "T31n1598_008:0430a05": "說半頌。非思義種類者。謂無分別智所依",
    "T31n1598_008:0430a06": "非心。非思義故。亦非非心為所依止心種類",
    "T31n1598_008:0430a07": "故。以心為因。數習勢力引得此位。名心種",
    "T31n1598_008:0430a08": "類。此即顯示智所依心。出過一切思量分別。",
    "T31n1598_008:0430a09": "次有一頌顯智因緣。",
    "T31n1598_008:0430a10": "論曰。",
    "T31n1598_008:0430a11": "　諸菩薩因緣　　有言聞熏習",
    "T31n1598_008:0430a12": "　是無分別智　　及如理作意",
    "T31n1598_008:0430a13": "釋曰。因緣與能作因緣義一。有言聞熏習",
    "T31n1598_008:0430a14": "者。謂有於他大乘言音故名有言。聞謂聽聞",
    "T31n1598_008:0430a15": "即彼非餘。由此所引功能差別說名熏習。及",
    "T31n1598_008:0430a16": "如理作意者。謂此為因所生意言。如理作意",
    "T31n1598_008:0430a17": "順理清淨故名如理。智必有境故。次一頌說",
    "T31n1598_008:0430a18": "智所緣。",
    "T31n1598_008:0430a19": "論曰。",
    "T31n1598_008:0430a20": "　諸菩薩所緣　　不可言法性",
    "T31n1598_008:0430a21": "　是無分別智　　無我性真如",
    "T31n1598_008:0430a22": "釋曰。不可言法性者。謂可言法無自性性。是",
    "T31n1598_008:0430a23": "離可言遍計所執自性性義。無我性真如者。",
    "T31n1598_008:0430a24": "為成此義令其明了。即是一切補特伽羅諸",
    "T31n1598_008:0430a25": "法無性所顯真如。解脫增益損減二邊。無分",
    "T31n1598_008:0430a26": "別智所緣境界。有所緣法定有行相故。次一",
    "T31n1598_008:0430a27": "頌顯智行相。",
    "T31n1598_008:0430a28": "論曰。",
    "T31n1598_008:0430a29": "　諸菩薩行相　　復於所緣中",
    "T31n1598_008:0430b01": "　是無分別智　　彼所知無相",
    "T31n1598_008:0430b02": "釋曰。於所緣中相似而行故名行相。無分別",
    "T31n1598_008:0430b03": "智於真如境相似而行。彼所知無相者。謂說",
    "T31n1598_008:0430b04": "此智於真如境所作行相。此意說言。無分別",
    "T31n1598_008:0430b05": "智緣真如境。離一切相作意行相。以為行相。",
    "T31n1598_008:0430b06": "次說二頌。於上所緣及智行相。釋通疑難。",
    "T31n1598_008:0430b07": "論曰。",
    "T31n1598_008:0430b08": "　相應自性義　　所分別非餘",
    "T31n1598_008:0430b09": "　字展轉相應　　是謂相應義",
    "T31n1598_008:0430b10": "　非離彼能詮　　智於所詮轉",
    "T31n1598_008:0430b11": "　非詮不同故　　一切不可言",
    "T31n1598_008:0430b12": "釋曰。若實無有所分別義。何所分別故說是",
    "T31n1598_008:0430b13": "言。相應自性義所分別非餘等。謂諸文字展",
    "T31n1598_008:0430b14": "轉相應。宣唱不絕。遍計心等緣此假立成遍",
    "T31n1598_008:0430b15": "計義。為所分別。無別實義為所分別。故言非",
    "T31n1598_008:0430b16": "餘。若無文字相續宣唱。分別無故。云何諸法",
    "T31n1598_008:0430b17": "皆不可言。為顯此理故說是言。非離彼能詮",
    "T31n1598_008:0430b18": "智於所詮轉等。若實有義可言說者。離能詮",
    "T31n1598_008:0430b19": "名於彼應有似言智起。非未解了能詮名言。",
    "T31n1598_008:0430b20": "於所詮義有此智起。故不可言。或謂外義雖",
    "T31n1598_008:0430b21": "定實有。要待能詮所詮智起。為遮此故說如",
    "T31n1598_008:0430b22": "是言。非詮不同故。謂相異故非實能詮。以能",
    "T31n1598_008:0430b23": "詮名與所詮義別相取故。其相各異。云何得",
    "T31n1598_008:0430b24": "成定實詮表。一切不可言者。由此道理所有",
    "T31n1598_008:0430b25": "一切能詮所詮。皆不可言。無分別智何所任",
    "T31n1598_008:0430b26": "持。",
    "T31n1598_008:0430b27": "論曰。",
    "T31n1598_008:0430b28": "　諸菩薩任持　　是無分別智",
    "T31n1598_008:0430b29": "　後所得諸行　　為進趣增長",
    "T31n1598_008:0430c01": "釋曰。後所得諸行者。謂無分別後得智中所",
    "T31n1598_008:0430c02": "得種種菩薩諸行。此行皆以智為所依。為進",
    "T31n1598_008:0430c03": "趣增長者。謂為增長菩薩諸行。此說任持有",
    "T31n1598_008:0430c04": "要所用。無顛倒故能持諸行。無分別智誰為",
    "T31n1598_008:0430c05": "助伴。若唯有一應無所能。",
    "T31n1598_008:0430c06": "論曰。",
    "T31n1598_008:0430c07": "　諸菩薩助伴　　說為二種道",
    "T31n1598_008:0430c08": "　是無分別智　　五到彼岸性",
    "T31n1598_008:0430c09": "釋曰。二種道者。一資糧道。二依止道。五到彼",
    "T31n1598_008:0430c10": "岸以為自性。此中前四波羅蜜多是資糧道。",
    "T31n1598_008:0430c11": "第五靜慮波羅蜜多是依止道。若在定心前",
    "T31n1598_008:0430c12": "說四種波羅蜜多諸善資助。便能生長無分",
    "T31n1598_008:0430c13": "別智。此智名慧波羅蜜多。乃至未得佛果已",
    "T31n1598_008:0430c14": "來。無分別智當於何處感異熟果。",
    "T31n1598_008:0430c15": "論曰。",
    "T31n1598_008:0430c16": "　諸菩薩異熟　　於佛二會中",
    "T31n1598_008:0430c17": "　是無分別智　　由加行證得",
    "T31n1598_008:0430c18": "釋曰。二會中者。謂於諸佛變化受用二身會",
    "T31n1598_008:0430c19": "中。由加行證得者。謂顯能感異熟果義。此非",
    "T31n1598_008:0430c20": "異熟因。能對治彼故。即增上果假名異熟。由",
    "T31n1598_008:0430c21": "此資熏。餘有漏業令感異熟故立此名。若修",
    "T31n1598_008:0430c22": "加行無分別時。生在諸佛所現變化身眾會",
    "T31n1598_008:0430c23": "中。若時證得無分別智。便生諸佛所現受用",
    "T31n1598_008:0430c24": "身眾會中。無分別智誰為等流。",
    "T31n1598_008:0430c25": "論曰。",
    "T31n1598_008:0430c26": "　諸菩薩等流　　於後後生中",
    "T31n1598_008:0430c27": "　是無分別智　　自體轉增勝",
    "T31n1598_008:0430c28": "釋曰。前前生中無分別智。後後生處展轉增",
    "T31n1598_008:0430c29": "勝。是等流果。無分別智出離云何。",
    "T31n1598_008:0431a01": "論曰。",
    "T31n1598_008:0431a02": "　諸菩薩出離　　得成辦相應",
    "T31n1598_008:0431a03": "　是無分別智　　應知於十地",
    "T31n1598_008:0431a04": "釋曰。初極喜地入見道時。見一切地無分別",
    "T31n1598_008:0431a05": "理。初得出離。後修道中方得諸地成辦相應",
    "T31n1598_008:0431a06": "無分別智。誰為究竟。",
    "T31n1598_008:0431a07": "論曰。",
    "T31n1598_008:0431a08": "　諸菩薩究竟　　得清淨三身",
    "T31n1598_008:0431a09": "　是無分別智　　得最上自在",
    "T31n1598_008:0431a10": "釋曰。清淨三身者。謂初地中雖得三身而未",
    "T31n1598_008:0431a11": "清淨。至第十地乃得清淨。方名究竟。故說爾",
    "T31n1598_008:0431a12": "時得淨三身。得最上自在者。謂於爾時無分",
    "T31n1598_008:0431a13": "別智。非但獲得清淨三身。亦得最上十種自",
    "T31n1598_008:0431a14": "在。故名究竟無分別智。如何從何由何無染。",
    "T31n1598_008:0431a15": "論曰。",
    "T31n1598_008:0431a16": "　如虛空無染　　是無分別智",
    "T31n1598_008:0431a17": "　種種極重惡　　由唯信勝解",
    "T31n1598_008:0431a18": "釋曰。初問如何得無染者。答如虛空無染。次",
    "T31n1598_008:0431a19": "問從何得無染者。答種種極重惡。後問由何",
    "T31n1598_008:0431a20": "得無染者。答曰唯信勝解。謂唯由信由慧勝",
    "T31n1598_008:0431a21": "解以為因故。而得無染。",
    "T31n1598_008:0431a22": "論曰。",
    "T31n1598_008:0431a23": "　如虛空無染　　是無分別智",
    "T31n1598_008:0431a24": "　解脫一切障　　得成辦相應",
    "T31n1598_008:0431a25": "釋曰。解脫一切障者。解脫煩惱及所知障。得",
    "T31n1598_008:0431a26": "成辦相應者。謂在初地與得相應。乃至佛地",
    "T31n1598_008:0431a27": "成辦相應。",
    "T31n1598_008:0431a28": "論曰。",
    "T31n1598_008:0431a29": "　如虛空無染　　是無分別智",
    "T31n1598_008:0431b01": "　常行於世間　　非世法所染",
    "T31n1598_008:0431b02": "釋曰。常行於世間非世法所染者。此顯遍生",
    "T31n1598_008:0431b03": "一切生處利等世間八法不染。如紅蓮華出",
    "T31n1598_008:0431b04": "世間攝。如是三頌顯示三智所得勝利。加行",
    "T31n1598_008:0431b05": "根本後得三種無分別智。有何差別。",
    "T31n1598_008:0431b06": "論曰。",
    "T31n1598_008:0431b07": "　如瘂求受義　　如瘂正受義",
    "T31n1598_008:0431b08": "　如非瘂受義　　三智譬如是",
    "T31n1598_008:0431b09": "　如愚求受義　　如愚正受義",
    "T31n1598_008:0431b10": "　如非愚受義　　三智譬如是",
    "T31n1598_008:0431b11": "　如五求受義　　如五正受義",
    "T31n1598_008:0431b12": "　如末那受義　　三智譬如是",
    "T31n1598_008:0431b13": "　如未解於論　　求論受法義",
    "T31n1598_008:0431b14": "　次第譬三智　　應知加行等",
    "T31n1598_008:0431b15": "釋曰。為顯三智行相差別。說如是喻。如瘂求",
    "T31n1598_008:0431b16": "受義者。譬如瘂人求受境界。而未能受亦不",
    "T31n1598_008:0431b17": "能說。如是加行無分別智。求證真如而未能",
    "T31n1598_008:0431b18": "證。寂無言說當知亦爾。如瘂正受義者。譬如",
    "T31n1598_008:0431b19": "瘂人正受境界無所言說。如是根本無分別",
    "T31n1598_008:0431b20": "智。正證真如離諸戲論當知亦爾。如非瘂受",
    "T31n1598_008:0431b21": "義者。如不瘂人受諸境界。亦起言說。如是後",
    "T31n1598_008:0431b22": "得無分別智。反照真如現證境界。能起言教",
    "T31n1598_008:0431b23": "當知亦爾。由此道理釋如愚頌。如五求受義",
    "T31n1598_008:0431b24": "者。譬如五識求受境界。雖有所求而無分別。",
    "T31n1598_008:0431b25": "如是加行無分別智當知亦爾。如五正受義",
    "T31n1598_008:0431b26": "者。譬如五識正受境界。離諸分別。如是根本",
    "T31n1598_008:0431b27": "無分別智當知亦爾。如末那受義者。譬如意",
    "T31n1598_008:0431b28": "識能受境界亦能分別。如是後得無分別智當",
    "T31n1598_008:0431b29": "知亦爾。如未解於論求論受法義者。如未解",
    "T31n1598_008:0431c01": "論求誦於論。而未能誦。如是加行無分別智",
    "T31n1598_008:0431c02": "當知亦爾。如溫習論領受文字。如是根本無",
    "T31n1598_008:0431c03": "分別智當知亦爾。如已聽習通達法義。如是",
    "T31n1598_008:0431c04": "後得無分別智當知亦爾。由如是等眾多譬",
    "T31n1598_008:0431c05": "喻。如數次第喻加行等三智差別。次顯根本",
    "T31n1598_008:0431c06": "後得二智譬喻差別。",
    "T31n1598_008:0431c07": "論曰。",
    "T31n1598_008:0431c08": "　如人正閉目　　是無分別智",
    "T31n1598_008:0431c09": "　即彼復開目　　後得智亦爾",
    "T31n1598_008:0431c10": "　應知如虛空　　是無分別智",
    "T31n1598_008:0431c11": "　於中現色像　　後得智亦爾",
    "T31n1598_008:0431c12": "釋曰。由此二頌顯示根本後得差別。閉目開",
    "T31n1598_008:0431c13": "目虛空色像。俱顯二智是無分別。是有分別。",
    "T31n1598_008:0431c14": "是其平等是不平等。其加行智未有所證故",
    "T31n1598_008:0431c15": "略不說。又加行智是本智因。其後得智是本",
    "T31n1598_008:0431c16": "智果。是故且辦無分別智成所作事。無分別",
    "T31n1598_008:0431c17": "智修成佛果既無分別。云何能作利有情事。",
    "T31n1598_008:0431c18": "論曰。",
    "T31n1598_008:0431c19": "　如末尼天樂　　無思成自事",
    "T31n1598_008:0431c20": "　種種佛事成　　常離思亦爾",
    "T31n1598_008:0431c21": "釋曰。今此頌中引彼末尼天樂兩喻。成立所",
    "T31n1598_008:0431c22": "得無分別智。雖無分別不作功用。成種種事",
    "T31n1598_008:0431c23": "如如意珠及以天樂。雖無是念我當放光。我",
    "T31n1598_008:0431c24": "當出聲。並無思故然由生彼有情福業意樂勢",
    "T31n1598_008:0431c25": "力。不待擊奏放種種光。出種種聲。諸佛菩薩",
    "T31n1598_008:0431c26": "無分別智。當知亦爾。雖離分別不作功用。而",
    "T31n1598_008:0431c27": "能隨彼所化有情福力意樂。現作種種利樂",
    "T31n1598_008:0431c28": "事轉。次當顯示無分別智所有甚深。無分別",
    "T31n1598_008:0431c29": "智境界云何。為緣分別依他起性。為緣餘境",
    "T31n1598_008:0432a01": "自體亦爾。為智非智。若爾何失。若緣分別依",
    "T31n1598_008:0432a02": "他起性。云何得成無分別智。若緣餘境餘境",
    "T31n1598_008:0432a03": "定無。當何所緣。若是其智應有所知。若是非",
    "T31n1598_008:0432a04": "智云何得名無分別智。為離如是一切過失",
    "T31n1598_008:0432a05": "故說頌言。",
    "T31n1598_008:0432a06": "論曰。",
    "T31n1598_008:0432a07": "　非於此非餘　　非智而是智",
    "T31n1598_008:0432a08": "　與境無有異　　智成無分別",
    "T31n1598_008:0432a09": "釋曰。無分別智不緣分別依他起性。無分別",
    "T31n1598_008:0432a10": "故。非緣分別成無分別。亦不緣餘以為境界。",
    "T31n1598_008:0432a11": "以即緣此分別法性為境界故。法與法性若",
    "T31n1598_008:0432a12": "一若異俱不可說。是故此智不可定說。緣分",
    "T31n1598_008:0432a13": "別境非分別境。自體亦爾。不可說言決定是",
    "T31n1598_008:0432a14": "智。如加行智及後得智分別無故。亦不可說",
    "T31n1598_008:0432a15": "決定非智。以加行智為先因故。與境無有異",
    "T31n1598_008:0432a16": "智成無分別者。不可分別此是能知。此是所",
    "T31n1598_008:0432a17": "知。能取所取分別無故。此智與境無差別相。",
    "T31n1598_008:0432a18": "譬如虛空與虛空中所有光明。是故此智成",
    "T31n1598_008:0432a19": "無分別。餘契經中說一切法性無分別。今當",
    "T31n1598_008:0432a20": "解釋。",
    "T31n1598_008:0432a21": "論曰。",
    "T31n1598_008:0432a22": "　應知一切法　　本性無分別",
    "T31n1598_008:0432a23": "　所分別無故　　無分別智無",
    "T31n1598_008:0432a24": "釋曰。所分別無故者。由所分別遍計所執義",
    "T31n1598_008:0432a25": "永無故。餘契經中說一切法性無分別。若一",
    "T31n1598_008:0432a26": "切法本來自性無分別者。何不一切有情之",
    "T31n1598_008:0432a27": "類從本已來不作功用自然解脫。無分別智",
    "T31n1598_008:0432a28": "彼無有故。由彼有情於一切法無分別性。現",
    "T31n1598_008:0432a29": "證真智本來未生。諸菩薩等。於一切法無分",
    "T31n1598_008:0432b01": "別性種性為因。證智已生由此道理。諸菩",
    "T31n1598_008:0432b02": "薩等能得解脫。非餘有情。次當顯示加行智",
    "T31n1598_008:0432b03": "等。各有三種五種差別。",
    "T31n1598_008:0432b04": "論曰。此中加行無分別智有三種。謂因緣引",
    "T31n1598_008:0432b05": "發數習生差別故。釋曰。此加行智生起差",
    "T31n1598_008:0432b06": "別由三種力。一因緣力。二引發力。三數習力。",
    "T31n1598_008:0432b07": "因緣力者。謂種性力。或有種性會遇強緣。",
    "T31n1598_008:0432b08": "速起加行。如是加行種性為因。而得生起。言",
    "T31n1598_008:0432b09": "種性者。謂無始來六處殊勝。能得佛果法爾",
    "T31n1598_008:0432b10": "功能。引發力者。謂前生中已習為因發起加",
    "T31n1598_008:0432b11": "行。數習力者。謂現在生數數修習。由士用",
    "T31n1598_008:0432b12": "力發起加行。",
    "T31n1598_008:0432b13": "論曰。根本無分別智亦有三種。謂喜足無顛",
    "T31n1598_008:0432b14": "倒無戲論無分別差別故。釋曰。喜足無分",
    "T31n1598_008:0432b15": "別者。謂於下劣義而生喜足。於後勝進不悕",
    "T31n1598_008:0432b16": "求故。名無分別。如得世間聞思兩智。於少分",
    "T31n1598_008:0432b17": "義。或已信解或已決了。便生喜足。或如已得",
    "T31n1598_008:0432b18": "世間修慧證第一有麁煩惱息。於中執為究",
    "T31n1598_008:0432b19": "竟解脫。便生喜足。如是等類皆名喜足無分",
    "T31n1598_008:0432b20": "別智。無顛倒無分別者。謂聖弟子等。彼由修",
    "T31n1598_008:0432b21": "慧於苦等諦起無常等四無倒行。不起常等",
    "T31n1598_008:0432b22": "顛倒分別。名無顛倒無分別智。無戲論無分",
    "T31n1598_008:0432b23": "別者。謂諸菩薩於無常等亦不分別。乃至菩",
    "T31n1598_008:0432b24": "提亦離戲論。由一切法無分別理。出過一切",
    "T31n1598_008:0432b25": "名言道故。超度一切世智境故。由戲論名是",
    "T31n1598_008:0432b26": "世俗聲。世俗智攝。遠離此故名無戲論無分",
    "T31n1598_008:0432b27": "別智。",
    "T31n1598_008:0432b28": "論曰。後得無分別智有五種。謂通達隨念安",
    "T31n1598_008:0432b29": "立和合如意思擇差別故。釋曰。此後得智",
    "T31n1598_008:0432c01": "所作別故。有其五種。謂通達等。思擇之聲一",
    "T31n1598_008:0432c02": "一皆有。通達思擇者。於真決定於真現觀故",
    "T31n1598_008:0432c03": "名通達。由後得智思擇如是所得通達。謂即",
    "T31n1598_008:0432c04": "於中自內審察此事如是。是故說名通達思",
    "T31n1598_008:0432c05": "擇隨念思擇者。謂於後時隨念通達。念言我",
    "T31n1598_008:0432c06": "曾通達是事。是故說名隨念思擇。安立思擇",
    "T31n1598_008:0432c07": "者。謂從此出。如所通達為他宣說。是故說名",
    "T31n1598_008:0432c08": "安立思擇。和合思擇者。謂總相觀緣一切法。",
    "T31n1598_008:0432c09": "由此觀故進趣轉依。或轉依已重起此觀。是",
    "T31n1598_008:0432c10": "故說名和合思擇。如意思擇者。謂智現前隨",
    "T31n1598_008:0432c11": "所思惟。一切如意。如令地等變成金等。是故",
    "T31n1598_008:0432c12": "說名如意思擇。此思擇聲。意說其智。前說一",
    "T31n1598_008:0432c13": "切法本性無分別。所分別無故。云何得知所",
    "T31n1598_008:0432c14": "分別義實無所有。為欲成立彼無所有。故說",
    "T31n1598_008:0432c15": "多頌。",
    "T31n1598_008:0432c16": "論曰。",
    "T31n1598_008:0432c17": "　鬼傍生人天　　各隨其所應",
    "T31n1598_008:0432c18": "　等事心異故　　許義非真實",
    "T31n1598_008:0432c19": "　於過去事等　　夢像二影中",
    "T31n1598_008:0432c20": "　雖所緣非實　　而境相成就",
    "T31n1598_008:0432c21": "　若義義性成　　無無分別智",
    "T31n1598_008:0432c22": "　此若無佛果　　證得不應理",
    "T31n1598_008:0432c23": "　得自在菩薩　　由勝解力故",
    "T31n1598_008:0432c24": "　如欲地等成　　得定者亦爾",
    "T31n1598_008:0432c25": "　成就簡擇者　　有智得定者",
    "T31n1598_008:0432c26": "　思惟一切法　　如義皆顯現",
    "T31n1598_008:0432c27": "　無分別智行　　諸義皆不現",
    "T31n1598_008:0432c28": "　當知無有義　　由此亦無識",
    "T31n1598_008:0432c29": "釋曰。鬼傍生人天等者。謂於人等見有水處。",
    "T31n1598_008:0433a01": "餓鬼見是陸地高原。於人所見有糞穢處。傍",
    "T31n1598_008:0433a02": "生見為淨妙飲食。於人所見不淨物中。餓鬼",
    "T31n1598_008:0433a03": "畜生見為清淨。於人所見淨妙飲食。諸天見",
    "T31n1598_008:0433a04": "為臭穢不淨。非相違事同一處有。故知遍計",
    "T31n1598_008:0433a05": "所執義無。若無有義。云何無境識得現行。何",
    "T31n1598_008:0433a06": "故詰問。汝經部師。過去未來境界非有。云何",
    "T31n1598_008:0433a07": "於中得有智轉。又於夢中夢像實無。云何智",
    "T31n1598_008:0433a08": "起非隘室中偃臥一處容有夢智所緣真實山",
    "T31n1598_008:0433a09": "河象等。又未曾經自斷其首。云何夢見非不",
    "T31n1598_008:0433a10": "得通憶宿住事。又於鏡等三摩地中。所行二",
    "T31n1598_008:0433a11": "影非真實有。云何了然當心顯現。故知自緣",
    "T31n1598_008:0433a12": "心之影像而境相成就者。總結過去未來等",
    "T31n1598_008:0433a13": "境。雖非實有而於自心境相成就。若義義性",
    "T31n1598_008:0433a14": "成無無分別智者。若諸境義義性成實。無分",
    "T31n1598_008:0433a15": "別智應不得成。分別有故。此若無佛果證得",
    "T31n1598_008:0433a16": "不應理者。此無分別智體若無。證得佛果不",
    "T31n1598_008:0433a17": "應道理。是則應成害本過失。是故應知所分",
    "T31n1598_008:0433a18": "別義定非成實。又此境義定非實有。何以故。",
    "T31n1598_008:0433a19": "得自在菩薩者。謂諸菩薩得大自在。由勝解",
    "T31n1598_008:0433a20": "力故者。由意解力。如欲地等成者。謂變地等",
    "T31n1598_008:0433a21": "令成金等。得定者亦爾者。謂除菩薩餘聲聞",
    "T31n1598_008:0433a22": "等得靜慮者。成就簡擇者者謂慧成滿者。言",
    "T31n1598_008:0433a23": "有智者。謂與成滿正智相應。是故菩薩名有",
    "T31n1598_008:0433a24": "智者。得定者者。得三摩地。思惟一切法者。謂",
    "T31n1598_008:0433a25": "正思惟一切契經應頌等法。如義皆顯現者。",
    "T31n1598_008:0433a26": "謂以種種無我等行。如如思惟契經等法。如",
    "T31n1598_008:0433a27": "是如是其義顯現。是故應知即此如理作意之",
    "T31n1598_008:0433a28": "心。似其所取能取相現。一切外義都無所有。",
    "T31n1598_008:0433a29": "無分別智行諸義皆不現者。此中應續前說",
    "T31n1598_008:0433b01": "許義非真實言。由諸菩薩無分別智現起行",
    "T31n1598_008:0433b02": "時。一切境義皆不顯現是故應知所有境義",
    "T31n1598_008:0433b03": "皆非實有。當知無有義由此亦無識者。結勸",
    "T31n1598_008:0433b04": "應知無有境義。由此能識亦無所有。非無所",
    "T31n1598_008:0433b05": "識而有能識應正道理。前於廣釋所知相中。",
    "T31n1598_008:0433b06": "已具辯析如是道理。",
    "T31n1598_008:0433b07": "論曰。般若波羅蜜多與無分別智無有差別。",
    "T31n1598_008:0433b08": "如說菩薩安住般若波羅蜜多。非處相應能",
    "T31n1598_008:0433b09": "於所餘波羅蜜多修習圓滿。云何名為非處",
    "T31n1598_008:0433b10": "相應修習圓滿。謂由遠離五種處故。一遠離",
    "T31n1598_008:0433b11": "外道我執處故。二遠離未見真如菩薩分別",
    "T31n1598_008:0433b12": "處故。三遠離生死涅槃二邊處故。四遠離唯",
    "T31n1598_008:0433b13": "斷煩惱障生喜足處。故五遠離不顧有情利",
    "T31n1598_008:0433b14": "益安樂住無餘依涅槃界處故。釋曰。般若",
    "T31n1598_008:0433b15": "波羅蜜多與無分別智無有差別者。性相等",
    "T31n1598_008:0433b16": "故。謂諸所有無分別智。即是般若波羅蜜多",
    "T31n1598_008:0433b17": "故。彼經中作如是說。菩薩安住般若波羅蜜",
    "T31n1598_008:0433b18": "多。非處相應能於所餘波羅蜜多修習圓滿。",
    "T31n1598_008:0433b19": "此義云何。謂由遠離五種處故。即是遠離外",
    "T31n1598_008:0433b20": "道我執處等五處差別。此中可居故名為處。",
    "T31n1598_008:0433b21": "遠離外道我執處者。謂諸外道安住我執。作",
    "T31n1598_008:0433b22": "是念言。我能了知此是我慧。菩薩遠離如是",
    "T31n1598_008:0433b23": "處所。不計執我及以我所而起波若。菩薩遠",
    "T31n1598_008:0433b24": "離如是處所。是故說名非處相應。遠離未見",
    "T31n1598_008:0433b25": "真如菩薩分別處者。謂未見真諸菩薩眾。於",
    "T31n1598_008:0433b26": "其般若波羅蜜多無分別智起諸分別。此是",
    "T31n1598_008:0433b27": "般若波羅蜜多。菩薩遠離如是處所。是故說",
    "T31n1598_008:0433b28": "名非處相應。如有頌曰。",
    "T31n1598_008:0433b29": "　若有所見　　汝為彼縛　　若無所見",
    "T31n1598_008:0433c01": "　便得解脫",
    "T31n1598_008:0433c02": "遠離生死涅槃二邊處者。謂如世間住生死",
    "T31n1598_008:0433c03": "邊。有我執故。如聖弟子住涅槃邊。煩惱斷",
    "T31n1598_008:0433c04": "故。菩薩不爾。是故說名遠離二邊非處相應。",
    "T31n1598_008:0433c05": "遠離唯斷煩惱障生喜足處者。謂聲聞等計",
    "T31n1598_008:0433c06": "修習力斷煩惱障。即為一切所作已辦。菩",
    "T31n1598_008:0433c07": "薩遠離如是處所以能障礙利益安樂諸有情",
    "T31n1598_008:0433c08": "故。如有頌言。",
    "T31n1598_008:0433c09": "　非往諸惡趣　　極障大菩提",
    "T31n1598_008:0433c10": "　如住於聲聞　　及以獨覺地",
    "T31n1598_008:0433c11": "菩薩遠離如是處。所是故說名非處相應。遠",
    "T31n1598_008:0433c12": "離不顧有情利益。安樂住無餘依涅槃界處",
    "T31n1598_008:0433c13": "者。如聲聞等不顧有情利益安樂。住無餘依",
    "T31n1598_008:0433c14": "涅槃界中。如火燒薪。畢竟寂滅。菩薩遠離如",
    "T31n1598_008:0433c15": "是處所。般若大悲皆具足故。能正安住無住",
    "T31n1598_008:0433c16": "涅槃。由捨此處是故說名非處相應。",
    "T31n1598_008:0433c17": "論曰。聲聞等智與菩薩智有何差別。由五種",
    "T31n1598_008:0433c18": "相應知差別。一由無分別差別。謂於蘊等法",
    "T31n1598_008:0433c19": "無分別故。二由非少分差別。謂於通達真如",
    "T31n1598_008:0433c20": "入一切種所知境界。普為度脫一切有情非",
    "T31n1598_008:0433c21": "少分故。三由無住差別。謂無住涅槃為所住",
    "T31n1598_008:0433c22": "故。四由畢竟差別。謂無餘依涅槃界中無斷",
    "T31n1598_008:0433c23": "盡故。五由無上差別。謂於此上無有餘。乘勝",
    "T31n1598_008:0433c24": "過此故。此中有頌。",
    "T31n1598_008:0433c25": "　諸大悲為體　　由五相勝智",
    "T31n1598_008:0433c26": "　世出世滿中　　說此最高遠",
    "T31n1598_008:0433c27": "釋曰。此中顯示聲聞等智與菩薩智五相差",
    "T31n1598_008:0433c28": "別。無分別差別者。謂聲聞。等智就四顛倒。名",
    "T31n1598_008:0433c29": "無分別。諸菩薩智於一切法乃至菩提皆無",
    "T31n1598_008:0434a01": "分別。非少分差別。復有三種。一通達真如非",
    "T31n1598_008:0434a02": "少分差別。謂聲聞等入真觀時唯能通達補",
    "T31n1598_008:0434a03": "特伽羅空無我理。是諸菩薩入真觀時具足",
    "T31n1598_008:0434a04": "通達補特伽羅及一切法空無我理。二所知",
    "T31n1598_008:0434a05": "境界非少分差別。謂聲聞等唯於苦等諦中",
    "T31n1598_008:0434a06": "智生。即名修習所作已辦。是諸菩薩普於一",
    "T31n1598_008:0434a07": "切所知境界無倒智生。乃名修習所作已辦。",
    "T31n1598_008:0434a08": "三所度有情非少分差別。謂聲聞等唯求自",
    "T31n1598_008:0434a09": "利盡無生智。正勤修行。是諸菩薩普為濟度",
    "T31n1598_008:0434a10": "一切有情求大菩提。於此三種非少分別。聲",
    "T31n1598_008:0434a11": "聞菩薩智有差別。無住差別者。謂聲聞等唯",
    "T31n1598_008:0434a12": "住涅槃。是諸菩薩具足悲慧增上力故。無住",
    "T31n1598_008:0434a13": "涅槃以為住處。畢竟差別者。顯聲聞等與諸",
    "T31n1598_008:0434a14": "菩薩於涅槃中有大差別。謂聲聞等住無餘",
    "T31n1598_008:0434a15": "依涅槃界中。身智永盡如燈焰滅。是諸菩薩",
    "T31n1598_008:0434a16": "得成佛時。所證法身窮生死際無有斷盡。如",
    "T31n1598_008:0434a17": "無色界相續不壞。由此差別智有差別。無上",
    "T31n1598_008:0434a18": "差別者。謂聲聞乘上有獨覺。獨覺乘上復有",
    "T31n1598_008:0434a19": "大乘。其菩薩乘即是佛乘。更無有上。由此五",
    "T31n1598_008:0434a20": "相應知聲聞與諸菩薩智有差別。復以伽陀",
    "T31n1598_008:0434a21": "攝如是義。言五相者。即前所說五相差別。世",
    "T31n1598_008:0434a22": "出世滿中者。靜慮無色名世間滿。聲聞乘等",
    "T31n1598_008:0434a23": "所得涅槃名出世滿。此皆勝彼故說高遠。",
    "T31n1598_008:0434a24": "論曰。若諸菩薩成就如是。增上尸羅。增上質",
    "T31n1598_008:0434a25": "多。增上般若。功德圓滿。於諸財位得大自",
    "T31n1598_008:0434a26": "在。何故現見有諸有情匱乏財位。見彼有情",
    "T31n1598_008:0434a27": "於諸財位有重業障故。見彼有情若施財位",
    "T31n1598_008:0434a28": "障生善法故。見彼有情若乏財位厭離現前",
    "T31n1598_008:0434a29": "故。見彼有情若施財位。即為積集不善法因",
    "T31n1598_008:0434b01": "故。見彼有情若施財位。即便作餘無量有情",
    "T31n1598_008:0434b02": "損惱因故。是故現見有諸有情匱乏財位。此",
    "T31n1598_008:0434b03": "中有頌。",
    "T31n1598_008:0434b04": "　見業障現前　　積集損惱故",
    "T31n1598_008:0434b05": "　現有諸有情　　不感菩薩施",
    "T31n1598_008:0434b06": "釋曰。今當顯說。由是因緣菩薩雖有財位自",
    "T31n1598_008:0434b07": "在而不施他。見彼有情於諸財位有重業障",
    "T31n1598_008:0434b08": "故者。謂諸菩薩見彼有情於其財位。有重業",
    "T31n1598_008:0434b09": "障故不施與。勿令惠施空無有果。設復施彼",
    "T31n1598_008:0434b10": "亦不能受。何用施為。如有頌言。",
    "T31n1598_008:0434b11": "　如母乳嬰兒　　一經月無倦",
    "T31n1598_008:0434b12": "　嬰兒喉若閉　　乳母欲何為",
    "T31n1598_008:0434b13": "見彼有情若施財位障生善法故者。謂諸菩",
    "T31n1598_008:0434b14": "薩見彼有情雖於財位無重業障。而彼若得",
    "T31n1598_008:0434b15": "財位圓滿便多放逸不起善法。作是思惟。寧",
    "T31n1598_008:0434b16": "彼現法少時貧賤。勿彼來生多時貧賤。故不",
    "T31n1598_008:0434b17": "施彼所有財位。見彼有情若乏財位厭離現",
    "T31n1598_008:0434b18": "前故者。謂諸菩薩見彼有情若乏財位厭生",
    "T31n1598_008:0434b19": "死心便現在前。求欲出離。若得富貴即生憍",
    "T31n1598_008:0434b20": "逸。故不施彼所有財位。作是思惟。寧彼貧賤",
    "T31n1598_008:0434b21": "厭離生死心常現前。勿彼富貴受樂放逸。不",
    "T31n1598_008:0434b22": "厭生死不起善法。見彼有情若施財位即為",
    "T31n1598_008:0434b23": "積集不善法因故者。謂諸菩薩見彼有情若",
    "T31n1598_008:0434b24": "當施彼滿足財位。即便放逸積集種種惡不",
    "T31n1598_008:0434b25": "善業。故不施彼所有財位。如有頌言。",
    "T31n1598_008:0434b26": "　寧使貧乏於財位　　遠離惡趣諸惡行",
    "T31n1598_008:0434b27": "　勿彼富貴亂諸根　　令感當來眾苦器",
    "T31n1598_008:0434b28": "見彼有情若施財位即便作餘無量有情損惱",
    "T31n1598_008:0434b29": "因故者。謂諸菩薩見彼有情若得富貴。即便",
    "T31n1598_008:0434c01": "損惱無量有情故。不施彼所有財位。作是念",
    "T31n1598_008:0434c02": "言。寧彼一身受貧賤苦。勿令損惱餘多有情。",
    "T31n1598_008:0434c03": "復以伽他攝如是義故說見業障現前等。其",
    "T31n1598_008:0434c04": "文易了無煩重釋。",
    "T31n1598_008:0434c05": "攝大乘論釋卷第八"
}