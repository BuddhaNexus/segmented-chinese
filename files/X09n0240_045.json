{
    "X09n0240_045:0001a02": "No. 240",
    "X09n0240_045:0001a03": "大方廣佛華嚴經綱要卷第四十五",
    "X09n0240_045:0001a05": "于闐國三藏沙門實叉難陀 譯經",
    "X09n0240_045:0001a06": "清涼山大華嚴寺沙門澄觀 疏義",
    "X09n0240_045:0001a07": "明匡山法雲寺憨山沙門德清提挈",
    "X09n0240_045:0001a08": "阿僧祇品第三十",
    "X09n0240_045:0001a09": "[0001a09] 初來意有二。一通。謂前三品別答前問。此下三品",
    "X09n0240_045:0001a10": "總明等覺深奧。二別。謂前既智圓證極。此品校量",
    "X09n0240_045:0001a11": "行德難思。故次來也。又難思佛德。菩薩盡窮故。亦",
    "X09n0240_045:0001a12": "為遠答變化海故。故下偈中廣顯變化大用。又通",
    "X09n0240_045:0001a13": "顯一部之數量故。二釋名者。阿者言無。僧祇曰數。",
    "X09n0240_045:0001a14": "全帶數名。若晉本云心王菩薩問阿僧祇品。兼能",
    "X09n0240_045:0001a15": "問人。即人法雙舉。及菩薩所問之算數。梵本同此。",
    "X09n0240_045:0001a16": "然僧祇是十大數之創首。經論多用。故以標名。又",
    "X09n0240_045:0001a17": "顯此數即離數。故寄無數標名。三宗趣者。寄數顯",
    "X09n0240_045:0001a18": "德分齊為宗。令知普賢諸佛離數重重為趣。四正",
    "X09n0240_045:0001a19": "釋文。此下三品總題深奧。即為三別。此品明勝德",
    "X09n0240_045:0001a20": "無數。次品明盡一切時。後品遍一切處。然此三品",
    "X09n0240_045:0001a21": "初一通明佛菩薩德。次品正顯佛德兼明菩薩。後",
    "X09n0240_045:0001a22": "品唯明菩薩。所以爾者。亦是等覺亦名佛故。位後",
    "X09n0240_045:0001a23": "普賢是佛菩薩故。",
    "X09n0240_045:0001a24": "[0001a24] 爾時心王菩薩白佛言。世尊。諸佛如來演說阿僧祇",
    "X09n0240_045:0001b01": "無量無邊無等不可數不可稱不可思不可量不可",
    "X09n0240_045:0001b02": "說不可說不可說。",
    "X09n0240_045:0001b03": "[0001b03] 今初一品。先問後答。問中二。先牒佛所說。後世尊",
    "X09n0240_045:0001b04": "下正明咨問。今初。所以心王問者表數不離心。數",
    "X09n0240_045:0001b05": "與非數皆自在故。又顯此數統收前後。辨超勝故。",
    "X09n0240_045:0001b06": "所以偏問十者。舉後攝初顯無盡故。前後文中多",
    "X09n0240_045:0001b07": "用此故。故文云如來演說。但問本數。已攝諸轉。",
    "X09n0240_045:0001b08": "[0001b08] 世尊。云何阿僧祇乃至不可說不可說耶。",
    "X09n0240_045:0001b09": "[0001b09] 二正明諮問。",
    "X09n0240_045:0001b10": "[0001b10] 佛告心王菩薩言。善哉善哉。善男子。汝今為欲令諸",
    "X09n0240_045:0001b11": "世間入佛所知數量之義。而問如來應正等覺。",
    "X09n0240_045:0001b12": "[0001b12] 第二答中四。一讚問成益令入佛所知。數者以是",
    "X09n0240_045:0001b13": "圓教所明深廣無涯。唯佛方測。不同凡小所知。如",
    "X09n0240_045:0001b14": "黃帝算法。但有二十三數。始從一二終至正載。已",
    "X09n0240_045:0001b15": "說天地不容。小乘六十。已至無數。此有百二十四。",
    "X09n0240_045:0001b16": "倍倍變之。故非餘測。故數之終寄不可說。況復偈",
    "X09n0240_045:0001b17": "初更積不可說。歷諸塵剎。以顯無盡。所以佛自答",
    "X09n0240_045:0001b18": "者自表難思故。又明此品統語因位終德。故佛說",
    "X09n0240_045:0001b19": "之。",
    "X09n0240_045:0001b20": "[0001b20] 善男子。諦聽諦聽善思念之。當為汝說。時心王菩薩",
    "X09n0240_045:0001b21": "唯然受教。",
    "X09n0240_045:0001b22": "[0001b22] 二誡聽許說。",
    "X09n0240_045:0001b23": "[0001b23] 佛言。善男子。一百洛叉為一俱胝。俱胝俱胝為一阿",
    "X09n0240_045:0001b24": "庾多。阿庾多阿庾多為一那由他。那由他那由他為",
    "X09n0240_045:0001c01": "一頻婆羅。頻婆羅頻婆羅為一矜羯羅。矜羯羅矜羯",
    "X09n0240_045:0001c02": "羅為一阿伽羅。阿伽羅阿伽羅為一最勝。最勝最勝",
    "X09n0240_045:0001c03": "為一摩婆(上聲)羅。摩婆羅摩婆羅為一阿婆(上聲)羅。阿婆",
    "X09n0240_045:0001c04": "羅阿婆羅為一多婆(上聲)羅。多婆羅多婆羅為一界分。",
    "X09n0240_045:0001c05": "界分界分為一普摩。普摩普摩為一禰摩。禰摩禰摩",
    "X09n0240_045:0001c06": "為一阿婆(上聲)鈐。阿婆鈐阿婆鈐為一彌伽(上聲)婆。彌伽",
    "X09n0240_045:0001c07": "婆彌伽婆為一毗&#x651E;伽。毗&#x651E;伽毗&#x651E;伽為一毗伽(上聲)",
    "X09n0240_045:0001c08": "婆。毗伽婆毗伽婆為一僧羯邏摩。僧羯邏摩僧羯邏",
    "X09n0240_045:0001c09": "摩為一毗薩羅。毗薩羅毗薩羅為一毗瞻婆。毗瞻婆",
    "X09n0240_045:0001c10": "毗瞻婆為一毗盛伽。毗盛伽毗盛伽為一毗素陀。毗",
    "X09n0240_045:0001c11": "素陀毗素陀為一毗婆訶。毗婆訶毗婆訶為一毗薄",
    "X09n0240_045:0001c12": "底。毗薄底毗薄底為一毗佉擔。毗佉擔毗佉擔為一",
    "X09n0240_045:0001c13": "稱量。稱量稱量為一一持。一持一持為一異路。異路",
    "X09n0240_045:0001c14": "異路為一顛倒。顛倒顛倒為一三末耶。三末耶三末",
    "X09n0240_045:0001c15": "耶為一毗&#x89A9;羅。毗&#x89A9;羅毗&#x89A9;羅為一奚婆(上聲)羅。奚婆",
    "X09n0240_045:0001c16": "羅奚婆羅為一伺察。伺察伺察為一周廣。周廣周廣",
    "X09n0240_045:0001c17": "為一高出。高出高出為一最妙。最妙最妙為一泥羅",
    "X09n0240_045:0001c18": "婆。泥羅婆泥羅婆為一訶理婆。訶理婆訶理婆為一",
    "X09n0240_045:0001c19": "一動。一動一動為一訶理蒲。訶理蒲訶理蒲為一訶",
    "X09n0240_045:0001c20": "理三。訶理三訶理三為一奚魯伽。奚魯伽奚魯伽為",
    "X09n0240_045:0001c21": "一達&#x651E;步陀。達&#x651E;步陀達&#x651E;步陀為一訶魯那。訶魯",
    "X09n0240_045:0001c22": "那訶魯那為一摩魯陀。摩魯陀摩魯陀為一懺慕陀",
    "X09n0240_045:0001c23": "懺慕陀懺慕陀為一瑿&#x651E;陀。瑿&#x651E;陀瑿&#x651E;陀為一摩",
    "X09n0240_045:0001c24": "魯摩。摩魯摩摩魯摩為一調伏。調伏調伏為一離憍",
    "X09n0240_045:0002a01": "慢。離憍慢離憍慢為一不動。不動不動為一極量。極",
    "X09n0240_045:0002a02": "量極量為一阿麼怛羅。阿麼怛羅阿麼怛羅為一勃",
    "X09n0240_045:0002a03": "麼怛羅。勃麼怛羅勃麼怛羅為一伽麼怛羅。伽麼怛",
    "X09n0240_045:0002a04": "羅伽麼怛羅為一那麼怛羅。那麼怛羅那麼怛羅為",
    "X09n0240_045:0002a05": "一奚麼怛羅。奚麼怛羅奚麼怛羅為一&#x979E;麼怛羅&#x979E;",
    "X09n0240_045:0002a06": "麼怛羅&#x979E;麼怛羅為一&#x9262;羅麼怛羅。&#x9262;羅麼怛羅&#x9262;",
    "X09n0240_045:0002a07": "羅麼怛羅為一尸婆麼怛羅。尸婆麼怛羅尸婆麼怛",
    "X09n0240_045:0002a08": "羅為一翳羅。翳羅翳羅為一薜羅。薜羅薜羅為一諦",
    "X09n0240_045:0002a09": "羅。諦羅諦羅為一偈羅。偈羅偈羅為一窣步羅。窣步",
    "X09n0240_045:0002a10": "羅窣步羅為一泥羅。泥羅泥羅為一計羅。計羅計羅",
    "X09n0240_045:0002a11": "為一細羅細。羅細羅為一睥羅。睥羅睥羅為一謎羅。",
    "X09n0240_045:0002a12": "謎羅謎羅為一娑&#x651E;荼。娑&#x651E;荼娑&#x651E;荼為一謎魯陀。",
    "X09n0240_045:0002a13": "謎魯陀謎魯陀為一契魯陀。契魯陀契魯陀為一摩",
    "X09n0240_045:0002a14": "&#x89A9;羅。摩&#x89A9;羅摩&#x89A9;羅為一娑母羅。娑母羅婆母羅為",
    "X09n0240_045:0002a15": "一阿野娑。阿野娑阿野娑為一迦麼羅。迦麼羅迦麼",
    "X09n0240_045:0002a16": "羅為一摩伽婆。摩伽婆摩伽婆為一阿怛羅。阿怛羅",
    "X09n0240_045:0002a17": "阿怛羅為一醯魯耶。醯魯耶醯魯耶為一薜羅婆。薜",
    "X09n0240_045:0002a18": "羅婆薜羅婆為一羯羅波。羯羅波羯羅波為一訶婆",
    "X09n0240_045:0002a19": "婆。訶婆婆訶婆婆為一毗婆(上聲)羅。毗婆羅毗婆羅為",
    "X09n0240_045:0002a20": "一那婆(上聲)羅。那婆羅那婆羅為一摩&#x651E;羅。摩&#x651E;羅摩",
    "X09n0240_045:0002a21": "&#x651E;羅為一娑婆(上聲)羅。娑婆羅娑婆羅為一迷&#x651E;普。迷",
    "X09n0240_045:0002a22": "&#x651E;普迷&#x651E;普為一者麼羅。者麼羅者麼羅為一馱麼",
    "X09n0240_045:0002a23": "羅。馱麼羅馱麼羅為一&#x9262;&#x651E;麼陀。&#x9262;&#x651E;麼陀&#x9262;羅麼",
    "X09n0240_045:0002a24": "陀為一毗伽摩。毗伽摩毗伽摩為一烏波跋多。烏波",
    "X09n0240_045:0002b01": "跋多烏波跋多為一演說。演說演說為一無盡。無盡",
    "X09n0240_045:0002b02": "無盡為一出生。出生出生為一無我。無我無我為一",
    "X09n0240_045:0002b03": "阿畔多。阿畔多阿畔多為一青蓮華。青蓮華青蓮華",
    "X09n0240_045:0002b04": "為一&#x9262;頭摩。&#x9262;頭摩&#x9262;頭摩為一僧祇。僧祇僧祇為",
    "X09n0240_045:0002b05": "一趣。趣趣為一至。至至為一阿僧祇。阿僧祇阿僧祇",
    "X09n0240_045:0002b06": "為一阿僧祇轉。阿僧祇轉阿僧祇轉為一無量。無量",
    "X09n0240_045:0002b07": "無量為一無量轉。無量轉無量轉為一無邊。無邊無",
    "X09n0240_045:0002b08": "邊為一無邊轉。無邊轉無邊轉為一無等。無等無等",
    "X09n0240_045:0002b09": "為一無等轉。無等轉無等轉為一不可數。不可數不",
    "X09n0240_045:0002b10": "可數為一不可數轉。不可數轉不可數轉為一不可",
    "X09n0240_045:0002b11": "稱。不可稱不可稱為一不可稱轉。不可稱轉不可稱",
    "X09n0240_045:0002b12": "轉為一不可思。不可思不可思為一不可思轉。不可",
    "X09n0240_045:0002b13": "思轉不可思轉為一不可量。不可量不可量為一不",
    "X09n0240_045:0002b14": "可量轉。不可量轉不可量轉為一不可說。不可說不",
    "X09n0240_045:0002b15": "可說為一不可說轉。不可說轉不可說轉為一不可",
    "X09n0240_045:0002b16": "說不可說。此又不可說不可說為一不可說不可說",
    "X09n0240_045:0002b17": "轉。",
    "X09n0240_045:0002b18": "[0002b18] 四正答所疑。於中二。先長行明能數之數廣多。後",
    "X09n0240_045:0002b19": "偈頌顯所數之德無盡。今初。問乃舉後難知。答則",
    "X09n0240_045:0002b20": "始終具說。初言一百洛叉為一俱胝者。是中等數。",
    "X09n0240_045:0002b21": "洛叉是萬。俱胝是億。故光明覺品云過一億。梵本",
    "X09n0240_045:0002b22": "皆云俱胝。若依俱舍以洛叉為億。則俱胝當兆也",
    "X09n0240_045:0002b23": "若兼取一十百千萬等下數法。則通有百三十七",
    "X09n0240_045:0002b24": "數。由前易故略不說之。俱胝以下並是上等數法。",
    "X09n0240_045:0002c01": "倍倍變故。其中多存梵音。但是數名。更無別理。末",
    "X09n0240_045:0002c02": "後云此又不可說不可說者。若類前具牒。便有四",
    "X09n0240_045:0002c03": "箇不可說。故譯家云此又二字。替一不可說不可",
    "X09n0240_045:0002c04": "說為譯之巧。",
    "X09n0240_045:0002c05": "[0002c05] 爾時世尊為心王菩薩。而說頌言。",
    "X09n0240_045:0002c06": " 不可言說不可說  充滿一切不可說",
    "X09n0240_045:0002c07": " 不可言說諸劫中  說不可說不可盡",
    "X09n0240_045:0002c08": " 不可言說諸佛剎  皆悉碎末為微塵",
    "X09n0240_045:0002c09": " 一塵中剎不可說  如一一切皆如是",
    "X09n0240_045:0002c10": " 此不可說諸佛剎  一念碎塵不可說",
    "X09n0240_045:0002c11": " 念念所碎悉亦然  盡不可說劫恒爾",
    "X09n0240_045:0002c12": " 此塵有剎不可說  此剎為塵說更難",
    "X09n0240_045:0002c13": " 以不可說算數法  不可說劫如是數",
    "X09n0240_045:0002c14": " 以此諸塵數諸劫  一塵十萬不可說",
    "X09n0240_045:0002c15": "[0002c15] 二偈頌百二十偈。大分二。前六明普賢德廣說不",
    "X09n0240_045:0002c16": "可盡。餘偈明佛德深廣普賢窮究。前中分二。前四",
    "X09n0240_045:0002c17": "偈半明能數多。後一偈半顯所數廣。今初。積數自",
    "X09n0240_045:0002c18": "有十重以顯無盡。是知上至不可說轉。尚約順機。",
    "X09n0240_045:0002c19": "據佛所知實無盡故。言十重者一初積不可說至",
    "X09n0240_045:0002c20": "不可說。然此應積最後不可說不可說轉。而但積",
    "X09n0240_045:0002c21": "不可說者。有二義故。一取言易故。下偈多用故。二",
    "X09n0240_045:0002c22": "表言所不及之數故。二次三句。將上所積充滿一",
    "X09n0240_045:0002c23": "切不可說中。於中初句標。後二句釋。謂何者是一",
    "X09n0240_045:0002c24": "切不可說。釋云不可說劫中說不盡者。三半偈將",
    "X09n0240_045:0003a01": "上諸不可說一一是一剎皆碎為塵。四半偈即前",
    "X09n0240_045:0003a02": "一一塵有不可說剎。五半偈將前諸塵中剎一念",
    "X09n0240_045:0003a03": "&#x5FA7;碎為塵。六念念碎塵。復盡多劫。七一句明所碎",
    "X09n0240_045:0003a04": "塵。復有多剎。八一句即此多剎復碎為塵。九半偈",
    "X09n0240_045:0003a05": "以多算數經於多劫數上諸塵。云如是數。十以上",
    "X09n0240_045:0003a06": "諸塵數劫。一塵有十萬箇不可說劫。如是重重無",
    "X09n0240_045:0003a07": "盡無盡。",
    "X09n0240_045:0003a08": " 爾劫稱讚一普賢  無能盡其功德量",
    "X09n0240_045:0003a09": " 於一微細毛端處  有不可說諸普賢",
    "X09n0240_045:0003a10": " 一切毛端悉亦爾  如是乃至&#x5FA7;法界",
    "X09n0240_045:0003a11": "[0003a11] 第二顯所數廣中。略舉三重。一將上諸劫讚一普",
    "X09n0240_045:0003a12": "賢之德不盡。二況一塵中有多普賢。三況&#x5FA7;法界",
    "X09n0240_045:0003a13": "塵皆有多故。若不稱性之心。思之心惑狂亂。",
    "X09n0240_045:0003a14": " 一毛端處所有剎  其數無量不可說",
    "X09n0240_045:0003a15": " 盡&#x8657;空量諸毛端  一一處剎悉如是",
    "X09n0240_045:0003a16": " 彼毛端處諸國土  無量種類差別住",
    "X09n0240_045:0003a17": " 有不可說異類剎  有不可說同類剎",
    "X09n0240_045:0003a18": " 不可言說毛端處  皆有淨剎不可說",
    "X09n0240_045:0003a19": " 種種莊嚴不可說  種種奇妙不可說",
    "X09n0240_045:0003a20": "[0003a20] 第二有一百一十四偈。明佛德深廣普賢窮究。即",
    "X09n0240_045:0003a21": "廣顯變化之相。於中二。前九十一頌明果德無礙。",
    "X09n0240_045:0003a22": "因位善窮。後不可言說諸如來下明果德深廣。因",
    "X09n0240_045:0003a23": "能趣入。前中亦二。先明果法無礙。後菩薩悉能下",
    "X09n0240_045:0003a24": "因位善窮。前中亦二。先三偈明依報自在。",
    "X09n0240_045:0003b01": " 於彼一一毛端處  演不可說諸佛名",
    "X09n0240_045:0003b02": " 一一名有諸如來  皆不可說不可說",
    "X09n0240_045:0003b03": " 一一諸佛於身上  現不可說諸毛孔",
    "X09n0240_045:0003b04": " 於彼一一毛孔中  現眾色相不可說",
    "X09n0240_045:0003b05": " 不可言說諸毛孔  咸放光明不可說",
    "X09n0240_045:0003b06": "[0003b06] 後明依正融攝即入自在。於中五。初二偈半依中",
    "X09n0240_045:0003b07": "現正。",
    "X09n0240_045:0003b08": " 於彼一一光明中  悉現蓮華不可說",
    "X09n0240_045:0003b09": " 於彼一一蓮華內  悉有眾葉不可說",
    "X09n0240_045:0003b10": " 不可說華眾葉中  各現色相不可說",
    "X09n0240_045:0003b11": " 彼不可說諸色內  復現眾葉不可說",
    "X09n0240_045:0003b12": " 葉中光明不可說  光中色相不可說",
    "X09n0240_045:0003b13": " 此不可說色相中  一一現光不可說",
    "X09n0240_045:0003b14": " 光中現月不可說  月復現月不可說",
    "X09n0240_045:0003b15": " 於不可說諸月中  一一現光不可說",
    "X09n0240_045:0003b16": " 於彼一一光明內  復現於日不可說",
    "X09n0240_045:0003b17": " 於不可說諸日中  一一現色不可說",
    "X09n0240_045:0003b18": " 於彼一一諸色內  又現光明不可說",
    "X09n0240_045:0003b19": " 於彼一一光明內  現不可說師子座",
    "X09n0240_045:0003b20": " 一一嚴具不可說  一一光明不可說",
    "X09n0240_045:0003b21": " 光中妙色不可說  色中淨光不可說",
    "X09n0240_045:0003b22": " 於彼一一淨光內  復現種種妙光明",
    "X09n0240_045:0003b23": " 此光復現種種光  不可言說不可說",
    "X09n0240_045:0003b24": " 如是種種光明內  各現妙寶如須彌",
    "X09n0240_045:0003c01": " 一一光中所現寶  不可言說不可說",
    "X09n0240_045:0003c02": "[0003c02] 二十一偈半正中現依。初現蓮華光明。",
    "X09n0240_045:0003c03": " 彼如須彌一妙寶  現眾剎土不可說",
    "X09n0240_045:0003c04": " 盡須彌寶無有餘  示現剎土皆如是",
    "X09n0240_045:0003c05": " 以一剎土末為塵  一塵色相不可說",
    "X09n0240_045:0003c06": " 眾剎為塵塵有相  不可言說不可說",
    "X09n0240_045:0003c07": " 如是種種諸塵相  皆出光明不可說",
    "X09n0240_045:0003c08": "[0003c08] 後淨土之用。",
    "X09n0240_045:0003c09": " 光中現佛不可說  佛所說法不可說",
    "X09n0240_045:0003c10": " 法中妙偈不可說  聞偈得解不可說",
    "X09n0240_045:0003c11": " 不可說解念念中  顯了真諦不可說",
    "X09n0240_045:0003c12": " 示現未來一切佛  常演說法無窮盡",
    "X09n0240_045:0003c13": " 一一佛法不可說  種種清淨不可說",
    "X09n0240_045:0003c14": " 出妙音聲不可說  轉正法輪不可說",
    "X09n0240_045:0003c15": " 於彼一一法輪中  演修多羅不可說",
    "X09n0240_045:0003c16": " 於彼一一修多羅  分別法門不可說",
    "X09n0240_045:0003c17": " 於彼一一法門中  又說諸法不可說",
    "X09n0240_045:0003c18": " 於彼一一諸法中  調伏眾生不可說",
    "X09n0240_045:0003c19": "[0003c19] 三五偈依中現正說法。",
    "X09n0240_045:0003c20": " 或復於一毛端處  不可說劫常安住",
    "X09n0240_045:0003c21": " 如一毛端餘悉然  所住劫數皆如是",
    "X09n0240_045:0003c22": "[0003c22] 四明現時常住。",
    "X09n0240_045:0003c23": " 其心無礙不可說  變化諸佛不可說",
    "X09n0240_045:0003c24": " 一一變化諸如來  復現於化不可說",
    "X09n0240_045:0004a01": " 彼佛法身不可說  彼佛分身不可說",
    "X09n0240_045:0004a02": " 莊嚴無量不可說  往詣十方不可說",
    "X09n0240_045:0004a03": " 周行國土不可說  觀察眾生不可說",
    "X09n0240_045:0004a04": " 清淨眾生不可說  調伏眾生不可說",
    "X09n0240_045:0004a05": " 彼諸莊嚴不可說  彼諸神力不可說",
    "X09n0240_045:0004a06": " 彼諸自在不可說  彼諸神變不可說",
    "X09n0240_045:0004a07": " 所有神通不可說  所有境界不可說",
    "X09n0240_045:0004a08": " 所有加持不可說  所住世間不可說",
    "X09n0240_045:0004a09": " 清淨實相不可說  說修多羅不可說",
    "X09n0240_045:0004a10": " 於彼一一修多羅  演說法門不可說",
    "X09n0240_045:0004a11": " 於彼一一法門中  又說諸法不可說",
    "X09n0240_045:0004a12": " 於彼一一諸法中  所有決定不可說",
    "X09n0240_045:0004a13": " 於彼一一決定中  調伏眾生不可說",
    "X09n0240_045:0004a14": " 不可言說同類法  不可言說同類心",
    "X09n0240_045:0004a15": " 不可言說異類法  不可言說異類心",
    "X09n0240_045:0004a16": " 不可言說異類根  不可言說異類語",
    "X09n0240_045:0004a17": " 念念於諸所行處  調伏眾生不可說",
    "X09n0240_045:0004a18": " 所有神變不可說  所有示現不可說",
    "X09n0240_045:0004a19": " 於中時劫不可說  於中差別不可說",
    "X09n0240_045:0004a20": "[0004a20] 五十偈半明自在調生。",
    "X09n0240_045:0004a21": " 菩薩悉能分別說  諸明算者莫能辨",
    "X09n0240_045:0004a22": "[0004a22] 第二因位善窮中二。先半偈結前生後。",
    "X09n0240_045:0004a23": " 一毛端處大小剎  雜染清淨麤細剎",
    "X09n0240_045:0004a24": " 如是一切不可說  一一明了可分別",
    "X09n0240_045:0004b01": " 以一國土碎為塵  其塵無量不可說",
    "X09n0240_045:0004b02": " 如是塵數無邊剎  俱來共集一毛端",
    "X09n0240_045:0004b03": " 此諸國土不可說  共集毛端無迫隘",
    "X09n0240_045:0004b04": " 不使毛端有增大  而彼國土俱來集",
    "X09n0240_045:0004b05": " 於中所有諸國土  形相如本無雜亂",
    "X09n0240_045:0004b06": " 如一國土不亂餘  一切國土皆如是",
    "X09n0240_045:0004b07": " &#x8657;空境界無邊際  悉布毛端使充滿",
    "X09n0240_045:0004b08": " 如是毛端諸國土  菩薩一念皆能說",
    "X09n0240_045:0004b09": " 於一微細毛孔中  不可說剎次第入",
    "X09n0240_045:0004b10": " 毛孔能受彼諸剎  諸剎不能&#x5FA7;毛孔",
    "X09n0240_045:0004b11": " 入時劫數不可說  受時劫數不可說",
    "X09n0240_045:0004b12": " 於此行列安住時  一切諸劫無能說",
    "X09n0240_045:0004b13": " 如是攝受安住已  所有境界不可說",
    "X09n0240_045:0004b14": " 入時方便不可說  入已所作不可說",
    "X09n0240_045:0004b15": "[0004b15] 餘偈正顯因德。於中有十。初八偈明帝網身土。是",
    "X09n0240_045:0004b16": "起行處。又前文明其展&#x5FA7;。此明包容。文影略耳。言",
    "X09n0240_045:0004b17": "毛孔悉能受諸剎等者。稱法性之一毛。故受多剎",
    "X09n0240_045:0004b18": "而無外。不壞相之多剎安&#x5FA7;悟者之一毛。內外緣",
    "X09n0240_045:0004b19": "起。非即離故。",
    "X09n0240_045:0004b20": " 意根明了不可說  遊歷諸方不可說",
    "X09n0240_045:0004b21": " 勇猛精進不可說  自在神變不可說",
    "X09n0240_045:0004b22": " 所有思惟不可說  所有大願不可說",
    "X09n0240_045:0004b23": " 所有境界不可說  一切通達不可說",
    "X09n0240_045:0004b24": " 身業清淨不可說  語業清淨不可說",
    "X09n0240_045:0004c01": " 意業清淨不可說  信解清淨不可說",
    "X09n0240_045:0004c02": " 妙智清淨不可說  妙慧清淨不可說",
    "X09n0240_045:0004c03": " 了諸實相不可說  斷諸疑惑不可說",
    "X09n0240_045:0004c04": " 出離生死不可說  超升正位不可說",
    "X09n0240_045:0004c05": " 甚深三昧不可說  了達一切不可說",
    "X09n0240_045:0004c06": "[0004c06] 二五偈三業勤勇行。",
    "X09n0240_045:0004c07": " 一切眾生不可說  一切佛剎不可說",
    "X09n0240_045:0004c08": " 知眾生身不可說  知其心樂不可說",
    "X09n0240_045:0004c09": " 知其業果不可說  知其意解不可說",
    "X09n0240_045:0004c10": " 知其品類不可說  知其種性不可說",
    "X09n0240_045:0004c11": " 知其受身不可說  知其生處不可說",
    "X09n0240_045:0004c12": " 知其正生不可說  知其生已不可說",
    "X09n0240_045:0004c13": " 知其解了不可說  知其趣向不可說",
    "X09n0240_045:0004c14": " 知其言語不可說  知其作業不可說",
    "X09n0240_045:0004c15": " 菩薩如是大慈悲  利益一切諸世間",
    "X09n0240_045:0004c16": "[0004c16] 三應器攝生行。",
    "X09n0240_045:0004c17": " 普現其身不可說  入諸佛剎不可說",
    "X09n0240_045:0004c18": " 見諸菩薩不可說  發生智慧不可說",
    "X09n0240_045:0004c19": " 請問正法不可說  敷揚佛教不可說",
    "X09n0240_045:0004c20": " 現種種身不可說  詣諸國土不可說",
    "X09n0240_045:0004c21": " 示現神通不可說  普&#x5FA7;十方不可說",
    "X09n0240_045:0004c22": " 處處分身不可說  親近諸佛不可說",
    "X09n0240_045:0004c23": " 作諸供具不可說  種種無量不可說",
    "X09n0240_045:0004c24": " 清淨眾寶不可說  上妙蓮華不可說",
    "X09n0240_045:0005a01": " 最勝香鬘不可說  供養如來不可說",
    "X09n0240_045:0005a02": " 清淨信心不可說  最勝悟解不可說",
    "X09n0240_045:0005a03": " 增上志樂不可說  恭敬諸佛不可說",
    "X09n0240_045:0005a04": "[0005a04] 四五偈半明遊方供佛行。",
    "X09n0240_045:0005a05": " 修行於施不可說  其心過去不可說",
    "X09n0240_045:0005a06": " 有求皆施不可說  一切悉施不可說",
    "X09n0240_045:0005a07": " 持戒清淨不可說  心意清淨不可說",
    "X09n0240_045:0005a08": " 讚歎諸佛不可說  愛樂正法不可說",
    "X09n0240_045:0005a09": " 成就諸忍不可說  無生法忍不可說",
    "X09n0240_045:0005a10": " 具足寂靜不可說  住寂靜地不可說",
    "X09n0240_045:0005a11": " 起大精進不可說  其心過去不可說",
    "X09n0240_045:0005a12": " 不退轉心不可說  不傾動心不可說",
    "X09n0240_045:0005a13": " 一切定藏不可說  觀察諸法不可說",
    "X09n0240_045:0005a14": " 寂然在定不可說  了達諸禪不可說",
    "X09n0240_045:0005a15": " 智慧通達不可說  三昧自在不可說",
    "X09n0240_045:0005a16": " 了達諸法不可說  明見諸佛不可說",
    "X09n0240_045:0005a17": " 修無量行不可說  發廣大願不可說",
    "X09n0240_045:0005a18": " 甚深境界不可說  清淨法門不可說",
    "X09n0240_045:0005a19": " 菩薩法力不可說  菩薩法住不可說",
    "X09n0240_045:0005a20": " 彼諸正念不可說  彼諸法界不可說",
    "X09n0240_045:0005a21": " 修方便智不可說  學甚深智不可說",
    "X09n0240_045:0005a22": " 無量智慧不可說  究竟智慧不可說",
    "X09n0240_045:0005a23": " 彼諸法智不可說  彼淨法輪不可說",
    "X09n0240_045:0005a24": " 彼大法雲不可說  彼大法雨不可說",
    "X09n0240_045:0005b01": " 彼諸神力不可說  彼諸方便不可說",
    "X09n0240_045:0005b02": " 入空寂智不可說  念念相續不可說",
    "X09n0240_045:0005b03": " 無量行門不可說  念念恒住不可說",
    "X09n0240_045:0005b04": "[0005b04] 五廣行十度行。",
    "X09n0240_045:0005b05": " 諸佛剎海不可說  悉能往詣不可說",
    "X09n0240_045:0005b06": " 諸剎差別不可說  種種清淨不可說",
    "X09n0240_045:0005b07": " 差別莊嚴不可說  無邊色相不可說",
    "X09n0240_045:0005b08": " 種種間錯不可說  種種妙好不可說",
    "X09n0240_045:0005b09": " 清淨佛土不可說  雜染世界不可說",
    "X09n0240_045:0005b10": "[0005b10] 六二偈半遊剎自在行。",
    "X09n0240_045:0005b11": " 了知眾生不可說  知其種性不可說",
    "X09n0240_045:0005b12": " 知其業報不可說  知其心行不可說",
    "X09n0240_045:0005b13": " 知其根性不可說  知其解欲不可說",
    "X09n0240_045:0005b14": " 雜染清淨不可說  觀察調伏不可說",
    "X09n0240_045:0005b15": " 變化自在不可說  現種種身不可說",
    "X09n0240_045:0005b16": " 修行精進不可說  度脫眾生不可說",
    "X09n0240_045:0005b17": " 示現神變不可說  放大光明不可說",
    "X09n0240_045:0005b18": " 種種色相不可說  令眾生淨不可說",
    "X09n0240_045:0005b19": "[0005b19] 七四偈明調伏眾生行。",
    "X09n0240_045:0005b20": " 一一毛孔不可說  放光明網不可說",
    "X09n0240_045:0005b21": " 光網現色不可說  普照佛剎不可說",
    "X09n0240_045:0005b22": " 勇猛無畏不可說  方便善巧不可說",
    "X09n0240_045:0005b23": " 調伏眾生不可說  令出生死不可說",
    "X09n0240_045:0005b24": " 清淨身業不可說  清淨語業不可說",
    "X09n0240_045:0005c01": " 無邊意業不可說  殊勝妙行不可說",
    "X09n0240_045:0005c02": " 成就智寶不可說  深入法界不可說",
    "X09n0240_045:0005c03": " 菩薩總持不可說  善能修學不可說",
    "X09n0240_045:0005c04": " 智者音聲不可說  音聲清淨不可說",
    "X09n0240_045:0005c05": " 正念真實不可說  開悟眾生不可說",
    "X09n0240_045:0005c06": " 具足威儀不可說  清淨修行不可說",
    "X09n0240_045:0005c07": " 成就無畏不可說  調伏世間不可說",
    "X09n0240_045:0005c08": " 諸佛子眾不可說  清淨勝行不可說",
    "X09n0240_045:0005c09": " 稱歎諸佛不可說  讚揚無盡不可說",
    "X09n0240_045:0005c10": " 世間導師不可說  演說讚歎不可說",
    "X09n0240_045:0005c11": "[0005c11] 八七偈半三業深淨行。",
    "X09n0240_045:0005c12": " 彼諸菩薩不可說  清淨功德不可說",
    "X09n0240_045:0005c13": " 彼諸邊際不可說  能住其中不可說",
    "X09n0240_045:0005c14": " 住中智慧不可說  盡諸劫住無能說",
    "X09n0240_045:0005c15": " 欣樂諸佛不可說  智慧平等不可說",
    "X09n0240_045:0005c16": " 善入諸法不可說  於法無礙不可說",
    "X09n0240_045:0005c17": " 三世如空不可說  三世智慧不可說",
    "X09n0240_045:0005c18": " 了達三世不可說  住於智慧不可說",
    "X09n0240_045:0005c19": " 殊勝妙行不可說  無量大願不可說",
    "X09n0240_045:0005c20": " 清淨大願不可說  成就菩提不可說",
    "X09n0240_045:0005c21": " 諸佛菩提不可說  發生智慧不可說",
    "X09n0240_045:0005c22": " 分別義理不可說  知一切法不可說",
    "X09n0240_045:0005c23": " 嚴淨佛剎不可說  修行諸力不可說",
    "X09n0240_045:0005c24": " 長時修習不可說  一念悟解不可說",
    "X09n0240_045:0006a01": " 諸佛自在不可說  廣演正法不可說",
    "X09n0240_045:0006a02": " 種種神力不可說  示現世間不可說",
    "X09n0240_045:0006a03": " 清淨法輪不可說  勇猛能轉不可說",
    "X09n0240_045:0006a04": " 種種開演不可說  哀愍世間不可說",
    "X09n0240_045:0006a05": "[0006a05] 九八偈半願智自在行。",
    "X09n0240_045:0006a06": " 不可言說一切劫  讚不可說諸功德",
    "X09n0240_045:0006a07": " 不可說劫猶可盡  不可說德不可盡",
    "X09n0240_045:0006a08": "[0006a08] 十一偈結德無盡。",
    "X09n0240_045:0006a09": " 不可言說諸如來  不可言說諸舌根",
    "X09n0240_045:0006a10": " 歎佛不可言說德  不可說劫無能盡",
    "X09n0240_045:0006a11": " 十方所有諸眾生  一切同時成正覺",
    "X09n0240_045:0006a12": " 於中一佛普能現  不可言說一切身",
    "X09n0240_045:0006a13": " 此不可說中一身  示現於頭不可說",
    "X09n0240_045:0006a14": " 此不可說中一頭  示現於舌不可說",
    "X09n0240_045:0006a15": " 此不可說中一舌  示現於聲不可說",
    "X09n0240_045:0006a16": " 此不可說中一聲  經於劫住不可說",
    "X09n0240_045:0006a17": " 如一如是一切佛  如一如是一切身",
    "X09n0240_045:0006a18": " 如一如是一切頭  如一如是一切舌",
    "X09n0240_045:0006a19": " 如一如是一切聲  不可說劫恒讚佛",
    "X09n0240_045:0006a20": " 不可說劫猶可盡  歎佛功德無能盡",
    "X09n0240_045:0006a21": "[0006a21] 第二明果德深廣因能趣入中。先果後因。前中三。",
    "X09n0240_045:0006a22": "初六偈總歎佛德。",
    "X09n0240_045:0006a23": " 一微塵中能悉有  不可言說蓮華界",
    "X09n0240_045:0006a24": " 一一蓮華世界中  賢首如來不可說",
    "X09n0240_045:0006b01": " 乃至法界悉周&#x5FA7;  其中所有諸微塵",
    "X09n0240_045:0006b02": " 世界若成若住壞  其數無量不可說",
    "X09n0240_045:0006b03": " 一微塵處無邊際  無量諸剎普來入",
    "X09n0240_045:0006b04": " 十方差別不可說  剎海分布不可說",
    "X09n0240_045:0006b05": "[0006b05] 二別明依報。",
    "X09n0240_045:0006b06": " 一一剎中有如來  壽命劫數不可說",
    "X09n0240_045:0006b07": " 諸佛所行不可說  甚深妙法不可說",
    "X09n0240_045:0006b08": " 神通大力不可說  無障礙智不可說",
    "X09n0240_045:0006b09": " 入於毛孔不可說  毛孔因緣不可說",
    "X09n0240_045:0006b10": " 成就十力不可說  覺悟菩提不可說",
    "X09n0240_045:0006b11": " 入淨法界不可說  獲深智藏不可說",
    "X09n0240_045:0006b12": "[0006b12] 三三偈別明正報。",
    "X09n0240_045:0006b13": " 種種數量不可說  如其一切悉了知",
    "X09n0240_045:0006b14": " 種種形量不可說  於此靡不皆通達",
    "X09n0240_045:0006b15": " 種種三昧不可說  悉能經劫於中住",
    "X09n0240_045:0006b16": " 於不可說諸佛所  所行清淨不可說",
    "X09n0240_045:0006b17": " 得不可說無礙心  往詣十方不可說",
    "X09n0240_045:0006b18": " 神力示現不可說  所行無際不可說",
    "X09n0240_045:0006b19": " 往詣眾剎不可說  了達諸佛不可說",
    "X09n0240_045:0006b20": " 精進勇猛不可說  智慧通達不可說",
    "X09n0240_045:0006b21": " 於法非行非不行  入諸境界不可說",
    "X09n0240_045:0006b22": " 不可稱說諸大劫  恒遊十方不可說",
    "X09n0240_045:0006b23": " 方便智慧不可說  真實智慧不可說",
    "X09n0240_045:0006b24": " 神通智慧不可說  念念示現不可說",
    "X09n0240_045:0006c01": " 於不可說諸佛法  一一了知不可說",
    "X09n0240_045:0006c02": "[0006c02] 三明因德趣入於中二。先自分行。",
    "X09n0240_045:0006c03": " 能於一時證菩提  或種種時而證入",
    "X09n0240_045:0006c04": " 毛端佛剎不可說  塵中佛剎不可說",
    "X09n0240_045:0006c05": " 如是佛剎皆往詣  見諸如來不可說",
    "X09n0240_045:0006c06": " 通達一實不可說  善入佛種不可說",
    "X09n0240_045:0006c07": " 諸佛國土不可說  悉能往詣成菩提",
    "X09n0240_045:0006c08": " 國土眾生及諸佛  體性差別不可說",
    "X09n0240_045:0006c09": " 如是三世無有邊  菩薩一切皆明見",
    "X09n0240_045:0006c10": "[0006c10] 後勝進行。且從相顯。略科。然上諸德。德德圓融。無",
    "X09n0240_045:0006c11": "盡無盡。惟忘懷體之。[0006c11] 上阿僧祇品竟。",
    "X09n0240_045:0006c12": "如來壽量品第三十一",
    "X09n0240_045:0006c13": "[0006c13] 初來意者。夫玄鑒&#x8657;明出乎數域之表。豈有殊形",
    "X09n0240_045:0006c14": "萬狀修短之壽哉。然應物隨機。能無不形而無不",
    "X09n0240_045:0006c15": "壽。故上品彰其實德。此品以辨隨機。雖積少至多。",
    "X09n0240_045:0006c16": "顯時無不遍。即前多德之一。故麤廣之。亦為遠答",
    "X09n0240_045:0006c17": "壽量海。所以來也。二釋名者。壽為報命。量即分限。",
    "X09n0240_045:0006c18": "染淨土之報壽。隨機見之分限。以顯無盡之命。無",
    "X09n0240_045:0006c19": "限之量。壽之量故。壽有斯量。通二釋也。三宗趣者。",
    "X09n0240_045:0006c20": "應物修短為宗。顯窮來際無限為趣。以就同教且",
    "X09n0240_045:0006c21": "積劣之勝。若就別教則修短圓融故。",
    "X09n0240_045:0006c22": "[0006c22] 爾時心王菩薩摩訶薩。於眾會中告諸菩薩言。",
    "X09n0240_045:0006c23": "[0006c23] 初集經者敘。而心王說者。以領旨故。佛壽自在故。",
    "X09n0240_045:0006c24": "[0006c24] 佛子。此娑婆世界釋迦牟尼佛剎一劫。於極樂世界",
    "X09n0240_045:0007a01": "阿彌陀佛剎為一日一夜。極樂世界一劫。於袈裟幢",
    "X09n0240_045:0007a02": "世界金剛堅佛剎為一日一夜。袈裟幢世界一劫於",
    "X09n0240_045:0007a03": "不退轉音聲輪世界善勝光明蓮華開敷佛剎為一",
    "X09n0240_045:0007a04": "日一夜。不退轉音聲輪世界一劫於離垢世界法幢",
    "X09n0240_045:0007a05": "佛剎為一日一夜。離垢世界一劫於善燈世界師子",
    "X09n0240_045:0007a06": "佛剎為一日一夜。善燈世界一劫於妙光明世界光",
    "X09n0240_045:0007a07": "明藏佛剎為一日一夜。妙光明世界一劫於難超過",
    "X09n0240_045:0007a08": "世界法光明蓮華開敷佛剎為一日一夜。難超過世",
    "X09n0240_045:0007a09": "界一劫。於莊嚴慧世界一切神通光明佛剎為一日",
    "X09n0240_045:0007a10": "一夜。莊嚴慧世界一劫於鏡光明世界月智佛剎為",
    "X09n0240_045:0007a11": "一日一夜。",
    "X09n0240_045:0007a12": "[0007a12] 二正說。於中三。初別舉十剎相望。",
    "X09n0240_045:0007a13": "[0007a13] 佛子。如是次第乃至過百萬阿僧祇世界。",
    "X09n0240_045:0007a14": "[0007a14] 次舉略顯廣。",
    "X09n0240_045:0007a15": "[0007a15] 最後世界一劫於勝蓮華世界賢勝佛剎為一日一",
    "X09n0240_045:0007a16": "夜。普賢菩薩及諸同行大菩薩等充滿其中。",
    "X09n0240_045:0007a17": "[0007a17] 三舉其玄極。且如以劫為日。未歷十重則劫不可",
    "X09n0240_045:0007a18": "說。況百萬阿僧祇。則最後之剎已&#x96A3;剎海平等。故",
    "X09n0240_045:0007a19": "舉普賢等充滿。明極位所居。由此名為兼顯菩薩。",
    "X09n0240_045:0007a20": "上如來壽量品竟。",
    "X09n0240_045:0007a21": "諸菩薩住處品第三十二",
    "X09n0240_045:0007a22": "[0007a22] 初來意者。上約化益盡一切時。今明菩薩遍一切",
    "X09n0240_045:0007a23": "處。故次來也。故僧祇中明法界毛端之處。皆有多",
    "X09n0240_045:0007a24": "多普賢。此則據實而談。今約機緣所宣。指有方所。",
    "X09n0240_045:0007b01": "使物欣仰。翹心有歸。若知能住菩薩毛含剎海。所",
    "X09n0240_045:0007b02": "住之處塵納無邊。則未有一方非菩薩住。亦遠答",
    "X09n0240_045:0007b03": "前壽量海問。菩薩隨機住壽異故。二釋名者。菩薩",
    "X09n0240_045:0007b04": "大悲隨機住處能住非一。故名諸菩薩之住處。故",
    "X09n0240_045:0007b05": "以為名。三宗趣者。隨機應感方所為宗。使物歸憑",
    "X09n0240_045:0007b06": "及悟無方為趣。",
    "X09n0240_045:0007b07": "[0007b07] 爾時心王菩薩摩訶薩。於眾會中告諸菩薩言。",
    "X09n0240_045:0007b08": "[0007b08] 次正釋文二。先集經者敘。亦心王說者。隨所統王",
    "X09n0240_045:0007b09": "皆自在故。亦表心隨智住。無障礙故。",
    "X09n0240_045:0007b10": "[0007b10] 佛子。東方有處名仙人山。從昔已來諸菩薩眾於中",
    "X09n0240_045:0007b11": "止住。現有菩薩名金剛勝。與其眷屬諸菩薩眾三百",
    "X09n0240_045:0007b12": "人俱。常在其中而演說法。",
    "X09n0240_045:0007b13": "[0007b13] 次正說處。有二十二處。前十依八方山海。以上下",
    "X09n0240_045:0007b14": "非凡至。故不明之。山海包藏仁智棲止。表大智高",
    "X09n0240_045:0007b15": "深故。能止能照故。後十二處城邑雜居。曲盡物機。",
    "X09n0240_045:0007b16": "表大悲無遺故。則知菩薩無不在矣。今初一仙人",
    "X09n0240_045:0007b17": "山者。相傳是蓬萊山。",
    "X09n0240_045:0007b18": "[0007b18] 南方有處名勝&#x5CEF;山。從昔已來諸菩薩眾於中止住。",
    "X09n0240_045:0007b19": "現有菩薩名曰法慧。與其眷屬諸菩薩眾五百人俱。",
    "X09n0240_045:0007b20": "常在其中而演說法。",
    "X09n0240_045:0007b21": "[0007b21] 二勝&#x5CEF;山。即德雲所住。",
    "X09n0240_045:0007b22": "[0007b22] 西方有處名金剛燄山。從昔已來諸菩薩眾於中止",
    "X09n0240_045:0007b23": "住。現有菩薩名精進無畏行。與其眷屬諸菩薩眾三",
    "X09n0240_045:0007b24": "百人俱。常在其中而演說法。",
    "X09n0240_045:0007c01": "[0007c01] 三金剛燄山。在西海&#x6FF5;。",
    "X09n0240_045:0007c02": "[0007c02] 北方有處名香積山。從昔已來諸菩薩眾於中止住。",
    "X09n0240_045:0007c03": "現有菩薩名曰香象。與其眷屬諸菩薩眾三千人俱。",
    "X09n0240_045:0007c04": "常在其中而演說法。",
    "X09n0240_045:0007c05": "[0007c05] 四香積山。昔云應是雪北之香山。",
    "X09n0240_045:0007c06": "[0007c06] 東北方有處名清涼山。從昔已來諸菩薩眾於中止",
    "X09n0240_045:0007c07": "住。現有菩薩名文殊師利。與其眷屬諸菩薩眾一萬",
    "X09n0240_045:0007c08": "人俱。常在其中而演說法。",
    "X09n0240_045:0007c09": "[0007c09] 五清涼山。即代州鴈門郡五臺山也。於中現有清",
    "X09n0240_045:0007c10": "涼寺。以歲積堅&#x6C37;夏仍飛雪。曾無炎暑。故曰清涼。",
    "X09n0240_045:0007c11": "五&#x5CEF;聳出頂無林木。如壘木之臺。故曰五臺。其山",
    "X09n0240_045:0007c12": "靈聖跡備諸傳記。",
    "X09n0240_045:0007c13": "[0007c13] 海中有處名金剛山。從昔已來諸菩薩眾於中止住。",
    "X09n0240_045:0007c14": "現有菩薩名曰法起。與其眷屬諸菩薩眾千二百人",
    "X09n0240_045:0007c15": "俱。常在其中而演說法。",
    "X09n0240_045:0007c16": "[0007c16] 六金剛山。謂東海近東有山名金剛。雖非全體是",
    "X09n0240_045:0007c17": "金。而上下四周乃至山澗流水砂中皆悉有金。遠",
    "X09n0240_045:0007c18": "望即謂全體是金。",
    "X09n0240_045:0007c19": "[0007c19] 東南方有處名支提山。從昔已來諸菩薩眾於中止",
    "X09n0240_045:0007c20": "住。現有菩薩名曰天冠。與其眷屬諸菩薩眾一千人",
    "X09n0240_045:0007c21": "俱。常在其中而演說法。",
    "X09n0240_045:0007c22": "[0007c22] 七支提山者。此云生淨信之所。有舍利者為塔。無",
    "X09n0240_045:0007c23": "舍利曰支提。或山形是塔。或彼有支提。故以為名。",
    "X09n0240_045:0007c24": "昔云既指清涼為東。北則東南影響吳越。然吳越",
    "X09n0240_045:0008a01": "靈山雖眾。取其形似者天台之南赤城山也。",
    "X09n0240_045:0008a02": "[0008a02] 西南方有處名光明山。從昔已來諸菩薩眾於中止",
    "X09n0240_045:0008a03": "住。現有菩薩名曰賢勝。與其眷屬諸菩薩眾三千人",
    "X09n0240_045:0008a04": "俱。常在其中而演說法。",
    "X09n0240_045:0008a05": "[0008a05] 八光明山。昔云應是與補怛洛伽山相連。以晉譯",
    "X09n0240_045:0008a06": "觀音住處為光明山。今文非觀音住處。而云光明",
    "X09n0240_045:0008a07": "故云連也。",
    "X09n0240_045:0008a08": "[0008a08] 西北方有處名香風山。從昔已來諸菩薩眾於中止",
    "X09n0240_045:0008a09": "住。現有菩薩名曰香光。與其眷屬諸菩薩眾五千人",
    "X09n0240_045:0008a10": "俱。常在其中而演說法。",
    "X09n0240_045:0008a11": "[0008a11] 九香風山。疑邊香山西畔。",
    "X09n0240_045:0008a12": "[0008a12] 大海之中復有住處名莊嚴窟。從昔已來諸菩薩眾",
    "X09n0240_045:0008a13": "於中止住。",
    "X09n0240_045:0008a14": "[0008a14] 十莊嚴窟者。對上第六海中故云復有。",
    "X09n0240_045:0008a15": "[0008a15] 毗舍離南有一住處名善住根。從昔已來諸菩薩眾",
    "X09n0240_045:0008a16": "於中止住。",
    "X09n0240_045:0008a17": "[0008a17] 復城邑有十二處。一毗舍離者即毗耶離。此云廣",
    "X09n0240_045:0008a18": "嚴城。亦曰廣博。即是中印土淨名所居之城。言南",
    "X09n0240_045:0008a19": "者。按西域記第七云此城南十四五里有塔。是七",
    "X09n0240_045:0008a20": "百賢聖重結集處。更南八九十里有僧伽監。其側",
    "X09n0240_045:0008a21": "有過去四佛座及經行遺跡之處。應是其所。",
    "X09n0240_045:0008a22": "[0008a22] 摩度羅城有一住處名滿足窟。從昔已來諸菩薩眾",
    "X09n0240_045:0008a23": "於中止住。",
    "X09n0240_045:0008a24": "[0008a24] 二云摩度羅城者。亦云摩偷羅。此云孔雀。亦云密",
    "X09n0240_045:0008b01": "蓋。並是古世因事。亦中印土。言滿足窟者。彼國有",
    "X09n0240_045:0008b02": "舍剎弗等塔及文殊師利塔。於王城西五六里有",
    "X09n0240_045:0008b03": "山寺。是烏波&#x6BF1;多所造。寺北有巖。中有石窟。是&#x6BF1;",
    "X09n0240_045:0008b04": "多度人安籌之所。",
    "X09n0240_045:0008b05": "[0008b05] 俱珍那城有一住處名曰法座。從昔已來諸菩薩眾",
    "X09n0240_045:0008b06": "於中止住。",
    "X09n0240_045:0008b07": "[0008b07] 三俱珍那者。具云俱陳那耶。俱珍姓也。此云大盆。",
    "X09n0240_045:0008b08": "那耶法律也。謂池形如大盆。往昔有仙於側修法",
    "X09n0240_045:0008b09": "律。後人以此為姓。因為城名。",
    "X09n0240_045:0008b10": "[0008b10] 清淨彼岸城有一住處名目真鄰陀窟。從昔已來諸",
    "X09n0240_045:0008b11": "菩薩眾於中止住。",
    "X09n0240_045:0008b12": "[0008b12] 四清淨彼岸城是南印土。目真此云解脫。即龍之",
    "X09n0240_045:0008b13": "名。鄰陀此云處。即龍所居處。",
    "X09n0240_045:0008b14": "[0008b14] 摩蘭陀國有一住處名無礙龍王建立。從昔已來諸",
    "X09n0240_045:0008b15": "菩薩眾於中止住。",
    "X09n0240_045:0008b16": "[0008b16] 五摩蘭陀國。未詳所在。晉經無國。但云風地。謂有",
    "X09n0240_045:0008b17": "風孔處。即龍所居。",
    "X09n0240_045:0008b18": "[0008b18] 甘菩遮國有一住處名出生慈。從昔已來諸菩薩眾",
    "X09n0240_045:0008b19": "於中止住。",
    "X09n0240_045:0008b20": "[0008b20] 六甘菩遮國。正云紺蒲。即是果名。其果赤白圓淨。",
    "X09n0240_045:0008b21": "乍似此方林檎而復三約橫文。此國多端正女人",
    "X09n0240_045:0008b22": "而似紺蒲。以女名國。出生慈者。",
    "X09n0240_045:0008b23": "[0008b23] 震旦國有一住處名那羅延窟。從昔已來諸菩薩眾",
    "X09n0240_045:0008b24": "於中止住。",
    "X09n0240_045:0008c01": "[0008c01] 七震旦國即此大唐。亦云真丹或云支那。皆梵音",
    "X09n0240_045:0008c02": "楚夏。此云多思惟。以人情慮多端故。前為成八方。",
    "X09n0240_045:0008c03": "故清涼直云東北。今在諸國之類。故舉國名。那羅",
    "X09n0240_045:0008c04": "延者此云堅牢。昔云即青州界東有牢山。現有古",
    "X09n0240_045:0008c05": "佛聖&#x8FF9;。此應是也。",
    "X09n0240_045:0008c06": "[0008c06] 疏勒國有一住處名牛頭山。從昔已來諸菩薩眾於",
    "X09n0240_045:0008c07": "中止住。",
    "X09n0240_045:0008c08": "[0008c08] 八疏勒國。具云佉路數怛勒。是彼國山名。因山立",
    "X09n0240_045:0008c09": "號。或翻為惡性。因國人以立名。然牛頭山今在于",
    "X09n0240_045:0008c10": "闐國。此云地乳。佛滅百年方立此國。具如西域記。",
    "X09n0240_045:0008c11": "以集經之時未開。尚屬疏勒故耳。",
    "X09n0240_045:0008c12": "[0008c12] 迦葉彌羅國有一住處名曰次第。從昔已來諸菩薩",
    "X09n0240_045:0008c13": "眾於中止住。",
    "X09n0240_045:0008c14": "[0008c14] 九迦葉彌羅普譯為罽賓。此翻為阿難入。即末田",
    "X09n0240_045:0008c15": "乞地之所。",
    "X09n0240_045:0008c16": "[0008c16] 增長歡喜城有一住處名尊者窟。從昔已來諸菩薩",
    "X09n0240_045:0008c17": "眾於中止住。",
    "X09n0240_045:0008c18": "[0008c18] 十增長歡喜城。古釋云即南印土尊者窟者。即上",
    "X09n0240_045:0008c19": "座部所居之所。",
    "X09n0240_045:0008c20": "[0008c20] 菴浮&#x68C3;摩國有一住處名見億藏光明。從昔已來諸",
    "X09n0240_045:0008c21": "菩薩眾於中止住。",
    "X09n0240_045:0008c22": "[0008c22] 十一菴浮梨摩。此云無垢。即是果名。此國豐而且",
    "X09n0240_045:0008c23": "勝故以為名。在中印土境。",
    "X09n0240_045:0008c24": "[0008c24] 乾陀羅國有一住處名苫婆羅窟。從昔已來諸菩薩",
    "X09n0240_045:0009a01": "眾於中止住。",
    "X09n0240_045:0009a02": "[0009a02] 十二乾陀羅國此云持地。國多得道果者護持。不",
    "X09n0240_045:0009a03": "為他國侵害故。或云香&#x5FA7;。&#x5FA7;國香草先發故。苫婆",
    "X09n0240_045:0009a04": "羅者。是香華樹名。&#x5FA7;窟側近。多生此故。此文之終",
    "X09n0240_045:0009a05": "都無結束。或是經來不盡。閻浮既爾。餘方餘界異",
    "X09n0240_045:0009a06": "類界等可以倣之。法界身雲則無在無不在矣。通",
    "X09n0240_045:0009a07": "途長科。從十定品來至此六品。說等覺法門。通前",
    "X09n0240_045:0009a08": "三賢十地結名差別因圓。後佛不思議法品至後",
    "X09n0240_045:0009a09": "隨好光明功德品三品。為說差別果滿。[0009a09] 上菩薩",
    "X09n0240_045:0009a10": "住處品竟。"
}