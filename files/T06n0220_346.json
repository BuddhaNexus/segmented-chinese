{
    "T06n0220_346:0775c09": "大般若波羅蜜多經卷第三百四",
    "T06n0220_346:0775c10": "十六",
    "T06n0220_346:0775c12": "三藏法師玄奘奉　詔譯",
    "T06n0220_346:0775c13": "初分堅等讚品第五十七之五",
    "T06n0220_346:0775c14": "爾時，佛告具壽善現言：「善現！何因緣故，諸菩",
    "T06n0220_346:0775c15": "薩摩訶薩於深般若波羅蜜多心不沈沒？」具",
    "T06n0220_346:0775c16": "壽善現白佛言：「世尊！以一切法皆非有故，諸",
    "T06n0220_346:0775c17": "菩薩摩訶薩於深般若波羅蜜多心不沈沒。",
    "T06n0220_346:0775c18": "「世尊！以一切法皆遠離故，諸菩薩摩訶薩於",
    "T06n0220_346:0775c19": "深般若波羅蜜多心不沈沒。「世尊！以一切法",
    "T06n0220_346:0775c20": "皆寂靜故，諸菩薩摩訶薩於深般若波羅蜜",
    "T06n0220_346:0775c21": "多心不沈沒。「世尊！以一切法無所有故，諸菩",
    "T06n0220_346:0775c22": "薩摩訶薩於深般若波羅蜜多心不沈沒。「世",
    "T06n0220_346:0775c23": "尊！以一切法無生滅故，諸菩薩摩訶薩於深",
    "T06n0220_346:0775c24": "般若波羅蜜多心不沈沒。「世尊！由如是等種",
    "T06n0220_346:0775c25": "種因緣，諸菩薩摩訶薩於深般若波羅蜜多",
    "T06n0220_346:0775c26": "心不沈沒。何以故？世尊！諸菩薩摩訶薩於一",
    "T06n0220_346:0775c27": "切法，若能沈沒、若所沈沒、若沈沒時、若沈沒",
    "T06n0220_346:0775c28": "處、若沈沒者由此沈沒皆不可得，以一切法",
    "T06n0220_346:0775c29": "不可得故。「世尊！若菩薩摩訶薩聞說是事，心",
    "T06n0220_346:0776a01": "不沈沒，不驚、不怖，亦不憂悔，當知是菩薩摩",
    "T06n0220_346:0776a02": "訶薩行深般若波羅蜜多。所以者何？是菩薩",
    "T06n0220_346:0776a03": "摩訶薩觀一切法皆不可得、不可施設，是能",
    "T06n0220_346:0776a04": "沈沒、是所沈沒、是沈沒時、是沈沒處、是沈沒",
    "T06n0220_346:0776a05": "者由此沈沒。由是因緣，諸菩薩摩訶薩聞如",
    "T06n0220_346:0776a06": "是事，心不沈沒，不驚、不怖，亦不憂悔。",
    "T06n0220_346:0776a07": "「世尊！若菩薩摩訶薩能如是行甚深般若波",
    "T06n0220_346:0776a08": "羅蜜多，諸天帝釋、大梵天王、諸世界主常所",
    "T06n0220_346:0776a09": "禮敬。」佛告善現：「若菩薩摩訶薩能如是行甚",
    "T06n0220_346:0776a10": "深般若波羅蜜多，非但常為諸天帝釋、大梵",
    "T06n0220_346:0776a11": "天王、諸世界主之所禮敬，是菩薩摩訶薩亦為",
    "T06n0220_346:0776a12": "過此極光淨天、若遍淨天、若廣果天、若淨居",
    "T06n0220_346:0776a13": "天及餘天眾常所禮敬。「善現！是菩薩摩訶薩",
    "T06n0220_346:0776a14": "能如是行甚深般若波羅蜜多，亦為十方無",
    "T06n0220_346:0776a15": "量無數無邊世界一切如來、應、正等覺常所護",
    "T06n0220_346:0776a16": "念。「善現！是菩薩摩訶薩能如是行甚深般若",
    "T06n0220_346:0776a17": "波羅蜜多，則令般若波羅蜜多速得圓滿，亦",
    "T06n0220_346:0776a18": "令靜慮、精進、安忍、淨戒、布施波羅蜜多速得圓",
    "T06n0220_346:0776a19": "滿。「善現！是菩薩摩訶薩能如是行甚深般若",
    "T06n0220_346:0776a20": "波羅蜜多，則令內空速得圓滿，亦令外空、內",
    "T06n0220_346:0776a21": "外空、空空、大空、勝義空、有為空、無為空、畢竟空、",
    "T06n0220_346:0776a22": "無際空、散空、無變異空、本性空、自相空、共相空、",
    "T06n0220_346:0776a23": "一切法空、不可得空、無性空、自性空、無性自性",
    "T06n0220_346:0776a24": "空速得圓滿。「善現！是菩薩摩訶薩能如是行",
    "T06n0220_346:0776a25": "甚深般若波羅蜜多，則令真如速得圓滿，亦",
    "T06n0220_346:0776a26": "令法界、法性、不虛妄性、不變異性、平等性、離生",
    "T06n0220_346:0776a27": "性、法定、法住、實際、虛空界、不思議界速得圓",
    "T06n0220_346:0776a28": "滿。「善現！是菩薩摩訶薩能如是行甚深般若",
    "T06n0220_346:0776a29": "波羅蜜多，則令苦聖諦速得圓滿，亦令集、滅、",
    "T06n0220_346:0776b01": "道聖諦速得圓滿。「善現！是菩薩摩訶薩能如",
    "T06n0220_346:0776b02": "是行甚深般若波羅蜜多，則令四靜慮速得",
    "T06n0220_346:0776b03": "圓滿，亦令四無量、四無色定速得圓滿。「善現！",
    "T06n0220_346:0776b04": "是菩薩摩訶薩能如是行甚深般若波羅蜜",
    "T06n0220_346:0776b05": "多，則令八解脫速得圓滿，亦令八勝處、九次",
    "T06n0220_346:0776b06": "第定、十遍處速得圓滿。「善現！是菩薩摩訶薩",
    "T06n0220_346:0776b07": "能如是行甚深般若波羅蜜多，則令四念住",
    "T06n0220_346:0776b08": "速得圓滿，亦令四正斷、四神足、五根、五力、七",
    "T06n0220_346:0776b09": "等覺支、八聖道支速得圓滿。「善現！是菩薩摩",
    "T06n0220_346:0776b10": "訶薩能如是行甚深般若波羅蜜多，則令空",
    "T06n0220_346:0776b11": "解脫門速得圓滿，亦令無相、無願解脫門速",
    "T06n0220_346:0776b12": "得圓滿。「善現！是菩薩摩訶薩能如是行甚深",
    "T06n0220_346:0776b13": "般若波羅蜜多，則令極喜地速得圓滿，亦",
    "T06n0220_346:0776b14": "令離垢地、發光地、焰慧地、極難勝地、現前地、遠",
    "T06n0220_346:0776b15": "行地、不動地、善慧地、法雲地速得圓滿。「善現！",
    "T06n0220_346:0776b16": "是菩薩摩訶薩能如是行甚深般若波羅蜜",
    "T06n0220_346:0776b17": "多，則令五眼速得圓滿，亦令六神通速得圓",
    "T06n0220_346:0776b18": "滿。「善現！是菩薩摩訶薩能如是行甚深般若",
    "T06n0220_346:0776b19": "波羅蜜多，則令佛十力速得圓滿，亦令四無",
    "T06n0220_346:0776b20": "所畏、四無礙解、大慈、大悲、大喜、大捨、十八佛不",
    "T06n0220_346:0776b21": "共法速得圓滿。「善現！是菩薩摩訶薩能如是",
    "T06n0220_346:0776b22": "行甚深般若波羅蜜多，則令無忘失法速得",
    "T06n0220_346:0776b23": "圓滿，亦令恒住捨性速得圓滿。「善現！是菩薩",
    "T06n0220_346:0776b24": "摩訶薩能如是行甚深般若波羅蜜多，則令",
    "T06n0220_346:0776b25": "一切智速得圓滿，亦令道相智、一切相智速得",
    "T06n0220_346:0776b26": "圓滿。「善現！是菩薩摩訶薩能如是行甚深般",
    "T06n0220_346:0776b27": "若波羅蜜多，則令一切陀羅尼門速得圓滿，",
    "T06n0220_346:0776b28": "亦令一切三摩地門速得圓滿。「善現！是菩薩",
    "T06n0220_346:0776b29": "摩訶薩能如是行甚深般若波羅蜜多，則令",
    "T06n0220_346:0776c01": "一切菩薩摩訶薩行速得圓滿。「善現！是菩薩",
    "T06n0220_346:0776c02": "摩訶薩能如是行甚深般若波羅蜜多，則令",
    "T06n0220_346:0776c03": "諸佛無上正等菩提速得圓滿。「善現！是菩薩",
    "T06n0220_346:0776c04": "摩訶薩能如是行甚深般若波羅蜜多，則令",
    "T06n0220_346:0776c05": "一切智智速得圓滿。",
    "T06n0220_346:0776c06": "「復次，善現！若菩薩摩訶薩能如是行甚深般",
    "T06n0220_346:0776c07": "若波羅蜜多，常為諸佛之所護念，速能圓滿",
    "T06n0220_346:0776c08": "一切功德，是菩薩摩訶薩當知行佛所應行",
    "T06n0220_346:0776c09": "處，速證無上正等菩提。「善現當知！是菩薩摩",
    "T06n0220_346:0776c10": "訶薩其心堅固，假使十方殑伽沙等世界有",
    "T06n0220_346:0776c11": "情皆變為魔，是一一魔各復化作如是數魔，",
    "T06n0220_346:0776c12": "是諸惡魔皆有無量無邊神力，如是諸魔不",
    "T06n0220_346:0776c13": "能留難是菩薩摩訶薩，令不能行甚深般若波",
    "T06n0220_346:0776c14": "羅蜜多，亦令不證所求無上正等菩提。「復次，",
    "T06n0220_346:0776c15": "善現！若菩薩摩訶薩成就二法，一切惡魔不",
    "T06n0220_346:0776c16": "能沮壞，令不能行甚深般若波羅蜜多，亦令",
    "T06n0220_346:0776c17": "不證所求無上正等菩提。何等為二？一、觀諸",
    "T06n0220_346:0776c18": "法皆畢竟空。二、不棄捨一切有情。「復次，善現！",
    "T06n0220_346:0776c19": "若菩薩摩訶薩成就二法，一切惡魔不能沮",
    "T06n0220_346:0776c20": "壞，令不能行甚深般若波羅蜜多，亦令不證",
    "T06n0220_346:0776c21": "所求無上正等菩提。何等為二？一、如所言皆",
    "T06n0220_346:0776c22": "悉能作。二、為諸佛常所護念。「復次，善現！若菩",
    "T06n0220_346:0776c23": "薩摩訶薩能如是行甚深般若波羅蜜多，諸天",
    "T06n0220_346:0776c24": "子等常來禮敬，親近供養，請問勸發，言：『善男",
    "T06n0220_346:0776c25": "子！汝欲疾證所求無上正等菩提，當勤住空、",
    "T06n0220_346:0776c26": "無相、無願。何以故？善男子！若勤住空、無相、無",
    "T06n0220_346:0776c27": "願，無依怙者當作依怙，無歸依者當作歸依，",
    "T06n0220_346:0776c28": "無救護者當作救護，無投趣者當作投趣，無",
    "T06n0220_346:0776c29": "洲渚者當作洲渚，無室宅者當作室宅，為闇",
    "T06n0220_346:0777a01": "暝者當作光明，為盲瞽者當作眼目。何以故？",
    "T06n0220_346:0777a02": "善男子！如是住空、無相、無願即為安住甚深",
    "T06n0220_346:0777a03": "般若波羅蜜多，若能安住甚深般若波羅蜜",
    "T06n0220_346:0777a04": "多，則能疾證所求無上正等菩提。』「復次，善現！",
    "T06n0220_346:0777a05": "若菩薩摩訶薩能如是住甚深般若波羅蜜多，",
    "T06n0220_346:0777a06": "則為十方無量、無數、無邊世界現在諸佛處大",
    "T06n0220_346:0777a07": "眾中，自然歡喜稱揚讚歎是菩薩摩訶薩名",
    "T06n0220_346:0777a08": "字、種姓及諸功德，所謂安住甚深般若波羅",
    "T06n0220_346:0777a09": "蜜多殊勝功德。「善現當知！如我今者為眾",
    "T06n0220_346:0777a10": "宣說甚深般若波羅蜜多，於大眾前自然歡",
    "T06n0220_346:0777a11": "喜稱揚讚歎寶幢菩薩、尸棄菩薩摩訶薩等，",
    "T06n0220_346:0777a12": "及現在住不動佛所淨修梵行，住深般若波",
    "T06n0220_346:0777a13": "羅蜜多諸菩薩摩訶薩名字、種姓及諸功德，",
    "T06n0220_346:0777a14": "所謂安住甚深般若波羅蜜多殊勝功德。現",
    "T06n0220_346:0777a15": "在東方無量、無數、無邊世界一切如來、應、正等",
    "T06n0220_346:0777a16": "覺，為眾宣說甚深般若波羅蜜多，於彼亦有",
    "T06n0220_346:0777a17": "諸菩薩摩訶薩淨修梵行，不離般若波羅蜜",
    "T06n0220_346:0777a18": "多。彼諸如來、應、正等覺各於眾前，自然歡喜",
    "T06n0220_346:0777a19": "稱揚讚歎彼菩薩摩訶薩名字、種姓及諸功",
    "T06n0220_346:0777a20": "德，所謂不離甚深般若波羅蜜多殊勝功德。",
    "T06n0220_346:0777a21": "南西北方四維上下，亦復如是。「善現當知！有",
    "T06n0220_346:0777a22": "菩薩摩訶薩從初發心修行般若波羅蜜多，",
    "T06n0220_346:0777a23": "漸次圓滿大菩提道，乃至證得一切智智，亦",
    "T06n0220_346:0777a24": "為十方無量、無數、無邊世界現在諸佛說正",
    "T06n0220_346:0777a25": "法時，於大眾前自然歡喜稱揚讚歎是菩薩",
    "T06n0220_346:0777a26": "摩訶薩名字、種姓及諸功德，所謂修行甚深",
    "T06n0220_346:0777a27": "般若波羅蜜多殊勝功德。所以者何？善現！是",
    "T06n0220_346:0777a28": "菩薩摩訶薩能為難事，不斷佛種，利益安樂",
    "T06n0220_346:0777a29": "一切有情。」",
    "T06n0220_346:0777b01": "爾時，具壽善現白佛言：「世尊！何等菩薩摩訶",
    "T06n0220_346:0777b02": "薩蒙諸如來、應、正等覺因說正法，於大眾前自",
    "T06n0220_346:0777b03": "然歡喜稱揚讚歎名字、種姓及諸功德，為退",
    "T06n0220_346:0777b04": "轉位？為不退轉？」佛告善現：「有菩薩摩訶薩住",
    "T06n0220_346:0777b05": "不退轉位行深般若波羅蜜多，蒙諸如來、應、正",
    "T06n0220_346:0777b06": "等覺因說正法，於大眾前自然歡喜稱揚讚歎",
    "T06n0220_346:0777b07": "名字、種姓及諸功德。復有菩薩摩訶薩雖未",
    "T06n0220_346:0777b08": "受記而行般若波羅蜜多，亦蒙如來、應、正等覺",
    "T06n0220_346:0777b09": "因說正法，於大眾前自然歡喜稱揚讚歎名字、",
    "T06n0220_346:0777b10": "種姓及諸功德。」具壽善現復白佛言：「此所說",
    "T06n0220_346:0777b11": "者是何菩薩？」佛言：「善現！有菩薩摩訶薩隨不",
    "T06n0220_346:0777b12": "動佛為菩薩時所行而學，已得安住不退轉",
    "T06n0220_346:0777b13": "位，是菩薩摩訶薩蒙諸如來、應、正等覺因說",
    "T06n0220_346:0777b14": "正法，於大眾前自然歡喜稱揚讚歎名字、種",
    "T06n0220_346:0777b15": "姓及諸功德。復有菩薩摩訶薩隨寶幢菩薩、",
    "T06n0220_346:0777b16": "尸棄菩薩摩訶薩等所行而學，是菩薩摩訶",
    "T06n0220_346:0777b17": "薩雖未受記而行般若波羅蜜多，亦蒙如來、",
    "T06n0220_346:0777b18": "應、正等覺因說正法，於大眾前自然歡喜稱",
    "T06n0220_346:0777b19": "揚讚歎名字、種姓及諸功德。「復次，善現！有菩",
    "T06n0220_346:0777b20": "薩摩訶薩行深般若波羅蜜多，於一切法無生",
    "T06n0220_346:0777b21": "性中深生信解，而未證得無生法忍；於深般",
    "T06n0220_346:0777b22": "若波羅蜜多深生信解，亦未證得無生法忍；",
    "T06n0220_346:0777b23": "於一切法畢竟空性深生信解，亦未證得無生",
    "T06n0220_346:0777b24": "法忍；於一切法皆寂靜性深生信解，亦未證",
    "T06n0220_346:0777b25": "得無生法忍；於一切法皆遠離性深生信解，",
    "T06n0220_346:0777b26": "亦未證得無生法忍；於一切法無所有性深生",
    "T06n0220_346:0777b27": "信解，亦未證得無生法忍；於一切法不自在",
    "T06n0220_346:0777b28": "性深生信解，亦未證得無生法忍；於一切法",
    "T06n0220_346:0777b29": "不堅實性深生信解，亦未證得無生法忍。「善",
    "T06n0220_346:0777c01": "現！如是等菩薩摩訶薩蒙諸如來、應、正等覺",
    "T06n0220_346:0777c02": "因說正法，於大眾前自然歡喜稱揚讚歎名",
    "T06n0220_346:0777c03": "字、種姓及諸功德。「善現！若菩薩摩訶薩蒙諸",
    "T06n0220_346:0777c04": "如來、應、正等覺因說正法，於大眾前自然歡",
    "T06n0220_346:0777c05": "喜稱揚讚歎名字、種姓及諸功德，是菩薩摩",
    "T06n0220_346:0777c06": "訶薩超過聲聞及獨覺地，定證無上正等菩",
    "T06n0220_346:0777c07": "提。「善現！若菩薩摩訶薩行深般若波羅蜜多，",
    "T06n0220_346:0777c08": "蒙諸如來、應、正等覺因說正法，於大眾前自",
    "T06n0220_346:0777c09": "然歡喜稱揚讚歎名字、種姓及諸功德，是菩",
    "T06n0220_346:0777c10": "薩摩訶薩定當安住不退轉地，住是地已，必",
    "T06n0220_346:0777c11": "當證得一切智智。「復次，善現！若菩薩摩訶薩",
    "T06n0220_346:0777c12": "聞說如是甚深般若波羅蜜多，心無疑惑亦",
    "T06n0220_346:0777c13": "不迷悶，但作是念：『如佛所說甚深般若波羅",
    "T06n0220_346:0777c14": "蜜多，其理必然無有顛倒。』是菩薩摩訶薩由",
    "T06n0220_346:0777c15": "於般若波羅蜜多深生淨信，漸次當於不動佛",
    "T06n0220_346:0777c16": "所及諸菩薩摩訶薩所，廣聞般若波羅蜜多，",
    "T06n0220_346:0777c17": "於其義趣深生信解。既信解已，當得住於不",
    "T06n0220_346:0777c18": "退轉地，住是地已，定當證得一切智智。「善現！",
    "T06n0220_346:0777c19": "若菩薩摩訶薩但聞如是甚深般若波羅蜜多",
    "T06n0220_346:0777c20": "不生誹謗，尚多獲得殊勝善根，況能信解、受",
    "T06n0220_346:0777c21": "持、讀誦，依真如理繫念思惟，安住真如精勤",
    "T06n0220_346:0777c22": "修學！是諸菩薩速當安住不退轉地，疾證無",
    "T06n0220_346:0777c23": "上正等菩提。」時，具壽善現白佛言：「世尊！諸法",
    "T06n0220_346:0777c24": "實性皆不可得，云何菩薩摩訶薩安住真如",
    "T06n0220_346:0777c25": "精勤修學，速當安住不退轉地，疾證無上正",
    "T06n0220_346:0777c26": "等菩提？」佛言：「善現！如佛所化安住真如，修諸",
    "T06n0220_346:0777c27": "菩薩摩訶薩行，速當安住不退轉地，疾證無",
    "T06n0220_346:0777c28": "上正等菩提，為諸有情宣說正法。諸菩薩摩",
    "T06n0220_346:0777c29": "訶薩亦復如是，安住真如修諸菩薩摩訶薩",
    "T06n0220_346:0778a01": "行，速當安住不退轉地，疾證無上正等菩提。」",
    "T06n0220_346:0778a02": "具壽善現復白佛言：「如來所化都無所有，法",
    "T06n0220_346:0778a03": "離真如又不可得，誰住真如修菩薩行，速",
    "T06n0220_346:0778a04": "當安住不退轉地，疾證無上正等菩提，為諸",
    "T06n0220_346:0778a05": "有情宣說正法？世尊！真如尚不可得，何況",
    "T06n0220_346:0778a06": "得有安住真如修菩薩行，速當安住不退轉",
    "T06n0220_346:0778a07": "地，疾證無上正等菩提，為諸有情宣說正法！",
    "T06n0220_346:0778a08": "此若實有，無有是處。」佛言：「善現！如是！如是！",
    "T06n0220_346:0778a09": "如汝所說。如來所化都無所有，法離真如又",
    "T06n0220_346:0778a10": "不可得，誰住真如修菩薩行，速當安住不",
    "T06n0220_346:0778a11": "退轉地，疾證無上正等菩提，為諸有情宣說",
    "T06n0220_346:0778a12": "正法？善現！真如尚不可得，何況得有安住",
    "T06n0220_346:0778a13": "真如修菩薩行，速當安住不退轉地，疾證無",
    "T06n0220_346:0778a14": "上正等菩提，為諸有情宣說正法！此若實有，",
    "T06n0220_346:0778a15": "無有是處。所以者何？善現！如來出世若不出",
    "T06n0220_346:0778a16": "世，諸法法爾不離真如、法界、法性、不虛妄性、",
    "T06n0220_346:0778a17": "不變異性、平等性、離生性、法定、法住、實際、虛空",
    "T06n0220_346:0778a18": "界、不思議界。善現！決定無有安住真如修菩",
    "T06n0220_346:0778a19": "薩行，速當安住不退轉地，疾證無上正等菩",
    "T06n0220_346:0778a20": "提，為諸有情說正法者。何以故？善現！諸法真",
    "T06n0220_346:0778a21": "如無生無滅，亦無住異少分可得。善現！若法",
    "T06n0220_346:0778a22": "無生無滅，亦無住異少分可得，誰於其中可",
    "T06n0220_346:0778a23": "得安住修諸菩薩摩訶薩行，速當安住不退",
    "T06n0220_346:0778a24": "轉地，疾證無上正等菩提，為諸有情宣說正",
    "T06n0220_346:0778a25": "法？此若實有，無有是處。」",
    "T06n0220_346:0778a26": "爾時，天帝釋白佛言：「世尊！如是般若波羅蜜",
    "T06n0220_346:0778a27": "多，微妙甚深極難信解，諸菩薩摩訶薩行深",
    "T06n0220_346:0778a28": "般若波羅蜜多，雖知諸法皆不可得，而求無",
    "T06n0220_346:0778a29": "上正等菩提甚為難事。何以故？世尊！決定無",
    "T06n0220_346:0778b01": "有安住真如修諸菩薩摩訶薩行，速當安住",
    "T06n0220_346:0778b02": "不退轉地，疾證無上正等菩提，為諸有情說",
    "T06n0220_346:0778b03": "正法事。諸菩薩摩訶薩行深般若波羅蜜多，",
    "T06n0220_346:0778b04": "觀一切法都無所有，於深法性心不沈沒，不",
    "T06n0220_346:0778b05": "怖、不驚、無疑、無滯，如是等事甚為希有。」爾時，",
    "T06n0220_346:0778b06": "具壽善現語天帝釋言：「憍尸迦！如汝所說。諸",
    "T06n0220_346:0778b07": "菩薩摩訶薩行深般若波羅蜜多，觀一切法",
    "T06n0220_346:0778b08": "都無所有，於深法性心不沈沒，不怖、不驚、無",
    "T06n0220_346:0778b09": "疑、無滯，如是等事甚希有者。憍尸迦！諸菩薩",
    "T06n0220_346:0778b10": "摩訶薩行深般若波羅蜜多，觀一切法無不",
    "T06n0220_346:0778b11": "皆空。謂觀一切有色法空，無色法亦空；觀一",
    "T06n0220_346:0778b12": "切有見法空，無見法亦空；觀一切有對法空，",
    "T06n0220_346:0778b13": "無對法亦空；觀一切有漏法空，無漏法亦空；",
    "T06n0220_346:0778b14": "觀一切有為法空，無為法亦空；觀一切世間",
    "T06n0220_346:0778b15": "法空，出世間法亦空；觀一切寂靜法空，不寂",
    "T06n0220_346:0778b16": "靜法亦空；觀一切遠離法空，不遠離法亦空；",
    "T06n0220_346:0778b17": "觀一切過去法空，未來、現在法亦空；觀一切",
    "T06n0220_346:0778b18": "善法空，不善、無記法亦空；觀一切欲界法空，",
    "T06n0220_346:0778b19": "色、無色界法亦空；觀一切學法空，無學、非學",
    "T06n0220_346:0778b20": "非無學法亦空；觀一切見所斷法空，修所斷、",
    "T06n0220_346:0778b21": "非所斷法亦空；觀一切有法空，無法、非有非",
    "T06n0220_346:0778b22": "無法亦空。憍尸迦！諸菩薩摩訶薩行深般若",
    "T06n0220_346:0778b23": "波羅蜜多，觀如是等一切法空，諸法空中都",
    "T06n0220_346:0778b24": "無所有，誰沈、誰沒、誰怖、誰驚、誰疑、誰滯？是故，",
    "T06n0220_346:0778b25": "憍尸迦！諸菩薩摩訶薩行深般若波羅蜜多，",
    "T06n0220_346:0778b26": "於深法性心不沈沒，不怖、不驚、無疑、無滯，未",
    "T06n0220_346:0778b27": "為希有。」時，天帝釋白善現言：「尊者所說一切",
    "T06n0220_346:0778b28": "依空，是故所言常無罣礙。譬如以箭仰射虛",
    "T06n0220_346:0778b29": "空，若近若遠俱無罣礙，尊者所說亦復如",
    "T06n0220_346:0778c01": "是。」",
    "T06n0220_346:0778c02": "初分囑累品第五十八之一",
    "T06n0220_346:0778c03": "爾時，天帝釋白佛言：「世尊！我如是說、如是",
    "T06n0220_346:0778c04": "讚、如是記，為順如來、應、正等覺法語、律語，於",
    "T06n0220_346:0778c05": "法隨法無顛倒記不？」佛言：「憍尸迦！汝如是說、如",
    "T06n0220_346:0778c06": "是讚、如是記，誠順如來、應、正等覺法語、律語，",
    "T06n0220_346:0778c07": "於法隨法無顛倒記。」時，天帝釋復白佛言：「希",
    "T06n0220_346:0778c08": "有！世尊！大德善現諸有所說，無不皆依空、無",
    "T06n0220_346:0778c09": "相、無願。大德善現諸有所說，無不皆依四念",
    "T06n0220_346:0778c10": "住、四正斷、四神足、五根、五力、七等覺支、八聖道",
    "T06n0220_346:0778c11": "支。大德善現諸有所說，無不皆依四靜慮、四無",
    "T06n0220_346:0778c12": "量、四無色定。大德善現諸有所說，無不皆依",
    "T06n0220_346:0778c13": "八解脫、八勝處、九次第定、十遍處。大德善現",
    "T06n0220_346:0778c14": "諸有所說，無不皆依布施、淨戒、安忍、精進、靜慮、",
    "T06n0220_346:0778c15": "般若波羅蜜多。大德善現諸有所說，無不",
    "T06n0220_346:0778c16": "皆依內空、外空、內外空、空空、大空、勝義空、有為",
    "T06n0220_346:0778c17": "空、無為空、畢竟空、無際空、散空、無變異空、本性",
    "T06n0220_346:0778c18": "空、自相空、共相空、一切法空、不可得空、無性空、",
    "T06n0220_346:0778c19": "自性空、無性自性空。大德善現諸有所說，無",
    "T06n0220_346:0778c20": "不皆依真如、法界、法性、不虛妄性、不變異性、平",
    "T06n0220_346:0778c21": "等性、離生性、法定、法住、實際、虛空界、不思議界。",
    "T06n0220_346:0778c22": "大德善現諸有所說，無不皆依苦、集、滅、道聖",
    "T06n0220_346:0778c23": "諦。大德善現諸有所說，無不皆依五眼、六神",
    "T06n0220_346:0778c24": "通。大德善現諸有所說，無不皆依一切陀羅",
    "T06n0220_346:0778c25": "尼門、一切三摩地門。大德善現諸有所說，無",
    "T06n0220_346:0778c26": "不皆依佛十力、四無所畏、四無礙解、大慈、大悲、",
    "T06n0220_346:0778c27": "大喜、大捨、十八佛不共法。大德善現諸有所",
    "T06n0220_346:0778c28": "說，無不皆依無忘失法、恒住捨性。大德善現",
    "T06n0220_346:0778c29": "諸有所說，無不皆依一切智、道相智、一切相智。",
    "T06n0220_346:0779a01": "大德善現諸有所說，無不皆依一切菩薩摩",
    "T06n0220_346:0779a02": "訶薩行。大德善現諸有所說，無不皆依諸",
    "T06n0220_346:0779a03": "佛無上正等菩提。」爾時，佛告天帝釋言：「憍尸",
    "T06n0220_346:0779a04": "迦！具壽善現安住空故，觀布施波羅蜜多尚",
    "T06n0220_346:0779a05": "不可得，況有行布施波羅蜜多者！觀淨戒、安",
    "T06n0220_346:0779a06": "忍、精進、靜慮、般若波羅蜜多尚不可得，況有",
    "T06n0220_346:0779a07": "行淨戒、安忍、精進、靜慮、般若波羅蜜多者！「具",
    "T06n0220_346:0779a08": "壽善現安住空故，觀四念住尚不可得，況有",
    "T06n0220_346:0779a09": "修四念住者！觀四正斷、四神足、五根、五力、七等",
    "T06n0220_346:0779a10": "覺支、八聖道支尚不可得，況有修四正斷乃",
    "T06n0220_346:0779a11": "至八聖道支者！「具壽善現安住空故，觀四靜",
    "T06n0220_346:0779a12": "慮尚不可得，況有修四靜慮者！觀四無量、四",
    "T06n0220_346:0779a13": "無色定尚不可得，況有修四無量、四無色定",
    "T06n0220_346:0779a14": "者！「具壽善現安住空故，觀八解脫尚不可得，",
    "T06n0220_346:0779a15": "況有修八解脫者！觀八勝處、九次第定、十遍",
    "T06n0220_346:0779a16": "處尚不可得，況有修八勝處、九次第定、十遍",
    "T06n0220_346:0779a17": "處者！「具壽善現安住空故，觀內空尚不可得，",
    "T06n0220_346:0779a18": "況有證內空者！觀外空、內外空、空空、大空、勝義",
    "T06n0220_346:0779a19": "空、有為空、無為空、畢竟空、無際空、散空、無變異",
    "T06n0220_346:0779a20": "空、本性空、自相空、共相空、一切法空、不可得空、",
    "T06n0220_346:0779a21": "無性空、自性空、無性自性空尚不可得，況有證",
    "T06n0220_346:0779a22": "外空乃至無性自性空者！「具壽善現安住空",
    "T06n0220_346:0779a23": "故，觀真如尚不可得，況有證真如者！觀法界、",
    "T06n0220_346:0779a24": "法性、不虛妄性、不變異性、平等性、離生性、法定、",
    "T06n0220_346:0779a25": "法住、實際、虛空界、不思議界尚不可得，況有",
    "T06n0220_346:0779a26": "證法界乃至不思議界者！「具壽善現安住空",
    "T06n0220_346:0779a27": "故，觀苦聖諦尚不可得，況有證苦聖諦者！觀",
    "T06n0220_346:0779a28": "集、滅、道聖諦尚不可得，況有證集、滅、道聖諦",
    "T06n0220_346:0779a29": "者！「具壽善現安住空故，觀空解脫門尚不可",
    "T06n0220_346:0779b01": "得，況有修空解脫門者！觀無相、無願解脫門",
    "T06n0220_346:0779b02": "尚不可得，況有修無相、無願解脫門者！「具壽",
    "T06n0220_346:0779b03": "善現安住空故，觀五眼尚不可得，況有修五",
    "T06n0220_346:0779b04": "眼者！觀六神通尚不可得，況有修六神通者！",
    "T06n0220_346:0779b05": "「具壽善現安住空故，觀一切陀羅尼門尚不",
    "T06n0220_346:0779b06": "可得，況有修一切陀羅尼門者！觀一切三摩",
    "T06n0220_346:0779b07": "地門尚不可得，況有修一切三摩地門者！「具",
    "T06n0220_346:0779b08": "壽善現安住空故，觀佛十力尚不可得，況有",
    "T06n0220_346:0779b09": "修佛十力者！觀四無所畏、四無礙解、大慈、大",
    "T06n0220_346:0779b10": "悲、大喜、大捨、十八佛不共法尚不可得，況有",
    "T06n0220_346:0779b11": "修四無所畏乃至十八佛不共法者！「具壽善",
    "T06n0220_346:0779b12": "現安住空故，觀無忘失法尚不可得，況有修",
    "T06n0220_346:0779b13": "無忘失法者！觀恒住捨性尚不可得，況有",
    "T06n0220_346:0779b14": "修恒住捨性者！「具壽善現安住空故，觀一切",
    "T06n0220_346:0779b15": "智尚不可得，況有修一切智者！觀道相智、一",
    "T06n0220_346:0779b16": "切相智尚不可得，況有修道相智、一切相智",
    "T06n0220_346:0779b17": "者！「具壽善現安住空故，觀一切菩薩摩訶薩",
    "T06n0220_346:0779b18": "行尚不可得，況有修一切菩薩摩訶薩行者！",
    "T06n0220_346:0779b19": "「具壽善現安住空故，觀諸佛無上正等菩提",
    "T06n0220_346:0779b20": "尚不可得，況有證諸佛無上正等菩提者！「具",
    "T06n0220_346:0779b21": "壽善現安住空故，觀諸如來尚不可得，況有",
    "T06n0220_346:0779b22": "轉法輪者！「具壽善現安住空故，觀無生滅法",
    "T06n0220_346:0779b23": "尚不可得，況有證無生滅者！「具壽善現安住",
    "T06n0220_346:0779b24": "空故，觀三十二相、八十隨好尚不可得，況有",
    "T06n0220_346:0779b25": "具此相好身者！",
    "T06n0220_346:0779b26": "「何以故？憍尸迦！具壽善現於一切法，住遠離",
    "T06n0220_346:0779b27": "住、寂靜住、無所得住、空住、無相住、無願住。憍",
    "T06n0220_346:0779b28": "尸迦！具壽善現於一切法，住如是等無量勝",
    "T06n0220_346:0779b29": "住。「憍尸迦！善現所住比諸菩薩摩訶薩眾所",
    "T06n0220_346:0779c01": "住般若波羅蜜多最勝行住，百分不及一，千",
    "T06n0220_346:0779c02": "分不及一，百千分不及一，俱胝分不及一，百",
    "T06n0220_346:0779c03": "俱胝分不及一，千俱胝分不及一，百千俱胝",
    "T06n0220_346:0779c04": "分不及一，那庾多分不及一，百那庾多分不",
    "T06n0220_346:0779c05": "及一，千那庾多分不及一，百千那庾多分不",
    "T06n0220_346:0779c06": "及一，百千俱胝那庾多分不及一，數分、計分、",
    "T06n0220_346:0779c07": "算分、喻分乃至鄔波尼殺曇分亦不及一。何",
    "T06n0220_346:0779c08": "以故？憍尸迦！除如來住，是諸菩薩摩訶薩眾",
    "T06n0220_346:0779c09": "所住般若波羅蜜多最勝行住，於諸聲聞、獨",
    "T06n0220_346:0779c10": "覺等住，為最為勝、為長為尊、為妙為微妙、為",
    "T06n0220_346:0779c11": "上為無上。以是故，憍尸迦！若菩薩摩訶薩欲",
    "T06n0220_346:0779c12": "住一切有情上者，當住般若波羅蜜多最勝",
    "T06n0220_346:0779c13": "行住。何以故？憍尸迦！諸菩薩摩訶薩安住般",
    "T06n0220_346:0779c14": "若波羅蜜多最勝行住，超諸聲聞、獨覺等地，",
    "T06n0220_346:0779c15": "證入菩薩正性離生，速能圓滿一切佛法，斷",
    "T06n0220_346:0779c16": "諸煩惱相續習氣，疾證無上正等菩提，得名",
    "T06n0220_346:0779c17": "如來、應、正等覺，成就圓滿一切智智。」",
    "T06n0220_346:0779c18": "爾時，會中有無量無數三十三天，歡喜踊躍",
    "T06n0220_346:0779c19": "各取天上微妙音華，奉散如來及苾芻眾。于",
    "T06n0220_346:0779c20": "時眾內六千苾芻從坐而起，偏覆左肩右",
    "T06n0220_346:0779c21": "膝著地向佛合掌。佛神力故，各於掌中微妙",
    "T06n0220_346:0779c22": "音華自然盈滿，是諸苾芻歡喜踊躍得未曾",
    "T06n0220_346:0779c23": "有，各以此華奉散如來、應、正等覺。既散佛已",
    "T06n0220_346:0779c24": "俱發願言：「我等用斯勝善根力，願常安住甚",
    "T06n0220_346:0779c25": "深般若波羅蜜多最勝行住，聲聞、獨覺所不",
    "T06n0220_346:0779c26": "能住，速趣無上正等菩提，超諸聲聞及獨覺",
    "T06n0220_346:0779c27": "地。」",
    "T06n0220_346:0779c28": "爾時，世尊知諸苾芻心行清白，即便微笑如",
    "T06n0220_346:0779c29": "佛常法，於微笑時種種色光從口中出，所謂",
    "T06n0220_346:0780a01": "青黃赤白紅縹等光，遍照此三千大千佛之",
    "T06n0220_346:0780a02": "世界，還遶佛身經三匝已從頂上入。具壽慶",
    "T06n0220_346:0780a03": "喜即從坐起，禮佛合掌白言：「世尊！何因何緣",
    "T06n0220_346:0780a04": "現此微笑？諸佛現笑非無因緣，唯願如來哀",
    "T06n0220_346:0780a05": "愍為說。」佛告慶喜：「此發勝願六千苾芻，於未",
    "T06n0220_346:0780a06": "來世星喻劫中，當得無上正等菩提，皆同一",
    "T06n0220_346:0780a07": "號，名散花如來、應、正等覺、明行圓滿、善逝、世間",
    "T06n0220_346:0780a08": "解、無上丈夫、調御士、天人師、佛、薄伽梵。彼諸",
    "T06n0220_346:0780a09": "如來、應、正等覺，苾芻弟子佛土壽量，皆悉齊",
    "T06n0220_346:0780a10": "等同受千歲。是諸如來、應、正等覺，初生出家",
    "T06n0220_346:0780a11": "及成佛已，隨所在處若晝若夜，常雨五色微",
    "T06n0220_346:0780a12": "妙音華。以是因緣故我微笑。「慶喜當知！若",
    "T06n0220_346:0780a13": "菩薩摩訶薩欲得安住最勝住者，當學般若",
    "T06n0220_346:0780a14": "波羅蜜多。慶喜當知！若菩薩摩訶薩欲得安",
    "T06n0220_346:0780a15": "住如來住者，當學般若波羅蜜多。「慶喜當知！",
    "T06n0220_346:0780a16": "若善男子、善女人等精勤修學甚深般若波",
    "T06n0220_346:0780a17": "羅蜜多，是善男子、善女人等先世或從人間",
    "T06n0220_346:0780a18": "沒已還生此處，或從覩史多天上沒來生人",
    "T06n0220_346:0780a19": "間，彼於先世或在人中或復天上，由得廣聞",
    "T06n0220_346:0780a20": "甚深般若波羅蜜多，能於今生精勤修學甚",
    "T06n0220_346:0780a21": "深般若波羅蜜多。慶喜當知！如來現見精勤",
    "T06n0220_346:0780a22": "修學甚深般若波羅蜜多無所顧者，彼人決",
    "T06n0220_346:0780a23": "定是大菩薩。",
    "T06n0220_346:0780a24": "「復次，慶喜！若善男子、善女人等能於如是甚",
    "T06n0220_346:0780a25": "深般若波羅蜜多，愛樂聽聞、受持、讀誦、究竟",
    "T06n0220_346:0780a26": "通利、如理思惟，為菩薩乘諸善男子、善女人",
    "T06n0220_346:0780a27": "等宣說開示教誡教授，當知彼人是大菩",
    "T06n0220_346:0780a28": "薩，曾於過去親從如來、應、正等覺聞說如是",
    "T06n0220_346:0780a29": "甚深般若波羅蜜多，聞已愛樂、受持、讀誦、究",
    "T06n0220_346:0780b01": "竟通利、如理思惟、廣為他說，故於今生能辦",
    "T06n0220_346:0780b02": "是事。「慶喜當知！彼善男子、善女人等曾於過",
    "T06n0220_346:0780b03": "去無量佛所多種善根，故於今生能辦是事。",
    "T06n0220_346:0780b04": "彼善男子、善女人等應作是念：『我先不從聲",
    "T06n0220_346:0780b05": "聞、獨覺聞說如是甚深般若波羅蜜多，定從",
    "T06n0220_346:0780b06": "如來、應、正等覺聞說如是甚深般若波羅蜜",
    "T06n0220_346:0780b07": "多。我先不於聲聞、獨覺種諸善根，定於如來、",
    "T06n0220_346:0780b08": "應、正等覺種諸善根。由是因緣今得聞此甚",
    "T06n0220_346:0780b09": "深般若波羅蜜多，愛樂受持、讀誦、通利、如理",
    "T06n0220_346:0780b10": "思惟、廣為他說，能無厭倦。』「慶喜當知！若善男",
    "T06n0220_346:0780b11": "子、善女人等能於如是甚深般若波羅蜜多，",
    "T06n0220_346:0780b12": "愛樂聽聞、受持、讀誦、究竟通利、如理思惟，於",
    "T06n0220_346:0780b13": "義於法於深意趣隨順修行，是善男子、善女人",
    "T06n0220_346:0780b14": "等則為現見我等如來、應、正等覺。「慶喜當知！",
    "T06n0220_346:0780b15": "若善男子、善女人等聞說如是甚深般若波羅",
    "T06n0220_346:0780b16": "蜜多，深心信受不毀不謗不可沮壞，是善男",
    "T06n0220_346:0780b17": "子、善女人等已曾供養無量諸佛，於諸佛所",
    "T06n0220_346:0780b18": "多種善根，亦為無量善友攝受。「慶喜當知！若",
    "T06n0220_346:0780b19": "善男子、善女人等能於如來、應、正等覺勝福",
    "T06n0220_346:0780b20": "田所種諸善根，雖定當得或聲聞果、或獨覺",
    "T06n0220_346:0780b21": "果、或如來果，而證無上正等菩提，要於如是",
    "T06n0220_346:0780b22": "甚深般若波羅蜜多善解無礙，修行布施波",
    "T06n0220_346:0780b23": "羅蜜多，修行淨戒、安忍、精進、靜慮、般若波羅",
    "T06n0220_346:0780b24": "蜜多。安住內空，安住外空、內外空、空空、大空、",
    "T06n0220_346:0780b25": "勝義空、有為空、無為空、畢竟空、無際空、散空、無",
    "T06n0220_346:0780b26": "變異空、本性空、自相空、共相空、一切法空、不可",
    "T06n0220_346:0780b27": "得空、無性空、自性空、無性自性空。安住真如，",
    "T06n0220_346:0780b28": "安住法界、法性、不虛妄性、不變異性、平等性、離",
    "T06n0220_346:0780b29": "生性、法定、法住、實際、虛空界、不思議界。安住",
    "T06n0220_346:0780c01": "苦聖諦，安住集、滅、道聖諦。修行四念住，修行",
    "T06n0220_346:0780c02": "四正斷、四神足、五根、五力、七等覺支、八聖道",
    "T06n0220_346:0780c03": "支。修行四靜慮，修行四無量、四無色定。修行",
    "T06n0220_346:0780c04": "八解脫，修行八勝處、九次第定、十遍處。修行",
    "T06n0220_346:0780c05": "空解脫門，修行無相、無願解脫門。修行五眼，",
    "T06n0220_346:0780c06": "修行六神通。修行佛十力，修行四無所畏、四",
    "T06n0220_346:0780c07": "無礙解、大慈、大悲、大喜、大捨、十八佛不共法。",
    "T06n0220_346:0780c08": "修行無忘失法，修行恒住捨性。修行一切陀",
    "T06n0220_346:0780c09": "羅尼門，修行一切三摩地門。修行一切智，修",
    "T06n0220_346:0780c10": "行道相智、一切相智，令得圓滿。「慶喜當知！若",
    "T06n0220_346:0780c11": "菩薩摩訶薩能於如是甚深般若波羅蜜多善",
    "T06n0220_346:0780c12": "解無礙，修行布施波羅蜜多，修行淨戒、安",
    "T06n0220_346:0780c13": "忍、精進、靜慮、般若波羅蜜多。安住內空，安住",
    "T06n0220_346:0780c14": "外空、內外空、空空、大空、勝義空、有為空、無為空、",
    "T06n0220_346:0780c15": "畢竟空、無際空、散空、無變異空、本性空、自相空、",
    "T06n0220_346:0780c16": "共相空、一切法空、不可得空、無性空、自性空、無",
    "T06n0220_346:0780c17": "性自性空。安住真如，安住法界、法性、不虛妄",
    "T06n0220_346:0780c18": "性、不變異性、平等性、離生性、法定、法住、實際、虛",
    "T06n0220_346:0780c19": "空界、不思議界。安住苦聖諦，安住集、滅、道",
    "T06n0220_346:0780c20": "聖諦。修行四念住，修行四正斷、四神足、五根、",
    "T06n0220_346:0780c21": "五力、七等覺支、八聖道支。修行四靜慮，修行",
    "T06n0220_346:0780c22": "四無量、四無色定。修行八解脫，修行八勝處、",
    "T06n0220_346:0780c23": "九次第定、十遍處。修行空解脫門，修行無相、",
    "T06n0220_346:0780c24": "無願解脫門。修行五眼，修行六神通。修行佛",
    "T06n0220_346:0780c25": "十力，修行四無所畏、四無礙解、大慈、大悲、大",
    "T06n0220_346:0780c26": "喜、大捨、十八佛不共法。修行無忘失法，修行",
    "T06n0220_346:0780c27": "恒住捨性。修行一切陀羅尼門，修行一切三",
    "T06n0220_346:0780c28": "摩地門。修行一切智，修行道相智、一切相智，",
    "T06n0220_346:0780c29": "令得圓滿。是菩薩摩訶薩不得無上正等菩",
    "T06n0220_346:0781a01": "提，而住聲聞、獨覺地者無有是處。是故菩薩",
    "T06n0220_346:0781a02": "摩訶薩欲證無上正等菩提，應於如是甚深",
    "T06n0220_346:0781a03": "般若波羅蜜多善解無礙，修行布施、淨戒、安",
    "T06n0220_346:0781a04": "忍、精進、靜慮、般若波羅蜜多，乃至修行一切",
    "T06n0220_346:0781a05": "智、道相智、一切相智，令得圓滿。「是故，慶喜！我",
    "T06n0220_346:0781a06": "以般若波羅蜜多甚深經典付囑於汝，應正",
    "T06n0220_346:0781a07": "受持、讀誦、通利，勿令忘失！「慶喜當知！除此般",
    "T06n0220_346:0781a08": "若波羅蜜多甚深經典，受持諸餘我所說法，",
    "T06n0220_346:0781a09": "設有忘失其罪猶小，若於般若波羅蜜多甚",
    "T06n0220_346:0781a10": "深經典不善受持，下至一句有忘失者，其",
    "T06n0220_346:0781a11": "罪甚大。「慶喜當知！若於般若波羅蜜多甚深",
    "T06n0220_346:0781a12": "經典，下至一句能善受持不忘失者，獲福無",
    "T06n0220_346:0781a13": "量。若有於此不善受持，下至一句有忘失",
    "T06n0220_346:0781a14": "者，所獲重罪同前福量。「是故，慶喜！我以般若波",
    "T06n0220_346:0781a15": "羅蜜多甚深經典慇懃付汝，當正受持、讀誦、",
    "T06n0220_346:0781a16": "通利、如理思惟、廣為他說、分別開示，令受持",
    "T06n0220_346:0781a17": "者究竟解了文義意趣。",
    "T06n0220_346:0781a18": "大般若波羅蜜多經卷第三百四十六"
}