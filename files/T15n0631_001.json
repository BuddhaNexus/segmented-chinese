{
    "T15n0631_001:0458b15": "佛說法律三昧經",
    "T15n0631_001:0458b17": "吳月支國居士支謙奉　詔譯",
    "T15n0631_001:0458b18": "聞如是：一時佛遊於摩竭提國，與大比丘眾",
    "T15n0631_001:0458b19": "俱，及諸菩薩、四部弟子、天人、龍神一切大會。",
    "T15n0631_001:0458b20": "佛告眾會：「有法律三昧，菩薩學者當以和順",
    "T15n0631_001:0458b21": "調其情性，深入微妙，不得輕慢。所以者何？未",
    "T15n0631_001:0458b22": "深入者，不識三學功德厚薄，或以放恣，失其",
    "T15n0631_001:0458b23": "本意。當知是輩有十二事，自墮大罪，終不可",
    "T15n0631_001:0458b24": "悔。何謂十二？有人學道，不得明師，見聞未廣",
    "T15n0631_001:0458b25": "而自貢高，欲求名字，謗菩薩法，以為不要，",
    "T15n0631_001:0458b26": "妄造譁說言我師說，既已自墮復墮他人。此",
    "T15n0631_001:0458b27": "如獼猴毒羹之喻，但欲害彼，不知還自殺。是",
    "T15n0631_001:0458b28": "一自燒。「有人學菩薩法藏，得聞深經，未曾問",
    "T15n0631_001:0458b29": "師，不知義趣，自用隨意，及以輕慢成就菩薩。",
    "T15n0631_001:0458c01": "是二自燒。「有人已學深經，中道更墮弟子學",
    "T15n0631_001:0458c02": "者，毀笑大道以為迂遠。是三自燒。「有人學不",
    "T15n0631_001:0458c03": "深入，但欲依道全保其命，不解道理，專行謗",
    "T15n0631_001:0458c04": "訕深經大法。是四自燒。「有人雖學，無有至意，",
    "T15n0631_001:0458c05": "但欲容身，虛飾自可，得經好語，與非其人，令",
    "T15n0631_001:0458c06": "到見者，諂意啤呲以為不然，聚踧偽骸，造",
    "T15n0631_001:0458c07": "謗長短，欲望其譽。是為五自燒。「有人頑闇，嫉",
    "T15n0631_001:0458c08": "妬賢能，常懷毒心向講法者，不惟道德，但貪",
    "T15n0631_001:0458c09": "利養。是六自燒。「有始入學，從明師得決，不念",
    "T15n0631_001:0458c10": "恩德，反有人工言：『我自知』，既不自解，亦不肯",
    "T15n0631_001:0458c11": "復從師問經，此無反復，罪不輕矣。是七自燒。",
    "T15n0631_001:0458c12": "「若已發菩薩意，欲學佛經道，隨師不久，禮節",
    "T15n0631_001:0458c13": "未閑，聲聞師說，有權方便，未達其趣，妄飾虛",
    "T15n0631_001:0458c14": "辭，非法解之，復以微意瞻師所行，自用為是，",
    "T15n0631_001:0458c15": "遂失權慧，入魔羅網。是八自燒。「學有畔棄。",
    "T15n0631_001:0458c16": "何謂畔棄？謂從明師得解權慧，見深入者，不",
    "T15n0631_001:0458c17": "數請問，中道懈怠，更懷毒心，念師所短，已墮",
    "T15n0631_001:0458c18": "非法，不自覺知，違道失智，謂之畔棄。是九",
    "T15n0631_001:0458c19": "自燒。「有人以曉微妙權慧而更不敬，廢經輕",
    "T15n0631_001:0458c20": "罪，為枝掖說，於屏處言：『師無所知。我已從學，",
    "T15n0631_001:0458c21": "其說皆非。自今不當復與從事。』令無知者信",
    "T15n0631_001:0458c22": "用其言，斯已自飲毒，復飲他人毒。是十",
    "T15n0631_001:0458c23": "自燒。「有人學道，從明師得深經。有信菩薩至",
    "T15n0631_001:0458c24": "心行者，欲從求學，斷絕不與，呼為不賢。有",
    "T15n0631_001:0458c25": "但聲聞，未曾見經，信戒未立，此人索經，為反",
    "T15n0631_001:0458c26": "與之，便以俗語比方解之，轉相教誑，令真道",
    "T15n0631_001:0458c27": "薄淡，自取大罪，復誤他人。是十一自燒。「有人",
    "T15n0631_001:0458c28": "雖學，無有至信，不識真偽，不畏于罪，曲媚豪",
    "T15n0631_001:0458c29": "強，不解道者，隨毀佛法，誹比丘僧。此輩既",
    "T15n0631_001:0459a01": "自墮八難，復增成人罪。是十二自燒。「犯此",
    "T15n0631_001:0459a02": "罪者，不可悔除。從三惡道出，則有所望。如是",
    "T15n0631_001:0459a03": "十二輩難可度脫。」",
    "T15n0631_001:0459a04": "佛告阿難：「吾故說是法律三昧。汝為人說，當",
    "T15n0631_001:0459a05": "令了諦，護其意行，莫作小福如毫釐者，而",
    "T15n0631_001:0459a06": "犯大罪如須彌也。長失三寶，却就惡道，無",
    "T15n0631_001:0459a07": "窮竟者，但坐貪愛須臾之可，而致劇痛，斯難",
    "T15n0631_001:0459a08": "言也。」佛說是時，莫不感愧，學者悉入第六道",
    "T15n0631_001:0459a09": "地。眾會皆起，同聲讚言：「佛為吾等及後學者",
    "T15n0631_001:0459a10": "開現大明，令得慧眼。」俱前稽首，願以頂受。佛",
    "T15n0631_001:0459a11": "言：「且聽！乃往久遠時，有菩薩名有道志，與十",
    "T15n0631_001:0459a12": "四萬人俱，從違羅提佛發菩薩意。其輩中有",
    "T15n0631_001:0459a13": "一人最高才，名賢行。時有道志事以為師，追",
    "T15n0631_001:0459a14": "隨累劫，不失其意，堅行精進。後成作佛，字世",
    "T15n0631_001:0459a15": "頭胞，而有道志遂從受決，餘人悉退墮弟",
    "T15n0631_001:0459a16": "子行，于今在五道，尚未得出。」阿難問言：「其",
    "T15n0631_001:0459a17": "時輩人從見佛後，頗復得深經不？」佛言：「皆",
    "T15n0631_001:0459a18": "得，但不力學，不問中慧，不敬承師，輕人法者。」",
    "T15n0631_001:0459a19": "阿難復問：「已發大意，何以墮落？」佛言：「用四事",
    "T15n0631_001:0459a20": "故：一者學本不知善權方便，輕慢師友，無有",
    "T15n0631_001:0459a21": "一心，其意數轉；二者學不精進，無有道力，但",
    "T15n0631_001:0459a22": "貪名譽，望人敬待；三者學所事師不念勤苦，",
    "T15n0631_001:0459a23": "當得成就，虛飾貢高，無有至心；四者好學外",
    "T15n0631_001:0459a24": "道，習邪見人，反持異術比佛深經，言道同等。",
    "T15n0631_001:0459a25": "時十四萬人皆用是意故，後世轉退，去大道",
    "T15n0631_001:0459a26": "遠；獨有道志志大心強，追事賢行，至其得佛，",
    "T15n0631_001:0459a27": "果從受決。」當說是時，天人百一十萬皆發",
    "T15n0631_001:0459a28": "菩薩意。賢者阿難言：「如佛所說，學當恭敬，",
    "T15n0631_001:0459a29": "反以自恣，失大道本，可不慎哉！自今新學欲",
    "T15n0631_001:0459b01": "入法者，寧能別善、惡，不失善師友至竟者耶？」",
    "T15n0631_001:0459b02": "佛言：「有，但少耳。多隨本意不可化者。」阿難又",
    "T15n0631_001:0459b03": "問：「凡人相說惡，寧自知惡不？」佛言：「天下愚",
    "T15n0631_001:0459b04": "人但見人惡，不自知惡；但自見善，不見人善；",
    "T15n0631_001:0459b05": "稱己智者，皆非智也；自處明者，其悉甚矣；言",
    "T15n0631_001:0459b06": "『我知經』亦以惑也；云『知大法』而不事師，不",
    "T15n0631_001:0459b07": "可信矣！佛智廣大，不可測度。見聞少少，自以",
    "T15n0631_001:0459b08": "為足，用自貢高，豈智者哉！唯有至學深入之",
    "T15n0631_001:0459b09": "士、近善師者，乃為明智。愚者安知世有明智",
    "T15n0631_001:0459b10": "人，乃別有賢愚耳。夫愚癡者但見人貢高，不",
    "T15n0631_001:0459b11": "自知貢高。其自見過者，可與說善事；自見善",
    "T15n0631_001:0459b12": "者，不可與語議。何則？皆自是故。能解難者，",
    "T15n0631_001:0459b13": "可與論道，不者，但增其憍慢；自可者，不可為",
    "T15n0631_001:0459b14": "說忍辱之事，會不能受；解道意謙虛者，可與",
    "T15n0631_001:0459b15": "共講深經之要，不者皆縛；知微妙深入者，可",
    "T15n0631_001:0459b16": "與共說無端緒事，不者猶疑。言『我知菩薩法。』",
    "T15n0631_001:0459b17": "發言有貪著，言『我所入淨。』不自知污濁，適",
    "T15n0631_001:0459b18": "始欲與，便言『已了』；能覺魔事，不知皆在魔羅",
    "T15n0631_001:0459b19": "網中，如蠶作繭，還自纏裹。欲悉覺知、分別",
    "T15n0631_001:0459b20": "內外深淺意者，當問久學成就菩薩，近善師",
    "T15n0631_001:0459b21": "者，乃可了了覺魔事耳。」佛言：「學不可不諦，",
    "T15n0631_001:0459b22": "行不可不護，忘其本意，墮非法者，皆坐自用，",
    "T15n0631_001:0459b23": "隨邪心故。諸不可行、不當行，輕犯大過墮惡",
    "T15n0631_001:0459b24": "道者，皆以專愚，不承法令，為魔所中，致罪不",
    "T15n0631_001:0459b25": "細。」於是賢者舍利弗白佛言：「新發意者，實宜",
    "T15n0631_001:0459b26": "自護。坐小可意而失大者，斯不少矣！昔我前",
    "T15n0631_001:0459b27": "世有是意故，失大得小。雖欲悔之，無復及也。」",
    "T15n0631_001:0459b28": "佛言：「本心不解，皆有是耳。」舍利弗問佛：「何",
    "T15n0631_001:0459b29": "謂人本、五陰本、六入本、十二緣起本及九",
    "T15n0631_001:0459c01": "十六種道本所入？何謂四諦本、弟子本、各",
    "T15n0631_001:0459c02": "佛本、如來本？知之云何？曾聞佛言：『不解本",
    "T15n0631_001:0459c03": "無，故墮小道。』願為新學分別說之！」佛言：「善哉！",
    "T15n0631_001:0459c04": "所問甚快！多所開發，欲聞者聽。」於時會中皆",
    "T15n0631_001:0459c05": "曰：「受教。」佛言：「人本者，無從出，無所受，無作者，",
    "T15n0631_001:0459c06": "無有主，無色，無識，不生，不滅。如是知本，失是",
    "T15n0631_001:0459c07": "離本。「五陰本者，無有住處，隨所著即為陰。",
    "T15n0631_001:0459c08": "成敗如幻，一切無強。知如是者，計無有陰。「六",
    "T15n0631_001:0459c09": "入本者，猶如空野，以所更樂，謂之為入。其入",
    "T15n0631_001:0459c10": "虛空，無積聚處。知本淨者，計無所入。「十二緣",
    "T15n0631_001:0459c11": "起本，無端緒，來無所從，去無所至。癡不可見，",
    "T15n0631_001:0459c12": "所緣無際。至於老、死，如夢非真。如不起法忍，",
    "T15n0631_001:0459c13": "是知本也。「九十六種道本，所入皆從貪欲。六",
    "T15n0631_001:0459c14": "十二見捨內取外。何謂捨內取外？身為化種，",
    "T15n0631_001:0459c15": "虛而非真。求有萬端，貪不能捨。欲保安存，久",
    "T15n0631_001:0459c16": "而要壞，生死不絕。「四諦本者，亦無根莖。苦、習、",
    "T15n0631_001:0459c17": "盡、道皆由觀解。見空淨者，為知諦本。「弟子本",
    "T15n0631_001:0459c18": "者，初觀世有，不解本無。厭生死苦，攝意觀法，",
    "T15n0631_001:0459c19": "斷却五陰，守空，行淨，想滅，漏盡，便得解脫。是",
    "T15n0631_001:0459c20": "為羅漢本。「所入各佛本者，學作功德，不曉成",
    "T15n0631_001:0459c21": "時。聞知有佛，欲得尊號，無有大悲，不曉善權，",
    "T15n0631_001:0459c22": "呼身為有，持想視佛，樂淨守道，不親善友，雖",
    "T15n0631_001:0459c23": "積功德如江河沙，猶無益於。不入權慧，不修",
    "T15n0631_001:0459c24": "利及相好，半行不具，以覺因緣，便得成佛。",
    "T15n0631_001:0459c25": "是為各佛本。「所入如來本者，從發意來見身",
    "T15n0631_001:0459c26": "皆空、諸法清淨；曉眾生本惠德所入，陰入種",
    "T15n0631_001:0459c27": "持，一切本無；曉諸功德成時所入，如本立，如",
    "T15n0631_001:0459c28": "有智，不起，不滅，無往，無來，不在泥洹，不離本",
    "T15n0631_001:0459c29": "無，如虛空等不可動移。是為如來本所入。」",
    "T15n0631_001:0460a01": "舍利弗言：「佛意實妙，非眾羅漢、各佛所知。我",
    "T15n0631_001:0460a02": "輩初學，皆從縛著，志微學淺。承佛得度，心根",
    "T15n0631_001:0460a03": "已滅。雖聞大道，無復學意。譬如野夫聞天子",
    "T15n0631_001:0460a04": "事，暫快其耳，終不能效。雖人久處三惡道者，",
    "T15n0631_001:0460a05": "出學大道，可成作佛；如我羅漢，無復心矣。為",
    "T15n0631_001:0460a06": "菩薩者，誠快無量，已發大意，深入廣博，但當",
    "T15n0631_001:0460a07": "精進諦護行耳。」於是有菩薩名勇聲，白佛",
    "T15n0631_001:0460a08": "言：「大道甚妙！非是世間才明所知，唯深入",
    "T15n0631_001:0460a09": "者乃達其微。恐後三學——新發意菩薩及為弟",
    "T15n0631_001:0460a10": "子、各佛行者，曚冥未寤，不別深淺，見聞少",
    "T15n0631_001:0460a11": "小，自以為明，諍訟取勝，更以相惑。唯佛加哀，",
    "T15n0631_001:0460a12": "為決大疑。其諸學者皆俱行禪，得道各異，何",
    "T15n0631_001:0460a13": "用別知弟子、各佛、菩薩、大乘及諸外學、五",
    "T15n0631_001:0460a14": "通仙人禪意云何？」佛言：「善哉！善哉！大士欲",
    "T15n0631_001:0460a15": "護一切，乃以此問。雖俱行禪，意趣不同。弟子",
    "T15n0631_001:0460a16": "學者，聞有四禪，要約直心，可疾得道，不及知",
    "T15n0631_001:0460a17": "餘深妙大法。畏苦厭身，一心思惟，取欲自度，",
    "T15n0631_001:0460a18": "不念眾生，但守行滅，何如為滅。所施福德，持",
    "T15n0631_001:0460a19": "戒精進，欲望泥洹，不知佛大慈泥洹所出入，",
    "T15n0631_001:0460a20": "言：『泥洹一到，通四禪，得三活，生死斷，已度世。』",
    "T15n0631_001:0460a21": "是為羅漢所入禪。「各佛學者，從發意來不事",
    "T15n0631_001:0460a22": "善友，言世間有，其行常著，何如為著？所作功德，",
    "T15n0631_001:0460a23": "望欲得佛，言禪道如，不用餘行，亦不知佛",
    "T15n0631_001:0460a24": "禪意。所向如來禪者，無意、無想、無見、無得、不",
    "T15n0631_001:0460a25": "熟，曉了那中，繫意守淨，無為不曉，權慧法意，以",
    "T15n0631_001:0460a26": "成得禪，見空因緣，解便得道，明過羅漢而不",
    "T15n0631_001:0460a27": "及佛，無十種力、四無所畏及十八不絕法。是",
    "T15n0631_001:0460a28": "為各佛所入禪。「菩薩禪者，從發意來，不離明",
    "T15n0631_001:0460a29": "師，學廣智深，曉了禪本。何謂曉了本？心法本",
    "T15n0631_001:0460b01": "無，道亦無本、無著、無縛、無解、無行、無出、無",
    "T15n0631_001:0460b02": "入、無捨、無取，現大智慧善權之行，不斷德本",
    "T15n0631_001:0460b03": "及大悲意，修相好，嚴佛國，具十力、四無所畏",
    "T15n0631_001:0460b04": "及十八不絕法，一切見、一切知無所不覺，故",
    "T15n0631_001:0460b05": "號曰佛。佛用世間多貪亂意故，於樹下閉目",
    "T15n0631_001:0460b06": "而坐，為現禪法，欲令解者以道縛意，亦隨所樂",
    "T15n0631_001:0460b07": "各得其所。是為如來本所入禪。「外諸小學、五",
    "T15n0631_001:0460b08": "通禪者，學貴無為，不解至要，避世安已，持想",
    "T15n0631_001:0460b09": "守一，瞑目縱體，內觀歷藏，存神道氣，養性求",
    "T15n0631_001:0460b10": "昇，惡消福盛，思致五通，壽命久長，名曰仙人。",
    "T15n0631_001:0460b11": "行極於此，不知泥洹，其後福盡，生死不絕。是為",
    "T15n0631_001:0460b12": "外道五通禪定。」",
    "T15n0631_001:0460b13": "佛言：「如弟子、各佛，雖得泥洹，為不知本。所以",
    "T15n0631_001:0460b14": "者何？其學本謂世有道無，故壞五陰而取滅",
    "T15n0631_001:0460b15": "度。唯如來為知泥洹本。所以者何？知俗與道諸",
    "T15n0631_001:0460b16": "法本空，如本無住，不起，不滅，是為泥洹。佛意",
    "T15n0631_001:0460b17": "如是，故曰如來；弟子、各佛名為滅盡。菩薩",
    "T15n0631_001:0460b18": "當解深妙大法，明諦受學。雖離明師，心當清",
    "T15n0631_001:0460b19": "淨，不可放逸。」於是勇聲叉手白佛言：「得值佛",
    "T15n0631_001:0460b20": "者，為難有也。大聖大慈所度無極。今蒙佛恩，",
    "T15n0631_001:0460b21": "無所復疑。其欲學者，當受佛教。莫為不賢之",
    "T15n0631_001:0460b22": "行，使魔得其便。如佛所言，終無有異。天魔官",
    "T15n0631_001:0460b23": "屬莫能壞是清淨行者。」言已，即前稽首佛足。",
    "T15n0631_001:0460b24": "是時諸天及人有二百一十萬，皆願樂立於",
    "T15n0631_001:0460b25": "無所從生法忍。賢者阿難白佛言：「此法律為",
    "T15n0631_001:0460b26": "何等義？」佛言：「是為剖決道意，釋人根本慧德",
    "T15n0631_001:0460b27": "所入，分別弟子、各佛、菩薩學意所行，知諦知",
    "T15n0631_001:0460b28": "不諦大要，名曰法律三昧。」佛言：「阿難！其有",
    "T15n0631_001:0460b29": "信解是經法者，皆於十方佛所聞善權已。」佛",
    "T15n0631_001:0460c01": "說經訖，諸來會者皆歡喜，各前為佛作禮而",
    "T15n0631_001:0460c02": "去。",
    "T15n0631_001:0460c03": "佛說法律三昧經"
}