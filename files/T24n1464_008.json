{
    "T24n1464_008:0884c02": "鼻奈耶卷第八",
    "T24n1464_008:0884c04": "姚秦涼州沙門竺佛念譯",
    "T24n1464_008:0884c05": "波逸提法之二",
    "T24n1464_008:0884c06": "佛世尊遊舍衛國祇樹給孤獨園。爾時世尊",
    "T24n1464_008:0884c07": "未結過中食戒。尊者迦留陀夷日下晡，著衣",
    "T24n1464_008:0884c08": "持鉢入舍衛殯陀跋陀。天陰夜黑厚雲，掣",
    "T24n1464_008:0884c09": "電霹靂光亘然明。有一妊娠婦女出外汲",
    "T24n1464_008:0884c10": "水，尊者迦留陀夷至門欲入分衛，電光中見",
    "T24n1464_008:0884c11": "迦留陀夷，大驚怖懼，便失聲言：「毘舍支(毘舍支鬼",
    "T24n1464_008:0884c12": "也)。」迦留陀夷答：「我是沙門，非鬼。」婦人答：「若沙",
    "T24n1464_008:0884c13": "門者，不殺汝父、不害汝母，而墮我娠。」時此婦",
    "T24n1464_008:0884c14": "人往語十二法比丘，十二法比丘往白世尊。",
    "T24n1464_008:0884c15": "世尊告曰：「若比丘日過中食者，墮。」時尊者婆",
    "T24n1464_008:0884c16": "特婆梨聞世尊結過中食戒，便作是語：「二",
    "T24n1464_008:0884c17": "食中最好最妙無過暮食，而沙門瞿曇斷我",
    "T24n1464_008:0884c18": "此食。」諸比丘聞，往白世尊。世尊告曰：「此著味",
    "T24n1464_008:0884c19": "來日久，不但今日。聽我說。往昔無數劫時，劫",
    "T24n1464_008:0884c20": "盡天地融爛。後此地有肥甚甘美肥，如弱石",
    "T24n1464_008:0884c21": "蜜。有一阿婆最羅天子來下此地，以指甞地",
    "T24n1464_008:0884c22": "肥甚甘美，意愛樂憙還上天上，語諸天子，將",
    "T24n1464_008:0884c23": "諸天子來下，教使甞此地肥。至三日，身重不",
    "T24n1464_008:0884c24": "復能飛。地肥漸沒，地生鹵土曝。後漸自然粳",
    "T24n1464_008:0884c25": "米出而食之。爾時此人亦著味，今復著味。」",
    "T24n1464_008:0884c26": "佛遊舍衛國祇樹給孤獨園。尊者畢陵淚跋昔",
    "T24n1464_008:0884c27": "患目痛，諸長者婆羅門送酥油蜜黑石蜜及",
    "T24n1464_008:0884c28": "諸生食，諸弟子常停食經宿而食。時十二法",
    "T24n1464_008:0884c29": "比丘見，往白世尊。世尊告曰：「若比丘無病，停",
    "T24n1464_008:0885a01": "食經宿而食者，墮。」",
    "T24n1464_008:0885a02": "佛世尊遊舍衛國祇樹給孤獨園。時六群比",
    "T24n1464_008:0885a03": "丘不受水、不受食而食。十二法比丘見，往白",
    "T24n1464_008:0885a04": "世尊。世尊告曰：「若比丘不受水、不受食而食",
    "T24n1464_008:0885a05": "投面門，除其水、楊枝者，墮。」",
    "T24n1464_008:0885a06": "佛世尊遊舍衛國祇樹給孤獨園。時六群比",
    "T24n1464_008:0885a07": "丘所至村落，見酪乳酥魚肉脯輒乞自入。",
    "T24n1464_008:0885a08": "諸長者見，自相謂言：「此沙門釋子太乞魚",
    "T24n1464_008:0885a09": "脯用為？」往白十二法比丘，十二法比丘往白",
    "T24n1464_008:0885a10": "世尊。世尊集和合僧，備十功德，佛為沙門結",
    "T24n1464_008:0885a11": "戒：「若比丘知彼村落有好酥乳酪出魚肉",
    "T24n1464_008:0885a12": "脯，若比丘無病往彼乞者，波逸提。」",
    "T24n1464_008:0885a13": "佛世尊遊舍衛國祇樹給孤獨園。爾時有二",
    "T24n1464_008:0885a14": "比丘住拘薩羅界深山中住，未曾見佛，常懷",
    "T24n1464_008:0885a15": "企望欲得見佛。二人共議，便發進路來見世",
    "T24n1464_008:0885a16": "尊。時春後月極熱，野馬像水日以向中，值曠",
    "T24n1464_008:0885a17": "野中了無水漿，身體燋渴。二人處處求水，值",
    "T24n1464_008:0885a18": "小潭水，水少虫多。其一比丘語一比丘言：",
    "T24n1464_008:0885a19": "「飲此虫水，度此曠澤，得覲世尊。」一比丘答",
    "T24n1464_008:0885a20": "言：「受世尊戒，云何當壞？」時一人飲、一人不",
    "T24n1464_008:0885a21": "飲。其不飲水者命終，生三十三天，著百寶冠",
    "T24n1464_008:0885a22": "來詣世尊，頭面禮足在一面住。時世尊與說",
    "T24n1464_008:0885a23": "法，使得見諦。其飲水者在後至，世尊遙見比",
    "T24n1464_008:0885a24": "丘來，脫憂多羅僧示黃金體：「汝為癡人，用",
    "T24n1464_008:0885a25": "觀是四大身為？純盛臭處。其見法者則見我",
    "T24n1464_008:0885a26": "身。」世尊告曰：「若比丘知雜虫水而取飲者，",
    "T24n1464_008:0885a27": "墮。」",
    "T24n1464_008:0885a28": "佛世尊遊舍衛國祇樹給孤獨園。有一長者",
    "T24n1464_008:0885a29": "請佛及比丘僧，時六群比丘先前至飯食厨",
    "T24n1464_008:0885b01": "間止。諸長者見，自相謂言：「此沙門釋子先來",
    "T24n1464_008:0885b02": "是間，妨作飯食。」十二法比丘聞，往白世尊。世",
    "T24n1464_008:0885b03": "尊告曰：「若比丘先至請飯食家，坐若臥、弄小",
    "T24n1464_008:0885b04": "兒，墮。」",
    "T24n1464_008:0885b05": "佛世尊遊舍衛國祇樹給孤獨園。有一長者",
    "T24n1464_008:0885b06": "請比丘僧。長者出行不在，長者婦獨在後作",
    "T24n1464_008:0885b07": "食。時尊者迦留陀夷先至長者家坐。諸長者",
    "T24n1464_008:0885b08": "見，自相謂言：「云何比丘釋子獨與婦人一處",
    "T24n1464_008:0885b09": "坐？」十二法比丘往白世尊。世尊告曰：「若比丘",
    "T24n1464_008:0885b10": "先至請食家與婦人獨處坐者，墮。」",
    "T24n1464_008:0885b11": "佛世尊遊舍衛國祇樹給孤獨園，與大比丘",
    "T24n1464_008:0885b12": "僧五百人俱。爾時鞞羅然村有婆羅門名阿",
    "T24n1464_008:0885b13": "耆達兜，大富饒，錢財田業成就。時來至舍衛",
    "T24n1464_008:0885b14": "住一長者家，語長者言：「卿此間頗有沙門婆",
    "T24n1464_008:0885b15": "羅門聰明智慧，將諸徒眾，眾中人師者不？有",
    "T24n1464_008:0885b16": "此人者，我欲時往禮拜問訊，使我心開意解。」",
    "T24n1464_008:0885b17": "長者答：「此間有沙門瞿曇，是釋種子，出家學",
    "T24n1464_008:0885b18": "道剃除鬚髮，服三法衣，今成阿耨多羅阿",
    "T24n1464_008:0885b19": "惟三佛。欲往見者，今正是時，可往問訊。」婆",
    "T24n1464_008:0885b20": "羅門問：「瞿曇今為所在？欲往問訊。」時長者答：",
    "T24n1464_008:0885b21": "「今世尊在舍衛國祇樹給孤獨園，欲往便往。」",
    "T24n1464_008:0885b22": "時阿耆達兜婆羅門明日出舍衛詣祇桓，爾",
    "T24n1464_008:0885b23": "時世尊與無數億百千人說法。時阿耆達兜",
    "T24n1464_008:0885b24": "婆羅門遙見世尊端正無比，諸根具足、身黃金",
    "T24n1464_008:0885b25": "色，即前至佛所擎拳稱善，在一面坐。世尊為",
    "T24n1464_008:0885b26": "說種種微妙法，說法已默然住。時婆羅門白",
    "T24n1464_008:0885b27": "世尊言：「願沙門瞿曇及比丘僧，受我夏坐九",
    "T24n1464_008:0885b28": "十日。」爾時世尊億往昔對而不可避，即默然",
    "T24n1464_008:0885b29": "受婆羅門請。時婆羅門從坐起，擎拳辭退。從",
    "T24n1464_008:0885c01": "舍衛國即往鞞羅然，與佛比丘僧辦四月夏",
    "T24n1464_008:0885c02": "坐，種種飯食。至夏坐初，勅守門者：「我今於四",
    "T24n1464_008:0885c03": "月中在內，欲不出行，莫令有人入。若有苦樂",
    "T24n1464_008:0885c04": "吉凶事，亦莫白我。」守門者即奉教命。爾時世",
    "T24n1464_008:0885c05": "尊夏坐時到，集和合僧，世尊告曰：「汝等各各",
    "T24n1464_008:0885c06": "收治衣鉢，當詣鞞羅然所。」時五百比丘從世",
    "T24n1464_008:0885c07": "尊著衣持鉢至鞞羅然。時鞞羅然無有堂舍，",
    "T24n1464_008:0885c08": "北有大失利沙山，山谷曠大草木深邃，種種",
    "T24n1464_008:0885c09": "華樹若干種鳥。爾時世尊及比丘僧，於彼山",
    "T24n1464_008:0885c10": "宿。時鞞羅然純婆羅門，人民飢饉乞求難得。",
    "T24n1464_008:0885c11": "世尊即夜集和合僧，告諸比丘：「比丘當知。此",
    "T24n1464_008:0885c12": "鞞羅然純婆羅門種，人民飢餓乞求難得。諸",
    "T24n1464_008:0885c13": "比丘欲於此間夏坐者坐，不者各隨所宜。」時",
    "T24n1464_008:0885c14": "舍利弗即退至阿茂訶山頂，受釋提桓因、須",
    "T24n1464_008:0885c15": "夷阿須倫女請(帝釋夫人)，四月食天厨。時世尊於",
    "T24n1464_008:0885c16": "鞞羅然，一不滿五百比丘結夏坐。其長者婆",
    "T24n1464_008:0885c17": "羅門信佛者，或作四食五食六食便止，諸比",
    "T24n1464_008:0885c18": "丘乞求不能得。時尊者目犍連白佛言：「所以",
    "T24n1464_008:0885c19": "名閻浮提，因閻浮提果名。東方去此無數千",
    "T24n1464_008:0885c20": "里，取閻浮果與比丘使食，去果不遠，有呵",
    "T24n1464_008:0885c21": "梨勒阿摩勒國；至欝單曰，取自然粳米；至",
    "T24n1464_008:0885c22": "三十三天，取天甘露，與諸比丘使食。取此地",
    "T24n1464_008:0885c23": "肥，以左手反此地、右手取地肥，與諸比丘使",
    "T24n1464_008:0885c24": "食。」世尊告目犍連曰：「知汝有此神力。此諸比",
    "T24n1464_008:0885c25": "丘宿對因緣，欲置何所？」世尊不許。鞞羅然界",
    "T24n1464_008:0885c26": "饒軟水草，有馬子驅馬於中放。見諸比丘乞",
    "T24n1464_008:0885c27": "求無所得，語比丘言：「此間穀貴，乞求難得。我",
    "T24n1464_008:0885c28": "無有熟食[麩夫+少]乾飯，唯有馬麥，須當相施。」諸比",
    "T24n1464_008:0885c29": "丘答：「世尊不許當食馬麥。」往白世尊。世尊告",
    "T24n1464_008:0886a01": "曰：「雖知是馬麥，隨時飲水飽，生草可取食",
    "T24n1464_008:0886a02": "耳。」時馬有五百匹，比丘僧少一不滿五百。馬",
    "T24n1464_008:0886a03": "日食麥一斗，養馬人日食麥二斗。分人馬麥",
    "T24n1464_008:0886a04": "各半，以施佛比丘僧。時阿難持世尊分及己",
    "T24n1464_008:0886a05": "分入鞞羅然，求人熟。見一婦人，歎佛功德：「世",
    "T24n1464_008:0886a06": "尊有此戒、三昧、智慧、解脫、解脫智，三十二大",
    "T24n1464_008:0886a07": "人相八十種好莊嚴其身，圓光七尺(佛尋竟手足覆四",
    "T24n1464_008:0886a08": "支，不啻七尺)，身黃金色視之無厭。剔除鬚髮被袈",
    "T24n1464_008:0886a09": "裟出家學道，得阿耨多羅三耶三佛。救眾生",
    "T24n1464_008:0886a10": "厄，不度者度、不脫者脫、不般涅槃者令般涅",
    "T24n1464_008:0886a11": "槃，無生老病死憂悲惱苦。不出家學道者，當",
    "T24n1464_008:0886a12": "作轉輪王，七寶前導：輪寶、象寶、馬寶、摩尼寶、",
    "T24n1464_008:0886a13": "玉女寶、長者寶、主兵寶。當有千子，雄健勇猛。",
    "T24n1464_008:0886a14": "典四天下，不加刀杖。我及汝等皆當臣屬。受",
    "T24n1464_008:0886a15": "請至此鞞羅然夏坐。大妹！能以此麥與作[麩夫+少]",
    "T24n1464_008:0886a16": "不？」婦人答言：「我家，阿難！役務事多。自尚",
    "T24n1464_008:0886a17": "不供，況當供他？」去此不遠，有一婦人聞歎佛",
    "T24n1464_008:0886a18": "功德，甚奇甚特，便作此念：「世間乃有是人耶？」",
    "T24n1464_008:0886a19": "即呼阿難：「持此麥來，我與作[麩夫+少]。從今日始，佛",
    "T24n1464_008:0886a20": "阿難及餘梵行者麥來，我與作[麩夫+少]。」時此婦人",
    "T24n1464_008:0886a21": "即磨麥持與阿難。阿難持[麩夫+少]詣佛所，行澡水，",
    "T24n1464_008:0886a22": "授佛[麩夫+少]。佛便食之。阿難見佛食[麩夫+少]，悲泣墮淚。",
    "T24n1464_008:0886a23": "復作是念：「佛世尊是國王子，常食好食、未曾",
    "T24n1464_008:0886a24": "食惡食。云何今日食此麥[麩夫+少]！那得氣力？」時世",
    "T24n1464_008:0886a25": "尊知阿難心所念，語阿難言：「汝能食此[麩夫+少]不？」",
    "T24n1464_008:0886a26": "對曰：「能食。」世尊即授與一揣，使食天甘露",
    "T24n1464_008:0886a27": "味。阿難復作此念：「世尊食此必有氣力。」世尊",
    "T24n1464_008:0886a28": "食已，澡鉢行水，白佛：「向者倩一婦人作[麩夫+少]，而",
    "T24n1464_008:0886a29": "不肯作。有一婦人，不倩而自作。願聞其意。」",
    "T24n1464_008:0886b01": "世尊告曰：「其不作者設當為作，當為轉輪聖",
    "T24n1464_008:0886b02": "王第一夫人。不使而作者，獲大功德。雖不更",
    "T24n1464_008:0886b03": "作餘福，種阿耨多羅三耶三佛根。」對未畢日，",
    "T24n1464_008:0886b04": "無有聞佛及比丘僧食馬麥者。有天魔波旬",
    "T24n1464_008:0886b05": "化作比丘僧，擔囊盛乾餅石蜜，摸持九百",
    "T24n1464_008:0886b06": "葉餅於街巷間行。諸長者問諸比丘：「從何所",
    "T24n1464_008:0886b07": "來？」諸比丘答：「從鞞羅然來。」「佛及比丘僧無所",
    "T24n1464_008:0886b08": "乏婆？」化比丘答：「飲食豐饒不能食盡，今送餘",
    "T24n1464_008:0886b09": "至舍衛。」往對償畢，其時十六大國皆聞佛及",
    "T24n1464_008:0886b10": "比丘僧在鞞羅然三月食馬麥。諸富長者婆",
    "T24n1464_008:0886b11": "羅門積財一億，及入海導師車馬駱駝載負",
    "T24n1464_008:0886b12": "種種供具，往迎世尊及比丘僧。餘有七日當",
    "T24n1464_008:0886b13": "新歲，佛知而問阿難：「新歲餘有幾日？」阿難白",
    "T24n1464_008:0886b14": "佛：「餘有七日。」佛語阿難：「將二比丘入鞞羅然",
    "T24n1464_008:0886b15": "邑，語阿耆達兜婆羅門：『佛已受卿請九十日，",
    "T24n1464_008:0886b16": "今竟，欲普人間分衛。』」時比丘白佛：「阿耆達",
    "T24n1464_008:0886b17": "兜意不一飯佛，何以故告別？」世尊告曰：「雖不",
    "T24n1464_008:0886b18": "設飯，交是請主，法應當別。」時尊者阿難承佛",
    "T24n1464_008:0886b19": "教，將二比丘入鞞羅然，住阿耆達兜門，語守",
    "T24n1464_008:0886b20": "門者：「汝往白，阿難在外欲得相見。」時阿耆達",
    "T24n1464_008:0886b21": "兜在中庭，沐頭被白[疊*毛]衣踞繩床上。時守",
    "T24n1464_008:0886b22": "門者即白，答語：「使入。」阿難即入，徐徐就坐。默",
    "T24n1464_008:0886b23": "然須臾，婆羅門問：「以何事來？」阿難報言：「世尊",
    "T24n1464_008:0886b24": "語：『婆羅門！已受卿請九十日。今欲入人間普",
    "T24n1464_008:0886b25": "分衛。』」婆羅門問：「云何阿難！瞿曇於此夏坐",
    "T24n1464_008:0886b26": "耶？」阿難答：「卿前請夏坐而忘耶？」婆羅門問：",
    "T24n1464_008:0886b27": "「九十日中云何得食？」阿難答：「大困大厄，世尊",
    "T24n1464_008:0886b28": "及比丘僧三月食馬麥。」時婆羅門憶請佛及",
    "T24n1464_008:0886b29": "比丘僧辦夏坐具，勅守門者莫令人來。阿耆",
    "T24n1464_008:0886c01": "達兜婆羅門復作是念：「四方遠近皆當聞我",
    "T24n1464_008:0886c02": "為此惡事。阿耆達兜請佛比丘僧無有供養。」",
    "T24n1464_008:0886c03": "復語阿難：「可留瞿曇沙門得懺悔不？」阿難答",
    "T24n1464_008:0886c04": "曰：「不得留。」時阿耆達兜愁憂懊惱，自投于地。",
    "T24n1464_008:0886c05": "時親里眾以水灑而起坐，親里語阿耆達兜",
    "T24n1464_008:0886c06": "言：「汝莫愁憂。我等當詣瞿曇沙門所，與汝悔",
    "T24n1464_008:0886c07": "過。若不住者，持此種種飲食，使人舁往，當隨",
    "T24n1464_008:0886c08": "後行。住處有乏，當以供養。」時阿難與婆羅門",
    "T24n1464_008:0886c09": "及親里眾，詣世尊所悔過。世尊遙見來：「若我",
    "T24n1464_008:0886c10": "不住者，沸血當從面孔出。」以大慈悲更住七",
    "T24n1464_008:0886c11": "日，前所辦夏坐四月飲食盡舁來，豐饒盈",
    "T24n1464_008:0886c12": "溢。時跋嗜(邵脂反)人民聞佛當來六十日，普",
    "T24n1464_008:0886c13": "行分衛各辦供具以待如來。時世尊於鞞羅",
    "T24n1464_008:0886c14": "然具補納衣，一日衣竟，著衣持鉢詣跋嗜",
    "T24n1464_008:0886c15": "國。阿耆達亦載飲食隨如來後，有所乏者即",
    "T24n1464_008:0886c16": "供足之。知如來所投頓，輒在前供辦，並作是",
    "T24n1464_008:0886c17": "語：「我今日、我明日請佛。」時跋嗜人民聞阿耆",
    "T24n1464_008:0886c18": "達載飲食隨如來後，「此必妨我不得飯佛。」即",
    "T24n1464_008:0886c19": "集會自作限制：「其作食飯佛者作小食，復作",
    "T24n1464_008:0886c20": "蜜漿，勿聽婆羅門得作飯食。其有見阿耆達",
    "T24n1464_008:0886c21": "者，當罵言：『惡婆羅門！將佛及比丘僧九十",
    "T24n1464_008:0886c22": "日與馬麥食。今復載飯食妨他耶？』」時婆羅門",
    "T24n1464_008:0886c23": "愁悶在一面立，看諸人民供具少者，輒供足",
    "T24n1464_008:0886c24": "之。唯見無豆鬻，即以胡麻子、蘇子、豆擣阿",
    "T24n1464_008:0886c25": "摩勒、鞞醯勒、蓽茇、薑作鬻，奉上世尊。世尊告",
    "T24n1464_008:0886c26": "曰：「分與比丘僧。」比丘僧不受：「世尊不許當食",
    "T24n1464_008:0886c27": "此鬻。」時婆羅門來白世尊：「諸比丘不受此",
    "T24n1464_008:0886c28": "鬻。」世尊告諸比丘：「從今以往，有病無病，常",
    "T24n1464_008:0886c29": "服此鬻。有五事：益於身體，除飢不渴，無風",
    "T24n1464_008:0887a01": "寒病，腸胃通利，生食病熟。」阿耆達復作是",
    "T24n1464_008:0887a02": "念：「我夏四月辦種種飲食載飲食來，復不得",
    "T24n1464_008:0887a03": "飯佛及比丘僧。我今當如祭神法布食著地，",
    "T24n1464_008:0887a04": "使諸比丘脚履上過，則為已食。」世尊告曰：「此",
    "T24n1464_008:0887a05": "非脚所履物，此是口所食具。」世尊與婆羅門",
    "T24n1464_008:0887a06": "說法，說法已婆羅門即還去。時世尊著衣持",
    "T24n1464_008:0887a07": "鉢還舍衛國。有一外道梵志身體肥大，從世",
    "T24n1464_008:0887a08": "尊後。有一婆羅門著道來，問此梵志：「此間飲",
    "T24n1464_008:0887a09": "食可得不？」答言：「可得。」復問：「由誰得？」答言：「從是",
    "T24n1464_008:0887a10": "禿長者得。」婆羅門言：「咄去去，汝為惡言。汝",
    "T24n1464_008:0887a11": "得肥壯皆由瞿曇沙門，而反更罵。若瞿曇沙",
    "T24n1464_008:0887a12": "門聞，當為沙門結戒，不復與外道飲食。」諸比",
    "T24n1464_008:0887a13": "丘往白世尊。世尊告曰：「此外道異學長夜習",
    "T24n1464_008:0887a14": "顛倒，此等若被打中毒橫羅官事，謂呼沙門",
    "T24n1464_008:0887a15": "瞿曇為。」時世尊故未與沙門結戒。前至舍衛",
    "T24n1464_008:0887a16": "國，舍衛國長者與佛及比丘僧，作酥餅百葉",
    "T24n1464_008:0887a17": "脆餅。諸佛世尊常法，飲食不足終不起坐，要",
    "T24n1464_008:0887a18": "當食足。若檀越少者，以佛力一切充足。有二",
    "T24n1464_008:0887a19": "婆羅門婦來，語尊者阿難：「見施少餅。」時以",
    "T24n1464_008:0887a20": "兩番餅與一人，一番餅與一。人得一番者，",
    "T24n1464_008:0887a21": "問彼一人：「汝得幾番？」答言：「得二番。」反問：「汝",
    "T24n1464_008:0887a22": "得幾番？」答：「得一番。汝長得一番，當與我分。」答：",
    "T24n1464_008:0887a23": "「各自得分。不與汝分。」一人言：「阿難必是汝婿。」",
    "T24n1464_008:0887a24": "二人共相捽搣大喚。世尊知而問阿難：「此人",
    "T24n1464_008:0887a25": "何以共鬪？」阿難具白世尊。世尊告曰：「若比丘",
    "T24n1464_008:0887a26": "自手與婆羅門、婆羅門婦餅者，墮。食有五種：",
    "T24n1464_008:0887a27": "一根食。根食者，藕、盧蔔、繫婆陀(根小而甜)。二莖",
    "T24n1464_008:0887a28": "食。莖食者，竿炙叔基(酢莖)諸所食菜。三為葉",
    "T24n1464_008:0887a29": "食。諸所食葉。四為華食。婆婆羅梨華(波波羅酸棗)",
    "T24n1464_008:0887b01": "婆婆。五為果食。諸所食果，蒲萄甘橘。復有",
    "T24n1464_008:0887b02": "五食：粟米、糜米、青麥、豌豆、粳米。若食此食",
    "T24n1464_008:0887b03": "時，有五婆羅門來乞，當言此非我食。有索",
    "T24n1464_008:0887b04": "水者，當言非我水。索果者，當言非我果。盡不",
    "T24n1464_008:0887b05": "得與，除其父母、病人。」",
    "T24n1464_008:0887b06": "佛世尊遊舍衛國祇樹給孤獨園。王波斯匿",
    "T24n1464_008:0887b07": "與阿闍世常共鬪，時興兵相伐。六群比丘自",
    "T24n1464_008:0887b08": "相謂言：「共往看軍馬。」即往看軍馬。諸長者見，",
    "T24n1464_008:0887b09": "自相謂言：「此沙門釋子出家為道，方觀軍馬。」",
    "T24n1464_008:0887b10": "以此事往白世尊。世尊告曰：「若比丘，軍馬欲",
    "T24n1464_008:0887b11": "發就往看者，墮。」◎",
    "T24n1464_008:0887b12": "鼻奈耶卷第八"
}