{
    "T30n1579_015:0355a13": "瑜伽師地論卷第十五",
    "T30n1579_015:0355a15": "彌勒菩薩說",
    "T30n1579_015:0355a16": "三藏法師玄奘奉　詔譯",
    "T30n1579_015:0355a17": "本地分中聞所成地第十之三",
    "T30n1579_015:0355a18": "已說七種佛教所應知處。次說八種。謂有",
    "T30n1579_015:0355a19": "八支聖道所攝。令諸苾芻究竟斷結。三種修",
    "T30n1579_015:0355a20": "法。謂修戒修定修慧。正語正業正命。名為",
    "T30n1579_015:0355a21": "修戒。正念正定。名為修定。正見正思惟正精",
    "T30n1579_015:0355a22": "進。名為修慧。又由正方便及果增上力故。",
    "T30n1579_015:0355a23": "建立清淨品八種補特伽羅。謂行四向住",
    "T30n1579_015:0355a24": "四果者。又有二種施八相差別。一有過失",
    "T30n1579_015:0355a25": "施。二無過失施。前七種施名有過失。最後一",
    "T30n1579_015:0355a26": "種名無過失。謂有布施。懈怠所損故有過",
    "T30n1579_015:0355a27": "失。或有布施。不隨所欲故有過失。謂有",
    "T30n1579_015:0355a28": "染心者怖畏貧窮悕求富樂而行布施。或",
    "T30n1579_015:0355a29": "有布施。顧戀過去故有過失。或有布施。",
    "T30n1579_015:0355b01": "悕望未來故有過失。或有布施。有輕慢過",
    "T30n1579_015:0355b02": "故有過失。或有布施悕求富樂故有過失。",
    "T30n1579_015:0355b03": "或有布施求他知聞故有過失。無過失施",
    "T30n1579_015:0355b04": "者。謂迴向涅槃故。為彼資糧故。無染污",
    "T30n1579_015:0355b05": "心為往善趣故。為得大財故。而行布施。",
    "T30n1579_015:0355b06": "又依四處於八時中。趣入懈怠。不發精",
    "T30n1579_015:0355b07": "進。當知如是補特伽羅。是懈怠類非精進",
    "T30n1579_015:0355b08": "類。謂依乞食處。依所作處。依遊行處。依界",
    "T30n1579_015:0355b09": "不平等處。依此四處。八時差別多食精美",
    "T30n1579_015:0355b10": "身沈重時。少食麁惡身劣頓時。將欲所作",
    "T30n1579_015:0355b11": "護惜力時。已有所作身疲倦時。將欲遊行",
    "T30n1579_015:0355b12": "護惜力時。已涉長塗身疲倦時。正為病苦",
    "T30n1579_015:0355b13": "所纏擾時。所病已愈恐更發時。此懈怠類",
    "T30n1579_015:0355b14": "補特伽羅。乃至。未遇懈怠所依。少似精進。",
    "T30n1579_015:0355b15": "若得遇已。速發懈怠。是故名為懈怠種類。",
    "T30n1579_015:0355b16": "與此相違亦依四處。於八時中。發勤精進。",
    "T30n1579_015:0355b17": "當知如是補特伽羅。能伏懈怠勤精進類。",
    "T30n1579_015:0355b18": "雖遇懈怠所依。亦能發勤精進。何況不遇。",
    "T30n1579_015:0355b19": "是故名為勤精進類。又有八種正願所攝可",
    "T30n1579_015:0355b20": "愛生因。能令於諸欲中樂增上生。不求永",
    "T30n1579_015:0355b21": "離一切欲者。當生八種可愛生處。謂願人",
    "T30n1579_015:0355b22": "中卑惡種類。修小施戒二福業事。如是願",
    "T30n1579_015:0355b23": "樂人中尊貴種類。四大王天。三十三天。夜摩",
    "T30n1579_015:0355b24": "天。覩史多天。樂化天。他化自在天。修小施",
    "T30n1579_015:0355b25": "戒二福業事。又四因緣故。於人趣中。建立",
    "T30n1579_015:0355b26": "如來四眾。三因緣故。於天趣中。建立四眾。",
    "T30n1579_015:0355b27": "最增上故。世間共許為福田故。受用資財不",
    "T30n1579_015:0355b28": "由他故。棄捨一切世資財故。由此四緣。",
    "T30n1579_015:0355b29": "於人趣中。建立四眾。依地邊際故。欲界邊",
    "T30n1579_015:0355c01": "際故。語行邊際故。由此三緣。於天趣中建",
    "T30n1579_015:0355c02": "立四眾。又於世間三處轉時。恒常世間八法",
    "T30n1579_015:0355c03": "所觸。謂樂欲處。功用處。眾緣處。於樂欲處",
    "T30n1579_015:0355c04": "轉時。或觸於利或觸非利。於功用處轉時。",
    "T30n1579_015:0355c05": "或稱他意或不稱意。於背面位觸於毀",
    "T30n1579_015:0355c06": "譽。於現前位觸於稱譏。於眾緣處轉時。或",
    "T30n1579_015:0355c07": "由先世。或由現法苦樂眾緣。觸於苦樂。又",
    "T30n1579_015:0355c08": "八勝解能引不還或阿羅漢諸聖神通及最",
    "T30n1579_015:0355c09": "勝住。謂未伏內色想。外無染污色勝解。是",
    "T30n1579_015:0355c10": "名第一。已伏內色想。是名第二。淨不淨非",
    "T30n1579_015:0355c11": "二。色第一捨勝解。是名第三。此三解脫。於",
    "T30n1579_015:0355c12": "一切色得自在故。便能引發諸聖神通。謂",
    "T30n1579_015:0355c13": "諸神通不與一切異生共有。空無邊勝解。",
    "T30n1579_015:0355c14": "識無邊勝解。無所有勝解。非想非非想勝解。",
    "T30n1579_015:0355c15": "微微任運心勝解。此五勝解。次第善修治故。",
    "T30n1579_015:0355c16": "能引想受滅等至最勝住。又若觀諸色。若",
    "T30n1579_015:0355c17": "如所觀於初三解脫中而修習者。謂三解",
    "T30n1579_015:0355c18": "脫方便道所攝三勝處也。此中觀外諸色。若",
    "T30n1579_015:0355c19": "小若大。若好若惡。若劣若勝者。謂觀非三摩",
    "T30n1579_015:0355c20": "地所行現所得色。由緣三摩地所行作意",
    "T30n1579_015:0355c21": "不種種現前故名為勝。於三摩地所行中。",
    "T30n1579_015:0355c22": "奢摩他行名知。毘鉢舍那行名見。如於三",
    "T30n1579_015:0355c23": "摩地所行若知若見。如於彼色已尋思已",
    "T30n1579_015:0355c24": "了別。如是於外所想非三摩地所行中。觀",
    "T30n1579_015:0355c25": "諸色亦爾。",
    "T30n1579_015:0355c26": "已說八種佛教所應知處。次說九種。謂有",
    "T30n1579_015:0355c27": "九結。如攝事分當廣建立。又有九種生處。",
    "T30n1579_015:0355c28": "受生有情。於彼彼處同所居止。謂三界中。",
    "T30n1579_015:0355c29": "除諸惡趣可厭處故。如前已說。",
    "T30n1579_015:0356a01": "已說九種佛教所應知處。次說十種。謂十遍",
    "T30n1579_015:0356a02": "處。當知即諸解脫所作成就。餘解脫。勝處。",
    "T30n1579_015:0356a03": "遍處。如攝事分。當廣分別。又有十無學支。",
    "T30n1579_015:0356a04": "當知無學五蘊所攝。謂戒蘊。定蘊。慧蘊。解",
    "T30n1579_015:0356a05": "脫蘊。解脫知見蘊。如是已說十種佛教所應",
    "T30n1579_015:0356a06": "知處。及前所說佛教所應知處等。當知皆是",
    "T30n1579_015:0356a07": "內明處攝。",
    "T30n1579_015:0356a08": "云何醫方明處。當知此明略有四種。謂於",
    "T30n1579_015:0356a09": "病相善巧。於病因善巧。於已生病斷滅善",
    "T30n1579_015:0356a10": "巧。於已斷病後更不生方便善巧。如是善",
    "T30n1579_015:0356a11": "巧廣分別義。如經應知。已說醫方明處。云",
    "T30n1579_015:0356a12": "何因明處。謂於觀察義中。諸所有事。此復云",
    "T30n1579_015:0356a13": "何。嗢拕南曰。",
    "T30n1579_015:0356a14": "　論體論處所　　論據論莊嚴",
    "T30n1579_015:0356a15": "　論負論出離　　論多所作法",
    "T30n1579_015:0356a16": "當知此中略有七種。一論體性。二論處所。",
    "T30n1579_015:0356a17": "三論所依。四論莊嚴。五論墮負。六論出離。七",
    "T30n1579_015:0356a18": "論多所作法。",
    "T30n1579_015:0356a19": "云何論體性。謂有六種。一言論。二尚論。三",
    "T30n1579_015:0356a20": "諍論。四毀謗論。五順正論。六教導論。",
    "T30n1579_015:0356a21": "言論者。謂一切言說。言音。言詞。是名言論。",
    "T30n1579_015:0356a22": "尚論者。謂諸世間隨所應聞。所有言論。",
    "T30n1579_015:0356a23": "諍論者。謂或依諸欲所起。若自所攝諸欲",
    "T30n1579_015:0356a24": "他所侵奪。若他所攝諸欲自行侵奪。若所愛",
    "T30n1579_015:0356a25": "有情所攝諸欲。更相侵奪。或欲侵奪。若無",
    "T30n1579_015:0356a26": "攝受諸欲。謂歌舞戲笑等所攝。若倡女僕從",
    "T30n1579_015:0356a27": "等所攝。或為觀看。或為受用。於如是等諸",
    "T30n1579_015:0356a28": "欲事中。未離欲者。為欲界貪所染污者。",
    "T30n1579_015:0356a29": "因堅執故。因縛著故。因耽嗜故。因貪愛",
    "T30n1579_015:0356b01": "故。發憤乖違。喜鬪諍者。興種種論。興怨害",
    "T30n1579_015:0356b02": "論。故名諍論。或依惡行所起。若自所作身",
    "T30n1579_015:0356b03": "語惡行。他所譏毀。若他所作身語惡行。自",
    "T30n1579_015:0356b04": "行譏毀。若所愛有情所作身語惡行。互相譏",
    "T30n1579_015:0356b05": "毀。於如是等行惡行中。願作未作諸惡行",
    "T30n1579_015:0356b06": "者。未離欲界貪瞋癡者。重貪瞋癡所拘蔽",
    "T30n1579_015:0356b07": "者。因堅執故。因縛著故。因耽嗜故。因貪",
    "T30n1579_015:0356b08": "愛故。更相憤發。懷染污心。互相乖違。喜鬪",
    "T30n1579_015:0356b09": "諍者。興種種論。興怨害論。故名諍論。或依",
    "T30n1579_015:0356b10": "諸見所起。謂薩迦耶見。斷見。無因見。不平",
    "T30n1579_015:0356b11": "等因見。常見。兩眾見等。種種邪見。及餘無量",
    "T30n1579_015:0356b12": "諸惡見類。於如是諸見中。或自所攝他所",
    "T30n1579_015:0356b13": "遮斷。或他所攝自行遮斷。或所愛有情所攝。",
    "T30n1579_015:0356b14": "他正遮斷。或已遮斷。或欲攝受所未攝受。",
    "T30n1579_015:0356b15": "由此因緣。未離欲者。如前廣說。乃至興種",
    "T30n1579_015:0356b16": "種論。興怨害論。是名諍論。毀謗論者。謂懷",
    "T30n1579_015:0356b17": "憤發者。以染污心。振發威勢。更相擯毀。所",
    "T30n1579_015:0356b18": "有言論。謂麁惡所引。或不愻所引。或綺言",
    "T30n1579_015:0356b19": "所引。乃至惡說法律中。為諸有情。宣說彼",
    "T30n1579_015:0356b20": "法。研究決擇。教授教誡。如是等論。名毀謗",
    "T30n1579_015:0356b21": "論。順正論者。謂於善說法律中。為諸有情",
    "T30n1579_015:0356b22": "宣說正法。研究決擇。教授教誡。為斷有情",
    "T30n1579_015:0356b23": "所疑惑故。為達甚深諸句義故。為令知",
    "T30n1579_015:0356b24": "見畢竟淨故。隨順正行。隨順解脫。是故此",
    "T30n1579_015:0356b25": "論名順正論。教導論者。謂教修習增上心",
    "T30n1579_015:0356b26": "學。增上慧學。補特伽羅心未定者。令心得",
    "T30n1579_015:0356b27": "定。心已定者。令得解脫。所有言論。令彼覺",
    "T30n1579_015:0356b28": "悟真實智故。令彼開解真實智故。是故此",
    "T30n1579_015:0356b29": "論名教導論。",
    "T30n1579_015:0356c01": "問此六論中。幾論真實。能引義利。所應修",
    "T30n1579_015:0356c02": "習。幾不真實。能引無義。所應遠離。答最後",
    "T30n1579_015:0356c03": "二論。是真是實。能引義利。所應修習。中間",
    "T30n1579_015:0356c04": "二論。不真不實。能引無義。所應遠離。初",
    "T30n1579_015:0356c05": "二種論。應當分別。云何論處所。當知亦",
    "T30n1579_015:0356c06": "有六種。一於王家。二於執理家。三於大眾",
    "T30n1579_015:0356c07": "中。四於賢哲者前。五於善解法義沙門婆",
    "T30n1579_015:0356c08": "羅門前。六於樂法義者前。",
    "T30n1579_015:0356c09": "云何論所依。當知有十種。謂所成立義有",
    "T30n1579_015:0356c10": "二種。能成立法有八種。",
    "T30n1579_015:0356c11": "所成立義有二種者。一自性。二差別所成",
    "T30n1579_015:0356c12": "立。自性者。謂有立為有。無立為無所成立。",
    "T30n1579_015:0356c13": "差別者。謂有上立有上。無上立無上。常立",
    "T30n1579_015:0356c14": "為常。無常立無常。如是有色無色。有見無",
    "T30n1579_015:0356c15": "見。有對無對。有漏無漏。有為無為。如是等",
    "T30n1579_015:0356c16": "無量差別門。當知名所成立差別。",
    "T30n1579_015:0356c17": "能成立法有八種者。一立宗。二辯因。三引",
    "T30n1579_015:0356c18": "喻。四同類。五異類。六現量。七比量。八正教",
    "T30n1579_015:0356c19": "量。",
    "T30n1579_015:0356c20": "立宗者。謂依二種所成立義。各別攝受自品",
    "T30n1579_015:0356c21": "所許。或攝受論宗。若自辯才。若輕蔑他。若",
    "T30n1579_015:0356c22": "從他聞。若覺真實。或為成立自宗。或為",
    "T30n1579_015:0356c23": "破壞他宗。或為制伏於他。或為摧屈於",
    "T30n1579_015:0356c24": "他。或為悲愍於他。建立宗義。",
    "T30n1579_015:0356c25": "辯因者。謂為成就所立宗義。依所引喻。同",
    "T30n1579_015:0356c26": "類異類。現量比量。及與正教。建立順益道",
    "T30n1579_015:0356c27": "理言論。",
    "T30n1579_015:0356c28": "引喻者。亦為成就所立宗義。引因所依。諸",
    "T30n1579_015:0356c29": "餘世間串習共許易了之法比況言論。",
    "T30n1579_015:0357a01": "同類者。謂隨所有法望所餘法。其相展轉",
    "T30n1579_015:0357a02": "少分相似。此復五種。一相狀相似。二自體相",
    "T30n1579_015:0357a03": "似。三業用相似。四法門相似。五因果相似。相",
    "T30n1579_015:0357a04": "狀相似者。謂於現在。或先所見相狀。相屬展",
    "T30n1579_015:0357a05": "轉相似。自體相似者。謂彼展轉其相相似。業",
    "T30n1579_015:0357a06": "用相似者。謂彼展轉作用相似。法門相似者。",
    "T30n1579_015:0357a07": "謂彼展轉法門相似。如無常與苦法。苦與",
    "T30n1579_015:0357a08": "無我法。無我與生法。生法與老法。老法與",
    "T30n1579_015:0357a09": "死法。如是有色無色。有見無見。有對無對。",
    "T30n1579_015:0357a10": "有漏無漏。有為無為。如是等類。無量法門展",
    "T30n1579_015:0357a11": "轉相似。因果相似者。謂彼展轉。若因若果。能",
    "T30n1579_015:0357a12": "成所成。展轉相似。是名同類。",
    "T30n1579_015:0357a13": "異類者。謂所有法望所餘法。其相展轉。少",
    "T30n1579_015:0357a14": "不相似。此亦五種。與上相違。應知其相。",
    "T30n1579_015:0357a15": "現量者。謂有三種。一非不現見。二非已思",
    "T30n1579_015:0357a16": "應思。三非錯亂境界。",
    "T30n1579_015:0357a17": "非不現見現量者。復有四種。謂諸根不壞。",
    "T30n1579_015:0357a18": "作意現前。相似生故。超越生故。無障礙故。",
    "T30n1579_015:0357a19": "非極遠故。相似生者。謂欲界諸根。於欲界",
    "T30n1579_015:0357a20": "境。上地諸根。於上地境。已生已等生。若生",
    "T30n1579_015:0357a21": "若起。是名相似生。超越生者。謂上地諸根。",
    "T30n1579_015:0357a22": "於下地境。已生等如前說。是名超越生。無",
    "T30n1579_015:0357a23": "障礙者。復有四種。一非覆障所礙。二非隱",
    "T30n1579_015:0357a24": "障所礙。三非映障所礙。四非惑障所礙。覆",
    "T30n1579_015:0357a25": "障所礙者。謂黑闇。無明闇。不澄清色闇。所",
    "T30n1579_015:0357a26": "覆障。隱障所礙者。謂或藥草力。或呪術力。或",
    "T30n1579_015:0357a27": "神通力之所隱障。映障所礙者。謂少小物。",
    "T30n1579_015:0357a28": "為廣多物之所映奪故不可得。如飲食中",
    "T30n1579_015:0357a29": "藥。或復毛端。如是等類。無量無邊。且如小",
    "T30n1579_015:0357b01": "光大光所映故不可得。所謂日光映星月",
    "T30n1579_015:0357b02": "等。又如月光映奪眾星。又如能治映奪所",
    "T30n1579_015:0357b03": "治令不可得。謂不淨作意。映奪淨相。無常",
    "T30n1579_015:0357b04": "苦無我作意。映奪常樂我相。無相作意。映",
    "T30n1579_015:0357b05": "奪一切眾相。惑障所礙者。謂幻化所作。或色",
    "T30n1579_015:0357b06": "相殊勝。或復相似。或內所作。目眩惛夢。悶醉",
    "T30n1579_015:0357b07": "放逸。或復顛狂。如是等類。名為惑障。若不",
    "T30n1579_015:0357b08": "為此四障所礙。名無障礙。非極遠者。謂非",
    "T30n1579_015:0357b09": "三種極遠所遠。一處極遠。二時極遠。三損減",
    "T30n1579_015:0357b10": "極遠。如是一切。總名非不現見。非不現故。",
    "T30n1579_015:0357b11": "名為現量。",
    "T30n1579_015:0357b12": "非已思應思現量者。復有二種。一纔取便成",
    "T30n1579_015:0357b13": "取所依境。二建立境界取所依境。纔取便成",
    "T30n1579_015:0357b14": "取所依境者。謂若境能作纔取便成取所依",
    "T30n1579_015:0357b15": "止。猶如良醫授病者藥。色香味觸。皆悉圓",
    "T30n1579_015:0357b16": "滿。有大勢力。成熟威德。當知此藥色香味",
    "T30n1579_015:0357b17": "觸。纔取便成取所依止。藥之所有大勢威",
    "T30n1579_015:0357b18": "德。病若未愈名為應思。其病若愈名為已",
    "T30n1579_015:0357b19": "思。如是等類。名纔取便成取所依境。建立",
    "T30n1579_015:0357b20": "境界取所依境者。謂若境能為建立境界取",
    "T30n1579_015:0357b21": "所依止。如瑜伽師於地思惟水火風界。若",
    "T30n1579_015:0357b22": "住於地。思惟其水。即住地想。轉作水想。若",
    "T30n1579_015:0357b23": "住於地。思惟火風。即住地想。轉作火風想。",
    "T30n1579_015:0357b24": "此中地想。即是建立境界之取。地者即是建",
    "T30n1579_015:0357b25": "立境界取之所依。如住於地。住水火風。如",
    "T30n1579_015:0357b26": "其所應。當知亦爾。是名建立境界取所依",
    "T30n1579_015:0357b27": "境。此中建立境界取所依境。非已思惟。非",
    "T30n1579_015:0357b28": "應思惟。地等諸界。解若未成。名應思惟。解",
    "T30n1579_015:0357b29": "若成就。名已思惟。如是名為非已思應思",
    "T30n1579_015:0357c01": "現量。非錯亂境界現量者。謂或五種或七種。",
    "T30n1579_015:0357c02": "五種者。謂非五種錯亂境界。何等為五。一",
    "T30n1579_015:0357c03": "想錯亂。二數錯亂。三形錯亂。四顯錯亂。五業",
    "T30n1579_015:0357c04": "錯亂。七種者。謂非七種錯亂境界。何等為",
    "T30n1579_015:0357c05": "七。謂即前五。及餘二種遍行錯亂。合為七",
    "T30n1579_015:0357c06": "種。何等為二。一心錯亂。二見錯亂。想錯亂",
    "T30n1579_015:0357c07": "者。謂於非彼相。起彼相想。如於陽焰鹿",
    "T30n1579_015:0357c08": "渴相中起於水想。數錯亂者。謂於少數起",
    "T30n1579_015:0357c09": "多數增上慢。如瞖眩者於一月處見多月",
    "T30n1579_015:0357c10": "像。形錯亂者。謂於餘形色。起餘形色增上",
    "T30n1579_015:0357c11": "慢。如於旋火見彼輪形。顯錯亂者。謂於餘",
    "T30n1579_015:0357c12": "顯色。起餘顯色增上慢。如迦末羅病損壞",
    "T30n1579_015:0357c13": "眼根。於非黃色悉見黃相。業錯亂者。謂於",
    "T30n1579_015:0357c14": "無業事。起有業增上慢。如結拳馳走見",
    "T30n1579_015:0357c15": "樹奔流。心錯亂者。謂即於五種所錯亂義。心",
    "T30n1579_015:0357c16": "生喜樂。見錯亂者。謂即於五種所錯亂義。",
    "T30n1579_015:0357c17": "忍受顯說生吉祥想。堅執不捨。若非如是",
    "T30n1579_015:0357c18": "錯亂境界。名為現量。",
    "T30n1579_015:0357c19": "問如是現量誰所有耶。答略說四種所有。一",
    "T30n1579_015:0357c20": "色根現量。二意受現量。三世間現量。四清淨",
    "T30n1579_015:0357c21": "現量。色根現量者。謂五色根所行境界。如先",
    "T30n1579_015:0357c22": "所說現量體相。意受現量者。謂諸意根所行",
    "T30n1579_015:0357c23": "境界。如先所說現量體相。世間現量者。謂",
    "T30n1579_015:0357c24": "即二種總說。為一世間現量。清淨現量者。謂",
    "T30n1579_015:0357c25": "諸所有世間現量。亦得名為清淨現量。或",
    "T30n1579_015:0357c26": "有清淨現量。非世間現量。謂出世智於所",
    "T30n1579_015:0357c27": "行境。有知為有。無知為無。有上知有上。無",
    "T30n1579_015:0357c28": "上知無上。如是等類。名不共世間清淨現",
    "T30n1579_015:0357c29": "量。",
    "T30n1579_015:0358a01": "比量者。謂與思擇俱已思應思所有境思。",
    "T30n1579_015:0358a02": "此復五種。一相比量。二體比量。三業比量。四",
    "T30n1579_015:0358a03": "法比量。五因果比量。",
    "T30n1579_015:0358a04": "相比量者。謂隨所有相狀相屬。或由現在。",
    "T30n1579_015:0358a05": "或先所見推度境界。如見幢故比知有車。",
    "T30n1579_015:0358a06": "由見烟故比知有火。如是以王比國。以",
    "T30n1579_015:0358a07": "夫比妻。以角犎等比知有牛。以膚細軟髮",
    "T30n1579_015:0358a08": "黑輕躁容色妍美。比知少年。以面皺髮白等",
    "T30n1579_015:0358a09": "相。比知是老。以執持自相。比知道俗。以",
    "T30n1579_015:0358a10": "樂觀聖者。樂聞正法。遠離慳貪。比知正信。",
    "T30n1579_015:0358a11": "以善思所思。善說所說。善作所作。比知聰",
    "T30n1579_015:0358a12": "叡。以慈悲愛語。勇猛樂施。能善解釋甚深",
    "T30n1579_015:0358a13": "義趣。比知菩薩。以掉動輕轉。嬉戲歌笑等",
    "T30n1579_015:0358a14": "事。比未離欲。以諸威儀恒常寂靜。比知離",
    "T30n1579_015:0358a15": "欲。以具如來微妙相好智慧寂靜正行神通。",
    "T30n1579_015:0358a16": "比知如來應等正覺具一切智。以於老時",
    "T30n1579_015:0358a17": "見彼幼年所有相狀。比知是彼。如是等類。",
    "T30n1579_015:0358a18": "名相比量。",
    "T30n1579_015:0358a19": "體比量者。謂現見彼自體性故。比類彼物",
    "T30n1579_015:0358a20": "不現見體。或現見彼一分自體。比類餘分。",
    "T30n1579_015:0358a21": "如以現在比類過去。或以過去比類未",
    "T30n1579_015:0358a22": "來。或以現在近事比遠。或以現在比於未",
    "T30n1579_015:0358a23": "來。又如飲食衣服嚴具車乘等事。觀見一分",
    "T30n1579_015:0358a24": "得失之相。比知一切。又以一分成熟。比餘",
    "T30n1579_015:0358a25": "熟分。如是等類。名體比量。",
    "T30n1579_015:0358a26": "業比量者。謂以作用比業所依。如見遠物",
    "T30n1579_015:0358a27": "無有動搖鳥居其上。由是等事比知是",
    "T30n1579_015:0358a28": "杌。若有動搖等事。比知是人。廣跡住處比",
    "T30n1579_015:0358a29": "知是象。曳身行處比知是蛇。若聞嘶聲比",
    "T30n1579_015:0358b01": "知是馬。若聞哮吼比知師子。若聞咆勃比",
    "T30n1579_015:0358b02": "知牛王。見比於眼。聞比於耳。嗅比於鼻。甞",
    "T30n1579_015:0358b03": "比於舌。觸比於身。識比於意。水中見礙比",
    "T30n1579_015:0358b04": "知有地。若見是處草木滋潤莖葉青翠比",
    "T30n1579_015:0358b05": "知有水。若見熱灰比知有火。叢林掉動比",
    "T30n1579_015:0358b06": "知有風。瞑目執杖進止問他。蹎蹶失路。如",
    "T30n1579_015:0358b07": "是等事比知是盲。高聲側聽比知是聾。正",
    "T30n1579_015:0358b08": "信聰叡。離欲未離欲。菩薩如來。如是等類。",
    "T30n1579_015:0358b09": "以業比度。如前應知。",
    "T30n1579_015:0358b10": "法比量者。謂以相隣相屬之法。比餘相隣相",
    "T30n1579_015:0358b11": "屬之法。如屬無常比知有苦。以屬苦故",
    "T30n1579_015:0358b12": "比空無我。以屬生故比有老法。以屬老",
    "T30n1579_015:0358b13": "故比有死法。以屬有色有見有對比有方",
    "T30n1579_015:0358b14": "所及有形質。屬有漏故比知有苦。屬無",
    "T30n1579_015:0358b15": "漏故比知無苦。屬有為故比知生住異滅",
    "T30n1579_015:0358b16": "之法。屬無為故比知無生住異滅法。如是",
    "T30n1579_015:0358b17": "等類名法比量。",
    "T30n1579_015:0358b18": "因果比量者。謂以因果展轉相比。如見有",
    "T30n1579_015:0358b19": "行比至餘方。見至餘方比先有行。若見",
    "T30n1579_015:0358b20": "有人如法事王比知當獲廣大祿位。見大",
    "T30n1579_015:0358b21": "祿位比知先已如法事王。若見有人備善",
    "T30n1579_015:0358b22": "作業比知必當獲大財富。見大財富比知",
    "T30n1579_015:0358b23": "先已備善作業。見先修習善行惡行比當",
    "T30n1579_015:0358b24": "興衰。見有興衰。比先造作善行惡行。見",
    "T30n1579_015:0358b25": "豐飲食比知飽滿。見有飽滿比豐飲食。",
    "T30n1579_015:0358b26": "若見有人食不平等。比當有病。現見有",
    "T30n1579_015:0358b27": "病比知是人食不平等。見有靜慮比知離",
    "T30n1579_015:0358b28": "欲。見離欲者比有靜慮。若見修道比知",
    "T30n1579_015:0358b29": "當獲沙門果證。若見有獲沙門果證。比知",
    "T30n1579_015:0358c01": "修道。如是等類。當知總名因果比量。是名",
    "T30n1579_015:0358c02": "比量。",
    "T30n1579_015:0358c03": "正教量者。謂一切智所說言教。或從彼聞。或",
    "T30n1579_015:0358c04": "隨彼法。此復三種。一不違聖言。二能治雜",
    "T30n1579_015:0358c05": "染。三不違法相。",
    "T30n1579_015:0358c06": "不違聖言者。謂聖弟子說。或佛自說經教。展",
    "T30n1579_015:0358c07": "轉流布。至今不違正法。不違正義。",
    "T30n1579_015:0358c08": "能治雜染者。謂隨此法善修習時。能永調",
    "T30n1579_015:0358c09": "伏貪瞋癡等一切煩惱及隨煩惱。不違法相",
    "T30n1579_015:0358c10": "者。謂翻違法相。當知即是不違法相。何等",
    "T30n1579_015:0358c11": "名為違法相耶。謂於無相增為有相。如",
    "T30n1579_015:0358c12": "執有我有情命者生者等類。或常或斷。有色",
    "T30n1579_015:0358c13": "無色。如是等類。或於有相減為無相。或於",
    "T30n1579_015:0358c14": "決定立為不定。如一切行皆是無常。一切",
    "T30n1579_015:0358c15": "有漏皆性是苦。一切諸法皆空無我。而妄建",
    "T30n1579_015:0358c16": "立一分是常一分無常。一分是苦一分非苦。",
    "T30n1579_015:0358c17": "一分有我一分無我。於佛所立不可記法。尋",
    "T30n1579_015:0358c18": "求記別。謂為可記。或安立記。或於不定建",
    "T30n1579_015:0358c19": "立為定。如執一切樂受皆貪所隨眠。一切",
    "T30n1579_015:0358c20": "苦受瞋所隨眠。一切不苦不樂受癡所隨眠。",
    "T30n1579_015:0358c21": "一切樂受皆是有漏。一切樂俱故思造業。一",
    "T30n1579_015:0358c22": "向決定受苦異熟。如是等類。或於有相法",
    "T30n1579_015:0358c23": "中。無差別相建立差別。有差別相立無差",
    "T30n1579_015:0358c24": "別。如於有為無差別相。於無為中亦復建",
    "T30n1579_015:0358c25": "立。於無為法無差別相。於有為法。亦復建",
    "T30n1579_015:0358c26": "立。如於有為無為。如是於有色無色。有見",
    "T30n1579_015:0358c27": "無見。有對無對。有漏無漏。隨其所應。皆當",
    "T30n1579_015:0358c28": "了知。又於有相不如正理立因果相。如",
    "T30n1579_015:0358c29": "立妙行感不愛果。立諸惡行感可愛果。計",
    "T30n1579_015:0359a01": "惡說法毘奈耶中。習諸邪行能得清淨。於",
    "T30n1579_015:0359a02": "善說法毘奈耶中。修行正行謂為雜染。於",
    "T30n1579_015:0359a03": "不實相以假言說立真實相。於真實相以",
    "T30n1579_015:0359a04": "假言說種種安立。如於一切離言法中建",
    "T30n1579_015:0359a05": "立言說說第一義。如是等類名違法相。與",
    "T30n1579_015:0359a06": "此相違當知即是不違法相。是名正教。",
    "T30n1579_015:0359a07": "問若一切法自相成就。各自安立己法性中。",
    "T30n1579_015:0359a08": "復何因緣建立二種所成義耶。答為欲令",
    "T30n1579_015:0359a09": "他生信解故。非為生成諸法性相。問為欲",
    "T30n1579_015:0359a10": "成就所成立義。何故先立宗耶。答為先顯",
    "T30n1579_015:0359a11": "示自所愛樂宗義故。問何故次辯因耶。答",
    "T30n1579_015:0359a12": "為欲開顯依現見事決定道理。令他攝受",
    "T30n1579_015:0359a13": "所立宗義故。問何故次引喻耶。答為欲顯",
    "T30n1579_015:0359a14": "示能成道理之所依止現見事故。問何故後",
    "T30n1579_015:0359a15": "說同類異類。現量比量。正教等耶。答為欲",
    "T30n1579_015:0359a16": "開示因喻二種相違不相違智故。又相違",
    "T30n1579_015:0359a17": "者。由二因緣。一不決定故。二同所成故。不",
    "T30n1579_015:0359a18": "相違者。亦二因緣。一決定故。二異所成故。其",
    "T30n1579_015:0359a19": "相違者。於為成就所立宗義。不能為量",
    "T30n1579_015:0359a20": "故。不名量。不相違者。於為成就所立宗",
    "T30n1579_015:0359a21": "義。能為正量故名為量。是名論所依。",
    "T30n1579_015:0359a22": "論莊嚴者。略有五種。一善自他宗。二言具",
    "T30n1579_015:0359a23": "圓滿。三無畏。四敦肅。五應供。善自他宗者。",
    "T30n1579_015:0359a24": "謂如有一若於此法。毘奈耶中深生愛樂。",
    "T30n1579_015:0359a25": "即於此論宗旨。讀誦受持。聽聞思惟。純熟修",
    "T30n1579_015:0359a26": "行。已善已說已明。若於彼法毘奈耶中不",
    "T30n1579_015:0359a27": "愛不樂。然於彼論宗旨。讀誦受持。聞思純",
    "T30n1579_015:0359a28": "熟。而不修行。然已善已說已明。是名善自",
    "T30n1579_015:0359a29": "他宗。",
    "T30n1579_015:0359b01": "言具圓滿者。謂如有一凡有所說。皆以其",
    "T30n1579_015:0359b02": "聲不以非聲。何等為聲。謂具五德。乃名為",
    "T30n1579_015:0359b03": "聲。一不鄙陋。二輕易。三雄朗。四相應。五義",
    "T30n1579_015:0359b04": "善。不鄙陋者。謂離邊方邊國鄙俚言詞。輕易",
    "T30n1579_015:0359b05": "者。謂有所說皆以世間共用言詞。雄朗者。",
    "T30n1579_015:0359b06": "所謂依義建立言詞能成彼義巧妙雄壯。相",
    "T30n1579_015:0359b07": "應者。謂前後法義相符不散。義善者。謂能",
    "T30n1579_015:0359b08": "引發勝生定勝無有顛倒。又此聲論由九",
    "T30n1579_015:0359b09": "種相言具圓滿。一不雜亂。二不麁獷。三辯",
    "T30n1579_015:0359b10": "了。四限量。五與義相應。六以時。七決定。八",
    "T30n1579_015:0359b11": "顯了。九相續。如是一切相總名言具圓滿。",
    "T30n1579_015:0359b12": "無畏者。謂如有一處在多眾雜眾大眾執眾",
    "T30n1579_015:0359b13": "諦眾善眾等中。其心無有下劣恒懼。身無",
    "T30n1579_015:0359b14": "戰汗。面無怖色。音無謇吃。語無怯弱。如是",
    "T30n1579_015:0359b15": "說者。名為無畏。",
    "T30n1579_015:0359b16": "敦肅者。謂如有一待時方說而不嚵速。是",
    "T30n1579_015:0359b17": "名敦肅。",
    "T30n1579_015:0359b18": "應供者。謂如有一為性調善不惱於他。終",
    "T30n1579_015:0359b19": "不違越諸調善者調善之地。隨順他心而",
    "T30n1579_015:0359b20": "起言說。以時如實能引義利。言詞柔軟如",
    "T30n1579_015:0359b21": "對善友。是名應供。",
    "T30n1579_015:0359b22": "若有依此五論莊嚴興言論者。當知。復",
    "T30n1579_015:0359b23": "有二十七種稱讚功德。何等名為二十七種。",
    "T30n1579_015:0359b24": "一眾所敬重。二言必信受。三處大眾中都",
    "T30n1579_015:0359b25": "無所畏。四於他宗旨深知過隙。五於自宗",
    "T30n1579_015:0359b26": "旨知殊勝德。六無有僻執於所受論情",
    "T30n1579_015:0359b27": "無偏黨。七於自正法及毘奈耶無能引奪。",
    "T30n1579_015:0359b28": "八於他所說速能了悟。九於他所說速能",
    "T30n1579_015:0359b29": "領受。十於他所說速能酬對。十一具語言",
    "T30n1579_015:0359c01": "德令眾愛樂。十二悅可信解此明論者。十",
    "T30n1579_015:0359c02": "三能善宣釋義句文字。十四令身無倦。十",
    "T30n1579_015:0359c03": "五令心無倦。十六言不謇澁。十七辯才無",
    "T30n1579_015:0359c04": "盡。十八身不頓顇。十九念無忘失。二十心",
    "T30n1579_015:0359c05": "無損惱。二十一咽喉無損。二十二凡所宣",
    "T30n1579_015:0359c06": "吐分明易了。二十三善護自心令無忿怒。",
    "T30n1579_015:0359c07": "二十四善順他心令無憤恚。二十五令對",
    "T30n1579_015:0359c08": "論者心生淨信。二十六凡有所行不招怨",
    "T30n1579_015:0359c09": "對。二十七廣大名稱聲流十方。世咸傳唱此",
    "T30n1579_015:0359c10": "大法師處大師數。如受欲者以末尼真珠琉",
    "T30n1579_015:0359c11": "璃等寶。廁環釧等寶莊嚴具以自莊嚴。威德",
    "T30n1579_015:0359c12": "熾盛光明普照。如是論者以二十七稱讚功",
    "T30n1579_015:0359c13": "德。廁此五種論莊嚴具以自莊嚴。威德熾盛",
    "T30n1579_015:0359c14": "光明普照。是故名此為論莊嚴。是名論莊",
    "T30n1579_015:0359c15": "嚴。",
    "T30n1579_015:0359c16": "論墮負者。謂有三種。一捨言。二言屈。三言",
    "T30n1579_015:0359c17": "過。捨言者。謂立論者。以十三種詞。謝對論",
    "T30n1579_015:0359c18": "者捨所言論。何等名為十三種詞謂。立論",
    "T30n1579_015:0359c19": "者謝對論者曰。我論不善汝論為善。我不",
    "T30n1579_015:0359c20": "善觀。汝為善觀。我論無理汝論有理。我論",
    "T30n1579_015:0359c21": "無能汝論有能。我論屈伏汝論成立。我之辯",
    "T30n1579_015:0359c22": "才唯極於此。過此已上更善思量當為汝",
    "T30n1579_015:0359c23": "說。且置是事我不復言。以如是等十三種",
    "T30n1579_015:0359c24": "詞。謝對論者捨所言論。捨所論故。當知。",
    "T30n1579_015:0359c25": "被破為他所勝。墮在他後。屈伏於彼。是故",
    "T30n1579_015:0359c26": "捨言名墮負處。",
    "T30n1579_015:0359c27": "言屈者。如立論者。為對論者之所屈伏。或",
    "T30n1579_015:0359c28": "託餘事方便而退。或引外言。或現憤發。或",
    "T30n1579_015:0359c29": "現瞋恚。或現憍慢。或現所覆。或現惱害。或",
    "T30n1579_015:0360a01": "現不忍。或現不信。或復默然。或復憂慼。或",
    "T30n1579_015:0360a02": "竦肩伏面。或沈思詞窮。假託餘事方便而",
    "T30n1579_015:0360a03": "退者。謂捨前所立更託餘宗。捨先因喻同",
    "T30n1579_015:0360a04": "類異類現量比量及正教量。更託餘因乃至",
    "T30n1579_015:0360a05": "正教。引外言者。謂捨所論事。論說飲食王",
    "T30n1579_015:0360a06": "臣盜賊衢路倡穢等事。假託外緣捨本所",
    "T30n1579_015:0360a07": "立。以遣他難。現憤發者。謂以麁獷不遜",
    "T30n1579_015:0360a08": "等言。擯對論者。現瞋恚者。謂以怨報之言。",
    "T30n1579_015:0360a09": "責對論者。現憍慢者。謂以卑賤種族等言。",
    "T30n1579_015:0360a10": "毀對論者。現所覆者。謂以發他所覆惡行",
    "T30n1579_015:0360a11": "之言。舉對論者。現惱害者。謂以害酷怨言。",
    "T30n1579_015:0360a12": "罵對論者。現不忍者。謂發怨言怖對論",
    "T30n1579_015:0360a13": "者。現不信者。謂以毀壞行言。謗對論者。或",
    "T30n1579_015:0360a14": "默然者。謂語業頓盡。或憂慼者。謂意業焦惱。",
    "T30n1579_015:0360a15": "竦肩伏面者。謂身業威嚴而頓萎顇。沈思",
    "T30n1579_015:0360a16": "詞窮者。謂才辯俱竭。由如是等十三種事。",
    "T30n1579_015:0360a17": "當知言屈。前二妄行矯亂。中七發起邪行。",
    "T30n1579_015:0360a18": "後四計行窮盡。是名言屈墮在負處。",
    "T30n1579_015:0360a19": "言過者。謂立論者為九種過污染其言。故",
    "T30n1579_015:0360a20": "名言過。何等為九。一雜亂。二麁獷。三不辯",
    "T30n1579_015:0360a21": "了。四無限量。五非義相應。六不以時。七不",
    "T30n1579_015:0360a22": "決定。八不顯了。九不相續。雜亂者。謂捨所",
    "T30n1579_015:0360a23": "論事雜說異語。麁獷者。謂憤發掉舉及躁急",
    "T30n1579_015:0360a24": "掉舉。不辯了者。謂若法若義眾及對論所不",
    "T30n1579_015:0360a25": "領悟。無限量者。謂所說義言詞復重或復減",
    "T30n1579_015:0360a26": "少。非義相應者。當知有十種。一無義。二違",
    "T30n1579_015:0360a27": "義。三損理。四與所成等。五招集過難。六",
    "T30n1579_015:0360a28": "不得義利。七義無次序。八義不決定。九成",
    "T30n1579_015:0360a29": "立能成。十順不稱理諸邪惡論。非時者。謂",
    "T30n1579_015:0360b01": "所應說前後不次。不決定者。謂立已復毀。",
    "T30n1579_015:0360b02": "毀而復立。速疾轉換難可了知。不顯了者。",
    "T30n1579_015:0360b03": "謂言招譏弄不領而答。先為典語後為俗",
    "T30n1579_015:0360b04": "語。或先俗語後復典語。不相續者。謂於中",
    "T30n1579_015:0360b05": "間言詞斷絕。凡所言論犯此九失。是名言",
    "T30n1579_015:0360b06": "過墮在負處。",
    "T30n1579_015:0360b07": "論出離者。謂立論者。先應以彼三種觀察。",
    "T30n1579_015:0360b08": "觀察論端。方興言論。或不興論。名論出",
    "T30n1579_015:0360b09": "離。三種觀察者。一觀察得失。二觀察時眾。",
    "T30n1579_015:0360b10": "三觀察善巧及不善巧。",
    "T30n1579_015:0360b11": "觀察得失者。謂立論者。方興論端。先當觀",
    "T30n1579_015:0360b12": "察。我立是論。將無自損損他及俱損耶。不",
    "T30n1579_015:0360b13": "生現法後法及俱罪耶。勿起身心諸憂苦",
    "T30n1579_015:0360b14": "耶。莫由此故執持刀杖鬪罵。諍訟諂誑妄",
    "T30n1579_015:0360b15": "語而發起耶。將無種種惡不善法而生長",
    "T30n1579_015:0360b16": "耶。非不利益安樂若自若他及多眾耶。非",
    "T30n1579_015:0360b17": "不憐愍諸世間耶。不因此故諸天世人無",
    "T30n1579_015:0360b18": "義無利不安樂耶。彼立論者如是觀時。若",
    "T30n1579_015:0360b19": "自了知我所立論能為自損。乃至天人無義",
    "T30n1579_015:0360b20": "無利亦無安樂。便自思勉不應立論。若如",
    "T30n1579_015:0360b21": "是知我所立論不為自損。乃至能引天人",
    "T30n1579_015:0360b22": "義利及與安樂。便自思勉當立正論。是名",
    "T30n1579_015:0360b23": "第一或作不作論出離相。",
    "T30n1579_015:0360b24": "觀察時眾者。謂立論者方起論端。應善觀",
    "T30n1579_015:0360b25": "察現前眾會。為有僻執為無執耶。為有",
    "T30n1579_015:0360b26": "賢正為無有耶。為有善巧為無有耶。如",
    "T30n1579_015:0360b27": "是觀時。若知眾會唯有僻執非無僻執。唯",
    "T30n1579_015:0360b28": "不賢正無有賢正。唯不善巧無善巧者。",
    "T30n1579_015:0360b29": "便自思勉。於是眾中不應立論。若知眾會",
    "T30n1579_015:0360c01": "無所僻執非有僻執。唯有賢正無不賢",
    "T30n1579_015:0360c02": "正。唯有善巧無不善巧。便自思勉。於是眾",
    "T30n1579_015:0360c03": "中應當立論。是名第二或作不作論出離",
    "T30n1579_015:0360c04": "相。觀察善巧不善巧者。謂立論者。方起論",
    "T30n1579_015:0360c05": "端。應自觀察善與不善。我於論體論處。論",
    "T30n1579_015:0360c06": "依論嚴。論負論出離等。為善巧耶。不善巧",
    "T30n1579_015:0360c07": "耶。我為有力能立自論摧他論耶。於論",
    "T30n1579_015:0360c08": "負處能解脫耶。如是觀時。若自了知我無",
    "T30n1579_015:0360c09": "善巧非有善巧。我無力能非有力能。便",
    "T30n1579_015:0360c10": "自思勉。與對論者不應立論。若自了知我",
    "T30n1579_015:0360c11": "有善巧非無善巧。我有勢力非無勢力。",
    "T30n1579_015:0360c12": "便自思勉。與對論者當共立論。是名第三",
    "T30n1579_015:0360c13": "或作不作論出離相。",
    "T30n1579_015:0360c14": "論多所作法者。謂有三種。於所立論多所",
    "T30n1579_015:0360c15": "作法。一善自他宗。二勇猛無畏。三辯才無",
    "T30n1579_015:0360c16": "竭。問如是三法於所立論何故名為多有",
    "T30n1579_015:0360c17": "所作。答能善了知自他宗故。於一切法能",
    "T30n1579_015:0360c18": "起談論。勇猛無畏故。處一切眾能起談論。",
    "T30n1579_015:0360c19": "辯才無竭故。隨所問難皆善酬答。是故此",
    "T30n1579_015:0360c20": "三於所立論多有所作。",
    "T30n1579_015:0360c21": "已說因明處。云何聲明處。當知。此處略有",
    "T30n1579_015:0360c22": "六相。一法施設建立相。二義施設建立相。三",
    "T30n1579_015:0360c23": "補特伽羅施設建立相。四時施設建立相。五",
    "T30n1579_015:0360c24": "數施設建立相。六處所根栽施設建立相。嗢",
    "T30n1579_015:0360c25": "拕南曰。",
    "T30n1579_015:0360c26": "　法義數取趣　　時數與處所",
    "T30n1579_015:0360c27": "　若根栽所依　　是略聲明相",
    "T30n1579_015:0360c28": "云何法施設建立。謂名身句身文身。及五德",
    "T30n1579_015:0360c29": "相應聲。一不鄙陋。二輕易。三雄朗。四相應。",
    "T30n1579_015:0361a01": "五義善。",
    "T30n1579_015:0361a02": "云何義施設建立。當知略有十種。一根建",
    "T30n1579_015:0361a03": "立。二大種建立。三業建立。四尋求建立。五非",
    "T30n1579_015:0361a04": "法建立。六法建立。七興盛建立。八衰損建立。",
    "T30n1579_015:0361a05": "九受用建立。十守護建立。嗢拕南曰。",
    "T30n1579_015:0361a06": "　眼等與地等　　身等及尋求",
    "T30n1579_015:0361a07": "　非法法興盛　　衰損受用護",
    "T30n1579_015:0361a08": "根建立者。謂見義聞義。嗅義甞義。觸義知義。",
    "T30n1579_015:0361a09": "大種建立者。謂依持等義。澆潤等義。照了等",
    "T30n1579_015:0361a10": "義。動搖等義。業建立者。謂往來等義。宣說等",
    "T30n1579_015:0361a11": "義。思念覺察等義。尋求建立者。謂追訪等義。",
    "T30n1579_015:0361a12": "非法建立者。謂殺盜等義。法建立者。謂施戒",
    "T30n1579_015:0361a13": "等義。興盛建立者。謂證得喜悅等義。衰損建",
    "T30n1579_015:0361a14": "立者。謂破壞怖畏憂慼等義。受用建立者。謂",
    "T30n1579_015:0361a15": "飲食覆障抱持受行等義。守護建立者。謂守",
    "T30n1579_015:0361a16": "護育養盛滿等義。",
    "T30n1579_015:0361a17": "又復略說有六種義。一自性義。二因義。三果",
    "T30n1579_015:0361a18": "義。四作用義。五差別相應義。六轉義。嗢拕南",
    "T30n1579_015:0361a19": "曰。",
    "T30n1579_015:0361a20": "　自性與因果　　作用相應轉",
    "T30n1579_015:0361a21": "云何補特伽羅施設建立。謂建立男女非男",
    "T30n1579_015:0361a22": "非女聲相差別。或復建立初中上士聲相差",
    "T30n1579_015:0361a23": "別。",
    "T30n1579_015:0361a24": "云何時施設建立。謂有三時聲相差別。一過",
    "T30n1579_015:0361a25": "去過去殊勝。二未來未來殊勝。三現在現在",
    "T30n1579_015:0361a26": "殊勝。",
    "T30n1579_015:0361a27": "云何數施設建立。謂有三數聲相差別。一者",
    "T30n1579_015:0361a28": "一數。二者二數。三者多數。",
    "T30n1579_015:0361a29": "云何處所根栽施設建立。當知處所略有五",
    "T30n1579_015:0361b01": "種一相續。二名號。三總略。四彼益。五宣說。",
    "T30n1579_015:0361b02": "若界頌等名為根栽。如是二種總名處所根",
    "T30n1579_015:0361b03": "栽建立。",
    "T30n1579_015:0361b04": "已說聲明處。云何工業明處。謂於十二處。",
    "T30n1579_015:0361b05": "略說工業所有妙智。名工業明處。何等十二",
    "T30n1579_015:0361b06": "工業處耶。謂營農工業。商估工業。事王工業。",
    "T30n1579_015:0361b07": "書算計度數印工業。占相工業。呪術工業。營",
    "T30n1579_015:0361b08": "造工業。生成工業。防那工業。和合工業。成",
    "T30n1579_015:0361b09": "熟工業。音樂工業。",
    "T30n1579_015:0361b10": "瑜伽師地論卷第十五"
}