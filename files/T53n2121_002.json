{
    "T53n2121_002:0007a23": "經律異相卷第二(欲色天人天部下)",
    "T53n2121_002:0007a25": "梁沙門僧旻寶唱等集",
    "T53n2121_002:0007a26": "帝釋從野干受戒法一帝釋受不報戒",
    "T53n2121_002:0007a27": "修羅攻之繼以五縛二帝釋應生驢",
    "T53n2121_002:0007a28": "中從胎而殞還依本身三悉鞞梨天子",
    "T53n2121_002:0007a29": "先身布施四日天王問日月往行五",
    "T53n2121_002:0007b01": "忉利天命將終七瑞見遇佛得生人中",
    "T53n2121_002:0007b02": "六天人手出甘水濟五百賈人七三",
    "T53n2121_002:0007b03": "十三天應生&#x732A;中轉入人道八天女坐",
    "T53n2121_002:0007b04": "花資生之具盡從花出九天寶女口",
    "T53n2121_002:0007b05": "密十天女聞鹿牛彈琴下悉&#x8B0C;舞十一",
    "T53n2121_002:0007b06": "帝釋從野干受戒法一",
    "T53n2121_002:0007b07": "[0007b07] 昔比摩國從陀山有一野干。為師子所逐墮",
    "T53n2121_002:0007b08": "一丘野井。已經三日開心分死。自說偈言。",
    "T53n2121_002:0007b09": " 一切皆無常  恨不飯師子",
    "T53n2121_002:0007b10": " 奈何罪厄身  貪命無功死",
    "T53n2121_002:0007b11": " 無功已可恨  復污人中水",
    "T53n2121_002:0007b12": " 懺悔十方佛  願垂照我心",
    "T53n2121_002:0007b13": " 前世諸惡業  現償皆令盡",
    "T53n2121_002:0007b14": " 從是值明師  修行盡作佛",
    "T53n2121_002:0007b15": "[0007b15] 帝釋聞之。與八萬諸天追尋所在飛到井側。",
    "T53n2121_002:0007b16": "曰不聞聖教久幽冥無導師。向說非凡語願",
    "T53n2121_002:0007b17": "為宣法教。答曰。天帝無教訓。大不識時宜。",
    "T53n2121_002:0007b18": "法師在下自處其上。初不修敬。而問法要。帝",
    "T53n2121_002:0007b19": "釋垂天衣接取野干叩頭懺悔。天帝言曰。憶",
    "T53n2121_002:0007b20": "念我昔曾見世人欲聞正法。先敷高坐莊飾",
    "T53n2121_002:0007b21": "清淨後請法師。諸天即各脫天寶衣積為高",
    "T53n2121_002:0007b22": "座。野干昇座曰。有二大因緣。一者說法開",
    "T53n2121_002:0007b23": "化天人福無量故。二者為報施食恩故豈得",
    "T53n2121_002:0007b24": "不說。天帝白曰。得免井厄功報應大。云何說",
    "T53n2121_002:0007b25": "法報恩不及此耶。答曰。生死其宜。各有其人。",
    "T53n2121_002:0007b26": "有人貪生。有人樂死。有愚痴人。不知死後更",
    "T53n2121_002:0007b27": "生。違遠佛法。不值明師。殺盜婬欺。惟惡是",
    "T53n2121_002:0007b28": "與。如此之人。貪生畏死。死墮地獄。有智慧",
    "T53n2121_002:0007b29": "人。奉事三寶。遭遇明師。改惡修善。孝養父",
    "T53n2121_002:0007c01": "母。敬事師長。眷屬和從。謙敬下物。如斯之",
    "T53n2121_002:0007c02": "人。惡生樂死。死生天上。",
    "T53n2121_002:0007c03": "[0007c03] 帝釋曰。如尊所誨。全其軀命。無功夫者。願",
    "T53n2121_002:0007c04": "聞施食施法。野干答曰。布施飲食。濟一日之",
    "T53n2121_002:0007c05": "命。施珍寶物。濟一世之乏。增益生死。繫縛因",
    "T53n2121_002:0007c06": "緣。說法教化。名為法施。能令眾生出世間道。",
    "T53n2121_002:0007c07": "一者得羅漢。二者辟支佛。三者佛道。此三",
    "T53n2121_002:0007c08": "樂人。皆從聞法。如說修行。又諸眾生。免三",
    "T53n2121_002:0007c09": "惡道。受人天福樂。皆由聞法。是故佛說。以法",
    "T53n2121_002:0007c10": "布施。功德無量。天帝曰。師今此形。為是業",
    "T53n2121_002:0007c11": "報。應化身耶。答曰。是罪業報。非應化也。天",
    "T53n2121_002:0007c12": "人曰。我意謂。是菩薩聖人應現濟物。方聞罪",
    "T53n2121_002:0007c13": "果。未知其故。願聞因緣。野干曰。昔生波羅[木*奈]",
    "T53n2121_002:0007c14": "波頭摩城。為貧家子。剎利種姓。幼懷聰朗。",
    "T53n2121_002:0007c15": "特好學習。至年十二。隨逐明師。在於深山。辛",
    "T53n2121_002:0007c16": "苦奉事。翹勤不懈。師亦晨夜。切磋教授。不失",
    "T53n2121_002:0007c17": "時節。經五十年。九十六種。經書讖記論。醫",
    "T53n2121_002:0007c18": "方&#x546A;術。瞻相吉凶。災異禍福。靡所不達。高",
    "T53n2121_002:0007c19": "才智慧。名聞四遠。乃自思惟曰。今獲濟拔。皆",
    "T53n2121_002:0007c20": "由和上教化之恩。其功難報。家既貧乏。無",
    "T53n2121_002:0007c21": "可供養。唯當賣身以報師恩。師曰。山居道士。",
    "T53n2121_002:0007c22": "乞食自存。正無所乏。何用毀賣貴身為供我",
    "T53n2121_002:0007c23": "也。子今成就智慧辯才。當轉教化天下人民。",
    "T53n2121_002:0007c24": "為法燈明。教化之功。豈不足報於我之恩。遂",
    "T53n2121_002:0007c25": "住山中。乞食自資。不久國王崩。群臣集國內",
    "T53n2121_002:0007c26": "學士五百餘人。講論七日。勝者為王。是貧",
    "T53n2121_002:0007c27": "家子。享受王位。盡國財力。供養師及父母。",
    "T53n2121_002:0007c28": "後安陀羅國。與摩羅婆耶國。共相誅罰多年",
    "T53n2121_002:0007c29": "不剋。安陀羅王。召其群臣。當作何方。得摩",
    "T53n2121_002:0008a01": "羅婆耶國。諸臣答曰。唯有波羅[木*奈]波頭摩國。",
    "T53n2121_002:0008a02": "[0008a02] 王出生寒賤。奉持十戒。不犯外欲。雖有宮女。",
    "T53n2121_002:0008a03": "年並長宿。撿括國中。不問豪賤。選擇名女。足",
    "T53n2121_002:0008a04": "一百人。年少端正。能悅意者。齎持重寶。并",
    "T53n2121_002:0008a05": "諸婇女。以相貢獻。彼若納受。從其借兵。并",
    "T53n2121_002:0008a06": "力攻戰。無往不伏。即隨臣計。時悉獻上。王大",
    "T53n2121_002:0008a07": "歡喜。簡閱強兵百萬。以送助之。百日苦戰。死",
    "T53n2121_002:0008a08": "者過半。摩羅婆王。悉被刑斬。方得乃勝。由此",
    "T53n2121_002:0008a09": "美女。忘失本志。奢婬著樂。不理國政。百官群",
    "T53n2121_002:0008a10": "僚。相與作亂。良民之子。掠為奴婢。風雨不時。",
    "T53n2121_002:0008a11": "飢餓滿道。異方怨敵。遂來侵掠。從是其國。遂",
    "T53n2121_002:0008a12": "致亡沒。生地獄中。受眾楚毒。籍先學慧力。自",
    "T53n2121_002:0008a13": "識宿命。心自悔責。改往修來。須臾捨壽。生餓",
    "T53n2121_002:0008a14": "鬼中。復加懺謝。修念十善。須臾捨壽。受野干",
    "T53n2121_002:0008a15": "身。猶識先緣。復行十善。近逢師子。墮此井",
    "T53n2121_002:0008a16": "中。開心分死。冀得生天離苦受樂。由汝接我。",
    "T53n2121_002:0008a17": "違失本願。方經辛苦。何時當免。是故我說。汝",
    "T53n2121_002:0008a18": "濟我命。無功夫也。",
    "T53n2121_002:0008a19": "[0008a19] 吾所以入衣得出者。一不違天志願。志願不",
    "T53n2121_002:0008a20": "遂。生大苦惱。施人苦惱。在在所生。求願不",
    "T53n2121_002:0008a21": "得。二為諸天欲得聞法。若人&#x608B;法。世世所生。",
    "T53n2121_002:0008a22": "聾盲喑啞。諸根閉塞。生於邊地。癡騃無知。",
    "T53n2121_002:0008a23": "若生好處。情識闇鈍。所學不成。自致苦惱。三",
    "T53n2121_002:0008a24": "為通法化。開悟天人。即為法施。法施之利。能",
    "T53n2121_002:0008a25": "令眾生知死有生。作善獲福。為惡受殃。修道",
    "T53n2121_002:0008a26": "得道。轉身所生。智慧明了。常識宿命。若生天",
    "T53n2121_002:0008a27": "上。為諸天師。若生人間。為金輪王。十善化",
    "T53n2121_002:0008a28": "世。智慧光明漸漸增長。成菩薩行。至無生忍。",
    "T53n2121_002:0008a29": "財施如燈。但明小室。法施若日遠照天下。時",
    "T53n2121_002:0008b01": "天帝釋與八萬天從受十善法。先以十方便",
    "T53n2121_002:0008b02": "調伏諸根。謂六波羅蜜慈悲喜捨。時天問曰。",
    "T53n2121_002:0008b03": "今還天宮。和上何時捨此罪報得生天上。野",
    "T53n2121_002:0008b04": "干曰。剋後七日當捨此身生兜率天。汝等便",
    "T53n2121_002:0008b05": "可願生彼天。多有菩薩說法教化。七日命",
    "T53n2121_002:0008b06": "盡生兜率王宮。復識宿命行十善道(出未曾有經上卷)。",
    "T53n2121_002:0008b07": "帝釋受不報戒修羅攻之繫以五縛二",
    "T53n2121_002:0008b08": "[0008b08] 過去世時。有天帝釋。白佛言。我今受戒。乃至",
    "T53n2121_002:0008b09": "佛法住世。盡我形壽。有惱我者。要不反報。加",
    "T53n2121_002:0008b10": "惱於彼。時毘摩質多羅阿修羅王。聞天帝釋",
    "T53n2121_002:0008b11": "受如是戒。聞已執持利劍逆道而來。時天帝",
    "T53n2121_002:0008b12": "釋遙見。即遙告言。阿修羅住。縛汝勿動即不",
    "T53n2121_002:0008b13": "得動。帝釋言汝若約誓不作亂者然後當放。",
    "T53n2121_002:0008b14": "阿修羅王即說偈言。",
    "T53n2121_002:0008b15": " 貪欲之所趣  及瞋恚所趣",
    "T53n2121_002:0008b16": " 妄言之所趣  謗毀賢聖趣",
    "T53n2121_002:0008b17": " 我若嬈亂者  趣同彼趣趣",
    "T53n2121_002:0008b18": "[0008b18] 釋提桓因復告言。放汝令去隨汝所安。往詣",
    "T53n2121_002:0008b19": "佛所具以白佛。佛言。善哉(出天帝釋受戒經)。",
    "T53n2121_002:0008b20": "帝釋應生驢中歸依三寶從胎而殞還依本身",
    "T53n2121_002:0008b21": "三",
    "T53n2121_002:0008b22": "[0008b22] 昔者天帝釋五德離身自知命盡。當生陶家",
    "T53n2121_002:0008b23": "受驢胞胎。愁憂自念。三界之中濟人苦厄唯",
    "T53n2121_002:0008b24": "有佛耳。馳往佛所稽首伏地至心歸命佛法",
    "T53n2121_002:0008b25": "聖眾。未起之間其命忽終便入驢母胎中。時",
    "T53n2121_002:0008b26": "驢解走破壞坏器。其主打之尋時傷胎。其神",
    "T53n2121_002:0008b27": "即還入故身中。五德還備。復為天帝。佛讚善",
    "T53n2121_002:0008b28": "哉。殞命之際歸命三尊。罪對已畢不更懃苦。",
    "T53n2121_002:0008b29": "佛為說偈。",
    "T53n2121_002:0008c01": "[0008c01] 帝釋聞之達罪福之變。解興衰之本。遵寂滅",
    "T53n2121_002:0008c02": "之行。得須陀洹道(出法句譬喻經第三卷)。",
    "T53n2121_002:0008c03": "悉鞞梨天子先身布施四",
    "T53n2121_002:0008c04": "[0008c04] 時悉鞞梨天子白佛言。我自過去世時國王",
    "T53n2121_002:0008c05": "名悉鞞梨。於四城門普施為福。城內交道皆",
    "T53n2121_002:0008c06": "亦布施。時第一夫人言。王大作福德而我",
    "T53n2121_002:0008c07": "先。王言城東門外布施作福悉皆屬汝。諸子",
    "T53n2121_002:0008c08": "復言。城南門外所作施福悉皆屬汝。時有大",
    "T53n2121_002:0008c09": "臣復白王言。城西門外所作施福悉皆屬汝。",
    "T53n2121_002:0008c10": "時諸將士復白王言。城北門外相與。時諸庶",
    "T53n2121_002:0008c11": "民復白王。王答言。於其城內四交道頭所作",
    "T53n2121_002:0008c12": "施福悉屬汝等。爾時國王夫人大臣將士庶",
    "T53n2121_002:0008c13": "民悉皆惠施。於諸功德我先所作。惠施功德",
    "T53n2121_002:0008c14": "於茲則斷。時我所使諸作福者還至我所為",
    "T53n2121_002:0008c15": "我作禮而白我言。大王當知。諸修福處夫人",
    "T53n2121_002:0008c16": "王子大臣將士及諸庶民。各據其處行施作",
    "T53n2121_002:0008c17": "福。大王所施於茲則斷。我時答言。諸方歲輸",
    "T53n2121_002:0008c18": "應入。我者分半入庫半於彼惠施。我先長夜",
    "T53n2121_002:0008c19": "如是惠施常得可愛念可意福報。常受快樂",
    "T53n2121_002:0008c20": "無有窮極。以斯福業果報入大功德聚。譬如",
    "T53n2121_002:0008c21": "五大河合為一流。所謂恒河無有人能量。其",
    "T53n2121_002:0008c22": "河水百千萬億斗斛之數。功德果報不可",
    "T53n2121_002:0008c23": "稱量。悉得入於大功德聚。時悉鞞梨天子聞",
    "T53n2121_002:0008c24": "佛所說。歡喜禮足即沒不現(出悉鞞梨天子諸佛說偈經)。",
    "T53n2121_002:0008c25": "日天王問日月往行五",
    "T53n2121_002:0008c26": "[0008c26] 日天王與無數天人來詣佛所稽首言。以何",
    "T53n2121_002:0008c27": "等行得為日天炤四天下。復以何緣而為月",
    "T53n2121_002:0008c28": "天炤除夜冥。佛言。有四事。一常&#x6199;布施。二",
    "T53n2121_002:0008c29": "修身慎行。三奉戒不犯。四然燈於佛寺。若於",
    "T53n2121_002:0009a01": "父母沙門道人皆殖光明。又身口意行不殺",
    "T53n2121_002:0009a02": "等十善。佛言。又有四事得為月王。一布施貧",
    "T53n2121_002:0009a03": "匱。二奉持五戒。三恭事三尊。四冥設燈光於",
    "T53n2121_002:0009a04": "君父師寺(出超日明三昧經下卷)。",
    "T53n2121_002:0009a05": "忉利天將終七瑞現遇佛得生人中六",
    "T53n2121_002:0009a06": "[0009a06] 昔忉利宮有一天。壽命垂盡有七種瑞。一者",
    "T53n2121_002:0009a07": "項中光滅。二者頭上華萎。三者面色變。四者",
    "T53n2121_002:0009a08": "衣上有塵。五者腋下汗出。六者身形變。七",
    "T53n2121_002:0009a09": "者離本坐。即自思惟。壽終之後下生鳩夷那",
    "T53n2121_002:0009a10": "竭國疥癩母[月*者]腹中作豚。甚豫愁苦不知當",
    "T53n2121_002:0009a11": "作何計。有天語言。今佛在此為母說經。唯佛",
    "T53n2121_002:0009a12": "能脫卿之罪耳。即到佛所稽首作禮未及發",
    "T53n2121_002:0009a13": "問。佛告天子。一切萬物皆歸無常。汝素所知",
    "T53n2121_002:0009a14": "何為憂愁。天具白佛。佛言。欲離豚身當誦三",
    "T53n2121_002:0009a15": "自歸。如是日三。天從佛教晨夜自歸。&#x5374;後",
    "T53n2121_002:0009a16": "七日天即壽盡。下生維耶離國作長者子。在",
    "T53n2121_002:0009a17": "母胞胎日三自歸。始生墮地亦跪自歸。其母",
    "T53n2121_002:0009a18": "勉身又無惡露。母傍侍婢怖而棄走。母亦深",
    "T53n2121_002:0009a19": "怪。墮地即語。謂之熒惑意欲殺之。退自念言。",
    "T53n2121_002:0009a20": "我少兒子。若殺此兒父必罪我。徐白長者殺",
    "T53n2121_002:0009a21": "之不晚。母即收兒往白長者。產男墮地便長",
    "T53n2121_002:0009a22": "跪叉手自歸三寶。闔門怪之謂之熒惑。父言。",
    "T53n2121_002:0009a23": "止止。此兒非凡人。世人百歲不曉自歸三尊。",
    "T53n2121_002:0009a24": "況初墮地而能稱南無佛。好養視之慎無輕",
    "T53n2121_002:0009a25": "慢。兒遂長大年向七歲。與其輩類於道邊戲。",
    "T53n2121_002:0009a26": "遇舍利弗目連。兒前禮之眾聖驚怪小而能",
    "T53n2121_002:0009a27": "禮。兒言。道人不復見識。具說天上遇佛復見",
    "T53n2121_002:0009a28": "識。我本在天上應生惡道。遇佛慈愍教令自",
    "T53n2121_002:0009a29": "歸故得為人。比丘即為&#x546A;願言。折梨祇兒語",
    "T53n2121_002:0009b01": "目連等及舍利弗。願以我言因請世尊諸菩",
    "T53n2121_002:0009b02": "薩僧并及仁等也。受而歸去具白父母。願辦",
    "T53n2121_002:0009b03": "其供令具甘美。父母愛之從其所言。異其",
    "T53n2121_002:0009b04": "年幼開發大意。又奇所作探識宿命。為極珍",
    "T53n2121_002:0009b05": "妙盡世名味。供具精細過踰兒意。佛及眾僧",
    "T53n2121_002:0009b06": "各作神足來至兒舍飯。佛為說經。兒及父母",
    "T53n2121_002:0009b07": "內外親屬皆得阿惟越致(出折伏羅漢經)。",
    "T53n2121_002:0009b08": "天人手出甘水濟五百賈人七",
    "T53n2121_002:0009b09": "[0009b09] 昔有導師。與五百賈人共行作估。到大曠",
    "T53n2121_002:0009b10": "野飢渴困極。歸命世尊及釋梵四王怖懅無",
    "T53n2121_002:0009b11": "計。于時道師登高遠望。見有林木飛鳥往趣",
    "T53n2121_002:0009b12": "冀當有水。俱共&#x7287;走不久得至。唯見樹木周",
    "T53n2121_002:0009b13": "匝生草其地清潔。導師故謂賈人等。咸共",
    "T53n2121_002:0009b14": "穿地取水必當可得。適共議已。時有天人遙",
    "T53n2121_002:0009b15": "從天上瞻此導師及五百人困乏水漿。如申",
    "T53n2121_002:0009b16": "臂頃來到其所住于樹上。申其右手從五。指",
    "T53n2121_002:0009b17": "間流出八味甘美之水。供於導師及五百人。",
    "T53n2121_002:0009b18": "各各取用而無窮盡皆得飽滿。所以者何。宿",
    "T53n2121_002:0009b19": "命親親俱種恩福。故使天人念之來下以給",
    "T53n2121_002:0009b20": "美水各得安隱(出譬喻經第三卷)。",
    "T53n2121_002:0009b21": "三十三天應生&#x732A;中轉入人道八",
    "T53n2121_002:0009b22": "[0009b22] 昔三十三天命欲終時。有五瑞應現在前。華",
    "T53n2121_002:0009b23": "萎。衣裳垢穢。腋下汗出。玉女減少。不樂本",
    "T53n2121_002:0009b24": "座。譬如身生疥瘙癰瘡。三十三天有一天子。",
    "T53n2121_002:0009b25": "生五異瑞愁憂呻吟。時帝釋聞之問言。於彼",
    "T53n2121_002:0009b26": "天宮是何等天愁憂呻吟。天子答言。有一天",
    "T53n2121_002:0009b27": "子現五瑞應。善哉為彼天子。釋提桓因往詣",
    "T53n2121_002:0009b28": "其所語言。何為愁憂呻吟。乃拍髀為答言。有",
    "T53n2121_002:0009b29": "異災怪。釋提桓因為說偈言。",
    "T53n2121_002:0009c01": " 一切行無常  生者必有盡",
    "T53n2121_002:0009c02": " 夫生輒有死  此滅為最樂",
    "T53n2121_002:0009c03": "[0009c03] 天子言。我不聞此。釋提桓因言。一切恩愛皆",
    "T53n2121_002:0009c04": "有別離。天子言。云何而不懷憂。今此天宮種",
    "T53n2121_002:0009c05": "種五欲皆當別離。命終即生羅閱城&#x732A;胎。所",
    "T53n2121_002:0009c06": "食者是糞。方為屠膾所殺。我今見此是以懷",
    "T53n2121_002:0009c07": "愁耳。時釋提桓因語天子言。汝今自歸命佛",
    "T53n2121_002:0009c08": "法僧。所以然者。佛說偈言。",
    "T53n2121_002:0009c09": " 諸有歸命佛  不趣三惡道",
    "T53n2121_002:0009c10": " 受福天人間  後逮涅槃界",
    "T53n2121_002:0009c11": "[0009c11] 天子叉手便作是言。世尊一切智。徹視見",
    "T53n2121_002:0009c12": "觀。願見救濟。我今歸命佛歸命法歸命比",
    "T53n2121_002:0009c13": "丘僧。遂不處[月*者]胎。生羅閱祇城第一長者家。",
    "T53n2121_002:0009c14": "見便歡喜不能自勝(出增一阿含第十九卷)。",
    "T53n2121_002:0009c15": "天女坐花資生之具盡從花出九",
    "T53n2121_002:0009c16": "[0009c16] 有一天女。坐一蓮花上縱廣百由旬。此花獨",
    "T53n2121_002:0009c17": "妙殊於餘者。所欲資生之具隨念皆從花出。",
    "T53n2121_002:0009c18": "進止隨身。目連問言。作何善行受報如此。天",
    "T53n2121_002:0009c19": "女答言。迦葉佛滅度後。遺全身舍利。與佛諸",
    "T53n2121_002:0009c20": "弟子建七寶塔。高廣四十里。時我作女人出",
    "T53n2121_002:0009c21": "見寶塔中像。信敬情發念佛功德。脫頭上花",
    "T53n2121_002:0009c22": "奉獻於像(出雜藏經)。",
    "T53n2121_002:0009c23": "天寶女口密十",
    "T53n2121_002:0009c24": "[0009c24] 自在天王天有寶女名曰善口。於一語中顯",
    "T53n2121_002:0009c25": "出百千娛樂音聲。於彼一一音聲中。復出百",
    "T53n2121_002:0009c26": "千音聲。佛子當知。一善口聲。出生無量聲。隨",
    "T53n2121_002:0009c27": "其所應悉令開解(出華嚴經第二十九卷)。",
    "T53n2121_002:0009c28": "天女聞鹿牛彈琴下悉&#x8B0C;舞十一",
    "T53n2121_002:0009c29": "[0009c29] 過去世時。拘薩羅國有人彈琴。名曰鹿牛。行",
    "T53n2121_002:0010a01": "息中野有六廣大天宮。天女來語鹿牛言。阿",
    "T53n2121_002:0010a02": "舅阿舅為我彈琴。我當歌舞。鹿牛鼓琴六天",
    "T53n2121_002:0010a03": "歌舞。第一&#x8B0C;辭曰。",
    "T53n2121_002:0010a04": " 若男子女人  勝妙衣惠施",
    "T53n2121_002:0010a05": " 施衣因緣故  所生得殊勝",
    "T53n2121_002:0010a06": " 施所盡妙物  生天隨所欲",
    "T53n2121_002:0010a07": " 見我居宮殿  乘虛而遊行",
    "T53n2121_002:0010a08": " 天身如金聚  天女百中勝",
    "T53n2121_002:0010a09": " 觀察斯福德  迴向中中最",
    "T53n2121_002:0010a10": "[0010a10] 餘天辭粗相類(文多不載)鹿牛亦禮。禮竟天忽然不",
    "T53n2121_002:0010a11": "現(出過去彈琴人經)。"
}