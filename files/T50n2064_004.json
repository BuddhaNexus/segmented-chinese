{
    "T50n2064_004:0969a14": "神僧傳卷第四",
    "T50n2064_004:0969a16": "慧通",
    "T50n2064_004:0969a17": "[0969a17] 釋慧通。不知何許人。宋元嘉中見在壽春。寢",
    "T50n2064_004:0969a18": "宿無定遊歷村里。飲讌食噉不異恒人。常自",
    "T50n2064_004:0969a19": "稱鄭散騎。言未然之事頗時有驗。江陵有邊",
    "T50n2064_004:0969a20": "僧歸者。遊賈壽春。將應反鄉。路值慧通稱欲",
    "T50n2064_004:0969a21": "寄物。僧歸時自負重擔。固以致辭。遂強置擔",
    "T50n2064_004:0969a22": "上。而了不覺重。行數里便別去。謂僧歸曰。我",
    "T50n2064_004:0969a23": "有姊在江陵作尼名慧緒住三層寺。君可為",
    "T50n2064_004:0969a24": "我相聞道尋欲往。言訖忽然不見。顧視擔上",
    "T50n2064_004:0969a25": "所寄物亦失。僧歸既至尋得慧緒。具說其意。",
    "T50n2064_004:0969a26": "緒既無此弟。亦不知何以而然。乃自往壽春",
    "T50n2064_004:0969a27": "尋之竟不相見。通後自往江陵。而慧緒已死。",
    "T50n2064_004:0969a28": "入其房中訊問委悉。因留江陵少時。路由人",
    "T50n2064_004:0969a29": "家墳墓無不悉其氏族死亡年月。傳以相問",
    "T50n2064_004:0969b01": "並如其言。或時懸指偷劫道其罪狀。於是群",
    "T50n2064_004:0969b02": "盜遙見通者輒間行避走。又於江津路值一",
    "T50n2064_004:0969b03": "人。忽以杖打之語云。何駃歸去。看汝家若為。",
    "T50n2064_004:0969b04": "此人至家。果延火所及舍物蕩盡。齊永元初",
    "T50n2064_004:0969b05": "忽就相識人任漾求酒甚急。云今應遠行不",
    "T50n2064_004:0969b06": "復相見。為謝諸知識。並宜精勤修善為先。飲",
    "T50n2064_004:0969b07": "酒畢至牆邊臥地。就看已死後數十日。復有",
    "T50n2064_004:0969b08": "人於市中見之。追及共語。久之乃失。",
    "T50n2064_004:0969b09": "邵碩",
    "T50n2064_004:0969b10": "[0969b10] 沙門邵碩。康居國人。與誌公最善。出入經行",
    "T50n2064_004:0969b11": "不問夜旦。意欲求之則去。遊益州以滑稽言",
    "T50n2064_004:0969b12": "事能發人懽笑。因勸以善。家家喜之。至人家",
    "T50n2064_004:0969b13": "眠地者。家必有死。就人求細席者必有小兒",
    "T50n2064_004:0969b14": "亡。時咸以此為讖。至四月八日成都行化。碩",
    "T50n2064_004:0969b15": "於眾中作師子形。爾日郫縣亦言見碩作師子",
    "T50n2064_004:0969b16": "形。乃悟分其身也。刺史蕭慧開及劉孟明。皆",
    "T50n2064_004:0969b17": "挹事之。孟明以男子衣衣二妾。試碩云。以此",
    "T50n2064_004:0969b18": "二人給公為左右可乎。碩為人好韻語。乃謂",
    "T50n2064_004:0969b19": "明曰。寧自乞食以清讌不能與阿夫竟殘年。",
    "T50n2064_004:0969b20": "後忽著布帽詣明。少時明卒。先是孟明長史",
    "T50n2064_004:0969b21": "沈仲玉改鞭杖之格嚴重常科。碩謂玉曰。天",
    "T50n2064_004:0969b22": "地嗷嗷從此起。若除鞭格得刺史。玉除之。及",
    "T50n2064_004:0969b23": "明卒仲玉果行州事。是年九月將亡。謂沙門",
    "T50n2064_004:0969b24": "法進曰。願露骸松下然&#x811A;須著屐。進諾之。已",
    "T50n2064_004:0969b25": "而化。舁其尸露之。明日往視失所在。俄有自",
    "T50n2064_004:0969b26": "郫縣來者曰。昨見碩公著一屐行市中。曰為",
    "T50n2064_004:0969b27": "我語進公。小兒見欺止為我隻屐。進驚問之",
    "T50n2064_004:0969b28": "沙彌。答曰。舁尸時一屐墮。行急不及繫也",
    "T50n2064_004:0969b29": "法願。",
    "T50n2064_004:0969c01": "[0969c01] 釋法願。本姓鍾氏。名武厲。先&#x9834;川長社人。祖",
    "T50n2064_004:0969c02": "世避難移居吳興長城。家本事神身習鼓舞。",
    "T50n2064_004:0969c03": "世間雜伎及蓍爻占相備盡其妙。嘗以鏡照",
    "T50n2064_004:0969c04": "面云。我不久當見天子。於是出都住沈橋。以",
    "T50n2064_004:0969c05": "傭相自業。宗殼沈慶之微時請願相。願曰。宗",
    "T50n2064_004:0969c06": "君應為三州刺史。沈公當位極三公。如是歷",
    "T50n2064_004:0969c07": "相眾人。記其近事所驗非一。遂有聞於宋太",
    "T50n2064_004:0969c08": "祖太祖見之。取東治囚及一奴美顏色者。飾",
    "T50n2064_004:0969c09": "以衣冠令願相之。願指囚曰。君多危難下階",
    "T50n2064_004:0969c10": "便應鉗鎖。謂奴曰。君是下賤人。乃暫得免耶。",
    "T50n2064_004:0969c11": "帝異之。&#x52C5;住後堂知陰陽祕術。後少時啟求",
    "T50n2064_004:0969c12": "出家。三啟方遂。為上定林遠公弟子。及孝武",
    "T50n2064_004:0969c13": "龍飛。宗殼出鎮廣州。&#x643A;願同往。奉為五戒之",
    "T50n2064_004:0969c14": "師。會譙王搆逆。殼以諮願。願曰。隨君來誤殺",
    "T50n2064_004:0969c15": "人。今太白犯南斗。法應殺大臣。宜速改計必",
    "T50n2064_004:0969c16": "得大勳。果如願言。殼遷豫州刺史。復&#x643A;同行。",
    "T50n2064_004:0969c17": "及竟陵王誕舉事。陳諫亦然。齊高帝親事幼",
    "T50n2064_004:0969c18": "主。恒有不測之憂。每以諮願。願曰。後七月當",
    "T50n2064_004:0969c19": "定。果如其言。及高帝即位。事以師禮。武帝嗣",
    "T50n2064_004:0969c20": "興亦盡師敬。永元一年卒。春秋八十二。",
    "T50n2064_004:0969c21": "寶誌",
    "T50n2064_004:0969c22": "[0969c22] 釋寶誌。本姓朱氏。金城人。初朱氏婦聞兒啼",
    "T50n2064_004:0969c23": "鷹巢中。梯樹得之。舉以為子。七歲依鍾山僧",
    "T50n2064_004:0969c24": "儉出家修習禪業。往來皖山劍水之下。面方",
    "T50n2064_004:0969c25": "而瑩徹如鏡。手足皆鳥爪。止江東道林寺。至",
    "T50n2064_004:0969c26": "宋大始初忽如僻異。居止無定飲食無時。髮",
    "T50n2064_004:0969c27": "長數寸常跣行街巷。執一錫杖。杖頭掛剪刀",
    "T50n2064_004:0969c28": "及鏡。或掛一兩匹帛。齊建元中稍見異&#x8FF9;。數",
    "T50n2064_004:0969c29": "日不食亦無飢容。與人言始若難曉。後皆效",
    "T50n2064_004:0970a01": "驗。時或賦詩言如讖記。江東士庶皆共事之。",
    "T50n2064_004:0970a02": "齊武帝謂其惑眾收駐建康。既旦人見其入",
    "T50n2064_004:0970a03": "市。還檢獄中誌猶在焉。誌語獄吏。門外有兩",
    "T50n2064_004:0970a04": "輿食來金&#x9262;盛飯。汝可取之。既而齊文惠太",
    "T50n2064_004:0970a05": "子竟陵王子良。並送食餉誌。果如其言。建康",
    "T50n2064_004:0970a06": "令呂文顯以事聞。武帝即迎入宮居之後堂。",
    "T50n2064_004:0970a07": "一時屏除內宴。誌亦隨眾出。既而景陽山上",
    "T50n2064_004:0970a08": "猶有一誌與七僧俱。帝怒遣推檢其所閤。吏",
    "T50n2064_004:0970a09": "啟云。誌久出在省。方以墨塗其身。時僧正法",
    "T50n2064_004:0970a10": "獻欲以一衣遺誌。遣使於龍光罽賓二寺求",
    "T50n2064_004:0970a11": "之。並云昨宿且去。又至其常所造厲侯伯家",
    "T50n2064_004:0970a12": "尋之。伯云。誌昨在此行道。旦眠未覺。使還以",
    "T50n2064_004:0970a13": "告獻。方知其身分三處宿焉。誌常盛冬袒行。",
    "T50n2064_004:0970a14": "沙門寶亮欲以衲衣遺之。未及發言。忽來引",
    "T50n2064_004:0970a15": "衲而去。後假齊武帝神力。使見高帝於地下",
    "T50n2064_004:0970a16": "常受錐刀之苦。帝自是永廢錐刀。武帝又常",
    "T50n2064_004:0970a17": "於華林園召誌。誌忽著三重布帽以見。俄而",
    "T50n2064_004:0970a18": "武帝崩。文惠太子及豫章王相繼而薨。永明",
    "T50n2064_004:0970a19": "中常住東宮後堂。一日平明從門出入。忽云。",
    "T50n2064_004:0970a20": "門上血污衣褰衣走過。及&#x6B1D;林見害車載出。",
    "T50n2064_004:0970a21": "此帝頸血流於門限。齊衛尉胡諧疾病請誌。",
    "T50n2064_004:0970a22": "誌注疏云明屈。明日竟不往。是日諧亡。載屍",
    "T50n2064_004:0970a23": "還宅。誌曰。明日屍出也。齊太尉司馬殷齊之",
    "T50n2064_004:0970a24": "隨陳顯達鎮江州辭誌。誌畫紙作樹。樹上有",
    "T50n2064_004:0970a25": "烏。語云。急時可登此。後顯達逆節。留齊之鎮",
    "T50n2064_004:0970a26": "州。及敗齊之叛入廬山。追騎將及。齊之見林",
    "T50n2064_004:0970a27": "中有一樹。樹上有烏如誌所畫。悟而登之。烏",
    "T50n2064_004:0970a28": "竟不飛。追者見烏謂無人而返。卒以見免。齊",
    "T50n2064_004:0970a29": "屯騎桑偃將欲謀反。往詣誌。誌遙見而走。大",
    "T50n2064_004:0970b01": "呼云。圍臺城欲反逆斫頭破腹。後又旬事發。",
    "T50n2064_004:0970b02": "偃叛走朱方。為人所得。果斫頭破腹。梁鄱陽",
    "T50n2064_004:0970b03": "忠烈王嘗屈誌至第。忽令覓荊子甚急。既得",
    "T50n2064_004:0970b04": "安之門上莫測所以。少時王出為荊州刺史。",
    "T50n2064_004:0970b05": "其預鑒之明此類非一。誌多去來興皇淨名",
    "T50n2064_004:0970b06": "兩寺。及梁武即位下詔曰。誌公&#x8FF9;均塵垢神",
    "T50n2064_004:0970b07": "遊冥寂。水火不能焦濡。蛇虎不能侵懼。語其",
    "T50n2064_004:0970b08": "佛理則聲聞以上。談其隱淪則遁仙高者。豈",
    "T50n2064_004:0970b09": "得以俗士常情空相拘制。何其鄙陋一至於",
    "T50n2064_004:0970b10": "此。自今行來隨意出入勿得復禁。誌自是多",
    "T50n2064_004:0970b11": "出入禁中。嘗於臺城對梁武帝喫鱠。昭明諸",
    "T50n2064_004:0970b12": "王子皆侍側。食訖武帝曰。朕不知味二十餘",
    "T50n2064_004:0970b13": "年矣。師何為爾。誌公乃吐出小魚依依鱗尾。",
    "T50n2064_004:0970b14": "武帝深異之。如今秣陵尚有鱠殘魚也。天監",
    "T50n2064_004:0970b15": "五年冬旱。雩祭備至而未降雨。誌忽上啟云。",
    "T50n2064_004:0970b16": "誌病不差就官乞活。若不啟白官應得鞭杖。",
    "T50n2064_004:0970b17": "願於華光殿講勝鬘經晴雨。梁武即使沙門",
    "T50n2064_004:0970b18": "法雲講勝鬘。竟夜便大雨。誌又云。須一盆水",
    "T50n2064_004:0970b19": "加刀其上。俄而雨大降。高下皆足。舒州灊山",
    "T50n2064_004:0970b20": "最寄絕。而山麓尤勝。誌公與白鶴道人皆欲",
    "T50n2064_004:0970b21": "之天監六年二人俱白武帝。帝以二人皆具",
    "T50n2064_004:0970b22": "靈通。俾各以物識其地得者居之。道人云。某",
    "T50n2064_004:0970b23": "以鶴止處為記。誌云。某以卓錫處為記。已而",
    "T50n2064_004:0970b24": "鶴先飛去。至麓將止。忽聞空中錫飛聲。誌公",
    "T50n2064_004:0970b25": "之錫遂卓於山麓。而鶴驚止他所。道人不懌。",
    "T50n2064_004:0970b26": "然以前言不可食。遂各以所識築室焉。有陳",
    "T50n2064_004:0970b27": "征虜者。舉家事誌甚篤。誌嘗為其見真形。光",
    "T50n2064_004:0970b28": "相如菩薩像焉。誌知名顯奇四十餘載。士女",
    "T50n2064_004:0970b29": "供事者不可勝數。然好用小便濯髮。俗僧闇",
    "T50n2064_004:0970c01": "有譏笑者。誌亦知眾僧多不斷酒肉譏之者。",
    "T50n2064_004:0970c02": "飲酒食豬肚。誌勃然謂曰。汝笑我以溺洗頭。",
    "T50n2064_004:0970c03": "汝何為食盛糞袋。譏者懼而慚服。晉安王蕭",
    "T50n2064_004:0970c04": "綱初生日。梁武遣使問誌。誌合掌云。皇子誕",
    "T50n2064_004:0970c05": "育幸甚。然冤家亦生。於後推尋曆數與侯景",
    "T50n2064_004:0970c06": "同年月日而生也。會稽臨海寺有大德。常聞",
    "T50n2064_004:0970c07": "楊州都下有誌公語言顛狂放縱自在。僧云。",
    "T50n2064_004:0970c08": "必是狐狸之魅也。願向都下覓獵犬以逐之。",
    "T50n2064_004:0970c09": "於是輕船入海。趨浦口欲西上。忽大風所飄。",
    "T50n2064_004:0970c10": "意謂東南六七日。始到一島中望見金裝浮",
    "T50n2064_004:0970c11": "圖千雲秀出。遂尋徑而往至一寺。院宇精麗",
    "T50n2064_004:0970c12": "花卉芳菲。有五六僧皆可年三十。美容色並",
    "T50n2064_004:0970c13": "著真緋袈裟。倚杖於門樹下言語。僧云。欲向",
    "T50n2064_004:0970c14": "都下為風飄蕩。不知上人此處知何州國。今",
    "T50n2064_004:0970c15": "四望環海。恐本鄉不可復見。答曰。必欲向揚",
    "T50n2064_004:0970c16": "州即時便到。今附書到鍾山寺西行南頭第",
    "T50n2064_004:0970c17": "二房覓黃頭付之。僧因閉目坐船。風聲定開",
    "T50n2064_004:0970c18": "眼。如言奄至西岸。入浦數十里至都。徑往鍾",
    "T50n2064_004:0970c19": "山寺訪問。都無字黃頭者。僧具說委曲報云。",
    "T50n2064_004:0970c20": "西行南頭第二房。乃風病道人。誌公雖言配",
    "T50n2064_004:0970c21": "在此寺。常在都下聚樂處。百日不一度來。房",
    "T50n2064_004:0970c22": "空無人也。問答之間不覺誌公。已在寺&#x53A8;上",
    "T50n2064_004:0970c23": "乘醉索食。人以齋過日晚未與。間便奮身惡",
    "T50n2064_004:0970c24": "罵寺僧。試遣沙彌繞&#x53A8;側漫呼黃頭。誌公忽",
    "T50n2064_004:0970c25": "曰。阿誰喚我。即逐沙彌來到僧處。謂曰。汝許",
    "T50n2064_004:0970c26": "將獵狗捉我。何為空來。僧知是非常人。頂禮",
    "T50n2064_004:0970c27": "懺悔。授書與之。誌公看書云。方丈道人喚我。",
    "T50n2064_004:0970c28": "不久當亦自還。誌公遂屈指云。某月日去。便",
    "T50n2064_004:0970c29": "不復共。此僧語眾。但記某月日。至天監十三",
    "T50n2064_004:0971a01": "年冬。於臺後堂謂人曰。菩薩將去。未及旬日",
    "T50n2064_004:0971a02": "無疾而終。屍骸香軟形貌熙悅。臨亡然一燭",
    "T50n2064_004:0971a03": "以付後閤舍人吳慶。慶即啟聞。梁武歎曰。大",
    "T50n2064_004:0971a04": "師不復留矣。燭者將以後事屬我乎。因厚加",
    "T50n2064_004:0971a05": "殯送。葬于鍾山獨龍之阜。仍於墓所立開善",
    "T50n2064_004:0971a06": "寺&#x52C5;陸倕製銘於塚內。王筠勒碑文於寺門。",
    "T50n2064_004:0971a07": "傳其遺像處處存焉。",
    "T50n2064_004:0971a08": "香闍梨",
    "T50n2064_004:0971a09": "[0971a09] 香闍梨者。莫測其來。止益州青城山寺。時俗",
    "T50n2064_004:0971a10": "每至三月三日必往山遊賞。多將酒肉酣樂。",
    "T50n2064_004:0971a11": "香屢勸之不斷。後因三月又如前集。香令人",
    "T50n2064_004:0971a12": "穿坑方丈許。忽曰。檀越等嘗自飲噉未曾與",
    "T50n2064_004:0971a13": "香。今日須&#x98E1;一頓。諸人爭奉殽酒。隨得隨盡",
    "T50n2064_004:0971a14": "若填巨壑。至晚曰。我大醉飽扶我就坑。不爾",
    "T50n2064_004:0971a15": "汗地。及至坑所張口大吐。雉肉自口出即能",
    "T50n2064_004:0971a16": "飛鳴。羊肉自口出即能馳走。酒肉亂出將欲",
    "T50n2064_004:0971a17": "滿坑。魚鮓鵝鴨游泳交錯。眾咸驚嗟。誓斷宰",
    "T50n2064_004:0971a18": "殺。自後酒肉永絕上山。此香之風德也。後因",
    "T50n2064_004:0971a19": "誌公寄語遂化于寺。弟子營墓將殯。怪棺大",
    "T50n2064_004:0971a20": "輕。及開止見几杖而已。",
    "T50n2064_004:0971a21": "道琳",
    "T50n2064_004:0971a22": "[0971a22] 釋道琳。本會稽山陰人。少出家有戒行。善涅",
    "T50n2064_004:0971a23": "槃法華誦淨名經。吳國張緒禮事之。後居富",
    "T50n2064_004:0971a24": "陽縣林泉寺。常有鬼怪。自琳居之則消。琳弟",
    "T50n2064_004:0971a25": "子慧韶為屋所壓頭陷入胸。琳為祈請。韶夜",
    "T50n2064_004:0971a26": "見兩胡道人拔出其頭。旦起遂平復。琳於是",
    "T50n2064_004:0971a27": "設聖僧齋。鋪新帛於床上。齋畢見帛上有人",
    "T50n2064_004:0971a28": "&#x8FF9;。長三尺餘。眾咸服其徵感。富陽人始家家",
    "T50n2064_004:0971a29": "立聖僧坐以飯之。至梁初琳出居齊熙寺。天",
    "T50n2064_004:0971b01": "監十八年卒。春秋七十有三。",
    "T50n2064_004:0971b02": "嵩頭陀",
    "T50n2064_004:0971b03": "[0971b03] 嵩頭陀法師。居婺州雙林北四十里巖谷間。",
    "T50n2064_004:0971b04": "為創香山寺。及建靈剎道俗萬眾共引麻[糸*乍]",
    "T50n2064_004:0971b05": "舉剎。[糸*乍]忽中斷引者皆顛躓。師乃曰。有何魔",
    "T50n2064_004:0971b06": "事使之然乎。因以&#x9262;盛淨水。內外攪之&#x546A;而",
    "T50n2064_004:0971b07": "作禮。捧&#x9262;繞剎一周。剎乃不假人功屹然自",
    "T50n2064_004:0971b08": "立。後又至萊山立寺。師常曰。萊山王而不久。",
    "T50n2064_004:0971b09": "香山久而不王。後果如其所言。竟不知所終。",
    "T50n2064_004:0971b10": "阿專師",
    "T50n2064_004:0971b11": "[0971b11] 阿專師者。不詳其氏族。雲遊定州。時在州里",
    "T50n2064_004:0971b12": "中聞人有會社齋供嫁娶喪葬之席。或少年",
    "T50n2064_004:0971b13": "放鷹走狗追隨宴集之處。未嘗不在。其間&#x9B2A;",
    "T50n2064_004:0971b14": "諍諠囂亦曲助朋黨。如此多年。後正月十",
    "T50n2064_004:0971b15": "五夜。觸他長幼坐席意口聚罵。主人欲打殺",
    "T50n2064_004:0971b16": "之。市道之徒救解將去其。家兄弟明旦捕覓。",
    "T50n2064_004:0971b17": "正見阿專師騎一破牆上坐喜笑。謂之曰。汝",
    "T50n2064_004:0971b18": "等此間何厭賤我。我捨汝去。捕者奮杖欲擲",
    "T50n2064_004:0971b19": "前人復遮約阿專。復云。定厭賤我我去。以杖",
    "T50n2064_004:0971b20": "擊牆口唱叱叱。所騎之牆一堵忽然昇上可",
    "T50n2064_004:0971b21": "數十仞。舉手謝鄉里曰好住百姓見者無不",
    "T50n2064_004:0971b22": "禮拜悔咎。須臾映雲而滅。可經一年。間在長",
    "T50n2064_004:0971b23": "安。還如舊態於後不知所終。",
    "T50n2064_004:0971b24": "達磨",
    "T50n2064_004:0971b25": "[0971b25] 菩提達磨。南天竺婆羅門種。神慧&#x758E;朗聞皆",
    "T50n2064_004:0971b26": "曉悟。志存大乘冥心虛寂。通微徹數定學高",
    "T50n2064_004:0971b27": "之。梁武帝普通初至廣州。刺史表聞。武帝遣",
    "T50n2064_004:0971b28": "使詔迎至金陵。帝親問曰。朕即位以來造寺",
    "T50n2064_004:0971b29": "捨經度僧不可勝數。有何功德。師曰。並無功",
    "T50n2064_004:0971c01": "德。帝曰。何以並無功德。師曰。此但人天小果。",
    "T50n2064_004:0971c02": "有漏之因。雖有非實。帝曰。如何是真功德。師",
    "T50n2064_004:0971c03": "曰。淨智妙圓體自空寂。如是功德不以世求。",
    "T50n2064_004:0971c04": "帝問。如何是聖諦第一義。師曰。廓然無聖。帝",
    "T50n2064_004:0971c05": "曰。對朕者誰。師曰。不識。帝不省玄旨。師知",
    "T50n2064_004:0971c06": "機不契。十九日遂去梁。折蘆一枝渡江。二十",
    "T50n2064_004:0971c07": "三日北趨魏境。尋至雒邑。初止嵩山少林寺。",
    "T50n2064_004:0971c08": "終日面壁而坐九年。遂逝焉。葬熊耳山。魏宋",
    "T50n2064_004:0971c09": "雲奉使西域迴。遇師于&#x8471;嶺。見手&#x643A;隻履翩",
    "T50n2064_004:0971c10": "翩獨逝。雲問何去。曰西天去。又謂雲曰。汝主",
    "T50n2064_004:0971c11": "已厭世。雲聞之茫然別師。東邁暨復命明帝",
    "T50n2064_004:0971c12": "已登遐矣。迨孝莊即位。雲具奏其事。帝令起",
    "T50n2064_004:0971c13": "壙。惟空棺一隻革履存焉。",
    "T50n2064_004:0971c14": "通公",
    "T50n2064_004:0971c15": "[0971c15] 通公道人者。不知其氏族。居處無常所語狂",
    "T50n2064_004:0971c16": "譎。然必有應驗。飲酒食肉遊行民間。侯景甚",
    "T50n2064_004:0971c17": "信之。揚州未陷之日。多拾無數死魚頭積於",
    "T50n2064_004:0971c18": "西明門外。又拔青草荊棘栽市里。及侯景渡",
    "T50n2064_004:0971c19": "江。先屠東府一城盡斃。置其首於西明門外。",
    "T50n2064_004:0971c20": "為京觀焉。朝市破落所在荒蕪耳。通公言說",
    "T50n2064_004:0971c21": "得失於景不便。景惡之。又憚非常人不敢加",
    "T50n2064_004:0971c22": "害。私遣小將于子悅將武士四人往候之。景",
    "T50n2064_004:0971c23": "謂子悅云。若知殺者勿害。不知則密捉之。子",
    "T50n2064_004:0971c24": "悅立四人於門外。獨入見通脫衣火燎。逆謂",
    "T50n2064_004:0971c25": "子悅曰。汝來殺我。我是何人。汝敢輒殺。子悅",
    "T50n2064_004:0971c26": "作禮拜云不敢。於是馳往報景。景禮拜謝之。",
    "T50n2064_004:0971c27": "卒不敢害。景後因宴召通。通取肉搵鹽以進",
    "T50n2064_004:0971c28": "於景。問曰好否。景曰太&#x918E;。通曰不&#x918E;則爛。及",
    "T50n2064_004:0971c29": "景死數日眾以鹽五石置腹。中送屍于建康。",
    "T50n2064_004:0972a01": "市百姓爭屠膾羹食皆。盡後竟不知所去。",
    "T50n2064_004:0972a02": "僧林",
    "T50n2064_004:0972a03": "[0972a03] 釋僧林。吳人。深有德素行能動物。梁大同中",
    "T50n2064_004:0972a04": "上蜀。至潼州城西北百四十里有豆圖山。上",
    "T50n2064_004:0972a05": "有神祠。土民敬之。每往祭謁。林往居之。禪默",
    "T50n2064_004:0972a06": "累日。忽有大蟒。縈繩床前。舉頭如揖讓者。林",
    "T50n2064_004:0972a07": "為授三歸。受已便去。自爾安帖卒無災異。其",
    "T50n2064_004:0972a08": "山北涪水之陽素來無猿。自林棲托已來便",
    "T50n2064_004:0972a09": "有兩頭。依林而住。有初見者云度水來。及後",
    "T50n2064_004:0972a10": "林出山門。猿還泅渡。如此非一。年月淹久孚",
    "T50n2064_004:0972a11": "乳產生。乃有數十。有時送林至龍門口。&#x7ADA;望",
    "T50n2064_004:0972a12": "而返。後住赤水巖故寺中。屋宇並摧止有叢",
    "T50n2064_004:0972a13": "林。便即露坐。有虎蹲於林前低目視林。乃為",
    "T50n2064_004:0972a14": "說法。良久便去。爾後孤遊雄悍不避惡獸。常",
    "T50n2064_004:0972a15": "行仁濟感化極多。末卒于潼郡。",
    "T50n2064_004:0972a16": "慧約",
    "T50n2064_004:0972a17": "[0972a17] 釋慧約。字德素。姓婁氏。東陽烏傷人也。祖世",
    "T50n2064_004:0972a18": "為東南仕族。有占其塋墓者云。後世當有苦",
    "T50n2064_004:0972a19": "行得道者為帝王師焉。母留氏夢長人擎金",
    "T50n2064_004:0972a20": "像令吞之。又見紫光繞身。因而有孕。便覺精",
    "T50n2064_004:0972a21": "神爽發思理明悟。及載誕之日。光香充滿身",
    "T50n2064_004:0972a22": "白如雪。俗因名為靈粲。兒童時聚沙為佛塔。",
    "T50n2064_004:0972a23": "壘石為高座。七歲便求入學。即誦孝經論語。",
    "T50n2064_004:0972a24": "乃至史傳披文見意。宅南有果園&#x96A3;童競採",
    "T50n2064_004:0972a25": "常以為患。乃捨己所得空拳而返。鄉土以蠶",
    "T50n2064_004:0972a26": "桑為業。常懷悲惻。由是不服縑纊。季父喜畋",
    "T50n2064_004:0972a27": "臘化終不改。常歎曰。飛走之類去人甚遠。好",
    "T50n2064_004:0972a28": "生惡死此情何別。乃絕羶腥。叔父遂避於他",
    "T50n2064_004:0972a29": "里恣行勦戮。夢赤衣使者手持矛戟。謂曰。汝",
    "T50n2064_004:0972b01": "終日殺生。菩薩教化又不能止。捉來就死。驚",
    "T50n2064_004:0972b02": "覺汗流。旦便毀諸獵具深改前咎。約復至常",
    "T50n2064_004:0972b03": "所獵處。見麋鹿數十頭騰倚隨船。若有愧謝",
    "T50n2064_004:0972b04": "者所居。僻左不嘗見寺忽值。一僧訪以至教",
    "T50n2064_004:0972b05": "彼乃。舉手東指云剡中。佛事甚盛因仍。不見",
    "T50n2064_004:0972b06": "方悟。神人至年。十二始遊于剡遍禮。塔廟肆",
    "T50n2064_004:0972b07": "意。山川遠會。素心多究。經典宋泰。始四年於",
    "T50n2064_004:0972b08": "上虞東山寺辭親剪落時年。十七事南。林寺",
    "T50n2064_004:0972b09": "沙門慧靜。隨靜住剡之梵居寺。服勤就養年",
    "T50n2064_004:0972b10": "踰一紀。及靜之亡。盡心喪之。禮服闋之。後&#x5374;",
    "T50n2064_004:0972b11": "粒巖栖餌以松朮。蠲疾延年深有成益。齊太",
    "T50n2064_004:0972b12": "宰文簡公褚淵。嘗請講淨名勝鬘。淵遇疾晝",
    "T50n2064_004:0972b13": "寢。見梵僧云。菩薩當至。尋有道人來者是",
    "T50n2064_004:0972b14": "也。俄而約造焉。遂豁然病愈。即請受五戒。齊",
    "T50n2064_004:0972b15": "給事中婁幼瑜少有學術。約之族祖也。每見",
    "T50n2064_004:0972b16": "輒起為禮。或問。此乃君族下班。何乃恭耶。瑜",
    "T50n2064_004:0972b17": "曰。菩薩出世方師於天下。豈老夫致敬而已。",
    "T50n2064_004:0972b18": "時人未喻此旨。惟王文憲深以為然。後還都",
    "T50n2064_004:0972b19": "又住草堂。少傅沈約。隆昌中外任&#x643A;與同行",
    "T50n2064_004:0972b20": "在郡。惟以靜漠自娛禪誦為樂。異香入室猛",
    "T50n2064_004:0972b21": "獸馴階。常入金華山採結。或停赤松澗。有道",
    "T50n2064_004:0972b22": "士丁德靜。於館暴亡。傳云。山精所斃。乃要大",
    "T50n2064_004:0972b23": "治祭酒居之。妖猶充斥。長山令徐伯超立議",
    "T50n2064_004:0972b24": "請約移居。曾未浹旬而神魅弭息。後晝臥見",
    "T50n2064_004:0972b25": "二青衣女子從澗水出。禮悔云。夙障深重。墮",
    "T50n2064_004:0972b26": "此水精。晝夜煩惱。即授以歸戒。自爾災怪永",
    "T50n2064_004:0972b27": "絕。天監十八年已亥四月八日。天子發弘誓",
    "T50n2064_004:0972b28": "心受菩薩戒。乃幸等覺殿。皇儲已下爰至道",
    "T50n2064_004:0972b29": "俗士庶。咸希度脫。弟子著錄者凡四萬八千",
    "T50n2064_004:0972c01": "人。嘗受戒時。有一乾鵲曆階而昇。狀若餐受。",
    "T50n2064_004:0972c02": "至說戒畢然後飛騰。又嘗述戒有二孔雀。驅",
    "T50n2064_004:0972c03": "斥不去。&#x52C5;乃聽上。徐行至壇俛頸聽法。上曰。",
    "T50n2064_004:0972c04": "此鳥必欲滅度別受餘果。矜其至誠更為說",
    "T50n2064_004:0972c05": "法。無何二鳥同化。後靜居閑室。忽有野媼齎",
    "T50n2064_004:0972c06": "書數卷置經案上。無言而出。并持異樹自植",
    "T50n2064_004:0972c07": "於庭云。青庭樹也。約曰。此書美也不俟看之。",
    "T50n2064_004:0972c08": "如其惡也亦不勞視。經七日又見一叟請書而",
    "T50n2064_004:0972c09": "退。此樹葉綠花紅扶疏尚在。又感異鳥身赤",
    "T50n2064_004:0972c10": "尾長形如翡翠。相隨棲息出入樹間。大通四",
    "T50n2064_004:0972c11": "年夢見舊宅白壁朱門赫然壯麗。仍發願造",
    "T50n2064_004:0972c12": "寺。詔乃號為本生焉。又&#x52C5;改所居竹山里為",
    "T50n2064_004:0972c13": "智者里。大同元年八月使人伐門外樹枝曰。",
    "T50n2064_004:0972c14": "輿駕當來勿令妨路。人未之測。至九月六日",
    "T50n2064_004:0972c15": "現疾北首右脅而臥。神識恬愉了無痛惱。謂",
    "T50n2064_004:0972c16": "弟子曰。我夢四部大眾幡花羅列空中迎我",
    "T50n2064_004:0972c17": "凌雲而去。福報當訖。至十六日&#x52C5;遣舍人徐",
    "T50n2064_004:0972c18": "儼參疾。答曰。今夜當去。至五更二唱。異香滿",
    "T50n2064_004:0972c19": "室。左右肅然。乃曰。夫生有死自然恒數。勤修",
    "T50n2064_004:0972c20": "念慧勿起亂想。言畢合掌便入涅槃。春秋八",
    "T50n2064_004:0972c21": "十有四。六十三夏。初臥疾時。見一老公執錫",
    "T50n2064_004:0972c22": "來入。及遷化日諸僧咸卜寺之東巖。帝乃改",
    "T50n2064_004:0972c23": "葬獨龍。抑其前見之叟則誌公相迎者乎。又",
    "T50n2064_004:0972c24": "臨終夜所乘青牛。忽然鳴吼淚下交流。至葬",
    "T50n2064_004:0972c25": "日&#x52C5;使牽從部伍。發寺至山吼淚不息。又建",
    "T50n2064_004:0972c26": "塔之始白鶴一雙。繞墳鳴淚聲甚哀惋。葬後",
    "T50n2064_004:0972c27": "三日欻然永逝。",
    "T50n2064_004:0972c28": "檀特師",
    "T50n2064_004:0972c29": "[0972c29] 檀特師。一名惠豐。身為比丘。不知何處人也。",
    "T50n2064_004:0973a01": "飲酒啖肉語默無常。逆論來事後皆如言。居",
    "T50n2064_004:0973a02": "於涼州。宇文仲和為刺史。請之至州內。歷",
    "T50n2064_004:0973a03": "觀&#x53A9;庫。乃云。何意畜他官馬官物。仲和不喻",
    "T50n2064_004:0973a04": "其旨。怒不令在涼州。未幾仲和拒不受代。朝",
    "T50n2064_004:0973a05": "廷令獨孤信禽之。仲和身死資財沒官。周文",
    "T50n2064_004:0973a06": "遣書召之。檀特發至岐州。會齊神武來寇玉",
    "T50n2064_004:0973a07": "壁。檀特曰。狗豈能至龍門也。神武果不至龍",
    "T50n2064_004:0973a08": "門而返。侯景未叛東魏之前。忽捉一杖。杖頭",
    "T50n2064_004:0973a09": "刻為獼猴形。令其面常向西。日夜弄之。又索",
    "T50n2064_004:0973a10": "一角弓牽挽之。俄而景啟降。尋復背叛。人皆",
    "T50n2064_004:0973a11": "以為驗。至大統十七年春初忽著一布帽。周",
    "T50n2064_004:0973a12": "文左右驚問之。檀特曰。汝亦著王亦著也。",
    "T50n2064_004:0973a13": "至三月而魏文帝崩。復取一白絹帽著之。左",
    "T50n2064_004:0973a14": "右復問之。檀特曰。汝亦著王亦著也。未幾丞",
    "T50n2064_004:0973a15": "相夫人薨。復又著白絹帽。左右復問之云。汝",
    "T50n2064_004:0973a16": "亦著王亦著也。尋而丞相第二兒武邑公薨。",
    "T50n2064_004:0973a17": "其事驗多知此也。俄而疾卒。周文命葬之。",
    "T50n2064_004:0973a18": "植相",
    "T50n2064_004:0973a19": "[0973a19] 釋植相。姓郝氏。梓潼涪人。嘗任巴西郡吏。太",
    "T50n2064_004:0973a20": "守鄭貞令相齎獻物。下揚都見梁祖王公崇",
    "T50n2064_004:0973a21": "敬佛教。便願出家。乃還蜀決誓。家屬并其妻",
    "T50n2064_004:0973a22": "子。既同相志一時剪落。自出家後專習苦行",
    "T50n2064_004:0973a23": "一食常坐。正心佛理以命自期。時南武郡有",
    "T50n2064_004:0973a24": "法愛道人。高衒道術相往觀之。愛於夕中自",
    "T50n2064_004:0973a25": "以&#x546A;力現一大神。身著衣冠容相瑰偉。來舉",
    "T50n2064_004:0973a26": "繩床離地四五尺。便誦戒神即馳去。斯須復",
    "T50n2064_004:0973a27": "來舉床。僅動一角如前復去。俄爾又來在相",
    "T50n2064_004:0973a28": "前立。相正意貞白初無微動。尋爾復去於屋",
    "T50n2064_004:0973a29": "頭現。面舍棟破裂其聲甚大。相亦無懼神見",
    "T50n2064_004:0973b01": "不動。便來禮拜求哀懺悔。至旦語愛曰。汝",
    "T50n2064_004:0973b02": "所重者此是邪術。非正法也。可捨之相因行",
    "T50n2064_004:0973b03": "路寄宿道館。道士有素。聞相名。恐化徒屬",
    "T50n2064_004:0973b04": "拒不延之。其夜群虎繞院相吼。道士等通夕",
    "T50n2064_004:0973b05": "不安。及明追之從受菩薩戒焉。又曾行弘農",
    "T50n2064_004:0973b06": "水側。見人垂釣相勸止之。不從其言。即唾",
    "T50n2064_004:0973b07": "水中。忽有大蛇擎頭四顧。來趣釣者。因即",
    "T50n2064_004:0973b08": "歸命。投相出家。後因梁末軍亂。入青城山",
    "T50n2064_004:0973b09": "聚徒集業。未暇經始。適便遷化。初相置足於",
    "T50n2064_004:0973b10": "綿州城西柏林寺。院宇成就。於堂頭植梧桐",
    "T50n2064_004:0973b11": "一株。極為繁茂。夏月忽無故葉落。又維那旦",
    "T50n2064_004:0973b12": "打鐘初不發聲。大小疑怪不測所以。上座僧",
    "T50n2064_004:0973b13": "謂有大變執錫逃避。須臾信報。相已終。乃",
    "T50n2064_004:0973b14": "知樹枯鐘噎表其遷化之晨也。弟子銜命露",
    "T50n2064_004:0973b15": "屍松下焉。",
    "T50n2064_004:0973b16": "陸法和",
    "T50n2064_004:0973b17": "[0973b17] 陸法和。不知何許人也。隱於江陵百里洲。衣",
    "T50n2064_004:0973b18": "食居處一與戒行沙門同。耆老自幼見之容",
    "T50n2064_004:0973b19": "色常定。人莫能測也。或謂出自嵩高。遍遊遐",
    "T50n2064_004:0973b20": "邇。既入荊州汶陽郡。居高要縣之紫石山。無",
    "T50n2064_004:0973b21": "故捨所居山。俄有蠻賊文道期之亂。時人以",
    "T50n2064_004:0973b22": "為預見萌兆。及侯景始告降於梁。法和謂南",
    "T50n2064_004:0973b23": "郡朱元英曰。貧道共檀越擊侯景去。元英曰。",
    "T50n2064_004:0973b24": "侯景為國立效。師云擊之何也。法和曰。正自",
    "T50n2064_004:0973b25": "如此。及景渡江。法和時在清谿山。元英往問",
    "T50n2064_004:0973b26": "曰。景今圍城其事云何。法和曰。凡人取果宜",
    "T50n2064_004:0973b27": "待熟時。固問之曰。亦剋亦不剋。景遣將任約",
    "T50n2064_004:0973b28": "擊梁湘東王於江陵。法和乃詣湘東乞征約。",
    "T50n2064_004:0973b29": "召諸蠻弟子八百人在江津。二日便發湘東。",
    "T50n2064_004:0973c01": "遣胡僧祐領千餘人與同行。法和登艦大笑",
    "T50n2064_004:0973c02": "曰。無量兵馬。江陵多神祠。人俗恒所祈禱。自",
    "T50n2064_004:0973c03": "法和軍出無復一驗。人以為神皆從行故也。",
    "T50n2064_004:0973c04": "至赤沙湖與約相對。法和乘輕舟不介冑。沿",
    "T50n2064_004:0973c05": "流而下。去約軍一里。乃還謂將士曰。聊觀彼",
    "T50n2064_004:0973c06": "龍睡不動。吾軍之龍甚自踴躍。即攻之。若得",
    "T50n2064_004:0973c07": "彼明日當不損客主一人而破賊。然有惡處。",
    "T50n2064_004:0973c08": "遂縱火船。而逆風不便。法和執白羽扇麾風。",
    "T50n2064_004:0973c09": "風即返約。眾皆見梁兵步於水上。於是大潰",
    "T50n2064_004:0973c10": "皆投水。約逃竄不知所之。法和曰。明日午時",
    "T50n2064_004:0973c11": "當得。及期而未得人問之。法和曰。吾前於此",
    "T50n2064_004:0973c12": "洲水乾時建一剎。語檀越等。此雖為剎實是",
    "T50n2064_004:0973c13": "賊標。今何不向標下求賊也。如其言果於水",
    "T50n2064_004:0973c14": "中見約抱剎仰頭栽出鼻。遂禽之。約言。求就",
    "T50n2064_004:0973c15": "師目前死。法和曰。檀越有相必不兵死。且於",
    "T50n2064_004:0973c16": "王有緣決無他慮。王於後當得檀越力耳。湘",
    "T50n2064_004:0973c17": "東果釋用為郡守。及魏圍江陵約以兵赴救",
    "T50n2064_004:0973c18": "力戰焉。法和既平約。往進見王僧辨於巴陵。",
    "T50n2064_004:0973c19": "謂曰。貧道已&#x5374;侯景一臂。其更何能為。檀越",
    "T50n2064_004:0973c20": "宜即逐取。乃請還。謂湘東王曰。侯景自然平",
    "T50n2064_004:0973c21": "矣。無足可慮。蜀賊將至。法和請守巫峽待之。",
    "T50n2064_004:0973c22": "乃總諸軍而往運石以填江。三日水遂不流。",
    "T50n2064_004:0973c23": "橫之以鐵鎖。武陵王紀果遣蜀兵來度峽口。",
    "T50n2064_004:0973c24": "勢蹙進退不可。王綝與法和經略一戰而殄",
    "T50n2064_004:0973c25": "之。軍次白帝謂人曰。諸葛孔明可謂為名將。",
    "T50n2064_004:0973c26": "吾自見之。此城旁有其埋弩箭鏃一斛許。因",
    "T50n2064_004:0973c27": "插表令掘之如其言。又嘗至襄陽城北大樹",
    "T50n2064_004:0973c28": "下。畫地方二尺。令弟子掘之得一龜長尺半。",
    "T50n2064_004:0973c29": "以杖叩之曰。汝欲出不能得已數百歲。不逢",
    "T50n2064_004:0974a01": "我者豈見天日乎。為授三歸龜乃入草。初八",
    "T50n2064_004:0974a02": "疊山多惡疾人。法和為采藥療之。不過三服",
    "T50n2064_004:0974a03": "皆差。即求為弟子。山中多毒蟲猛獸。法和授",
    "T50n2064_004:0974a04": "其禁戒不復噬螫(音栻)所泊江湖必於&#x5CEF;側結表",
    "T50n2064_004:0974a05": "云。此處放生。漁者皆無所得。才或少獲。輒有",
    "T50n2064_004:0974a06": "大風雷。船人懼而放之。風雨乃定。晚雖將兵",
    "T50n2064_004:0974a07": "猶禁諸軍漁捕。有竊違者中夜猛獸必來欲",
    "T50n2064_004:0974a08": "噬之。或亡其船纜。有小弟子戲截蛇頭。來詣",
    "T50n2064_004:0974a09": "法和。法和曰汝何意殺因指以示之。弟子乃",
    "T50n2064_004:0974a10": "見蛇頭&#x9F5A;&#x88B4;襠而不落。法和使懺悔為蛇作",
    "T50n2064_004:0974a11": "功德。又有人以牛試刀一下而頭斷。來詣法",
    "T50n2064_004:0974a12": "和。法和曰。有一斷頭牛就卿徵命殊急。若不",
    "T50n2064_004:0974a13": "為作功德。一月內報至。其人弗信少日果死。",
    "T50n2064_004:0974a14": "法和又為人置宅相墓以避禍求福。嘗謂人",
    "T50n2064_004:0974a15": "曰。勿繫馬於碓。其人行過鄉曲。門側有碓因",
    "T50n2064_004:0974a16": "繫馬於其柱。入門中憶法和戒。走出將解之。",
    "T50n2064_004:0974a17": "馬已斃矣。梁元帝以法和為都督。郢州刺史",
    "T50n2064_004:0974a18": "封江乘縣公。法和不稱臣。其啟文朱印名上",
    "T50n2064_004:0974a19": "自稱居士。後稱司徒。梁元帝謂其僕射王褒",
    "T50n2064_004:0974a20": "曰。我未嘗有意用陸為三公。而自稱何也。褒",
    "T50n2064_004:0974a21": "曰。彼既以道術自命容是先知。梁元帝以法",
    "T50n2064_004:0974a22": "和功業稍重。遂就加司徒都督刺史如故。部",
    "T50n2064_004:0974a23": "曲數千人通呼為弟子。唯以道術為化。不以",
    "T50n2064_004:0974a24": "法獄加人。又列肆之所不立市丞。牧佐之法",
    "T50n2064_004:0974a25": "無人領受。但以空檻籥在道間。上開一孔以",
    "T50n2064_004:0974a26": "受錢。賈客店人隨貨多少。計其估限自委檻",
    "T50n2064_004:0974a27": "中。所受所掌之司夕方開取。條其孔目輸之",
    "T50n2064_004:0974a28": "於庫。又法和平常言若不出口。時有所論則",
    "T50n2064_004:0974a29": "雄辨無敵。然猶帶蠻音。善為攻戰。具在江夏。",
    "T50n2064_004:0974b01": "大聚兵艦。欲襲襄陽。而入武關。梁元帝使止",
    "T50n2064_004:0974b02": "之。法和曰。法和是求佛之人。尚不希釋梵天",
    "T50n2064_004:0974b03": "王坐處。豈規主位。但於空王佛所。與主上有",
    "T50n2064_004:0974b04": "香火因緣。見王上應有報至。故救援耳。今既",
    "T50n2064_004:0974b05": "被疑。是業定不可解也。於是設供食具大[飢-几+追]",
    "T50n2064_004:0974b06": "薄餅。及魏舉兵。法和自郢入漢口。將赴江陵。",
    "T50n2064_004:0974b07": "梁元帝使人逆之曰。此自能破賊。師但鎮郢",
    "T50n2064_004:0974b08": "州不須動也。法和乃還州。堊其城門。著&#x9E81;白",
    "T50n2064_004:0974b09": "布衫&#x88B4;邪巾。大繩束腰坐葦席。終日乃脫之。",
    "T50n2064_004:0974b10": "及聞梁元敗滅。復取前凶服著之。哭泣受弔。",
    "T50n2064_004:0974b11": "梁人入魏果見[飢-几+追]餅焉。法和始於百里洲造",
    "T50n2064_004:0974b12": "壽王寺。既架佛殿更截梁柱曰。後四十許年",
    "T50n2064_004:0974b13": "佛法當遭雷雹。此寺幽僻可以免難。及魏平",
    "T50n2064_004:0974b14": "荊州宮室焚燼。總管欲發取壽王佛殿。嫌其",
    "T50n2064_004:0974b15": "材短乃停。後周氏滅佛法。此寺隔此陳境故",
    "T50n2064_004:0974b16": "不及難。天保六年春清河王岳進軍臨江。法",
    "T50n2064_004:0974b17": "和舉州入齊。文宣以法和為大都督十州諸",
    "T50n2064_004:0974b18": "軍事太尉公。西南大都督五州諸軍事荊州",
    "T50n2064_004:0974b19": "刺史安湘郡公宋蒞為郢州刺史。官爵如故。",
    "T50n2064_004:0974b20": "蒞弟遣為散騎常侍儀同三司湘州刺史義興",
    "T50n2064_004:0974b21": "縣公。梁將侯瑱來逼江夏。齊軍棄城而退。法",
    "T50n2064_004:0974b22": "和與宋蒞兄弟入朝。文宣聞其有奇術。虛心",
    "T50n2064_004:0974b23": "想見之。備三公鹵簿。於城南十二里供帳以",
    "T50n2064_004:0974b24": "待之。法和遙見鄴城下馬禹步。辛術謂曰。公",
    "T50n2064_004:0974b25": "既萬里歸誠主上虛心相待。何作此術。法和",
    "T50n2064_004:0974b26": "手持香爐步從路車至於館。明日引見。給通",
    "T50n2064_004:0974b27": "幰油絡網車。詣闕通名不稱官爵。不稱臣。但",
    "T50n2064_004:0974b28": "云荊山居士。文宣宴法和及其徒屬於昭陽",
    "T50n2064_004:0974b29": "殿。賜法和錢百萬物萬段甲第一區田一百",
    "T50n2064_004:0974c01": "頃奴婢二百人生資什物稱是。法和所得奴",
    "T50n2064_004:0974c02": "婢盡免之曰。各隨緣去。錢帛散施一日便盡。",
    "T50n2064_004:0974c03": "以官所賜宅營佛寺。自居一房與凡人無異。",
    "T50n2064_004:0974c04": "三年間再為太尉。世猶謂之居士。無疾而告",
    "T50n2064_004:0974c05": "弟子死期。至時燒香禮拜佛。坐繩床而終。浴",
    "T50n2064_004:0974c06": "訖將殮。屍小縮止三尺許。文宣令開棺視之。",
    "T50n2064_004:0974c07": "空棺而已。法和書其所居屋壁而塗之。及剝",
    "T50n2064_004:0974c08": "落有文曰。十年天子為尚可。百日天子急如",
    "T50n2064_004:0974c09": "火。周年天子遞代坐。又曰。一母生三天。兩天",
    "T50n2064_004:0974c10": "共五年。說者以婁太后生三天子。自孝昭即",
    "T50n2064_004:0974c11": "位至武成傳位。後主共五年焉。",
    "T50n2064_004:0974c12": "尚圓",
    "T50n2064_004:0974c13": "[0974c13] 釋尚圓。姓陳氏。廣漢人。出家以&#x546A;術救物。梁",
    "T50n2064_004:0974c14": "武陵王蕭紀宮中鬼怪魅諸婇女。或歌或哭",
    "T50n2064_004:0974c15": "紛然亂舉。王乃令善射者控弦擬之。鬼乃現",
    "T50n2064_004:0974c16": "形。即放箭射鬼便遙接還返擲人。久而不已。",
    "T50n2064_004:0974c17": "聞圓持&#x546A;。請入宮中諸鬼競作諸變現龍蛇",
    "T50n2064_004:0974c18": "百獸。倏忽前後在空在地怪變多端。圓安坐",
    "T50n2064_004:0974c19": "告曰。汝小家鬼何因敢入王宮。能變我身則",
    "T50n2064_004:0974c20": "可自變萬種。秖是小鬼可住聽我一言。諸鬼",
    "T50n2064_004:0974c21": "合掌住立。圓始發云。南無佛陀。鬼皆失所在。",
    "T50n2064_004:0974c22": "自爾安靜。武帝聞召大蒙賞遇。年八十一終",
    "T50n2064_004:0974c23": "所住城。",
    "T50n2064_004:0974c24": "法聰",
    "T50n2064_004:0974c25": "[0974c25] 釋法聰。姓梅氏。南陽新野人。八歲出家卓然",
    "T50n2064_004:0974c26": "神秀。正性貞潔身形如玉。蔬藿是甘無求滋",
    "T50n2064_004:0974c27": "饌。因至襄陽傘蓋山白馬泉。築室方丈。以為",
    "T50n2064_004:0974c28": "栖止之宅。入谷兩所置蘭若舍。今巡山者尚",
    "T50n2064_004:0974c29": "識故基焉。初梁晉安王來都襄雍。承風來問",
    "T50n2064_004:0975a01": "將至禪室。馬騎將從無故&#x5374;退。王慚而返。夜",
    "T50n2064_004:0975a02": "感惡夢。後更再往馬退如故。王乃潔齋。躬盡",
    "T50n2064_004:0975a03": "虔敬方得進見。初至寺側但&#x89A9;一谷猛火洞",
    "T50n2064_004:0975a04": "然。良久&#x7ADA;望忽變為水。經停傾仰水滅堂現。",
    "T50n2064_004:0975a05": "以事相詢。乃知爾時入水火定也。堂內所坐",
    "T50n2064_004:0975a06": "繩床兩邊各有一虎。王不敢進。聰乃以手按",
    "T50n2064_004:0975a07": "頭著地。閉其兩目。召王令前。方得展禮。因告",
    "T50n2064_004:0975a08": "境內多被虎災請求救援。聰即入定。須臾有",
    "T50n2064_004:0975a09": "十七大虎來至。便與受三歸戒。&#x52C5;勿犯暴百",
    "T50n2064_004:0975a10": "姓。又命弟子以布故衣繫諸虎頸。滿七日已",
    "T50n2064_004:0975a11": "當來於此。王至期日設齋眾集。諸虎亦至。便",
    "T50n2064_004:0975a12": "與食解布。遂爾無害。其日將王臨白馬泉。內",
    "T50n2064_004:0975a13": "有白龜就聰手中取食。謂王曰。此是雄龍。又",
    "T50n2064_004:0975a14": "臨靈泉有五色鯉。亦就手食。云此雌龍。王與",
    "T50n2064_004:0975a15": "群吏嗟賞其事。大施而旋。有凶黨左右數十",
    "T50n2064_004:0975a16": "人。夜來劫所施之物。遇虎哮吼遮遏其道。又",
    "T50n2064_004:0975a17": "見大人倚立禪室。傍有松樹。止至其膝。執金",
    "T50n2064_004:0975a18": "剛杵將有守護。竟夜迴遑日午方返。王怪其",
    "T50n2064_004:0975a19": "來晚。方以事首。遂表奏聞。下&#x52C5;為造禪居寺。",
    "T50n2064_004:0975a20": "聰不往住。度人安之。聰住禪堂每有白鹿白",
    "T50n2064_004:0975a21": "雀馴伏栖止。行往所及慈救為先。忽遇屠者",
    "T50n2064_004:0975a22": "驅&#x732A;百餘頭。聰三告曰解脫首楞嚴。&#x732A;遂繩",
    "T50n2064_004:0975a23": "解散去。諸屠大怒將事加手。並屹然不動。便",
    "T50n2064_004:0975a24": "歸過悔罪因斷殺業。又於漢水漁人牽網所。",
    "T50n2064_004:0975a25": "如前三告。引網不得。方復歸心空網而返。又",
    "T50n2064_004:0975a26": "荊州苦旱。長沙寺遣僧至聰所請雨。使還大",
    "T50n2064_004:0975a27": "降。陂池皆滿。湘東王承聞馳駕山門伸師襄",
    "T50n2064_004:0975a28": "之禮。頻請下都固辭不許。乃捨宮造天宮寺",
    "T50n2064_004:0975a29": "邀延。永住巴峽空晉鴻上。湘東王柏木為寢",
    "T50n2064_004:0975b01": "殿。及感放光旬日不歇。王於傍造浮圖僧房",
    "T50n2064_004:0975b02": "講堂。并王服玩作露盤。立為寶光寺。請聰居",
    "T50n2064_004:0975b03": "之。王述般若義。每明日將&#x7AEA;義。殿則夜放光",
    "T50n2064_004:0975b04": "明。照數里不假燈燭。議者以般若大慧智光",
    "T50n2064_004:0975b05": "幽燭所致。以梁大定五年九月無疾而化。端",
    "T50n2064_004:0975b06": "坐如生形柔頂煖。手屈二指異香不歇。年九",
    "T50n2064_004:0975b07": "十二。",
    "T50n2064_004:0975b08": "僧安",
    "T50n2064_004:0975b09": "[0975b09] 釋僧安。不知何許人。戒業精苦坐禪講解。時",
    "T50n2064_004:0975b10": "號多能。齊文宣時在王屋山。聚徒二十許人。",
    "T50n2064_004:0975b11": "講涅槃。始發題有雌雉來座側伏聽。僧若食",
    "T50n2064_004:0975b12": "時出外飲啄。日晚上講依時赴集。三卷未了",
    "T50n2064_004:0975b13": "遂絕不至。眾咸怪之。安曰。雉今生人道不須",
    "T50n2064_004:0975b14": "怪也。武平四年安領徒眾至越州行頭陀。忽",
    "T50n2064_004:0975b15": "云。往年雌雉應生此徑。至一家遙喚雌雉。一",
    "T50n2064_004:0975b16": "女走出如舊相識。禮拜歡喜。女父母異之。引",
    "T50n2064_004:0975b17": "入設食。安曰。此女何故名雌雉耶。答曰。見其",
    "T50n2064_004:0975b18": "初生髮如雉毛。既是女故名雌雉也。安大笑。",
    "T50n2064_004:0975b19": "為述本緣。女聞涕泣苦求出家。二親欣然許",
    "T50n2064_004:0975b20": "之。為講涅槃。便領解一無遺漏。至後三卷茫",
    "T50n2064_004:0975b21": "然不解。",
    "T50n2064_004:0975b22": "傅弘",
    "T50n2064_004:0975b23": "[0975b23] 大士傅弘者。住東陽郡烏傷縣雙林寺。體權",
    "T50n2064_004:0975b24": "應道躡嗣維摩。時或分身濟度為任。依止雙",
    "T50n2064_004:0975b25": "林導化法俗。或金色表於胸臆。異香流於掌",
    "T50n2064_004:0975b26": "內。或見身長丈餘臂過於膝。&#x811A;長二尺指長",
    "T50n2064_004:0975b27": "六寸。兩目明亮重瞳外耀。色貌端峙有大人",
    "T50n2064_004:0975b28": "之相。梁孝武聞之延住建業。乃居鍾山下定",
    "T50n2064_004:0975b29": "林寺。坐蔭高松。臥依磐石。四澈六甸。天花甘",
    "T50n2064_004:0975c01": "露恒流於地。帝後於華林園重雲殿開般若",
    "T50n2064_004:0975c02": "題。獨設一榻擬與天旨對揚。及玉輦昇殿而",
    "T50n2064_004:0975c03": "公晏然其坐。憲司譏問。但云法地無動。若動",
    "T50n2064_004:0975c04": "則一切不安。且知梁運將盡救愍兵災。乃然",
    "T50n2064_004:0975c05": "臂為炬冀禳來禍。至陳大建元年夏中於本",
    "T50n2064_004:0975c06": "州。右&#x8107;而臥。奄就昇遐。于時隆暑赫曦。而身",
    "T50n2064_004:0975c07": "體溫暖色貌敷愉。光彩鮮潔香氣充滿。屈伸",
    "T50n2064_004:0975c08": "如恒。觀者發心莫不驚嘆。遂合殮於巖中。數",
    "T50n2064_004:0975c09": "旬之間香花散積。後忽失其所在。往者不見",
    "T50n2064_004:0975c10": "號慕轉深。悲戀之聲慟噎山谷。初大士在日",
    "T50n2064_004:0975c11": "常以經目繁多人或不能遍閱。乃就山中建大",
    "T50n2064_004:0975c12": "層龕。一柱八面。實以諸經運行不&#x788D;。謂之輪",
    "T50n2064_004:0975c13": "藏。仍有願言。登吾藏門者生生世世不失人",
    "T50n2064_004:0975c14": "身。從勸世人。有發於菩提心者。能推輪藏。是",
    "T50n2064_004:0975c15": "人即與持誦諸經功德無異。今天下所建輪",
    "T50n2064_004:0975c16": "藏皆設大士像。實始於此。山有古松。大士曾",
    "T50n2064_004:0975c17": "於松間願度眾生。以斧為誓。至今松木斧痕",
    "T50n2064_004:0975c18": "猶在。其飼虎之餘飯棄擲林間。化而為石。青",
    "T50n2064_004:0975c19": "白錯雜可作數珠。謂之飯石。至今長存。靈異",
    "T50n2064_004:0975c20": "之蹟不可紀極。",
    "T50n2064_004:0975c21": "慧思",
    "T50n2064_004:0975c22": "[0975c22] 釋慧思。俗姓李氏。武津人也。少以弘恕慈育",
    "T50n2064_004:0975c23": "知名閭里。常夢梵僧勸令出俗。駭悟斯瑞辭",
    "T50n2064_004:0975c24": "親入道。數夢神僧勸令齋戒。唯一食不食別",
    "T50n2064_004:0975c25": "供。所止菴舍。野人焚其所居。遂顯癘疾求誠",
    "T50n2064_004:0975c26": "懺悔。所患平復。又夢梵僧數百形服瓖異。上",
    "T50n2064_004:0975c27": "座命曰。汝先受戒律儀非勝。安能開發於正",
    "T50n2064_004:0975c28": "道也。既遇清眾宜更翻壇。祈請師僧四十二人",
    "T50n2064_004:0975c29": "加羯磨法。具足成就後忽驚悟。方知夢受。復",
    "T50n2064_004:0976a01": "夢彌勒。彌勒說法開悟。故造二像並同供養。",
    "T50n2064_004:0976a02": "又夢隨彌勒與諸眷屬同會法華。心自惟曰。",
    "T50n2064_004:0976a03": "我於釋迦末法受持法華。今值慈尊豁然開",
    "T50n2064_004:0976a04": "悟。轉復精進。靈瑞重沓。瓶水常滿。供養嚴備",
    "T50n2064_004:0976a05": "若有天童侍衛之者。自大蘇山將四十餘僧",
    "T50n2064_004:0976a06": "徑趨南岳。既至謂徒曰。吾寄此山期十載。以",
    "T50n2064_004:0976a07": "後必事遠遊。師曰。吾前生曾居此處領徒。陟",
    "T50n2064_004:0976a08": "嶺見一所林泉勝異。曰古寺也。吾昔居之。掘",
    "T50n2064_004:0976a09": "地果得僧用器皿殿宇基址。又指兩石下得",
    "T50n2064_004:0976a10": "遺骸。乃建塔。今三生塔是也。又於東畔靈岩",
    "T50n2064_004:0976a11": "之傍建臺。為眾講般若法。正當大岳之心。今",
    "T50n2064_004:0976a12": "般若寺是也。南北學徒來者雲集。師患無水。",
    "T50n2064_004:0976a13": "忽見岩下潤。以錫杖卓之。果得一泉。猶未周",
    "T50n2064_004:0976a14": "續。有二虎引師登嶺。跑地哮吼。泉水流迸。今",
    "T50n2064_004:0976a15": "虎跑泉是也。或問。何不下山教化眾生。一向",
    "T50n2064_004:0976a16": "目視雲漢作麼。師曰。三世諸佛被我一口吞",
    "T50n2064_004:0976a17": "盡。更有甚麼眾生可度者。江左佛學盛學義",
    "T50n2064_004:0976a18": "門。自思南度定慧雙舉。道風既盛名稱普聞。",
    "T50n2064_004:0976a19": "俄有道士生&#x59AC;害心。密告陳主誣師。乃北僧",
    "T50n2064_004:0976a20": "受齊國券。斸斷岳心釘石興妖。帝遂遣使追",
    "T50n2064_004:0976a21": "師使至石橋。見二虎跑憤大蛇當路。使驚乃",
    "T50n2064_004:0976a22": "誓曰。我見思禪師當如佛想。若起惡心任汝",
    "T50n2064_004:0976a23": "所傷。虎蛇乃退。使見師再拜以事白。未至之",
    "T50n2064_004:0976a24": "前。師見一小蜂來螫(音栻)其面。即為大蜂咬殺。",
    "T50n2064_004:0976a25": "[銜-金+缶]至師前。師入定觀之。知是宿冤欲相嬈害。",
    "T50n2064_004:0976a26": "師謂使曰。使者先去貧道續來。七日後飛錫",
    "T50n2064_004:0976a27": "而往四門。關吏齊奏。師入帝已驚異。及師朝",
    "T50n2064_004:0976a28": "見帝遂下迎。復問左右。卿等見此僧何如人。",
    "T50n2064_004:0976a29": "對云。常僧。帝曰。朕見其踏寶花乘空而至。乃",
    "T50n2064_004:0976b01": "迎師入殿供養。其道士罪以欺罔欲盡誅之。",
    "T50n2064_004:0976b02": "師懇帝曰。此宿冤。願陛下赦之。乃可其奏。&#x52C5;",
    "T50n2064_004:0976b03": "彼道士給師役使。師奏辭還山。帝餞以殊禮。",
    "T50n2064_004:0976b04": "未幾道士誣師者一人暴死。一人為犬所嚙",
    "T50n2064_004:0976b05": "而斃。應蜂兆矣。自是每年陳主三信參勞榮",
    "T50n2064_004:0976b06": "盛莫加。而神異難測。遇雨不濕履泥不污。或",
    "T50n2064_004:0976b07": "現形大小。或寂爾藏身。是年六月臨將終時。",
    "T50n2064_004:0976b08": "連日說法。苦切呵責。聞者寒心。至二十二日",
    "T50n2064_004:0976b09": "屏眾泯然而逝。小師靈辨號慟。乃開目曰。何",
    "T50n2064_004:0976b10": "驚動吾耶。癡人出法。言訖長往。"
}