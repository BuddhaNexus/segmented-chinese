{
    "T50n2043_010:0165c06": "阿育王經卷第十",
    "T50n2043_010:0165c08": "梁扶南三藏僧伽婆羅譯",
    "T50n2043_010:0165c09": "優波笈多弟子因緣下",
    "T50n2043_010:0165c10": "樹因緣",
    "T50n2043_010:0165c11": "[0165c11] 南天竺國有一善男子。於佛法出家。而於其",
    "T50n2043_010:0165c12": "身為愛所縛。以蘇油摩身。又用湯水以浴其",
    "T50n2043_010:0165c13": "身。以種種飲食供養其身。以其於身愛所縛",
    "T50n2043_010:0165c14": "故不得聖道。即便思惟。誰能為我說法。聞",
    "T50n2043_010:0165c15": "摩偷羅國有一比丘名優波笈多。佛之所記。",
    "T50n2043_010:0165c16": "教化弟子中最為第一乃至往摩偷羅國優波",
    "T50n2043_010:0165c17": "笈多處。至已禮足而說言。大德。佛已涅槃。",
    "T50n2043_010:0165c18": "大德。應作佛事。為我說法。時優波笈多見其",
    "T50n2043_010:0165c19": "最後身為愛所縛。又語言。善男子。能受我教。",
    "T50n2043_010:0165c20": "當為汝說。答言。如是。時優波笈多將其入山。",
    "T50n2043_010:0165c21": "於山中以神通力化作大樹語言。汝當上此大",
    "T50n2043_010:0165c22": "樹。是時比丘即便上樹。又於樹下化作大坑",
    "T50n2043_010:0165c23": "深廣一千肘。又語比丘。汝當次第放二&#x811A;。比",
    "T50n2043_010:0165c24": "丘受教即便放&#x811A;。又復語言。令放一手。亦便",
    "T50n2043_010:0165c25": "受教。又語言。復放一手。比丘答言。若復放手",
    "T50n2043_010:0165c26": "便墮坑死。優波笈多言。我先共約。一切受教。",
    "T50n2043_010:0165c27": "汝今云何不受我言。是時比丘身愛即滅放",
    "T50n2043_010:0165c28": "手而墮不見樹坑。是時優波笈多即為說法。",
    "T50n2043_010:0165c29": "精進思惟得阿羅漢果。乃至取籌置石室",
    "T50n2043_010:0166a01": "中。",
    "T50n2043_010:0166a02": "慳因緣",
    "T50n2043_010:0166a03": "[0166a03] 摩偷羅國有善男子。於優波笈多處出家而",
    "T50n2043_010:0166a04": "大慳。以其慳故不得聖道。優波笈多語言。汝",
    "T50n2043_010:0166a05": "當布施。汝今出家已得第一物。不須復覓餘",
    "T50n2043_010:0166a06": "物。又復以法得他供養。乃至得飲食入&#x9262;中",
    "T50n2043_010:0166a07": "者應當布施。若不能廣施。隨所得食當分施",
    "T50n2043_010:0166a08": "比坐二人。至一日二日。以有慳故猶不肯與。",
    "T50n2043_010:0166a09": "時比坐二人皆阿羅漢。至滿三日多得飲食",
    "T50n2043_010:0166a10": "方分二人。爾時優波笈多教化說法。即便思",
    "T50n2043_010:0166a11": "惟得阿羅漢果。乃至取籌置石室中。",
    "T50n2043_010:0166a12": "鬼因緣",
    "T50n2043_010:0166a13": "[0166a13] 爾時摩偷羅國有一善男子。於優波笈多所",
    "T50n2043_010:0166a14": "出家。多喜睡眠。優波笈多為其說法。將至林",
    "T50n2043_010:0166a15": "中。在一樹下坐禪。而復睡眠。時優波笈多為",
    "T50n2043_010:0166a16": "令其畏。化作一鬼而有七頭。當其前手捉樹",
    "T50n2043_010:0166a17": "枝身懸空中。比丘見已即便驚覺生大怖畏。",
    "T50n2043_010:0166a18": "即從坐起還其本處。優波笈多令還坐禪處。",
    "T50n2043_010:0166a19": "時彼比丘白言和上彼林中有一鬼七頭。當",
    "T50n2043_010:0166a20": "我前手捉樹枝懸在空中。此甚可畏。優波笈",
    "T50n2043_010:0166a21": "多言。比丘。此鬼不足畏。睡眠之心是最可畏。",
    "T50n2043_010:0166a22": "若比丘為鬼所殺不入生死。若為睡眠所殺",
    "T50n2043_010:0166a23": "則生死無窮。比丘即還坐禪之處復見此鬼。",
    "T50n2043_010:0166a24": "畏此鬼故不敢睡眠。是時比丘精進思惟得",
    "T50n2043_010:0166a25": "阿羅漢果。乃至取籌置石室中。",
    "T50n2043_010:0166a26": "蟲食因緣",
    "T50n2043_010:0166a27": "[0166a27] 爾時摩偷羅國有一善男子。於優波笈多所",
    "T50n2043_010:0166a28": "出家。優波笈多為其說法。是時比丘精進思",
    "T50n2043_010:0166a29": "惟。意但為得須陀洹果。不放逸故脫惡道怖。",
    "T50n2043_010:0166b01": "七生天上七生人中。受人天樂當入涅槃。",
    "T50n2043_010:0166b02": "時優波笈多見其意。共入摩偷羅國次第乞",
    "T50n2043_010:0166b03": "食。至旃陀羅舍。有旃陀羅子得須陀洹果。",
    "T50n2043_010:0166b04": "身有惡病。一切身體為蟲所食。口氣臭穢。優",
    "T50n2043_010:0166b05": "波笈多語弟子言。汝觀此小兒。須陀洹受如",
    "T50n2043_010:0166b06": "此苦。而說偈言。",
    "T50n2043_010:0166b07": " 生旃陀羅姓  樂著於三有",
    "T50n2043_010:0166b08": " 惡蟲食其體  為愛自在故",
    "T50n2043_010:0166b09": " 入於三有苦  汝當見佛子",
    "T50n2043_010:0166b10": " 此人已得道  能覆三惡道",
    "T50n2043_010:0166b11": " 以其放逸故  生旃陀羅姓",
    "T50n2043_010:0166b12": " 汝莫作此意  當觀三有苦",
    "T50n2043_010:0166b13": " 為脫三有苦  我當為汝說",
    "T50n2043_010:0166b14": " 汝當作精進  為於解脫故",
    "T50n2043_010:0166b15": " 生死無有實  猶如芭蕉林",
    "T50n2043_010:0166b16": "[0166b16] 比丘問言。此人以何業緣得須陀洹而受此",
    "T50n2043_010:0166b17": "苦。優波笈多答言。是其先於釋迦牟尼法中",
    "T50n2043_010:0166b18": "出家。眾僧坐禪其為維那。是時僧中有一羅",
    "T50n2043_010:0166b19": "漢。有此惡病搔刮作聲。維那語言。蟲食汝體",
    "T50n2043_010:0166b20": "耶。而作此聲。即牽臂出而語之言。汝入旃",
    "T50n2043_010:0166b21": "陀羅室。是時阿羅漢語維那言。善男子。汝",
    "T50n2043_010:0166b22": "當精進莫住生死受苦。是維那即懺悔之。懺",
    "T50n2043_010:0166b23": "悔竟得須陀洹果。便自念言。我已得須陀洹",
    "T50n2043_010:0166b24": "果。不復精進。昔維那者是今小兒。以罵羅漢",
    "T50n2043_010:0166b25": "及牽其出令入旃陀羅處。今得此報。是時比",
    "T50n2043_010:0166b26": "丘聞此事深生怖畏。勤修精進即得阿羅漢",
    "T50n2043_010:0166b27": "果。時優波笈多復化旃陀羅子。旃陀羅子即",
    "T50n2043_010:0166b28": "厭欲界得阿那含果。即便命終生五淨居。乃",
    "T50n2043_010:0166b29": "至取籌置石室中。",
    "T50n2043_010:0166c01": "骨想因緣",
    "T50n2043_010:0166c02": "[0166c02] 摩偷羅國有一善男子。於優波笈多出家。優",
    "T50n2043_010:0166c03": "波笈多為其說不淨觀等。以不淨觀折伏煩",
    "T50n2043_010:0166c04": "惱令不得起。其意謂言。已作所作。不復精進。",
    "T50n2043_010:0166c05": "優波笈多言。善男子。汝當精進。勿作放逸。答",
    "T50n2043_010:0166c06": "言。我已作所作得阿羅漢。優波笈多言。善男",
    "T50n2043_010:0166c07": "子。汝見乾陀羅國(翻地持)治下名為鑿石有酤",
    "T50n2043_010:0166c08": "酒女人不。此女人自言得道。如汝不異。煩惱",
    "T50n2043_010:0166c09": "未斷而自言斷。是增上慢。汝今觀此女人為",
    "T50n2043_010:0166c10": "得道不。比丘答言。我未能見。欲向彼國。師即",
    "T50n2043_010:0166c11": "聽之。是時比丘至乾陀羅國治下。有寺名為",
    "T50n2043_010:0166c12": "土石。即入彼寺消息。早起著衣持&#x9262;入聚落",
    "T50n2043_010:0166c13": "乞食。是時酤酒女人取食欲與。而比丘見此",
    "T50n2043_010:0166c14": "女故婬欲變心。便自取&#x9262;中&#x9EA8;酪與此女人。",
    "T50n2043_010:0166c15": "女人見之亦婬欲變心而露齒笑。是比丘未",
    "T50n2043_010:0166c16": "觸其身。又未共語。已變其心。時比丘見其笑",
    "T50n2043_010:0166c17": "露齒。即又得不淨觀。乃至觀其身一切皆作",
    "T50n2043_010:0166c18": "白骨。作是觀已得阿羅漢果。作所作竟。而說",
    "T50n2043_010:0166c19": "偈言。",
    "T50n2043_010:0166c20": " 癡人無知  見外好色  便生貪著",
    "T50n2043_010:0166c21": " 有智慧人  見內惡色  即得解脫",
    "T50n2043_010:0166c22": " 若無明者  為色所縛  若明智者",
    "T50n2043_010:0166c23": " 於色解脫  從今此身  莫捨不淨",
    "T50n2043_010:0166c24": " 又於此身  莫更莊嚴  以實觀身",
    "T50n2043_010:0166c25": " 即得解脫",
    "T50n2043_010:0166c26": "[0166c26] 爾時比丘還摩偷羅國優波笈多處。優波笈",
    "T50n2043_010:0166c27": "多問言汝見此女人不。答言。依法見。乃至取",
    "T50n2043_010:0166c28": "籌置石室中。",
    "T50n2043_010:0166c29": "貪因緣",
    "T50n2043_010:0167a01": "[0167a01] 爾時摩偷羅國有一長者。初甚巨富後漸漸",
    "T50n2043_010:0167a02": "貧。唯有五百銀錢。生心念言。欲於佛法出",
    "T50n2043_010:0167a03": "家修道。若我出家之後。須湯藥衣服當用買",
    "T50n2043_010:0167a04": "之。乃至往優波笈多所出家。日日令給使人",
    "T50n2043_010:0167a05": "守護銀錢。時優波笈多言。善男子。出家之法",
    "T50n2043_010:0167a06": "應少欲知足。汝何用是五百銀錢為。當以此",
    "T50n2043_010:0167a07": "物供養眾僧。比丘答言。此是我湯藥三衣直。",
    "T50n2043_010:0167a08": "優波笈多令其入房化作一千銀錢而語言。",
    "T50n2043_010:0167a09": "此是湯藥三衣直。當以與汝。是比丘聞已。即",
    "T50n2043_010:0167a10": "捨其五百銀錢施與眾僧。優波笈多為其說",
    "T50n2043_010:0167a11": "法。是時比丘精進思惟得阿羅漢果。乃至取",
    "T50n2043_010:0167a12": "籌置石室中。",
    "T50n2043_010:0167a13": "箭刷因緣",
    "T50n2043_010:0167a14": "[0167a14] 爾時摩偷羅國有一善男子。於優波笈多所",
    "T50n2043_010:0167a15": "出家修道。時優波笈多為其說法。是比丘精",
    "T50n2043_010:0167a16": "進思惟得須陀洹果。即生心念。我惡道已覆。",
    "T50n2043_010:0167a17": "應作已作。優波笈多言。善男子。汝當精進。莫",
    "T50n2043_010:0167a18": "作放逸。比丘答言。我已得須陀洹果。惡道已",
    "T50n2043_010:0167a19": "覆。不復放逸。我當七生天上七生人中受人",
    "T50n2043_010:0167a20": "天樂然後涅槃。時優波笈多。為欲令其生怖",
    "T50n2043_010:0167a21": "畏故。早起著衣持&#x9262;共入摩偷羅國。次第乞",
    "T50n2043_010:0167a22": "食到旃陀羅舍。有旃陀羅子得須陀洹。身有",
    "T50n2043_010:0167a23": "惡瘡。醫師語言。汝當取箭刷刷瘡令其血出。",
    "T50n2043_010:0167a24": "我當傅藥。其人聞已。日日常以箭刷刷身。",
    "T50n2043_010:0167a25": "優波笈多見已示其弟子語言。善男子。汝見",
    "T50n2043_010:0167a26": "須陀洹受此苦不。比丘答言。和上何業所造。",
    "T50n2043_010:0167a27": "優波笈多言。此人於釋迦牟尼正覺法中出",
    "T50n2043_010:0167a28": "家。有一比丘作維那監視坐禪。於眾僧中有",
    "T50n2043_010:0167a29": "一阿羅漢入禪處坐禪。身有瘡疥即便搔刮。",
    "T50n2043_010:0167b01": "是維那語言。大德。汝何不取箭刷刷身而令",
    "T50n2043_010:0167b02": "作聲。又牽其手出坐禪處語言。汝當往旃陀",
    "T50n2043_010:0167b03": "羅舍莫亂眾僧。時阿羅漢答言。善男子。汝當",
    "T50n2043_010:0167b04": "精進。莫作放逸受生死苦。是時維那聞是語",
    "T50n2043_010:0167b05": "已。便向大德懺悔。懺悔竟即得須陀洹果。",
    "T50n2043_010:0167b06": "是比丘即生心念。我惡道已覆。不復精進。",
    "T50n2043_010:0167b07": "優波笈多語弟子言。先坐禪維那即此旃陀",
    "T50n2043_010:0167b08": "羅子。以其先世語阿羅漢汝何不取箭刷刷",
    "T50n2043_010:0167b09": "身。是故今日得此果報用箭刷刷身。先世",
    "T50n2043_010:0167b10": "又語大德汝往旃陀羅家是故今生旃陀羅",
    "T50n2043_010:0167b11": "姓。時優波笈多弟子聞此語已心生怖畏。精",
    "T50n2043_010:0167b12": "進思惟即得阿羅漢果。優波笈多復為旃陀",
    "T50n2043_010:0167b13": "羅子說法。旃陀羅子厭離欲界得阿那含果。",
    "T50n2043_010:0167b14": "即便命終生五淨居。乃至取籌置石室",
    "T50n2043_010:0167b15": "中。",
    "T50n2043_010:0167b16": "親情因緣",
    "T50n2043_010:0167b17": "[0167b17] 爾時摩偷羅國有一長者。生一兒一歲便死。",
    "T50n2043_010:0167b18": "復生一長者家二歲便死。更生一長者家三",
    "T50n2043_010:0167b19": "歲便死。如是四處五處六處七處。於第七處",
    "T50n2043_010:0167b20": "生至年七歲。時有劫抄。將是小兒入於山",
    "T50n2043_010:0167b21": "中。時優波笈多思惟見此眾生最後為攝受",
    "T50n2043_010:0167b22": "故。往至山中結跏趺坐。化作四種兵。象馬",
    "T50n2043_010:0167b23": "車步。彼劫畏故往優波笈多所。優波笈多即",
    "T50n2043_010:0167b24": "攝神通為其說法。彼劫聞法見四真諦。於佛",
    "T50n2043_010:0167b25": "法中出家修道。即以小兒與優波笈多。時優",
    "T50n2043_010:0167b26": "波笈多令其出家說法教化。小兒精進思惟",
    "T50n2043_010:0167b27": "得阿羅漢果。既得果已即自思惟。見其父",
    "T50n2043_010:0167b28": "母生大苦惱。還父母處。說言。父母莫生苦惱。",
    "T50n2043_010:0167b29": "是時父母見其兒還生大歡喜。羅漢小兒即",
    "T50n2043_010:0167c01": "為父母說法。乃至令得須陀洹果。復往第六",
    "T50n2043_010:0167c02": "父母處白言。父母。莫生憂惱。我是汝子。汝先",
    "T50n2043_010:0167c03": "所生。汝所長養。至六歲而死。父母聞之心大",
    "T50n2043_010:0167c04": "歡喜。即為父母說法得須陀洹果。如是第五",
    "T50n2043_010:0167c05": "第四第三第二乃至第一父母。悉為說法教",
    "T50n2043_010:0167c06": "化得須陀洹果。乃至取籌置石室中。",
    "T50n2043_010:0167c07": "江因緣",
    "T50n2043_010:0167c08": "[0167c08] 爾時摩偷羅國有一善男子。於優波笈多所",
    "T50n2043_010:0167c09": "出家。優波笈多為其說法。精進修行即得世",
    "T50n2043_010:0167c10": "間四禪。得初禪定生須陀洹想。得第二禪生",
    "T50n2043_010:0167c11": "斯陀含想。得第三禪生阿那含想。得第四禪",
    "T50n2043_010:0167c12": "生阿羅漢想。不復精進。優波笈多言。善男子。",
    "T50n2043_010:0167c13": "汝當精進。莫作放逸。弟子答言。我所作已辦",
    "T50n2043_010:0167c14": "得阿羅漢果。時優波笈多方便教化言。善男",
    "T50n2043_010:0167c15": "子。汝可往中天竺國。比丘便往。優波笈多於",
    "T50n2043_010:0167c16": "其中路化作五百賈客共遊山中。復化作五",
    "T50n2043_010:0167c17": "百劫賊來殺賈客。比丘見劫欲來殺之生大",
    "T50n2043_010:0167c18": "怖畏。即自思惟我非羅漢。若是羅漢不應怖",
    "T50n2043_010:0167c19": "畏。我當是阿那含。於賈客中有一長者女失",
    "T50n2043_010:0167c20": "伴無侶。女人見比丘即禮其足。便語比丘。",
    "T50n2043_010:0167c21": "聖人今者願將我去。比丘語言。世尊有制。不",
    "T50n2043_010:0167c22": "得獨與一女人同路行。汝今去我如師子見",
    "T50n2043_010:0167c23": "遠以隨我行。優波笈多復化作大江。是比丘",
    "T50n2043_010:0167c24": "入水欲渡江而在水下。女人亦渡江而在水",
    "T50n2043_010:0167c25": "上。比丘見此女人在江中將欲沒。即便思惟。",
    "T50n2043_010:0167c26": "世尊已聽。若見女人水中欲死牽出無罪。思",
    "T50n2043_010:0167c27": "惟竟。即便牽出。牽出之後便起欲心。而復",
    "T50n2043_010:0167c28": "思惟。我非是阿那含。阿那含者無有欲心。",
    "T50n2043_010:0167c29": "我應是斯陀含須陀洹。乃至將女人上岸。便",
    "T50n2043_010:0168a01": "作思惟。我於今者欲捨一切戒與此女人為",
    "T50n2043_010:0168a02": "居。時優波笈多即攝神通在其前立語言。善",
    "T50n2043_010:0168a03": "男子。汝是阿羅漢耶。是時比丘即向優波笈",
    "T50n2043_010:0168a04": "多懺悔。優波笈多為其說法。比丘精進思惟",
    "T50n2043_010:0168a05": "即得阿羅漢果。乃至取籌置石室中。",
    "T50n2043_010:0168a06": "覺因緣",
    "T50n2043_010:0168a07": "[0168a07] 爾時摩偷羅國有一長者兒。典領家業未經",
    "T50n2043_010:0168a08": "幾時。而白父母。聽我出家。乃至優波笈多與",
    "T50n2043_010:0168a09": "其出家。即為說法。令入山坐禪。比丘受教即",
    "T50n2043_010:0168a10": "入山中。在一樹下結跏趺坐。是比丘未出家",
    "T50n2043_010:0168a11": "時有婦端正。及其坐禪思惟其婦。時優波笈",
    "T50n2043_010:0168a12": "多化作其婦以住其前。比丘見已而語之言。",
    "T50n2043_010:0168a13": "汝何故來。女人答言。汝喚我來。比丘語言。我",
    "T50n2043_010:0168a14": "在此坐。未曾出言。云何喚汝。女人答言。汝以",
    "T50n2043_010:0168a15": "覺觀喚我。非是發言。時彼女人即說偈言。",
    "T50n2043_010:0168a16": " 慚愧有二種  謂口及與心",
    "T50n2043_010:0168a17": " 於此二種中  心慚愧為最",
    "T50n2043_010:0168a18": " 若無有心覺  則無口言說",
    "T50n2043_010:0168a19": "[0168a19] 乃至優波笈多。還攝神力復其本身。在其前",
    "T50n2043_010:0168a20": "住而說偈言。",
    "T50n2043_010:0168a21": " 若汝不樂  觀彼女人  若不欲見",
    "T50n2043_010:0168a22": " 則不思惟  若汝捨欲  不應當樂",
    "T50n2043_010:0168a23": " 譬如人吐  不復欲食",
    "T50n2043_010:0168a24": "[0168a24] 優波笈多更為說法。精進思惟得阿羅漢果。",
    "T50n2043_010:0168a25": "便說偈言。",
    "T50n2043_010:0168a26": " 和上見實  已教化我  我敬彼故",
    "T50n2043_010:0168a27": " 即得聖道",
    "T50n2043_010:0168a28": "[0168a28] 乃至取籌置石室中。",
    "T50n2043_010:0168a29": "放牛因緣",
    "T50n2043_010:0168b01": "[0168b01] 爾時優波笈多欲往中天竺國。於其中路有",
    "T50n2043_010:0168b02": "五百放牛人。時五百放牛人見優波笈多便",
    "T50n2043_010:0168b03": "到其所。優波笈多即為說法。既聞法已得見",
    "T50n2043_010:0168b04": "四諦。便以牛施優波笈多。即於其所出家修",
    "T50n2043_010:0168b05": "道。優波笈多為其說法。皆得阿羅漢果。乃",
    "T50n2043_010:0168b06": "至取籌置石室中。",
    "T50n2043_010:0168b07": "化人因緣",
    "T50n2043_010:0168b08": "[0168b08] 爾時摩偷羅國有一善男子。於優波笈多所",
    "T50n2043_010:0168b09": "出家修道。優波笈多為其說法既聞法已得",
    "T50n2043_010:0168b10": "世間四禪。於初禪定生須陀洹果想。於二禪",
    "T50n2043_010:0168b11": "定生斯陀含果想。於三禪定生阿那含果想。",
    "T50n2043_010:0168b12": "於四禪定生阿羅漢果想。言我已作所作便",
    "T50n2043_010:0168b13": "生懈怠。不復精進。優波笈多言。汝當精進",
    "T50n2043_010:0168b14": "莫作放逸。比丘答言。我已作所作乃至得阿",
    "T50n2043_010:0168b15": "羅漢果。優波笈多教其入山坐禪。復化作比",
    "T50n2043_010:0168b16": "丘。共其坐禪令其諮受。時化比丘教其禪法。",
    "T50n2043_010:0168b17": "又問言。誰為汝出家。和上是誰。比丘答言。",
    "T50n2043_010:0168b18": "優波笈多是我和上。為我出家。化比丘言。",
    "T50n2043_010:0168b19": "汝大功德。得優波笈多無相佛為汝作師。復",
    "T50n2043_010:0168b20": "問。汝讀誦何經。為修多羅毘尼摩得勒伽",
    "T50n2043_010:0168b21": "(翻律本)。於佛法有所得不。比丘答言。我得須",
    "T50n2043_010:0168b22": "陀洹果。乃至阿羅漢果。化人又問。汝以何道",
    "T50n2043_010:0168b23": "得。比丘答言。以世道得。化人言。汝所得者是",
    "T50n2043_010:0168b24": "世諦道。汝未得聖法。比丘聞已深生憂惱。便",
    "T50n2043_010:0168b25": "往優波笈多所。白和上言。我故是凡夫。和",
    "T50n2043_010:0168b26": "上當為我說法。優波笈多即為說法。彼比丘",
    "T50n2043_010:0168b27": "精進思惟即得阿羅漢果。乃至取籌置石室",
    "T50n2043_010:0168b28": "中。",
    "T50n2043_010:0168b29": "不樂住處因緣",
    "T50n2043_010:0168c01": "[0168c01] 爾時摩偷羅國有一長者子。典領家事未經",
    "T50n2043_010:0168c02": "幾時心念欲出家。白其父母。聽我出家修道。",
    "T50n2043_010:0168c03": "父母答言。我無有兒。唯有汝耳。我今未死。云",
    "T50n2043_010:0168c04": "何捨我出家。是兒聞父母言心生憂惱。乃至",
    "T50n2043_010:0168c05": "六日不食。是時父母聽其出家。而語言。汝",
    "T50n2043_010:0168c06": "出家已當數看我。答言如是。即便往至優波",
    "T50n2043_010:0168c07": "笈多所出家。出家竟念言。昔與父母有約。",
    "T50n2043_010:0168c08": "出家之後當數看父母。白和上言。往父母處。",
    "T50n2043_010:0168c09": "是其先妻。為其懊惱不復嚴飾。比丘見之語",
    "T50n2043_010:0168c10": "言。我當捨戒還家。又往優波笈多處。至已",
    "T50n2043_010:0168c11": "禮足說言。和上一心我欲捨戒還我本處。優",
    "T50n2043_010:0168c12": "波笈多言。善男子。汝莫作此思惟。且待少時。",
    "T50n2043_010:0168c13": "我欲知汝意。令汝意滿後可捨戒。復令其",
    "T50n2043_010:0168c14": "往摩偷羅國。化其婦死四人擔之從彼國出。",
    "T50n2043_010:0168c15": "是時比丘還看父母。而於中路見死尸出。問",
    "T50n2043_010:0168c16": "擔尸者。此是何人。彼人答言。有一長者兒某",
    "T50n2043_010:0168c17": "甲新出家。是其婦。為其懊惱而死。我今移之",
    "T50n2043_010:0168c18": "置尸陀林。比丘聞之便隨其去欲見其身。優",
    "T50n2043_010:0168c19": "波笈多化此死尸多出蟲血。比丘見已入不",
    "T50n2043_010:0168c20": "淨觀。思惟精進得阿羅漢果。已作所作往優",
    "T50n2043_010:0168c21": "波笈多處頂禮其足。優波笈多言。汝見婦不。",
    "T50n2043_010:0168c22": "答言。依法而見。乃至取籌置石室中。",
    "T50n2043_010:0168c23": "錫杖因緣",
    "T50n2043_010:0168c24": "[0168c24] 是時摩偷羅國有一善男子。於優波笈多所",
    "T50n2043_010:0168c25": "出家。時優波笈多為其說法。聞法已得世間",
    "T50n2043_010:0168c26": "四禪。比丘念言。我所作已作不復精進。優波",
    "T50n2043_010:0168c27": "笈多言。善男子。汝當精進莫作放逸。答言",
    "T50n2043_010:0168c28": "和上。我已作所作得阿羅漢果。時和上令其",
    "T50n2043_010:0168c29": "執錫杖早起著衣持&#x9262;。往眾僧前然後入國。",
    "T50n2043_010:0169a01": "是時有五百優婆塞。皆持飲食隨其後行。比",
    "T50n2043_010:0169a02": "丘見已知他重之。謂言己是勝功德人便起",
    "T50n2043_010:0169a03": "我慢。復更思惟。我非羅漢。阿羅漢者。無有我",
    "T50n2043_010:0169a04": "我所慢。乃至往和上處。白和上言。我未得聖",
    "T50n2043_010:0169a05": "道。當為說法。優波笈多即為說法。比丘思惟",
    "T50n2043_010:0169a06": "即得阿羅漢果。乃至取籌置石室中。",
    "T50n2043_010:0169a07": "善見因緣",
    "T50n2043_010:0169a08": "[0169a08] 爾時罽賓國有一比丘名善見。得世間四禪。",
    "T50n2043_010:0169a09": "龍王所貴。時罽賓國炎旱無雨。一切大眾請",
    "T50n2043_010:0169a10": "此比丘欲令降雨。優波笈多思惟。欲化善見。",
    "T50n2043_010:0169a11": "今正是時。優波笈多方便教化。令十二年無",
    "T50n2043_010:0169a12": "雨。外道見相。語大眾言。過十二年乃當有雨。",
    "T50n2043_010:0169a13": "大眾聞此言而生憂惱。往優波笈多處請令",
    "T50n2043_010:0169a14": "降雨。優波笈多言。我不當請雨。罽賓國有一",
    "T50n2043_010:0169a15": "比丘名善見。汝可求之。時摩偷羅國大眾。",
    "T50n2043_010:0169a16": "遣使至善見所請其求雨。善見得四禪神通。",
    "T50n2043_010:0169a17": "以神通力往摩偷羅國。乃至大眾請其求雨。",
    "T50n2043_010:0169a18": "是時善見即為降雨滿閻浮提地。閻浮提人",
    "T50n2043_010:0169a19": "患此大水。大眾心謂。善見比丘降此大雨。",
    "T50n2043_010:0169a20": "勝優波笈多。是時善見多人隨從出摩偷羅",
    "T50n2043_010:0169a21": "國。優波笈多少人隨從入摩偷羅國。時善",
    "T50n2043_010:0169a22": "見比丘見其自身隨從者多。見優波笈多隨",
    "T50n2043_010:0169a23": "從者少。便生慢心。復思惟言。我非羅漢。阿羅",
    "T50n2043_010:0169a24": "漢者無有慢心。即往優波笈多所。至已禮足",
    "T50n2043_010:0169a25": "而白言。佛已涅槃。大德今作佛事。為我說法。",
    "T50n2043_010:0169a26": "優波笈多言。佛所說戒汝不正守護。自謂勝",
    "T50n2043_010:0169a27": "我而生憍慢。佛處處說聽比丘請雨。乃至優",
    "T50n2043_010:0169a28": "波笈多為其說法。比丘聞法思惟精進得阿",
    "T50n2043_010:0169a29": "羅漢果。乃至取籌置石室中。",
    "T50n2043_010:0169b01": "寺封因緣",
    "T50n2043_010:0169b02": "[0169b02] 爾時優波笈多。於摩偷羅國起寺非壹乃至",
    "T50n2043_010:0169b03": "百數。時摩偷羅國王名真多柯。無有信心惱",
    "T50n2043_010:0169b04": "亂眾僧及給事檀越。時無量眾僧及給事檀",
    "T50n2043_010:0169b05": "越。往至優波笈多所。說如是事。優波笈多",
    "T50n2043_010:0169b06": "思惟。若我遣使白阿育王。恐阿育王瞋必當",
    "T50n2043_010:0169b07": "害之。我當自往。時優波笈多以神通力如瞬",
    "T50n2043_010:0169b08": "眼頃。於那哆婆哆寺忽然不現。即到波多利",
    "T50n2043_010:0169b09": "弗多(翻重花子樹)城&#x9DC4;寺。時阿育王聞優波笈多",
    "T50n2043_010:0169b10": "來。修治國界香花伎樂種種莊嚴。與諸大臣",
    "T50n2043_010:0169b11": "及國人民。悉皆往迎優波笈多。至已禮足恭",
    "T50n2043_010:0169b12": "敬合掌說言。大德。何故來此。答言。故來王",
    "T50n2043_010:0169b13": "處。王復問言。有何事故。大德答言。大王已弘",
    "T50n2043_010:0169b14": "廣佛法。於摩偷羅國起寺非一乃至百數。彼",
    "T50n2043_010:0169b15": "國王真多柯王領彼國。無有信心惱亂佛法。",
    "T50n2043_010:0169b16": "王當令其守護佛法。時阿育王即&#x52C5;大臣名",
    "T50n2043_010:0169b17": "曰成護。汝可使人急殺彼王。優波笈多即白",
    "T50n2043_010:0169b18": "王言。莫殺彼王。王當教&#x52C5;。從今以去莫復",
    "T50n2043_010:0169b19": "惱亂佛法。時阿育王自手作書。以牙印之授",
    "T50n2043_010:0169b20": "羅剎手。羅剎奉書。一念之頃即至彼國。時真",
    "T50n2043_010:0169b21": "多柯王頂受讀誦。既讀誦竟擊鼓宣令一切",
    "T50n2043_010:0169b22": "國人。從今以往不得惱亂佛法。時阿育王問",
    "T50n2043_010:0169b23": "優波笈多。彼何等寺為偷劫所亂。優波笈多",
    "T50n2043_010:0169b24": "答言。那哆婆哆寺。時阿育王自手作書以牙",
    "T50n2043_010:0169b25": "印之。與優波笈多。以一國封供給此寺。時阿",
    "T50n2043_010:0169b26": "育王設種種供養。優波笈多受供養竟。即於",
    "T50n2043_010:0169b27": "&#x9DC4;寺忽然不見。還那哆婆哆寺。",
    "T50n2043_010:0169b28": "郗徵柯因緣",
    "T50n2043_010:0169b29": "[0169b29] 爾時優波笈多思惟。郗徵柯為生已未。見其",
    "T50n2043_010:0169c01": "未生。從此日日往其父母處。一日與多比丘",
    "T50n2043_010:0169c02": "往其家。一日與二比丘往其家。復別日獨往。",
    "T50n2043_010:0169c03": "是時長者見優波笈多獨來其舍問言。聖人",
    "T50n2043_010:0169c04": "何故無有弟子隨從。長老答言。我無弟子。",
    "T50n2043_010:0169c05": "長者白言。我樂在家不樂出家。若我生兒當",
    "T50n2043_010:0169c06": "與大德為弟子。是時長者生兒未久而便命",
    "T50n2043_010:0169c07": "終。第二兒生又復命終。乃至第三兒生名郗",
    "T50n2043_010:0169c08": "徵柯。即與優波笈多。令其出家。優波笈多",
    "T50n2043_010:0169c09": "為其出家與受具足。於第一羯磨。得須陀",
    "T50n2043_010:0169c10": "洹果。乃至第四羯磨。得阿羅漢果。時優波笈",
    "T50n2043_010:0169c11": "多思惟。我應化者悉已化竟。此石室長十八",
    "T50n2043_010:0169c12": "肘廣十二肘。四寸籌已滿。我今當入涅槃。",
    "T50n2043_010:0169c13": "是時優波笈多作是念已。便以法藏付郗徵",
    "T50n2043_010:0169c14": "柯。說言。善男子。世尊法藏付摩訶迦葉入般",
    "T50n2043_010:0169c15": "涅槃。摩訶迦葉法藏付阿難入涅槃。阿難以",
    "T50n2043_010:0169c16": "法藏付末田地入涅槃。末田地以法藏付和",
    "T50n2043_010:0169c17": "上入涅槃。和上以法藏付我。我今欲入涅",
    "T50n2043_010:0169c18": "槃。此法藏汝當守護。乃至&#x5374;後七日優波笈",
    "T50n2043_010:0169c19": "多當入涅槃。時諸天人遍告一切閻浮提人",
    "T50n2043_010:0169c20": "令知。有十萬阿羅漢和合學人。及精進凡夫。",
    "T50n2043_010:0169c21": "比丘白衣等無量無數。優波笈多涅槃時至。",
    "T50n2043_010:0169c22": "以神通力身昇虛空。現種種神變。行住坐臥",
    "T50n2043_010:0169c23": "入火三昧。入三昧有種種色。青黃赤白從其",
    "T50n2043_010:0169c24": "身出。身上出水身下出火。身下出水身上出",
    "T50n2043_010:0169c25": "火。乃至以種種神力。令諸同學及諸人天生",
    "T50n2043_010:0169c26": "大歡喜心得開解。即入涅槃如水滅火。即以",
    "T50n2043_010:0169c27": "此籌闍維其身。乃至起塔種種供養。優波笈",
    "T50n2043_010:0169c28": "多入涅槃時。復有一千羅漢。捨命入涅槃。乃",
    "T50n2043_010:0169c29": "至郗徵柯守護法藏竟復入涅槃。優波笈多",
    "T50n2043_010:0170a01": "因緣竟。",
    "T50n2043_010:0170a02": " 正法常住  多時不滅  塔持舍利",
    "T50n2043_010:0170a03": " 亦如是住  是人持法  愛樂無窮",
    "T50n2043_010:0170a04": " 常住不滅  亦復如是",
    "T50n2043_010:0170a05": "[0170a05] 從阿育王因緣。乃至優波笈多入涅槃。外國",
    "T50n2043_010:0170a06": "凡三千一百偈。偈三十二字。",
    "T50n2043_010:0170a07": "[0170a07] 弟子二十八人。"
}