{
    "T01n0001_011:0066a06": "佛說長阿含經卷第十一",
    "T01n0001_011:0066a08": "後秦弘始年佛陀耶舍共竺佛念譯",
    "T01n0001_011:0066a09": "（一五）第二分阿[少/兔]夷經第十一",
    "T01n0001_011:0066a10": "如是我聞：一時，佛在冥寧國阿[少/兔]夷土，與",
    "T01n0001_011:0066a11": "大比丘眾千二百五十人俱。爾時，世尊著",
    "T01n0001_011:0066a12": "衣持鉢，入阿[少/兔]夷城乞食。爾時，世尊默自",
    "T01n0001_011:0066a13": "念言：「我今乞食，於時如早，今宜往詣房伽",
    "T01n0001_011:0066a14": "婆梵志園觀。」比丘須時至，然後乞食。爾時，世",
    "T01n0001_011:0066a15": "尊即詣彼園，時，彼梵志遙見佛來，即起奉迎，",
    "T01n0001_011:0066a16": "共相問訊，言：「善來，瞿曇！不面來久，今以何",
    "T01n0001_011:0066a17": "緣乃能屈顧？唯願瞿曇就此處坐！」爾時，世",
    "T01n0001_011:0066a18": "尊即就其坐。時，彼梵志於一面坐，白世",
    "T01n0001_011:0066a19": "尊言：「先夜隸車子善宿比丘來至我所，",
    "T01n0001_011:0066a20": "語我言：『大師！我不於佛所修梵行也。所",
    "T01n0001_011:0066a21": "以然者？佛疎外我。』彼人見向說瞿曇過，雖",
    "T01n0001_011:0066a22": "有此言，我亦不受。」佛告梵志：「彼善宿所言，",
    "T01n0001_011:0066a23": "知汝不受耳。昔我一時在毗舍離獼猴池側",
    "T01n0001_011:0066a24": "集法堂上，時，此善宿來至我所，語我言：『如",
    "T01n0001_011:0066a25": "來外我，我不於如來所修梵行也。』我時告",
    "T01n0001_011:0066a26": "曰：『汝何故言：我不於如來所修梵行，如來",
    "T01n0001_011:0066a27": "外我耶？』善宿報我言：『如來不為我現神",
    "T01n0001_011:0066a28": "足變化。』「時，我語言：『吾可請汝於我法中淨",
    "T01n0001_011:0066a29": "修梵行，當為汝現神足耶？』復當語我：『如",
    "T01n0001_011:0066b01": "來當為我現神足變化，然後我當修梵行",
    "T01n0001_011:0066b02": "耶？』時，善宿報我言：『不也。世尊！』佛告善宿：『我",
    "T01n0001_011:0066b03": "亦不語汝言：汝於我法中淨修梵行，當為",
    "T01n0001_011:0066b04": "汝現神足變化；汝亦不言為我現神足者，",
    "T01n0001_011:0066b05": "當修梵行。云何？善宿！如汝意者，謂如來",
    "T01n0001_011:0066b06": "能現神足、為不能現耶？我所說法，彼法能",
    "T01n0001_011:0066b07": "得出要，盡苦際不耶？』善宿白佛言：『如是，世",
    "T01n0001_011:0066b08": "尊！如來能現神足，非為不能，所可說法，",
    "T01n0001_011:0066b09": "能得出要，盡諸苦際，非為不盡。』『是故，善",
    "T01n0001_011:0066b10": "宿！我所說法修梵行者，能現神足，非為",
    "T01n0001_011:0066b11": "不能，出要離苦，非不能離，汝於此法欲",
    "T01n0001_011:0066b12": "何所求？』「善宿言：『世尊！不能隨時教我，我父",
    "T01n0001_011:0066b13": "祕術，世尊盡知，悋不教我。』佛言：『善宿！我頗",
    "T01n0001_011:0066b14": "曾言：汝於我法中修梵行者，教汝父術耶？",
    "T01n0001_011:0066b15": "汝頗復言：教我父術者，當於佛所修梵",
    "T01n0001_011:0066b16": "行耶？』答曰：『不也。』『是故，善宿！我先無此言，汝",
    "T01n0001_011:0066b17": "亦無言，今者何故作此語耶？云何？善宿！汝",
    "T01n0001_011:0066b18": "謂如來能說汝父祕術，為不能說耶？所",
    "T01n0001_011:0066b19": "可說法，能得出要，盡苦際不耶？』善宿報言：",
    "T01n0001_011:0066b20": "『如來能說父之祕術，非為不能；說法出要，",
    "T01n0001_011:0066b21": "能盡苦際，非為不能。』佛告善宿：『若我能",
    "T01n0001_011:0066b22": "說汝父祕術，亦能說法出要離苦，汝於我",
    "T01n0001_011:0066b23": "法中復欲何求？』又告善宿：『汝先於毗舍離",
    "T01n0001_011:0066b24": "跋闍土地，無數方便，稱歎如來，稱歎正法，",
    "T01n0001_011:0066b25": "稱歎眾僧。譬如有人八種稱歎彼清涼池，",
    "T01n0001_011:0066b26": "使人好樂：一冷，二輕，三柔，四清，五甘，六無垢，七",
    "T01n0001_011:0066b27": "飲無饜，八便身。汝亦如是，於毘舍離跋闍",
    "T01n0001_011:0066b28": "土，稱歎如來，稱歎正法，稱歎眾僧，使人信",
    "T01n0001_011:0066b29": "樂。善宿！當知今汝退者，世間當復有言：善",
    "T01n0001_011:0066c01": "宿比丘多有知識，又是世尊所親，亦是世尊",
    "T01n0001_011:0066c02": "弟子，不能盡形淨修梵行，捨戒就俗處，",
    "T01n0001_011:0066c03": "卑陋行。』梵志！當知我時備語，不順我教，捨",
    "T01n0001_011:0066c04": "戒就俗。「梵志！一時，我在獼猴池側法講堂",
    "T01n0001_011:0066c05": "上，時，有尼乾子，字伽羅樓，在彼處止，人",
    "T01n0001_011:0066c06": "所宗敬，名稱遠聞，多有知識，利養備具。時，",
    "T01n0001_011:0066c07": "善宿比丘著衣持鉢，入毗舍離城乞食，漸",
    "T01n0001_011:0066c08": "漸轉到尼乾子所。爾時，善宿以深遠義問",
    "T01n0001_011:0066c09": "尼乾子，彼不能答，便生瞋恚。善宿自念：『我",
    "T01n0001_011:0066c10": "觸嬈此人，將無長夜有苦惱報耶？』梵志！當",
    "T01n0001_011:0066c11": "知時善宿比丘於乞食後，執持衣鉢，來至",
    "T01n0001_011:0066c12": "我所，頭面禮足，在一面坐，善宿爾時亦不",
    "T01n0001_011:0066c13": "以此緣告我，我語之曰：『愚人！汝寧可自稱",
    "T01n0001_011:0066c14": "為沙門釋子耶？』善宿尋報我言：『世尊！何故",
    "T01n0001_011:0066c15": "稱我為愚？不應自稱為釋子耶？』我告之",
    "T01n0001_011:0066c16": "曰：『愚人！汝曾往至尼乾子所問深遠義，彼",
    "T01n0001_011:0066c17": "不能報，便生瞋恚。汝時自念：我今觸此尼",
    "T01n0001_011:0066c18": "乾，將無長夜有苦惱報耶？汝有是念不？』「善",
    "T01n0001_011:0066c19": "宿白佛言：『彼是羅漢，何緣乃有此嫉恚心？』",
    "T01n0001_011:0066c20": "我時答曰：『愚人！羅漢何緣有嫉恚心？非我",
    "T01n0001_011:0066c21": "羅漢有嫉恚心，汝今自謂彼是羅漢，彼有七",
    "T01n0001_011:0066c22": "苦行，長夜執持。何謂七？一盡形壽不著衣",
    "T01n0001_011:0066c23": "裳。二盡形壽不飲酒食肉，而不食飯及與",
    "T01n0001_011:0066c24": "[麩夫+少]麵。三盡形壽不犯梵行。四盡形壽毗",
    "T01n0001_011:0066c25": "舍離有四石塔——東名憂園塔、南名象塔、西",
    "T01n0001_011:0066c26": "名多子塔、北名七聚塔；盡形不離四塔，",
    "T01n0001_011:0066c27": "為四苦行，而彼後當犯此七苦行已，於毗",
    "T01n0001_011:0066c28": "舍離城外命終。譬如野干疥癩衰病，死丘塚",
    "T01n0001_011:0066c29": "間，彼尼乾子亦復如是；自為禁法，後盡犯",
    "T01n0001_011:0067a01": "之。本自誓言：盡形不著衣服，後還著衣。本",
    "T01n0001_011:0067a02": "自誓言：盡形壽不飲酒噉肉，不食飯及[麩夫+少]",
    "T01n0001_011:0067a03": "麵，而後盡食。本自誓言：不犯梵行，而後亦",
    "T01n0001_011:0067a04": "犯。本言：不越四塔——東憂園塔、南象塔、西多子",
    "T01n0001_011:0067a05": "塔、北七聚塔；今盡遠離不復親近。彼人自違",
    "T01n0001_011:0067a06": "此七誓已，出毘舍離城，塚間命終。』佛告善",
    "T01n0001_011:0067a07": "宿曰：『愚人！汝不信我言，汝自往觀，自當知",
    "T01n0001_011:0067a08": "耳。』」佛告梵志：「一時，比丘善宿著衣持鉢，入",
    "T01n0001_011:0067a09": "城乞食，乞食已，還出城，於空塚間見尼乾",
    "T01n0001_011:0067a10": "子於彼命終。見已，來至我所，頭面禮足，在",
    "T01n0001_011:0067a11": "一面坐，不以此事而語我言。梵志！當知",
    "T01n0001_011:0067a12": "我爾時語善宿曰：『云何？善宿！我先所記尼",
    "T01n0001_011:0067a13": "乾子如我語不？』對曰：『如是，如世尊言。』梵志！",
    "T01n0001_011:0067a14": "當知我與善宿現神通證，而彼言：『世尊不",
    "T01n0001_011:0067a15": "為我現。』「又一時，我在冥寧國白土之邑，時",
    "T01n0001_011:0067a16": "有尼乾子，名究羅帝，在白土住，人所宗",
    "T01n0001_011:0067a17": "敬，名稱遠聞，多得利養。時，我著衣持鉢，入",
    "T01n0001_011:0067a18": "城乞食，時善宿比丘隨我後行，見究羅帝",
    "T01n0001_011:0067a19": "尼乾子在糞堆上伏舐糠糟。梵志！當知時",
    "T01n0001_011:0067a20": "善宿比丘見此尼乾子在糞堆上伏舐糠",
    "T01n0001_011:0067a21": "糟已，作是念言：『世間諸有阿羅漢、向阿羅",
    "T01n0001_011:0067a22": "漢道者無有及此，此尼乾子其道最勝，",
    "T01n0001_011:0067a23": "所以者何？此人苦行乃能如是，除捨憍慢，",
    "T01n0001_011:0067a24": "於糞堆上伏舐糠糟。』「梵志！時，我右旋告善",
    "T01n0001_011:0067a25": "宿曰：『汝意愚人！寧可自稱為釋子耶？』善",
    "T01n0001_011:0067a26": "宿白佛言：『世尊！何故稱我為愚？不應自稱",
    "T01n0001_011:0067a27": "為釋子耶？』佛告善宿言：『汝愚人！觀此究",
    "T01n0001_011:0067a28": "羅帝蹲糞堆上伏食糠糟，汝見已，作是念：",
    "T01n0001_011:0067a29": "諸世間阿羅漢及向羅漢者，此究羅帝最",
    "T01n0001_011:0067b01": "為尊上，所以者何？今此究羅帝乃能苦行，除",
    "T01n0001_011:0067b02": "捨憍慢，蹲糞堆上伏舐糠糟。汝有是念",
    "T01n0001_011:0067b03": "不？』答我言：『實爾。』善宿又言：『何故？世尊！於阿",
    "T01n0001_011:0067b04": "羅漢所生嫉妬心。』佛告愚人：『我不於羅漢",
    "T01n0001_011:0067b05": "所生嫉妬心，何為於羅漢所生嫉妬心？汝",
    "T01n0001_011:0067b06": "今愚人！謂究羅帝真阿羅漢，此人却後七日",
    "T01n0001_011:0067b07": "當腹脹命終，生起屍餓鬼中，常苦飢餓，其",
    "T01n0001_011:0067b08": "命終後，以葦索繫抴於塚間。汝若不信者，",
    "T01n0001_011:0067b09": "可先往語之。』「時，善宿即往詣究羅帝所，說",
    "T01n0001_011:0067b10": "言：『彼沙門瞿曇記汝：却後七日當腹脹命終，",
    "T01n0001_011:0067b11": "生起屍餓鬼中，死已以葦索繫抴於塚間。』",
    "T01n0001_011:0067b12": "善宿復白：『汝當省食，勿使彼言當也。』梵",
    "T01n0001_011:0067b13": "志！當知時究羅帝至滿七日腹脹而死，即",
    "T01n0001_011:0067b14": "生起屍餓鬼中，死屍以葦索繫抴於塚間。",
    "T01n0001_011:0067b15": "爾時，善宿聞佛語已，屈指計日，至七日已，",
    "T01n0001_011:0067b16": "時，善宿比丘即往至裸形村中，到已，問其",
    "T01n0001_011:0067b17": "村人曰：『諸賢！究羅帝今何所在？』報曰：『已取",
    "T01n0001_011:0067b18": "命終。』問曰：『何患命終耶？』答曰：『腹脹。』問曰：『云",
    "T01n0001_011:0067b19": "何殯送？』答曰：『以葦索繫抴於塚間。』「梵志！時，",
    "T01n0001_011:0067b20": "善宿聞此語已，即往塚間，欲至未至，時，彼",
    "T01n0001_011:0067b21": "死屍竝動膝脚，忽爾而蹲，時彼善宿故前到",
    "T01n0001_011:0067b22": "死屍所，語言：『究羅帝！汝命終耶？』死屍答言：",
    "T01n0001_011:0067b23": "『我已命終。』問曰：『汝以何患命終？』死屍答言：",
    "T01n0001_011:0067b24": "『瞿曇記我，七日後腹脹命終，我如其言，至",
    "T01n0001_011:0067b25": "滿七日，腹脹命終。』善宿復問：『汝生何處？』屍",
    "T01n0001_011:0067b26": "即報言：『彼瞿曇所記，當生起屍餓鬼中，我",
    "T01n0001_011:0067b27": "今日生起屍餓鬼中。』善宿問曰：『汝命終時，",
    "T01n0001_011:0067b28": "云何殯送？』屍答曰：『瞿曇所記，以葦索繫抴",
    "T01n0001_011:0067b29": "於塚間，實如彼言，以葦索繫抴於塚間。』時，",
    "T01n0001_011:0067c01": "死屍語善宿曰：『汝雖出家，不得善利。瞿曇",
    "T01n0001_011:0067c02": "沙門說如此事，汝常不信。』作是語已，死屍",
    "T01n0001_011:0067c03": "還臥。「梵志！時，善宿比丘來至我所，頭面禮足，",
    "T01n0001_011:0067c04": "在一面坐，不以此緣語我，我尋語曰：『如",
    "T01n0001_011:0067c05": "我所記，究羅帝者實爾以不？』答曰：『實爾，如世",
    "T01n0001_011:0067c06": "尊言。』梵志！我如是數數為善宿比丘現神",
    "T01n0001_011:0067c07": "通證，而彼猶言：『世尊不為我現神通。』」佛告",
    "T01n0001_011:0067c08": "梵志：「我於一時在獼猴池法講堂上，時有",
    "T01n0001_011:0067c09": "梵志，名曰波梨子，在彼處止，人所宗敬，",
    "T01n0001_011:0067c10": "名稱遠聞，多有利養，於毘舍離大眾之中，",
    "T01n0001_011:0067c11": "作如是說：『沙門瞿曇自稱智慧，我亦智慧；",
    "T01n0001_011:0067c12": "沙門瞿曇自稱神足，我亦有神足；沙門瞿",
    "T01n0001_011:0067c13": "曇得超越道，我亦得超越道。我當與彼共",
    "T01n0001_011:0067c14": "現神足，沙門現一，我當現二；沙門現二，我",
    "T01n0001_011:0067c15": "當現四；沙門現八，我現十六；沙門現十六，",
    "T01n0001_011:0067c16": "我現三十二；沙門現三十二，我現六十四。",
    "T01n0001_011:0067c17": "隨彼沙門所現多少，我盡當倍。』「梵志！時，善",
    "T01n0001_011:0067c18": "宿比丘著衣持鉢，入城乞食，見波梨梵志",
    "T01n0001_011:0067c19": "於大眾中作如是說：『沙門瞿曇自稱智",
    "T01n0001_011:0067c20": "慧，我亦智慧；沙門瞿曇自稱神足，我亦有",
    "T01n0001_011:0067c21": "神足；沙門瞿曇得超越道，我亦得超越道。",
    "T01n0001_011:0067c22": "我當與彼共現神足，沙門現一，我當現二；",
    "T01n0001_011:0067c23": "沙門現四，我當現八；乃至隨沙門所現多",
    "T01n0001_011:0067c24": "少，我盡能倍。』時，善宿比丘乞食已，來至我",
    "T01n0001_011:0067c25": "所，頭面禮，一面坐，語我言：『我於晨朝著衣",
    "T01n0001_011:0067c26": "持鉢，入城乞食，時，聞毘舍離波梨子於大",
    "T01n0001_011:0067c27": "眾中作是說言：沙門瞿曇有大智慧，我亦",
    "T01n0001_011:0067c28": "有大智慧；沙門瞿曇有神足，我亦有神足；",
    "T01n0001_011:0067c29": "瞿曇現一，我當現二；乃至隨瞿曇所現多",
    "T01n0001_011:0068a01": "少，我盡能倍。』具以此事而來告我，我語善",
    "T01n0001_011:0068a02": "宿言：『彼波梨子於大眾中不捨此語，不",
    "T01n0001_011:0068a03": "捨此見，不捨此慢，來至我所者，終無是",
    "T01n0001_011:0068a04": "處。若彼作是念：我不捨此語，不捨此見，",
    "T01n0001_011:0068a05": "不捨此慢，而至沙門瞿曇所者，彼頭即當",
    "T01n0001_011:0068a06": "破為七分。欲使彼人不捨此語，不捨見",
    "T01n0001_011:0068a07": "慢，而能來者，無有是處。』「善宿言：『世尊護口，",
    "T01n0001_011:0068a08": "如來護口。』佛告善宿：『汝何故言：世尊護口，",
    "T01n0001_011:0068a09": "如來護口？』善宿言：『彼波梨子有大威神，有",
    "T01n0001_011:0068a10": "大德力，脫當來者將無現世尊虛耶？』佛",
    "T01n0001_011:0068a11": "告善宿：『如來所言頗有二耶？』對曰：『無也。』又",
    "T01n0001_011:0068a12": "告善宿：『若無二者，汝何故言：世尊護口，如",
    "T01n0001_011:0068a13": "來護口？』善宿白佛言：『世尊為自知見彼",
    "T01n0001_011:0068a14": "波梨子，為諸天來語。』佛言：『我亦自知，亦",
    "T01n0001_011:0068a15": "諸天來語故知，此毘舍離阿由大將，身壞命",
    "T01n0001_011:0068a16": "終，生忉利天。彼來語我言：波梨梵志子",
    "T01n0001_011:0068a17": "不知羞慚，犯戒妄語，在毘舍離，於大眾",
    "T01n0001_011:0068a18": "中作如是誹謗言，阿由陀大將身壞命終，",
    "T01n0001_011:0068a19": "生起屍鬼中，然我實身壞命終，生忉利天。",
    "T01n0001_011:0068a20": "波梨子我先自知，亦諸天來語故知。』佛告愚",
    "T01n0001_011:0068a21": "人善宿：『汝不信我言者，入毘舍離，隨汝",
    "T01n0001_011:0068a22": "唱之，我食後當往詣波梨梵志子所。』」佛告",
    "T01n0001_011:0068a23": "梵志：「時，彼善宿過其夜已，著衣持鉢，入城",
    "T01n0001_011:0068a24": "乞食。時，彼善宿向毘舍離城中眾多婆羅門、",
    "T01n0001_011:0068a25": "沙門、梵志，具說此言：『波梨梵志子於大眾",
    "T01n0001_011:0068a26": "中說如此言：沙門瞿曇有大智慧，我亦有",
    "T01n0001_011:0068a27": "大智慧；沙門瞿曇有大威力，我亦有大威",
    "T01n0001_011:0068a28": "力；沙門瞿曇有大神足，我亦有大神足；沙",
    "T01n0001_011:0068a29": "門現一，我當現二；乃至沙門隨所現多少，",
    "T01n0001_011:0068b01": "我盡當倍。而今沙門瞿曇欲詣彼波梨子",
    "T01n0001_011:0068b02": "所，汝等眾人盡可詣彼。』時，波梨梵志在道",
    "T01n0001_011:0068b03": "而行，善宿見已，速詣其所，語言：『汝於毘舍",
    "T01n0001_011:0068b04": "離大眾中作如是言，沙門瞿曇有大智慧，",
    "T01n0001_011:0068b05": "我亦有大智慧，乃至沙門瞿曇，隨所現神",
    "T01n0001_011:0068b06": "足多少，我盡當倍。瞿曇聞此言，今欲來",
    "T01n0001_011:0068b07": "至汝所，汝可速歸。』報言：『我當歸耳！我當歸",
    "T01n0001_011:0068b08": "耳！』作此語已，尋自惶懼，衣毛為竪，不還本",
    "T01n0001_011:0068b09": "處，乃詣道頭波梨梵志林中，坐繩床上，愁",
    "T01n0001_011:0068b10": "悶迷亂。」佛告梵志：「我於食後與眾多隸車、",
    "T01n0001_011:0068b11": "沙門、婆羅門、梵志、居士詣波梨子住處，就座",
    "T01n0001_011:0068b12": "而坐。於彼眾中有梵志名曰遮羅，時，眾人",
    "T01n0001_011:0068b13": "喚彼遮羅而告之曰：『汝詣道頭林中語波",
    "T01n0001_011:0068b14": "梨子言：「今眾多隸車、沙門、婆羅門、梵志、居士",
    "T01n0001_011:0068b15": "盡集汝林，眾共議言：『梵志波梨於大眾中",
    "T01n0001_011:0068b16": "自唱此言：「沙門瞿曇有大智慧，我亦有大",
    "T01n0001_011:0068b17": "智慧，乃至瞿曇隨現神足多少，我盡能倍。」",
    "T01n0001_011:0068b18": "沙門瞿曇故來至汝林中，汝可來看。』」』於是，",
    "T01n0001_011:0068b19": "遮羅聞眾人語已，即詣道頭林語波梨",
    "T01n0001_011:0068b20": "子言：『彼眾多隸車、沙門、婆羅門、梵志、居士",
    "T01n0001_011:0068b21": "盡集在汝林，眾共議言：「梵志波梨子於大眾",
    "T01n0001_011:0068b22": "中自唱此言：『沙門瞿曇有大智慧，我亦有",
    "T01n0001_011:0068b23": "大智慧，乃至沙門瞿曇現神足，隨現多少，",
    "T01n0001_011:0068b24": "我盡能倍。』瞿曇今在彼林中，波梨今者寧可",
    "T01n0001_011:0068b25": "還也。」』爾時，波梨梵志即報遮羅曰：『當歸！當",
    "T01n0001_011:0068b26": "歸！』作是語已，於繩床上轉側不安。爾時，繩",
    "T01n0001_011:0068b27": "床復著其足，彼乃不能得離繩床，況能行",
    "T01n0001_011:0068b28": "步至世尊所？「時，遮羅語波梨言：『汝自無智，",
    "T01n0001_011:0068b29": "但有空聲為言：「當歸！當歸！」尚自不能離",
    "T01n0001_011:0068c01": "此繩床，何由能得至大眾所？』呵責波梨子",
    "T01n0001_011:0068c02": "已，即還詣大眾所，報言：『我以持眾人聲，往",
    "T01n0001_011:0068c03": "語波梨子，彼報我言：「當歸！當歸！」即於繩床",
    "T01n0001_011:0068c04": "上動轉其身，床即著足不能得離，彼尚不",
    "T01n0001_011:0068c05": "能離其繩床，何由能得來到此眾？』爾時，有",
    "T01n0001_011:0068c06": "一頭摩隸車子在眾中坐，即從座起，偏",
    "T01n0001_011:0068c07": "露右臂，長跪叉手，白彼眾言：『大眾小待，",
    "T01n0001_011:0068c08": "我今自往將彼人來。』」佛言：「我爾時語頭摩",
    "T01n0001_011:0068c09": "隸車子言：『彼人作如是語，懷如是見，起",
    "T01n0001_011:0068c10": "如是慢，欲使此人來至佛所，無有是處。",
    "T01n0001_011:0068c11": "頭摩子！正使汝以革繩重繫，群牛共挽，至",
    "T01n0001_011:0068c12": "彼身碎，彼終不能捨如是語、如是見、如是",
    "T01n0001_011:0068c13": "慢，來至我所。若不信我言，汝往自知。』爾時，",
    "T01n0001_011:0068c14": "頭摩隷車子故往至波梨子所，語波梨子",
    "T01n0001_011:0068c15": "言：『眾多隸車、沙門、婆羅門、梵志、居士盡集",
    "T01n0001_011:0068c16": "汝林，眾共議言：「梵志波梨子於大眾中口",
    "T01n0001_011:0068c17": "自唱言：『沙門瞿曇有大智慧，我亦有大智",
    "T01n0001_011:0068c18": "慧乃至沙門瞿曇現其神足，隨所現多少，",
    "T01n0001_011:0068c19": "我盡能倍。』瞿曇沙門今在彼林，汝可還歸。」』",
    "T01n0001_011:0068c20": "爾時，波梨子即報言：『當歸！當歸！』作是語已，",
    "T01n0001_011:0068c21": "於繩床上動轉其身，爾時繩床復著其足，",
    "T01n0001_011:0068c22": "彼乃不能自離繩床，況復行步至世尊所？",
    "T01n0001_011:0068c23": "「時，頭摩語波梨子言：『汝自無智，但有空聲",
    "T01n0001_011:0068c24": "為言：「當歸！當歸！」尚自不能離此繩床，何由",
    "T01n0001_011:0068c25": "能得至大眾所？』頭摩復語波梨子曰：『諸有",
    "T01n0001_011:0068c26": "智者，以譬喻得解，乃往久遠有一師子",
    "T01n0001_011:0068c27": "獸王在深林中住，師子清旦初出窟時，",
    "T01n0001_011:0068c28": "四向顧望，奮迅三吼，然後遊行擇肉而食。波",
    "T01n0001_011:0068c29": "梨子！彼師子獸王食已還林，常有一野",
    "T01n0001_011:0069a01": "干隨後食殘，氣力充足便自言：「彼林師子",
    "T01n0001_011:0069a02": "竟是何獸？能勝我耶？今寧可獨擅一林，清",
    "T01n0001_011:0069a03": "旦出窟，四向顧望，奮迅三吼，然後遊行，擇",
    "T01n0001_011:0069a04": "肉而食耶！」彼尋獨處一林，清旦出窟，奮迅",
    "T01n0001_011:0069a05": "三吼，然後遊行，欲師子吼，作野干鳴。波",
    "T01n0001_011:0069a06": "梨子！汝今亦爾，蒙佛威恩，存生於世，得",
    "T01n0001_011:0069a07": "人供養，而今更與如來共競。』時，頭摩子以",
    "T01n0001_011:0069a08": "偈責數曰：",
    "T01n0001_011:0069a09": "「『野干稱師子，　　自謂為獸王；",
    "T01n0001_011:0069a10": "　　欲作師子吼，　　還出野干聲。",
    "T01n0001_011:0069a11": "　　獨處於空林，　　自謂為獸王；",
    "T01n0001_011:0069a12": "　　欲作師子吼，　　還出野干聲。",
    "T01n0001_011:0069a13": "　　跪地求穴鼠，　　穿塚覓死屍；",
    "T01n0001_011:0069a14": "　　欲作師子吼，　　還出野干聲。』",
    "T01n0001_011:0069a15": "「頭摩子告曰：『汝亦如是，蒙佛恩力，存生於",
    "T01n0001_011:0069a16": "世，得人供養，而今更與如來共競。』時，彼頭",
    "T01n0001_011:0069a17": "摩子以四種喻，面呵責已，還詣大眾，報言：",
    "T01n0001_011:0069a18": "『我以持眾人聲喚波梨子，彼報我言：「當歸！",
    "T01n0001_011:0069a19": "當歸！」即於繩床上動轉其身，床即著足",
    "T01n0001_011:0069a20": "不能得離；彼尚不能自離繩床何由能",
    "T01n0001_011:0069a21": "得來到此眾？』爾時，世尊告頭摩子言：『我先",
    "T01n0001_011:0069a22": "語汝，欲使此人來至佛所，無有是處。正",
    "T01n0001_011:0069a23": "使汝以革繩重繫，群牛共挽，至身碎壞，彼",
    "T01n0001_011:0069a24": "終不肯捨如是語、如是見、慢，來至我所。』",
    "T01n0001_011:0069a25": "梵志！時，我即與彼大眾種種說法，示教利喜，",
    "T01n0001_011:0069a26": "於彼眾中三師子吼，身昇虛空，還詣本處。」",
    "T01n0001_011:0069a27": "佛告梵志：「或有沙門、婆羅門言：『一切世間，",
    "T01n0001_011:0069a28": "梵自在天所造。』我問彼言：『一切世間實梵",
    "T01n0001_011:0069a29": "自在天所造耶？』彼不能報，還問我言：『瞿曇！",
    "T01n0001_011:0069b01": "此事云何？』我報彼言：『或有此世間初壞敗",
    "T01n0001_011:0069b02": "時，有餘眾生命盡行盡，從光音天命終",
    "T01n0001_011:0069b03": "乃更生餘空梵處；於彼起愛，生樂著心，復",
    "T01n0001_011:0069b04": "欲使餘眾生來生此處，其餘眾生命盡行盡，",
    "T01n0001_011:0069b05": "復生彼處。』時，彼眾生自作是念：『我今是大梵",
    "T01n0001_011:0069b06": "王，忽然而有，無作我者；我能盡達諸義所",
    "T01n0001_011:0069b07": "趣，於千世界最得自在；能作能化，微妙第",
    "T01n0001_011:0069b08": "一，為人父母。我先至此，獨一無侶，由我力",
    "T01n0001_011:0069b09": "故，有此眾生，我作此眾生；彼餘眾生亦復順",
    "T01n0001_011:0069b10": "從，稱為梵王，忽然而有，盡達諸義，於千世",
    "T01n0001_011:0069b11": "界最得自在，能作能化，微妙第一，為人父",
    "T01n0001_011:0069b12": "母，先有是一，後有我等，此大梵王化作我",
    "T01n0001_011:0069b13": "等。此諸眾生隨彼壽終來生此間，其漸長",
    "T01n0001_011:0069b14": "大，剃除鬚髮，服三法衣，出家為道。彼入定",
    "T01n0001_011:0069b15": "意三昧，隨三昧心憶本所生，彼作是語：此",
    "T01n0001_011:0069b16": "大梵天忽然而有，無有作者，盡達諸義，於",
    "T01n0001_011:0069b17": "千世界最得自在，能作能化，微妙第一，為",
    "T01n0001_011:0069b18": "人父母。彼大梵天常住不移，無變易法，我等",
    "T01n0001_011:0069b19": "梵天所化，是以無常，不得久住，為變易法。』",
    "T01n0001_011:0069b20": "如是，梵志！彼沙門、婆羅門以此緣故，各言",
    "T01n0001_011:0069b21": "彼梵自在天造此世界。梵志！造此世界者，",
    "T01n0001_011:0069b22": "非彼所及，唯佛能知。又過此事，佛亦盡知，",
    "T01n0001_011:0069b23": "雖知不著苦、集、滅、味、過、出要，如實知之，以",
    "T01n0001_011:0069b24": "平等觀無餘解脫，名曰如來。」佛告梵志：「或",
    "T01n0001_011:0069b25": "有沙門、婆羅門作是言：『戱笑懈怠是眾生",
    "T01n0001_011:0069b26": "始。』我語彼言：『云何汝等實言，戱笑懈怠是",
    "T01n0001_011:0069b27": "眾生始耶？』彼不能報，逆問我言：『瞿曇！此事",
    "T01n0001_011:0069b28": "云何？』時我報言：『或有光音眾生喜戱笑懈",
    "T01n0001_011:0069b29": "怠，身壞命終，來生此間，漸漸長大，剃除鬚",
    "T01n0001_011:0069c01": "髮，服三法衣，出家修道，便入心定三昧，",
    "T01n0001_011:0069c02": "以三昧力識本所生，便作是言：彼餘眾生",
    "T01n0001_011:0069c03": "不喜戱笑，常在彼處，永住不變；由我等數",
    "T01n0001_011:0069c04": "喜戱笑，致此無常，為變易法。』如是，梵志！彼",
    "T01n0001_011:0069c05": "沙門、婆羅門以是緣故，言戱笑是眾生始，",
    "T01n0001_011:0069c06": "如是佛盡知之，過是亦知，知而不著，已",
    "T01n0001_011:0069c07": "不著苦、集、滅、味、過、出要，如實知之，已平等",
    "T01n0001_011:0069c08": "觀無餘解脫，名曰如來。」佛告梵志：「或有沙",
    "T01n0001_011:0069c09": "門、婆羅門言：『失意是眾生始。』我語彼言：『汝",
    "T01n0001_011:0069c10": "等實言：失意是眾生始耶？』彼不知報，還問",
    "T01n0001_011:0069c11": "我言：『瞿曇！此事云何？』我語彼言：『或有眾生",
    "T01n0001_011:0069c12": "展轉相看已，便失意，由是命終，來生此間，漸",
    "T01n0001_011:0069c13": "漸長大，剃除鬚髮，服三法衣，出家修道，便",
    "T01n0001_011:0069c14": "入心定三昧，以三昧力識本所生，便作是",
    "T01n0001_011:0069c15": "言：如彼眾生以不展轉相看，不失意故，常",
    "T01n0001_011:0069c16": "住不變；我等於彼數數相看已，便失意，致此",
    "T01n0001_011:0069c17": "無常，為變易法。』如是，梵志！彼沙門、婆羅門",
    "T01n0001_011:0069c18": "以是緣故，言失意是眾生始，如此唯佛知",
    "T01n0001_011:0069c19": "之，過是亦知，知已不著苦、集、滅、味、過、出要，",
    "T01n0001_011:0069c20": "如實知之，知已平等觀無餘解脫，故名如",
    "T01n0001_011:0069c21": "來。」佛告梵志：「或有沙門、婆羅門言：『我無因",
    "T01n0001_011:0069c22": "而出。』我語彼言：『汝等實言：本無因出耶？』彼",
    "T01n0001_011:0069c23": "不能報，逆來問我，我時報曰：『或有眾生無",
    "T01n0001_011:0069c24": "想無知，若彼眾生起想，則便命終來生此間，",
    "T01n0001_011:0069c25": "漸漸長大，剃除鬚髮，服三法衣，出家修道，",
    "T01n0001_011:0069c26": "便入心定三昧，以三昧力識本所生，便",
    "T01n0001_011:0069c27": "作是言：我本無有，今忽然有；此世間本無，",
    "T01n0001_011:0069c28": "今有，此實餘虛。』如是，梵志！沙門、婆羅門以",
    "T01n0001_011:0069c29": "此緣故，言無因出，唯佛知之，過是亦知，知",
    "T01n0001_011:0070a01": "已不著苦、集、滅、味、過、出要，如實知之，已平",
    "T01n0001_011:0070a02": "等觀無餘解脫，故名如來。」佛告梵志：「我所",
    "T01n0001_011:0070a03": "說如是，或有沙門、婆羅門於屏處誹謗我",
    "T01n0001_011:0070a04": "言：『沙門瞿曇自稱弟子入淨解脫，成就淨",
    "T01n0001_011:0070a05": "行，彼知清淨，不遍知淨。』然我不作是說：",
    "T01n0001_011:0070a06": "『我弟子入淨解脫，成就淨行，彼知清淨，不",
    "T01n0001_011:0070a07": "遍知淨。』梵志！我自言：『我弟子入淨解脫，成",
    "T01n0001_011:0070a08": "就淨行，彼知清淨，一切遍淨。』」是時，梵志白",
    "T01n0001_011:0070a09": "佛言：「彼不得善利，毀謗沙門瞿曇言：『沙門",
    "T01n0001_011:0070a10": "自言：「我弟子入淨解脫，成就淨行，彼知清",
    "T01n0001_011:0070a11": "淨，不遍知淨。」』然世尊不作是語，世尊自言：",
    "T01n0001_011:0070a12": "『我弟子入淨解脫，成就淨行，彼知清淨，一",
    "T01n0001_011:0070a13": "切遍淨。』」又白佛言：「我亦當入此淨解脫，成",
    "T01n0001_011:0070a14": "就淨行，一切遍知。」佛告梵志：「汝欲入者，甚",
    "T01n0001_011:0070a15": "為難也。汝見異、忍異、行異，欲依餘見入淨",
    "T01n0001_011:0070a16": "解脫者，難可得也；但使汝好樂佛，心不",
    "T01n0001_011:0070a17": "斷絕者，則於長夜，常得安樂。」爾時，房伽婆",
    "T01n0001_011:0070a18": "梵志聞佛所說，歡喜奉行。",
    "T01n0001_011:0070a19": "（一六）佛說長阿含第二分善生經第十二",
    "T01n0001_011:0070a20": "如是我聞：一時，佛在羅閱祇耆闍崛山中，",
    "T01n0001_011:0070a21": "與大比丘眾千二百五十人俱。爾時，世尊時",
    "T01n0001_011:0070a22": "到著衣持鉢，入城乞食。時，羅閱祇城內有",
    "T01n0001_011:0070a23": "長者子，名曰善生，清旦出城，詣園遊觀，初",
    "T01n0001_011:0070a24": "沐浴訖，舉身皆濕，向諸方禮，東、西、南、北、上、下",
    "T01n0001_011:0070a25": "諸方，皆悉周遍。爾時，世尊見長者子善生詣",
    "T01n0001_011:0070a26": "園遊觀，初沐浴訖，舉身皆濕，向諸方禮。世尊",
    "T01n0001_011:0070a27": "見已，即詣其所，告善生言：「汝以何緣，清旦",
    "T01n0001_011:0070a28": "出城，於園林中，舉身皆濕，向諸方禮？」爾時，",
    "T01n0001_011:0070a29": "善生白佛言：「我父臨命終時，遺勅我言：『汝",
    "T01n0001_011:0070b01": "欲禮者，當先禮東方、南方、西方、北方、上方、",
    "T01n0001_011:0070b02": "下方。』我奉承父教不敢違背，故澡浴訖，先",
    "T01n0001_011:0070b03": "叉手東面，向東方禮；南、西、北方，上、下諸方，皆",
    "T01n0001_011:0070b04": "悉周遍。」爾時，世尊告善生曰：「長者子！有此",
    "T01n0001_011:0070b05": "方名耳，非為不有；然我賢聖法中，非禮",
    "T01n0001_011:0070b06": "此六方以為恭敬。」善生白佛言：「唯願世尊善",
    "T01n0001_011:0070b07": "為我說賢聖法中禮六方法！」佛告長者子：",
    "T01n0001_011:0070b08": "「諦聽！諦聽！善思念之，當為汝說。」善生對曰：",
    "T01n0001_011:0070b09": "「唯然，願樂欲聞！」佛告善生：「若長者、長者子",
    "T01n0001_011:0070b10": "知四結業不於四處而作惡行，又復能知",
    "T01n0001_011:0070b11": "六損財業，是謂，善生！長者、長者子離四惡",
    "T01n0001_011:0070b12": "行，禮敬六方。今世亦善，後獲善報，今世根",
    "T01n0001_011:0070b13": "基，後世根基，於現法中，智者所稱，獲世一",
    "T01n0001_011:0070b14": "果，身壞命終，生天、善處。善生！當知四結行",
    "T01n0001_011:0070b15": "者：一者殺生，二者盜竊，三者婬逸，四者妄",
    "T01n0001_011:0070b16": "語，是四結行。云何為四處？一者欲，二者恚，",
    "T01n0001_011:0070b17": "三者怖，四者癡。若長者、長者子於此四處而",
    "T01n0001_011:0070b18": "作惡者，則有損耗。」佛說是已，復作頌曰：",
    "T01n0001_011:0070b19": "「欲瞋及怖癡，　　有此四法者；",
    "T01n0001_011:0070b20": "　名譽日損減，　　如月向于晦。」",
    "T01n0001_011:0070b21": "佛告善生：「若長者、長者子於此四處不為",
    "T01n0001_011:0070b22": "惡者，則有增益。」爾時，世尊重作頌曰：",
    "T01n0001_011:0070b23": "「於欲恚怖癡，　　不為惡行者，",
    "T01n0001_011:0070b24": "　名譽日增廣，　　如月向上滿。」",
    "T01n0001_011:0070b25": "佛告善生：「六損財業者：一者耽湎於酒，二",
    "T01n0001_011:0070b26": "者博戱，三者放蕩，四者迷於伎樂，五者惡友",
    "T01n0001_011:0070b27": "相得，六者懈墮，是為六損財業。善生！若長",
    "T01n0001_011:0070b28": "者、長者子解知四結行，不於四處而為惡",
    "T01n0001_011:0070b29": "行，復知六損財業，是為，善生！於四處得",
    "T01n0001_011:0070c01": "離，供養六方，今善後善，今世根基，後世根基，",
    "T01n0001_011:0070c02": "於現法中，智者所譽，獲世一果，身壞命終，",
    "T01n0001_011:0070c03": "生天、善處。善生！當知飲酒有六失：一者失",
    "T01n0001_011:0070c04": "財，二者生病，三者鬪諍，四者惡名流布，五者",
    "T01n0001_011:0070c05": "恚怒暴生，六者智慧日損。善生！若彼長者、長",
    "T01n0001_011:0070c06": "者子飲酒不已，其家產業日日損減。善生！博",
    "T01n0001_011:0070c07": "戱有六失，云何為六？一者財產日耗，二者",
    "T01n0001_011:0070c08": "雖勝生怨，三者智者所責，四者人不敬信，",
    "T01n0001_011:0070c09": "五者為人疎外，六者生盜竊心。善生！是為",
    "T01n0001_011:0070c10": "博戱六失。若長者、長者子博戱不已，其家產",
    "T01n0001_011:0070c11": "業日日損減，放蕩有六失：一者不自護身，",
    "T01n0001_011:0070c12": "二者不護財貨，三者不護子孫，四者常自",
    "T01n0001_011:0070c13": "驚懼，五者諸苦惡法常自纏身，六者喜生",
    "T01n0001_011:0070c14": "虛妄，是為放蕩六失。若長者、長者子放蕩不",
    "T01n0001_011:0070c15": "已，其家財產日日損減。「善生！迷於伎樂復",
    "T01n0001_011:0070c16": "有六失：一者求歌，二者求舞，三者求琴",
    "T01n0001_011:0070c17": "瑟，四者波內早，五者多羅槃，六者首呵那，",
    "T01n0001_011:0070c18": "是為伎樂六失。若長者、長者子伎樂不已，其",
    "T01n0001_011:0070c19": "家財產日日損減，惡友相得復有六失：一者",
    "T01n0001_011:0070c20": "方便生欺，二者好喜屏處，三者誘他家人，",
    "T01n0001_011:0070c21": "四者圖謀他物，五者財利自向，六者好發他",
    "T01n0001_011:0070c22": "過，是為惡友六失。若長者、長者子習惡友",
    "T01n0001_011:0070c23": "不已，其家財產日日損減，懈墮有六失：一",
    "T01n0001_011:0070c24": "者富樂不肯作務，二者貧窮不肯勤修，三者",
    "T01n0001_011:0070c25": "寒時不肯勤修，四者熱時不肯勤修，五者時",
    "T01n0001_011:0070c26": "早不肯勤修，六者時晚不肯勤修，是為懈",
    "T01n0001_011:0070c27": "墮六失。若長者、長者子懈墮不已，其家財業",
    "T01n0001_011:0070c28": "日日損減。」佛說是已，復作頌曰：",
    "T01n0001_011:0070c29": "「迷惑於酒者，　　還有酒伴黨；",
    "T01n0001_011:0071a01": "　財產正集聚，　　隨己復散盡。",
    "T01n0001_011:0071a02": "　飲酒無節度，　　常喜歌舞戱；",
    "T01n0001_011:0071a03": "　晝則遊他家，　　因此自陷墜。",
    "T01n0001_011:0071a04": "　隨惡友不改，　　誹謗出家人；",
    "T01n0001_011:0071a05": "　邪見世所嗤，　　行穢人所黜。",
    "T01n0001_011:0071a06": "　好惡著外色，　　但論勝負事；",
    "T01n0001_011:0071a07": "　親要無返復，　　行穢人所黜。",
    "T01n0001_011:0071a08": "　為酒所荒迷，　　貧窮不自量；",
    "T01n0001_011:0071a09": "　輕財好奢用，　　破家致禍患。",
    "T01n0001_011:0071a10": "　擲博群飲酒，　　共伺他婬女；",
    "T01n0001_011:0071a11": "　翫習卑鄙行，　　如月向於晦。",
    "T01n0001_011:0071a12": "　行惡能受惡，　　與惡友同事；",
    "T01n0001_011:0071a13": "　今世及後世，　　終始無所獲。",
    "T01n0001_011:0071a14": "　晝則好睡眠，　　夜覺多悕望；",
    "T01n0001_011:0071a15": "　獨昏無善友，　　不能修家務。",
    "T01n0001_011:0071a16": "　朝夕不肯作，　　寒暑復懈墮；",
    "T01n0001_011:0071a17": "　所為事不究，　　亦復毀成功。",
    "T01n0001_011:0071a18": "　若不計寒暑，　　朝夕勤修務；",
    "T01n0001_011:0071a19": "　事業無不成，　　至終無憂患。」",
    "T01n0001_011:0071a20": "佛告善生：「有四怨如親，汝當覺知。何謂",
    "T01n0001_011:0071a21": "為四？一者畏伏，二者美言，三者敬順，四者",
    "T01n0001_011:0071a22": "惡友。」佛告善生：「畏伏有四事，云何為四？一",
    "T01n0001_011:0071a23": "者先與後奪，二者與少望多，三者畏故強",
    "T01n0001_011:0071a24": "親，四者為利故親，是為畏伏四事。」佛告善",
    "T01n0001_011:0071a25": "生：「美言親復有四事，云何為四？一者善惡",
    "T01n0001_011:0071a26": "斯順，二者有難捨離，三者外有善來密止",
    "T01n0001_011:0071a27": "之，四者見有危事便排濟之，是為美言",
    "T01n0001_011:0071a28": "親四事。敬順親復有四事，云何為四？一者",
    "T01n0001_011:0071a29": "先誑，二者後誑，三者現誑，四者見有小過",
    "T01n0001_011:0071b01": "便加杖之，是為敬順親四事。惡友親復有",
    "T01n0001_011:0071b02": "四事，云何為四？一者飲酒時為友，二者博",
    "T01n0001_011:0071b03": "戱時為友，三者婬逸時為友，四者歌舞時",
    "T01n0001_011:0071b04": "為友，是為惡友親四事。」世尊說此已，復作",
    "T01n0001_011:0071b05": "頌曰：",
    "T01n0001_011:0071b06": "「畏伏而強親，　　美言親亦爾；",
    "T01n0001_011:0071b07": "　敬順虛誑親，　　惡友為惡親。",
    "T01n0001_011:0071b08": "　此親不可恃，　　智者當覺知；",
    "T01n0001_011:0071b09": "　宜速遠離之，　　如避于嶮道。」",
    "T01n0001_011:0071b10": "佛告善生：「有四親可親，多所饒益，為人",
    "T01n0001_011:0071b11": "救護。云何為四？一者止非，二者慈愍，三者",
    "T01n0001_011:0071b12": "利人，四者同事，是為四親可親，多所饒",
    "T01n0001_011:0071b13": "益，為人救護，當親近之。善生！彼止非有",
    "T01n0001_011:0071b14": "四事，多所饒益，為人救護。云何為四？一者",
    "T01n0001_011:0071b15": "見人為惡則能遮止，二者示人正直，三者",
    "T01n0001_011:0071b16": "慈心愍念，四者示人天路。是為四止非，多",
    "T01n0001_011:0071b17": "所饒益，為人救護。「復次，慈愍有四事：一者",
    "T01n0001_011:0071b18": "見利代喜，二者見惡代憂，三者稱譽人德，",
    "T01n0001_011:0071b19": "四者見人說惡便能抑制，是為四慈愍，多",
    "T01n0001_011:0071b20": "所饒益，為人救護。利益有四，云何為四？一",
    "T01n0001_011:0071b21": "者護彼不令放逸，二者護彼放逸失財，三",
    "T01n0001_011:0071b22": "者護彼使不恐怖，四者屏相教誡，是為四",
    "T01n0001_011:0071b23": "利人，多所饒益，為人救護。同事有四，云何",
    "T01n0001_011:0071b24": "為四？一者為彼不惜身命，二者為彼不",
    "T01n0001_011:0071b25": "惜財寶，三者為彼濟其恐怖，四者為彼屏",
    "T01n0001_011:0071b26": "相教誡，是為四同事，多所饒益，為人救",
    "T01n0001_011:0071b27": "護。」世尊說是已，復作頌曰：",
    "T01n0001_011:0071b28": "「制非防惡親，　　慈愍在他親；",
    "T01n0001_011:0071b29": "　利人益彼親，　　同事齊己親。",
    "T01n0001_011:0071c01": "　此親乃可親，　　智者所附近；",
    "T01n0001_011:0071c02": "　親中無等親，　　如慈母親子。",
    "T01n0001_011:0071c03": "　若欲親可親，　　當親堅固親；",
    "T01n0001_011:0071c04": "　親者戒具足，　　如火光照人。」",
    "T01n0001_011:0071c05": "佛告善生：「當知六方，云何為六方？父母為",
    "T01n0001_011:0071c06": "東方，師長為南方，妻婦為西方，親黨為北",
    "T01n0001_011:0071c07": "方，僮僕為下方，沙門、婆羅門、諸高行者為上",
    "T01n0001_011:0071c08": "方。善生！夫為人子，當以五事敬順父母，",
    "T01n0001_011:0071c09": "云何為五？一者供奉能使無乏，二者凡有",
    "T01n0001_011:0071c10": "所為先白父母，三者父母所為恭順不逆，",
    "T01n0001_011:0071c11": "四者父母正令不敢違背，五者不斷父母所",
    "T01n0001_011:0071c12": "為正業。善生！夫為人子，當以此五事敬順",
    "T01n0001_011:0071c13": "父母，父母復以五事敬親其子。云何為",
    "T01n0001_011:0071c14": "五？一者制子不聽為惡，二者指授示其善",
    "T01n0001_011:0071c15": "處，三者慈愛入骨徹髓，四者為子求善婚",
    "T01n0001_011:0071c16": "娶，五者隨時供給所須。善生！子於父母敬",
    "T01n0001_011:0071c17": "順恭奉，則彼方安隱，無有憂畏。「善生！弟子",
    "T01n0001_011:0071c18": "敬奉師長復有五事，云何為五？一者給侍",
    "T01n0001_011:0071c19": "所須，二者禮敬供養，三者尊重戴仰，四者師",
    "T01n0001_011:0071c20": "有教勅敬順無違，五者從師聞法善持不",
    "T01n0001_011:0071c21": "忘。善生！夫為弟子當以此五法敬事師長，",
    "T01n0001_011:0071c22": "師長復以五事敬視弟子，云何為五？一者",
    "T01n0001_011:0071c23": "順法調御，二者誨其未聞，三者隨其所問",
    "T01n0001_011:0071c24": "令善解義，四者示其善友，五者盡以所",
    "T01n0001_011:0071c25": "知誨授不悋。善生！弟子於師長敬順恭奉，",
    "T01n0001_011:0071c26": "則彼方安隱，無有憂畏。「善生！夫之敬妻亦",
    "T01n0001_011:0071c27": "有五事，云何為五？一者相待以禮，二者威",
    "T01n0001_011:0071c28": "嚴不媟，三者衣食隨時，四者莊嚴以時，五",
    "T01n0001_011:0071c29": "者委付家內。善生！夫以此五事敬待於妻，",
    "T01n0001_011:0072a01": "妻復以五事恭敬於夫，云何為五？一者先",
    "T01n0001_011:0072a02": "起，二者後坐，三者和言，四者敬順，五者先意",
    "T01n0001_011:0072a03": "承旨。善生！是為夫之於妻敬待，如是則",
    "T01n0001_011:0072a04": "彼方安隱，無有憂畏。「善生！夫為人者，當以",
    "T01n0001_011:0072a05": "五事親敬親族，云何為五？一者給施，二者",
    "T01n0001_011:0072a06": "善言，三者利益，四者同利，五者不欺。善生！",
    "T01n0001_011:0072a07": "是為五事親敬親族，親族亦以五事親敬",
    "T01n0001_011:0072a08": "於人，云何為五？一者護放逸，二者護放逸",
    "T01n0001_011:0072a09": "失財，三者護恐怖者，四者屏相教誡，五者",
    "T01n0001_011:0072a10": "常相稱歎。善生！如是敬視親族，則彼方安",
    "T01n0001_011:0072a11": "隱，無有憂畏。「善生！主於僮使以五事教",
    "T01n0001_011:0072a12": "授，云何為五？一者隨能使役，二者飲食隨",
    "T01n0001_011:0072a13": "時，三者賜勞隨時，四者病與醫藥，五者縱",
    "T01n0001_011:0072a14": "其休假。善生！是為五事教授僮使，僮使",
    "T01n0001_011:0072a15": "復以五事奉事其主，云何為五？一者早起，",
    "T01n0001_011:0072a16": "二者為事周密，三者不與不取，四者作務",
    "T01n0001_011:0072a17": "以次，五者稱揚主名。是為主待僮使，則彼",
    "T01n0001_011:0072a18": "方安隱，無有憂畏。「善生！檀越當以五事供",
    "T01n0001_011:0072a19": "奉沙門、婆羅門，云何為五？一者身行慈，二",
    "T01n0001_011:0072a20": "者口行慈，三者意行慈，四者以時施，五者",
    "T01n0001_011:0072a21": "門不制止。善生！若檀越以此五事供奉沙",
    "T01n0001_011:0072a22": "門、婆羅門，沙門、婆羅門當復以六事而教",
    "T01n0001_011:0072a23": "授之，云何為六？一者防護不令為惡，二者",
    "T01n0001_011:0072a24": "指授善處，三者教懷善心，四者使未聞者",
    "T01n0001_011:0072a25": "聞，五者已聞能使善解，六者開示天路。善",
    "T01n0001_011:0072a26": "生！如是檀越恭奉沙門、婆羅門，則彼方安隱，",
    "T01n0001_011:0072a27": "無有憂畏。」世尊說已，重說偈曰：",
    "T01n0001_011:0072a28": "「父母為東方，　　師長名南方，",
    "T01n0001_011:0072a29": "　妻婦為西方，　　親族為北方，",
    "T01n0001_011:0072b01": "　僮僕為下方，　　沙門為上方。",
    "T01n0001_011:0072b02": "　諸有長者子，　　禮敬於諸方；",
    "T01n0001_011:0072b03": "　敬順不失時，　　死皆得生天。",
    "T01n0001_011:0072b04": "　惠施及輭言，　　利人多所益，",
    "T01n0001_011:0072b05": "　同利等彼己，　　所有與人共。",
    "T01n0001_011:0072b06": "　此四多負荷，　　任重如車輪；",
    "T01n0001_011:0072b07": "　世間無此四，　　則無有孝養。",
    "T01n0001_011:0072b08": "　此法在世間，　　智者所撰擇；",
    "T01n0001_011:0072b09": "　行則獲大果，　　名稱遠流布。",
    "T01n0001_011:0072b10": "　嚴飾於床座，　　供設上飲食；",
    "T01n0001_011:0072b11": "　供給所當得，　　名稱遠流布。",
    "T01n0001_011:0072b12": "　親舊不相遺，　　示以利益事；",
    "T01n0001_011:0072b13": "　上下常和同，　　於此得善譽。",
    "T01n0001_011:0072b14": "　先當習伎藝，　　然後獲財業；",
    "T01n0001_011:0072b15": "　財業既已具，　　宜當自守護。",
    "T01n0001_011:0072b16": "　出財未至奢，　　當撰擇前人；",
    "T01n0001_011:0072b17": "　欺誑觝突者，　　寧乞未舉與。",
    "T01n0001_011:0072b18": "　積財從小起，　　如蜂集眾花；",
    "T01n0001_011:0072b19": "　財寶日滋息，　　至終無損耗。",
    "T01n0001_011:0072b20": "　一食知止足，　　二修業勿怠，",
    "T01n0001_011:0072b21": "　三當先儲積，　　以擬於空乏，",
    "T01n0001_011:0072b22": "　四耕田商賈，　　澤地而置牧，",
    "T01n0001_011:0072b23": "　五當起塔廟，　　六立僧房舍，",
    "T01n0001_011:0072b24": "　在家勤六業，　　善修勿失時。",
    "T01n0001_011:0072b25": "　如是修業者，　　則家無損減；",
    "T01n0001_011:0072b26": "　財寶日滋長，　　如海吞眾流。」",
    "T01n0001_011:0072b27": "爾時，善生白世尊言：「甚善！世尊！實過本望，",
    "T01n0001_011:0072b28": "踰我父教，能使覆者得仰，閉者得開，迷",
    "T01n0001_011:0072b29": "者得悟，冥室燃燈，有目得視。如來所說，亦",
    "T01n0001_011:0072c01": "復如是，以無數方便，開悟愚冥，現清白",
    "T01n0001_011:0072c02": "法。所以者何？佛為如來、至真、等正覺，故能",
    "T01n0001_011:0072c03": "開示，為世明導。今我歸依佛、歸依法、歸依",
    "T01n0001_011:0072c04": "僧，唯願世尊聽我於正法中為憂婆塞，",
    "T01n0001_011:0072c05": "自今日始，盡形壽不殺、不盜、不婬、不欺、",
    "T01n0001_011:0072c06": "不飲酒。」爾時，善生聞佛所說，歡喜奉行。",
    "T01n0001_011:0072c07": "佛說長阿含經卷第十一"
}