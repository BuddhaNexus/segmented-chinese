{
    "T16n0676_001:0688b03": "解深密經卷第一",
    "T16n0676_001:0688b05": "大唐三藏法師玄奘奉　詔譯",
    "T16n0676_001:0688b06": "序品第一",
    "T16n0676_001:0688b07": "如是我聞：一時，薄伽梵住最勝光曜七寶莊",
    "T16n0676_001:0688b08": "嚴，放大光明，普照一切無邊世界，無量方所",
    "T16n0676_001:0688b09": "妙飾間列，周圓無際，其量難測，超過三",
    "T16n0676_001:0688b10": "界所行之處，勝出世間善根所起，最極自",
    "T16n0676_001:0688b11": "在淨識為相。如來所都，諸大菩薩眾所雲",
    "T16n0676_001:0688b12": "集，無量天、龍、藥叉、健達縛、阿素洛、揭路茶、緊",
    "T16n0676_001:0688b13": "捺洛、牟呼洛伽、人、非人等，常所翼從，廣大法",
    "T16n0676_001:0688b14": "味喜樂所持，作諸眾生一切義利，滅諸煩",
    "T16n0676_001:0688b15": "惱災橫纏垢，遠離眾魔、過諸莊嚴，如來莊",
    "T16n0676_001:0688b16": "嚴之所依處，大念、慧、行以為遊路，大止妙觀",
    "T16n0676_001:0688b17": "以為所乘，大空、無相、無願解脫為所入門，",
    "T16n0676_001:0688b18": "無量功德眾所莊嚴，大寶花王眾所建立大",
    "T16n0676_001:0688b19": "宮殿中。是薄伽梵最清淨覺，不二現行，趣無",
    "T16n0676_001:0688b20": "相法。住於佛住逮得一切佛平等性，到無",
    "T16n0676_001:0688b21": "障處，不可轉法，所行無礙，其所成立不可",
    "T16n0676_001:0688b22": "思議。遊於三世平等法性，其身流布一切世",
    "T16n0676_001:0688b23": "界，於一切法智無疑滯，於一切行成就大",
    "T16n0676_001:0688b24": "覺，於諸法智無有疑惑，凡所現身不可分",
    "T16n0676_001:0688b25": "別，一切菩薩正所求智，得佛無二住勝彼岸，",
    "T16n0676_001:0688b26": "不相間雜。如來解脫妙智究竟，證無中邊佛",
    "T16n0676_001:0688b27": "地平等，極於法界，盡虛空性窮未來際。與",
    "T16n0676_001:0688b28": "無量大聲聞眾俱，一切調順，皆是佛子，心善",
    "T16n0676_001:0688b29": "解脫，慧善解脫，戒善清淨，趣求法樂；多聞、聞",
    "T16n0676_001:0688c01": "持，其聞積集；善思所思，善說所說，善作所",
    "T16n0676_001:0688c02": "作；捷慧、速慧、利慧、出慧、勝決擇慧、大慧、廣慧、",
    "T16n0676_001:0688c03": "及無等慧，慧寶成就；具足三明，逮得第一",
    "T16n0676_001:0688c04": "現法樂住；大淨福田，威儀寂靜，無不圓滿；大",
    "T16n0676_001:0688c05": "忍柔和，成就無減，已善奉行如來聖教。",
    "T16n0676_001:0688c06": "復有無量菩薩摩訶薩，從種種佛土而來",
    "T16n0676_001:0688c07": "集會。皆住大乘，遊大乘法，於諸眾生其",
    "T16n0676_001:0688c08": "心平等，離諸分別及不分別種種分別，摧伏",
    "T16n0676_001:0688c09": "一切眾魔怨敵，遠離一切聲聞、獨覺所有作",
    "T16n0676_001:0688c10": "意，廣大法味喜樂所持，超五怖畏，一向趣",
    "T16n0676_001:0688c11": "入不退轉地，息一切眾生一切苦惱所逼迫",
    "T16n0676_001:0688c12": "地，而現在前。其名曰：解甚深義密意菩薩摩",
    "T16n0676_001:0688c13": "訶薩、如理請問菩薩摩訶薩、法涌菩薩摩",
    "T16n0676_001:0688c14": "訶薩、善清淨慧菩薩摩訶薩、廣慧菩薩摩訶",
    "T16n0676_001:0688c15": "薩、德本菩薩摩訶薩、勝義生菩薩摩訶薩、觀",
    "T16n0676_001:0688c16": "自在菩薩摩訶薩、慈氏菩薩摩訶薩、曼殊室",
    "T16n0676_001:0688c17": "利菩薩摩訶薩等，而為上首。",
    "T16n0676_001:0688c18": "解深密經勝義諦相品第二",
    "T16n0676_001:0688c19": "爾時，如理請問菩薩摩訶薩，即於佛前問解",
    "T16n0676_001:0688c20": "甚深義密意菩薩言：「最勝子！言一切法",
    "T16n0676_001:0688c21": "無二，一切法無二者，何等一切法？云何為無",
    "T16n0676_001:0688c22": "二？」解甚深義密意菩薩告如理請問菩薩",
    "T16n0676_001:0688c23": "曰：「善男子！一切法者，略有二種：一者、有為；",
    "T16n0676_001:0688c24": "二者、無為。是中有為，非有為非無為；無為，",
    "T16n0676_001:0688c25": "亦非無為非有為。」如理請問菩薩復問解",
    "T16n0676_001:0688c26": "甚深義密意菩薩言：「最勝子！如何有為，非有",
    "T16n0676_001:0688c27": "為非無為；無為，亦非無為非有為？」解甚深",
    "T16n0676_001:0688c28": "義密意菩薩謂如理請問菩薩曰：「善男子！",
    "T16n0676_001:0688c29": "言有為者，乃是本師假施設句。若是本師假",
    "T16n0676_001:0689a01": "施設句，即是遍計所集、言辭所說；若是遍計",
    "T16n0676_001:0689a02": "所集、言辭所說，即是究竟種種遍計言辭所",
    "T16n0676_001:0689a03": "說。不成實故，非是有為。善男子！言無為者，",
    "T16n0676_001:0689a04": "亦墮言辭。設離有為、無為少有所說，其",
    "T16n0676_001:0689a05": "相亦爾。然非無事而有所說。何等為事？謂",
    "T16n0676_001:0689a06": "諸聖者以聖智、聖見，離名言故，現等正",
    "T16n0676_001:0689a07": "覺；即於如是離言法性，為欲令他現等覺",
    "T16n0676_001:0689a08": "故，假立名想謂之有為。「善男子！言無為",
    "T16n0676_001:0689a09": "者，亦是本師假施設句；若是本師假施設句，",
    "T16n0676_001:0689a10": "即是遍計所集、言辭所說；若是遍計所集、",
    "T16n0676_001:0689a11": "言辭所說，即是究竟種種遍計言辭所說。不",
    "T16n0676_001:0689a12": "成實故，非是無為。善男子！言有為者，亦墮",
    "T16n0676_001:0689a13": "言辭。設離無為、有為少有所說，其相亦爾。",
    "T16n0676_001:0689a14": "然非無事而有所說。何等為事？謂諸聖者",
    "T16n0676_001:0689a15": "以聖智、聖見，離名言故，現等正覺；即於",
    "T16n0676_001:0689a16": "如是離言法性，為欲令他現等覺故，假",
    "T16n0676_001:0689a17": "立名想謂之無為。」爾時，如理請問菩薩摩訶",
    "T16n0676_001:0689a18": "薩復問解甚深義密意菩薩摩訶薩言：「最勝",
    "T16n0676_001:0689a19": "子！如何此事彼諸聖者以聖智、聖見，離名",
    "T16n0676_001:0689a20": "言故，現等正覺；即於如是離言法性，為",
    "T16n0676_001:0689a21": "欲令他現等覺故，假立名想，或謂有為？",
    "T16n0676_001:0689a22": "或謂無為？」解甚深義密意菩薩謂如理請問",
    "T16n0676_001:0689a23": "菩薩曰：「善男子！如善幻師或彼弟子，住",
    "T16n0676_001:0689a24": "四衢道，積集瓦、礫、草、葉、木等，現作種種幻",
    "T16n0676_001:0689a25": "化事業。所謂：象身、馬身、車身、步身，末尼、真珠、",
    "T16n0676_001:0689a26": "琉璃、螺貝、璧玉、珊瑚，種種財、穀、庫藏等身。若",
    "T16n0676_001:0689a27": "諸眾生愚癡、頑鈍、惡慧種類，無所曉知，於",
    "T16n0676_001:0689a28": "瓦、礫、草、葉、木等上諸幻化事，見已聞已，作如",
    "T16n0676_001:0689a29": "是念：『此所見者，實有象身、實有馬身、車身、",
    "T16n0676_001:0689b01": "步身，末尼、真珠、琉璃、螺貝、璧玉、珊瑚，種種財、",
    "T16n0676_001:0689b02": "穀、庫藏等身。』如其所見，如其所聞，堅固執",
    "T16n0676_001:0689b03": "著，隨起言說：『唯此諦實，餘皆愚妄。』彼於後時",
    "T16n0676_001:0689b04": "應更觀察。「若有眾生非愚、非鈍、善慧種類，",
    "T16n0676_001:0689b05": "有所曉知，於瓦、礫、草、葉、木等上諸幻化事，",
    "T16n0676_001:0689b06": "見已聞已，作如是念：『此所見者，無實象身、",
    "T16n0676_001:0689b07": "無實馬身、車身、步身，末尼、真珠、琉璃、螺貝、璧",
    "T16n0676_001:0689b08": "玉、珊瑚，種種財、穀、庫藏等身；然有幻狀迷",
    "T16n0676_001:0689b09": "惑眼事。於中發起大象身想，或大象身差別",
    "T16n0676_001:0689b10": "之想，乃至發起種種財、穀、庫藏等想，或彼種",
    "T16n0676_001:0689b11": "類差別之想。』不如所見，不如所聞，堅固執",
    "T16n0676_001:0689b12": "著，隨起言說：『唯此諦實，餘皆愚妄。』為欲表",
    "T16n0676_001:0689b13": "知如是義故，亦於此中隨起言說。彼於",
    "T16n0676_001:0689b14": "後時不須觀察。「如是，若有眾生是愚夫類，",
    "T16n0676_001:0689b15": "是異生類，未得諸聖出世間慧，於一切法",
    "T16n0676_001:0689b16": "離言法性不能了知；彼於一切有為、無為，",
    "T16n0676_001:0689b17": "見已聞已，作如是念：『此所得者，決定實有有",
    "T16n0676_001:0689b18": "為、無為。』如其所見，如其所聞，堅固執著，隨",
    "T16n0676_001:0689b19": "起言說：『唯此諦實，餘皆癡妄。』彼於後時應",
    "T16n0676_001:0689b20": "更觀察。「若有眾生非愚夫類，已見聖諦，已",
    "T16n0676_001:0689b21": "得諸聖出世間慧，於一切法離言法性如實",
    "T16n0676_001:0689b22": "了知；彼於一切有為、無為，見已聞已，作如",
    "T16n0676_001:0689b23": "是念：『此所得者，決定無實有為、無為。然有分",
    "T16n0676_001:0689b24": "別所起行相，猶如幻事迷惑覺慧，於中發",
    "T16n0676_001:0689b25": "起為、無為想，或為、無為差別之想。』不如所",
    "T16n0676_001:0689b26": "見，不如所聞，堅固執著，隨起言說：『唯此諦",
    "T16n0676_001:0689b27": "實，餘皆癡妄。』為欲表知如是義故，亦於此",
    "T16n0676_001:0689b28": "中隨起言說。彼於後時不須觀察。「如是，",
    "T16n0676_001:0689b29": "善男子！彼諸聖者於此事中，以聖智、聖見，",
    "T16n0676_001:0689c01": "離名言故，現等正覺；即於如是離言法",
    "T16n0676_001:0689c02": "性，為欲令他現等覺故，假立名想，謂",
    "T16n0676_001:0689c03": "之有為，謂之無為。」爾時，解甚深義密意菩",
    "T16n0676_001:0689c04": "薩，欲重宣此義而說頌曰：",
    "T16n0676_001:0689c05": "「佛說離言無二義，　　甚深非愚之所行；",
    "T16n0676_001:0689c06": "　愚夫於此癡所惑，　　樂著二依言戲論。",
    "T16n0676_001:0689c07": "　彼或不定或邪定，　　流轉極長生死苦；",
    "T16n0676_001:0689c08": "　復違如是正智論，　　當生牛羊等類中。」",
    "T16n0676_001:0689c09": "爾時，法涌菩薩白佛言：「世尊！從此東方過",
    "T16n0676_001:0689c10": "七十二殑伽河沙等世界，有世界，名具大",
    "T16n0676_001:0689c11": "名稱；是中如來，號廣大名稱。我於先日，從",
    "T16n0676_001:0689c12": "彼佛土發來至此。我於彼佛土曾見一",
    "T16n0676_001:0689c13": "處，有七萬七千外道并其師首，同一會坐。",
    "T16n0676_001:0689c14": "為思諸法勝義諦相，彼共思議、稱量、觀察、遍",
    "T16n0676_001:0689c15": "推求時，於一切法勝義諦相，竟不能得。唯",
    "T16n0676_001:0689c16": "除種種意解，別異意解，變異意解，互相違背",
    "T16n0676_001:0689c17": "共興諍論，口出矛[矛*(替曰+貝)]，更相[矛*(替曰+貝)]已、刺已、惱已、",
    "T16n0676_001:0689c18": "壞已，各各離散。世尊！我於爾時，竊作是念：",
    "T16n0676_001:0689c19": "『如來出世，甚奇！希有！由出世故，乃於如是",
    "T16n0676_001:0689c20": "超過一切尋思所行勝義諦相，亦有通達，作",
    "T16n0676_001:0689c21": "證可得。』」說是語已。爾時，世尊告法涌菩",
    "T16n0676_001:0689c22": "薩曰：「善男子！如是，如是！如汝所說。我於超",
    "T16n0676_001:0689c23": "過一切尋思勝義諦相，現等正覺；現等覺",
    "T16n0676_001:0689c24": "已，為他宣說、顯現、開解、施設、照了。何以故？我",
    "T16n0676_001:0689c25": "說：『勝義是諸聖者內自所證；尋思所行是諸",
    "T16n0676_001:0689c26": "異生展轉所證。』是故，法涌！由此道理，當知",
    "T16n0676_001:0689c27": "勝義超過一切尋思境相。復次，法涌！我說：",
    "T16n0676_001:0689c28": "『勝義無相所行；尋思但行有相境界。』是故，法",
    "T16n0676_001:0689c29": "涌！由此道理，當知勝義超過一切尋思境",
    "T16n0676_001:0690a01": "相。復次，法涌！我說：『勝義不可言說，尋思但",
    "T16n0676_001:0690a02": "行言說境界。』是故，法涌！由此道理，當知勝",
    "T16n0676_001:0690a03": "義超過一切尋思境相。復次，法涌！我說：『勝",
    "T16n0676_001:0690a04": "義絕諸表示，尋思但行表示境界。』是故，法",
    "T16n0676_001:0690a05": "涌！由此道理，當知勝義超過一切尋思境",
    "T16n0676_001:0690a06": "相。復次，法涌！我說：『勝義絕諸諍論，尋思但",
    "T16n0676_001:0690a07": "行諍論境界。』是故，法涌！由此道理，當知勝",
    "T16n0676_001:0690a08": "義超過一切尋思境相。「法涌！當知，譬如有",
    "T16n0676_001:0690a09": "人盡其壽量習辛苦味；於蜜、石蜜上妙美",
    "T16n0676_001:0690a10": "味，不能尋思、不能比度、不能信解。或於",
    "T16n0676_001:0690a11": "長夜由欲貪勝解諸欲熾火所燒然故；於",
    "T16n0676_001:0690a12": "內除滅一切色、聲、香、味、觸相妙遠離樂，不能",
    "T16n0676_001:0690a13": "尋思、不能比度、不能信解。或於長夜由",
    "T16n0676_001:0690a14": "言說勝解，樂著世間綺言說故；於內寂靜",
    "T16n0676_001:0690a15": "聖默然樂，不能尋思、不能比度、不能信",
    "T16n0676_001:0690a16": "解。或於長夜由見聞覺知表示勝解，樂著",
    "T16n0676_001:0690a17": "世間諸表示故；於永除斷一切表示薩迦",
    "T16n0676_001:0690a18": "耶滅究竟涅槃，不能尋思、不能比度、不能",
    "T16n0676_001:0690a19": "信解。法涌！當知，譬如有人於其長夜由",
    "T16n0676_001:0690a20": "有種種我所、攝受，諍論勝解，樂著世間諸諍",
    "T16n0676_001:0690a21": "論故；於北拘盧洲無我所、無攝受、離諍論，不",
    "T16n0676_001:0690a22": "能尋思、不能比度、不能信解。如是，法涌！",
    "T16n0676_001:0690a23": "諸尋思者，於超一切尋思所行勝義諦相，不",
    "T16n0676_001:0690a24": "能尋思、不能比度、不能信解。」爾時，世尊",
    "T16n0676_001:0690a25": "欲重宣此義，而說頌曰：",
    "T16n0676_001:0690a26": "「內證無相之所行，　　不可言說絕表示，",
    "T16n0676_001:0690a27": "　息諸諍論勝義諦，　　超過一切尋思相。」",
    "T16n0676_001:0690a28": "爾時，善清淨慧菩薩白佛言：「世尊！甚奇！乃",
    "T16n0676_001:0690a29": "至世尊！善說！如世尊言：『勝義諦相微細甚",
    "T16n0676_001:0690b01": "深，超過諸法一異性相，難可通達。』世尊！我",
    "T16n0676_001:0690b02": "即於此曾見一處，有眾菩薩等正修行勝解",
    "T16n0676_001:0690b03": "行地，同一會坐，皆共思議勝義諦相與諸行",
    "T16n0676_001:0690b04": "相一異性相。於此會中，一類菩薩作如是",
    "T16n0676_001:0690b05": "言：『勝義諦相與諸行相都無有異。』一類菩",
    "T16n0676_001:0690b06": "薩復作是言：『非勝義諦相與諸行相都無",
    "T16n0676_001:0690b07": "有異；然勝義諦相異諸行相。』有餘菩薩疑",
    "T16n0676_001:0690b08": "惑猶豫，復作是言：『是諸菩薩，誰言諦實？誰言",
    "T16n0676_001:0690b09": "虛妄？誰如理行？誰不如理？』或唱是言：『勝義諦",
    "T16n0676_001:0690b10": "相與諸行相都無有異。』或唱是言：『勝義諦",
    "T16n0676_001:0690b11": "相異諸行相。』世尊！我見彼已竊作是念：『此",
    "T16n0676_001:0690b12": "諸善男子愚癡、頑鈍、不明、不善、不如理行，於",
    "T16n0676_001:0690b13": "勝義諦微細甚深，超過諸行一異性相，不能",
    "T16n0676_001:0690b14": "解了。』」說是語已。爾時，世尊告善清淨慧菩",
    "T16n0676_001:0690b15": "薩曰：「善男子！如是，如是。如汝所說：『彼諸善",
    "T16n0676_001:0690b16": "男子愚癡、頑鈍、不明、不善、不如理行，於勝義",
    "T16n0676_001:0690b17": "諦微細甚深，超過諸行一異性相，不能解了。』",
    "T16n0676_001:0690b18": "何以故？善清淨慧！非於諸行如是行時，名",
    "T16n0676_001:0690b19": "能通達勝義諦相，或於勝義諦而得作證。",
    "T16n0676_001:0690b20": "何以故？善清淨慧！若勝義諦相與諸行相都",
    "T16n0676_001:0690b21": "無異者：應於今時一切異生皆已見諦；又",
    "T16n0676_001:0690b22": "諸異生皆應已得無上方便安隱涅槃；或應",
    "T16n0676_001:0690b23": "已證阿耨多羅三藐三菩提。若勝義諦相與",
    "T16n0676_001:0690b24": "諸行相一向異者：已見諦者於諸行相應不",
    "T16n0676_001:0690b25": "除遣；若不除遣諸行相者，應於相縛不",
    "T16n0676_001:0690b26": "得解脫；此見諦者於諸相縛不解脫故，於",
    "T16n0676_001:0690b27": "麁重縛亦應不脫；由於二縛不解脫故，已",
    "T16n0676_001:0690b28": "見諦者應不能得無上方便安隱涅槃；或",
    "T16n0676_001:0690b29": "不應證阿耨多羅三藐三菩提。「善清淨慧！",
    "T16n0676_001:0690c01": "由於今時非諸異生皆已見諦；非諸異生",
    "T16n0676_001:0690c02": "已能獲得無上方便安隱涅槃；亦非已證阿",
    "T16n0676_001:0690c03": "耨多羅三藐三菩提。是故勝義諦相與諸行",
    "T16n0676_001:0690c04": "相都無異相，不應道理！若於此中作如",
    "T16n0676_001:0690c05": "是言：『勝義諦相與諸行相都無異者。』由",
    "T16n0676_001:0690c06": "此道理，當知一切非如理行，不如正理。「善清",
    "T16n0676_001:0690c07": "淨慧！由於今時非見諦者於諸行相不",
    "T16n0676_001:0690c08": "能除遣，然能除遣；非見諦者於諸相縛不",
    "T16n0676_001:0690c09": "能解脫，然能解脫；非見諦者於麁重縛不",
    "T16n0676_001:0690c10": "能解脫，然能解脫；以於二障能解脫故，亦",
    "T16n0676_001:0690c11": "能獲得無上方便安隱涅槃；或有能證阿耨",
    "T16n0676_001:0690c12": "多羅三藐三菩提。是故勝義諦相與諸行相，",
    "T16n0676_001:0690c13": "一向異相，不應道理！若於此中作如是言：",
    "T16n0676_001:0690c14": "『勝義諦相與諸行相一向異者。』由此道理，",
    "T16n0676_001:0690c15": "當知一切非如理行，不如正理。「復次，善清",
    "T16n0676_001:0690c16": "淨慧！若勝義諦相與諸行相都無異者，如",
    "T16n0676_001:0690c17": "諸行相墮雜染相，此勝義諦相亦應如是",
    "T16n0676_001:0690c18": "墮雜染相。善清淨慧！若勝義諦相與諸行",
    "T16n0676_001:0690c19": "相一向異者，應非一切行相共相，名勝義",
    "T16n0676_001:0690c20": "諦相。善清淨慧！由於今時勝義諦相非墮",
    "T16n0676_001:0690c21": "雜染相；諸行共相名勝義諦相。是故勝義諦",
    "T16n0676_001:0690c22": "相與諸行相都無異相，不應道理；勝義諦",
    "T16n0676_001:0690c23": "相與諸行相一向異相，不應道理！若於此",
    "T16n0676_001:0690c24": "中作如是言：『勝義諦相與諸行相都無有",
    "T16n0676_001:0690c25": "異；或勝義諦相與諸行相一向異者。』由此道",
    "T16n0676_001:0690c26": "理，當知一切非如理行，不如正理。「復次，善",
    "T16n0676_001:0690c27": "清淨慧！若勝義諦相與諸行相都無異者，",
    "T16n0676_001:0690c28": "如勝義諦相於諸行相無有差別，一切行",
    "T16n0676_001:0690c29": "相亦應如是無有差別。修觀行者於諸行",
    "T16n0676_001:0691a01": "中，如其所見、如其所聞、如其所覺、如其所",
    "T16n0676_001:0691a02": "知，不應後時更求勝義。若勝義諦相與諸",
    "T16n0676_001:0691a03": "行相一向異者，應非諸行唯無我性、唯無",
    "T16n0676_001:0691a04": "自性之所顯現，是勝義相。又應俱時別相成",
    "T16n0676_001:0691a05": "立，謂雜染相及清淨相。「善清淨慧！由於今時",
    "T16n0676_001:0691a06": "一切行相皆有差別，非無差別；修觀行者",
    "T16n0676_001:0691a07": "於諸行中，如其所見、如其所聞、如其所覺、",
    "T16n0676_001:0691a08": "如其所知，復於後時更求勝義。又即諸行",
    "T16n0676_001:0691a09": "唯無我性、唯無自性之所顯現，名勝義相。又",
    "T16n0676_001:0691a10": "非俱時染淨二相別相成立。是故勝義諦相",
    "T16n0676_001:0691a11": "與諸行相都無有異、或一向異，不應道理！",
    "T16n0676_001:0691a12": "若於此中作如是言：『勝義諦相與諸行相",
    "T16n0676_001:0691a13": "都無有異、或一向異者。』由此道理，當知一",
    "T16n0676_001:0691a14": "切非如理行，不如正理。「善清淨慧！如螺貝上",
    "T16n0676_001:0691a15": "鮮白色性，不易施設與彼螺貝一相異相。",
    "T16n0676_001:0691a16": "如螺貝上鮮白色性；金上黃色亦復如是。如",
    "T16n0676_001:0691a17": "箜篌聲上美妙曲性，不易施設與箜篌聲",
    "T16n0676_001:0691a18": "一相異相。如黑沈上有妙香性，不易施設",
    "T16n0676_001:0691a19": "與彼黑沈一相異相。如胡椒上辛猛利性，",
    "T16n0676_001:0691a20": "不易施設與彼胡椒一相異相。如胡椒上",
    "T16n0676_001:0691a21": "辛猛利性，訶梨淡性亦復如是。如蠧羅綿",
    "T16n0676_001:0691a22": "上有柔軟性，不易施設與蠧羅綿一相異",
    "T16n0676_001:0691a23": "相。如熟酥上所有醍醐，不易施設與彼熟",
    "T16n0676_001:0691a24": "酥一相異相。又如一切行上無常性，一切有",
    "T16n0676_001:0691a25": "漏法上苦性，一切法上補特伽羅無我性，不",
    "T16n0676_001:0691a26": "易施設與彼行等一相異相。又如貪上不",
    "T16n0676_001:0691a27": "寂靜相及雜染相，不易施設此與彼貪一",
    "T16n0676_001:0691a28": "相異相。如於貪上，於瞋、癡上，當知亦爾。如",
    "T16n0676_001:0691a29": "是，善清淨慧！勝義諦相不可施設與諸行",
    "T16n0676_001:0691b01": "相一相異相。「善清淨慧！我於如是微細、極",
    "T16n0676_001:0691b02": "微細，甚深、極甚深，難通達、極難通達，超過諸",
    "T16n0676_001:0691b03": "法一異性相，勝義諦相現正等覺；現等覺",
    "T16n0676_001:0691b04": "已為他宣說、顯示、開解、施設、照了。」爾時，世尊",
    "T16n0676_001:0691b05": "欲重宣此義，而說頌曰：",
    "T16n0676_001:0691b06": "「行界勝義相，　　離一異性相；",
    "T16n0676_001:0691b07": "　若分別一異，　　彼非如理行。",
    "T16n0676_001:0691b08": "　眾生為相縛，　　及彼麁重縛；",
    "T16n0676_001:0691b09": "　要勤修止觀，　　爾乃得解脫。」",
    "T16n0676_001:0691b10": "爾時，世尊告長老善現曰：「善現！汝於有情",
    "T16n0676_001:0691b11": "界中，知幾有情懷增上慢，為增上慢所執",
    "T16n0676_001:0691b12": "持故記別所解？汝於有情界中，知幾有情",
    "T16n0676_001:0691b13": "離增上慢記別所解？」長老善現白佛言：",
    "T16n0676_001:0691b14": "「世尊！我知有情界中少分有情離增上",
    "T16n0676_001:0691b15": "慢記別所解。世尊！我知有情界中有無量",
    "T16n0676_001:0691b16": "無數不可說有情懷增上慢，為增上慢所",
    "T16n0676_001:0691b17": "執持故記別所解。「世尊！我於一時住阿",
    "T16n0676_001:0691b18": "練若大樹林中，時有眾多苾芻亦於此林",
    "T16n0676_001:0691b19": "依近我住。我見彼諸苾芻於日後分，展轉",
    "T16n0676_001:0691b20": "聚集，依有所得現觀，各說種種相法，記別",
    "T16n0676_001:0691b21": "所解。「於中一類，由得蘊故、得蘊相故、得",
    "T16n0676_001:0691b22": "蘊起故、得蘊盡故、得蘊滅故、得蘊滅作",
    "T16n0676_001:0691b23": "證故，記別所解。如此一類由得蘊故，復有",
    "T16n0676_001:0691b24": "一類由得處故，復有一類得緣起故，當",
    "T16n0676_001:0691b25": "知亦爾。「復有一類由得食故、得食相故、",
    "T16n0676_001:0691b26": "得食起故、得食盡故、得食滅故、得食滅",
    "T16n0676_001:0691b27": "作證故，記別所解。「復有一類由得諦故、",
    "T16n0676_001:0691b28": "得諦相故、得諦遍知故、得諦永斷故、得諦",
    "T16n0676_001:0691b29": "作證故、得諦修習故，記別所解。「復有一類",
    "T16n0676_001:0691c01": "由得界故、得界相故、得界種種性故、得",
    "T16n0676_001:0691c02": "界非一性故、得界滅故、得界滅作證故，記",
    "T16n0676_001:0691c03": "別所解。「復有一類由得念住故、得念住",
    "T16n0676_001:0691c04": "相故、得念住能治所治故、得念住修故、",
    "T16n0676_001:0691c05": "得念住未生令生故、得念住生已堅住不",
    "T16n0676_001:0691c06": "忘倍修增廣故，記別所解。如有一類得",
    "T16n0676_001:0691c07": "念住故；復有一類得正斷故；得神足故；",
    "T16n0676_001:0691c08": "得諸根故；得諸力故；得覺支故，當知亦",
    "T16n0676_001:0691c09": "爾。「復有一類得八支聖道故、得八支聖道",
    "T16n0676_001:0691c10": "相故、得八支聖道能治所治故、得八支聖",
    "T16n0676_001:0691c11": "道修故、得八支聖道未生令生故、得八支",
    "T16n0676_001:0691c12": "聖道生已堅住不忘倍修增廣故，記別所解。",
    "T16n0676_001:0691c13": "「世尊！我見彼已竊作是念：『此諸長老依有",
    "T16n0676_001:0691c14": "所得現觀，各說種種相法，記別所解。當知",
    "T16n0676_001:0691c15": "彼諸長老，一切皆懷增上慢，為增上慢所執",
    "T16n0676_001:0691c16": "持故，於勝義諦遍一切一味相，不能解了。』",
    "T16n0676_001:0691c17": "是故，世尊！甚奇！乃至世尊！善說！如世尊言：",
    "T16n0676_001:0691c18": "『勝義諦相，微細、最微細，甚深、最甚深，難通達、",
    "T16n0676_001:0691c19": "最難通達，遍一切一味相。』世尊！此聖教中修",
    "T16n0676_001:0691c20": "行苾芻，於勝義諦遍一切一味相尚難通達，",
    "T16n0676_001:0691c21": "況諸外道。」爾時，世尊告長老善現曰：「如是，",
    "T16n0676_001:0691c22": "如是。善現！我於微細最微細、甚深最甚深、",
    "T16n0676_001:0691c23": "難通達最難通達，遍一切一味相勝義諦，現",
    "T16n0676_001:0691c24": "正等覺；現等覺已，為他宣說、顯示、開解、施",
    "T16n0676_001:0691c25": "設、照了。何以故？善現！我已顯示於一切蘊中",
    "T16n0676_001:0691c26": "清淨所緣，是勝義諦。我已顯示於一切處、緣",
    "T16n0676_001:0691c27": "起、食、諦、界、念住、正斷、神足、根、力、覺支、道支中",
    "T16n0676_001:0691c28": "清淨所緣，是勝義諦。此清淨所緣於一切蘊",
    "T16n0676_001:0691c29": "中，是一味相、無別異相；如於蘊中，如是於",
    "T16n0676_001:0692a01": "一切處中，乃至一切道支中，是一味相、無別",
    "T16n0676_001:0692a02": "異相。是故，善現！由此道理，當知勝義諦是",
    "T16n0676_001:0692a03": "遍一切一味相。「復次，善現！修觀行苾芻，通",
    "T16n0676_001:0692a04": "達一蘊真如勝義法無我性已，更不尋求各",
    "T16n0676_001:0692a05": "別餘蘊、諸處、緣起、食、諦、界、念住、正斷、神足、根、力、",
    "T16n0676_001:0692a06": "覺支、道支真如勝義法無我性。唯即隨此真",
    "T16n0676_001:0692a07": "如勝義無二智為依止，故於遍一切一味",
    "T16n0676_001:0692a08": "相勝義諦，審察趣證。是故，善現！由此道理，",
    "T16n0676_001:0692a09": "當知勝義諦是遍一切一味相。「復次，善現！",
    "T16n0676_001:0692a10": "如彼諸蘊展轉異相，如彼諸處、緣起、食、諦、界、",
    "T16n0676_001:0692a11": "念住、正斷、神足、根、力、覺支、道支，展轉異相。若",
    "T16n0676_001:0692a12": "一切法真如勝義法無我性亦異相者，是則",
    "T16n0676_001:0692a13": "真如勝義法無我性亦應有因，從因所生。",
    "T16n0676_001:0692a14": "若從因生應是有為，若是有為應非勝義，",
    "T16n0676_001:0692a15": "若非勝義應更尋求餘勝義諦。善現！由此",
    "T16n0676_001:0692a16": "真如勝義法無我性，不名有因，非因所生，",
    "T16n0676_001:0692a17": "亦非有為，是勝義諦，得此勝義更不尋求",
    "T16n0676_001:0692a18": "餘勝義諦。唯有常常時、恒恒時，如來出世、若",
    "T16n0676_001:0692a19": "不出世，諸法法性安立，法界安住。是故，善現！",
    "T16n0676_001:0692a20": "由此道理，當知勝義諦是遍一切一味相。「善",
    "T16n0676_001:0692a21": "現！譬如種種非一品類異相色中，虛空無相、",
    "T16n0676_001:0692a22": "無分別、無變異、遍一切一味相。如是，異性、異",
    "T16n0676_001:0692a23": "相一切法中，勝義諦遍一切一味相，當知",
    "T16n0676_001:0692a24": "亦然。」爾時，世尊欲重宣此義，而說頌曰：",
    "T16n0676_001:0692a25": "「此遍一切一味相，　　勝義諸佛說無異；",
    "T16n0676_001:0692a26": "　若有於中異分別，　　彼定愚癡依上慢。」",
    "T16n0676_001:0692a27": "心意識相品第三",
    "T16n0676_001:0692a28": "爾時，廣慧菩薩摩訶薩白佛言：「世尊！如世尊",
    "T16n0676_001:0692a29": "說：『於心意識祕密善巧菩薩。』於心意識祕",
    "T16n0676_001:0692b01": "密善巧菩薩者，齊何名為於心意識祕密善",
    "T16n0676_001:0692b02": "巧菩薩？如來齊何施設彼為於心意識祕",
    "T16n0676_001:0692b03": "密善巧菩薩？」說是語已。爾時，世尊告廣慧",
    "T16n0676_001:0692b04": "菩薩摩訶薩曰：「善哉，善哉！廣慧！汝今乃能請",
    "T16n0676_001:0692b05": "問如來如是深義；汝今為欲利益安樂無",
    "T16n0676_001:0692b06": "量眾生，哀愍世間、及諸天、人、阿素洛等；為令",
    "T16n0676_001:0692b07": "獲得義利安樂，故發斯問。汝應諦聽，吾當",
    "T16n0676_001:0692b08": "為汝說心意識祕密之義。「廣慧當知，於六",
    "T16n0676_001:0692b09": "趣生死彼彼有情，墮彼彼有情眾中，或在卵",
    "T16n0676_001:0692b10": "生、或在胎生、或在濕生、或在化生，身分生",
    "T16n0676_001:0692b11": "起，於中最初一切種子心識成熟、展轉、和合、",
    "T16n0676_001:0692b12": "增長、廣大。依二執受：一者、有色諸根及所依",
    "T16n0676_001:0692b13": "執受；二者、相名分別言說戲論習氣執受。有色",
    "T16n0676_001:0692b14": "界中具二執受，無色界中不具二種。「廣慧！",
    "T16n0676_001:0692b15": "此識亦名阿陀那識。何以故？由此識於身",
    "T16n0676_001:0692b16": "隨逐執持故。亦名阿賴耶識。何以故？由此",
    "T16n0676_001:0692b17": "識於身攝受、藏隱、同安危義故。亦名為心。何",
    "T16n0676_001:0692b18": "以故？由此識色聲香味觸等積集滋長故。「廣",
    "T16n0676_001:0692b19": "慧！阿陀那識為依止、為建立故，六識身轉，",
    "T16n0676_001:0692b20": "謂眼識、耳、鼻、舌、身、意識。此中有識：眼及色為",
    "T16n0676_001:0692b21": "緣生眼識，與眼識俱隨行，同時、同境，有分",
    "T16n0676_001:0692b22": "別意識轉。有識：耳、鼻、舌、身，及聲、香、味、觸為",
    "T16n0676_001:0692b23": "緣，生耳、鼻、舌、身識，與耳、鼻、舌、身識俱隨行，",
    "T16n0676_001:0692b24": "同時、同境，有分別意識轉。廣慧！若於爾時",
    "T16n0676_001:0692b25": "一眼識轉，即於此時唯有一分別意識，與",
    "T16n0676_001:0692b26": "眼識同所行轉。若於爾時二、三、四、五諸識身",
    "T16n0676_001:0692b27": "轉，即於此時唯有一分別意識，與五識身",
    "T16n0676_001:0692b28": "同所行轉。「廣慧！譬如大瀑水流，若有一浪",
    "T16n0676_001:0692b29": "生緣現前，唯一浪轉；若二、若多浪生緣現前，",
    "T16n0676_001:0692c01": "有多浪轉。然此瀑水自類恒流無斷無盡。",
    "T16n0676_001:0692c02": "又如善淨鏡面，若有一影生緣現前，唯一影",
    "T16n0676_001:0692c03": "起；若二、若多影生緣現前，有多影起。非此",
    "T16n0676_001:0692c04": "鏡面轉變為影，亦無受用滅盡可得。「如是，",
    "T16n0676_001:0692c05": "廣慧！由似瀑流阿陀那識為依止、為建",
    "T16n0676_001:0692c06": "立故，若於爾時有一眼識生緣現前，即於",
    "T16n0676_001:0692c07": "此時一眼識轉；若於爾時乃至有五識身",
    "T16n0676_001:0692c08": "生緣現前，即於此時五識身轉。「廣慧！如是",
    "T16n0676_001:0692c09": "菩薩雖由法住智為依止、為建立故，於",
    "T16n0676_001:0692c10": "心意識祕密善巧。然諸如來不齊於此，施",
    "T16n0676_001:0692c11": "設彼為於心意識一切祕密善巧菩薩。廣",
    "T16n0676_001:0692c12": "慧！若諸菩薩於內各別：如實不見阿陀那、",
    "T16n0676_001:0692c13": "不見阿陀那識；不見阿賴耶、不見阿賴耶",
    "T16n0676_001:0692c14": "識；不見積集、不見心；不見眼色及眼識；",
    "T16n0676_001:0692c15": "不見耳聲及耳識；不見鼻香及鼻識；不見",
    "T16n0676_001:0692c16": "舌味及舌識；不見身觸及身識；不見意法",
    "T16n0676_001:0692c17": "及意識；是名勝義善巧菩薩；如來施設彼",
    "T16n0676_001:0692c18": "為勝義善巧菩薩。廣慧！齊此名為於心意",
    "T16n0676_001:0692c19": "識一切祕密善巧菩薩；如來齊此施設彼為",
    "T16n0676_001:0692c20": "於心意識一切祕密善巧菩薩。」爾時，世尊欲",
    "T16n0676_001:0692c21": "重宣此義，而說頌曰：",
    "T16n0676_001:0692c22": "「阿陀那識甚深細，　　一切種子如瀑流，",
    "T16n0676_001:0692c23": "　我於凡愚不開演，　　恐彼分別執為我。」",
    "T16n0676_001:0692c24": "解深密經卷第一"
}