{
    "T10n0279_073:0396b09": "大方廣佛華嚴經卷第七十三",
    "T10n0279_073:0396b11": "于闐國三藏實叉難陀奉 制譯",
    "T10n0279_073:0396b12": "入法界品第三十九之十四",
    "T10n0279_073:0396b13": "[0396b13] 爾時，善財童子往大願精進力救護一切眾",
    "T10n0279_073:0396b14": "生夜神所，見彼夜神在大眾中，坐普現一切",
    "T10n0279_073:0396b15": "宮殿摩尼王藏師子之座，普現法界國土摩尼",
    "T10n0279_073:0396b16": "寶網彌覆其上，現日、月、星宿影像身，現隨",
    "T10n0279_073:0396b17": "眾生心普令得見身，現等一切眾生形相身，",
    "T10n0279_073:0396b18": "現無邊廣大色相海身，現普現一切威儀身，",
    "T10n0279_073:0396b19": "現普於十方示現身，現普調一切眾生身，現",
    "T10n0279_073:0396b20": "廣運速疾神通身，現利益眾生不絕身，現常",
    "T10n0279_073:0396b21": "遊虛空利益身，現一切佛所頂禮身，現修習",
    "T10n0279_073:0396b22": "一切善根身，現受持佛法不忘身，現成滿菩",
    "T10n0279_073:0396b23": "薩大願身，現光明充滿十方身，現法燈普滅",
    "T10n0279_073:0396b24": "世暗身，現了法如幻淨智身，現遠離塵暗法",
    "T10n0279_073:0396b25": "性身，現普智照法明了身，現究竟無患無熱",
    "T10n0279_073:0396b26": "身，現不可沮壞堅固身，現無所住佛力身，現",
    "T10n0279_073:0396b27": "無分別離染身，現本清淨法性身。[0396b27] 時，善財童",
    "T10n0279_073:0396b28": "子見如是等佛剎微塵數差別身，一心頂禮，",
    "T10n0279_073:0396b29": "舉體投地，良久乃起，合掌瞻仰，於善知識生",
    "T10n0279_073:0396c01": "十種心。何等為十？所謂：「於善知識生同己心，",
    "T10n0279_073:0396c02": "令我精勤辦一切智助道法故；於善知識生",
    "T10n0279_073:0396c03": "清淨自業果心，親近供養生善根故；於善知",
    "T10n0279_073:0396c04": "識生莊嚴菩薩行心，令我速能莊嚴一切菩",
    "T10n0279_073:0396c05": "薩行故；於善知識生成就一切佛法心，誘誨",
    "T10n0279_073:0396c06": "於我令修道故；於善知識生能生心，能生",
    "T10n0279_073:0396c07": "於我無上法故；於善知識生出離心，令我修",
    "T10n0279_073:0396c08": "行普賢菩薩所有行願而出離故；於善知識",
    "T10n0279_073:0396c09": "生具一切福智海心，令我積集諸白法故；於",
    "T10n0279_073:0396c10": "善知識生增長心，令我增長一切智故；於善",
    "T10n0279_073:0396c11": "知識生具一切善根心，令我志願得圓滿故；",
    "T10n0279_073:0396c12": "於善知識生能成辦大利益心，令我自在安",
    "T10n0279_073:0396c13": "住一切菩薩法故，成一切智道故，得一切佛",
    "T10n0279_073:0396c14": "法故。」是為十。[0396c14] 發是心已，得彼夜神與諸菩",
    "T10n0279_073:0396c15": "薩佛剎微塵數同行。所謂：同念，心常憶念十",
    "T10n0279_073:0396c16": "方三世一切佛故；同慧，分別決了一切法海",
    "T10n0279_073:0396c17": "差別門故；同趣，能轉一切諸佛如來妙法輪",
    "T10n0279_073:0396c18": "故；同覺，以等空智普入一切三世間故；同",
    "T10n0279_073:0396c19": "根，成就菩薩清淨光明智慧根故；同心，善",
    "T10n0279_073:0396c20": "能修習無礙功德，莊嚴一切菩薩道故；同境，",
    "T10n0279_073:0396c21": "普照諸佛所行境故；同證，得一切智照實相",
    "T10n0279_073:0396c22": "海淨光明故；同義，能以智慧了一切法真實",
    "T10n0279_073:0396c23": "性故；同勇猛，能壞一切障礙山故；同色身，隨",
    "T10n0279_073:0396c24": "眾生心示現身故；同力，求一切智不退轉故；",
    "T10n0279_073:0396c25": "同無畏，其心清淨如虛空故；同精進，於無",
    "T10n0279_073:0396c26": "量劫行菩薩行無懈倦故；同辯才，得法無礙",
    "T10n0279_073:0396c27": "智光明故；同無等，身相清淨超世間故；同愛",
    "T10n0279_073:0396c28": "語，令一切眾生皆歡喜故；同妙音，普演一",
    "T10n0279_073:0396c29": "切法門海故；同滿音，一切眾生隨類解故；同",
    "T10n0279_073:0397a01": "淨德，修習如來淨功德故；同智地，一切佛所",
    "T10n0279_073:0397a02": "受法輪故；同梵行，安住一切佛境界故；同大",
    "T10n0279_073:0397a03": "慈，念念普覆一切國土眾生海故；同大悲，普",
    "T10n0279_073:0397a04": "雨法雨潤澤一切諸眾生故；同身業，以方便",
    "T10n0279_073:0397a05": "行教化一切諸眾生故；同語業，以隨類音演",
    "T10n0279_073:0397a06": "說一切諸法門故；同意業，普攝眾生置一切",
    "T10n0279_073:0397a07": "智境界中故；同莊嚴，嚴淨一切諸佛剎故；同",
    "T10n0279_073:0397a08": "親近，有佛出世皆親近故；同勸請，請一切",
    "T10n0279_073:0397a09": "佛轉法輪故；同供養，常樂供養一切佛故；同",
    "T10n0279_073:0397a10": "教化，調伏一切諸眾生故；同光明，照了一",
    "T10n0279_073:0397a11": "切諸法門故；同三昧，普知一切眾生心故；同",
    "T10n0279_073:0397a12": "充遍，以自在力充滿一切諸佛剎海修諸行",
    "T10n0279_073:0397a13": "故；同住處，住諸菩薩大神通故；同眷屬，一",
    "T10n0279_073:0397a14": "切菩薩共止住故；同入處，普入世界微細處",
    "T10n0279_073:0397a15": "故；同心慮，普知一切諸佛剎故；同往詣，普入",
    "T10n0279_073:0397a16": "一切佛剎海故；同方便，悉現一切諸佛剎故；",
    "T10n0279_073:0397a17": "同超勝，於諸佛剎皆無比故；同不退，普入",
    "T10n0279_073:0397a18": "十方無障礙故；同破闇，得一切佛成菩提智",
    "T10n0279_073:0397a19": "大光明故；同無生忍，入一切佛眾會海故；同",
    "T10n0279_073:0397a20": "遍一切諸佛剎網，恭敬供養不可說剎諸如",
    "T10n0279_073:0397a21": "來故；同智證，了知彼彼法門海故；同修行，順",
    "T10n0279_073:0397a22": "行一切諸法門故；同希求，於清淨法深樂欲",
    "T10n0279_073:0397a23": "故；同清淨，集佛功德而以莊嚴身、口、意故；同",
    "T10n0279_073:0397a24": "妙意，於一切法智明了故；同精進，普集一切",
    "T10n0279_073:0397a25": "諸善根故；同淨行，成滿一切菩薩行故；同無",
    "T10n0279_073:0397a26": "礙，了一切法皆無相故；同善巧，於諸法中智",
    "T10n0279_073:0397a27": "自在故；同隨樂，隨眾生心現境界故；同方便，",
    "T10n0279_073:0397a28": "善習一切所應習故；同護念，得一切佛所護",
    "T10n0279_073:0397a29": "念故；同入地，得入一切菩薩地故；同所住，安",
    "T10n0279_073:0397b01": "住一切菩薩位故；同記別，一切諸佛授其記",
    "T10n0279_073:0397b02": "故；同三昧，一剎那中普入一切三昧門故；同",
    "T10n0279_073:0397b03": "建立，示現種種諸佛事故；同正念，正念一切",
    "T10n0279_073:0397b04": "境界門故；同修行，盡未來劫修行一切菩薩",
    "T10n0279_073:0397b05": "行故；同淨信，於諸如來無量智慧極欣樂故；",
    "T10n0279_073:0397b06": "同捨離，滅除一切諸障礙故；同不退智，與",
    "T10n0279_073:0397b07": "諸如來智慧等故；同受生，應現成熟諸眾生",
    "T10n0279_073:0397b08": "故；同所住，住一切智方便門故；同境界，於法",
    "T10n0279_073:0397b09": "界境得自在故；同無依，永斷一切所依心故；",
    "T10n0279_073:0397b10": "同說法，已入諸法平等智故；同勤修，常蒙",
    "T10n0279_073:0397b11": "諸佛所護念故；同神通，開悟眾生令修一切",
    "T10n0279_073:0397b12": "菩薩行故；同神力，能入十方世界海故；同陀",
    "T10n0279_073:0397b13": "羅尼，普照一切總持海故；同祕密法，了知一",
    "T10n0279_073:0397b14": "切修多羅中妙法門故；同甚深法，解一切法",
    "T10n0279_073:0397b15": "如虛空故；同光明，普照一切諸世界故；同欣",
    "T10n0279_073:0397b16": "樂，隨眾生心而為開示令歡喜故；同震動，",
    "T10n0279_073:0397b17": "為諸眾生現神通力普動十方一切剎故；同",
    "T10n0279_073:0397b18": "不虛，見聞憶念皆悉令其心調伏故；同出離，",
    "T10n0279_073:0397b19": "滿足一切諸大願海，成就如來十力智故。[0397b19] 時，",
    "T10n0279_073:0397b20": "善財童子觀察大願精進力救護一切眾生",
    "T10n0279_073:0397b21": "夜神，起十種清淨心，獲如是等佛剎微塵數",
    "T10n0279_073:0397b22": "同菩薩行；既獲此已，心轉清淨，偏袒右肩，頂",
    "T10n0279_073:0397b23": "禮其足，一心合掌，以偈讚曰：",
    "T10n0279_073:0397b24": "「我發堅固意，  志求無上覺；",
    "T10n0279_073:0397b25": " 今於善知識，  而起自己心。",
    "T10n0279_073:0397b26": " 以見善知識，  集無盡白法，",
    "T10n0279_073:0397b27": " 滅除眾罪垢，  成就菩提果。",
    "T10n0279_073:0397b28": " 我見善知識，  功德莊嚴心，",
    "T10n0279_073:0397b29": " 盡未來剎劫，  勤修所行道。",
    "T10n0279_073:0397c01": " 我念善知識，  攝受饒益我，",
    "T10n0279_073:0397c02": " 為我悉示現，  正教真實法，",
    "T10n0279_073:0397c03": " 關閉諸惡趣，  顯示人天路，",
    "T10n0279_073:0397c04": " 亦示諸如來，  成一切智道。",
    "T10n0279_073:0397c05": " 我念善知識，  是佛功德藏，",
    "T10n0279_073:0397c06": " 念念能出生，  虛空功德海。",
    "T10n0279_073:0397c07": " 與我波羅蜜，  增我難思福，",
    "T10n0279_073:0397c08": " 長我淨功德，  令我冠佛繒。",
    "T10n0279_073:0397c09": " 我念善知識，  能滿佛智道；",
    "T10n0279_073:0397c10": " 誓願常依止，  圓滿白淨法。",
    "T10n0279_073:0397c11": " 我以此等故，  功德悉具足，",
    "T10n0279_073:0397c12": " 普為諸眾生，  說一切智道。",
    "T10n0279_073:0397c13": " 聖者為我師，  與我無上法，",
    "T10n0279_073:0397c14": " 無量無數劫，  不能報其恩。」",
    "T10n0279_073:0397c15": "[0397c15] 爾時，善財說此偈已，白言：「大聖！願為我說，此",
    "T10n0279_073:0397c16": "解脫門名為何等？發心已來為幾時耶？久如",
    "T10n0279_073:0397c17": "當得阿耨多羅三藐三菩提？」[0397c17] 夜神告言：[0397c17] 「善男",
    "T10n0279_073:0397c18": "子！此解脫門，名：教化眾生令生善根。我以成",
    "T10n0279_073:0397c19": "就此解脫故，悟一切法自性平等，入於諸法",
    "T10n0279_073:0397c20": "真實之性，證無依法，捨離世間，悉知諸法",
    "T10n0279_073:0397c21": "色相差別，亦能了達青、黃、赤、白，性皆不實，無",
    "T10n0279_073:0397c22": "有差別，而恒示現無量色身。所謂：種種色身、",
    "T10n0279_073:0397c23": "非一色身、無邊色身、清淨色身、一切莊嚴色",
    "T10n0279_073:0397c24": "身、普見色身、等一切眾生色身、普現一切眾",
    "T10n0279_073:0397c25": "生前色身、光明普照色身、見無厭足色身、相",
    "T10n0279_073:0397c26": "好清淨色身、離眾惡光明色身、示現大勇猛",
    "T10n0279_073:0397c27": "色身、甚難得色身、一切世間無能映蔽色身、",
    "T10n0279_073:0397c28": "一切世間共稱歎無盡色身、念念常觀察色",
    "T10n0279_073:0397c29": "身、示現種種雲色身、種種形顯色色身、現無",
    "T10n0279_073:0398a01": "量自在力色身、妙光明色身、一切淨妙莊嚴",
    "T10n0279_073:0398a02": "色身、隨順成熟一切眾生色身、隨其心樂現",
    "T10n0279_073:0398a03": "前調伏色身、無障礙普光明色身、清淨無濁",
    "T10n0279_073:0398a04": "穢色身、具足莊嚴不可壞色身、不思議法方",
    "T10n0279_073:0398a05": "便光明色身、無能映奪一切色身、無諸闇破",
    "T10n0279_073:0398a06": "一切闇色身、集一切白淨法色身、大勢力功",
    "T10n0279_073:0398a07": "德海色身、從過去恭敬因所生色身、如虛空",
    "T10n0279_073:0398a08": "清淨心所生色身、最勝廣大色身、無斷無盡",
    "T10n0279_073:0398a09": "色身、光明海色身、於一切世間無所依平等",
    "T10n0279_073:0398a10": "色身、遍十方無所礙色身、念念現種種色相",
    "T10n0279_073:0398a11": "海色身、增長一切眾生歡喜心色身、攝取一",
    "T10n0279_073:0398a12": "切眾生海色身、一一毛孔中說一切佛功德海",
    "T10n0279_073:0398a13": "色身、淨一切眾生欲解海色身、決了一切法",
    "T10n0279_073:0398a14": "義色身、無障礙普照耀色身、等虛空淨光明",
    "T10n0279_073:0398a15": "色身、放廣大淨光明色身、照現無垢法色身、",
    "T10n0279_073:0398a16": "無比色身、差別莊嚴色身、普照十方色身、隨",
    "T10n0279_073:0398a17": "時示現應眾生色身、寂靜色身、滅一切煩惱",
    "T10n0279_073:0398a18": "色身、一切眾生福田色身、一切眾生見不虛",
    "T10n0279_073:0398a19": "色身、大智慧勇猛力色身、無障礙普周遍色",
    "T10n0279_073:0398a20": "身、妙身雲普現世間皆蒙益色身、具足大慈",
    "T10n0279_073:0398a21": "海色身、大福德寶山王色身、放光明普照世",
    "T10n0279_073:0398a22": "間一切趣色身、大智慧清淨色身、生眾生正",
    "T10n0279_073:0398a23": "念心色身、一切寶光明色身、普光藏色身、現",
    "T10n0279_073:0398a24": "世間種種清淨相色身、求一切智處色身、現",
    "T10n0279_073:0398a25": "微笑令眾生生淨信色身、一切寶莊嚴光明色",
    "T10n0279_073:0398a26": "身、不取不捨一切眾生色身、無決定無究竟",
    "T10n0279_073:0398a27": "色身、現自在加持力色身、現一切神通變化",
    "T10n0279_073:0398a28": "色身、生如來家色身、遠離眾惡遍法界海色",
    "T10n0279_073:0398a29": "身、普現一切如來道場眾會色身、具種種眾",
    "T10n0279_073:0398b01": "色海色身、從善行所流色身、隨所應化示現",
    "T10n0279_073:0398b02": "色身、一切世間見無厭足色身、種種淨光明",
    "T10n0279_073:0398b03": "色身、現一切三世海色身、放一切光明海色",
    "T10n0279_073:0398b04": "身、現無量差別光明海色身、超諸世間一切",
    "T10n0279_073:0398b05": "香光明色身、現不可說日輪雲色身、現廣大",
    "T10n0279_073:0398b06": "月輪雲色身、放無量須彌山妙華雲色身、出",
    "T10n0279_073:0398b07": "種種鬘雲色身、現一切寶蓮華雲色身、興一",
    "T10n0279_073:0398b08": "切燒香雲遍法界色身、散一切末香藏雲色",
    "T10n0279_073:0398b09": "身、現一切如來大願身色身、現一切語言音",
    "T10n0279_073:0398b10": "聲演法海色身、現普賢菩薩像色身。[0398b10] 「念念中，",
    "T10n0279_073:0398b11": "現如是等色相身充滿十方，令諸眾生或",
    "T10n0279_073:0398b12": "見、或念、或聞說法、或因親近、或得開悟、或見",
    "T10n0279_073:0398b13": "神通、或&#x89A9;變化，悉隨心樂，應時調伏，捨不善",
    "T10n0279_073:0398b14": "業，住於善行。善男子！當知此由大願力故，一",
    "T10n0279_073:0398b15": "切智力故，菩薩解脫力故，大悲力故，大慈力",
    "T10n0279_073:0398b16": "故，作如是事。[0398b16] 「善男子！我入此解脫，了知法",
    "T10n0279_073:0398b17": "性無有差別，而能示現無量色身，一一身",
    "T10n0279_073:0398b18": "現無量色相海，一一相放無量光明雲，一一",
    "T10n0279_073:0398b19": "光現無量佛國土，一一土現無量佛興世，一",
    "T10n0279_073:0398b20": "一佛現無量神通力，開發眾生宿世善根，未",
    "T10n0279_073:0398b21": "種者令種，已種者令增長，已增長者令成熟；",
    "T10n0279_073:0398b22": "念念中，令無量眾生，於阿耨多羅三藐三菩",
    "T10n0279_073:0398b23": "提得不退轉。[0398b23] 「善男子！如汝所問：『從幾時來，",
    "T10n0279_073:0398b24": "發菩提心，修菩薩行？』如是之義，承佛神力，當",
    "T10n0279_073:0398b25": "為汝說。[0398b25] 「善男子！菩薩智輪遠離一切分別",
    "T10n0279_073:0398b26": "境界，不可以生死中長短、染淨、廣狹、多少，如",
    "T10n0279_073:0398b27": "是諸劫分別顯示。何以故？菩薩智輪本性清",
    "T10n0279_073:0398b28": "淨，離一切分別網，超一切障礙山，隨所應",
    "T10n0279_073:0398b29": "化而普照故。[0398b29] 「善男子！譬如日輪，無有晝夜；但",
    "T10n0279_073:0398c01": "出時名：晝，沒時名：夜。菩薩智輪亦復如是，無",
    "T10n0279_073:0398c02": "有分別，亦無三世；但隨心現，教化眾生，言",
    "T10n0279_073:0398c03": "其止住前劫、後劫。[0398c03] 「善男子！譬如日輪，住閻浮",
    "T10n0279_073:0398c04": "空，其影悉現一切寶物及以河海諸淨水中，",
    "T10n0279_073:0398c05": "一切眾生莫不目見，而彼淨日不來至此。菩",
    "T10n0279_073:0398c06": "薩智輪亦復如是，出諸有海，住佛實法，寂靜",
    "T10n0279_073:0398c07": "空中無有所依，為欲化度諸眾生故，而於",
    "T10n0279_073:0398c08": "諸趣隨類受生；實不生死，無所染著，無長",
    "T10n0279_073:0398c09": "短劫諸想分別。何以故？菩薩究竟離心想，",
    "T10n0279_073:0398c10": "見一切顛倒，得真實見，見法實性，知一切世",
    "T10n0279_073:0398c11": "間如夢、如幻；無有眾生，但以大悲大願力故，",
    "T10n0279_073:0398c12": "現眾生前教化調伏。[0398c12] 「佛子！譬如船師，常以大",
    "T10n0279_073:0398c13": "船，於河流中不依此岸、不著彼岸、不住中",
    "T10n0279_073:0398c14": "流，而度眾生無有休息。菩薩摩訶薩亦復如",
    "T10n0279_073:0398c15": "是，以波羅蜜船，於生死流中不依此岸、不著",
    "T10n0279_073:0398c16": "彼岸、不住中流，而度眾生無有休息；雖無量",
    "T10n0279_073:0398c17": "劫修菩薩行，未曾分別劫數長短。[0398c17] 「佛子！如",
    "T10n0279_073:0398c18": "大虛空，一切世界於中成壞而無分別，本",
    "T10n0279_073:0398c19": "性清淨，無染無亂，無礙無厭，非長非短，盡未",
    "T10n0279_073:0398c20": "來劫持一切剎。菩薩摩訶薩亦復如是，以等",
    "T10n0279_073:0398c21": "虛空界廣大深心，起大願風輪，攝諸眾生，令",
    "T10n0279_073:0398c22": "離惡道，生諸善趣，悉令安住一切智地，滅諸",
    "T10n0279_073:0398c23": "煩惱生死苦縛，而無憂喜、疲厭之心。[0398c23] 「善男",
    "T10n0279_073:0398c24": "子！如幻化人，肢體雖具，而無入息及以出",
    "T10n0279_073:0398c25": "息、寒、熱、飢、渴、憂、喜、生、死十種之事。菩薩摩訶",
    "T10n0279_073:0398c26": "薩亦復如是，以如幻智平等法身現眾色",
    "T10n0279_073:0398c27": "相，於諸有趣住無量劫教化眾生，於生死中",
    "T10n0279_073:0398c28": "一切境界，無欣無厭，無愛無恚，無苦無樂，無",
    "T10n0279_073:0398c29": "取無捨，無安無怖。[0398c29] 「佛子！菩薩智慧雖復如是",
    "T10n0279_073:0399a01": "甚深難測，我當承佛威神之力為汝解說，令",
    "T10n0279_073:0399a02": "未來世諸菩薩等滿足大願、成就諸力。[0399a02] 「佛子！",
    "T10n0279_073:0399a03": "乃往古世，過世界海微塵數劫，有劫名：善光，",
    "T10n0279_073:0399a04": "世界名：寶光。於其劫中，有一萬佛出興于世。",
    "T10n0279_073:0399a05": "其最初佛，號：法輪音虛空燈王如來、應、正等",
    "T10n0279_073:0399a06": "覺，十號圓滿。彼閻浮提，有一王都，名：寶莊嚴；",
    "T10n0279_073:0399a07": "其東不遠，有一大林，名曰：妙光；中有道場，名",
    "T10n0279_073:0399a08": "為：寶華。彼道場中，有普光明摩尼蓮華藏師",
    "T10n0279_073:0399a09": "子之座。時，彼如來於此座上，成阿耨多羅三",
    "T10n0279_073:0399a10": "藐三菩提，滿一百年坐於道場，為諸菩薩、諸",
    "T10n0279_073:0399a11": "天、世人及閻浮提宿植善根已成熟者演說",
    "T10n0279_073:0399a12": "正法。[0399a12] 「是時，國王名曰：勝光。時世人民壽一萬",
    "T10n0279_073:0399a13": "歲，其中多有殺、盜、婬佚、妄語、綺語、兩舌、惡",
    "T10n0279_073:0399a14": "口、貪、瞋、邪見、不孝父母、不敬沙門婆羅門",
    "T10n0279_073:0399a15": "等。時，王為欲調伏彼故，造立囹圄，枷鎖禁",
    "T10n0279_073:0399a16": "閉，無量眾生於中受苦。[0399a16] 「王有太子，名為：善伏，",
    "T10n0279_073:0399a17": "端正殊特，人所喜見，具二十八大人之相。在",
    "T10n0279_073:0399a18": "宮殿中，遙聞獄囚楚毒音聲，心懷傷愍。從宮",
    "T10n0279_073:0399a19": "殿出，入牢獄中，見諸罪人杻械、枷鎖遞相連",
    "T10n0279_073:0399a20": "繫，置幽闇處，或以火炙，或以煙熏，或被榜",
    "T10n0279_073:0399a21": "笞，或遭臏割，裸形亂髮，飢渴羸瘦，筋斷骨",
    "T10n0279_073:0399a22": "現，號叫苦劇。太子見已，心生悲愍，以無畏聲",
    "T10n0279_073:0399a23": "安慰之言：『汝莫憂惱！汝勿愁怖！我當令汝悉",
    "T10n0279_073:0399a24": "得解脫。』便詣王所而白王言：『獄中罪人苦毒",
    "T10n0279_073:0399a25": "難處，願垂寬宥，施以無畏。』[0399a25] 「時，王即集五百大",
    "T10n0279_073:0399a26": "臣而問之言：『是事云何？』諸臣答言：『彼罪人者，",
    "T10n0279_073:0399a27": "私竊官物，謀奪王位，盜入宮闈，罪應刑戮。有",
    "T10n0279_073:0399a28": "哀救者，罪亦至死。』[0399a28] 「時，彼太子悲心轉切，語大",
    "T10n0279_073:0399a29": "臣言：『如汝所說，但放此人；隨其所應，可以治",
    "T10n0279_073:0399b01": "我。我為彼故，一切苦事悉皆能受，粉身沒命，",
    "T10n0279_073:0399b02": "無所顧惜，要令罪人皆得免苦。何以故？我若",
    "T10n0279_073:0399b03": "不救此眾生者，云何能救三界牢獄諸苦眾",
    "T10n0279_073:0399b04": "生？一切眾生在三界中，貪愛所縛，愚癡所",
    "T10n0279_073:0399b05": "蔽，貧無功德，墮諸惡趣，身形鄙陋，諸根放逸，",
    "T10n0279_073:0399b06": "其心迷惑，不求出道，失智慧光，樂著三有，斷",
    "T10n0279_073:0399b07": "諸福德，滅諸智慧，種種煩惱濁亂其心，住苦",
    "T10n0279_073:0399b08": "牢獄，入魔&#x7F65;網，生老病死憂悲惱害，如是諸",
    "T10n0279_073:0399b09": "苦常所逼迫。我當云何令彼解脫？應捨身命",
    "T10n0279_073:0399b10": "而拔濟之！』[0399b10] 「時，諸大臣共詣王所，悉舉其手高",
    "T10n0279_073:0399b11": "聲唱言：『大王當知，如太子意，毀壞王法，禍及",
    "T10n0279_073:0399b12": "萬人。若王愛念不責治者，王之寶祚亦不久",
    "T10n0279_073:0399b13": "立。』王聞此言，赫然大怒，令誅太子及諸罪人。",
    "T10n0279_073:0399b14": "[0399b14] 「王后聞之，愁憂號哭，毀形降服，與千采女馳",
    "T10n0279_073:0399b15": "詣王所，舉身投地頂禮王足，俱作是言：『唯願",
    "T10n0279_073:0399b16": "大王，赦太子命！』王即迴顧，語太子言：『莫救罪",
    "T10n0279_073:0399b17": "人；若救罪人，必當殺汝！』爾時，太子為欲專",
    "T10n0279_073:0399b18": "求一切智故，為欲利益諸眾生故，為以大悲",
    "T10n0279_073:0399b19": "普救攝故，其心堅固無有退怯，復白王言：『願",
    "T10n0279_073:0399b20": "恕彼罪，身當受戮！』王言：『隨意！』爾時，王后白言：",
    "T10n0279_073:0399b21": "『大王！願聽太子，半月行施，恣意修福，然後治",
    "T10n0279_073:0399b22": "罪。』王即聽許。[0399b22] 「時，都城北有一大園，名曰：日光，",
    "T10n0279_073:0399b23": "是昔施場。太子往彼，設大施會；飲食、衣服、華",
    "T10n0279_073:0399b24": "鬘、瓔珞、塗香、末香、幢幡、寶蓋，諸莊嚴具，隨",
    "T10n0279_073:0399b25": "有所求，靡不周給。經半月已，於最後日，國王、",
    "T10n0279_073:0399b26": "大臣、長者、居士、城邑人民及諸外道，悉來集",
    "T10n0279_073:0399b27": "會。[0399b27] 「時，法輪音虛空燈王如來，知諸眾生調伏",
    "T10n0279_073:0399b28": "時至，與大眾俱，天王圍遶，龍王供養，夜叉王",
    "T10n0279_073:0399b29": "守護，乾闥婆王讚歎，阿脩羅王曲躬頂禮，迦",
    "T10n0279_073:0399c01": "樓羅王以清淨心散諸寶華，緊那羅王歡喜",
    "T10n0279_073:0399c02": "勸請，摩&#x777A;羅伽王一心瞻仰，來入彼會。[0399c02] 「爾",
    "T10n0279_073:0399c03": "時，太子及諸大眾，遙見佛來，端嚴殊特，諸根",
    "T10n0279_073:0399c04": "寂定如調順象，心無垢濁如清淨池，現大神",
    "T10n0279_073:0399c05": "通，示大自在，顯大威德，種種相好莊嚴其",
    "T10n0279_073:0399c06": "身，放大光明普照世界，一切毛孔出香焰雲，",
    "T10n0279_073:0399c07": "震動十方無量佛剎，隨所至處普雨一切",
    "T10n0279_073:0399c08": "諸莊嚴具；以佛威儀，以佛功德，眾生見者，心",
    "T10n0279_073:0399c09": "淨歡喜，煩惱銷滅。[0399c09] 「爾時，太子及諸大眾五",
    "T10n0279_073:0399c10": "體投地，頂禮其足，安施床座，合掌白言：『善來",
    "T10n0279_073:0399c11": "世尊！善來善逝！唯願哀愍，攝受於我，處于此",
    "T10n0279_073:0399c12": "座！』以佛神力，淨居諸天即變此座為香摩尼",
    "T10n0279_073:0399c13": "蓮華之座。佛坐其上，諸菩薩眾亦皆就座周",
    "T10n0279_073:0399c14": "匝圍遶。時，彼會中一切眾生，因見如來，苦滅",
    "T10n0279_073:0399c15": "障除，堪受聖法。[0399c15] 「爾時，如來知其可化，以圓滿",
    "T10n0279_073:0399c16": "音，說修多羅，名：普照因輪，令諸眾生隨類各",
    "T10n0279_073:0399c17": "解。時，彼會中有八十那由他眾生，遠塵離垢，",
    "T10n0279_073:0399c18": "得法眼淨；無量那由他眾生，得無學地；十",
    "T10n0279_073:0399c19": "千眾生，住大乘道，入普賢行，成滿大願。當爾",
    "T10n0279_073:0399c20": "之時，十方各百佛剎微塵數眾生，於大乘中，",
    "T10n0279_073:0399c21": "心得調伏；無量世界一切眾生，免離惡趣，生",
    "T10n0279_073:0399c22": "於天上。善伏太子即於此時，得菩薩教化眾",
    "T10n0279_073:0399c23": "生令生善根解脫門。[0399c23] 「善男子！爾時太子豈異",
    "T10n0279_073:0399c24": "人乎？我身是也。我因往昔起大悲心，捨身",
    "T10n0279_073:0399c25": "命財救苦眾生，開門大施供養於佛，得此解",
    "T10n0279_073:0399c26": "脫。佛子當知，我於爾時，但為利益一切眾",
    "T10n0279_073:0399c27": "生，不著三界，不求果報，不貪名稱，不欲自讚",
    "T10n0279_073:0399c28": "輕毀於他，於諸境界無所貪染、無所怖畏，但",
    "T10n0279_073:0399c29": "莊嚴大乘出要之道，常樂觀察一切智門，修",
    "T10n0279_073:0400a01": "行苦行，得此解脫。[0400a01] 「佛子！於汝意云何，彼時五",
    "T10n0279_073:0400a02": "百大臣，欲害我者，豈異人乎？今提婆達多等",
    "T10n0279_073:0400a03": "五百徒黨是也。是諸人等，蒙佛教化，皆當得",
    "T10n0279_073:0400a04": "阿耨多羅三藐三菩提，於未來世，過須彌山",
    "T10n0279_073:0400a05": "微塵數劫，爾時有劫，名：善光，世界名：寶光，於",
    "T10n0279_073:0400a06": "中成佛。其五百佛次第興世，最初如來，名曰：",
    "T10n0279_073:0400a07": "大悲；第二，名：饒益世間；第三，名：大悲師子；第",
    "T10n0279_073:0400a08": "四，名：救護眾生；乃至最後，名曰：醫王。雖彼諸",
    "T10n0279_073:0400a09": "佛大悲平等，然其國土、種族、父母、受生、誕生、",
    "T10n0279_073:0400a10": "出家、學道、往詣道場、轉正法輪、說修多羅、語",
    "T10n0279_073:0400a11": "言、音聲、光明、眾會、壽命、法住及其名號，各各",
    "T10n0279_073:0400a12": "差別。[0400a12] 「佛子！彼諸罪人，我所救者，即拘留孫等",
    "T10n0279_073:0400a13": "賢劫千佛，及百萬阿僧祇諸大菩薩——於無量",
    "T10n0279_073:0400a14": "精進力名稱功德慧如來所，發阿耨多羅三",
    "T10n0279_073:0400a15": "藐三菩提心，今於十方國土，行菩薩道，修習",
    "T10n0279_073:0400a16": "增長此菩提，教化眾生，令生善根解脫者",
    "T10n0279_073:0400a17": "是。時勝光王，今薩遮尼乾子大論師是。時",
    "T10n0279_073:0400a18": "王宮人及諸眷屬，即彼尼乾六萬弟子——與師",
    "T10n0279_073:0400a19": "俱來，建大論幢，共佛論議，悉降伏之，授阿耨",
    "T10n0279_073:0400a20": "多羅三藐三菩提記者是。此諸人等，皆當作",
    "T10n0279_073:0400a21": "佛，國土莊嚴、劫數、名號，各各有異。[0400a21] 「佛子！我",
    "T10n0279_073:0400a22": "於爾時救罪人已，父母聽我捨離國土、妻子、",
    "T10n0279_073:0400a23": "財寶，於法輪音虛空燈王佛所出家學道。五",
    "T10n0279_073:0400a24": "百歲中，淨修梵行，即得成就百萬陀羅尼、百",
    "T10n0279_073:0400a25": "萬神通、百萬法藏、百萬求一切智勇猛精",
    "T10n0279_073:0400a26": "進，淨治百萬堪忍門，增長百萬思惟心，成就",
    "T10n0279_073:0400a27": "百萬菩薩力，入百萬菩薩智門，得百萬般若",
    "T10n0279_073:0400a28": "波羅蜜門，見十方百萬諸佛，生百萬菩薩大",
    "T10n0279_073:0400a29": "願；念念中，十方各照百萬佛剎；念念中，憶念",
    "T10n0279_073:0400b01": "十方世界前後際劫百萬諸佛；念念中，知十方",
    "T10n0279_073:0400b02": "世界百萬諸佛變化海；念念中，見十方百萬",
    "T10n0279_073:0400b03": "世界所有眾生種種諸趣，隨業所受生時、死",
    "T10n0279_073:0400b04": "時、善趣、惡趣、好色、惡色，其諸眾生種種心",
    "T10n0279_073:0400b05": "行、種種欲樂、種種根性、種種業習、種種成",
    "T10n0279_073:0400b06": "就，皆悉明了。[0400b06] 「佛子！我於爾時命終之後，還",
    "T10n0279_073:0400b07": "復於彼王家受生，作轉輪王，彼法輪音虛空",
    "T10n0279_073:0400b08": "燈王如來滅後，次即於此值法空王如來，承",
    "T10n0279_073:0400b09": "事供養；次為帝釋，即此道場值天王藏如來，",
    "T10n0279_073:0400b10": "親近供養；次為夜摩天王，即於此世界值大",
    "T10n0279_073:0400b11": "地威力山如來，親近供養；次為兜率天王，即",
    "T10n0279_073:0400b12": "於此世界值法輪光音聲王如來，親近供養；",
    "T10n0279_073:0400b13": "次為化樂天王，即於此世界值虛空智王如",
    "T10n0279_073:0400b14": "來，親近供養；次為他化自在天王，即於此",
    "T10n0279_073:0400b15": "世界值無能壞幢如來，親近供養；次為阿脩",
    "T10n0279_073:0400b16": "羅王，即於此世界值一切法雷音王如來，親",
    "T10n0279_073:0400b17": "近供養；次為梵王，即於此世界值普現化演",
    "T10n0279_073:0400b18": "法音如來，親近供養。[0400b18] 「佛子！此寶光世界善光",
    "T10n0279_073:0400b19": "劫中，有一萬佛出興于世，我皆親近承事",
    "T10n0279_073:0400b20": "供養。次復有劫，名曰：日光，有六十億佛出",
    "T10n0279_073:0400b21": "興於世，最初如來，名：妙相山，我時為王，名曰：",
    "T10n0279_073:0400b22": "大慧，於彼佛所承事供養；次有佛出，名：圓滿",
    "T10n0279_073:0400b23": "肩，我為居士，親近供養；次有佛出，名：離垢童",
    "T10n0279_073:0400b24": "子，我為大臣，親近供養；次有佛出，名：勇猛持，",
    "T10n0279_073:0400b25": "我為阿脩羅王，親近供養；次有佛出，名：須彌",
    "T10n0279_073:0400b26": "相，我為樹神，親近供養；次有佛出，名：離垢",
    "T10n0279_073:0400b27": "臂，我為商主，親近供養；次有佛出，名：師子遊",
    "T10n0279_073:0400b28": "步，我為城神，親近供養；次有佛出，名為：寶髻，",
    "T10n0279_073:0400b29": "我為毘沙門天王，親近供養；次有佛出，名：最",
    "T10n0279_073:0400c01": "上法稱，我為乾闥婆王，親近供養；次有佛",
    "T10n0279_073:0400c02": "出，名：光明冠，我為鳩槃荼王，親近供養。[0400c02] 「於",
    "T10n0279_073:0400c03": "彼劫中，如是次第有六十億如來出興於世。",
    "T10n0279_073:0400c04": "我常於此受種種身，一一佛所親近供養，教",
    "T10n0279_073:0400c05": "化成就無量眾生；於一一佛所，得種種三昧",
    "T10n0279_073:0400c06": "門、種種陀羅尼門、種種神通門、種種辯才",
    "T10n0279_073:0400c07": "門、種種一切智門、種種法明門、種種智慧門，",
    "T10n0279_073:0400c08": "照種種十方海，入種種佛剎海，見種種諸佛",
    "T10n0279_073:0400c09": "海，清淨成就，增長廣大。如於此劫中親近供",
    "T10n0279_073:0400c10": "養爾所諸佛，於一切處、一切世界海微塵數",
    "T10n0279_073:0400c11": "劫，所有諸佛出興于世，親近供養，聽聞說法，",
    "T10n0279_073:0400c12": "信受護持，亦復如是。如是，一切諸如來所，皆",
    "T10n0279_073:0400c13": "悉修習此解脫門，復得無量解脫方便。」[0400c13] 爾時，",
    "T10n0279_073:0400c14": "救護一切眾生主夜神，欲重宣此解脫義，即",
    "T10n0279_073:0400c15": "為善財而說頌言：",
    "T10n0279_073:0400c16": "「汝以歡喜信樂心，  問此難思解脫法；",
    "T10n0279_073:0400c17": " 我承如來護念力，  為汝宣說應聽受。",
    "T10n0279_073:0400c18": " 過去無邊廣大劫，  過於剎海微塵數，",
    "T10n0279_073:0400c19": " 時有世界名寶光，  其中有劫號善光。",
    "T10n0279_073:0400c20": " 於此善光大劫中，  一萬如來出興世，",
    "T10n0279_073:0400c21": " 我皆親近而供養，  從其修學此解脫。",
    "T10n0279_073:0400c22": " 時有王都名喜嚴，  縱廣寬平極殊麗，",
    "T10n0279_073:0400c23": " 雜業眾生所居住，  或心清淨或作惡。",
    "T10n0279_073:0400c24": " 爾時有王名勝光，  恒以正法御群生；",
    "T10n0279_073:0400c25": " 其王太子名善伏，  形體端正備眾相。",
    "T10n0279_073:0400c26": " 時有無量諸罪人，  繫身牢獄當受戮；",
    "T10n0279_073:0400c27": " 太子見已生悲愍，  上啟於王請寬宥。",
    "T10n0279_073:0400c28": " 爾時諸臣共白王：  『今此太子危王國，",
    "T10n0279_073:0400c29": " 如是罪人應受戮，  如何悉救令除免？』",
    "T10n0279_073:0401a01": " 時勝光王語太子：  『汝救彼罪自當受！』",
    "T10n0279_073:0401a02": " 太子哀念情轉深，  誓救眾生無退怯。",
    "T10n0279_073:0401a03": " 時王夫人采女等，  俱來王所白王言：",
    "T10n0279_073:0401a04": "『願放太子半月中，  布施眾生作功德。』",
    "T10n0279_073:0401a05": " 時王聞已即聽許，  設大施會濟貧乏，",
    "T10n0279_073:0401a06": " 一切眾生靡不臻，  隨有所求咸給與。",
    "T10n0279_073:0401a07": " 如是半月日云滿，  太子就戮時將至，",
    "T10n0279_073:0401a08": " 大眾百千萬億人，  同時瞻仰俱號泣。",
    "T10n0279_073:0401a09": " 彼佛知眾根將熟，  而來此會化群生，",
    "T10n0279_073:0401a10": " 顯現神變大莊嚴，  靡不親近而恭敬。",
    "T10n0279_073:0401a11": " 佛以一音方便說，  法燈普照修多羅，",
    "T10n0279_073:0401a12": " 無量眾生意柔軟，  悉蒙與授菩提記。",
    "T10n0279_073:0401a13": " 善伏太子生歡喜，  發興無上正覺心，",
    "T10n0279_073:0401a14": " 誓願承事於如來，  普為眾生作依處。",
    "T10n0279_073:0401a15": " 便即出家依佛住，  修行一切種智道，",
    "T10n0279_073:0401a16": " 爾時便得此解脫，  大悲廣濟諸群生。",
    "T10n0279_073:0401a17": " 於中止住經劫海，  諦觀諸法真實性，",
    "T10n0279_073:0401a18": " 常於苦海救眾生，  如是修習菩提道。",
    "T10n0279_073:0401a19": " 劫中所有諸佛現，  悉皆承事無有餘，",
    "T10n0279_073:0401a20": " 咸以清淨信解心，  聽聞持護所說法。",
    "T10n0279_073:0401a21": " 次於佛剎微塵數，  無量無邊諸劫海，",
    "T10n0279_073:0401a22": " 所有諸佛現世間，  一一供養皆如是。",
    "T10n0279_073:0401a23": " 我念往昔為太子，  見諸眾生在牢獄，",
    "T10n0279_073:0401a24": " 誓願捨身而救護，  因其證此解脫門。",
    "T10n0279_073:0401a25": " 經於佛剎微塵數，  廣大劫海常修習，",
    "T10n0279_073:0401a26": " 念念令其得增長，  復獲無邊巧方便。",
    "T10n0279_073:0401a27": " 彼中所有諸如來，  我悉得見蒙開悟，",
    "T10n0279_073:0401a28": " 令我增明此解脫，  及以種種方便力。",
    "T10n0279_073:0401a29": " 我於無量千億劫，  學此難思解脫門；",
    "T10n0279_073:0401b01": " 諸佛法海無有邊，  我悉一時能普飲。",
    "T10n0279_073:0401b02": " 十方所有一切剎，  其身普入無所礙；",
    "T10n0279_073:0401b03": " 三世種種國土名，  念念了知皆悉盡。",
    "T10n0279_073:0401b04": " 三世所有諸佛海，  一一明見盡無餘；",
    "T10n0279_073:0401b05": " 亦能示現其身相，  普詣於彼如來所。",
    "T10n0279_073:0401b06": " 又於十方一切剎，  一切諸佛導師前，",
    "T10n0279_073:0401b07": " 普雨一切莊嚴雲，  供養一切無上覺。",
    "T10n0279_073:0401b08": " 又以無邊大問海，  啟請一切諸世尊；",
    "T10n0279_073:0401b09": " 彼佛所雨妙法雲，  皆悉受持無忘失。",
    "T10n0279_073:0401b10": " 又於十方無量剎，  一切如來眾會前，",
    "T10n0279_073:0401b11": " 坐於眾妙莊嚴座，  示現種種神通力。",
    "T10n0279_073:0401b12": " 又於十方無量剎，  示現種種諸神變，",
    "T10n0279_073:0401b13": " 一身示現無量身，  無量身中現一身。",
    "T10n0279_073:0401b14": " 又於一一毛孔中，  悉放無數大光明，",
    "T10n0279_073:0401b15": " 各以種種巧方便，  除滅眾生煩惱火。",
    "T10n0279_073:0401b16": " 又於一一毛孔中，  出現無量化身雲，",
    "T10n0279_073:0401b17": " 充滿十方諸世界，  普雨法雨濟群品。",
    "T10n0279_073:0401b18": " 十方一切諸佛子，  入此難思解脫門，",
    "T10n0279_073:0401b19": " 悉盡未來無量劫，  安住修行菩薩行。",
    "T10n0279_073:0401b20": " 隨其心樂為說法，  令彼皆除邪見網，",
    "T10n0279_073:0401b21": " 示以天道及二乘，  乃至如來一切智。",
    "T10n0279_073:0401b22": " 一切眾生受生處，  示現無邊種種身，",
    "T10n0279_073:0401b23": " 悉同其類現眾像，  普應其心而說法。",
    "T10n0279_073:0401b24": " 若有得此解脫門，  則住無邊功德海，",
    "T10n0279_073:0401b25": " 譬如剎海微塵數，  不可思議無有量。",
    "T10n0279_073:0401b26": "[0401b26] 「善男子！我唯知此教化眾生令生善根解脫",
    "T10n0279_073:0401b27": "門。如諸菩薩摩訶薩，超諸世間，現諸趣身，不",
    "T10n0279_073:0401b28": "住攀緣，無有障礙，了達一切諸法自性，善能",
    "T10n0279_073:0401b29": "觀察一切諸法，得無我智，證無我法，教化調",
    "T10n0279_073:0401c01": "伏一切眾生恒無休息，心常安住無二法門，",
    "T10n0279_073:0401c02": "普入一切諸言辭海；我今云何能知能說彼",
    "T10n0279_073:0401c03": "功德海、彼勇猛智、彼心行處、彼三昧境、彼解",
    "T10n0279_073:0401c04": "脫力？[0401c04] 「善男子！此閻浮提，有一園林，名：嵐毘尼；",
    "T10n0279_073:0401c05": "彼園有神，名：妙德圓滿。汝詣彼問：菩薩云何",
    "T10n0279_073:0401c06": "修菩薩行、生如來家、為世光明，盡未來劫而",
    "T10n0279_073:0401c07": "無厭倦？」[0401c07] 時，善財童子頂禮其足，遶無量匝，合",
    "T10n0279_073:0401c08": "掌瞻仰，辭退而去。"
}