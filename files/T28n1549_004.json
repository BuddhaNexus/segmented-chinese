{
    "T28n1549_004:0745c07": "尊婆須蜜菩薩所集論卷第四",
    "T28n1549_004:0745c09": "尊婆須蜜造",
    "T28n1549_004:0745c10": "符秦罽賓三藏僧伽跋澄等譯",
    "T28n1549_004:0745c11": "三昧揵度首",
    "T28n1549_004:0745c12": "[0745c12] 又世尊言。諸比丘集聚來會有二因緣。若當",
    "T28n1549_004:0745c13": "論經深義。若當賢聖默然口不出言。云何論",
    "T28n1549_004:0745c14": "經深義。云何賢聖默然口不出言。或作是說。",
    "T28n1549_004:0745c15": "於欲不著。觀欲惡露不淨是謂論經深義。於",
    "T28n1549_004:0745c16": "第二禪賢聖默然思惟。尊者大目揵連亦作",
    "T28n1549_004:0745c17": "是說。於是比丘思惟第二禪。是謂賢聖默然。",
    "T28n1549_004:0745c18": "或作是說。十二因緣。是謂論經深義思惟十",
    "T28n1549_004:0745c19": "二因緣。是謂賢聖默然。或作是說。契經偈決",
    "T28n1549_004:0745c20": "廣布是深經義。心專一不亂而聽法。是謂賢",
    "T28n1549_004:0745c21": "聖默然。或作是說。棄一切惡行。是深經義。念",
    "T28n1549_004:0745c22": "棄一切行而思惟之。是謂賢聖默然。或作是",
    "T28n1549_004:0745c23": "說。空無想願分別廣布。是深經義。思惟空無",
    "T28n1549_004:0745c24": "想願。是謂賢聖默然。或作是說。分別四賢聖",
    "T28n1549_004:0745c25": "諦。是深經義。善思惟四賢聖諦。是賢聖默然。",
    "T28n1549_004:0745c26": "或作是說。法論者。合集人民布現等法。賢聖",
    "T28n1549_004:0745c27": "默然者。思惟不淨觀。法起則起法滅則滅。",
    "T28n1549_004:0745c28": "或作是說。說法聲遠聞。是謂法論。思惟內事。",
    "T28n1549_004:0745c29": "是謂賢聖默然。復次集聚來會。亦是其事。當",
    "T28n1549_004:0746a01": "說諸法。已說當善聽之。於彼法論親近賢聖。",
    "T28n1549_004:0746a02": "譬如戒輪定輪智慧輪解脫輪解脫智慧見",
    "T28n1549_004:0746a03": "智慧輪。乃至十二因緣輪。聞此輪已持諷誦",
    "T28n1549_004:0746a04": "讀。意不染著不厭。心不亂善思惟。是謂賢聖",
    "T28n1549_004:0746a05": "默然。如所說尊大目揵連賢聖默然。此是其",
    "T28n1549_004:0746a06": "義。曇摩提那比丘尼作是說。彼比丘從滅盡",
    "T28n1549_004:0746a07": "三昧起。近三更樂寂更樂不用定更樂。無想",
    "T28n1549_004:0746a08": "更樂。云何寂更樂。云何不用定更樂。云何無",
    "T28n1549_004:0746a09": "想更樂。或作是說。空解脫門是寂更樂。無願",
    "T28n1549_004:0746a10": "解脫門不用定更樂。無想解脫門是無想更",
    "T28n1549_004:0746a11": "樂。或作是說。彼從滅盡三昧起緣涅槃無漏",
    "T28n1549_004:0746a12": "故。不用定現在前。即當言不用定。彼不用定",
    "T28n1549_004:0746a13": "彼無想定。無漏不用定。不用定緣涅槃無",
    "T28n1549_004:0746a14": "想也。復次彼從滅盡三昧起。住有想無想。",
    "T28n1549_004:0746a15": "起若干心。當言近無想更樂。彼住時入不用",
    "T28n1549_004:0746a16": "定起若干心。當言近不用定更樂。若住彼時",
    "T28n1549_004:0746a17": "起識處起若干心。當言近寂更樂。是謂其義。",
    "T28n1549_004:0746a18": "於五三昧彼起若干心。當言起心。猶如漸漸",
    "T28n1549_004:0746a19": "睡眠覺便速起疾。如是漸漸入滅盡三昧不",
    "T28n1549_004:0746a20": "漸漸起。當言是觀。頗有二斯陀含成就無漏",
    "T28n1549_004:0746a21": "一禪現在前第二禪不現在前耶。或作是說",
    "T28n1549_004:0746a22": "有。若應空者則現在前。若應無願者不現在",
    "T28n1549_004:0746a23": "前。或作是說。若所依有力者。則現在前。若所",
    "T28n1549_004:0746a24": "依力少則不現在前。或作是說。若利根者則",
    "T28n1549_004:0746a25": "現在前。若鈍根者不現在前。或作是說。若厭",
    "T28n1549_004:0746a26": "欲界棄欲界行則現在前。若厭三界棄三界行",
    "T28n1549_004:0746a27": "則不現在前。復次未曾有所造行入無漏。三",
    "T28n1549_004:0746a28": "昧觀應無漏。頗初禪中間近滅盡三昧耶。或",
    "T28n1549_004:0746a29": "作是說。有若得驃騫度三昧。則於禪中間入",
    "T28n1549_004:0746b01": "滅盡三昧也。或作是說。若依初禪等越次取",
    "T28n1549_004:0746b02": "證。則於初禪中間四諦所斷結使。則近滅盡",
    "T28n1549_004:0746b03": "三昧。問彼非近初禪中間。入三昧彼便得近。",
    "T28n1549_004:0746b04": "或作是說。初禪中間入第二禪時。梵天上諸",
    "T28n1549_004:0746b05": "相應結。則得滅盡。問必起禪中間。是故不",
    "T28n1549_004:0746b06": "近禪中間。或作是說。若依初禪中間等越次",
    "T28n1549_004:0746b07": "取證。彼於初禪中間四諦所斷結。近滅盡三",
    "T28n1549_004:0746b08": "昧。問此非初禪中間。何以故。必起世俗禪中",
    "T28n1549_004:0746b09": "間。賢聖道而現在前。復次非入初禪中間近",
    "T28n1549_004:0746b10": "滅盡三昧。結使未盡。外觀盡彼智種俱住之",
    "T28n1549_004:0746b11": "法。當無覺有觀即起不滅盡。如樂眾生入慈",
    "T28n1549_004:0746b12": "三昧。非一切眾生有樂。彼三昧為緣何等。或",
    "T28n1549_004:0746b13": "作是說。諸樂眾生即彼因緣。問不緣一切眾",
    "T28n1549_004:0746b14": "生有其慈。或作是說。一切眾生有其樂根彼",
    "T28n1549_004:0746b15": "即緣。問非一切眾生有樂根現在前。亦有現",
    "T28n1549_004:0746b16": "在眾生有樂根。或作是說。若自更樂彼一切",
    "T28n1549_004:0746b17": "眾生解脫。問非以此樂使眾生樂。或作是說。",
    "T28n1549_004:0746b18": "非以慈堂一切眾生有樂。復次以此方便堅",
    "T28n1549_004:0746b19": "住其心滅諸瞋恚成就諸法。問以顛倒故滅",
    "T28n1549_004:0746b20": "諸瞋恚。復次覺諸眾生有其樂根。求眾樂解",
    "T28n1549_004:0746b21": "脫。施恩眾生皆成就之。如本所說。彼三昧當",
    "T28n1549_004:0746b22": "言顛倒。當言不顛倒。或作是說。當言非顛倒。",
    "T28n1549_004:0746b23": "諸樂眾生是其因緣。或作是說。當言非顛倒。",
    "T28n1549_004:0746b24": "一切眾生皆樂根。此是慈因緣。如本所說。復",
    "T28n1549_004:0746b25": "次當言非顛倒。瞋恚滅盡。如苦眾生入慈三",
    "T28n1549_004:0746b26": "昧。非一切眾生有苦。彼三昧為緣何等。或",
    "T28n1549_004:0746b27": "作是說。諸苦眾生彼即其因緣。或作是說。一",
    "T28n1549_004:0746b28": "切眾生有苦根。彼悲是其緣。或作是說。非以",
    "T28n1549_004:0746b29": "悲堂故一切眾生有苦。復次以此方便而堅",
    "T28n1549_004:0746c01": "住其心。滅其害心。復次覺諸眾生有苦相苦",
    "T28n1549_004:0746c02": "解脫。并及悲一切眾生。皆求使安。如本所說。",
    "T28n1549_004:0746c03": "彼三昧當言顛倒。當言非顛倒。或作是說。言",
    "T28n1549_004:0746c04": "非顛倒。諸苦眾生即是其緣。或作是說。當言",
    "T28n1549_004:0746c05": "非顛倒。滅其害心。如喜眾生入喜三昧。非一",
    "T28n1549_004:0746c06": "切眾生喜。彼三昧為緣何等。或作是說。諸喜",
    "T28n1549_004:0746c07": "眾生是其緣。或作是說。一切眾生有喜根。是",
    "T28n1549_004:0746c08": "喜其緣。或作是說。自得歡喜。欲使一切眾生",
    "T28n1549_004:0746c09": "同。或作是說。非以喜堂故一切眾生有喜。復",
    "T28n1549_004:0746c10": "次以此方便堅住其心。滅諸愁憂。復次覺諸",
    "T28n1549_004:0746c11": "眾生歡喜相喜解脫。於一切眾生同喜。如本所",
    "T28n1549_004:0746c12": "說。彼三昧當言顛倒。當言非顛倒。或作是說。",
    "T28n1549_004:0746c13": "當言非顛倒。諸喜眾生即是因緣。或作是說。",
    "T28n1549_004:0746c14": "當言非顛倒。一切眾生有喜根。是故是喜因",
    "T28n1549_004:0746c15": "緣。如本所說。復次當言非顛倒。愁有差違。又",
    "T28n1549_004:0746c16": "世尊言。於是比丘當修安般守意斷諸觀想。",
    "T28n1549_004:0746c17": "云何當修安般守意斷諸觀想。或作是說。修",
    "T28n1549_004:0746c18": "安般守意入第二禪。已入第二禪觀已越過。",
    "T28n1549_004:0746c19": "問亦有餘方便入第二禪。是故餘方便斷諸觀",
    "T28n1549_004:0746c20": "想。或作是說。修安般守意依色界迴轉。不依",
    "T28n1549_004:0746c21": "觀想斷諸觀想。此亦如上所說。或作是說。",
    "T28n1549_004:0746c22": "計出入息。有一緣於中無觀無覺。如是斷諸",
    "T28n1549_004:0746c23": "觀。此亦如上所說。復次安般守意緣近不緣",
    "T28n1549_004:0746c24": "為若干緣無眾生。彼少生業斷諸觀想。又世",
    "T28n1549_004:0746c25": "尊言。遍觀諸身覺出息。遍觀諸身覺入息。云",
    "T28n1549_004:0746c26": "何遍觀諸身出息。云何遍觀諸身入息。或作",
    "T28n1549_004:0746c27": "是說。觀身盡無常覺出入息。問不從三昧起",
    "T28n1549_004:0746c28": "耶。答曰。三昧不起。彼方便必作不疑。或作是",
    "T28n1549_004:0746c29": "說。觀身一切不淨。出息入息。俱不染著亦不",
    "T28n1549_004:0747a01": "捨。或作是說。一切身中出息入息皆悉覺知。",
    "T28n1549_004:0747a02": "或作是說。一切身中觀色界觀迴轉時。出息",
    "T28n1549_004:0747a03": "入息不攝其想亦不捨。復次以此方便堅住",
    "T28n1549_004:0747a04": "其心。以此事廣思惟之。云何入第四禪盡出",
    "T28n1549_004:0747a05": "入息。或作是說。計出入息時。即彼覺知入",
    "T28n1549_004:0747a06": "第四禪。於中出入息能悉滅之。問以餘方便",
    "T28n1549_004:0747a07": "入第四禪。彼出入息滅耶。或作是說。入第四",
    "T28n1549_004:0747a08": "禪時。於四禪地息有迴轉。壅諸毛孔無出入",
    "T28n1549_004:0747a09": "息。問不從起三昧。出入息不迴轉耶。答曰。起",
    "T28n1549_004:0747a10": "更依餘息迴轉。或作是說。如入初禪遂便增",
    "T28n1549_004:0747a11": "長。第二禪微第三亦微。如是漸漸息時第四",
    "T28n1549_004:0747a12": "禪無有。復次捐棄覺彼時禪出入息不迴轉。",
    "T28n1549_004:0747a13": "以何等故。生欲界眾生得禪。於禪不退。命終",
    "T28n1549_004:0747a14": "時便生色界。已生色界得一切禪。於禪不退。",
    "T28n1549_004:0747a15": "便命終還生色界。或作是說。此間行對地。此",
    "T28n1549_004:0747a16": "間起禪而生彼間。設彼入三昧。設生彼間者",
    "T28n1549_004:0747a17": "有報。不以報有報。問如今無有彼沒還生彼",
    "T28n1549_004:0747a18": "間耶。或作是說。入第三禪淨氣味相應。無漏",
    "T28n1549_004:0747a19": "禪淨得生彼間。於氣味相應。退以無漏般涅",
    "T28n1549_004:0747a20": "槃。如是生彼間。若淨禪三昧即生彼間。若入",
    "T28n1549_004:0747a21": "氣味相應禪。於彼間退。若入無漏禪。即於彼",
    "T28n1549_004:0747a22": "間而般涅槃。或作是說。此間入四種禪。漸漸",
    "T28n1549_004:0747a23": "退住退增上退。漸漸退住退生彼間。增上退",
    "T28n1549_004:0747a24": "越彼間。厭退般涅槃。如是生彼間。若入漸漸",
    "T28n1549_004:0747a25": "退三昧。便於彼間退。若入住退三昧即生彼",
    "T28n1549_004:0747a26": "間。若入增退三昧超越彼地。以無漏道於彼",
    "T28n1549_004:0747a27": "間般涅槃。或作是說。非以禪得生彼間。行垢",
    "T28n1549_004:0747a28": "染著得生彼間。若已行對死者。若復住彼間。",
    "T28n1549_004:0747a29": "以行對不死即生彼間。若不以禪生彼間者。",
    "T28n1549_004:0747b01": "非中間禪生彼間。答曰。無苦。若依未來禪還",
    "T28n1549_004:0747b02": "欲愛盡。於中間禪得生彼間。復次此二俱非",
    "T28n1549_004:0747b03": "妙。眾生生欲界得諸禪。色愛未盡便命終生",
    "T28n1549_004:0747b04": "色界。色愛盡無色愛未盡。命終不生色無色",
    "T28n1549_004:0747b05": "界。無色界愛盡。便命終生無處耶。問云",
    "T28n1549_004:0747b06": "何受報耶。答曰。若愛盡報相應則無也。如",
    "T28n1549_004:0747b07": "彼前則隨後。中間相應報果生色界。眾生得",
    "T28n1549_004:0747b08": "禪色愛未盡。便命終不作方便求生欲界。若",
    "T28n1549_004:0747b09": "不厭棄方便不增。方便求者便生。生色界愛",
    "T28n1549_004:0747b10": "盡。無色愛未盡。便命終不生無色界。無色",
    "T28n1549_004:0747b11": "界愛盡。命終生無處所。問云何今受報耶。答",
    "T28n1549_004:0747b12": "曰。無有定受相應行報。於色界行禪甚難得。",
    "T28n1549_004:0747b13": "況無色界三昧也。",
    "T28n1549_004:0747b14": " 更樂斯陀含  有滅盡無量",
    "T28n1549_004:0747b15": " 念說一切身  云何滅欲界",
    "T28n1549_004:0747b16": "[0747b16] 若一切超越識。入處無有。不用定云何彼無",
    "T28n1549_004:0747b17": "耶。少有思惟。或作是說。彼無猗處。有所恃",
    "T28n1549_004:0747b18": "怙無有思惟。問一切三昧思惟此事。或作是",
    "T28n1549_004:0747b19": "說。彼無有樂無有常。亦有不思惟。此亦如上",
    "T28n1549_004:0747b20": "所說。或作是說。彼無有吾我。亦不思惟。此亦",
    "T28n1549_004:0747b21": "如上所說。復次如若干種相貌。便離想解脫。",
    "T28n1549_004:0747b22": "以何等故不用定謂之護耶。或作是說。彼三",
    "T28n1549_004:0747b23": "昧無有定無有。當有以有。是故不用定謂之",
    "T28n1549_004:0747b24": "護也。或作是說。道護越彼道。是故不用定謂",
    "T28n1549_004:0747b25": "之護也。或作是說。護是果。世尊亦說。修護廣",
    "T28n1549_004:0747b26": "布越不用定。復次無量定不選擇。不造利養",
    "T28n1549_004:0747b27": "住也。云何淨是不淨義。或作是說。諸不淨相",
    "T28n1549_004:0747b28": "則是淨義。問無有不淨相。彼或有淨或不淨。",
    "T28n1549_004:0747b29": "答曰。所謂淨者彼是顛倒。彼或有常或無",
    "T28n1549_004:0747c01": "常。欲使言無無常相耶。或作是說。淨相者言",
    "T28n1549_004:0747c02": "無淨。問設彼無淨相者則不染著。非以淨相",
    "T28n1549_004:0747c03": "彼染著。答曰。不淨作淨相則染著。設彼有",
    "T28n1549_004:0747c04": "淨相者。如彼觀之彼則染著。若不如實觀者。",
    "T28n1549_004:0747c05": "是故彼無淨相。或作是說。專意心念如是不",
    "T28n1549_004:0747c06": "淨。問彼或終成或不終成。欲使彼是淨。欲使",
    "T28n1549_004:0747c07": "彼不淨耶。復次色無有淨無有不淨也。如彼",
    "T28n1549_004:0747c08": "所趣貪著不離。頗捨修四禪不用定生淨居天",
    "T28n1549_004:0747c09": "耶。或作是說。無也。捨修四禪得生彼間。問諸",
    "T28n1549_004:0747c10": "有修第四禪生淨居天。彼一切生淨居天耶。",
    "T28n1549_004:0747c11": "答曰。以事行故不生。敘子生萌芽。行事故不",
    "T28n1549_004:0747c12": "生。復次頗依未來禪修無漏道。彼滅諸結生",
    "T28n1549_004:0747c13": "淨居天。諸修分別禪入第四禪。彼一切生淨",
    "T28n1549_004:0747c14": "居天耶。設生淨居天。彼一切修分別禪。入第",
    "T28n1549_004:0747c15": "四禪耶。或作是說。諸生淨居天。彼一切修分",
    "T28n1549_004:0747c16": "別禪入第四禪。頗修分別禪入第四禪。不生",
    "T28n1549_004:0747c17": "淨居天耶。阿羅漢若無色界阿那含。或作是",
    "T28n1549_004:0747c18": "說。頗修分別禪入第四禪。彼不生淨居天。得",
    "T28n1549_004:0747c19": "修分別入第四禪。淨居天上愛盡也。頗生淨",
    "T28n1549_004:0747c20": "居天。不修分別入第四禪耶。依未來修無漏",
    "T28n1549_004:0747c21": "道。彼滅諸結使也。頗修分別入第四禪。亦生",
    "T28n1549_004:0747c22": "淨居天耶。得修分別入第四禪。淨居天上愛",
    "T28n1549_004:0747c23": "未盡。頗不修分別入第四禪。亦不生淨居天",
    "T28n1549_004:0747c24": "上耶。除上爾所事。則其義也。云何修分別入",
    "T28n1549_004:0747c25": "第四禪耶。或作是說。入淨禪三昧。以無漏思",
    "T28n1549_004:0747c26": "惟分別。問淨禪彼非無漏思惟。如無漏思惟",
    "T28n1549_004:0747c27": "者。彼不淨禪。復次無漏禪於其中間入淨禪。",
    "T28n1549_004:0747c28": "淨禪中間入無漏禪。不以無漏長養淨禪。彼",
    "T28n1549_004:0747c29": "長養淨居禪。云何知有淨居天耶。或作是說。",
    "T28n1549_004:0748a01": "修分別第四禪生淨居天。如此間見修分別第",
    "T28n1549_004:0748a02": "四禪。無色愛未盡命終。然後得知有淨居天。",
    "T28n1549_004:0748a03": "如此禪因緣。復次由阿那含知。世尊亦說。",
    "T28n1549_004:0748a04": "此趣不易得。猶如我凡夫人長處生死。除淨",
    "T28n1549_004:0748a05": "居天。如初第二第三禪修分別禪。以何等",
    "T28n1549_004:0748a06": "故。初第二第三禪不生淨居天耶。或作是",
    "T28n1549_004:0748a07": "說。最初得頂。第四禪復能分別禪。及欲愛",
    "T28n1549_004:0748a08": "盡不生餘地。問如不觀入思惟三昧分別四",
    "T28n1549_004:0748a09": "禪。何故不觀入第四禪分別八地。或作是說。",
    "T28n1549_004:0748a10": "諸得利根便能分別四禪。恃怙利根復越餘",
    "T28n1549_004:0748a11": "地。問越第四禪。是故不生第四禪地。復次天",
    "T28n1549_004:0748a12": "地變易時。乃至第三禪地壞。然非賢地變易。",
    "T28n1549_004:0748a13": "世尊變易時。此有諸賢。以行報對故。得生",
    "T28n1549_004:0748a14": "淨居天。若得第四禪。依初禪等越次取證。諸",
    "T28n1549_004:0748a15": "結不相應。於四禪退。當言得彼諸結。彼成就",
    "T28n1549_004:0748a16": "耶。或作是說。當言得。問如所說以外道滅。便",
    "T28n1549_004:0748a17": "得賢聖道。乃至究竟盡彼無。或作是說。當言",
    "T28n1549_004:0748a18": "不得。以作彼賢聖道。乃至究竟。問不於中間",
    "T28n1549_004:0748a19": "生四禪地。答曰。此事無苦復越第四禪。或",
    "T28n1549_004:0748a20": "作是說。思惟所斷非四禪所斷。何以故。四",
    "T28n1549_004:0748a21": "諦所斷是賢聖道。非思惟所斷。復次依彼念",
    "T28n1549_004:0748a22": "復更造念。復次於第四禪退。何以故。彼等越",
    "T28n1549_004:0748a23": "次取證忍智迴轉。然彼等方便力。不於等方",
    "T28n1549_004:0748a24": "便力退。是故不於四禪退。若得想三昧。依第",
    "T28n1549_004:0748a25": "三禪等越次取證。無想三昧不退。命終後生",
    "T28n1549_004:0748a26": "無想眾生。或作是說。生果實天。此三昧是彼",
    "T28n1549_004:0748a27": "間地。問如彼越地。云何復言彼地等越次取",
    "T28n1549_004:0748a28": "證。或作是說。不得無想三昧等越次取證。彼",
    "T28n1549_004:0748a29": "意遲鈍彼三昧永寂。問入第三禪意耶無疑。",
    "T28n1549_004:0748b01": "復次等越次生第四禪。越次取證。想三昧不",
    "T28n1549_004:0748b02": "廣布。亦不親近。復次生第四禪中。",
    "T28n1549_004:0748b03": " 無有淨不淨  云何知方便",
    "T28n1549_004:0748b04": " 如得三四禪  無想名不終",
    "T28n1549_004:0748b05": "[0748b05] 如一切第四禪得念待喜。以何等故謂三禪",
    "T28n1549_004:0748b06": "非餘禪耶。或作是說。此世尊教戒語也。問",
    "T28n1549_004:0748b07": "此義云何。謂第三觀禪念待喜。非第四禪。或",
    "T28n1549_004:0748b08": "作是說。世尊勸助語。說此則說餘。問說初禪",
    "T28n1549_004:0748b09": "則說餘禪耶。或作是說。三禪中樂彼是最妙。",
    "T28n1549_004:0748b10": "是故念待護於中不退。問當護一切禪。或作",
    "T28n1549_004:0748b11": "是說。三禪中樂是妙者。念待是其事。如氣味",
    "T28n1549_004:0748b12": "者。問此非第三禪念待。所以著樂。第四禪亦",
    "T28n1549_004:0748b13": "當有念造無教。如是我有禪。復次彼事有勝。",
    "T28n1549_004:0748b14": "云何第二禪相應念心不斷喜處所也。如一",
    "T28n1549_004:0748b15": "切第四禪得護念淨。以何等故得護念淨。謂",
    "T28n1549_004:0748b16": "之四禪非餘禪耶。或作是說。是世尊教戒",
    "T28n1549_004:0748b17": "語。問於中念護有淨相。則一切護。或作是",
    "T28n1549_004:0748b18": "說。於中有淨護念求護喜根。或作是說。威力",
    "T28n1549_004:0748b19": "初禪迴轉是其緣。亦依第四禪得念處所護。",
    "T28n1549_004:0748b20": "若苦若樂有覺有觀。及出入息以離諸惡。或",
    "T28n1549_004:0748b21": "作是說。於彼眾生多結盡。爾時護念亦護諸",
    "T28n1549_004:0748b22": "禪。復次於中行有增心不移動。樂所造念息",
    "T28n1549_004:0748b23": "而護三昧。頗凡夫人及滅盡三昧耶。或作",
    "T28n1549_004:0748b24": "是說。凡夫人不及彼三昧。此非凡夫人三昧",
    "T28n1549_004:0748b25": "也。或作是說。凡夫人緣上界得滅上界。至",
    "T28n1549_004:0748b26": "有想無想。有生入處。如所緣滅有想無想處。",
    "T28n1549_004:0748b27": "是故不入彼三昧。或作是說。凡夫人亦有三",
    "T28n1549_004:0748b28": "昧。入三昧時心初得休止想心得定。復次",
    "T28n1549_004:0748b29": "想界彼是因緣。捐棄彼緣不欲三昧。如憂",
    "T28n1549_004:0748c01": "持迦羅那子入無想定。便恐懼生有想無想",
    "T28n1549_004:0748c02": "天。是故不入三昧。復次不入定也。何以故",
    "T28n1549_004:0748c03": "如如凡夫人入三昧。漸漸有力勢乃至究竟。",
    "T28n1549_004:0748c04": "凡夫人恐懼。自見吾我滅盡想。是故不入",
    "T28n1549_004:0748c05": "彼三昧。頗有菩薩入滅盡三昧耶。或作是說。",
    "T28n1549_004:0748c06": "入彼三昧也。菩薩發大弘誓。求索一切處所。",
    "T28n1549_004:0748c07": "若不入此三昧者。則不能一切眾生處所。或",
    "T28n1549_004:0748c08": "作是說。不入彼三昧。何以故。彼非凡夫三",
    "T28n1549_004:0748c09": "昧。此凡夫人菩薩。或作是說。不入彼三昧",
    "T28n1549_004:0748c10": "也。菩薩以世俗道。緣上地滅下分結。有想",
    "T28n1549_004:0748c11": "無想盡無所有有緣。滅有想無想處。是故",
    "T28n1549_004:0748c12": "不入三昧。世尊曇摩多羅作是說。雖菩薩自",
    "T28n1549_004:0748c13": "觀羸劣不究竟恐懼。復次菩薩以智慧越彼",
    "T28n1549_004:0748c14": "瞋恚。竟無有限。非不有三昧方便。無想三",
    "T28n1549_004:0748c15": "昧滅盡三昧有何差別。或作是說。無想三昧",
    "T28n1549_004:0748c16": "是凡夫人三昧。滅盡三昧。非凡夫人三昧。問",
    "T28n1549_004:0748c17": "我不論此事為誰三昧。復次當說三昧相貌。",
    "T28n1549_004:0748c18": "或作是說。此無想三昧廣大無邊。滅盡三",
    "T28n1549_004:0748c19": "昧休止不起。問若此俱無心所念法。此二",
    "T28n1549_004:0748c20": "俱非廣大休止耶。或作是說。無想三昧與",
    "T28n1549_004:0748c21": "色相應。滅盡三昧與無色相應。問我亦不",
    "T28n1549_004:0748c22": "論此三昧處所。但當說三昧自相。或作是說。",
    "T28n1549_004:0748c23": "無想三昧無想眾生果。滅盡三昧有想無想",
    "T28n1549_004:0748c24": "果。問我亦不論為誰果。但當說三昧自相。",
    "T28n1549_004:0748c25": "或作是說。無想三昧自知入有想三昧。滅",
    "T28n1549_004:0748c26": "盡三昧想痛自知入三昧。此如上所說。復",
    "T28n1549_004:0748c27": "次如所欲二俱心所念法。則有是想無相。如",
    "T28n1549_004:0748c28": "所說有想三昧心得覺知。於心三昧廣大休",
    "T28n1549_004:0748c29": "止。色無色界相應果。方便則有勝。若依不用",
    "T28n1549_004:0749a01": "定。得阿羅漢。為思惟何等相應心所念法得",
    "T28n1549_004:0749a02": "阿羅漢。或作是說。不用定相應。世尊亦說。如",
    "T28n1549_004:0749a03": "彼所有痛想行識法。思惟彼法。如契經本說。",
    "T28n1549_004:0749a04": "或作是說。有想無想相應。自知有想無想。遠",
    "T28n1549_004:0749a05": "有想無想。不遠不用定也。得有想無想欲盡。",
    "T28n1549_004:0749a06": "或作是說。若不用定愛未盡。依不用定逮阿",
    "T28n1549_004:0749a07": "羅漢果。彼與不用定相應。有想無想相應",
    "T28n1549_004:0749a08": "心所念法。思惟得阿羅漢果。若得有想無想",
    "T28n1549_004:0749a09": "三昧。依不用定逮阿羅漢果。彼與有想無",
    "T28n1549_004:0749a10": "想心所念法相應。逮阿羅漢果。復次如自思",
    "T28n1549_004:0749a11": "惟吾我無。吾我所纏已得斷。智便得愛盡。",
    "T28n1549_004:0749a12": "思惟何等苦陰行而得盡餘苦。如自田業作。",
    "T28n1549_004:0749a13": "餘者不獲此。此亦當如是。以何等故。無漏三",
    "T28n1549_004:0749a14": "昧謂之餘緣非淨三昧耶。或作是說。無漏三",
    "T28n1549_004:0749a15": "昧緣三界。以無漏初禪覺知三界。然淨初禪",
    "T28n1549_004:0749a16": "無巧便覺知梵天。是故若有因緣然非淨。或",
    "T28n1549_004:0749a17": "作是說。無漏三昧者。一一相生。是故以此",
    "T28n1549_004:0749a18": "初禪得無常想。則獲一切也。然淨初禪不以",
    "T28n1549_004:0749a19": "此同。或作是說。無漏三昧者。斷諸一切結使",
    "T28n1549_004:0749a20": "永盡無餘。依無漏初禪滅三界結。如是一切",
    "T28n1549_004:0749a21": "以淨初禪無巧便滅梵天上。或作是說。以得",
    "T28n1549_004:0749a22": "無漏初禪。得已無漏色。然不以淨初禪而現",
    "T28n1549_004:0749a23": "在前。亦不得第二禪。復次非以淨三昧展轉",
    "T28n1549_004:0749a24": "而得。修行增上禪淨現在前。復以餘方便第",
    "T28n1549_004:0749a25": "二淨禪而現在前。無漏初禪現在前時。得增",
    "T28n1549_004:0749a26": "上無漏無色。是故無漏三昧展轉有因緣。然",
    "T28n1549_004:0749a27": "非淨。以何等故。諸三昧上氣味相應。三昧與",
    "T28n1549_004:0749a28": "下氣味相應。三昧中間因緣。謂之因緣。然非",
    "T28n1549_004:0749a29": "下上緣。或作是說。入三昧時起禪中間。彼退",
    "T28n1549_004:0749b01": "不迴。如欲上梯。從一一桄始。若從梯下亦",
    "T28n1549_004:0749b02": "由一一下。復次入第二禪。氣味相應退。復有",
    "T28n1549_004:0749b03": "入初禪然非初禪。氣味相應入第二禪。慈大",
    "T28n1549_004:0749b04": "慈有何差別。或作是說。微謂之慈。廣謂之大",
    "T28n1549_004:0749b05": "慈。或作是說。少所入為慈。一切遍入為大慈。",
    "T28n1549_004:0749b06": "或作是說。慈緣身苦。大慈緣身意。或作是說。",
    "T28n1549_004:0749b07": "慈緣眾生苦。大慈緣救眾生苦苦。復次大慈",
    "T28n1549_004:0749b08": "廣無有邊。遍至一切眾生無不蒙賴。復次如",
    "T28n1549_004:0749b09": "來世尊護一切眾生。然非聲聞。有近有遠。一",
    "T28n1549_004:0749b10": "切眾生有所&#x615C;念。欲使聲聞&#x615C;有色無色",
    "T28n1549_004:0749b11": "眾生。若淨解脫門。如自因緣八現色入。及",
    "T28n1549_004:0749b12": "自因緣十二入此有何差別。或作是說。微解",
    "T28n1549_004:0749b13": "脫門中。八現色入。增上十二入。或作是說。少",
    "T28n1549_004:0749b14": "有三昧解脫門大三昧。謂之現色入無量三",
    "T28n1549_004:0749b15": "昧十二入。或作是說。淨相謂之解脫門。結盡",
    "T28n1549_004:0749b16": "八現色入無有思惟十二入。復次增上是解",
    "T28n1549_004:0749b17": "脫門。因緣十二入。長諸結亦是十二入。",
    "T28n1549_004:0749b18": " 一切苦凡夫  或菩薩威勝",
    "T28n1549_004:0749b19": " 無漏上下界  勝行解脫門",
    "T28n1549_004:0749b20": "[0749b20] 又世尊言。無禪不智。無智不禪。有禪有智。是",
    "T28n1549_004:0749b21": "謂涅槃。說此語其義云何。或作是說。以此契",
    "T28n1549_004:0749b22": "經得須陀洹。得諸禪故。說無智不禪。須陀洹",
    "T28n1549_004:0749b23": "亦有斯智慧。是故禪亦依彼。問平等覺觀於",
    "T28n1549_004:0749b24": "中有禪。若如契經者。外亦有禪。是故彼有",
    "T28n1549_004:0749b25": "智。故說無禪不智。問外亦有世俗智慧。答曰。",
    "T28n1549_004:0749b26": "若彼外有智慧者。亦外涅槃。故說有禪有",
    "T28n1549_004:0749b27": "智。是謂涅槃。或作是說。若智慧是心地者。",
    "T28n1549_004:0749b28": "亦無智慧。彼無有一心禪。故說無禪不智。若",
    "T28n1549_004:0749b29": "無一心禪。彼亦無有思惟智慧。故曰無智不",
    "T28n1549_004:0749c01": "禪。若有一心禪思惟智慧。彼滅諸結使。故曰",
    "T28n1549_004:0749c02": "有禪有智。是謂依涅槃。復次若有無生智得",
    "T28n1549_004:0749c03": "等禪法。便有休止。況成果實。故曰無禪不智。",
    "T28n1549_004:0749c04": "若縛著心意得便變易。況當有果實。故曰無",
    "T28n1549_004:0749c05": "智不禪。彼若有止觀。彼止觀觀外時時修行。",
    "T28n1549_004:0749c06": "解脫牢固不有滅盡。故曰有禪有智。是謂涅",
    "T28n1549_004:0749c07": "槃。三昧義云何。或作是說。緣一心所念法。是",
    "T28n1549_004:0749c08": "謂三昧。問無想三昧滅盡三昧。無有心所",
    "T28n1549_004:0749c09": "念法等生。欲使彼非三昧耶。或作是說。眾多",
    "T28n1549_004:0749c10": "心緣一處所。是謂三昧。此亦如上所說。",
    "T28n1549_004:0749c11": "[0749c11] 復次三昧有若干相。善法三昧雄雌三昧。九",
    "T28n1549_004:0749c12": "次第禪護。諸義與心等者。是謂三昧。頗因",
    "T28n1549_004:0749c13": "苦相應禪。禪現在前耶。或作是說。無也。與苦",
    "T28n1549_004:0749c14": "相應便有念待念待禪。是故不現在前。或",
    "T28n1549_004:0749c15": "作是說。或現在前與苦相應。如實知之便起",
    "T28n1549_004:0749c16": "念。於中禪現在前。復次不戲笑時。依苦禪現",
    "T28n1549_004:0749c17": "在前。此大瞋恚四等。梵堂何者最勝。或",
    "T28n1549_004:0749c18": "作是說。慈最是勝。慈&#x615C;眾生皆令安隱慈。",
    "T28n1549_004:0749c19": "彼而已入慈三昧無有狐疑。或作是說。悲最",
    "T28n1549_004:0749c20": "是勝。以大悲故來出世說法。亦不見有大慈",
    "T28n1549_004:0749c21": "大悲大護。或作是說。護最是勝。為良果實",
    "T28n1549_004:0749c22": "修護。則修不用定。復次護最是勝。眾事休息",
    "T28n1549_004:0749c23": "是護筋力。欲瞋恚滅。以眾生故。是故護勝。以",
    "T28n1549_004:0749c24": "何等故初禪曰寂。第二禪曰三昧。或作是",
    "T28n1549_004:0749c25": "說。斯二俱寂三昧。初禪休息眾多。是故第",
    "T28n1549_004:0749c26": "二禪寂。復次如其地種水種。如是空寂不善",
    "T28n1549_004:0749c27": "法由初禪生。故曰空寂。是故意定由二禪生。",
    "T28n1549_004:0749c28": "故曰三昧。內喜者此義云何。或作是說。有覺",
    "T28n1549_004:0749c29": "有觀生心離緣。有覺有觀生心便歡喜。如去",
    "T28n1549_004:0750a01": "污泥水漸漸清。或作是說。調戲心息便清淨。",
    "T28n1549_004:0750a02": "如水踊使緩流涓涓澄清。或作是說。彼心緣",
    "T28n1549_004:0750a03": "一住彼謂等清淨。如所說去濁復清。復次入",
    "T28n1549_004:0750a04": "二禪意得清淨。有此彼處得初禪也。喜樂有",
    "T28n1549_004:0750a05": "差別。或作是說。下為喜。增上為樂。或作是說。",
    "T28n1549_004:0750a06": "心所念樂痛為喜。身樂痛為樂。或作是說。踊",
    "T28n1549_004:0750a07": "躍生喜猗生樂。復次彼方便心喜。無有罣",
    "T28n1549_004:0750a08": "礙。於中相應喜。身心不亂謂之樂。諸有不廢",
    "T28n1549_004:0750a09": "禪者。彼一切成就禪耶。設成就禪。彼一切不",
    "T28n1549_004:0750a10": "廢禪耶。或作是說。諸成就禪。彼一切不廢禪",
    "T28n1549_004:0750a11": "也。頗不廢禪彼不成就禪耶。若無垢人生無",
    "T28n1549_004:0750a12": "色界。復次頗不廢禪不成就禪耶。諸有漸漸",
    "T28n1549_004:0750a13": "稍稍彈指之頃思惟眼無常也。頗成就禪非",
    "T28n1549_004:0750a14": "有不廢禪耶。阿羅漢智慧解脫也。頗不廢禪",
    "T28n1549_004:0750a15": "亦成就禪耶。諸得禪不失。頗不成就禪亦廢",
    "T28n1549_004:0750a16": "禪耶。除上爾所事。則其義也。以何等故。世",
    "T28n1549_004:0750a17": "尊於四禪起於四禪涅槃。然不用餘耶。或作",
    "T28n1549_004:0750a18": "是說。&#x615C;後眾生故。故現照明。以斯後眾生知",
    "T28n1549_004:0750a19": "佛世尊常不離四禪。況當我等能離禪耶。或",
    "T28n1549_004:0750a20": "作是說。如檀尼寶客時欲命終。以珍奇寶",
    "T28n1549_004:0750a21": "物最後妙寶。施彼貧窮。如是四禪眾禪中妙。",
    "T28n1549_004:0750a22": "是故留在後。然非如來世尊有諸垢著。或作",
    "T28n1549_004:0750a23": "是說。彼有自在非有巧便。初死時入第一禪",
    "T28n1549_004:0750a24": "尚難。況第四禪。復次諸入一切佛。如轉輪聖",
    "T28n1549_004:0750a25": "王所欲便至。佛世尊亦復如是。自在諸法王",
    "T28n1549_004:0750a26": "所欲便至。當作是觀。以何等故佛世尊般涅",
    "T28n1549_004:0750a27": "槃時。一切禪解脫。入三昧正受而現在前。",
    "T28n1549_004:0750a28": "或作是說。自將養身。或作是說。身體羸弱養",
    "T28n1549_004:0750a29": "得筋力。或作是說。眾荼(人也)名全師子。報其",
    "T28n1549_004:0750b01": "施福。或作是說。為後眾生故現照明。或作是",
    "T28n1549_004:0750b02": "說。現有自在不有自在。命終時入第一禪尚",
    "T28n1549_004:0750b03": "難。況入一切禪解脫正受。復次現法不盡。如",
    "T28n1549_004:0750b04": "來世尊一切功德成就。以得自在所欲便至。",
    "T28n1549_004:0750b05": "禪三昧苦樂。",
    "T28n1549_004:0750b06": " 堂寂及心意  歡喜念不廢",
    "T28n1549_004:0750b07": " 四禪最在後",
    "T28n1549_004:0750b08": "[0750b08] 如所說十八纏。安般守意。貪欲恚瞋睡眠調",
    "T28n1549_004:0750b09": "戲疑無想攝。不思惟止。不端思惟。方便求少",
    "T28n1549_004:0750b10": "有方便多語。無益希望。念著多行。貪寶怨恨。",
    "T28n1549_004:0750b11": "從此以起集聚意。此有何差別。答曰。欲有義",
    "T28n1549_004:0750b12": "是謂貪欲。眾生心瞋恚是謂瞋恚。心有煩悶",
    "T28n1549_004:0750b13": "是謂睡。睡重謂之眠。心未休止謂之調戲。",
    "T28n1549_004:0750b14": "心不專定謂之疑。心不究竟。流馳萬端亦疑。",
    "T28n1549_004:0750b15": "出息入息觀不離意。攝無想。思惟處所。安般",
    "T28n1549_004:0750b16": "守意。於中作方便。安般守意少方便。不思惟",
    "T28n1549_004:0750b17": "不專意。思惟增上方便安般守意。意少方便。",
    "T28n1549_004:0750b18": "不作增上方便。算數多語有覺有觀力所逼。",
    "T28n1549_004:0750b19": "以此方便不樂怨恨增上。希望思想萬端喜",
    "T28n1549_004:0750b20": "愛。安般守意得他處意。方便起意有所攝。二",
    "T28n1549_004:0750b21": "月專成行經。如經所說。說此語其義云何。以",
    "T28n1549_004:0750b22": "何等故世尊二月專成行經。或作是說。此非",
    "T28n1549_004:0750b23": "問也。是佛世尊威儀化導。緣大慈悲故說此",
    "T28n1549_004:0750b24": "法。或作是說。當言於爾時無有佛事。諸淳",
    "T28n1549_004:0750b25": "熟根便得度脫。諸不淳熟根。彼得聞法。",
    "T28n1549_004:0750b26": "或作是說。彼比丘數往親近於如來所。彼時",
    "T28n1549_004:0750b27": "世尊入三昧定。渴善易化。或作是說。彼比",
    "T28n1549_004:0750b28": "丘聽深妙法。數往承受不入正受。是故世尊",
    "T28n1549_004:0750b29": "常三昧定。我若入此定。彼諸比丘亦當入此",
    "T28n1549_004:0750c01": "定。或作是說。以後沈溺眾生故現照明。或作",
    "T28n1549_004:0750c02": "是說。於現法中自在所欲。如所說&#x6B1D;多羅",
    "T28n1549_004:0750c03": "摩納。或作是說。此是要言。義使諸比丘無有",
    "T28n1549_004:0750c04": "異行。世尊說入定福。然不自入定。或作是",
    "T28n1549_004:0750c05": "說。一切智長養。如種樹隨時溉灌因緣相成。",
    "T28n1549_004:0750c06": "或作是說。有異學梵志。備作是說。瞿曇沙門",
    "T28n1549_004:0750c07": "無有禪定。但說法耳。是故世尊入定坐禪。如",
    "T28n1549_004:0750c08": "所化耶見眾生而攝取之。是故世尊入定坐",
    "T28n1549_004:0750c09": "禪。復次以二因緣故。世尊入定三昧。自所見",
    "T28n1549_004:0750c10": "法而遊戲其中。復以眾生故現其照明。當",
    "T28n1549_004:0750c11": "於爾時我比丘專念入息。專念出息。現四",
    "T28n1549_004:0750c12": "意止。觀入息短自知息短。觀入息長自知息",
    "T28n1549_004:0750c13": "長。入定不久息出入速。如入定三昧。亦堪",
    "T28n1549_004:0750c14": "任久住。一切身毛孔悉皆知之。此亦如上所",
    "T28n1549_004:0750c15": "說。猗身行觀身行相。廣布漸漸至於其中間",
    "T28n1549_004:0750c16": "住出入息。依歡喜喜。若初禪地。若觀第二禪",
    "T28n1549_004:0750c17": "地。常作是觀地。亦依其事樂初禪地。若第",
    "T28n1549_004:0750c18": "二若第三禪地。皆觀其地。心行所由亦觀想",
    "T28n1549_004:0750c19": "痛。或作是說。觀心意行猗心意行。意行漸",
    "T28n1549_004:0750c20": "薄。是謂由心觀識心遂歡喜。如來無有憂喜",
    "T28n1549_004:0750c21": "心等。若當解脫。所以菩薩心常歡喜。若三昧",
    "T28n1549_004:0750c22": "若解脫。起若干相觀無常想。觀出入息常觀",
    "T28n1549_004:0750c23": "滅盡除愛結使永盡無餘。觀無欲觀愛盡觀",
    "T28n1549_004:0750c24": "諸使盡。復作是說。觀無常觀身無常。觀盡觀",
    "T28n1549_004:0750c25": "無明盡。觀無欲觀有愛盡。觀盡觀有餘。有",
    "T28n1549_004:0750c26": "餘無餘涅槃果盡。復作是說。觀無常觀五陰",
    "T28n1549_004:0750c27": "無常。觀五陰空無我。觀無欲觀無陰苦。觀",
    "T28n1549_004:0750c28": "盡觀五陰無生法。復以微妙無欲入第四禪。",
    "T28n1549_004:0750c29": "彼有天曰。嗚呼哀哉。如來命過無出入息。雖",
    "T28n1549_004:0751a01": "諸根未錯命終不久。時諸賢聖堂相。諸賢聖",
    "T28n1549_004:0751a02": "人。持以此得賢聖道神通堂淨天堂淨天處。",
    "T28n1549_004:0751a03": "梵天堂佛堂。是佛行不還者還。阿羅漢於",
    "T28n1549_004:0751a04": "現法樂四禪賢聖樂行。復次專念入息有入息",
    "T28n1549_004:0751a05": "想。觀出息有出息想。不離方便有出入息。行",
    "T28n1549_004:0751a06": "如是垢除。思惟念出入息想。有覺有觀漸漸",
    "T28n1549_004:0751a07": "薄。廣大休息。彼復作是念。身意連屬自知息",
    "T28n1549_004:0751a08": "短。便自知之不捨本相。如復有餘。世尊思惟。",
    "T28n1549_004:0751a09": "思惟漸休息。作無覺心休息。彼身心無有是",
    "T28n1549_004:0751a10": "念。身心有移動。身住心住。無願息長觀出息",
    "T28n1549_004:0751a11": "長。觀出息長亦知之不離本相。於中世尊出",
    "T28n1549_004:0751a12": "入息。一切身體皆悉觀之不離本相。復次世",
    "T28n1549_004:0751a13": "尊轉修行倍得休息心。出入息薄皆悉觀之",
    "T28n1549_004:0751a14": "不離本相。是謂世尊四種思惟出入息。是其",
    "T28n1549_004:0751a15": "事無量因緣自然氣味。復次世尊作是象。彼",
    "T28n1549_004:0751a16": "心不移動。心如金剛。迴轉歡喜和顏悅色。皆",
    "T28n1549_004:0751a17": "悉觀之不離本相。復次世尊實生身心。皆悉",
    "T28n1549_004:0751a18": "觀之不離本相。復次世尊觀彼喜樂。無命有",
    "T28n1549_004:0751a19": "無命想。心行得解脫。皆悉觀之不離本相。復",
    "T28n1549_004:0751a20": "次世尊彼歡喜樂。有曠大想心得解脫。彼心",
    "T28n1549_004:0751a21": "休息。行漸薄休息。皆悉觀之不離本相。是",
    "T28n1549_004:0751a22": "謂如來四種痛思惟彼痛。分別解脫無量因",
    "T28n1549_004:0751a23": "緣。所由除其自相。復次世尊彼受化人無命",
    "T28n1549_004:0751a24": "有命。想心得解脫。皆悉觀之不離本相。彼心",
    "T28n1549_004:0751a25": "得歡喜。思惟歡喜倍甚歡喜。皆悉觀之不離",
    "T28n1549_004:0751a26": "本相。彼心歡喜為一水味起方便。皆悉觀之",
    "T28n1549_004:0751a27": "不離本相。彼心緣三昧定。方便解脫如實無",
    "T28n1549_004:0751a28": "異。皆悉觀之不離本相。是謂如來四種思惟",
    "T28n1549_004:0751a29": "心。分別解脫無量因緣。所由除其自相。復次",
    "T28n1549_004:0751b01": "世尊廣解脫心。如實觀之無異。以作勞勤。當",
    "T28n1549_004:0751b02": "於爾時出息入息展轉觀之。是謂觀安般守",
    "T28n1549_004:0751b03": "意。亦觀其緣。觀次第縛。觀罪行報。觀遍一切",
    "T28n1549_004:0751b04": "心所行。展轉觀之。是謂觀安般守意。次第",
    "T28n1549_004:0751b05": "縛罪福行報。彼如此法無常心解脫。皆悉觀",
    "T28n1549_004:0751b06": "之不離本相。彼如是十事住諸法意。法想諸",
    "T28n1549_004:0751b07": "盛陰皆悉捐棄思惟休息。皆悉觀之不離本",
    "T28n1549_004:0751b08": "相。無相無常想者。愛永盡無欲。思惟休息。皆",
    "T28n1549_004:0751b09": "悉觀之不離本相。彼心所作降伏修行。作我",
    "T28n1549_004:0751b10": "斷想思惟休息。皆悉觀之不離本相。是謂如",
    "T28n1549_004:0751b11": "來四種思惟法。分別解脫無量因緣。所由除",
    "T28n1549_004:0751b12": "其自相。如是十六事者。以更歷廣大安般守",
    "T28n1549_004:0751b13": "意堂。世尊思惟未曾離。彼則有相與共應。亦",
    "T28n1549_004:0751b14": "與行相應。以微妙行起第四禪。乃至滅盡三",
    "T28n1549_004:0751b15": "昧。彼有一無觀。此無出息入息。亦不搖動。亦",
    "T28n1549_004:0751b16": "無所覺知。亦無本心。嗚呼哀哉。瞿曇沙門命",
    "T28n1549_004:0751b17": "過。有第二天。觀如來身顏色未變。便作是語。",
    "T28n1549_004:0751b18": "此未命過。今命過亦當不久。有第三天。曾觀",
    "T28n1549_004:0751b19": "世尊及弟子入三昧正受時。亦見從三昧起。",
    "T28n1549_004:0751b20": "便作是語。此非命過。亦當不命過。所入堂作",
    "T28n1549_004:0751b21": "如是形象。當成阿羅漢。問云何今世尊知從",
    "T28n1549_004:0751b22": "三昧起本所迴轉。答曰。聽時清淨諸根清淨。",
    "T28n1549_004:0751b23": "是故彼大因緣清淨意識生從彼起。復作是",
    "T28n1549_004:0751b24": "語。自覺知無數之念修自在智。是謂賢聖堂。",
    "T28n1549_004:0751b25": "無垢賢聖清淨天也。神通不亂乃至梵天所",
    "T28n1549_004:0751b26": "覺。斷結學阿羅漢無學。如來堂諸學比丘不",
    "T28n1549_004:0751b27": "還者。還無學果實。於現法中善講堂得無",
    "T28n1549_004:0751b28": "疑法。",
    "T28n1549_004:0751b29": "[0751b29] 如尊者舍利弗說。善樂休息。謂之涅槃。尊者",
    "T28n1549_004:0751c01": "摩訶拘絺羅問尊者舍利弗。彼云何樂無有",
    "T28n1549_004:0751c02": "痛痒。廣說如契經。彼無痛痒故曰樂。說此語",
    "T28n1549_004:0751c03": "時其義云何。或作是說。尊者拘絺羅痛樂為",
    "T28n1549_004:0751c04": "彼說。然樂痛不究竟。尊者舍利弗說休止樂。",
    "T28n1549_004:0751c05": "乃至究竟樂有常樂。或作是說。觀痛樂彼少",
    "T28n1549_004:0751c06": "有痛樂少有苦樂。無觀樂是涅槃。故曰所以",
    "T28n1549_004:0751c07": "樂者彼無痛。或作是說。痛樂為苦所縛。休息",
    "T28n1549_004:0751c08": "樂者不與苦相應。故曰彼樂。或作是說。痛樂",
    "T28n1549_004:0751c09": "無有定實樂。休息樂有定實樂。故曰彼樂。復",
    "T28n1549_004:0751c10": "次如性行迴轉得。彼入初禪時欲界相應。遂",
    "T28n1549_004:0751c11": "便有增。若彼與欲縛見思惟想行瞋恚便盛。",
    "T28n1549_004:0751c12": "如樂眾生必當受苦。是故生死垢外唯涅槃",
    "T28n1549_004:0751c13": "樂。是謂尊者說此義。故曰無痛痒故樂。又世",
    "T28n1549_004:0751c14": "尊汝有吒婆羅色。四大人自言。是我所者",
    "T28n1549_004:0751c15": "則當久住。若更生餘想者。亦有滅盡。說此語",
    "T28n1549_004:0751c16": "時此義云何。問世尊所許汝學布。吒披羅。彼",
    "T28n1549_004:0751c17": "想起便滅欲使移轉。問云何瞿曇沙門。我者",
    "T28n1549_004:0751c18": "即是想耶。想頗有所見耶。設當見者。是我想",
    "T28n1549_004:0751c19": "者便知想若干種。如上所說。便知想非類。彼",
    "T28n1549_004:0751c20": "時世尊逆質其義。云何汝有吒婆羅人有吾",
    "T28n1549_004:0751c21": "我也。彼曰。實爾瞿曇。有色四天人有吾我。",
    "T28n1549_004:0751c22": "彼時世尊欲生其言。汝有吒婆羅言。色妙",
    "T28n1549_004:0751c23": "及四天身。人有吾我住者是我所。若生餘",
    "T28n1549_004:0751c24": "想想生便滅。如來性行志不可移動。又世尊",
    "T28n1549_004:0751c25": "言。如是阿難。想三昧者。教戒成就。又生有",
    "T28n1549_004:0751c26": "想無想天。若比丘入彼禪一一分別。說此語",
    "T28n1549_004:0751c27": "時其義云何。或作是說。此七三昧志如金剛",
    "T28n1549_004:0751c28": "眾事悉備。是故教戒成就。無想三昧及有想",
    "T28n1549_004:0751c29": "無想三昧滅盡三昧。心不相應休息不起。是",
    "T28n1549_004:0752a01": "故彼無教戒成就。或作是說。此七三昧亦有",
    "T28n1549_004:0752a02": "漏亦無漏。以無漏道教成就。是故彼賢聖教",
    "T28n1549_004:0752a03": "戒成就。無想三昧及有想無想三昧滅盡三",
    "T28n1549_004:0752a04": "昧盡有漏。非以有漏道得成就教戒。是故彼",
    "T28n1549_004:0752a05": "無教戒成就也。或作是說。無常想苦想無我",
    "T28n1549_004:0752a06": "想。滅盡休息想。道出要想。便教戒成就。無",
    "T28n1549_004:0752a07": "想三昧。及有想無想三昧想。遊出三昧想。",
    "T28n1549_004:0752a08": "是故彼無教戒成就。復次智慧照明與身相",
    "T28n1549_004:0752a09": "應。等觀身中。彼無想三昧滅盡三昧相應行。",
    "T28n1549_004:0752a10": "以得休息。猶如禪人從禪中起能有所說。若",
    "T28n1549_004:0752a11": "親近住入禪中。餘時不能有所說。有想無。",
    "T28n1549_004:0752a12": "世尊故說此耳。又世尊言。五法成就。常處",
    "T28n1549_004:0752a13": "閑居山頂叢林。衣裳&#x9E81;弊不以為醜。不擇飲",
    "T28n1549_004:0752a14": "食床臥病瘦醫藥。常作去欲之想。觀如是色",
    "T28n1549_004:0752a15": "法成就諸義。常處閑居山頂叢林。說此諸",
    "T28n1549_004:0752a16": "語時其義云何。或作是說。猶如有人婬意",
    "T28n1549_004:0752a17": "偏多。欲愛未盡有此諸病。或作是說。是世尊",
    "T28n1549_004:0752a18": "勸教語。況成就五法。不樂閑居常作城傍行。",
    "T28n1549_004:0752a19": "雖處閑居亦少少耳。復次如山澤法。不肯修",
    "T28n1549_004:0752a20": "行不能至閑居所樹閑空處。不修變易想。是",
    "T28n1549_004:0752a21": "故彼人不處閑居山頂叢林。自計吾我彼處",
    "T28n1549_004:0752a22": "閑居。復有是妄自計吾我者。常處人間。又",
    "T28n1549_004:0752a23": "世尊言。於彼比丘內起無色想外觀色。乃至",
    "T28n1549_004:0752a24": "觀白有白想。如契經說。以何等故。白像色色",
    "T28n1549_004:0752a25": "便有鮮。最眾行中妙。或作是說。此為上色。是",
    "T28n1549_004:0752a26": "故彼緣色為上。或作是說。緣白思惟生心白。",
    "T28n1549_004:0752a27": "復次亦天眼與諸行。以是故白色為上。又世",
    "T28n1549_004:0752a28": "尊言。有此三樂。無諍訟樂。居獨處樂。無欲於",
    "T28n1549_004:0752a29": "人樂。云何無諍訟樂。云何獨處樂。云何無欲",
    "T28n1549_004:0752b01": "於人樂。或作是說。戒無諍訟。是故常學禁戒。",
    "T28n1549_004:0752b02": "無欲於人樂者。思惟三昧定。居獨處者。降伏",
    "T28n1549_004:0752b03": "其心。居獨處樂智無有亂。是故當學智慧無",
    "T28n1549_004:0752b04": "諍訟樂。當學智慧身意無怒樂。或作是說。一",
    "T28n1549_004:0752b05": "切生死為苦。無生死為樂。彼禁戒盡無諍",
    "T28n1549_004:0752b06": "訟樂。諸亂永盡居獨處樂。無有戒禁盡居閑",
    "T28n1549_004:0752b07": "處樂。復次戒禁清淨去苦行意。無過行痛",
    "T28n1549_004:0752b08": "樂。便生念與相應。無欲於人樂。念禁戒者。身",
    "T28n1549_004:0752b09": "有喜惱。於此禁戒常意修行。生諸樂痛。念",
    "T28n1549_004:0752b10": "相應者。居閑處樂。如尊者舍利弗說。諸賢。半",
    "T28n1549_004:0752b11": "月說戒。不起法現在前作證。不起法觀者何",
    "T28n1549_004:0752b12": "等是。或作是說。所可用道得須陀洹果。常親",
    "T28n1549_004:0752b13": "近彼道。半月說戒成阿羅漢果。或作是說。彼",
    "T28n1549_004:0752b14": "諸賢。半月說戒以無常智。苦諦未生便見習",
    "T28n1549_004:0752b15": "諦。習諦中間便見盡諦。盡諦中便見道諦。或",
    "T28n1549_004:0752b16": "作是說。半月說戒。與長抓梵志說法時。即",
    "T28n1549_004:0752b17": "思惟十二事。所遭眾相分別無數。乃不起法",
    "T28n1549_004:0752b18": "觀。",
    "T28n1549_004:0752b19": " 垢著念身樂  色劣想想至",
    "T28n1549_004:0752b20": " 閑居分別行  三樂及止觀",
    "T28n1549_004:0752b21": "[0752b21] 尊婆須蜜菩薩集之三昧揵度第三竟。◎",
    "T28n1549_004:0752b22": "◎尊婆須蜜菩薩所集天揵度首",
    "T28n1549_004:0752b23": "[0752b23] 又世尊言。汝等比丘。如人三十三天快哉往",
    "T28n1549_004:0752b24": "生善處。以何等故。如人相三十三天言快哉",
    "T28n1549_004:0752b25": "往生善處。或作是說。於此間造行。使人天所",
    "T28n1549_004:0752b26": "生。或作是說。於此間諸佛興出世。復作是",
    "T28n1549_004:0752b27": "說。於此間說等法故此間得信。於此間修梵",
    "T28n1549_004:0752b28": "行於此間受具足。於此間等越次取證於此",
    "T28n1549_004:0752b29": "間得阿羅漢果。復次一切諸趣唯天人。彼如",
    "T28n1549_004:0752c01": "人天善處。如是天人善處。以何故光音天身",
    "T28n1549_004:0752c02": "一形像有若干想耶。或作是說。彼一切自有",
    "T28n1549_004:0752c03": "得禪報。是故有若干想。彼一切天皆樂想苦",
    "T28n1549_004:0752c04": "想故曰若干想。問梵伽夷天光音天得禪報。",
    "T28n1549_004:0752c05": "彼一切天有樂想有苦想。欲使彼一身一形",
    "T28n1549_004:0752c06": "像有若干想耶。復次有覺有觀三昧心便熾",
    "T28n1549_004:0752c07": "盛便得因緣。此心算數入第二禪有覺有觀",
    "T28n1549_004:0752c08": "休息。若光音天顏色暐暐。彼同一形此之謂",
    "T28n1549_004:0752c09": "也。念者生高下。是故彼有若干想。以何等",
    "T28n1549_004:0752c10": "故色界天眼觀色耳聞聲。然鼻不聞香舌不",
    "T28n1549_004:0752c11": "知味耶。或作是說。彼不有香味處所。問色界",
    "T28n1549_004:0752c12": "之中無香味耶。答曰。得境界諸根。以遠離香",
    "T28n1549_004:0752c13": "味故也。問如來欲界不遠離則知。答曰。彼根",
    "T28n1549_004:0752c14": "不錯亂。欲界香味錯亂。彼以行故來。云何欲",
    "T28n1549_004:0752c15": "界之中無錯亂縛。問或以欲界香味縛著方便",
    "T28n1549_004:0752c16": "求滅。若未曾更者欲使緣報。此事不然。若使",
    "T28n1549_004:0752c17": "苦復加苦者。色聲亦復當爾。是故色聲而不",
    "T28n1549_004:0752c18": "可得。答曰。眼非境界。耳者色聲不縛著。問色",
    "T28n1549_004:0752c19": "聲在遠亦縛著。日月在遠遙曜目睛。若擊大",
    "T28n1549_004:0752c20": "鼓而耳聞聲。設得色聲。香味更樂。身根亦當",
    "T28n1549_004:0752c21": "縛著。是故身更樂不縛著。或作是說。彼無苦",
    "T28n1549_004:0752c22": "根鼻根則有亂。亦諸根成就。是故彼一切諸",
    "T28n1549_004:0752c23": "根。答曰。彼所問者是故彼根成就也。問彼諸",
    "T28n1549_004:0752c24": "所有者。即是諸根成就耶。生喪目者根亦當",
    "T28n1549_004:0752c25": "具足。答曰。人事生喪目者亦不同其相。根不",
    "T28n1549_004:0752c26": "有具。問無色界中根不具足此非妙是故無。",
    "T28n1549_004:0752c27": "或作是說。彼無有鼻識舌識。問光音相應無",
    "T28n1549_004:0752c28": "五識身。彼彼使不見不聞。答曰。梵天上念",
    "T28n1549_004:0752c29": "相應生眼識。耳識亦見亦聞。何以故。不與欲",
    "T28n1549_004:0753a01": "界相應生鼻識。舌識知有香味。答曰。彼不",
    "T28n1549_004:0753a02": "因香味。是故彼不生識。彼亦用色聲。是故",
    "T28n1549_004:0753a03": "生眼識耳識。或作是說。彼根鈍彼境界鈍。是",
    "T28n1549_004:0753a04": "故不迴轉。問眼耳不迴轉耶。答曰。眼耳捷疾",
    "T28n1549_004:0753a05": "不攝境界。亦能起神通。復次亦聞香味知於",
    "T28n1549_004:0753a06": "少少不明設彼本不得香味。是故彼根成就。",
    "T28n1549_004:0753a07": "得自在境界已得根境界便生穢根。如色界未",
    "T28n1549_004:0753a08": "來至欲界眼見色耳聲。彼眼識耳識當言欲",
    "T28n1549_004:0753a09": "界相應耶。當言色界相應耶。或作是說。當言",
    "T28n1549_004:0753a10": "欲界相應。亦當言色界相應。化作是欲界形",
    "T28n1549_004:0753a11": "來彼當言欲界相應。還作欲界形來者彼當言",
    "T28n1549_004:0753a12": "梵天上相應。次諸相應彼自然當言彼相應。",
    "T28n1549_004:0753a13": "彼便作是念。如有覺有觀五識身云何。彼光",
    "T28n1549_004:0753a14": "音天相應三昧亦有覺。然非三昧心。乃至有想",
    "T28n1549_004:0753a15": "無想。以何等故色界天有鼻根舌根。然無男",
    "T28n1549_004:0753a16": "根女根耶。或作是說。彼說無男女用也。問鼻",
    "T28n1549_004:0753a17": "根舌根彼亦當無用。或作是說。彼不習欲。問",
    "T28n1549_004:0753a18": "不於香味無欲耶。鼻根舌根亦無欲。或作是",
    "T28n1549_004:0753a19": "說。男根女根亦無欲。或作是說。彼生入處自",
    "T28n1549_004:0753a20": "爾。復次已除婬根彼行不住。彼有男根女根。",
    "T28n1549_004:0753a21": "彼便作是念。云何於此間有不成男。阿羅漢",
    "T28n1549_004:0753a22": "亦有此。亦復如是。欲界之中無女根不成男",
    "T28n1549_004:0753a23": "處惡胎。欲使知識愛欲更樂。彼阿羅漢識本",
    "T28n1549_004:0753a24": "所更至死不起心。以何等故色界天起壽行。",
    "T28n1549_004:0753a25": "謂之住耶。或作是說。淨無有亂。問入欲界禪",
    "T28n1549_004:0753a26": "三昧。欲使彼各各無壽行耶。或作是說。彼自",
    "T28n1549_004:0753a27": "然意爾。此亦如上所說。彼亦各各壽。世尊",
    "T28n1549_004:0753a28": "亦說。闍婆那天子壽命速疾壽不常住無處",
    "T28n1549_004:0753a29": "所。復次無有壽命生死有住者。彼相應生自",
    "T28n1549_004:0753b01": "然縛著。若作是說。諸有怨家。彼則有害意",
    "T28n1549_004:0753b02": "也。又世尊言。比丘。閻浮利人三處勝&#x6B1D;單越",
    "T28n1549_004:0753b03": "人。此間揵勇猛亦修梵行住。其義云何。答",
    "T28n1549_004:0753b04": "曰。此勝於彼。勇健亦不畏死。一切生死方便",
    "T28n1549_004:0753b05": "求天無有境界著。有勝志憶本所說造詩頌。",
    "T28n1549_004:0753b06": "天無有境界縛勝。於此間修梵行而不遠離於",
    "T28n1549_004:0753b07": "此間出家。於此間修行道。然天無有境界勝。",
    "T28n1549_004:0753b08": "以何等故。諸天子喪逝便懷愁憂。或作是",
    "T28n1549_004:0753b09": "說。身愛未盡也。問色界之中身愛未盡。彼使",
    "T28n1549_004:0753b10": "彼喪逝時生愁憂耶。答不以色界相應有根",
    "T28n1549_004:0753b11": "也。問如今愛未盡生欲界中。復次彼境界淨",
    "T28n1549_004:0753b12": "甚深著。彼不相應便生愁憂。諸有命觀六愛",
    "T28n1549_004:0753b13": "身愚騃力行。何以故。彼命過時不生愁憂依",
    "T28n1549_004:0753b14": "彼勝。亦作是說。欲界之中有愁憂。云何天子",
    "T28n1549_004:0753b15": "知喪逝法。或作是說。亦自知我久生我壽命",
    "T28n1549_004:0753b16": "盡不久。問彼不定壽命。復次本有相應相。彼",
    "T28n1549_004:0753b17": "即知亦當聞。云何天子知於此沒生彼間。或",
    "T28n1549_004:0753b18": "作是說。於彼道受報行。欲使宿命所更則有",
    "T28n1549_004:0753b19": "果報。果報未熟彼自憶知我當生彼間。或作",
    "T28n1549_004:0753b20": "是說。彼喪逝時彼行相應。以此行故以此法",
    "T28n1549_004:0753b21": "當生彼處。復次聞須誰能分別知生因緣自",
    "T28n1549_004:0753b22": "知所趣。云何天子知於彼間逝生此間。或作",
    "T28n1549_004:0753b23": "是說。彼生自然。或作是說。憶彼化生。復次彼",
    "T28n1549_004:0753b24": "不一切憶諸不捷疾根者。彼不憶捷疾根者。",
    "T28n1549_004:0753b25": "憶如所說。彼化天子諸使憶乃至契經意。",
    "T28n1549_004:0753b26": " 善趣各各觀  此間無有根",
    "T28n1549_004:0753b27": " 生憂無所攝  自知此間沒",
    "T28n1549_004:0753b28": "[0753b28] 彼天子喪逝法便五相。此義云何。或作是說。",
    "T28n1549_004:0753b29": "本所造緣善報不善報。善報行者。得天眼自",
    "T28n1549_004:0753c01": "然福。不善報者。則生五相。或作是說。愁憂因",
    "T28n1549_004:0753c02": "緣則是彼緣。若已生愁憂彼則有生。是故愁",
    "T28n1549_004:0753c03": "憂中間當言愁憂因緣。或作是說。自依因緣",
    "T28n1549_004:0753c04": "則生彼行報因緣。愁憂因緣如因緣淳熟。自",
    "T28n1549_004:0753c05": "依因緣則有行報壞緣無常心。天子喪逝法",
    "T28n1549_004:0753c06": "生五相時。當言等生。當言漸漸生。或作是說。",
    "T28n1549_004:0753c07": "當言等生也。彼一切緣愁憂生故。愁憂生此",
    "T28n1549_004:0753c08": "五相起。或作是說。當言漸生。已生愁憂便順",
    "T28n1549_004:0753c09": "熱。使彼華飾枯。見已倍懷愁憂。色變憔悴",
    "T28n1549_004:0753c10": "便自驚愕。使彼流污盈面已有流污衣裳。",
    "T28n1549_004:0753c11": "自見衣裳污。便自不樂坐。復次當言漸生。如",
    "T28n1549_004:0753c12": "蓮華欲熟時葉稍稍落。如是彼天行果熟時。",
    "T28n1549_004:0753c13": "此相漸漸生。以何等故日天子住一劫。或作",
    "T28n1549_004:0753c14": "是說。眾生行果使日往行增上則有此報。問",
    "T28n1549_004:0753c15": "眾生行無有經劫者。或作是說。天地融爛時",
    "T28n1549_004:0753c16": "行報便滅。問前造行後受報。彼無有力勢",
    "T28n1549_004:0753c17": "盡壞敗爛。復次曾聞此非劫之數。以何等故",
    "T28n1549_004:0753c18": "月住一劫。答曰。如日無異。以何等故梵天言",
    "T28n1549_004:0753c19": "住一劫。或作是說。天地融爛便有此生。天地",
    "T28n1549_004:0753c20": "不融爛便斷。問此非劫數。或作是說。二十中",
    "T28n1549_004:0753c21": "劫四劫劫大劫住二十中劫是謂作劫。問契",
    "T28n1549_004:0753c22": "經則有違如所說。天地反覆梵天宮室便生",
    "T28n1549_004:0753c23": "彼間。若天地不反覆生光音天宮。復次此",
    "T28n1549_004:0753c24": "曾聞不有生處壽住劫也。又世尊言。於是",
    "T28n1549_004:0753c25": "比丘有六更樂地獄。云何六更樂地獄。或作",
    "T28n1549_004:0753c26": "是說。阿鼻名六更樂地獄。於彼眾多。復次一",
    "T28n1549_004:0753c27": "切地獄皆六更樂。於彼眾多苦毒愁憂。又世",
    "T28n1549_004:0753c28": "尊言。於是比丘有六更樂天。云何六更樂天。",
    "T28n1549_004:0753c29": "或作是說。他化自在天彼宮眾多。復次一切",
    "T28n1549_004:0754a01": "天皆更樂。共相娛樂而受其福。以何等故七",
    "T28n1549_004:0754a02": "神止處是惡趣。果實有想無想天非所攝。或",
    "T28n1549_004:0754a03": "作是說。此如來勸教語人欲界天說欲界已初",
    "T28n1549_004:0754a04": "第二第三禪地分別則分別無色界說三無色",
    "T28n1549_004:0754a05": "界則說色界。問如所說二入處彼則有違。或",
    "T28n1549_004:0754a06": "作是說。是如來勸教語於中識捷疾。如諸惡",
    "T28n1549_004:0754a07": "趣果實有想無想。問此亦不生。亦說二入處。",
    "T28n1549_004:0754a08": "淨居天捷疾。識處亦不住。或作是說。諸有六",
    "T28n1549_004:0754a09": "識處相。彼是識處住。惡趣有想無想天無斷",
    "T28n1549_004:0754a10": "滅無識。淨居天是諦所斷無識。無想眾生盡",
    "T28n1549_004:0754a11": "無有識。是故彼識無住處。問彼不生也。云何",
    "T28n1549_004:0754a12": "阿那毘天(淨居天也)弗樓天果實天彼有識處。有捷",
    "T28n1549_004:0754a13": "疾識。亦不識彼處相應。復次所樂處識住處。",
    "T28n1549_004:0754a14": "不樂惡趣苦惱眾多。果實天或與相應學餘",
    "T28n1549_004:0754a15": "滅有或求無想睡眠時住。或無想眾生。是故",
    "T28n1549_004:0754a16": "彼不樂處所更增生有想無想天。復次天心",
    "T28n1549_004:0754a17": "得休息彼少所樂。是故不得言彼識攝處。所",
    "T28n1549_004:0754a18": "以何等故無眾生居。謂惡趣然果實天所以",
    "T28n1549_004:0754a19": "攝。或作是說。是如來教戒語。說人則說惡",
    "T28n1549_004:0754a20": "趣餘殘。說色界則說果實。或作是說。是如來",
    "T28n1549_004:0754a21": "教戒語。此眾生居眾多眾生娛樂其中。復次",
    "T28n1549_004:0754a22": "惡趣苦多不樂。其中果實天。或攝住處所。或",
    "T28n1549_004:0754a23": "不攝住處所。何以等故。無想眾生自生壽命",
    "T28n1549_004:0754a24": "行住。然比丘不入有相三昧。或作是說。",
    "T28n1549_004:0754a25": "彼志寂靜。問於此比丘入相三昧。志意寂",
    "T28n1549_004:0754a26": "靜。欲使彼不各各有壽命行耶。或作是說。彼",
    "T28n1549_004:0754a27": "無有壞敗。無刀火毒害。或作是說。於彼心意",
    "T28n1549_004:0754a28": "則有迴轉亦不死。或作是說。彼常入三昧。此",
    "T28n1549_004:0754a29": "亦如上所說。或作是說。彼亦各各有壽命行。",
    "T28n1549_004:0754b01": "世尊亦說。如住牢固契經所說。復次或有壽",
    "T28n1549_004:0754b02": "命行自說生。或皆相應生。然於此間多有怨",
    "T28n1549_004:0754b03": "家。此不究竟入三昧。若作是說。則無壞敗。",
    "T28n1549_004:0754b04": "如無想眾生修道想盡。云何彼間。終來生此",
    "T28n1549_004:0754b05": "間。或作是說。如想中間入無想三昧。於無想",
    "T28n1549_004:0754b06": "三昧退還彼想。則作因緣。或作是說。非彼三",
    "T28n1549_004:0754b07": "昧想有滅盡。於此間起復修行想。如久處閑",
    "T28n1549_004:0754b08": "居造諸愚冥。上亦有增。復次行因緣故。受諸",
    "T28n1549_004:0754b09": "想著。以彼行故。猗著愛染自愚等。彼愚如",
    "T28n1549_004:0754b10": "所墮處則墮其中。如以穀子散虛空中即還",
    "T28n1549_004:0754b11": "墮地。",
    "T28n1549_004:0754b12": " 命終上日月  梵天劫數限",
    "T28n1549_004:0754b13": " 泥黎趣七處  九神有想天",
    "T28n1549_004:0754b14": "[0754b14] 尊婆須蜜菩薩所集天揵度第四竟。◎"
}