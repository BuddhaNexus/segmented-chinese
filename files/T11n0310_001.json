{
    "T11n0310_001:0001a02": "No. 310",
    "T11n0310_001:0001a03": "大寶積經并序",
    "T11n0310_001:0001a05": "大唐太上皇製",
    "T11n0310_001:0001a06": "[0001a06] 朕聞：天之為大也高，上下之容可紀，地之為",
    "T11n0310_001:0001a07": "大也廣，縱橫之數可推，則知無去無來、不生",
    "T11n0310_001:0001a08": "不滅。拯沈淪於沙劫、救焚灼於塵區，毒龍懼",
    "T11n0310_001:0001a09": "其威光、醉象憚其神力，其大則包於宇宙，其",
    "T11n0310_001:0001a10": "小則隱於毫芒。七十二君，先在陶鈞之內，萬",
    "T11n0310_001:0001a11": "八千載，即為俄頃之間，漢日載其通暉，周",
    "T11n0310_001:0001a12": "星彰其降誕，鷲頭&#x5CEF;下演金口之微言，雞",
    "T11n0310_001:0001a13": "足山中舒玉毫之瑞色，干戈不用，梵志摧鋒，",
    "T11n0310_001:0001a14": "甲冑無施，波旬潰旅。闢圓明之淨域，啟方",
    "T11n0310_001:0001a15": "便之禪門，慧晷耀於昏衢，慈雲清於朽宅，無",
    "T11n0310_001:0001a16": "得而稱者，其惟正覺乎。然則教自西方、法流",
    "T11n0310_001:0001a17": "東夏、馬鳴、龍樹肇闡瓊編，羅什、道安承宣寶",
    "T11n0310_001:0001a18": "偈，關中道俗雖傳貝葉之文，江左黎元未極",
    "T11n0310_001:0001a19": "蓮花之旨。又以元魏迷於釋典，宇文扇於魔",
    "T11n0310_001:0001a20": "風，開皇之初暫為修建，大業之末遽即分",
    "T11n0310_001:0001a21": "崩。我大唐之有天下也。",
    "T11n0310_001:0001a22": "[0001a22] 叡聖重光，文思御曆，吞沙靜孽，練石稱神，",
    "T11n0310_001:0001a23": "巢燧執鞭，羲農擁篲。懸法王之鏡，轉梵帝之",
    "T11n0310_001:0001a24": "輪，被正朔於蟠桃，混車書於細柳。三藏沙門",
    "T11n0310_001:0001a25": "菩提流志者，南天竺國淨行婆羅門種，姓迦",
    "T11n0310_001:0001a26": "葉氏也。年十有二，外道出家，事波羅奢羅，學",
    "T11n0310_001:0001a27": "聲明僧佉等論，并曆數&#x546A;術及陰陽等，年踰",
    "T11n0310_001:0001a28": "耳順遽乃心歸。知外法之乖違，悟釋教之深",
    "T11n0310_001:0001a29": "妙，隱居名岳積習頭陀，初就耶舍瞿沙三藏",
    "T11n0310_001:0001b01": "學經論，其後遍遊五天竺國。",
    "T11n0310_001:0001b02": "[0001b02] 高宗天皇大帝聞其遠譽、挹其道風，永淳",
    "T11n0310_001:0001b03": "二年遣使迎接。",
    "T11n0310_001:0001b04": "[0001b04] 天后聖帝，應乾司契，當宇披圖，令住東都",
    "T11n0310_001:0001b05": "居福先寺，譯《佛境界》、《寶雨》、《花嚴》等經一十一",
    "T11n0310_001:0001b06": "部。",
    "T11n0310_001:0001b07": "[0001b07] 中宗孝和皇帝，循機履運，配永登樞。神龍二",
    "T11n0310_001:0001b08": "年令住京下，於崇福寺翻譯此經。俄屬靈祐",
    "T11n0310_001:0001b09": "虧徵，綿區集禍。",
    "T11n0310_001:0001b10": "[0001b10] 喬岳之仙長往，茂陵之駕不還。朕以庸虛，",
    "T11n0310_001:0001b11": "謬膺丕構，敬遵前旨，勗就斯編。法師尋繹",
    "T11n0310_001:0001b12": "故文、發揮新句，炎涼不懈、曉夕忘疲，舊翻新",
    "T11n0310_001:0001b13": "翻凡有四十九會，總其部帙一百二十卷",
    "T11n0310_001:0001b14": "成，以先天二年六月八日畢功進內。法師",
    "T11n0310_001:0001b15": "戒珠在握、慧炬明心，為法門之棟梁，啟僧徒",
    "T11n0310_001:0001b16": "之耳目。伏願上資七廟八百之祚長延，下及",
    "T11n0310_001:0001b17": "萬方億兆之甿恒逸，遠邇寧謐、朝野歡娛，致",
    "T11n0310_001:0001b18": "澆俗於淳源，歸迷生於壽域。暫乘紫機之暇，",
    "T11n0310_001:0001b19": "聊題緗帙之前。所有會名，具於其目。云爾。",
    "T11n0310_001:0001b22": "大寶積經述",
    "T11n0310_001:0001b24": "唐朝議郎行河南府告成縣",
    "T11n0310_001:0001b25": "主簿徐鍔撰",
    "T11n0310_001:0001b26": "[0001b26] 夫日月出矣而輝耀十方，時雨降矣而澡漉",
    "T11n0310_001:0001b27": "萬物。況我身常樂，湛虛空之相，妙覺圓明，融",
    "T11n0310_001:0001b28": "心行之本，唯曒唯昧、不生不滅者哉。是以闢",
    "T11n0310_001:0001b29": "無學之地聿修迦蘭，啟息言之津亶作羅奈，",
    "T11n0310_001:0001c01": "智勝菩薩起方便之緣，淨居天人發成就之",
    "T11n0310_001:0001c02": "力，稱謂所絕者其第一義乎！自恒星夜掩、仙",
    "T11n0310_001:0001c03": "虹晝爍，青&#x9262;傳其睟容，寶棺現其金臂。法山",
    "T11n0310_001:0001c04": "摧仞，拂魔箭於危屏，直水橫流，係慈航於彼",
    "T11n0310_001:0001c05": "岸。烏虖！妙藏不可以常祕，戒輪不可以終盭，",
    "T11n0310_001:0001c06": "雖雙林下砉示於泥洹，逮一千年遹被於聲",
    "T11n0310_001:0001c07": "教。龍持貝葉亟傳摩竭之城，象負蓮華遂滿",
    "T11n0310_001:0001c08": "真丹之境。三十七品慈悲於火宅，一十二經",
    "T11n0310_001:0001c09": "引喻於沙界矣。大寶積經者，後漢迦葉摩",
    "T11n0310_001:0001c10": "騰、竺法蘭及今朝玄奘法師、菩提流志等，咸",
    "T11n0310_001:0001c11": "自西天竺所致也。如來昔在鷲&#x5CEF;利建平等，",
    "T11n0310_001:0001c12": "金口注海，酌之而不竭，寶言如綸，振之而有",
    "T11n0310_001:0001c13": "緒。&#x70F1;茲瑞憲，久翳鴻都，原壑屢非，市朝多",
    "T11n0310_001:0001c14": "變。歷代侚齊之主競興參譯，跋陀授記之言",
    "T11n0310_001:0001c15": "罕能丕就。洎我唐之有天下也，功橫鐵圍，化",
    "T11n0310_001:0001c16": "&#x7DDC;忉利，苑禦千界，提封萬剎。張四攝之扉，",
    "T11n0310_001:0001c17": "廣納諸有；騁六道之驥，冥濟群惑。太上皇以",
    "T11n0310_001:0001c18": "澤深智海掌耀禪珠，神皇帝以勛格梵空胸",
    "T11n0310_001:0001c19": "懸法印，肅敷玄誥，照灑鴻波，歷選緇徒，明&#x6561;",
    "T11n0310_001:0001c20": "列寀，博考同異，聿興刊緝，勇振頹綱，嚴持",
    "T11n0310_001:0001c21": "絕紐。爰有沙門大德思忠、東天竺國婆羅門",
    "T11n0310_001:0001c22": "大首領臣伊舍羅等譯梵文者，求善住緣，悟",
    "T11n0310_001:0001c23": "無生忍，博聞強識，精而譯之。復有天竺沙門",
    "T11n0310_001:0001c24": "波若屈多、沙門達摩證梵義者，開忍辱場，破",
    "T11n0310_001:0001c25": "煩惱眾，弼諧神侶，明而辨之。復有沙門大",
    "T11n0310_001:0001c26": "德履方、宗一、普敬、慧覺等筆授者，令聞孔",
    "T11n0310_001:0001c27": "膠，威儀不忒，手握仙札，受而字之。復有沙門",
    "T11n0310_001:0001c28": "大德深亮、勝莊、塵外、無著、慧迪等證義者，",
    "T11n0310_001:0001c29": "國之大師、佛之右臂，探諸了義演而證之。復",
    "T11n0310_001:0002a01": "有大德沙門承禮、雲觀、神暕、道本等次文",
    "T11n0310_001:0002a02": "者，庇影多林，息肩香窟，勤修精進，纂而次",
    "T11n0310_001:0002a03": "之。復有潤文官者，銀青光祿大夫邠王傅上",
    "T11n0310_001:0002a04": "柱國固安縣開國伯盧粲、銀青光祿大夫太子",
    "T11n0310_001:0002a05": "詹事崇文館學士兼修國史上柱國東海縣開",
    "T11n0310_001:0002a06": "國公徐堅、朝議大夫守中書舍人崇文館學",
    "T11n0310_001:0002a07": "士上柱國野王縣開國男蘇晉、朝議郎給事",
    "T11n0310_001:0002a08": "中內供奉崔璩等，位列鳳舞，聲流雞圃，分",
    "T11n0310_001:0002a09": "別二諦，潤而色之。復有銀青光祿大夫守侍",
    "T11n0310_001:0002a10": "中兼太子左庶子兼修國史上柱國鉅鹿縣開",
    "T11n0310_001:0002a11": "國公魏知古、兵部尚書上柱國郭元振、銀青",
    "T11n0310_001:0002a12": "光祿大夫檢校中書令上柱國范陽縣開國男",
    "T11n0310_001:0002a13": "張說、銀青光祿大夫行中書侍郎同中書門下",
    "T11n0310_001:0002a14": "三品監修國史上柱國興平縣開國侯陸象先",
    "T11n0310_001:0002a15": "等，朝踐瑣闥，夕遊珠域，護持四法，總而閱",
    "T11n0310_001:0002a16": "之。爾乃杖錫之士、端珪之俊，麻列定筵，林攢",
    "T11n0310_001:0002a17": "樂土，蔭祥雲而演譯，&#x5010;換炎涼，吸甘露而勤",
    "T11n0310_001:0002a18": "求，載淹衡晷，大乘章句義不唐捐，小品精",
    "T11n0310_001:0002a19": "微拯無遺溺，能事畢矣！佛何言哉！[0002a19] 今所新",
    "T11n0310_001:0002a20": "翻經，凡有四十九會、七十七品，合一十二帙，",
    "T11n0310_001:0002a21": "以類相從撰寫咸畢。以先天二年六月三十",
    "T11n0310_001:0002a22": "日進太上皇，八月二十一日進皇帝。禁闈曉",
    "T11n0310_001:0002a23": "闢，真教上聞，仙宁克怡，宸襟允穆。竦鈞陣",
    "T11n0310_001:0002a24": "於白日，親御靈臺；落雲雨於彤霄，荐加殊尉。",
    "T11n0310_001:0002a25": "賢愚稽首，以為利見仁王；真俗歸心，以為潛",
    "T11n0310_001:0002a26": "登覺道。次有清信佛弟子，前少府監丞李式",
    "T11n0310_001:0002a27": "顏等，皇朝金紫光祿大夫兵部尚書贈侍中",
    "T11n0310_001:0002a28": "隴西公&#x9008;秀子也。復有清信佛弟子，前右拾",
    "T11n0310_001:0002a29": "遺徐&#x9408;等，皇朝銀青光祿大夫太子賓客昭",
    "T11n0310_001:0002b01": "文館學士高平公子也，咸屬彼穹降禍私門",
    "T11n0310_001:0002b02": "墜構，陟遙岵而崩心，瞻冥途而獻福。於是胠",
    "T11n0310_001:0002b03": "篋探笥，檀波羅蜜，廣疊簡牋，首崇書寫，不變",
    "T11n0310_001:0002b04": "槐火，遽盈苔袟，然後裝之鏤軸、綴以瓊籤。",
    "T11n0310_001:0002b05": "羅綵簟而霓舒，播珠函而錦縟，方使猛風吹",
    "T11n0310_001:0002b06": "嶽，長存&#x59AC;路之文，劫火燒天，不壞多羅之典。",
    "T11n0310_001:0002b10": "大寶積經三律儀會第一之一",
    "T11n0310_001:0002b12": "大唐三藏法師菩提流志奉 詔譯",
    "T11n0310_001:0002b13": "[0002b13] 如是我聞：[0002b13] 一時佛住王舍城耆闍崛山。其山",
    "T11n0310_001:0002b14": "高峻嚴麗可觀，持諸雜種猶如大地，眾華卉",
    "T11n0310_001:0002b15": "木悉皆茂盛。其中復有天、龍、夜叉、毘舍闍、緊那",
    "T11n0310_001:0002b16": "羅等常所遊止。復有種種異類諸獸，所謂師",
    "T11n0310_001:0002b17": "子虎狼、麒麟象馬、熊羆之屬止住其中。復有",
    "T11n0310_001:0002b18": "無量百千眾鳥，所謂孔雀鸚鵡、鴝[只*鳥]羅鳥、鳧",
    "T11n0310_001:0002b19": "鴈鴛鴦、命命等類依之而住。是諸眾生，以佛",
    "T11n0310_001:0002b20": "威力，不為貪欲瞋癡所惱，不相茹食；共相親",
    "T11n0310_001:0002b21": "愛猶如母子。是山王中多諸雜樹，叢林蓊&#x6B1D;",
    "T11n0310_001:0002b22": "枝葉繁榮，謂天木香樹、菴摩羅樹、甄叔迦樹、",
    "T11n0310_001:0002b23": "尼俱陀樹、栴檀沈水，如是等樹無不備有。復",
    "T11n0310_001:0002b24": "有水陸無量雜華，所謂阿提目多華、瞻婆香",
    "T11n0310_001:0002b25": "華、波吒羅華、婆師迦華、蘇曼那華、由提迦",
    "T11n0310_001:0002b26": "華、優&#x9262;羅華、波頭摩華、俱物頭華、芬陀利",
    "T11n0310_001:0002b27": "華、迦羅娑華、摩訶迦羅娑華，如是等類諸雜",
    "T11n0310_001:0002b28": "名華，光飾山王處處充遍。是山王中常於夜",
    "T11n0310_001:0002b29": "半興大密雲，輕雷細雨，從初至末漸遍其山，",
    "T11n0310_001:0002c01": "八功德水流滋普洽，如[(殼-一)/牛]乳頃廓然消散，涼",
    "T11n0310_001:0002c02": "風微動適悅身心。是山王中所住眾生及諸",
    "T11n0310_001:0002c03": "卉木，滋潤光澤如妙華鬘，微加水灑，光色鮮",
    "T11n0310_001:0002c04": "明倍更增勝。此山王中眾生草木，含滋發暉",
    "T11n0310_001:0002c05": "亦復如是。而此山中生諸軟草，靃靡右旋色",
    "T11n0310_001:0002c06": "香具足，青綠暉映如孔雀咽，其香喻若婆師",
    "T11n0310_001:0002c07": "迦華，其觸又類輕兜羅綿，枝葉華果繁榮茂",
    "T11n0310_001:0002c08": "盛，未&#x751E;有一不具足者。山地柔軟無傷趾步，",
    "T11n0310_001:0002c09": "下足之時陷深四指，舉足之時還復如故。其",
    "T11n0310_001:0002c10": "中多有陂泉池沼，清冷盈滿生雜蓮華，青黃",
    "T11n0310_001:0002c11": "赤白紅紫頗梨金火等色，大如車輪，香氣普",
    "T11n0310_001:0002c12": "熏一踰繕那。是山王頂生於大妙寶蓮華座，",
    "T11n0310_001:0002c13": "無降伏寶帝青金剛以為其莖，大吠琉璃為",
    "T11n0310_001:0002c14": "諸寶鐸，贍部檀金為廣淨葉，順時清淨栴檀",
    "T11n0310_001:0002c15": "為臺，瑪瑙寶王以為其鬚。其華縱廣猶如",
    "T11n0310_001:0002c16": "大海，十億阿修羅王常所執持，十億雜色摩",
    "T11n0310_001:0002c17": "尼寶網彌覆其上，十億龍王雨妙香雨，十億",
    "T11n0310_001:0002c18": "金翅鳥王口銜繒綵，十億緊那羅王至誠瞻",
    "T11n0310_001:0002c19": "仰，十億摩&#x777A;羅伽王虔恭俯視，十億乾闥婆",
    "T11n0310_001:0002c20": "王歌詠讚歎，十億百千諸大天帝興布瑞雲，",
    "T11n0310_001:0002c21": "而雨末香燒香、衣服華鬘、幢幡寶蓋，十億梵",
    "T11n0310_001:0002c22": "王曲躬恭敬，十億淨居天眾合掌頂禮，十億",
    "T11n0310_001:0002c23": "轉輪人王七寶侍從來至其所，十億海王從",
    "T11n0310_001:0002c24": "大海出而敬禮之，十億光明摩尼寶以為照",
    "T11n0310_001:0002c25": "曜，十億淨福摩尼寶珠為勝莊嚴，十億遍",
    "T11n0310_001:0002c26": "照摩尼寶為無垢藏，十億妙光摩尼寶為大",
    "T11n0310_001:0002c27": "照明，十億雜色摩尼藏寶而為遍照、贍部幢",
    "T11n0310_001:0002c28": "寶為善安持，十億金剛師子摩尼寶難勝",
    "T11n0310_001:0002c29": "莊嚴，十億日藏摩尼寶間錯廁填廣大嚴飾，",
    "T11n0310_001:0003a01": "十億不思議摩尼寶出種種色為妙莊嚴，十",
    "T11n0310_001:0003a02": "億如意寶出無盡莊嚴。是大蓮華從於如來",
    "T11n0310_001:0003a03": "超過世間善根所生，菩薩志意之所愛慕。遍",
    "T11n0310_001:0003a04": "現諸方，從如幻法出、善法業生，以無諍法性",
    "T11n0310_001:0003a05": "理趣莊嚴如夢法性，無行法印順無&#x7740;理，遍",
    "T11n0310_001:0003a06": "滿十方一切法界，是順佛境功德所致。若於",
    "T11n0310_001:0003a07": "無量阿僧祇劫歎其色相功德莊嚴，不可窮",
    "T11n0310_001:0003a08": "盡。[0003a08] 爾時世尊於其華上結跏趺坐，與大比丘",
    "T11n0310_001:0003a09": "眾八千人俱，其名曰：尊者阿若憍陳如、尊者",
    "T11n0310_001:0003a10": "阿濕婆氏多、尊者摩史波、摩訶男、優陀夷、耶",
    "T11n0310_001:0003a11": "舍、富那、無垢、善臂、憍梵&#x9262;提、優樓頻螺迦",
    "T11n0310_001:0003a12": "葉、那提迦葉、摩訶迦葉、舍利弗、大目乾連、",
    "T11n0310_001:0003a13": "阿那律、須菩提、離波多、富樓那彌多羅尼子、",
    "T11n0310_001:0003a14": "優波離、羅&#x777A;羅、難陀等而為上首，悉皆覺悟",
    "T11n0310_001:0003a15": "自性諦理，現證實際，入法本性，度諸有海。",
    "T11n0310_001:0003a16": "行於如來虛空之行，悉能永斷隨眠結縛，而",
    "T11n0310_001:0003a17": "於攝藏住無所住行空寂靜。於如來所永斷",
    "T11n0310_001:0003a18": "疑惑，入佛智海勝信道中，利益世間為不請",
    "T11n0310_001:0003a19": "友，常能衛護一切眾生，與諸有情為不捨友。",
    "T11n0310_001:0003a20": "通達佛法，所行境界守護聖法，誓願受持諸",
    "T11n0310_001:0003a21": "佛正教，現前得生如來種性，善能趣向一切",
    "T11n0310_001:0003a22": "智智。",
    "T11n0310_001:0003a23": "[0003a23] 復有菩薩摩訶薩眾八千人俱，普賢菩薩、文",
    "T11n0310_001:0003a24": "殊師利菩薩等而為上首，所謂最上智智菩",
    "T11n0310_001:0003a25": "薩、最上寶智菩薩、一切語言智菩薩、無著智",
    "T11n0310_001:0003a26": "菩薩、花上智菩薩、日上智菩薩、月上智菩薩、",
    "T11n0310_001:0003a27": "無垢上智菩薩、金剛智菩薩、遠塵智菩薩、光",
    "T11n0310_001:0003a28": "幢菩薩、妙高幢菩薩、寶幢菩薩、無礙幢菩薩、",
    "T11n0310_001:0003a29": "華幢菩薩、淨幢菩薩、日幢菩薩、端嚴幢菩薩、",
    "T11n0310_001:0003b01": "離垢幢菩薩、遍照幢菩薩、陀羅尼威德菩薩、",
    "T11n0310_001:0003b02": "寶威德菩薩、大威德菩薩、金剛智威德菩薩、",
    "T11n0310_001:0003b03": "無垢威德菩薩、日威德菩薩、月威德菩薩、福",
    "T11n0310_001:0003b04": "山威德菩薩、智照威德菩薩、普勝威德菩薩、",
    "T11n0310_001:0003b05": "地藏菩薩、虛空藏菩薩、蓮華藏菩薩、寶藏菩",
    "T11n0310_001:0003b06": "薩、日藏菩薩、清淨功德藏菩薩、法海藏菩薩、",
    "T11n0310_001:0003b07": "遍照藏菩薩、齊藏菩薩、勝蓮華藏菩薩、日眼",
    "T11n0310_001:0003b08": "菩薩、淨眼菩薩、無垢眼菩薩、無礙眼菩薩、普",
    "T11n0310_001:0003b09": "明眼菩薩、善利智眼菩薩、金剛眼菩薩、寶眼",
    "T11n0310_001:0003b10": "菩薩、虛空眼菩薩、普眼菩薩、天冠菩薩、照法",
    "T11n0310_001:0003b11": "界摩尼冠菩薩、妙菩提摩尼冠菩薩、照十方",
    "T11n0310_001:0003b12": "冠菩薩、出現一切佛藏冠菩薩、超一切世間",
    "T11n0310_001:0003b13": "冠菩薩、普照冠菩薩、無映蔽冠菩薩、執持",
    "T11n0310_001:0003b14": "一切如來師子座冠菩薩、普照法界虛空冠",
    "T11n0310_001:0003b15": "菩薩、梵王髻菩薩、龍王髻菩薩、一切佛變",
    "T11n0310_001:0003b16": "化影像髻菩薩、妙菩提髻菩薩、一切願海音",
    "T11n0310_001:0003b17": "聲摩尼王髻菩薩、放一切如來圓光摩尼寶",
    "T11n0310_001:0003b18": "雷聲髻菩薩、一切虛空無差別表示摩尼寶",
    "T11n0310_001:0003b19": "網覆髻菩薩、一切如來法輪聲髻菩薩、一切",
    "T11n0310_001:0003b20": "三世名輪聲髻菩薩、大光菩薩、無垢光菩薩、",
    "T11n0310_001:0003b21": "寶光菩薩、離塵光菩薩、法光菩薩、寂靜光",
    "T11n0310_001:0003b22": "菩薩、日光菩薩、神變光菩薩、天光菩薩、福",
    "T11n0310_001:0003b23": "光菩薩、智光菩薩、法光明菩薩、神通光菩",
    "T11n0310_001:0003b24": "薩、光照菩薩、華光菩薩、寶光菩薩、覺光明菩",
    "T11n0310_001:0003b25": "薩、梵光菩薩、普照光菩薩、梵音菩薩、海音",
    "T11n0310_001:0003b26": "菩薩、地吼音菩薩、世間王音菩薩、山王音菩",
    "T11n0310_001:0003b27": "薩、山王相擊音菩薩、遍法界音菩薩、一切法",
    "T11n0310_001:0003b28": "海雷音菩薩、摧伏諸魔音菩薩、大悲理趣雲",
    "T11n0310_001:0003b29": "雷音菩薩、遍息一切世間苦惱音菩薩、法勝",
    "T11n0310_001:0003c01": "涌菩薩、殊勝涌菩薩、智勝涌菩薩、福須彌勝",
    "T11n0310_001:0003c02": "涌菩薩、功德最勝涌菩薩、名聞勝涌菩薩、普",
    "T11n0310_001:0003c03": "光勝涌菩薩、大慈勝涌菩薩、智照勝涌菩薩、",
    "T11n0310_001:0003c04": "如來種姓勝涌菩薩、光德菩薩、勝德菩薩、",
    "T11n0310_001:0003c05": "法涌德菩薩、遍照德菩薩、法德菩薩、月德菩",
    "T11n0310_001:0003c06": "薩、虛空德菩薩、寶德菩薩、光德菩薩、智德",
    "T11n0310_001:0003c07": "菩薩、婆羅帝王菩薩、法帝王菩薩、象帝王菩",
    "T11n0310_001:0003c08": "薩、梵帝王菩薩、山帝王菩薩、眾帝王菩薩、天",
    "T11n0310_001:0003c09": "帝王菩薩、寂靜帝王菩薩、不動帝王菩薩、最",
    "T11n0310_001:0003c10": "勝帝王菩薩、菩提寂靜聲菩薩、無著聲菩薩、",
    "T11n0310_001:0003c11": "地聲菩薩、大海聲菩薩、音聲菩薩、照法聲菩",
    "T11n0310_001:0003c12": "薩、虛空聲菩薩、一切聲菩薩、善根雷聲菩",
    "T11n0310_001:0003c13": "薩、發悟本願聲菩薩、摧一切魔軍聲菩薩、智",
    "T11n0310_001:0003c14": "須彌覺菩薩、虛空覺菩薩、清淨覺菩薩、無礙",
    "T11n0310_001:0003c15": "覺菩薩、開寤覺菩薩、照三世覺菩薩、寶覺菩",
    "T11n0310_001:0003c16": "薩、廣大覺菩薩、普光覺菩薩、法界理趣照覺",
    "T11n0310_001:0003c17": "菩薩，如是等菩薩摩訶薩八千人俱。皆悉安",
    "T11n0310_001:0003c18": "住普賢願行，所行無著者，普遍一切諸佛剎",
    "T11n0310_001:0003c19": "故。變無邊身者，親近一切佛如來故。所緣無",
    "T11n0310_001:0003c20": "際限境界清淨者，了知一切佛神變故。趣無",
    "T11n0310_001:0003c21": "量者，往詣諸佛現等覺處無休息故。無邊",
    "T11n0310_001:0003c22": "光明者，於一切法實相海中得無邊智光明",
    "T11n0310_001:0003c23": "故。無邊劫中說功德無盡者，辯才清淨故。等",
    "T11n0310_001:0003c24": "虛空界者，智所行境清淨故。無所依者，隨世",
    "T11n0310_001:0003c25": "意樂現色身故。能離翳者，了知無有眾生界",
    "T11n0310_001:0003c26": "故。虛空智慧者，放光明網遍法界故。究竟寂",
    "T11n0310_001:0003c27": "靜者，最寂靜心故。一切陀羅尼種性智境界",
    "T11n0310_001:0003c28": "者、於三摩地勇猛無畏者、眼住法界盡其際",
    "T11n0310_001:0003c29": "者、於一切法住無所得者、遊無邊智海者、已",
    "T11n0310_001:0004a01": "度智彼岸者、般若波羅蜜多者、般若波羅蜜",
    "T11n0310_001:0004a02": "多到一切世間波羅蜜者、於三摩地彼岸得",
    "T11n0310_001:0004a03": "自在者。[0004a03] 復有五百比丘尼俱，其名曰摩訶波",
    "T11n0310_001:0004a04": "闍波提比丘尼、瞿曇彌比丘尼、安隱比丘",
    "T11n0310_001:0004a05": "尼、優&#x9262;羅華比丘尼、瘦瞿曇彌比丘尼、耶輸",
    "T11n0310_001:0004a06": "陀羅比丘尼等而為上首。[0004a06] 復有五百優婆塞",
    "T11n0310_001:0004a07": "俱，其名曰善威德優婆塞、天威德優婆塞、慧",
    "T11n0310_001:0004a08": "光優婆塞、名稱威德優婆塞、超名稱威德優",
    "T11n0310_001:0004a09": "婆塞、善慧優婆塞、月德優婆塞、月歡喜優婆",
    "T11n0310_001:0004a10": "塞、大歡喜優婆塞、羅&#x777A;賢優婆塞、大賢優婆",
    "T11n0310_001:0004a11": "塞等而為上首。[0004a11] 復有五百優婆夷俱，其名曰",
    "T11n0310_001:0004a12": "大光優婆夷、善光優婆夷、善身優婆夷、可樂",
    "T11n0310_001:0004a13": "身優婆夷、賢德優婆夷、月光優婆夷、光明優",
    "T11n0310_001:0004a14": "婆夷、勝光優婆夷、善眼優婆夷等而為上首。",
    "T11n0310_001:0004a15": "及餘無量天、龍、夜叉、乾闥婆、阿修羅、迦樓羅、緊",
    "T11n0310_001:0004a16": "那羅、摩&#x777A;羅伽等圍繞恭敬，而為說法。所謂",
    "T11n0310_001:0004a17": "廣說三律儀品一切如來毘奈耶法，開現一",
    "T11n0310_001:0004a18": "切諸菩薩行，明照法界入諸法門，能淨莊嚴",
    "T11n0310_001:0004a19": "一切佛剎，摧諸邪論降伏魔怨，令眾生界心",
    "T11n0310_001:0004a20": "得歡喜。開曉有情稠林之心，隨眾生意而為",
    "T11n0310_001:0004a21": "宣說，開示照曜眾生諸根，令其轉趣。",
    "T11n0310_001:0004a22": "[0004a22] 爾時尊者摩訶迦葉從坐而起，偏袒右肩右",
    "T11n0310_001:0004a23": "膝著地，合掌向佛，白佛言：「世尊！若諸眾生求",
    "T11n0310_001:0004a24": "於佛法力無畏者，攝受何法而修行之？攝受",
    "T11n0310_001:0004a25": "何法增長成熟諸如來道？攝受何法取諸功",
    "T11n0310_001:0004a26": "德，增長證入阿耨多羅三藐三菩提，得不退",
    "T11n0310_001:0004a27": "轉？」[0004a27] 佛告大迦葉言：「善哉善哉！迦葉！汝今所問，",
    "T11n0310_001:0004a28": "多所安隱哀愍世間，義利饒益安樂人天，乃",
    "T11n0310_001:0004a29": "能問佛如是之事。汝今諦聽，善思念之。吾當",
    "T11n0310_001:0004b01": "為汝分別解說。」時大迦葉及諸大眾受教而",
    "T11n0310_001:0004b02": "聽。[0004b02] 佛告迦葉：「若諸眾生求佛智慧力無畏者，",
    "T11n0310_001:0004b03": "是等眾生無有少法為其可得，無所依倚種",
    "T11n0310_001:0004b04": "諸善根。迦葉！菩薩乃至求於阿耨多羅三藐",
    "T11n0310_001:0004b05": "三菩提時有所得者，即為著想。若著想者，於",
    "T11n0310_001:0004b06": "佛法外起有為想、於有為外起無為想，即於",
    "T11n0310_001:0004b07": "佛法而生想著及起解執，起解執時於佛法",
    "T11n0310_001:0004b08": "中堅住不捨。當知是人不名為向無上佛道。",
    "T11n0310_001:0004b09": "何以故？以於佛法起想執我而作勤修，則與",
    "T11n0310_001:0004b10": "我執數相應故而不捨離，則分別所分別。由",
    "T11n0310_001:0004b11": "是分別所分別處則為所害，若為所害則便",
    "T11n0310_001:0004b12": "馳騁，若馳騁者則有流轉，若流轉者則有貫",
    "T11n0310_001:0004b13": "穿，有貫穿者則有妄想，有妄想者則有分別，",
    "T11n0310_001:0004b14": "有分別者則增妄想，若增妄想則有遍計，若",
    "T11n0310_001:0004b15": "有遍計則離寂靜，若離寂靜則有隨逐，若有",
    "T11n0310_001:0004b16": "隨逐則有遊行，若有遊行則便失壞。云何失",
    "T11n0310_001:0004b17": "壞？謂失安隱。云何安隱？謂無分別。若失壞者",
    "T11n0310_001:0004b18": "則便常入，若常入者則便親近，若親近者則",
    "T11n0310_001:0004b19": "有隨眠，若有隨眠則有相續，若有相續則增",
    "T11n0310_001:0004b20": "相續，若增相續則遍相續，若遍相續語則狂",
    "T11n0310_001:0004b21": "亂，語若狂亂則便誑惑，若有誑惑則便憂惱，",
    "T11n0310_001:0004b22": "有憂惱者則有悔恨，若有悔恨則依倚無明",
    "T11n0310_001:0004b23": "為憂喜損害。而於是中無有少法可為依",
    "T11n0310_001:0004b24": "倚，然從妄想流澍生故為想繫縛，從想繫縛",
    "T11n0310_001:0004b25": "則想相續故名想縛。無有實處，一切貪處忿",
    "T11n0310_001:0004b26": "瞋癡處，皆是虛妄遍計分別增分別、計度",
    "T11n0310_001:0004b27": "增計度，是故彼人不能速得阿耨多羅三藐",
    "T11n0310_001:0004b28": "三菩提。迦葉！是名愛處。何名愛處？無有定法",
    "T11n0310_001:0004b29": "名之為愛；名為愛者，名愛處所。然有愛者但",
    "T11n0310_001:0004c01": "由堅著，若堅著時為虛空愛，若虛空愛生執",
    "T11n0310_001:0004c02": "著者，彼人即當得愛執著：我愛執著者、眾生",
    "T11n0310_001:0004c03": "愛執著者、善不善愛執著者。迦葉！是人則於",
    "T11n0310_001:0004c04": "一切空法起非空分別，則於非物而生物想。",
    "T11n0310_001:0004c05": "何謂為物？謂以菩提若以菩提為其物者，彼",
    "T11n0310_001:0004c06": "彼眾生由我想故而有我想，即非菩薩。於是",
    "T11n0310_001:0004c07": "中想若不可得，彼中想者亦不可得，是名我",
    "T11n0310_001:0004c08": "想無真實句，此即增語。所謂我想？若復有能",
    "T11n0310_001:0004c09": "圓滿薩埵則圓滿菩提。何謂菩提？所謂圓滿",
    "T11n0310_001:0004c10": "猶如於幻。云何如幻？謂說大我想者、大命",
    "T11n0310_001:0004c11": "想者，若復以想依止想者，則由非想依止",
    "T11n0310_001:0004c12": "非想。若以非想依非想者，則由狂醉故醉。",
    "T11n0310_001:0004c13": "若由狂醉故醉，則以苦逐苦。若以苦逐苦",
    "T11n0310_001:0004c14": "者，則彼彼如來皆說安住狂言馳騁者。何",
    "T11n0310_001:0004c15": "故名住狂言馳騁者？謂增作意。若增作意",
    "T11n0310_001:0004c16": "則有貢高，若有貢高則有言說，若有言說",
    "T11n0310_001:0004c17": "則便增說，若有增說如來記之是言說者、",
    "T11n0310_001:0004c18": "教授者、所持者。是故諸法皆從作意而得生",
    "T11n0310_001:0004c19": "長。迦葉！如上空中有雲聚起，不從東西南",
    "T11n0310_001:0004c20": "北四維上下而來。是故如來名實語者，知",
    "T11n0310_001:0004c21": "是雲聚非十方來，如實說之，以其義說、理",
    "T11n0310_001:0004c22": "相應說、以實理說。言雲聚者，則為非聚，故",
    "T11n0310_001:0004c23": "名雲聚。何名雲聚？以其各別起相狀故。云何",
    "T11n0310_001:0004c24": "種類各別相狀？以種種相皆是廣大迷惑相",
    "T11n0310_001:0004c25": "續，而於其中無少大相以為可得。汝觀雲聚",
    "T11n0310_001:0004c26": "起廣大相，則為非相。若非想者，但由畢竟廣",
    "T11n0310_001:0004c27": "大之相非實雲聚。迦葉！譬如有人語他人曰：",
    "T11n0310_001:0004c28": "『可共往詣蔭處坐耶？』智者言曰：『我不往坐。』彼",
    "T11n0310_001:0004c29": "作是言：『我於今者不作是說，但言是蔭。』爾時",
    "T11n0310_001:0004c30": "智者復語彼言：『汝言蔭者即是非蔭。』迦葉！汝",
    "T11n0310_001:0005a01": "觀彼人乃至隨俗猶能覺了。如是如是，迦葉！",
    "T11n0310_001:0005a02": "如來如實了知諸法真實理性，於大眾中正師",
    "T11n0310_001:0005a03": "子吼。復次迦葉！如來樂欲於隨順法住非順",
    "T11n0310_001:0005a04": "想，於諸眾生所有我想，於如來所是第一義。",
    "T11n0310_001:0005a05": "何以故？如來今者已知彼想，悉知一切眾生",
    "T11n0310_001:0005a06": "想者即為非想，此是最勝祕密之言。或有愚",
    "T11n0310_001:0005a07": "夫而生違背與如來諍，是故我言『世與我諍，",
    "T11n0310_001:0005a08": "我不與世諍』。云何名世？所謂眾生。何故眾生",
    "T11n0310_001:0005a09": "名之為世？如來了知如是世間，是故眾生名",
    "T11n0310_001:0005a10": "之為世。如彼愚夫異生之解，則便壞滅、極為",
    "T11n0310_001:0005a11": "所害。此是彼等常得信住，隨其世俗所謂無",
    "T11n0310_001:0005a12": "明。何以故？彼居大闇名住世者，若住世者則",
    "T11n0310_001:0005a13": "便有貪，若有貪者則便有瞋，若有瞋者則便",
    "T11n0310_001:0005a14": "有癡，若有癡者則為不淨，若不淨者則便相",
    "T11n0310_001:0005a15": "違。與誰相違？所謂如來及聲聞眾。若相違者",
    "T11n0310_001:0005a16": "則便乖背，若乖背者則重相違，重相違者則",
    "T11n0310_001:0005a17": "樂於有，樂於有者心則求之，求於有者則便",
    "T11n0310_001:0005a18": "遍求，若遍求者則不知足，不知足者則多所",
    "T11n0310_001:0005a19": "作，多所作者則便多欲，若多欲者彼則隨眠",
    "T11n0310_001:0005a20": "於三界中，若隨眠三界則令他隨眠，令他隨",
    "T11n0310_001:0005a21": "眠者彼則隨流亦隨流行者，若是隨流隨流",
    "T11n0310_001:0005a22": "行者則趣於死，若趣死者則不趣涅槃，不趣",
    "T11n0310_001:0005a23": "涅槃者則至非行處，至非行處者則趣地獄。",
    "T11n0310_001:0005a24": "如是迦葉！由不祥法與之相應，瞋忿毒心及",
    "T11n0310_001:0005a25": "不覆蔽，不覆蔽者不觀我想，不觀察者作一",
    "T11n0310_001:0005a26": "合想，不能銷滅我及我所。何名為我執？不",
    "T11n0310_001:0005a27": "實故住種種想造諸世業。若如是者，彼執我",
    "T11n0310_001:0005a28": "相以為其我。何名我所？謂貪欲，故名為我所。",
    "T11n0310_001:0005a29": "以於諸欲與身和合即起貪心，起貪著已能",
    "T11n0310_001:0005b01": "壞戒蘊，便於他所生不善心，由瞋覆蔽互相",
    "T11n0310_001:0005b02": "輕毀，及於財物攝為己有親近守護，是名我",
    "T11n0310_001:0005b03": "所。有我所者則有流轉，有流轉者則有迷惑，",
    "T11n0310_001:0005b04": "有迷惑者則有誹謗，有誹謗者則便有瞋，",
    "T11n0310_001:0005b05": "有瞋恚者則有吞害，有吞害者則為所燒，為",
    "T11n0310_001:0005b06": "所燒者則便遍燒，如是等過皆由貪欲。起男",
    "T11n0310_001:0005b07": "女想及以命想是我所有，名為我所。以是義",
    "T11n0310_001:0005b08": "故，說我所者則罵己身。一切愚夫以我隨眠",
    "T11n0310_001:0005b09": "為愚夫法，是故說之以為我所。迦葉！若有眾",
    "T11n0310_001:0005b10": "生不聞此法，而說菩提及菩薩行，則為非行。",
    "T11n0310_001:0005b11": "言菩薩行者，實無所行是菩薩行。[0005b11] 「復次迦",
    "T11n0310_001:0005b12": "葉！若諸菩薩得行圓滿無有缺減，清淨極清",
    "T11n0310_001:0005b13": "淨遍清淨者，是人則能說此大法，名有勢力",
    "T11n0310_001:0005b14": "勇猛精進，其所說法等於虛空而無積聚，為",
    "T11n0310_001:0005b15": "如理者、有功德者、能修行者，終不為彼不如",
    "T11n0310_001:0005b16": "理者、無功德者、不修行者。汝等應當受持此",
    "T11n0310_001:0005b17": "法，於是法中勿生執著。何以故？如來所說最",
    "T11n0310_001:0005b18": "為第一，為於最上應供有情而發問故，我以",
    "T11n0310_001:0005b19": "勝法而為解說。云何勝法？謂無法想。迦葉！如",
    "T11n0310_001:0005b20": "是菩薩具足護持最初淨戒，心不貢高、不造",
    "T11n0310_001:0005b21": "無間業、不犯比丘尼，亦不親近諸俗人家，遠",
    "T11n0310_001:0005b22": "離殺生及不與取欲邪行法，離虛誑語離間",
    "T11n0310_001:0005b23": "&#x9E81;惡雜穢語言，遠離欲貪瞋恚邪見，既不自",
    "T11n0310_001:0005b24": "惱亦不惱他，不與欲俱亦不受欲，不為博戲",
    "T11n0310_001:0005b25": "亦不教化，終不親近不男之人，不往婬女寡",
    "T11n0310_001:0005b26": "婦處女之家、不近他妻，亦不親近羅捕魚鳥",
    "T11n0310_001:0005b27": "畋獵魁膾旃荼羅等，於飲酒人不執其手而",
    "T11n0310_001:0005b28": "與&#x9B2A;諍。離此諸事，如避惡狗旃荼羅輩。由住",
    "T11n0310_001:0005b29": "慈心，於彼一切所遠離者乃至不起一念惡",
    "T11n0310_001:0005c01": "心。有二十處應當遠離。何等二十？謂離女人，",
    "T11n0310_001:0005c02": "亦不與他調戲&#x9E81;言論義諍訟。於父母處及",
    "T11n0310_001:0005c03": "佛法僧，離不恭敬。若諸女人減二十眾，不為",
    "T11n0310_001:0005c04": "說法。除有男子，終不往詣比丘尼尼僧說法",
    "T11n0310_001:0005c05": "會處。不應問訊諸比丘尼。不與女人作其書",
    "T11n0310_001:0005c06": "疏。或為他人傳書送彼。應付丈夫勿付婦女。",
    "T11n0310_001:0005c07": "於一切時親族別請終不受之。不以欲心經",
    "T11n0310_001:0005c08": "須臾頃住女人前。又亦不應捨離本居，往其",
    "T11n0310_001:0005c09": "屏處而與女人共為談說。不得隨逐比丘尼",
    "T11n0310_001:0005c10": "行。若比丘尼所施衣服不應受用，除在四眾",
    "T11n0310_001:0005c11": "演說法時為說法故有施衣者。應生是心猶",
    "T11n0310_001:0005c12": "如大地，然後受之，不應別觀施者之面。若聞",
    "T11n0310_001:0005c13": "有尼勸導施衣，不應受用。若比丘尼勸請受",
    "T11n0310_001:0005c14": "食，設令病苦終不受之，況復無病。若有寡婦",
    "T11n0310_001:0005c15": "而來請食，僧數不滿亦不受之。又亦不應入",
    "T11n0310_001:0005c16": "尼眾內。不應喚彼比丘尼來。若比丘尼來喚",
    "T11n0310_001:0005c17": "菩薩，應離住處拱手仰頭背而捨去。若說法",
    "T11n0310_001:0005c18": "時有比丘尼來禮其足，無令足動，但應目視",
    "T11n0310_001:0005c19": "雙手掌中。善男子！不應唯身修習精進，亦當",
    "T11n0310_001:0005c20": "勤心正念一處，於諸境界勿起貪瞋，為求一",
    "T11n0310_001:0005c21": "切智故起堅牢誓。聞是法已，成就信心應當",
    "T11n0310_001:0005c22": "修學。迦葉！若有趣菩薩乘善男子善女人等",
    "T11n0310_001:0005c23": "適聞此法，不能生於如實深信，終不能得阿",
    "T11n0310_001:0005c24": "耨多羅三藐三菩提。何以故？由修學故證彼",
    "T11n0310_001:0005c25": "菩提，非不修學而能得證。若不修習得菩提",
    "T11n0310_001:0005c26": "者，&#x732B;兔等類亦應證得無上菩提。何以故？不",
    "T11n0310_001:0005c27": "正行者不能證得無上覺故。何以故？若不正",
    "T11n0310_001:0005c28": "行得菩提者，音聲言說亦應證得無上菩提，",
    "T11n0310_001:0005c29": "作如是言：『我當作佛！我當作佛！』以此證故，",
    "T11n0310_001:0006a01": "無邊眾生應成正覺。迦葉！若有眾生修學此",
    "T11n0310_001:0006a02": "行，甚為難有，猶尚不能經一晝夜專念在心，",
    "T11n0310_001:0006a03": "何況一劫乃至千劫。是故如來出現於世，甚",
    "T11n0310_001:0006a04": "為難事。迦葉！假使三千大千世界一切眾生，",
    "T11n0310_001:0006a05": "若經一劫百劫千劫乃至億百千劫，為一眾",
    "T11n0310_001:0006a06": "生同唱是言：『汝應作佛！汝應作佛！』是諸眾生",
    "T11n0310_001:0006a07": "悉共圍遶相續唱言：『當得成佛！當得成佛！』如",
    "T11n0310_001:0006a08": "是次第，出息入息猶可斷絕，彼所發言曾無",
    "T11n0310_001:0006a09": "間斷。如是之言，尚不能熟初菩提心，何況能",
    "T11n0310_001:0006a10": "證無上佛果？若能證者，無有是處。[0006a10] 「迦葉！我滅",
    "T11n0310_001:0006a11": "度後末法之時，及與汝等已般涅槃，不為諸",
    "T11n0310_001:0006a12": "天之所信護。當於爾時，多有眾生聞我功德",
    "T11n0310_001:0006a13": "發菩提心。於中或有諸比丘等，雖發無上菩",
    "T11n0310_001:0006a14": "提心已，而便安住二十法中。何等二十？所謂",
    "T11n0310_001:0006a15": "親附諸比丘尼，受不淨食，貪著美味，受比丘",
    "T11n0310_001:0006a16": "尼勸化飲食。迦葉！譬如今世多聞比丘住阿",
    "T11n0310_001:0006a17": "蘭若或聚落中勤修習法。於當來世諸比丘",
    "T11n0310_001:0006a18": "等亦復如是，於聚落間或阿蘭若，與比丘尼",
    "T11n0310_001:0006a19": "聚集言談問答法義。彼諸比丘及比丘尼，多",
    "T11n0310_001:0006a20": "生染心少生法心。迦葉！汝觀是輩得菩薩名，",
    "T11n0310_001:0006a21": "墮大危險取於惡趣。當於爾時初為法緣而",
    "T11n0310_001:0006a22": "相親附，互相見已欲火燒心，動於脣口表其",
    "T11n0310_001:0006a23": "欲念。彼相近時初為弟子，以阿闍梨法而申",
    "T11n0310_001:0006a24": "禮敬，自此之後當漸遣使，通致語言道路期",
    "T11n0310_001:0006a25": "會，或於街衢或在寺內遙相瞻視，於出入時",
    "T11n0310_001:0006a26": "問其所由，互稱親族結為姊妹。彼等由是數",
    "T11n0310_001:0006a27": "相見故而相習住，既習住已生於染心，生染",
    "T11n0310_001:0006a28": "心已共為穢事，為穢事已更以非梵行名而",
    "T11n0310_001:0006a29": "相呼召。由行非法退失菩提及以善趣，遠離",
    "T11n0310_001:0006b01": "涅槃棄捨如來，違背正法厭惡於僧。在於屏",
    "T11n0310_001:0006b02": "處，起欲恚害諸惡尋思，是人無有菩薩勝業",
    "T11n0310_001:0006b03": "四淨梵行，譬如今時勤修梵行諸菩薩眾，於",
    "T11n0310_001:0006b04": "未來世起欲恚害惡尋思者亦復如是。迦葉！",
    "T11n0310_001:0006b05": "當於爾時住是種類，所謂惡行賊行矯行。汝",
    "T11n0310_001:0006b06": "觀爾時毀禁戒者，聞是等經便生誹謗。若有",
    "T11n0310_001:0006b07": "已能住戒布施，生於歡喜發菩提心，後聞是",
    "T11n0310_001:0006b08": "經復生謗毀。汝觀爾時有此相貌，可為記驗。",
    "T11n0310_001:0006b09": "若聞是經而生誹謗，於中智者、修淨戒者、持",
    "T11n0310_001:0006b10": "正法者，知是經內說此比丘名不知法，即應",
    "T11n0310_001:0006b11": "捨離如是等人，此輩無心愛敬法故。"
}