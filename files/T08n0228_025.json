{
    "T08n0228_025:0672c18": "佛說佛母出生三法藏般若",
    "T08n0228_025:0672c19": "波羅蜜多經卷第二十五",
    "T08n0228_025:0672c21": "西天譯經三藏朝奉大夫試光祿卿",
    "T08n0228_025:0672c22": "傳法大師賜紫臣施護奉　詔譯",
    "T08n0228_025:0672c23": "常啼菩薩品第三十之三",
    "T08n0228_025:0672c24": "「爾時，常啼菩薩摩訶薩與長者女及諸侍女",
    "T08n0228_025:0672c25": "父母眷屬等，導從圍繞，并持種種珍寶供具",
    "T08n0228_025:0672c26": "入眾香城，一心渴仰欲見法上菩薩摩訶薩。",
    "T08n0228_025:0672c27": "是時，常啼菩薩摩訶薩等既入城已，詣菩薩",
    "T08n0228_025:0672c28": "所其去不遠，常啼菩薩摩訶薩見帝釋天主",
    "T08n0228_025:0672c29": "與無數百千天子，散天曼陀羅華、摩訶曼陀",
    "T08n0228_025:0673a01": "羅華及餘種種殊妙天華、天金銀華等散於",
    "T08n0228_025:0673a02": "虛空，及散栴檀香末，又復廣作微妙天樂，其",
    "T08n0228_025:0673a03": "所散華住在空中。常啼菩薩摩訶薩，如是見",
    "T08n0228_025:0673a04": "已，即問帝釋天主言：『憍尸迦！汝何緣故於虛",
    "T08n0228_025:0673a05": "空中與無數百千天子，散眾天華及散栴",
    "T08n0228_025:0673a06": "檀香末，廣作天樂？』帝釋天主白常啼菩薩摩",
    "T08n0228_025:0673a07": "訶薩言：『善男子！汝不知耶？有法名摩訶般若",
    "T08n0228_025:0673a08": "波羅蜜多，是諸佛母亦是諸菩薩母。學是法",
    "T08n0228_025:0673a09": "者即能成就一切智，圓滿一切佛功德法。汝",
    "T08n0228_025:0673a10": "今當知！於法上菩薩摩訶薩演說法處，別有",
    "T08n0228_025:0673a11": "七寶臺高廣妙好種種嚴飾，真珠寶網間錯",
    "T08n0228_025:0673a12": "垂布，於其臺中有七寶床，而彼床上安七寶",
    "T08n0228_025:0673a13": "函，以黃金鍱書是摩訶般若波羅蜜多正法",
    "T08n0228_025:0673a14": "置於函內，種種珍寶周匝圍繞，其臺四角安",
    "T08n0228_025:0673a15": "四白銀香爐，燒黑沈水香，供養摩訶般若波",
    "T08n0228_025:0673a16": "羅蜜多正法。以是緣故，我等諸天於虛空中",
    "T08n0228_025:0673a17": "散華供養。』",
    "T08n0228_025:0673a18": "「爾時，常啼菩薩摩訶薩白帝釋天主言：『憍尸",
    "T08n0228_025:0673a19": "迦！如汝所說，是諸佛母及菩薩母摩訶般若",
    "T08n0228_025:0673a20": "波羅蜜多正法，微妙甚深最上希有，汝以方",
    "T08n0228_025:0673a21": "便可能示我？』帝釋天主言：『善男子！彼摩訶般",
    "T08n0228_025:0673a22": "若波羅蜜多正法在七寶函內，彼法上菩薩",
    "T08n0228_025:0673a23": "摩訶薩以七寶印印之，我無方便可能示汝。』",
    "T08n0228_025:0673a24": "「爾時，常啼菩薩摩訶薩與長者女等，漸復前",
    "T08n0228_025:0673a25": "行到法上菩薩摩訶薩所。即以所持金銀珍",
    "T08n0228_025:0673a26": "寶、衣服臥具、幢幡寶蓋、香華燈塗等，分作二",
    "T08n0228_025:0673a27": "分，先持一分而共供養摩訶般若波羅蜜多，次",
    "T08n0228_025:0673a28": "持一分亦共供養法上菩薩摩訶薩。作是供養",
    "T08n0228_025:0673a29": "已，復以種種妙色香華向法上菩薩摩訶薩",
    "T08n0228_025:0673b01": "所而用散擲。以法上菩薩摩訶薩威神力故，",
    "T08n0228_025:0673b02": "其所散華於菩薩上住虛空中，變成種種妙",
    "T08n0228_025:0673b03": "寶樓閣，是諸樓閣自然皆有真珠瓔珞間錯",
    "T08n0228_025:0673b04": "垂布。「爾時，常啼菩薩摩訶薩并長者女見是",
    "T08n0228_025:0673b05": "相已，咸作是念：『善哉！此相甚為希有。法上菩",
    "T08n0228_025:0673b06": "薩摩訶薩現住菩薩地，神通威德尚能如是，",
    "T08n0228_025:0673b07": "何況成就阿耨多羅三藐三菩提已，彼諸功",
    "T08n0228_025:0673b08": "德不可稱計。』爾時長者女作是念已，於法上",
    "T08n0228_025:0673b09": "菩薩摩訶薩，益加恭敬尊重愛樂，并五百侍",
    "T08n0228_025:0673b10": "女亦各恭敬尊重愛樂。時長者女及五百侍",
    "T08n0228_025:0673b11": "女，皆發阿耨多羅三藐三菩提心，咸作是言：",
    "T08n0228_025:0673b12": "『願我以此善根因緣，於未來世當得成佛。為",
    "T08n0228_025:0673b13": "菩薩時亦如法上菩薩摩訶薩，愛樂尊重般",
    "T08n0228_025:0673b14": "若波羅蜜多等無有異，及廣為人宣說般若",
    "T08n0228_025:0673b15": "波羅蜜多，成就般若波羅蜜多善巧方便，皆",
    "T08n0228_025:0673b16": "如法上菩薩摩訶薩今日無異。』作是言已，彼",
    "T08n0228_025:0673b17": "長者女并五百侍女，即時頭面禮菩薩足。禮",
    "T08n0228_025:0673b18": "已，合掌退住一面。「爾時，常啼菩薩摩訶薩如",
    "T08n0228_025:0673b19": "前所作供養事已，即時頭面禮菩薩足。禮已",
    "T08n0228_025:0673b20": "旋繞種種稱讚，歡喜瞻仰合掌而住。問法上",
    "T08n0228_025:0673b21": "菩薩摩訶薩言：『大士！當知我善因緣故來至",
    "T08n0228_025:0673b22": "此。我本為求般若波羅蜜多故，於空寂林中",
    "T08n0228_025:0673b23": "思惟方便，時空中有聲而謂我言：「汝可東行",
    "T08n0228_025:0673b24": "求般若波羅蜜多。」我如所教尋即東行，東行",
    "T08n0228_025:0673b25": "未久我復作念：「向者云何而不能問彼空中",
    "T08n0228_025:0673b26": "聲，東行遠近？於何方處從誰得聞般若波羅",
    "T08n0228_025:0673b27": "蜜多？」我於爾時憂愁啼泣，即於彼住經七晝",
    "T08n0228_025:0673b28": "夜。當是憂愁啼泣之時，忽然見有如來形像，",
    "T08n0228_025:0673b29": "住於我前作如是言：「善男子！從是東行五百",
    "T08n0228_025:0673c01": "由旬有城名眾香，彼有菩薩摩訶薩名曰法",
    "T08n0228_025:0673c02": "上。汝可往彼，當得聞般若波羅蜜多。」我時聞",
    "T08n0228_025:0673c03": "是說已心大歡喜，即於彼處一心諦想大士，",
    "T08n0228_025:0673c04": "思惟般若波羅蜜多。我於爾時住一切法無",
    "T08n0228_025:0673c05": "依止想，即時得入無量無數三摩地門，於三",
    "T08n0228_025:0673c06": "摩地中，見十方無量阿僧祇世界諸佛如來、",
    "T08n0228_025:0673c07": "應供、正等正覺，各各為諸菩薩摩訶薩宣說",
    "T08n0228_025:0673c08": "般若波羅蜜多。是諸如來咸讚我言：「善哉，善",
    "T08n0228_025:0673c09": "哉！善男子！汝以求般若波羅蜜多因緣故，得",
    "T08n0228_025:0673c10": "入諸三摩地門。」時諸如來如是乃至種種示",
    "T08n0228_025:0673c11": "教利喜，安慰我已，忽然不現。我於爾時從三",
    "T08n0228_025:0673c12": "摩地出已，不復得見諸佛如來。我心苦惱即",
    "T08n0228_025:0673c13": "作是念：「向者如來，從何所來？去至何所？」我復",
    "T08n0228_025:0673c14": "思惟：「彼法上菩薩摩訶薩，於先佛所深種善",
    "T08n0228_025:0673c15": "根，通達般若波羅蜜多具諸方便，我當往彼",
    "T08n0228_025:0673c16": "聽受般若波羅蜜多及問斯義。」以是緣故我",
    "T08n0228_025:0673c17": "今至此，而得瞻禮菩薩大士。我心歡喜深自",
    "T08n0228_025:0673c18": "慶快，猶如苾芻得第三禪樂。大士！如我向於",
    "T08n0228_025:0673c19": "三摩地中所見如來，而不知彼從何所來？去",
    "T08n0228_025:0673c20": "至何所？唯願大士示教於我，令我常得見",
    "T08n0228_025:0673c21": "佛世尊。』",
    "T08n0228_025:0673c22": "法上菩薩品第三十一",
    "T08n0228_025:0673c23": "「爾時，法上菩薩摩訶薩謂常啼菩薩摩訶薩",
    "T08n0228_025:0673c24": "言：『善男子！如來者，無所從來亦無所去。何以",
    "T08n0228_025:0673c25": "故？真如無動，真如即是如來。不生法無來無",
    "T08n0228_025:0673c26": "去，不生法即是如來。實際無來無去，實際",
    "T08n0228_025:0673c27": "即是如來。空性無來無去，空性即是如來。無",
    "T08n0228_025:0673c28": "染法無來無去，無染法即是如來。寂滅無來",
    "T08n0228_025:0673c29": "無去，寂滅即是如來。虛空無來無去，虛空即",
    "T08n0228_025:0674a01": "是如來。善男子！離如是等法，無別有法可名",
    "T08n0228_025:0674a02": "如來。此復云何所謂如來真如？一切法真如，",
    "T08n0228_025:0674a03": "同是一真如，是如無分別、無二亦無三。善男",
    "T08n0228_025:0674a04": "子！譬如春末夏初，於日中分陽焰動發，若時",
    "T08n0228_025:0674a05": "有人於中求水，於汝意云何，彼水從何所來？",
    "T08n0228_025:0674a06": "為從東海來耶？南西北海來耶？其去亦然。』常",
    "T08n0228_025:0674a07": "啼菩薩言：『彼陽焰中無水可得，況復有來及",
    "T08n0228_025:0674a08": "有去耶？但是愚癡無智虛妄所見。』法上菩薩",
    "T08n0228_025:0674a09": "言：『善男子！一切如來亦復如是。若人著於色",
    "T08n0228_025:0674a10": "相及以音聲，觀諸如來若來若去起分別者，",
    "T08n0228_025:0674a11": "當知是人愚癡無智虛妄所見。何以故？如來",
    "T08n0228_025:0674a12": "者是即法身，非色身可見。善男子！法性無來",
    "T08n0228_025:0674a13": "無去，一切如來亦復如是無來無去。又如幻",
    "T08n0228_025:0674a14": "師幻化所作象兵、馬兵、車兵、步兵，如是四兵",
    "T08n0228_025:0674a15": "幻所作故無來無去。一切如來亦復如是，無",
    "T08n0228_025:0674a16": "來無去。又如有人於其夢中，或見一佛二佛",
    "T08n0228_025:0674a17": "三四五佛乃至百千諸佛。善男子！而彼諸佛",
    "T08n0228_025:0674a18": "從何所來？去至何所？』常啼菩薩言：『大士！夢所",
    "T08n0228_025:0674a19": "不實，無決定法，於是法中何有去來？』法上菩",
    "T08n0228_025:0674a20": "薩言：『一切如來亦復如是。如佛所說，一切法",
    "T08n0228_025:0674a21": "如夢。有人不能如實了知一切法如夢故，即",
    "T08n0228_025:0674a22": "以色相音聲語言名字，執著分別諸佛如來",
    "T08n0228_025:0674a23": "若來若去。善男子！若於是法中不如實知虛",
    "T08n0228_025:0674a24": "妄分別者，當知是等名愚異生，受生死身輪",
    "T08n0228_025:0674a25": "轉諸趣，遠離般若波羅蜜多，遠離一切佛法。",
    "T08n0228_025:0674a26": "善男子！若人如實了知，如佛所說一切法如",
    "T08n0228_025:0674a27": "夢，於是法中即無有法若來若去，是故無所",
    "T08n0228_025:0674a28": "分別。如實了知一切如來無來無去不生不",
    "T08n0228_025:0674a29": "滅，如是知者，是為見法，是為知法，是人即近",
    "T08n0228_025:0674b01": "阿耨多羅三藐菩提，是行般若波羅蜜多，不",
    "T08n0228_025:0674b02": "虛受其國中信施，能與世間作大福田。善男",
    "T08n0228_025:0674b03": "子！又如大海出種種寶，是寶不從東方而來，",
    "T08n0228_025:0674b04": "亦復不從南西北方四維上下諸方而來，但",
    "T08n0228_025:0674b05": "是一切眾生所作福業共感報應。是故大海",
    "T08n0228_025:0674b06": "出諸珍寶，是寶一一從因緣生，亦不無因緣",
    "T08n0228_025:0674b07": "生。因緣和合即有，因緣散滅即無。有亦不從",
    "T08n0228_025:0674b08": "十方來，無亦不至十方去。諸如來身亦復如",
    "T08n0228_025:0674b09": "是，不從十方來、不至十方去，但以因緣和合",
    "T08n0228_025:0674b10": "所生，不住因緣法，亦不無因緣生。因緣和合",
    "T08n0228_025:0674b11": "即生，因緣離散即滅。生亦不從十方來，滅亦",
    "T08n0228_025:0674b12": "不至十方去。善男子！又如箜篌有絃有槽有",
    "T08n0228_025:0674b13": "棍，若人以手鼓擊出聲，是聲無所從來，不從",
    "T08n0228_025:0674b14": "絃出、不從槽出、不從棍出、不從手出，但以因",
    "T08n0228_025:0674b15": "緣和合有聲，因緣散滅即無有聲，是聲滅已",
    "T08n0228_025:0674b16": "亦無所至。善男子！諸佛如來亦復如是。從一",
    "T08n0228_025:0674b17": "切相應善根種種因緣如理出生，非一因一",
    "T08n0228_025:0674b18": "緣一善根生，亦不無因緣生。緣合故生，生而",
    "T08n0228_025:0674b19": "無來，緣散故滅，滅而無去。善男子！汝當如是",
    "T08n0228_025:0674b20": "如實了知諸佛如來無來無去，若知諸佛無",
    "T08n0228_025:0674b21": "來去故，即住一切法無生無滅。如是知者，是",
    "T08n0228_025:0674b22": "行般若波羅蜜多善巧方便，決定得成阿耨",
    "T08n0228_025:0674b23": "多羅三藐三菩提。』",
    "T08n0228_025:0674b24": "「爾時，法上菩薩摩訶薩說是諸佛如來無來",
    "T08n0228_025:0674b25": "無去法時，三千大千世界六種震動現十八相，",
    "T08n0228_025:0674b26": "所謂動、遍動、等遍動，吼、遍吼、等遍吼，震、遍震、",
    "T08n0228_025:0674b27": "等遍震，踊、遍踊、等遍踊，爆、遍爆、等遍爆，",
    "T08n0228_025:0674b28": "擊、遍擊、等遍擊。現如是等十八相已，一切魔",
    "T08n0228_025:0674b29": "宮隱蔽不現，非時開敷種種異華，大地一切",
    "T08n0228_025:0674c01": "華樹菓樹皆悉傾向法上菩薩摩訶薩。帝釋",
    "T08n0228_025:0674c02": "天主，四大天王及欲界諸天子眾，於虛空中",
    "T08n0228_025:0674c03": "雨天妙華，向法上菩薩摩訶薩散擲供養，又",
    "T08n0228_025:0674c04": "復以諸天華散於常啼菩薩摩訶薩上，作如",
    "T08n0228_025:0674c05": "是言：『善哉，善哉！常啼菩薩！我等因仁者故，今",
    "T08n0228_025:0674c06": "日於法上菩薩摩訶薩所，得聞最上甚深正",
    "T08n0228_025:0674c07": "法。我等今日得大善利，斯為世間第一希有。』",
    "T08n0228_025:0674c08": "「爾時，常啼菩薩摩訶薩白法上菩薩摩訶薩",
    "T08n0228_025:0674c09": "言：『以何因緣大地震動及現諸相？』法上菩薩",
    "T08n0228_025:0674c10": "言：『善男子！我向為汝說諸佛如來無來去法，",
    "T08n0228_025:0674c11": "乃有是相。』「爾時，有八千人得無生法忍，八十",
    "T08n0228_025:0674c12": "千那庾多人發阿耨多羅三藐三菩提心，六",
    "T08n0228_025:0674c13": "萬四千人遠塵離垢得法眼淨。「爾時，常啼菩",
    "T08n0228_025:0674c14": "薩摩訶薩聞是法已，心大慶快踊躍歡喜，作",
    "T08n0228_025:0674c15": "如是言：『我於今日得最上利，以求般若波羅",
    "T08n0228_025:0674c16": "蜜多因緣故，於善知識所得聞諸佛如來無",
    "T08n0228_025:0674c17": "來去法。我今已得圓滿如是善根，決定不退",
    "T08n0228_025:0674c18": "轉於阿耨多羅三藐三菩提。』作是語已轉復",
    "T08n0228_025:0674c19": "歡喜，踊身虛空高七多羅樹，於虛空中作是",
    "T08n0228_025:0674c20": "思惟：『我今復從何得上妙香華，供養法上菩",
    "T08n0228_025:0674c21": "薩摩訶薩？』爾時，帝釋天主知常啼菩薩心所",
    "T08n0228_025:0674c22": "念已，即以天曼陀羅華，奉上常啼菩薩摩訶",
    "T08n0228_025:0674c23": "薩。天主作是言：『善男子！汝可持此妙華供養",
    "T08n0228_025:0674c24": "法上菩薩摩訶薩。我今助成於汝，利益無量",
    "T08n0228_025:0674c25": "無數眾生。』時，常啼菩薩摩訶薩受帝釋天主",
    "T08n0228_025:0674c26": "所奉華已，即以此華向法上菩薩摩訶薩散",
    "T08n0228_025:0674c27": "擲供養。華供養已，合掌恭敬作如是言：『菩薩",
    "T08n0228_025:0674c28": "大士！我從今日當以己身，奉事菩薩給侍供",
    "T08n0228_025:0674c29": "養。』作是說已，從空中下住菩薩前。「爾時，長者",
    "T08n0228_025:0675a01": "女并五百侍女俱白常啼菩薩摩訶薩言：『我",
    "T08n0228_025:0675a02": "等各以己身奉上於汝給侍供養，并其五百",
    "T08n0228_025:0675a03": "乘車亦同奉上，願我世世所生，常得與汝同",
    "T08n0228_025:0675a04": "種善根常相值遇，常同親近諸佛菩薩恭敬",
    "T08n0228_025:0675a05": "供養。我所獻身願垂納受。』爾時，常啼菩薩摩",
    "T08n0228_025:0675a06": "訶薩告長者女等言：『汝等若以誠心奉我，我",
    "T08n0228_025:0675a07": "有所行皆隨順者，我即納受。』長者女等言：『我",
    "T08n0228_025:0675a08": "等誠心奉上於汝，凡諸所作我等隨順。』爾時，",
    "T08n0228_025:0675a09": "常啼菩薩摩訶薩為納受已，即白法上菩薩",
    "T08n0228_025:0675a10": "摩訶薩言：『今此長者女并五百侍女，乃至寶",
    "T08n0228_025:0675a11": "嚴五百乘車，悉迴奉上。菩薩大士願垂納受。』",
    "T08n0228_025:0675a12": "「爾時，帝釋天主讚常啼菩薩摩訶薩言：『善哉，",
    "T08n0228_025:0675a13": "善哉！善男子！如是喜捨甚為希有。若菩薩摩",
    "T08n0228_025:0675a14": "訶薩能如是捨者，速得阿耨多羅三藐三菩提，",
    "T08n0228_025:0675a15": "通達般若波羅蜜多善巧方便。善男子！過去",
    "T08n0228_025:0675a16": "諸佛如來、應供、正等正覺本行菩薩道時，皆",
    "T08n0228_025:0675a17": "如汝今行是捨行，勤求般若波羅蜜多因緣，",
    "T08n0228_025:0675a18": "亦如汝今等無有異。』「爾時，法上菩薩摩訶薩",
    "T08n0228_025:0675a19": "為欲成就常啼菩薩摩訶薩善根故，即受是",
    "T08n0228_025:0675a20": "長者女等。受已即時復與常啼菩薩摩訶薩。",
    "T08n0228_025:0675a21": "「爾時，法上菩薩摩訶薩，過日後分，從法座起",
    "T08n0228_025:0675a22": "即入宮舍。是時，常啼菩薩摩訶薩即作是念：",
    "T08n0228_025:0675a23": "『我今為求法故宜應精進，當於二事若行若",
    "T08n0228_025:0675a24": "立，待法上菩薩摩訶薩還出宮舍復登法座，",
    "T08n0228_025:0675a25": "我當聽受甚深正法。』「爾時，法上菩薩摩訶薩",
    "T08n0228_025:0675a26": "常入般若波羅蜜多三摩地及無量無數菩",
    "T08n0228_025:0675a27": "薩三摩地，於是諸三摩地中住經七歲。常啼",
    "T08n0228_025:0675a28": "菩薩摩訶薩，亦於七歲中若行若立未嘗坐",
    "T08n0228_025:0675a29": "臥，不念飲食不生疲倦，但念法上菩薩摩訶",
    "T08n0228_025:0675b01": "薩，當於何時出三摩地還登法座？令我得聞",
    "T08n0228_025:0675b02": "般若波羅蜜多。是時，常啼菩薩於法座所散",
    "T08n0228_025:0675b03": "種種華，彼長者女及五百侍女亦學常啼菩",
    "T08n0228_025:0675b04": "薩，於七歲中若行若立未嘗坐臥，不念飲食",
    "T08n0228_025:0675b05": "不生疲倦，亦復一心待彼菩薩出三摩地。「爾",
    "T08n0228_025:0675b06": "時，常啼菩薩摩訶薩以樂法心勤精進故，忽",
    "T08n0228_025:0675b07": "聞空中有聲告曰：『法上菩薩後當七日出三",
    "T08n0228_025:0675b08": "摩地。』常啼菩薩聞是空中聲已，心大慶快踊",
    "T08n0228_025:0675b09": "躍歡喜，於法座所，與長者女并五百侍女，以",
    "T08n0228_025:0675b10": "種種寶清淨嚴飾。時長者女等，各各脫身所",
    "T08n0228_025:0675b11": "著妙衣積以為座，當令法上菩薩摩訶薩安",
    "T08n0228_025:0675b12": "處其座。爾時常啼菩薩即於是處周行求水",
    "T08n0228_025:0675b13": "為灑其地。是時諸魔隱蔽諸水悉令不現，魔",
    "T08n0228_025:0675b14": "作是念：『常啼菩薩求水不得心當生苦，心生",
    "T08n0228_025:0675b15": "苦故退失道意善根不增。』爾時常啼菩薩摩",
    "T08n0228_025:0675b16": "訶薩知是魔力所隱蔽已，即作是念：『我今應",
    "T08n0228_025:0675b17": "自破身出血，於法座所為灑其地。何以故？塵",
    "T08n0228_025:0675b18": "土坌污菩薩當座非所清淨。我今為求無上",
    "T08n0228_025:0675b19": "法故，設破己身何所悋惜。又復，我從世世已",
    "T08n0228_025:0675b20": "來，以欲因緣受生死身輪轉諸趣，唐捐其功",
    "T08n0228_025:0675b21": "終無利益，不曾為此清淨法故捨自身命，是",
    "T08n0228_025:0675b22": "故今時宜應精進。』作是念已，即執利刀破身",
    "T08n0228_025:0675b23": "出血而灑其地。彼長者女并五百侍女，亦學",
    "T08n0228_025:0675b24": "常啼菩薩，破身出血而灑其地。彼常啼菩薩",
    "T08n0228_025:0675b25": "并長者女等勇猛堅固，作是事已善根增長，",
    "T08n0228_025:0675b26": "彼諸惡魔不得其便。「爾時，帝釋天主以其天",
    "T08n0228_025:0675b27": "眼觀是事已，即作是念：『常啼菩薩摩訶薩甚",
    "T08n0228_025:0675b28": "為希有，發大勇猛被堅固鎧不惜身命，為求",
    "T08n0228_025:0675b29": "法故，為欲成就阿耨多羅三藐三菩提，廣度",
    "T08n0228_025:0675c01": "一切眾生出輪迴苦，發大精進甚為希有。』帝釋",
    "T08n0228_025:0675c02": "天主作是念已，即令其地血所灑處，變成赤",
    "T08n0228_025:0675c03": "栴檀香水，面百由旬皆栴檀香。爾時帝釋天",
    "T08n0228_025:0675c04": "主，即讚常啼菩薩摩訶薩言：『善哉，善哉！善男",
    "T08n0228_025:0675c05": "子！汝今為求無上法故發大精進，過去諸佛",
    "T08n0228_025:0675c06": "如來、應供、正等正覺本行菩薩道時，亦如汝",
    "T08n0228_025:0675c07": "今等無有異。』「爾時，常啼菩薩摩訶薩復作是",
    "T08n0228_025:0675c08": "念：『法上菩薩摩訶薩當說法時，我無香華，將",
    "T08n0228_025:0675c09": "何供養？』帝釋天主知所念已，即以千斛天曼",
    "T08n0228_025:0675c10": "陀羅華奉上常啼菩薩摩訶薩。爾時，常啼菩",
    "T08n0228_025:0675c11": "薩摩訶薩受是華已，等分其半先散座側。",
    "T08n0228_025:0675c12": "「爾時，法上菩薩摩訶薩，過是七歲已從三摩",
    "T08n0228_025:0675c13": "地出，還詣法座安處其上，與無數百千大眾",
    "T08n0228_025:0675c14": "恭敬圍繞。時常啼菩薩摩訶薩見法上菩薩",
    "T08n0228_025:0675c15": "摩訶薩處于座已，心大歡喜，譬如苾芻得第",
    "T08n0228_025:0675c16": "三禪樂，即持帝釋所奉天曼陀羅華先所分",
    "T08n0228_025:0675c17": "者，向法上菩薩摩訶薩散擲供養已，合掌諦",
    "T08n0228_025:0675c18": "心聽受宣說般若波羅蜜多甚深正法。",
    "T08n0228_025:0675c19": "「爾時，法上菩薩摩訶薩因常啼菩薩摩訶薩",
    "T08n0228_025:0675c20": "故，謂諸眾言：『汝等當知！一切法平等，般若波",
    "T08n0228_025:0675c21": "羅蜜多亦平等。一切法離，般若波羅蜜多亦",
    "T08n0228_025:0675c22": "離。一切法無動，般若波羅蜜多亦無動。一切",
    "T08n0228_025:0675c23": "法無念，般若波羅蜜多亦無念。一切法無畏，",
    "T08n0228_025:0675c24": "般若波羅蜜多亦無畏。一切法無味，般若波",
    "T08n0228_025:0675c25": "羅蜜多亦無味。一切法無邊，般若波羅蜜多",
    "T08n0228_025:0675c26": "亦無邊。一切法無生，般若波羅蜜多亦無生。",
    "T08n0228_025:0675c27": "一切法無滅，般若波羅蜜多亦無滅。虛空無",
    "T08n0228_025:0675c28": "邊，般若波羅蜜多亦無邊。大海無邊，般若波",
    "T08n0228_025:0675c29": "羅蜜多亦無邊。須彌山莊嚴，般若波羅蜜多",
    "T08n0228_025:0676a01": "亦莊嚴。虛空無分別，般若波羅蜜多亦無分",
    "T08n0228_025:0676a02": "別。色無邊，般若波羅蜜多亦無邊。受、想、行、識",
    "T08n0228_025:0676a03": "無邊，般若波羅蜜多亦無邊。地界無邊，般若",
    "T08n0228_025:0676a04": "波羅蜜多亦無邊。水界、火界、風界、空界、識界",
    "T08n0228_025:0676a05": "無邊，般若波羅蜜多亦無邊。金剛喻法平等，",
    "T08n0228_025:0676a06": "般若波羅蜜多亦平等。一切法無分別，般若",
    "T08n0228_025:0676a07": "波羅蜜多亦無分別。一切法無所得，般若波",
    "T08n0228_025:0676a08": "羅蜜多亦無所得。一切法平等無性，般若波",
    "T08n0228_025:0676a09": "羅蜜多亦平等無性。一切法無壞，般若波羅",
    "T08n0228_025:0676a10": "蜜多亦無壞。一切法不可思議，般若波羅蜜",
    "T08n0228_025:0676a11": "多亦不可思議。』",
    "T08n0228_025:0676a12": "「爾時，常啼菩薩摩訶薩聞是法已，即於會中",
    "T08n0228_025:0676a13": "得入一切法平等三摩地，一切法離三摩地，",
    "T08n0228_025:0676a14": "一切法無動三摩地，一切法無念三摩地，一",
    "T08n0228_025:0676a15": "切法無畏三摩地，一切法無味三摩地，一切法",
    "T08n0228_025:0676a16": "無邊三摩地，一切法無生三摩地，一切法無",
    "T08n0228_025:0676a17": "滅三摩地，虛空無邊三摩地，大海無邊三摩",
    "T08n0228_025:0676a18": "地，須彌山莊嚴三摩地，虛空無分別三摩地，",
    "T08n0228_025:0676a19": "色無邊三摩地，受、想、行、識無邊三摩地，地界",
    "T08n0228_025:0676a20": "無邊三摩地，水、火、風、空、識界無邊三摩地，金",
    "T08n0228_025:0676a21": "剛喻法平等三摩地，一切法無分別三摩地，",
    "T08n0228_025:0676a22": "一切法無所得三摩地，一切法平等無性三",
    "T08n0228_025:0676a23": "摩地，一切法無壞三摩地，一切法不可思議三",
    "T08n0228_025:0676a24": "摩地。常啼菩薩摩訶薩得入如是等六萬三",
    "T08n0228_025:0676a25": "摩地門，於是諸三摩地中得見十方如兢伽",
    "T08n0228_025:0676a26": "沙數三千大千世界如兢伽沙數諸佛世尊，",
    "T08n0228_025:0676a27": "各與菩薩、聲聞、人、天大眾，以如是名字如是",
    "T08n0228_025:0676a28": "章句，宣說般若波羅蜜多。如法上菩薩摩訶",
    "T08n0228_025:0676a29": "薩今此會中有諸大眾恭敬圍繞，以如是名",
    "T08n0228_025:0676b01": "字如是章句，宣說般若波羅蜜多，等無有",
    "T08n0228_025:0676b02": "異。」",
    "T08n0228_025:0676b03": "爾時，佛告須菩提言：「如我所說，彼常啼菩薩",
    "T08n0228_025:0676b04": "摩訶薩以如是等種種方便精進堅固，勤求",
    "T08n0228_025:0676b05": "般若波羅蜜多。而彼菩薩於彼法上菩薩摩",
    "T08n0228_025:0676b06": "訶薩所，得聞般若波羅蜜多，得入諸三摩",
    "T08n0228_025:0676b07": "地門，從三摩地出已即得多聞具足，如大海",
    "T08n0228_025:0676b08": "水深廣無邊，於現生中常得見佛，世世所生",
    "T08n0228_025:0676b09": "生諸佛剎，乃至於剎那間亦不暫離諸佛世",
    "T08n0228_025:0676b10": "尊。須菩提！當知求般若波羅蜜多者，有如是",
    "T08n0228_025:0676b11": "等功德利益。是故今我法中菩薩摩訶薩諸",
    "T08n0228_025:0676b12": "求般若波羅蜜多者，亦應如是求。」",
    "T08n0228_025:0676b13": "囑累品第三十二",
    "T08n0228_025:0676b14": "爾時，佛告尊者阿難言：「汝今當知，般若波羅",
    "T08n0228_025:0676b15": "蜜多者是諸佛母，出生諸佛一切智智。阿難！",
    "T08n0228_025:0676b16": "若欲行般若波羅蜜多者，應當於此甚深正",
    "T08n0228_025:0676b17": "法受持讀誦、記念思惟、為人演說，乃至書寫",
    "T08n0228_025:0676b18": "一句一偈置清淨處，以寶函盛尊重恭敬，即",
    "T08n0228_025:0676b19": "以種種金銀珍寶、香華燈塗、幢幡寶蓋等廣大",
    "T08n0228_025:0676b20": "供養，乃至一香一華一禮一讚，隨其所應恭",
    "T08n0228_025:0676b21": "敬供養。當知是人則受我教，我所稱讚。阿難！",
    "T08n0228_025:0676b22": "佛是汝大師不？」阿難白佛言：「世尊！佛是我大",
    "T08n0228_025:0676b23": "師！我是佛弟子。」佛言：「阿難！汝今是我弟",
    "T08n0228_025:0676b24": "子，汝於現世給侍恭敬尊重於我，我涅槃後，",
    "T08n0228_025:0676b25": "汝當恭敬尊重供養此般若波羅蜜多甚深正",
    "T08n0228_025:0676b26": "法，是即恭敬尊重於我，是為最大報佛恩者。",
    "T08n0228_025:0676b27": "阿難！我今以是般若波羅蜜多甚深正法付",
    "T08n0228_025:0676b28": "囑於汝，汝當受持慎勿忘失，宣通流布使不",
    "T08n0228_025:0676b29": "斷絕。阿難！汝當精進助宣此法，莫作末後斷",
    "T08n0228_025:0676c01": "佛種人。」第二第三如是囑累。阿難白佛言：「如",
    "T08n0228_025:0676c02": "世尊勅，我當奉持。如世尊勅，我當奉持。」如是",
    "T08n0228_025:0676c03": "三白已。佛言：「阿難！當知隨爾所時此般若波",
    "T08n0228_025:0676c04": "羅蜜多正法在世，即爾所時諸佛世尊在世",
    "T08n0228_025:0676c05": "說法。又復，阿難！若有善男子、善女人於此般",
    "T08n0228_025:0676c06": "若波羅蜜多甚深正法，愛樂恭敬、受持讀誦、",
    "T08n0228_025:0676c07": "記念思惟、為人演說，乃至書寫尊重供養者，",
    "T08n0228_025:0676c08": "當知是善男子、善女人，世世所生常得見佛",
    "T08n0228_025:0676c09": "聽受正法。」",
    "T08n0228_025:0676c10": "佛說此經已，慈氏等諸菩薩摩訶薩，尊者須",
    "T08n0228_025:0676c11": "菩提、尊者舍利子、尊者阿難等諸大聲聞眾，",
    "T08n0228_025:0676c12": "并帝釋天主等，乃至一切世間天、人、阿修羅",
    "T08n0228_025:0676c13": "等，聞佛所說，皆大歡喜，信受奉行。"
}