{
    "X23n0447_001:0782c03": " 序",
    "X23n0447_001:0782c05": "如意輪王陀羅尼經者。菩薩觀自在之所宣演。本師",
    "X23n0447_001:0782c06": "釋迦佛之所讚揚。不啻如求遂願。聚福弭蓄。直以圓",
    "X23n0447_001:0782c07": "圓果海。高超苦苦眾生。是以。義淨三藏。奉旨翻譯。得",
    "X23n0447_001:0782c08": "水大師。依教傳持。三輪設化。四悉檀施。隨眾生之心。",
    "X23n0447_001:0782c09": "應所知之量。誠有功於法門。普利於沙界者也。其奈",
    "X23n0447_001:0782c10": "真言種智。法義幽玄。密語呪心。宗旨秘奧。非研陀羅",
    "X23n0447_001:0782c11": "尼藏者不能解釋。非通般若理趣者不能詮顯。慈雲",
    "X23n0447_001:0782c12": "灌頂講主。深究教乘。廣繙密部。曾疏斯文。久韞玉軸。",
    "X23n0447_001:0782c13": "荊山周子鉉現居士。身行菩薩道。東來弘遠湧法師。",
    "X23n0447_001:0782c14": "精通宗說。屏翰佛乘。見聞是解。隨喜發心。共捐淨資。",
    "X23n0447_001:0782c15": "刊行妙典。振古騰今。光前裕後。欲令如意樹珠施與",
    "X23n0447_001:0782c16": "四智菩提之樂。寶輪王乘御出三界火宅之苦。現在",
    "X23n0447_001:0782c17": "九界變生死而得涅槃。未來四生轉執障而成解脫。",
    "X23n0447_001:0782c18": "予雖衰老。睹此甚歡。遂不避凚手凍毫。謹略述緣起",
    "X23n0447_001:0782c19": "辨端。後後學法善根深者。當當常住法身云爾。",
    "X23n0447_001:0782c20": "時",
    "X23n0447_001:0782c21": "康熈五十一年春王正月燈節望旦",
    "X23n0447_001:0782c22": "翰林院檢討史舘纂修官西河九十翁毛奇齡頓首",
    "X23n0447_001:0782c23": "拜題",
    "X23n0447_001:0783a06": " 如意呪經疏序",
    "X23n0447_001:0783a08": "全心而呪。心心流出寶輪王。全呪而心。呪呪還歸大",
    "X23n0447_001:0783a09": "悲體。大悲無體。依眾生以為體。寶輪非王。攝法界以",
    "X23n0447_001:0783a10": "稱王。稱體起悲故觸處說呪而度眾生。聽王轉輪故",
    "X23n0447_001:0783a11": "隨時運心而入法界。隨時運心心心自在。觸處說呪",
    "X23n0447_001:0783a12": "呪呪觀音。能說隨心呪者。良哉觀自在也。菩薩心呪",
    "X23n0447_001:0783a13": "有乎。有而非菩薩心呪也。菩薩心呪無乎。無而非菩",
    "X23n0447_001:0783a14": "薩心呪也。菩薩心呪亦有亦無乎。亦有亦無非菩薩",
    "X23n0447_001:0783a15": "心呪也。菩薩心呪非有非無乎。非有非無非菩薩心",
    "X23n0447_001:0783a16": "呪也。非有故但敬念而除毒。非無故能說法而現身。",
    "X23n0447_001:0783a17": "非亦有亦無故稱名而救八難。非非有非無故禮供",
    "X23n0447_001:0783a18": "而遂一求。則菩薩自在之業。千劫難思。而心呪總持",
    "X23n0447_001:0783a19": "之功。第一希有矣。是以。補處極樂。應迹普陀。聞修於",
    "X23n0447_001:0783a20": "觀世音。成覺於正法明。藍魚於金沙堤畔。衣子於紫",
    "X23n0447_001:0783a21": "竹林中。首楞發其因圓通超餘者。法華顯其果功德",
    "X23n0447_001:0783a22": "不少焉。今則坐青蓮頂。乘如意輪。不動栴檀之場。而",
    "X23n0447_001:0783a23": "來鵰鷲之嶺。闡揚秘藏。明無能明。發揮神猷。道非可",
    "X23n0447_001:0783a24": "道。曲己利人。展方寸於大千界外。順凡同聖。變塵寰",
    "X23n0447_001:0783b01": "於五淨天中。莫不如摩尼之普應。若甘露之均霑。枯",
    "X23n0447_001:0783b02": "槁還滋。衰殘忽茂。無小而不大。無偏而不圓。五性咸",
    "X23n0447_001:0783b03": "歸一法性。三乘共入一佛乘。真詮雖妙。奧旨未彰。欲",
    "X23n0447_001:0783b04": "然法炬於冥途。俯愧凡愚之狹劣。將駕慈航於苦海。",
    "X23n0447_001:0783b05": "仰嗟聖智之淵源。願濟群迷。頓忘膚受。悲臻後劫。不",
    "X23n0447_001:0783b06": "避管窺。由是。三復密言。再思成疏。可謂無說而常說。",
    "X23n0447_001:0783b07": "不聞而恒聞。終朝擾擾者為救為歸。竟夜昏昏者作",
    "X23n0447_001:0783b08": "依作怙。眾響莫二其源。潛幽靈於法界。萬象不違其",
    "X23n0447_001:0783b09": "轍。顯德相於剎塵。然後證知即呪即心全心全佛也",
    "X23n0447_001:0783b10": "矣。",
    "X23n0447_001:0783b11": "時",
    "X23n0447_001:0783b12": "康熈歲次乙丑孟夏朔之八日",
    "X23n0447_001:0783b13": "灌頂沙門續法題於上竺丈室",
    "X23n0447_001:0783c02": "觀自在菩薩如意心陀羅尼呪經略",
    "X23n0447_001:0783c03": "疏卷上",
    "X23n0447_001:0783c05": "清上天竺講寺住持沙門　續法　述",
    "X23n0447_001:0783c06": "　稽首牟尼觀自在　　如意寶輪王呪心",
    "X23n0447_001:0783c07": "　無量聖賢加護力　　讚述玄妙契佛生",
    "X23n0447_001:0783c08": "△疏此一經文分為二。先略標章門。",
    "X23n0447_001:0783c09": "將釋此經。五門分別。一教起因緣。二藏乘教攝。三",
    "X23n0447_001:0783c10": "辨教宗旨。四總解名題。五隨文別釋。",
    "X23n0447_001:0783c11": "△後詳釋義相五。一教起因緣。",
    "X23n0447_001:0783c12": "初教起因緣者。中有二門。初總論諸教約赴機緣。",
    "X23n0447_001:0783c13": "謂酬因酬請顯理度生也。克就佛意。則唯為一大",
    "X23n0447_001:0783c14": "事因緣故出現於世。欲令眾生開示悟入佛之知",
    "X23n0447_001:0783c15": "見。次別顯此經亦多因緣。一為顯菩薩心呪故。二",
    "X23n0447_001:0783c16": "為利九界眾生故。三為脫六道苦難故。四為除多",
    "X23n0447_001:0783c17": "生罪障故。五為淨身心惑惱故。六為成福慧事業",
    "X23n0447_001:0783c18": "故。七為證諸乘道果故。八為見聖賢淨土故。有如",
    "X23n0447_001:0783c19": "是等因緣。所以說此教也。",
    "X23n0447_001:0783c20": "△二藏乘教攝。",
    "X23n0447_001:0783c21": "二藏乘教攝者。藏有二。一聲聞菩薩藏中。菩薩藏",
    "X23n0447_001:0783c22": "攝。觀自在說故。二經律論呪四藏中。顯說法益。經",
    "X23n0447_001:0783c23": "藏攝。密演真言。呪藏攝。乘有四。寶王經說。一聲聞",
    "X23n0447_001:0783c24": "乘。二緣覺乘。三方廣大乘。四最上金剛乘。此如意",
    "X23n0447_001:0784a01": "輪王呪第一希有最上一乘攝也。教有五。初小乘",
    "X23n0447_001:0784a02": "教。阿含等經呪也。二大乘始教。諸般若經陀羅尼",
    "X23n0447_001:0784a03": "也。亦名分教。諸方等經陀羅尼也。三大乘終教。亦",
    "X23n0447_001:0784a04": "名實教。光明法華等經呪也。四一乘頓教。仁王楞",
    "X23n0447_001:0784a05": "伽等經呪也。五一乘圓教。毗盧神變楞嚴隨求陀",
    "X23n0447_001:0784a06": "羅尼也。今此呪經。如如意樹生如意珠。乃至成佛",
    "X23n0447_001:0784a07": "常生佛前。是一乘圓頓教所也。",
    "X23n0447_001:0784a08": "△三辨教宗旨。",
    "X23n0447_001:0784a09": "三辨教宗旨者。統論佛教。因緣為宗。世間法言。種",
    "X23n0447_001:0784a10": "子因水土緣而芽得生。無明因行支緣而識等生。",
    "X23n0447_001:0784a11": "出世法言。本覺因師教緣而始覺生。又始覺因施",
    "X23n0447_001:0784a12": "等緣而佛果成。又大悲因眾生緣而應化興。故知",
    "X23n0447_001:0784a13": "世出世法不離因緣有無。法華云。佛種從緣起。中",
    "X23n0447_001:0784a14": "論云。未曾有一法不從因緣生。別顯此經。復有總",
    "X23n0447_001:0784a15": "別。總以一心持呪為宗。滿足願求常生佛前悲救",
    "X23n0447_001:0784a16": "群迷為趣。別分五對。一教義對。崇尚悲心流演密",
    "X23n0447_001:0784a17": "教為宗。了達隨心饒益義旨為趣。二事理對。舉持",
    "X23n0447_001:0784a18": "誦法式功能事相為宗。顯生佛法界緣起理性為",
    "X23n0447_001:0784a19": "趣。三境智對。緣無盡法界境為宗。觀一切權實智",
    "X23n0447_001:0784a20": "為趣。四修證對。修賢聖行位為宗。證妙覺果海為",
    "X23n0447_001:0784a21": "趣。五體用對。歸無性無二體為宗。起悲心廣大用",
    "X23n0447_001:0784a22": "為趣。此之五對。生起前後相由者矣。",
    "X23n0447_001:0784a23": "△四總解名題二。先解經總題。",
    "X23n0447_001:0784a24": "觀自在菩薩如意心陀羅尼呪經",
    "X23n0447_001:0784b01": "四總解名題者。先經總題開作四門。一略明華梵。",
    "X23n0447_001:0784b02": "觀自在。梵語阿縛盧枳多伊濕伐羅。菩薩者。具云",
    "X23n0447_001:0784b03": "菩提薩埵。秦言入佛道大心眾生。如意。梵語摩尼。",
    "X23n0447_001:0784b04": "心者。梵語質帝。或云質多耶。陀羅尼。肇翻總持。呪",
    "X23n0447_001:0784b05": "是華言。經者。梵語修多羅。亦名素呾纜。二通顯得",
    "X23n0447_001:0784b06": "名。諸經得名。或人法或喻或物或單或複。各各不",
    "X23n0447_001:0784b07": "同。今以人法受稱。是複非單也。三對辨開合。題中",
    "X23n0447_001:0784b08": "十三字共開八對。一教義對。經之一字。能詮教也。",
    "X23n0447_001:0784b09": "觀等十二字。所詮義也。二人法對。就義中。觀下五",
    "X23n0447_001:0784b10": "字人也。如下七字法也。三名體對。就法中。陀羅尼",
    "X23n0447_001:0784b11": "呪名也。如意心體也。四顯密對。亦名體用對。就名",
    "X23n0447_001:0784b12": "中。陀羅尼密體也。呪顯用也。五法喻對。就前體中。",
    "X23n0447_001:0784b13": "如意喻也。心法也。六通別對。就前人中。觀自在別",
    "X23n0447_001:0784b14": "也。菩薩通也。七生佛對。就通中。菩提上求佛道也。",
    "X23n0447_001:0784b15": "薩埵下度眾生也。八境智對。就別中。觀智也。自在",
    "X23n0447_001:0784b16": "境也。四具彰義類。分為五段。一觀自在。梵語婆盧",
    "X23n0447_001:0784b17": "枳底。此翻為觀。梵語濕伐羅。此云自在。若云攝伐",
    "X23n0447_001:0784b18": "多。此翻為音。梵本有二不同。故譯者隨異。清涼云。",
    "X23n0447_001:0784b19": "觀其音聲皆得解脫。觀世音也。若具三業攝化即",
    "X23n0447_001:0784b20": "觀自在。所謂語業稱名除七災。身業禮拜滿二願。",
    "X23n0447_001:0784b21": "意業存念淨三毒。一一得大自在。賢首云。謂於理",
    "X23n0447_001:0784b22": "事無礙之境觀達自在。故立此名。又觀機往救自",
    "X23n0447_001:0784b23": "在無礙。故以為名。前釋就智。後釋就悲。若分釋之。",
    "X23n0447_001:0784b24": "照窮正性察其本末。稱之為觀。隨類普救得無障",
    "X23n0447_001:0784c01": "礙。稱為自在。奘三藏云。觀有不住有。觀空不住空。",
    "X23n0447_001:0784c02": "聞名不惑於名。見相不沒於相。心不能動。境不能",
    "X23n0447_001:0784c03": "隨。真可謂無礙自在也。二菩薩。賢首疏云菩提薩",
    "X23n0447_001:0784c04": "埵。此翻覺有情。有三義。一約境。所求所度。求是佛",
    "X23n0447_001:0784c05": "佛即覺道也。度是生生即有情也。二約心。有覺悟",
    "X23n0447_001:0784c06": "之智。餘情慮之識也。三約能所。所求是佛智。佛智",
    "X23n0447_001:0784c07": "即覺果也。能求是自身。自身即有情也。小品云。是",
    "X23n0447_001:0784c08": "為覺一切法無障礙故名為菩薩。三如意心。梵語",
    "X23n0447_001:0784c09": "末尼亦云摩尼。此翻為如意。亦云隨意。音義云。末",
    "X23n0447_001:0784c10": "謂末羅。此云垢也。尼云離也。言此寶光淨。不為垢",
    "X23n0447_001:0784c11": "穢所染也。又云。摩尼此曰增長。謂有此寶處。必增",
    "X23n0447_001:0784c12": "其威德也。心者。主義要義本義。況人心藏為主為",
    "X23n0447_001:0784c13": "要統極之本。以喻如意為一切珠寶中之精要心",
    "X23n0447_001:0784c14": "也。華嚴云。摩尼寶王變現自在雨無盡寶。又六十",
    "X23n0447_001:0784c15": "二云。味光摩尼。淨福摩尼普光摩尼。殊勝摩尼。妙",
    "X23n0447_001:0784c16": "藏摩尼。閻浮幢摩尼。金剛師子摩尼。日藏摩尼。可",
    "X23n0447_001:0784c17": "樂摩尼。如意摩尼。則如意摩尼。為摩尼寶中之心",
    "X23n0447_001:0784c18": "王矣。取此以喻呪者。顯此呪為諸呪中之心也。神",
    "X23n0447_001:0784c19": "妙總統名如意心。十界求願隨心饒益。故下經云。",
    "X23n0447_001:0784c20": "猶如意樹生如意寶。令所希求應時果遂。四陀羅",
    "X23n0447_001:0784c21": "尼呪。梵語陀羅尼。秦言能持。集諸善法持令不失。",
    "X23n0447_001:0784c22": "譬如好器盛水不漏。亦言能遮。不善惡心遮令不",
    "X23n0447_001:0784c23": "生。欲作罪時遮令不作。肇翻總持。謂持善不失。持",
    "X23n0447_001:0784c24": "惡不生。又翻遮持。要解曰。總持者。即諸佛密語。有",
    "X23n0447_001:0785a01": "一字多字無字之異。能以一字。總一切法。持無量",
    "X23n0447_001:0785a02": "義。摧邪立正。殄惡生善。皆能總而持之也。呪是華",
    "X23n0447_001:0785a03": "言祝願為義。如菩薩四願。前二願拔苦。即遮惡也。",
    "X23n0447_001:0785a04": "後二願與樂。即持善也。例如此土禁呪等法。便以",
    "X23n0447_001:0785a05": "呪名翻陀羅尼。然亦不失遮持義意。新譯名為真",
    "X23n0447_001:0785a06": "言。亦名為明。今則華梵雙標。故云陀羅尼呪。密部",
    "X23n0447_001:0785a07": "有三。一佛部分五。五佛所說也。二菩薩部。三鬼神",
    "X23n0447_001:0785a08": "部。一一部內。論上中下。成就增益名為上法。禳災",
    "X23n0447_001:0785a09": "攝召名為中法。降伏邪魔名為下法。于上法中又",
    "X23n0447_001:0785a10": "分三品。各有行儀。各有觀法。各有嚴禁。而通以無",
    "X23n0447_001:0785a11": "上菩提心為主。若無師傳則名盜法。若違行儀則",
    "X23n0447_001:0785a12": "招惡報。若犯嚴禁。輙以功效向他人說。則招奇禍。",
    "X23n0447_001:0785a13": "若料揀當經。菩薩部增益法。又此本不如諸譯限",
    "X23n0447_001:0785a14": "日期定滿數。亦無嚴禁觀儀。但一心持誦無間斷",
    "X23n0447_001:0785a15": "為妙。切須依經。幸勿乖教。上四段開釋也。合釋之。",
    "X23n0447_001:0785a16": "秪二段。觀自在菩薩人也。大悲經云。觀自在。已於",
    "X23n0447_001:0785a17": "過去作佛。號正法明如來。大悲願力安樂眾生故。",
    "X23n0447_001:0785a18": "現為菩薩。如意心呪法也。寶輪王陀羅尼是第一",
    "X23n0447_001:0785a19": "希有之法。菩薩為顯。下云現身證驗。心呪為密。下",
    "X23n0447_001:0785a20": "云最極甚深隱密心呪。觀自在真身。常住三摩故。",
    "X23n0447_001:0785a21": "陀羅尼應身。隨所應現故。自在願也悲也。願以悲",
    "X23n0447_001:0785a22": "心拔諸苦故。經云悲願盈懷。如意行也慈也。行持",
    "X23n0447_001:0785a23": "呪心得諸樂故。經云若誦一遍悉皆遂意。觀音。是",
    "X23n0447_001:0785a24": "智能證理。是慧如燈破暗。呪王。是斷能破惑。是福",
    "X23n0447_001:0785b01": "如珠雨寶。菩薩了因種也。陀羅尼緣因種也。觀自",
    "X23n0447_001:0785b02": "在。本實。不動本際。隨自意照實智也。如意心。迹權。",
    "X23n0447_001:0785b03": "迹任方圓。隨他意照權智也。通共十對。如理思之。",
    "X23n0447_001:0785b04": "五經者梵語修妬路。古譯為契經。契謂契理契機。",
    "X23n0447_001:0785b05": "經謂貫穿攝化。佛地論云。貫穿法相攝化眾生。又",
    "X23n0447_001:0785b06": "訓經為常為法。天魔外道不能改壞曰常。聖智凡",
    "X23n0447_001:0785b07": "愚皆可軌則曰法。慈恩云。常則道軌百王。法乃德",
    "X23n0447_001:0785b08": "模萬乘。攝則集斯妙義。貫乃御彼庸生。稱之為契",
    "X23n0447_001:0785b09": "經也。",
    "X23n0447_001:0785b10": "△次出譯人名。",
    "X23n0447_001:0785b11": "唐三藏法師義淨譯",
    "X23n0447_001:0785b12": "次譯人名。唐代名李唐也。三藏者。通經律論三藏",
    "X23n0447_001:0785b13": "也。法師者。佛法所屬人天師範故。義淨諱也。字文",
    "X23n0447_001:0785b14": "明。范陽張氏子。髫齓出家。弱冠具戒。高宗咸亨二",
    "X23n0447_001:0785b15": "年。三十七歲。往西域。求佛經。經二十五年。歷三十",
    "X23n0447_001:0785b16": "餘國。至證聖乙未年五月。還至河洛。得梵本經律",
    "X23n0447_001:0785b17": "論。近四百部。合五十萬夾。舍利三百粒。天后親迎",
    "X23n0447_001:0785b18": "於東門外。奉安佛授記寺。勅令翻譯。玄宗開元元",
    "X23n0447_001:0785b19": "年七月入寂。壽七十九。僧臘五十九。塔于洛京龍",
    "X23n0447_001:0785b20": "門北之高原。前後譯經律論五十六部。凡二百三",
    "X23n0447_001:0785b21": "十卷。譯者易也。易梵成華也。法師華梵兼善。故奉",
    "X23n0447_001:0785b22": "詔譯此經。傳之後世。咸共流通也。",
    "X23n0447_001:0785b23": "△五隨文別釋二。先敘意。",
    "X23n0447_001:0785b24": "五隨文別釋者。先敘意。一經分為三分。是道安法",
    "X23n0447_001:0785c01": "師高判。初序分。序時處不謬主伴可徵也。次正宗",
    "X23n0447_001:0785c02": "分。正明心呪宗崇法式也。後流通分。流布十方。通",
    "X23n0447_001:0785c03": "傳來世也。於正宗中。依清涼國師。科開四章。初從",
    "X23n0447_001:0785c04": "爾時觀自在至隨汝意說。名請求加護以生信。開",
    "X23n0447_001:0785c05": "佛知見理也。二從時觀自在至廣陳供養。名正說",
    "X23n0447_001:0785c06": "心呪以開解。示佛知見教也。三從爾時世尊至不",
    "X23n0447_001:0785c07": "得生疑。名讚示持法以成行。悟佛知見行也。四從",
    "X23n0447_001:0785c08": "爾時世尊至如是救苦。名結勸親驗以證果。入佛",
    "X23n0447_001:0785c09": "知見果也。一經綱領旨趣如是而已。次消文。逐節",
    "X23n0447_001:0785c10": "消釋其句文也。如下所明。△次消文分三。初序分。",
    "X23n0447_001:0785c11": "如是我聞一時薄伽梵在伽栗斯山與大菩薩無量",
    "X23n0447_001:0785c12": "眾俱。",
    "X23n0447_001:0785c13": "如是。指此本呪經之法。我聞。謂文殊與阿難親從",
    "X23n0447_001:0785c14": "佛及觀自在前所聞者也。一時者。師資道合說聽",
    "X23n0447_001:0785c15": "同時也。薄伽梵梵語。佛地論明六義。一自在。不繫",
    "X23n0447_001:0785c16": "煩惱故。二熾盛。智火燒煉故。三端嚴。相好莊飾故。",
    "X23n0447_001:0785c17": "四名稱。名德徧知故。五吉祥。一切供讚故。六尊貴。",
    "X23n0447_001:0785c18": "利樂有情故。總眾德至尚之名。即本尊釋迦佛也。",
    "X23n0447_001:0785c19": "在住也。伽栗斯亦云姞利呬。又云姞栗陀羅矩。此",
    "X23n0447_001:0785c20": "云狼迹。峰形如狼之迹。亦翻仙人。諸仙依止故。亦",
    "X23n0447_001:0785c21": "云負重。山名摩竭陀國所屬之境。與共也。超出權",
    "X23n0447_001:0785c22": "漸名大。統攝二乘人天曰無量眾。俱。同時一處也。",
    "X23n0447_001:0785c23": "此是結集經者序起之文令證信耳。△二正宗分",
    "X23n0447_001:0785c24": "開四。一請求加護以生信二。先菩薩請加三。初啟",
    "X23n0447_001:0786a01": "請威儀。",
    "X23n0447_001:0786a02": "爾時觀自在菩薩摩訶薩來詣佛所頂禮雙足右繞",
    "X23n0447_001:0786a03": "三匝以膝著地合掌恭敬白佛言。",
    "X23n0447_001:0786a04": "以下文分四分為一經所宗之正義也。教被乘時",
    "X23n0447_001:0786a05": "故。云爾時觀自在。出啟教人名。摩訶薩者。本是正",
    "X23n0447_001:0786a06": "法明佛。迹現等覺位人。上同下合。非權漸比。故為",
    "X23n0447_001:0786a07": "菩薩中大菩薩也。適化所及故來求證。普為眾生。",
    "X23n0447_001:0786a08": "以至尊之頂。禮至卑之足。大悲也。勤求於佛心無",
    "X23n0447_001:0786a09": "懈歇。一度固未展其誠。過三又覺其煩亂。大願也。",
    "X23n0447_001:0786a10": "方便不離實際故右膝著地。二智[泳永+曶]合無二故。义",
    "X23n0447_001:0786a11": "手合掌。大智也。上明身儀。尊重為恭。渴仰為敬。意",
    "X23n0447_001:0786a12": "業也。由心恭敬。運於身口。成威儀故。上示曰告。下",
    "X23n0447_001:0786a13": "啟曰白。直陳名言。委悉名語。口業敬也。三業若不",
    "X23n0447_001:0786a14": "誠敬。何能成三輪因。圓三身德。化三有。滅三道耶。",
    "X23n0447_001:0786a15": "△二出呪名相。",
    "X23n0447_001:0786a16": "世尊我今有大陀羅尼明呪大壇場法名青蓮華頂",
    "X23n0447_001:0786a17": "栴檀摩尼心金剛祕密常加護持所謂無障礙觀自",
    "X23n0447_001:0786a18": "在蓮華如意寶輪王陀羅尼心呪第一希有能於一",
    "X23n0447_001:0786a19": "切所求之事隨心饒益皆得成就。",
    "X23n0447_001:0786a20": "初出壇名相呪。後立壇。壇必依呪。故先舉呪。獨絕",
    "X23n0447_001:0786a21": "無倫名之為大。曰明呪者。諸大神呪。皆依圓照清",
    "X23n0447_001:0786a22": "淨覺相而成。永斷無明。能成佛道。故經云。有大陀",
    "X23n0447_001:0786a23": "羅尼門。名為圓覺。此是三陀羅尼之根本也。寶積",
    "X23n0447_001:0786a24": "經陀羅尼品云。如來之智。攝諸善巧。所有宣說諸",
    "X23n0447_001:0786b01": "陀羅尼。無不清淨。無有少法所得。皆歸於空。賢首",
    "X23n0447_001:0786b02": "釋云。智鑒無昧名大明呪。大下持呪須壇。壇能護",
    "X23n0447_001:0786b03": "呪故。次明壇。初句舉體。壇有事理。事如像壇鏡壇",
    "X23n0447_001:0786b04": "印壇想壇。理即法界。經云。以大圓覺為我伽藍。身",
    "X23n0447_001:0786b05": "心安居平等性智。實叉難陀本云。香水作方壇。縱",
    "X23n0447_001:0786b06": "廣四肘。用種種華。燒白檀香。壇中豎四幡。張白幰",
    "X23n0447_001:0786b07": "葢。壇上懸四白幡。供養。局事像也。此本不出表理",
    "X23n0447_001:0786b08": "性也。更無過上曰大。密部中明四種曼荼囉。一大",
    "X23n0447_001:0786b09": "曼荼囉。二法曼荼囉。三羯磨曼荼囉。四三昧耶曼",
    "X23n0447_001:0786b10": "荼囉。今是初一也。梵語曼荼囉。此翻為壇。千手眼",
    "X23n0447_001:0786b11": "儀云。若無壇佛。應結纔發意轉法輪菩薩印。印現",
    "X23n0447_001:0786b12": "壇儀。二手各作金剛拳。進力檀慧相鈎結。以此手",
    "X23n0447_001:0786b13": "印置於身前。空中即盡虗空界。成大曼荼囉。以印",
    "X23n0447_001:0786b14": "安於心上。即自心成大曼荼囉。是則曼荼囉全體",
    "X23n0447_001:0786b15": "即是法界性矣。此則理事俱通者也。法有四。謂息",
    "X23n0447_001:0786b16": "災。增益。敬愛。降伏。今是希求世出世間種種勝利。",
    "X23n0447_001:0786b17": "屬增益法也。餘亦兼通。名如意故。次名句出名。蓮",
    "X23n0447_001:0786b18": "華者。出泥不染。濯漣不夭。上擎雨露。下蔭魚蝦。隨",
    "X23n0447_001:0786b19": "諸風日。所向自如。表大悲持覆而不染著也。青為",
    "X23n0447_001:0786b20": "四色之長。尊勝名頂。栴檀義翻與藥。能除病故。大",
    "X23n0447_001:0786b21": "論云。白檀治熱病。赤檀去風腫。正法念云。天與修",
    "X23n0447_001:0786b22": "羅戰時。為刀所傷。栴檀塗之即愈。華嚴云。栴檀塗",
    "X23n0447_001:0786b23": "身。火不能燒。表大智能除三毒病也。摩尼此云如",
    "X23n0447_001:0786b24": "意。一雨寶如意。二現色如意。三離垢如意。不為諸",
    "X23n0447_001:0786c01": "垢穢故。四無害如意。大論云。人得此珠。毒不能害。",
    "X23n0447_001:0786c02": "入火不害。表大願隨心應量起諸妙行也。精要名",
    "X23n0447_001:0786c03": "心。心上香光莊嚴揀非粗疎者矣。又青蓮為頂。栴",
    "X23n0447_001:0786c04": "檀摩尼為心。猶見為諸壇中之尊勝精要者也。約",
    "X23n0447_001:0786c05": "理。蓮即有為法界。檀即無為法界。摩尼即無障礙",
    "X23n0447_001:0786c06": "法界。後金剛二句明用。金剛密迹。擎山持杵。遍虗",
    "X23n0447_001:0786c07": "空界。晝夜隨侍。楞嚴金剛藏王。如是修心求正定",
    "X23n0447_001:0786c08": "人。乃至散心遊戲聚落。我等徒眾常當隨從。惡魔",
    "X23n0447_001:0786c09": "欲來擾善人者。我以寶杵。殞碎其首。恒令此人所",
    "X23n0447_001:0786c10": "作如願。",
    "X23n0447_001:0786c11": "次出呪名相。先標名。無句人也。無障礙者。一上同",
    "X23n0447_001:0786c12": "諸佛慈力。起三十二應。得無障礙。二下合眾生悲",
    "X23n0447_001:0786c13": "仰。施十四無畏。得無障礙。三中成自己圓通。獲四",
    "X23n0447_001:0786c14": "不思議。得無障礙觀自在者。一亡盡根塵觀中。聞",
    "X23n0447_001:0786c15": "慧自在。故起悲心。拔一切苦。二起照覺空觀中。思",
    "X23n0447_001:0786c16": "慧自在。故起深心。行諸化道。三極圓寂滅觀中。修",
    "X23n0447_001:0786c17": "慧自在。故起直心。證究竟覺。蓮句法也。寶輪王者。",
    "X23n0447_001:0786c18": "梵語爍迦羅。此云金剛輪。亦云金輪寶。又名勝自",
    "X23n0447_001:0786c19": "在。貴重為寶。摧碎為輪。自在為王。表摧碎生死煩",
    "X23n0447_001:0786c20": "惱最勝自在故。心呪者。諸佛菩薩心中流出之呪。",
    "X23n0447_001:0786c21": "又為諸呪中之心也。約理。華即不空藏心。意即空",
    "X23n0447_001:0786c22": "不空藏心。輪即空藏心。圓覺體中恒沙德用。從本",
    "X23n0447_001:0786c23": "已來持之不失。名陀羅尼。諸大明呪。皆從中出。名",
    "X23n0447_001:0786c24": "為心呪。第下次顯用。無上名第一。超因位故。無等",
    "X23n0447_001:0787a01": "名希有。齊果德故。一切求事。總攝世出世間善因",
    "X23n0447_001:0787a02": "樂果也。隨心益者。願有小大。誓有久近。意有緩急。",
    "X23n0447_001:0787a03": "志有勤怠。皆隨其心量。成利益安樂也。△三求佛",
    "X23n0447_001:0787a04": "加護四。一願聽說施。",
    "X23n0447_001:0787a05": "世尊大慈聽我說者我當承佛威力施與一切眾生。",
    "X23n0447_001:0787a06": "慈聽有二意。一上承佛力則契理。二下施眾生則",
    "X23n0447_001:0787a07": "契機。楞伽明諸菩薩現通說法。皆由諸佛二種持",
    "X23n0447_001:0787a08": "力。一令入三昧。二身現其前。若離佛加則不能說。",
    "X23n0447_001:0787a09": "△二顯呪大力。",
    "X23n0447_001:0787a10": "世尊此陀羅尼有大神力大方便力我今親對佛前",
    "X23n0447_001:0787a11": "次第宣說。",
    "X23n0447_001:0787a12": "陀羅尼此云能遮。惡不善心遮令不生。故能有大",
    "X23n0447_001:0787a13": "神力。除諸罪障。離一切苦也。行者持呪一心不亂。",
    "X23n0447_001:0787a14": "即成禪定神通力自發矣。陀羅尼此云能持。種種",
    "X23n0447_001:0787a15": "善法持令不失故。能有方便力。成諸願事。與一切",
    "X23n0447_001:0787a16": "樂也。行者持呪攝心不散。即成觀智方便力自發",
    "X23n0447_001:0787a17": "矣。呪非一種。須次第說。△三懇佛護持。",
    "X23n0447_001:0787a18": "惟願世尊垂哀加護於我及一切持明呪者。",
    "X23n0447_001:0787a19": "經云。世尊清淨願有大加持力。初地十地中三昧",
    "X23n0447_001:0787a20": "及灌頂故。願哀祐於我并持呪者。加有二種。一顯",
    "X23n0447_001:0787a21": "加。二冥加。菩薩則顯行者通二。又加益有四。一遠",
    "X23n0447_001:0787a22": "離魔惱。二不墮凡小。三所得倍增。四速入佛地。△",
    "X23n0447_001:0787a23": "四結加倍益。",
    "X23n0447_001:0787a24": "雨妙珍寶猶如意樹生如意寶珠於諸眾生令其所",
    "X23n0447_001:0787b01": "有希求應時果遂。",
    "X23n0447_001:0787b02": "先能生益無盡。初句法。世間七珍八寶。出世間功",
    "X23n0447_001:0787b03": "德法財。佛知見寶無不稱心雨也。次二句喻。華嚴",
    "X23n0447_001:0787b04": "云。諸如意樹。處處行列。種種香樹。恒出香雲。種種",
    "X23n0447_001:0787b05": "鬘樹。恒出鬘雲。種種華樹。常雨妙華。種種寶樹。出",
    "X23n0447_001:0787b06": "諸珍寶。今則釋迦佛有轉苦成樂之力。神呪法有",
    "X23n0447_001:0787b07": "融理變事之能。菩薩僧有和因合果之功。三寶功",
    "X23n0447_001:0787b08": "德利樂行人。如惡叉聚同時具足。故取如意寶樹。",
    "X23n0447_001:0787b09": "以喻法寶隆雨穰穰也。於下次所求果皆遂。眾生",
    "X23n0447_001:0787b10": "九界也。增福消災人敬魔伏等求。莫不滿足。楞嚴",
    "X23n0447_001:0787b11": "觀音云。我得佛心。證於究竟。是故能令求妻子得",
    "X23n0447_001:0787b12": "妻子。求長壽得長壽。求三昧得三昧。乃至求大涅",
    "X23n0447_001:0787b13": "槃得大涅槃。△次如來印許二。初總申讚印。",
    "X23n0447_001:0787b14": "爾時世尊讚觀自在菩薩言如是如是。",
    "X23n0447_001:0787b15": "兩讚如是者。初讚心呪。理該真俗。教攝偏圓。具二",
    "X23n0447_001:0787b16": "力。遂九界。如所說言。皆是真實也。二讚悲願。興悲",
    "X23n0447_001:0787b17": "運智。下合上同。隨緣赴感。無時不在。一如所說。是",
    "X23n0447_001:0787b18": "實不虗也。△二別出所以二。初讚利生悲願。",
    "X23n0447_001:0787b19": "汝能悲愍諸有情類我加護汝即對我前令汝願求",
    "X23n0447_001:0787b20": "一切滿足。",
    "X23n0447_001:0787b21": "悲愍有三。一生緣悲。二法緣悲。三無緣悲。今後一",
    "X23n0447_001:0787b22": "也。有情。三乘七趣八難三途類也。菩薩悲心示教",
    "X23n0447_001:0787b23": "利喜為因。眾生善根欣厭感扣為緣。因緣具足。成",
    "X23n0447_001:0787b24": "辦佛法。加護汝者。佛以身語顯加也。以法樂濟施",
    "X23n0447_001:0787c01": "一切。心與佛同。不護而何。此則菩薩慈悲善根成",
    "X23n0447_001:0787c02": "熟為因。諸佛不違本誓願護為緣。論云。雖有正因",
    "X23n0447_001:0787c03": "熏習之力。若不遇佛以之為緣。能斷煩惱入涅槃",
    "X23n0447_001:0787c04": "者則無是處。令願滿足者。菩薩為眾生緣有二。一",
    "X23n0447_001:0787c05": "差別緣。從初發心至得佛時。於中。或為眷屬父母",
    "X23n0447_001:0787c06": "諸親。或為知友給使冤家。或起四攝。無量行緣。此",
    "X23n0447_001:0787c07": "又有二。一近緣。速得度故。二遠緣。久遠度故。近遠",
    "X23n0447_001:0787c08": "緣內。又復有二。一增長行緣。二受道果緣。二平等",
    "X23n0447_001:0787c09": "緣。一切菩薩。皆願度生。自然熏習。常恒不捨。以同",
    "X23n0447_001:0787c10": "體智力故。隨應見聞而現作業。是等緣願皆令滿",
    "X23n0447_001:0787c11": "足。若不護念。與眾生無緣。難可度脫。加之為力。大",
    "X23n0447_001:0787c12": "矣哉。△二印說呪隨意。",
    "X23n0447_001:0787c13": "汝欲宣說無障礙觀自在蓮華如意寶輪王陀羅尼",
    "X23n0447_001:0787c14": "者最極甚深隱密心呪隨汝意說。",
    "X23n0447_001:0787c15": "人入有為法界。度生自在。法出不空藏心。如華開",
    "X23n0447_001:0787c16": "敷。稱名甚深。人住無為法界。以觀觀者。法居空藏",
    "X23n0447_001:0787c17": "心。如寶輪王。稱名隱密。人徧無障礙法界。圓融無",
    "X23n0447_001:0787c18": "礙。法該空不空藏心。如如意珠。稱名最極。如此圓",
    "X23n0447_001:0787c19": "妙呪心。若不宣演。眾生利樂何從。故云隨汝意說。",
    "X23n0447_001:0787c20": "△次正說心呪以開解二。先正說三呪三。一大悲",
    "X23n0447_001:0787c21": "呪。",
    "X23n0447_001:0787c22": "時觀自在菩薩既蒙佛許悲願盈懷即于佛前以大",
    "X23n0447_001:0787c23": "悲心而說呪曰。南無佛馱耶(一)南無達摩耶(二)南無",
    "X23n0447_001:0787c24": "僧伽耶(三)南無觀自在菩薩摩訶薩(四)具大悲心者",
    "X23n0447_001:0788a01": "(五)怛姪他(六)唵(七)斫羯羅伐底(八)震多末尼莫訶(九)",
    "X23n0447_001:0788a02": "鉢蹬謎(十)嚕嚕嚕嚕(十一)底瑟侘(十二)篅攞(十三)痾羯利沙",
    "X23n0447_001:0788a03": "也(十四)吽癹莎訶(十五)",
    "X23n0447_001:0788a04": "先標說意。蒙佛許者。初云我加護汝。次云隨汝意",
    "X23n0447_001:0788a05": "說。是蒙印可言也。悲指利濟眾生。願指弘揚呪法。",
    "X23n0447_001:0788a06": "以大悲心而說呪者。三藏心中。當不空如來藏心",
    "X23n0447_001:0788a07": "也。施諸有情離苦滅罪。名曰大悲心。依心密說其",
    "X23n0447_001:0788a08": "語。呪祝眾生消災免難。名曰大悲呪。梁論釋云。真",
    "X23n0447_001:0788a09": "如於一切法中最勝。由緣真如。起無分別智。此智",
    "X23n0447_001:0788a10": "於諸智中最勝。由此智流出後得智。後得智所生",
    "X23n0447_001:0788a11": "大悲。此大悲於一切定中最勝。因此大悲。如來欲",
    "X23n0447_001:0788a12": "安立正法。救濟眾生。說大乘十二部經。此法是大",
    "X23n0447_001:0788a13": "悲所流。於一切法中最勝。今呪從大悲心中流出。",
    "X23n0447_001:0788a14": "於餘呪法勝也。明矣。次出呪語翻譯有四例。一翻",
    "X23n0447_001:0788a15": "字不翻音。諸經呪語也。二翻音不翻字。卍以此方",
    "X23n0447_001:0788a16": "萬字翻之。字體還是梵書。三音字俱翻。諸經文也。",
    "X23n0447_001:0788a17": "四音字俱不翻。西來梵夾也。今是初一例。又奘法",
    "X23n0447_001:0788a18": "師明五不翻。一祕密不翻。陀羅尼是。二多含不翻。",
    "X23n0447_001:0788a19": "如薄伽梵含六義故。三此無不翻。如閻浮樹此方",
    "X23n0447_001:0788a20": "則無。四順古不翻。如阿耨菩提。摩騰已來。便存梵",
    "X23n0447_001:0788a21": "音。五生善不翻。如般若尊重智慧輕淺。不翻令人",
    "X23n0447_001:0788a22": "生敬。今亦初不翻也。然諸呪中具四悉檀。一呪是",
    "X23n0447_001:0788a23": "鬼神王名。稱其王名。部落敬主。不敢為非。是世界",
    "X23n0447_001:0788a24": "義。二呪是軍中密號。相應無所呵問。不相應即執",
    "X23n0447_001:0788b01": "治。是為人義。三呪是智人偈頌。如賤人奔他國。詐",
    "X23n0447_001:0788b02": "稱王子。因以公主妻之。多瞋。人從其國來。以偈頌",
    "X23n0447_001:0788b03": "法止瞋。對治也。四呪是諸佛密語。唯聖乃知。如王",
    "X23n0447_001:0788b04": "索先陀婆。一名四實。(鹽水器馬四物同名)群下莫曉。第一義",
    "X23n0447_001:0788b05": "也。今屬後悉。兼通二三。若準賢首般若疏云。呪有",
    "X23n0447_001:0788b06": "二義。一不可釋。以是諸佛祕語。非因位所解。但當",
    "X23n0447_001:0788b07": "誦持。除障增福。不須釋也。二亦可釋解。即明心見",
    "X23n0447_001:0788b08": "性斷惑證真。今若強釋者。南無下皈依三寶菩薩。",
    "X23n0447_001:0788b09": "南無此云皈命。佛馱此云覺者。佛寶有神通力。達",
    "X23n0447_001:0788b10": "摩此云妙法。法寶具威德力。僧伽此云和合眾。賢",
    "X23n0447_001:0788b11": "聖僧寶有禪定力。觀自在。說呪之主。有大願力。大",
    "X23n0447_001:0788b12": "悲心。出呪之本。成唯心力。宗鏡。問。祖先歿久。後嗣",
    "X23n0447_001:0788b13": "資悼。違三界之唯心。乖萬法之唯識。答。有五力。唯",
    "X23n0447_001:0788b14": "識不判。一定力。二通力。三借識力。四大願力。五法",
    "X23n0447_001:0788b15": "威德力。道一法師對唐明皇云。佛力法力三賢十",
    "X23n0447_001:0788b16": "聖僧力。並不能測。二十唯識頌云。展轉增上力。二",
    "X23n0447_001:0788b17": "識成決定。此約相宗分教說。清涼云。佛真心外無",
    "X23n0447_001:0788b18": "別眾生。以眾生真心即佛真心故。眾生全在佛中。",
    "X23n0447_001:0788b19": "則果門攝法無遺。佛性論云。一切眾生悉在如來",
    "X23n0447_001:0788b20": "智內。又眾生心外更無別佛。以佛真心即眾生真",
    "X23n0447_001:0788b21": "心故。諸佛全在眾生心中。則因門攝法無遺。華嚴",
    "X23n0447_001:0788b22": "出現品云。菩薩應知。自心念念常有佛成正覺。一",
    "X23n0447_001:0788b23": "切眾生心亦如是。以諸佛不離此心成正覺故。由",
    "X23n0447_001:0788b24": "此二義。佛真心現時。不礙眾生真心現。生佛相即",
    "X23n0447_001:0788c01": "故。生佛相俱泯。梵行品云。知一切法即心自性。如",
    "X23n0447_001:0788c02": "此圓融心識理益實無盡矣。交光楞嚴疏云。眾生",
    "X23n0447_001:0788c03": "心也。體常不動。用可牽移。身死非去。未死之先。本",
    "X23n0447_001:0788c04": "不偏局於此也。身生非來。未生之先。本亦常徧於",
    "X23n0447_001:0788c05": "此也。但因不了。成往來相。業遷使然。性本不動。故",
    "X23n0447_001:0788c06": "知迷則任牽。悟則同體。菩薩證窮。故能隨緣赴感",
    "X23n0447_001:0788c07": "靡不周。而恒處此菩提座。猶如一月在天影臨萬",
    "X23n0447_001:0788c08": "水。此約性宗實教說也。則大悲心力。為諸力之本。",
    "X23n0447_001:0788c09": "離此心外。諸佛菩薩。無有色聲功德矣。怛姪他此",
    "X23n0447_001:0788c10": "翻所謂。或云即說呪曰。唵字下正是呪語。唵。引導",
    "X23n0447_001:0788c11": "義出生義。吽。降伏義發光明義。莎訶。成就義。令前",
    "X23n0447_001:0788c12": "所作速疾圓成也。此四字種通於諸呪。餘句皆局。",
    "X23n0447_001:0788c13": "斫羯羅此云金剛。伐底翻輪。轉輾義。以此金剛心",
    "X23n0447_001:0788c14": "呪願眾生斷諸煩惱。令其息災證理也。震多此云",
    "X23n0447_001:0788c15": "赤。末尼此云如意。莫訶翻大。圓明義。以此珠寶心",
    "X23n0447_001:0788c16": "呪願眾生疾成佛道。令其增福得果也。鉢蹬謎此",
    "X23n0447_001:0788c17": "云蓮華。嚕嚕嚕嚕。尼嚕翻青。陀嚕翻黃。迦嚕翻玄。",
    "X23n0447_001:0788c18": "阿嚕翻赤。底瑟侘此云光色。覺照義。以此蓮華心",
    "X23n0447_001:0788c19": "呪願眾生普度有情。令其伏魔成行也。篅攞翻栴",
    "X23n0447_001:0788c20": "檀香。痾羯利此云沈香。沙也翻赤色。熏發義。以此",
    "X23n0447_001:0788c21": "沉檀心呪願眾生修學法門。令其人敬訓教也。如",
    "X23n0447_001:0788c22": "是四法呪願。如蜾蠃之呪祝螟蛉。無有不成。如是",
    "X23n0447_001:0788c23": "三十三字種。如此方元亨利貞。具無量德。故眾生",
    "X23n0447_001:0788c24": "觀念一一皆得如意也。呪有五部。一佛部。毗盧佛",
    "X23n0447_001:0789a01": "為主。二金剛部。阿閦佛為主。三寶部。寶生佛為主。",
    "X23n0447_001:0789a02": "四蓮華部。彌陀佛為主。五羯磨部。成就佛為主。今",
    "X23n0447_001:0789a03": "屬第四部也。又呪有五說不同。一諸佛所說呪。二",
    "X23n0447_001:0789a04": "諸菩薩所說呪。三諸金剛王所說呪。四諸天所說",
    "X23n0447_001:0789a05": "呪。五諸鬼神所說呪。今是第二菩薩說也。餘如密",
    "X23n0447_001:0789a06": "部。△二大心呪。",
    "X23n0447_001:0789a07": "次說大心呪。唵(一)鉢踏摩(二)震多末尼(三)篅攞(四)",
    "X23n0447_001:0789a08": "吽(五)",
    "X23n0447_001:0789a09": "初標呪名。三藏心中。空如來藏心也。無量法門。一",
    "X23n0447_001:0789a10": "一無相。故名為空。求於諸佛與樂增福。故名為大。",
    "X23n0447_001:0789a11": "佛智廣大如虗空。今欲心同於諸佛。故名大心。依",
    "X23n0447_001:0789a12": "心說語。呪願諸佛降吉賜祥。名大心呪。佛性論云。",
    "X23n0447_001:0789a13": "一切眾生。決定無有出如如境者。並為如來之所",
    "X23n0447_001:0789a14": "攝持。",
    "X23n0447_001:0789a15": "次陳呪語。唵開導義。吽擁護義。亦通諸呪。餘局本",
    "X23n0447_001:0789a16": "部。鉢踏摩此云紅蓮華。開暢義。因此心呪。祝願諸",
    "X23n0447_001:0789a17": "佛開緣因佛性種。與化身福樂。住於解脫德中。辦",
    "X23n0447_001:0789a18": "度轉識。斷業道。學文字般若。成方便菩提諸事業",
    "X23n0447_001:0789a19": "也。震多末尼翻赤如意。淨滿義。因此心呪。祝願諸",
    "X23n0447_001:0789a20": "佛顯正因佛性種。與法身福樂。住於法身德中。辦",
    "X23n0447_001:0789a21": "度真識。斷苦道。學實相般若。成真性菩提諸事業",
    "X23n0447_001:0789a22": "也。篅攞翻栴檀。離垢義。因此心呪。祝願諸佛啟了",
    "X23n0447_001:0789a23": "因佛性種。與報身福樂。住於般若德中。辦度業識",
    "X23n0447_001:0789a24": "斷惑道。學觀照般若。成實智菩提諸事業也。如是",
    "X23n0447_001:0789b01": "三法呪願。諸佛與佛覺心同一慈力多且勝焉。名",
    "X23n0447_001:0789b02": "大心呪。不亦宜乎。△三隨心呪。",
    "X23n0447_001:0789b03": "次說隨心呪。唵(一)跋剌陀(二)鉢亶謎(三)吽(四)",
    "X23n0447_001:0789b04": "初呪名。此即空不空如來藏心也。在自。隨悲智心。",
    "X23n0447_001:0789b05": "在他。上隨佛心。下隨生心。故名隨心。依此無障礙",
    "X23n0447_001:0789b06": "心呪。演說祕密真言。願自己起大慈悲。現千手眼。",
    "X23n0447_001:0789b07": "入不思議。成妙功德。呪願諸佛。下隨生心。救護自",
    "X23n0447_001:0789b08": "在。呪願眾生。上隨佛心。得真圓通。名隨心呪。華嚴",
    "X23n0447_001:0789b09": "云以發心故。即與三世一切諸佛。體性平等。即生",
    "X23n0447_001:0789b10": "隨佛義也。出現品云。如來成正覺時。於其身中。普",
    "X23n0447_001:0789b11": "見一切眾生成正覺等。即佛隨生義也。彌勒讚善",
    "X23n0447_001:0789b12": "財言。此長者子。於一生內。則能淨佛剎。化眾生。以",
    "X23n0447_001:0789b13": "智深入法界圓滿一切大願。即自隨他佛生義也。",
    "X23n0447_001:0789b14": "次呪語。唵生起義。吽湧現義滿足義。跋剌陀此云",
    "X23n0447_001:0789b15": "隨意。亦云稱心。鉢亶謎翻蓮華心。佛妙覺心。如蓮",
    "X23n0447_001:0789b16": "華開。生本覺心。如蓮華合。菩薩始覺心。如蓮華半",
    "X23n0447_001:0789b17": "開半合。施食經云。菩薩思惟有情身各具覺悟之",
    "X23n0447_001:0789b18": "蓮華。故能下合悲仰。隨眾生心也。思彼覺華照法",
    "X23n0447_001:0789b19": "界。如來海會共廣大。故能上同慈力。隨諸佛心也。",
    "X23n0447_001:0789b20": "以此密言。而加持之。全身總是大悲王。尋聲救苦",
    "X23n0447_001:0789b21": "脫體。俱成觀自在善得圓通。或慈或威。或定或慧。",
    "X23n0447_001:0789b22": "隨心應量。獲無障礙也。",
    "X23n0447_001:0789b24": "觀自在菩薩如意陀羅尼呪經略疏卷上"
}