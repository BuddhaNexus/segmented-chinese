{
    "T19n1011_001:0680b03": "佛說無量門微密持經(一名成道降魔得一切智)",
    "T19n1011_001:0680b05": "吳月支優婆塞支謙譯",
    "T19n1011_001:0680b06": "聞如是。一時佛遊於維耶離國大樹精舍。佛",
    "T19n1011_001:0680b07": "告賢者大目揵連。汝行請遊三千大千世界",
    "T19n1011_001:0680b08": "比丘。為弟子行及菩薩行者使會。目連受教",
    "T19n1011_001:0680b09": "步須彌頂。以道神力周遍佛界聲告使知。應",
    "T19n1011_001:0680b10": "時精舍有四十萬比丘會。復現神足令是天",
    "T19n1011_001:0680b11": "下猗行比丘。悉會精舍稽首畢一面住。佛復",
    "T19n1011_001:0680b12": "告慧見菩薩敬首菩薩。除憂菩薩虞界菩薩。",
    "T19n1011_001:0680b13": "去蓋菩薩闚音菩薩。殆棄菩薩眾首菩薩。",
    "T19n1011_001:0680b14": "辯音菩薩慈氏菩薩。汝等行請十方無央數",
    "T19n1011_001:0680b15": "佛國諸一生補處。無所從生法忍。及不退轉",
    "T19n1011_001:0680b16": "信解菩薩悉令會此。即皆受教而為感應。時",
    "T19n1011_001:0680b17": "有八百億一生補處菩薩。三百億得無所從",
    "T19n1011_001:0680b18": "生法忍菩薩。百億不退轉菩薩。六百億信解",
    "T19n1011_001:0680b19": "菩薩。皆乘佛聖旨神足來會。",
    "T19n1011_001:0680b20": "賢者舍利弗見大眾會。心念當問如來妙行。",
    "T19n1011_001:0680b21": "演現其要令諸菩薩。一切望畢得無礙辯。遠",
    "T19n1011_001:0680b22": "聞十方無數剎土諸佛說法念不中忘。至於",
    "T19n1011_001:0680b23": "無上正真之道為最正覺。疾使菩薩得四清",
    "T19n1011_001:0680b24": "淨。何等為四。一曰人淨。二曰法淨。三曰慧",
    "T19n1011_001:0680b25": "淨。四曰佛國嚴淨。亦疾使菩薩得四願悅。何",
    "T19n1011_001:0680b26": "等為四。一曰身和悅。二曰言和悅。三曰意和",
    "T19n1011_001:0680b27": "悅。四曰滅和悅。已得四願悅便入四持門。何",
    "T19n1011_001:0680b28": "等為四。一曰如文行入持門。二曰內深忍入",
    "T19n1011_001:0680b29": "持門。三曰解人根德入持門。四曰知行報善",
    "T19n1011_001:0680c01": "入持門。舍利弗思念。是菩薩清淨無量慧地",
    "T19n1011_001:0680c02": "欲令佛說。",
    "T19n1011_001:0680c03": "於是佛語賢者舍利弗。讚言善哉意至。欲使",
    "T19n1011_001:0680c04": "諸菩薩疾成持行。若舍利弗菩薩行此持要",
    "T19n1011_001:0680c05": "句者。疾入無量之門得微密持。謂是無為無",
    "T19n1011_001:0680c06": "向如正意解。為應為滅內明順道為履上迹。",
    "T19n1011_001:0680c07": "如微妙行不動寂靜。無量無上微密無垢。",
    "T19n1011_001:0680c08": "清淨自然惟無。惟無所著明光悅懌。果而大",
    "T19n1011_001:0680c09": "勇為美譽。動無動以正動近道。因能善與遊",
    "T19n1011_001:0680c10": "無罣礙入諸法門。強而有勢光大照。遠解等",
    "T19n1011_001:0680c11": "意無不入不斷持實。如是舍利弗行持菩薩",
    "T19n1011_001:0680c12": "非有數也。行無數法為不以知故。諸法斷覺",
    "T19n1011_001:0680c13": "而不作不見合法離。不見起不見滅。不有去",
    "T19n1011_001:0680c14": "來現在之智。亦不知法。已成未成隨佛念行",
    "T19n1011_001:0680c15": "不念相。亦不好不種姓。不群從不方土。不",
    "T19n1011_001:0680c16": "勞盡不以知無。不知不人淨不法說。不我",
    "T19n1011_001:0680c17": "利不彼利。不法律不行不除。不念身不念",
    "T19n1011_001:0680c18": "人。於一切法行無受者名為念佛。為一切法",
    "T19n1011_001:0680c19": "之正歸也。為是無畏持義之藏。妙願已滿上",
    "T19n1011_001:0680c20": "道已備。調靜諸定一切德本。不由彼致自從",
    "T19n1011_001:0680c21": "法生。種姓相好其行自然。無邪行無斷行。",
    "T19n1011_001:0680c22": "是為菩薩能學無量門微密之持。為不退轉",
    "T19n1011_001:0680c23": "於無上正真之道。所以者何是從眾生之行。",
    "T19n1011_001:0680c24": "而致無量得行之持。於是佛說偈言。",
    "T19n1011_001:0680c25": "　法空無望得　　為道莫自恣",
    "T19n1011_001:0680c26": "　奉經而不亂　　則是疾得持",
    "T19n1011_001:0680c27": "　是經義為妙　　持無極常念",
    "T19n1011_001:0680c28": "　學聞斯慧者　　可得成道行",
    "T19n1011_001:0680c29": "　菩薩得此持　　常行精進者",
    "T19n1011_001:0681a01": "　十方彼諸佛　　說法輒得聞",
    "T19n1011_001:0681a02": "　一切能受持　　執義正不忘",
    "T19n1011_001:0681a03": "　意解如日明　　自恣微妙行",
    "T19n1011_001:0681a04": "　至於無上法　　弘大持之門",
    "T19n1011_001:0681a05": "　一切是得向　　為能擁護經",
    "T19n1011_001:0681a06": "　正使一切人　　盡劫共難聞",
    "T19n1011_001:0681a07": "　悉能解諸結　　其智不可極",
    "T19n1011_001:0681a08": "　是坐上道者　　得為法王子",
    "T19n1011_001:0681a09": "　常厚護持法　　內性好斯經",
    "T19n1011_001:0681a10": "　菩薩所貴重　　十方佛亦愛",
    "T19n1011_001:0681a11": "　名譽蓋於世　　行此為無量",
    "T19n1011_001:0681a12": "　八十億諸佛　　終時悉得見",
    "T19n1011_001:0681a13": "　一切皆授手　　接行此持者",
    "T19n1011_001:0681a14": "　若於往千劫　　而為不善行",
    "T19n1011_001:0681a15": "　一月可以除　　但當守此經",
    "T19n1011_001:0681a16": "　菩薩所興福　　億劫來積聚",
    "T19n1011_001:0681a17": "　善誦是持者　　一日可與等",
    "T19n1011_001:0681a18": "　念意如強意　　思惟此上持",
    "T19n1011_001:0681a19": "　向行眾德本　　必成至覺道",
    "T19n1011_001:0681a20": "　假使三界人　　一切悉為魔",
    "T19n1011_001:0681a21": "　不能中得害　　唯行是經者",
    "T19n1011_001:0681a22": "　是說幻如諦　　為極法之要",
    "T19n1011_001:0681a23": "　諸佛自此出　　道意所由生",
    "T19n1011_001:0681a24": "　昔吾學道時　　得決於錠光",
    "T19n1011_001:0681a25": "　如恒沙等佛　　我悉於中見",
    "T19n1011_001:0681a26": "　欲聞十方佛　　所說悉覺識",
    "T19n1011_001:0681a27": "　當專習是經　　一切可疾得",
    "T19n1011_001:0681a28": "　若願嚴佛國　　合成弟子眾",
    "T19n1011_001:0681a29": "　光相及種好　　當從是經得",
    "T19n1011_001:0681b01": "　能除放逸念　　七日專惟是",
    "T19n1011_001:0681b02": "　八十億佛臻　　共授以此持",
    "T19n1011_001:0681b03": "　不以意思意　　亦不思無意",
    "T19n1011_001:0681b04": "　意而不有思　　然後可得持",
    "T19n1011_001:0681b05": "　宜熟解此經　　勿有忘於道",
    "T19n1011_001:0681b06": "　得此持如海　　不復勤於財",
    "T19n1011_001:0681b07": "　欲安諸天人　　一切願無難",
    "T19n1011_001:0681b08": "　此為道之座　　但當正意行",
    "T19n1011_001:0681b09": "又舍利弗菩薩有四法行。疾得是持。何等為",
    "T19n1011_001:0681b10": "四。已厭惡於愛欲。己無賊害於眾生。以一",
    "T19n1011_001:0681b11": "切有而為布施。以無疲厭晝夜樂法。復有四",
    "T19n1011_001:0681b12": "法行疾得是持。何等為四。能習山澤居內。行",
    "T19n1011_001:0681b13": "深法忍不慕彼利養。行無量施不惜軀命。復",
    "T19n1011_001:0681b14": "有四法行疾得是持。何等為四。一曰入八字",
    "T19n1011_001:0681b15": "義。八字義者謂迹敏惟棄悲調滅忍。常書持",
    "T19n1011_001:0681b16": "是。二曰誦說常以調意。三曰內性合是法",
    "T19n1011_001:0681b17": "要。四曰勸行大道之行。菩薩如此為疾得持。",
    "T19n1011_001:0681b18": "於是佛說偈言。",
    "T19n1011_001:0681b19": "　當棄欲苦行　　速捨愚癡地",
    "T19n1011_001:0681b20": "　無自恣作惡　　惡令墮惡道",
    "T19n1011_001:0681b21": "　是不作彼近　　不知利譽事",
    "T19n1011_001:0681b22": "　愛眼視眾人　　必貴如得色",
    "T19n1011_001:0681b23": "　眾人之有諍　　皆由貪為本",
    "T19n1011_001:0681b24": "　故盡汲汲劇　　棄是乃得持",
    "T19n1011_001:0681b25": "　欲法者晝夜　　捨異唯道求",
    "T19n1011_001:0681b26": "　得持而心向　　是以常見經",
    "T19n1011_001:0681b27": "　閑居習佛教　　住此不知彼",
    "T19n1011_001:0681b28": "　深忍却放逸　　常如救頭然",
    "T19n1011_001:0681b29": "　法不猗知利　　亦不有身求",
    "T19n1011_001:0681c01": "　見失當棄利　　人以利為行",
    "T19n1011_001:0681c02": "　快哉得佛教　　捨家離眾苦",
    "T19n1011_001:0681c03": "　信者成道學　　敬佛法為智",
    "T19n1011_001:0681c04": "　智士不貪利　　何況行法者",
    "T19n1011_001:0681c05": "　佛從遠斯成　　故當捨利求",
    "T19n1011_001:0681c06": "　當思八字義　　善書持此經",
    "T19n1011_001:0681c07": "　常誦用調已　　亦以開化人",
    "T19n1011_001:0681c08": "　得坐大智署　　一切見十方",
    "T19n1011_001:0681c09": "　無量佛在前　　勸成其道欲",
    "T19n1011_001:0681c10": "又舍利弗菩薩有四德為是持。何等為四。一",
    "T19n1011_001:0681c11": "曰常念諸佛。二曰不有邪行。三曰疾除行蓋。",
    "T19n1011_001:0681c12": "四曰得入無量門微密之持。有昔舍利弗往",
    "T19n1011_001:0681c13": "無央數不可計劫。時有佛名寶首曜王號如",
    "T19n1011_001:0681c14": "來至真等正覺明行成為善逝世間解無上士",
    "T19n1011_001:0681c15": "道法御天人師為佛眾祐。度人無量臨滅度",
    "T19n1011_001:0681c16": "時。世有轉輪王名光秉。其太子曰無念德首。",
    "T19n1011_001:0681c17": "年千八百歲。從佛得聞此持而即奉行。又",
    "T19n1011_001:0681c18": "七千歲未曾睡臥。又七千歲未曾起身愛。又",
    "T19n1011_001:0681c19": "七千歲未曾念財利。又七千歲一心念行未",
    "T19n1011_001:0681c20": "曾傾倚於是則見九十億佛悉聞說法皆從受",
    "T19n1011_001:0681c21": "持。便作沙門積九萬歲。以是無量門微密之",
    "T19n1011_001:0681c22": "持。解說眾人於一世中。成就八十億人。使行",
    "T19n1011_001:0681c23": "無上正真之道。誘進令出家立不退轉地。彼",
    "T19n1011_001:0681c24": "時眾中有尊者子名為月行。聞是法要盡心",
    "T19n1011_001:0681c25": "願樂。以此德本值七十億佛。皆從得上持逮",
    "T19n1011_001:0681c26": "諸菩薩無量之辯。其後三劫悉見諸佛。三劫",
    "T19n1011_001:0681c27": "末時月行得佛名曰錠光。號如來至真等正",
    "T19n1011_001:0681c28": "覺明行成為善逝世間解無上士道法御天人",
    "T19n1011_001:0681c29": "師為佛眾祐。又彼太子無念德首。講說法者",
    "T19n1011_001:0682a01": "則今西方無量壽佛是也。此賢劫中諸菩薩",
    "T19n1011_001:0682a02": "聞是法願樂者。皆得除後四十萬劫生死之",
    "T19n1011_001:0682a03": "行。又是學者欲疾作佛。若得是經如有願樂",
    "T19n1011_001:0682a04": "道行之意。則是當立不退轉地。必為無上正",
    "T19n1011_001:0682a05": "真之道。何況書持誦行。一切人民莫能稱量",
    "T19n1011_001:0682a06": "說其福也。於是佛說偈曰。",
    "T19n1011_001:0682a07": "　常修念佛者　　眾邪不得便",
    "T19n1011_001:0682a08": "　行蓋用疾除　　得妙無量持",
    "T19n1011_001:0682a09": "　聞經心願樂　　書持敬諷誦",
    "T19n1011_001:0682a10": "　天人莫能計　　福廣無有量",
    "T19n1011_001:0682a11": "　所生輒見佛　　信向不迴動",
    "T19n1011_001:0682a12": "　體解深經要　　疾覺斯上道",
    "T19n1011_001:0682a13": "　得持惡道斷　　不失定大財",
    "T19n1011_001:0682a14": "　色好常見佛　　即至覺上道",
    "T19n1011_001:0682a15": "　尊者子聞持　　即追識宿命",
    "T19n1011_001:0682a16": "　見佛九十億　　得道如其願",
    "T19n1011_001:0682a17": "　若欲疾成佛　　道力降眾魔",
    "T19n1011_001:0682a18": "　欲滿百福相　　行此非有難",
    "T19n1011_001:0682a19": "　如滿恒沙剎　　積寶以布施",
    "T19n1011_001:0682a20": "　比書持此福　　終不得為比",
    "T19n1011_001:0682a21": "是舍利弗菩薩行持者。有八大神在雪山中。",
    "T19n1011_001:0682a22": "共視護之。其名曰勇決神果強神。饒裕神雄",
    "T19n1011_001:0682a23": "猛神。體行神清潔神。難勝神多安神。斯神",
    "T19n1011_001:0682a24": "必來。常當澡浴淨其被服正色經行。慈念眾",
    "T19n1011_001:0682a25": "生思是法要。神面不遠必安定誦。復有八菩",
    "T19n1011_001:0682a26": "薩今在欲行天。常當存念。其名無愛天悅",
    "T19n1011_001:0682a27": "可天。智光天懷金天。積習天願滿天。星王天",
    "T19n1011_001:0682a28": "行審天。斯皆敏行此持者。當諦惟持而常恭",
    "T19n1011_001:0682a29": "敬。已如應行微妙法忍。無得輕試。說是",
    "T19n1011_001:0682b01": "法時恒沙等菩薩。皆得是持而不退轉。六十",
    "T19n1011_001:0682b02": "姟天與人未發道意者。今皆發起無上正真",
    "T19n1011_001:0682b03": "之道。賢者舍利弗白佛言。當何名此經。佛言",
    "T19n1011_001:0682b04": "是法之要。名無量門微密之持。一名成道降",
    "T19n1011_001:0682b05": "魔得一切智。當奉持之。佛說是已皆歡喜受。",
    "T19n1011_001:0682b06": "佛說無量門微密持經"
}