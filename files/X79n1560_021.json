{
    "X79n1560_021:0532b07": "禪林僧寶傳卷第二十一",
    "X79n1560_021:0532b09": "宋明白庵居沙門 惠洪 撰",
    "X79n1560_021:0532b10": "慈明禪師",
    "X79n1560_021:0532b11": "[0532b11] 慈明禪師。出全州清湘李氏。諱楚圓。少為書生。年二",
    "X79n1560_021:0532b12": "十二。依城南湘山隱靜寺(或云依金地寺)得度。其母有賢行。",
    "X79n1560_021:0532b13": "使之游方。公連眉秀目。頎然豐碩。然忽繩墨。所至為",
    "X79n1560_021:0532b14": "老宿所呵。以為少叢林。公柴崖而笑曰。龍象蹴踏。非",
    "X79n1560_021:0532b15": "驢所堪。&#x751E;橐骨董箱。以竹杖荷之。游襄沔間。與守芝",
    "X79n1560_021:0532b16": "谷泉俱結伴。入洛中。聞汾陽昭禪師。道望為天下第",
    "X79n1560_021:0532b17": "一。決志親依。時朝廷方問罪河東。潞澤皆屯重兵。多",
    "X79n1560_021:0532b18": "勸其無行。公不顧渡大河。登太行。易衣類廝養。竄名",
    "X79n1560_021:0532b19": "火隊中。露眠草宿。至龍州。遂造汾陽。昭公壯之。經二",
    "X79n1560_021:0532b20": "年。未許入室。公詣昭。昭揣其志。必罵詬。使令者或毀",
    "X79n1560_021:0532b21": "詆諸方。及有所訓。皆流俗鄙事。一夕訴曰。自至法席",
    "X79n1560_021:0532b22": "已再夏。不蒙指示。但增世俗塵勞念。歲月飄忽。己事",
    "X79n1560_021:0532b23": "不明。失出家之利。語未卒。昭公熟視罵曰。是惡知識。",
    "X79n1560_021:0532b24": "敢裨販我。怒舉杖逐之。公擬伸救。昭公掩其口。公大",
    "X79n1560_021:0532c01": "悟曰。乃知臨濟道。出常情。服役七年辭去。依唐明嵩",
    "X79n1560_021:0532c02": "禪師。嵩謂公曰。楊大年內翰。知見高。入道穩實。子不",
    "X79n1560_021:0532c03": "可不見。公乃往見大年。大年問曰。對面不相識。千里",
    "X79n1560_021:0532c04": "&#x5374;同風。公曰。近奉山門請。大年曰。真箇脫空。公曰。前",
    "X79n1560_021:0532c05": "月離唐明。大年曰。適來悔相問。公曰。作家。大年喝之。",
    "X79n1560_021:0532c06": "公曰恰是。大年復喝。公以手劃一劃。大年吐舌曰。真",
    "X79n1560_021:0532c07": "是龍象。公曰。是何言歟。大年顧令別點茶曰。元來是",
    "X79n1560_021:0532c08": "家裡人。公曰。也不消得。良久又問。如何是圓上座為",
    "X79n1560_021:0532c09": "人句。公曰。切。大年曰。作家作家。公曰。放內翰二十拄",
    "X79n1560_021:0532c10": "杖。大年拊膝曰。這裏是什麼處所。公拍掌曰。不得放",
    "X79n1560_021:0532c11": "過。大年大笑。又問。記得唐明悟時因緣否。公曰。唐明",
    "X79n1560_021:0532c12": "聞。僧問首山佛法大意。首山曰。楚王城畔(或有汝汝)水東",
    "X79n1560_021:0532c13": "流。大年曰。只如此語意如何。公曰。水上掛燈毬。大年",
    "X79n1560_021:0532c14": "曰。與麼則辜負古人去。公曰。內翰疑則別參。大年曰。",
    "X79n1560_021:0532c15": "三&#x811A;蝦蟆跳上天。公曰。一任[跳-兆+孛]跳。大年乃又笑。&#x8218;于",
    "X79n1560_021:0532c16": "齋中。日夕質疑智證。因聞前言往行。恨見之晚。朝中",
    "X79n1560_021:0532c17": "見駙馬都尉李公。曰。近得一道人。真西河師子。李公",
    "X79n1560_021:0532c18": "曰。我以拘文。不能就謁奈何。大年默然。歸語公曰。李",
    "X79n1560_021:0532c19": "公佛法中人。聞道風遠至。有願見之心。政以法不得。",
    "X79n1560_021:0532c20": "與侍從過從。公黎明謁李公。李公閱謁。使童子問。道",
    "X79n1560_021:0532c21": "得即與上座相見。公曰。今日特來相看。又令童子曰。",
    "X79n1560_021:0532c22": "碑文刊白字。當道種青松。公曰。不因今日節。餘日定",
    "X79n1560_021:0532c23": "難逢。童子又出曰。都尉言。與麼則與上座相見去也。",
    "X79n1560_021:0532c24": "公曰。&#x811A;頭&#x811A;底。李公乃出坐定。問曰。我聞西河。有金",
    "X79n1560_021:0533a01": "毛師子。是否。公曰。什麼處得此消息。李公喝之。公曰。",
    "X79n1560_021:0533a02": "野犴鳴。李公又喝。公曰。恰是。李公大笑。既辭去。問臨",
    "X79n1560_021:0533a03": "行一句。公曰。好將息。李公曰。何異諸方。公曰。都尉又",
    "X79n1560_021:0533a04": "作麼生。曰。放上座二十拄杖。公曰。專為流通。李公又",
    "X79n1560_021:0533a05": "喝。公曰。瞎。李公曰好去。公曰諾諾。自是往來楊李之",
    "X79n1560_021:0533a06": "門。以法為友。久之辭還河東。大年曰。有一語。寄唐明。",
    "X79n1560_021:0533a07": "公曰。明月照見夜行人。大年曰。&#x5374;不相當。公曰。更深",
    "X79n1560_021:0533a08": "猶自可。午後更愁人。大年曰。開寶寺前金剛。近日因",
    "X79n1560_021:0533a09": "什麼汗出。公曰。知。大年曰上座臨行。豈無為人句。公",
    "X79n1560_021:0533a10": "曰。重疊關山路。大年曰。與麼則隨上座去也。公作噓",
    "X79n1560_021:0533a11": "聲。大年曰。真師子兒。公還唐明。李公遣兩僧訊公。公",
    "X79n1560_021:0533a12": "於書尾畫雙足。寫來僧名。以寄之李公。作偈曰。黑毫",
    "X79n1560_021:0533a13": "千里餘。金槨示雙趺。人天渾莫測。珍重赤鬚胡。公以",
    "X79n1560_021:0533a14": "母老南歸。至筠州。首眾僧於洞山。時&#x8066;禪師居焉。先",
    "X79n1560_021:0533a15": "是汾陽謂公曰。我&#x5FA7;參雲門尊宿兒孫。特以未見&#x8066;",
    "X79n1560_021:0533a16": "為恨。故公依止。又三年。乃游仰山。楊大年以書抵宜",
    "X79n1560_021:0533a17": "春太守黃宗旦。使請公出世說法。守&#x8657;南原致公。公",
    "X79n1560_021:0533a18": "不赴。旋特謁候守願行。守問其故。對曰。始為讓。今偶",
    "X79n1560_021:0533a19": "欲之耳。守大賢之。住三年。棄去省母。以白金為壽。母",
    "X79n1560_021:0533a20": "詬曰。汝定累我入泥犁中。投諸地。公色不怍。收之辭",
    "X79n1560_021:0533a21": "去。謁神鼎諲禪師。諲首山高弟。望尊一時。衲子非人",
    "X79n1560_021:0533a22": "類精奇。無敢登其門者。住山三十年。門弟子氣吞諸",
    "X79n1560_021:0533a23": "方。公髮長不剪。弊衣楚音。通謁稱法姪。一眾大笑。諲",
    "X79n1560_021:0533a24": "遣童子問。長老誰之嗣。公仰視屋曰。親見汾陽來。諲",
    "X79n1560_021:0533b01": "杖而出顧見。頑然問曰。汾州有西河師子。是否。公指",
    "X79n1560_021:0533b02": "其後。絕&#x544C;曰。屋倒矣。童子返走。諲回顧相矍鑠。公地",
    "X79n1560_021:0533b03": "坐脫隻履。而視之。諲老忘所問。又失公所在。公徐起",
    "X79n1560_021:0533b04": "整衣。且行且語曰。見面不如聞名。遂去。諲遣人追之",
    "X79n1560_021:0533b05": "不可。嘆曰。汾州乃有此兒耶。公自是名增重叢林。定",
    "X79n1560_021:0533b06": "林沙門本延有道行。雅為士大夫所信敬。諲見延稱。",
    "X79n1560_021:0533b07": "公知見可興臨濟。會道吾席&#x8657;。延白郡請以公主之。",
    "X79n1560_021:0533b08": "法令整肅。亡軀為法者集焉。示眾曰。先寶應曰。第一",
    "X79n1560_021:0533b09": "句薦得。堪與祖佛為師。第二句薦得。堪與人天為師。",
    "X79n1560_021:0533b10": "第三句薦得。自救不了。道吾則不然。第一句薦得和",
    "X79n1560_021:0533b11": "泥合水。第二句薦得。無繩自縛。第三句薦得。四稜著",
    "X79n1560_021:0533b12": "地。所以道。起也海晏河清。行人避路。住也乾坤失色。",
    "X79n1560_021:0533b13": "日月無光。汝輩向什處出氣。良久曰。道吾為汝出氣。",
    "X79n1560_021:0533b14": "乃噓一聲。卓拄杖而起。又曰。道吾打&#x76B7;。四大部州同",
    "X79n1560_021:0533b15": "參。拄杖橫也。挑掛乾坤大地。&#x9262;盂覆也。&#x76D6;&#x5374;恒沙世",
    "X79n1560_021:0533b16": "界。且問。汝輩向何處。安身立命。若也知之。北俱盧州",
    "X79n1560_021:0533b17": "喫粥喫飯。若也不知。長連床上喫粥喫飯。後住石霜。",
    "X79n1560_021:0533b18": "當解夏謂眾曰。昨日作嬰孩。今朝年已老。未明三八",
    "X79n1560_021:0533b19": "九。難踏古皇道。手鑠黃河乾。&#x811A;踢須彌倒。浮生夢幻",
    "X79n1560_021:0533b20": "身。人命久難保。天堂并地獄。皆由心所造。南山北嶺",
    "X79n1560_021:0533b21": "松。北嶺南山草。一雨潤無邊。根苗壯枯槁。五湖參學",
    "X79n1560_021:0533b22": "人。但問&#x8657;空討。死脫夏天衫。生著冬月襖。分明無事",
    "X79n1560_021:0533b23": "人。特地生煩惱。喝一喝。時真點&#x80F7;者。為善作者折難。",
    "X79n1560_021:0533b24": "自金鑾還。公呵曰。解夏未一月。乃已至此。破壞叢林。",
    "X79n1560_021:0533c01": "有何忙事。真曰。大事未透脫故耳。公曰。汝以何為佛",
    "X79n1560_021:0533c02": "法要切。真曰。無雲生嶺上。有月落波心。公詬曰。面皺",
    "X79n1560_021:0533c03": "齒豁。猶作此見解。真不敢仰視曰。願為決之。公曰。汝",
    "X79n1560_021:0533c04": "問我答。真理前語而問之。公曰。無雲生嶺上。有月落",
    "X79n1560_021:0533c05": "波心。真遂契悟。住南岳福嚴。以大法授南禪師。語在",
    "X79n1560_021:0533c06": "南傳。僧問。臨濟兩堂首座。一日相見。同時喝。臨濟聞",
    "X79n1560_021:0533c07": "之陞座曰。大眾要會臨濟賓主句。問取堂中二禪客。",
    "X79n1560_021:0533c08": "此意如何。公作偈曰。啐啄之機箭柱鋒。瞥然賓主當",
    "X79n1560_021:0533c09": "時分。宗師憫物明緇素。北地黃河徹底渾。又問。趙州",
    "X79n1560_021:0533c10": "勘婆子。師意如何。公亦作偈曰。趙州勘破婆子。葉落",
    "X79n1560_021:0533c11": "便合知秋。天下幾多禪客。五湖四海悠悠。明日陞座",
    "X79n1560_021:0533c12": "曰。一喝分賓主。照用一時行。要會箇中意。日午打三",
    "X79n1560_021:0533c13": "更。遂一喝云。且道是賓是主。還有分得者麼。若也分",
    "X79n1560_021:0533c14": "得。朝行三千暮行八百。若也未能。老僧失利。移住興",
    "X79n1560_021:0533c15": "化。康定戊寅。李都尉遣使邀公曰。海內法友。唯師與",
    "X79n1560_021:0533c16": "楊大年耳。大年棄我而先。僕年來頓覺衰落。忍死以",
    "X79n1560_021:0533c17": "一見公。仍以書抵潭帥敦遣之。公惻然。與侍者舟而",
    "X79n1560_021:0533c18": "東下。舟中作偈曰。長江行不盡。帝里到何時。既得涼",
    "X79n1560_021:0533c19": "風便。休將櫓櫂施。道過瑯琊。覺禪師出迎。大喜曰。有",
    "X79n1560_021:0533c20": "眾之累。不得躬造。受曲折而惠然。辱而臨之。天賜我",
    "X79n1560_021:0533c21": "也。公為逗留。夜語及并汾舊游。覺曰。近有一老衲至。",
    "X79n1560_021:0533c22": "問其離何所。曰楊州。問船來陸來。曰船來。問船在何",
    "X79n1560_021:0533c23": "處。曰岸下。問。不涉程途一句如何道。其僧恚曰。杜撰",
    "X79n1560_021:0533c24": "長老。如麻似粟。遣人追不及。云是舉道者。頃在汾州",
    "X79n1560_021:0534a01": "時尚少。舉陸沉眾中。不及識之。公笑曰。舉見處纔能",
    "X79n1560_021:0534a02": "自了。而汝墮負。何以為人。覺屏息汗下。公為作牧童",
    "X79n1560_021:0534a03": "歌。其略曰。回首看。平田闊。四方放去休攔遏。一切無",
    "X79n1560_021:0534a04": "物任意游。要收只把索頭撥。小牛兒。順毛捋。恐上高",
    "X79n1560_021:0534a05": "坡四蹄脫。日已高。休餵草。&#x63D1;定鼻頭無少老。一時牽",
    "X79n1560_021:0534a06": "向圈中眠。和泥看渠東西倒。覺默得其遊戲三昧。至",
    "X79n1560_021:0534a07": "京師。與李公會月餘。而李公果歿。臨終畫一圓相。又",
    "X79n1560_021:0534a08": "作偈獻公。偈曰。世界無依。山河匪礙。大海微塵。須彌",
    "X79n1560_021:0534a09": "納芥。拈起&#x5E5E;頭。解下腰帶。若&#x8994;死生。問取皮袋。公曰。",
    "X79n1560_021:0534a10": "如何是本來佛性。李公曰。今日熱如昨日。隨聲便問。",
    "X79n1560_021:0534a11": "公臨行一句作麼生。公曰。本來無罣礙。隨處任方圓。",
    "X79n1560_021:0534a12": "李公曰。晚來困倦。更不答話。公曰。無佛處作佛。李公",
    "X79n1560_021:0534a13": "於是泊然而逝 仁宗皇帝尤留神空宗。聞李公之",
    "X79n1560_021:0534a14": "化。與圓問答。加歎久之。公哭之慟。臨壙而別之。有詔",
    "X79n1560_021:0534a15": "賜官舟。南歸中途。謂侍者曰。我忽得風痺疾。視之口",
    "X79n1560_021:0534a16": "吻已喎斜。侍者以足頓地曰。當奈何平生呵佛罵祖。",
    "X79n1560_021:0534a17": "今乃爾。公曰。無憂為汝正之。以手整之。如故。曰。而今",
    "X79n1560_021:0534a18": "而後。不鈍置汝。遂以明年至興化。正月初五日。沐浴",
    "X79n1560_021:0534a19": "辭眾。跏趺而逝。閱世三十有四。坐夏三十有二。李公",
    "X79n1560_021:0534a20": "之子。銘誌其行於興化。而藏全身於石霜。公平生以",
    "X79n1560_021:0534a21": "事事無礙行心。凡聖所不能測。室中宴坐。橫刀水盆",
    "X79n1560_021:0534a22": "之上。旁置草鞋。使來參扣者下語。無有契其機者。又",
    "X79n1560_021:0534a23": "作示徒偈曰。黑黑黑。道道道。明明明。得得得。又冬日",
    "X79n1560_021:0534a24": "牓僧堂。作此字二二三儿([田/?][曲-曰+口][(巨-匚)@二]才)。其下注云。若人識",
    "X79n1560_021:0534b01": "得。不離四威儀中。有首座者。見之謂曰。和尚今日放",
    "X79n1560_021:0534b02": "參。慈明聞而笑之云。",
    "X79n1560_021:0534b03": "[0534b03] 贊曰。有際天之雲濤。乃可容吞舟之魚。有九萬里之",
    "X79n1560_021:0534b04": "風。乃可負乖天之翼。三世如來之法印重任也。豈尋",
    "X79n1560_021:0534b05": "常之材。可荷檐乎。余觀慈明。以英偉絕人之姿。行不",
    "X79n1560_021:0534b06": "纏凡聖之事。談笑而起臨濟于將仆。叱&#x54A4;而死黃龍",
    "X79n1560_021:0534b07": "之偷心。視其施為。不見轍&#x8FF9;。未三世而死為繩墨。諺",
    "X79n1560_021:0534b08": "曰。字經三寫烏焉成馬。此言雖小。可以喻大。"
}