{
    "T48n2016_025:0555c07": "宗鏡錄卷第二十五",
    "T48n2016_025:0555c09": "慧日永明寺主智覺禪師延壽集",
    "T48n2016_025:0555c10": "[0555c10] 夫一代時教。了義諸經。雖題目不同。能詮有",
    "T48n2016_025:0555c11": "別。皆目一心之旨。終無識外之文。凡挂一言。",
    "T48n2016_025:0555c12": "盡歸宗鏡。橫周法界。皆同此釋。如稱妙法蓮",
    "T48n2016_025:0555c13": "華經者。妙法即是絕待真心。稱之曰妙。蓮華",
    "T48n2016_025:0555c14": "以出水無著為義。即喻心性。隨流墮凡而不",
    "T48n2016_025:0555c15": "染垢。返流出塵而不著淨。乃至下之七喻。比",
    "T48n2016_025:0555c16": "況皆同。火宅。即是第八識體。起四倒八苦之",
    "T48n2016_025:0555c17": "火。燒三界五陰之身。鬼神。配利使諸見之邊",
    "T48n2016_025:0555c18": "邪。禽蟲。喻鈍使根隨之煩惱。乃至一切經教。",
    "T48n2016_025:0555c19": "無量法門。或譬喻說。或因緣說。或廣略說。或",
    "T48n2016_025:0555c20": "橫&#x7AEA;說。所有名相句義。皆是心王心所之法。",
    "T48n2016_025:0555c21": "若迷一念心。執著外境。隨處生著。即入火宅",
    "T48n2016_025:0555c22": "義。若悟一念心。通達一切。無非實相。即出火",
    "T48n2016_025:0555c23": "宅義。但是生煩惱時有業留處。即是繫縛。即",
    "T48n2016_025:0555c24": "是生死。若了煩惱性空無有業處。即是解脫。",
    "T48n2016_025:0555c25": "即是得道。如思益經云。佛言。我坐道場時。唯",
    "T48n2016_025:0555c26": "得顛倒所起煩惱畢竟空性。以無所得故得。",
    "T48n2016_025:0555c27": "以無所知故知。如云不得一法。即與授記。是",
    "T48n2016_025:0555c28": "斯旨也。若信解品內。法喻之文。長者。即是心",
    "T48n2016_025:0555c29": "王。窮子。即是妄念。一念纔起。五陰俱生。背覺",
    "T48n2016_025:0556a01": "合塵。名為捨父。伶俜五趣。號五十年。歸家。是",
    "T48n2016_025:0556a02": "返本還原。付財。是悟心得記。三草二木。同會",
    "T48n2016_025:0556a03": "一心。化壘草庵。即示真實。繫珠。指懷中之佛",
    "T48n2016_025:0556a04": "性。鑿井出心地之智泉。乃至觀音品中云。若",
    "T48n2016_025:0556a05": "三千大千國土滿中怨賊者。即眾生十使利",
    "T48n2016_025:0556a06": "鈍煩惱。遍一切處惱亂行人。稱為怨賊。若遇",
    "T48n2016_025:0556a07": "順境而起軟賊。即是華箭射體。若遇逆緣而",
    "T48n2016_025:0556a08": "起強賊。即是毒箭入心。利使見賊煩惱遍一",
    "T48n2016_025:0556a09": "切處者。如經云。處處皆有。魑魅魍魎。以依言",
    "T48n2016_025:0556a10": "執法。隨處起見解故。若鈍使怨怨煩惱遍一",
    "T48n2016_025:0556a11": "切處者。如經云。諸惡蟲輩。交橫馳走。以觸目",
    "T48n2016_025:0556a12": "&#x89A9;境。逆順交馳。念念憎愛。隨處動結故。有一",
    "T48n2016_025:0556a13": "商主者。即是心王。將諸商人者。即是眼等六",
    "T48n2016_025:0556a14": "識。商人。貨易珍寶義。若眼商人。被色塵所易。",
    "T48n2016_025:0556a15": "貨眼自性之珍寶。若耳商人。被聲塵所易。貨",
    "T48n2016_025:0556a16": "耳自性之珍寶等。齎持重寶者。即是俱懷佛",
    "T48n2016_025:0556a17": "性。經過險路者。即是三界之險有。六趣之迷",
    "T48n2016_025:0556a18": "津。其中一人作是唱言者。即是意根能起隨",
    "T48n2016_025:0556a19": "念計度之分別。常引導五根入於善惡。諸善",
    "T48n2016_025:0556a20": "男子。勿得恐怖。汝等應當一心稱觀世音菩",
    "T48n2016_025:0556a21": "薩名號。是菩薩能以無畏施於眾生。汝等若",
    "T48n2016_025:0556a22": "稱名者。於此怨賊。即得解脫者。若了一心。則",
    "T48n2016_025:0556a23": "無外境。眼不為色所劫。乃至意不為法所劫。",
    "T48n2016_025:0556a24": "即當處解脫。所以華嚴經頌云。一中解無量。",
    "T48n2016_025:0556a25": "無量中解一。了彼互生起。當成無所畏。即是",
    "T48n2016_025:0556a26": "於一心中。能了萬法。互生互滅。無有自性。萬",
    "T48n2016_025:0556a27": "境皆空。不為所怖。即是以無畏施於眾生。於",
    "T48n2016_025:0556a28": "此根塵怨賊。即時解脫。眾商人聞。俱發聲言。",
    "T48n2016_025:0556a29": "南無觀世音菩薩。稱其名故。即得解脫者。六",
    "T48n2016_025:0556b01": "根都會一心。即是俱發聲言。纔了唯心。諸境",
    "T48n2016_025:0556b02": "自滅。即是稱其名故即得解脫。以無法對治。",
    "T48n2016_025:0556b03": "不生欣慼故。所以方便品云。十方佛土中。唯",
    "T48n2016_025:0556b04": "有一乘法。如法華名相云。經云。色涅槃。受想",
    "T48n2016_025:0556b05": "行識涅槃。此中亦爾。色法華。受想行識法華。",
    "T48n2016_025:0556b06": "經云。色非染非淨。色生般若生。色性虛微名",
    "T48n2016_025:0556b07": "妙色。體。自離假名為法。色無塵垢。借喻蓮華。",
    "T48n2016_025:0556b08": "文字性空。目之為經。經者。以身心為義。如來",
    "T48n2016_025:0556b09": "在乎陰界。陰界即如。何異之有。略統始終以",
    "T48n2016_025:0556b10": "為心要。啟發心路。名之為序。悟心將發。達本",
    "T48n2016_025:0556b11": "來空。即是悟佛知見。一色寂滅。一切色亦然。",
    "T48n2016_025:0556b12": "一切聲亦然。即是十方佛同說法華。諸法從",
    "T48n2016_025:0556b13": "本來。常自寂滅相。此是何物法。並是眼法。乃",
    "T48n2016_025:0556b14": "至意法。身心皆寂滅。佛子。行此寂滅道。即是",
    "T48n2016_025:0556b15": "佛也。所以古師云。妙法者。是如來靈智體也。",
    "T48n2016_025:0556b16": "或名大方廣佛華嚴經者。大方廣者。是一心",
    "T48n2016_025:0556b17": "所證之法。佛華嚴者。即一心能證之人。攝所",
    "T48n2016_025:0556b18": "歸能。人法冥合。皆是一心。大者。即是凡聖一",
    "T48n2016_025:0556b19": "心真如體大。以真如性遍一切處故。方者。即",
    "T48n2016_025:0556b20": "是真如相大。能具足無漏性功德故。廣者。即",
    "T48n2016_025:0556b21": "是真如用大。能生世出世間諸善根故。佛者。",
    "T48n2016_025:0556b22": "是一心無作之果海。華者。是一心萬行之因",
    "T48n2016_025:0556b23": "門。嚴者。是一心妙用之莊嚴。經者。是一心真",
    "T48n2016_025:0556b24": "如無盡之妙理。如破塵所出之卷。仰空所寫",
    "T48n2016_025:0556b25": "之文。乃至八十卷中。所有長行短頌。一文一",
    "T48n2016_025:0556b26": "字。如善財所見五十三位善知識。若人若神。",
    "T48n2016_025:0556b27": "或男或女等。一一皆是自心逐位所證法門。",
    "T48n2016_025:0556b28": "如三乘說解而非行。如說人名字而不識其",
    "T48n2016_025:0556b29": "人。若此宗鏡一乘之理。說者。即行即解。如看",
    "T48n2016_025:0556c01": "其面。不說其名而自識也。或託事說。或立況",
    "T48n2016_025:0556c02": "說。若大乘中所明。託事以顯法。即以異事而",
    "T48n2016_025:0556c03": "顯異法。多是一事表一法。如室表慈悲。衣表",
    "T48n2016_025:0556c04": "忍辱等。今明一事。即法即人。即依即正。具無",
    "T48n2016_025:0556c05": "盡德。隨一事即攝無盡。以稱性為事。事何有",
    "T48n2016_025:0556c06": "盡。從真起相。相復何窮。又三乘所說教門。但",
    "T48n2016_025:0556c07": "以別教而詮別義。所以得理而忘教。若入此",
    "T48n2016_025:0556c08": "圓宗者。而教即是義。以一法纔興。即一切無",
    "T48n2016_025:0556c09": "邊萬法。皆悉同時具足相應故。此一法外。更",
    "T48n2016_025:0556c10": "無餘法。所以經云。知從一法出一切法。而能",
    "T48n2016_025:0556c11": "各各分別演說。以一切法種種義。究竟皆是",
    "T48n2016_025:0556c12": "一義故。以一心能生一切萬法。演出無邊義",
    "T48n2016_025:0556c13": "趣。展即遍滿法界。還攝種種法義。歸於一心。",
    "T48n2016_025:0556c14": "不動一心。而演諸義。不壞諸義。而顯一心。即",
    "T48n2016_025:0556c15": "卷常舒。如來於一言語中。演說無邊契經海。",
    "T48n2016_025:0556c16": "即舒常卷。一切法門無盡海。同會一法道場",
    "T48n2016_025:0556c17": "中。如草木四微。從地而生。還歸地滅。猶波浪",
    "T48n2016_025:0556c18": "鼓動。依水而起。還復水源。故經頌云。佛智通",
    "T48n2016_025:0556c19": "達淨無礙。一念普知三世法。皆從心識因緣",
    "T48n2016_025:0556c20": "起。生滅無常無自性。故清涼疏云。華嚴經者。",
    "T48n2016_025:0556c21": "統唯一真法界。謂總該萬有。即是一心也。或",
    "T48n2016_025:0556c22": "名維摩經者。此云淨名。即是一切眾生自性",
    "T48n2016_025:0556c23": "清淨心。此心弗澄而自清。弗磨而自瑩。處凡",
    "T48n2016_025:0556c24": "而不垢。在聖而不淨。故云自性清淨。所言名",
    "T48n2016_025:0556c25": "者。以心無形。但有名故。文中所說。以四海之",
    "T48n2016_025:0556c26": "渺瀰。攝歸毛孔。用須彌之高廣。內入芥中。飛",
    "T48n2016_025:0556c27": "佛土於十方。未移本處。擲大千於界外。含識",
    "T48n2016_025:0556c28": "莫知。日月懸於毫端。供具現於體內。腹納劫",
    "T48n2016_025:0556c29": "燒之焰。火事如然。口吸十方之風。身無損減。",
    "T48n2016_025:0557a01": "斯皆自心轉變。不動而遠近俄分。一念包",
    "T48n2016_025:0557a02": "容。無礙而大小相入。天台疏云。以須彌之高",
    "T48n2016_025:0557a03": "廣。內芥子中。無所增減。須彌山王本相如故。",
    "T48n2016_025:0557a04": "而四天王忉利諸天。不覺不知己之所入。唯",
    "T48n2016_025:0557a05": "應度者。乃見須彌入芥子中。是名不可思議",
    "T48n2016_025:0557a06": "解脫法門。又以四大海水入一毛孔。不嬈魚",
    "T48n2016_025:0557a07": "&#x9F08;黿鼉水性之屬。而彼大海本相如故。諸龍",
    "T48n2016_025:0557a08": "鬼神阿脩羅等。不覺不知己之所入。於此眾",
    "T48n2016_025:0557a09": "生。亦無所嬈。此是明不思議之大用也。正以",
    "T48n2016_025:0557a10": "實慧與真性合。故得有斯莫測之用。此如大",
    "T48n2016_025:0557a11": "智論偈云。水銀和真金。能塗諸色像。功德和",
    "T48n2016_025:0557a12": "法身。處處應現往。若須彌高廣。內於芥子而",
    "T48n2016_025:0557a13": "無增減。亦不迫迮。不覺不知者。具不思議解",
    "T48n2016_025:0557a14": "脫者。&#x8FF9;居依報之境。得自在也。此義難解。有",
    "T48n2016_025:0557a15": "師言。神力能爾。今謂不思議性。非天人脩羅",
    "T48n2016_025:0557a16": "佛之所作。神力何能爾。有師言。小無小相。大",
    "T48n2016_025:0557a17": "無大相。故得入也。今謂小是小。大是大。是自",
    "T48n2016_025:0557a18": "性小大。不得相入者。小大大小。既是他性之",
    "T48n2016_025:0557a19": "小大。何得入也。今解。華嚴經。明一微塵有大",
    "T48n2016_025:0557a20": "千經卷。觀眾生一念無明心。即是如來心。若",
    "T48n2016_025:0557a21": "見此心。則能以須彌入芥子。無相妨也。下諸",
    "T48n2016_025:0557a22": "不思議事。窮劫說不能盡。皆是此意耳。所以",
    "T48n2016_025:0557a23": "然者。此經云。諸佛解脫。當於眾生心行中求。",
    "T48n2016_025:0557a24": "若觀眾生心行。得諸佛解脫。住此解脫。則能",
    "T48n2016_025:0557a25": "現如是種種不思議事也。所以然者。諸方便",
    "T48n2016_025:0557a26": "教。明二乘得偏真之理解脫。是思議解脫。如",
    "T48n2016_025:0557a27": "得玻璃珠。不能雨寶。大乘圓教。明菩薩中道",
    "T48n2016_025:0557a28": "圓真真性解脫。即是不思議解脫。如得如意",
    "T48n2016_025:0557a29": "珠。能雨大千寶也。見眾生心行真性。得芥子",
    "T48n2016_025:0557b01": "須彌真性。一如無二如。若得芥子真性之小。",
    "T48n2016_025:0557b02": "能容須彌之大。得須彌真性。則須彌之大。不",
    "T48n2016_025:0557b03": "礙芥子之小。舉此一意。可以例下諸事也。而",
    "T48n2016_025:0557b04": "言其中眾生不覺。唯應度者乃能見之者。眾",
    "T48n2016_025:0557b05": "生既不見小大真性之理。豈覺知也。其有得",
    "T48n2016_025:0557b06": "度之機。即見此事也。又若能觀此真性。入觀",
    "T48n2016_025:0557b07": "行即。相似即。因此必得如來滅度。故言乃能",
    "T48n2016_025:0557b08": "見之。故法華經明六根清淨云。唯獨自明了。",
    "T48n2016_025:0557b09": "餘人所不見也。經言。又以四大海水入一毛",
    "T48n2016_025:0557b10": "孔者。正報得自在也。若會海水不思議真性。",
    "T48n2016_025:0557b11": "即是一毛不思議真性者。能以海水入一毛",
    "T48n2016_025:0557b12": "孔。於正報之身。無所妨損也。輔行記釋云。且",
    "T48n2016_025:0557b13": "約一念剎那心所起。故言小也。即此一念。具",
    "T48n2016_025:0557b14": "足法身一切佛法。即是能容須彌之大。大小",
    "T48n2016_025:0557b15": "常遍。理事無礙。事理本來相即故。所以不斷",
    "T48n2016_025:0557b16": "煩惱而入涅槃。只指凡夫一念剎那心。具足",
    "T48n2016_025:0557b17": "難思法身之體。本來相在故。是故方便教中",
    "T48n2016_025:0557b18": "之人。迷於相在不思議理。縱聞常住。解惑分",
    "T48n2016_025:0557b19": "岐。故別教道中。仍存異解。唯於圓教。始末一",
    "T48n2016_025:0557b20": "如。故五分法身。不逾凡質。所以云。欲見如來",
    "T48n2016_025:0557b21": "心。但觀眾生心。則諸佛眾生。是名。心常契旨。",
    "T48n2016_025:0557b22": "有識無情。是號。法本同原。認名號而世諦成",
    "T48n2016_025:0557b23": "差。觀體性而真門一等。法華經法師功德品",
    "T48n2016_025:0557b24": "云。菩薩於淨身。悉見世所有。唯獨自明了。餘",
    "T48n2016_025:0557b25": "人所不見。古釋云。何意不見。有我相故耳。無",
    "T48n2016_025:0557b26": "我即見性。了人法二空。真心自現。即是淨身。",
    "T48n2016_025:0557b27": "於真心中。世間所有一切境界悉於中現。故",
    "T48n2016_025:0557b28": "首楞嚴經云。諸法所生。唯心所現。性空無伴",
    "T48n2016_025:0557b29": "名獨。若取陰界入。即名餘人。為陰所覆。不見",
    "T48n2016_025:0557c01": "自性。龐居士偈云。居士元無病。方丈現有疾。",
    "T48n2016_025:0557c02": "唯憂二乘者。緣事不得出。所以訶穢食。純說",
    "T48n2016_025:0557c03": "波羅蜜。上方一盂飯。氣滿於七日。不假日月",
    "T48n2016_025:0557c04": "光。心王照斯室。文殊問不二。忘言功自畢。過",
    "T48n2016_025:0557c05": "去既如然。現在還同一。若能達此理。無求總",
    "T48n2016_025:0557c06": "成佛。牛頭淨名私記云。經明於一毛孔中見",
    "T48n2016_025:0557c07": "摩耶身。摩耶胎中行無量步。如不可說微塵",
    "T48n2016_025:0557c08": "世界闊。一日行無量步。是何物法門。亦作室",
    "T48n2016_025:0557c09": "中容三萬二千師子座說。又作須彌入芥子",
    "T48n2016_025:0557c10": "說。涅槃經中。作藕絲懸須彌山說。大品中作",
    "T48n2016_025:0557c11": "針鋒上無邊身菩薩名說。只是一意。一解千",
    "T48n2016_025:0557c12": "從。當於觀智心行中求。若事相上看終不得。",
    "T48n2016_025:0557c13": "經云。是名不可思議解脫法門。明一切法。當",
    "T48n2016_025:0557c14": "體自解脫。色大故般若大。色如虛空。萬法例",
    "T48n2016_025:0557c15": "爾。故知諸佛凡有所說。雖約事言。皆是即相",
    "T48n2016_025:0557c16": "明宗。終無別意。故法華經云。十方諦求更無",
    "T48n2016_025:0557c17": "餘乘。唯宗一法矣。[0557c17] 靈辯和尚華嚴論問云。大",
    "T48n2016_025:0557c18": "小淨穢。相各差別。云何而得大小相即。[0557c18] 答。性",
    "T48n2016_025:0557c19": "非性故。如像入鏡中。像如本而鏡中現。鏡如",
    "T48n2016_025:0557c20": "本而容眾像。俱無增減。以無性故。一念入一",
    "T48n2016_025:0557c21": "切世界不思議住故。是故心藏功德無邊。或",
    "T48n2016_025:0557c22": "云金剛般若波羅蜜經者。即是本心不動。喻。",
    "T48n2016_025:0557c23": "若金剛。般若真智。乃靈臺妙性。達此而即到",
    "T48n2016_025:0557c24": "涅槃彼岸。昧此而住生死迷津。文中所說應",
    "T48n2016_025:0557c25": "無所住而生其心者。起念即是住著。心若不",
    "T48n2016_025:0557c26": "起。萬法無生。即心遍一切處。一切處遍心。如",
    "T48n2016_025:0557c27": "是了達。頓入自宗。故云若是經典所在之處。",
    "T48n2016_025:0557c28": "則為有佛。以心遍即法遍。以法即佛故。以智",
    "T48n2016_025:0557c29": "通即境通。以境即心故。如華嚴經云。如來成",
    "T48n2016_025:0558a01": "正覺身。究竟無生滅故。如一毛孔遍法界。一",
    "T48n2016_025:0558a02": "切毛孔悉亦如是。當知無有少許處空無佛",
    "T48n2016_025:0558a03": "身。何以故。如來成正覺時。無處不至故。是以",
    "T48n2016_025:0558a04": "若不悟自心遍一切處。則心外見法。顛倒輪",
    "T48n2016_025:0558a05": "迴。豈得稱正遍知成善逝之者。如經云。凡所",
    "T48n2016_025:0558a06": "有相。皆是虛妄。若見諸相非相。則見如來。以",
    "T48n2016_025:0558a07": "瞥有一毫起處。悉落見聞。從分別生。俱非真",
    "T48n2016_025:0558a08": "實。若不達無相即相。則是取相凡夫。若了相",
    "T48n2016_025:0558a09": "即無相。則成唯心大覺。既不可取相求悟。亦",
    "T48n2016_025:0558a10": "不可離相思真。不即不離。覺性自現。又云。一",
    "T48n2016_025:0558a11": "切諸佛及諸佛阿耨多羅三藐三菩提法。皆",
    "T48n2016_025:0558a12": "從此經出。以十方三世一切如來悟心成佛。",
    "T48n2016_025:0558a13": "乃至三寶四諦。並從心出。覺此名佛。軌此名",
    "T48n2016_025:0558a14": "法。和此名僧。金剛辯宗云。金剛般若波羅蜜",
    "T48n2016_025:0558a15": "經者。一切如來悟心之門也。了無明之妄心。",
    "T48n2016_025:0558a16": "即妙慧之真心。故曰悟心。經云。過去心不可",
    "T48n2016_025:0558a17": "得。現在心不可得。未來心不可得。悟三世之",
    "T48n2016_025:0558a18": "妄心不可得而有真心。故曰悟心。般若不壞",
    "T48n2016_025:0558a19": "假名論云。若菩薩心不住法而行布施。如人",
    "T48n2016_025:0558a20": "有目。日光明照。見種種色者。如人有目者。得",
    "T48n2016_025:0558a21": "無生忍也。日光明照者。決定了知諸法無性。",
    "T48n2016_025:0558a22": "見種種色者。悟一切法。不生不滅。不斷不常。",
    "T48n2016_025:0558a23": "不一不異。不來不出。無所得等。菩薩如是行",
    "T48n2016_025:0558a24": "不住施。速成正覺。得大涅槃。釋曰。云何行不",
    "T48n2016_025:0558a25": "住施速證菩提。以了一切法即心自性。不住",
    "T48n2016_025:0558a26": "於法。寂照無涯。成觸目之菩提。得現前之三",
    "T48n2016_025:0558a27": "昧。若住一法。為境所留。失心智之光。入愚癡",
    "T48n2016_025:0558a28": "之闇。金剛經義云。常見自性。念念不離。故云",
    "T48n2016_025:0558a29": "佛在。正見性時。恒沙數劫只如今時。故名爾",
    "T48n2016_025:0558b01": "時。知心是佛。即是佛付囑。了。於法應無所住",
    "T48n2016_025:0558b02": "行於布施。十方國土中。唯有一乘法。只是一",
    "T48n2016_025:0558b03": "心。心即是法。法即是心。更住何法。故言不",
    "T48n2016_025:0558b04": "住。若離心別有法可得。即生執心。住於法相。",
    "T48n2016_025:0558b05": "即是無目之人。故稱最上第一希有之法。修",
    "T48n2016_025:0558b06": "此法者。現世成佛。十方合為一相。見一切佛",
    "T48n2016_025:0558b07": "及諸眾生。本無差別。見三世之事。狀如彈指。",
    "T48n2016_025:0558b08": "此豈不是希有之法。又如諸了義經中云。聽",
    "T48n2016_025:0558b09": "法之眾。從十方世界外來者。即是悟心為來。",
    "T48n2016_025:0558b10": "若迷此宗。乃遠在他方之外。如華嚴論云。十",
    "T48n2016_025:0558b11": "佛剎微塵數世界外來者。明從迷入信。故號",
    "T48n2016_025:0558b12": "為來。言彼世界。中有佛。號不動智者。為明不",
    "T48n2016_025:0558b13": "動智佛。是十方凡聖共有根本之智。明於此。",
    "T48n2016_025:0558b14": "智能起信心。故號之為來。此不動智佛。一切",
    "T48n2016_025:0558b15": "眾生。常自有之。若取相隨迷。即塵障無盡。若",
    "T48n2016_025:0558b16": "一念覺迷達相。即淨若虛空。但為隨迷稱外。",
    "T48n2016_025:0558b17": "悟處言來。而實佛剎本無遠近內外等障。亦",
    "T48n2016_025:0558b18": "無去來。無邊佛剎。不出毛孔微塵之表。今致",
    "T48n2016_025:0558b19": "遠近。意令初信心者。心廣大故。言其從彼世",
    "T48n2016_025:0558b20": "界中來。又明從迷悟入。故言為來。是以入宗",
    "T48n2016_025:0558b21": "鏡中。理當絕學。百氏之說。一教能明。萬化之",
    "T48n2016_025:0558b22": "端。一言可蔽。或云。香積云此有四十二恒",
    "T48n2016_025:0558b23": "河世界者。即是經歷四十二位心地法門。成",
    "T48n2016_025:0558b24": "云。散華瓔珞。空中成四柱之寶臺者。即是常",
    "T48n2016_025:0558b25": "樂我淨一心四德之涅槃。所以華嚴經云。此",
    "T48n2016_025:0558b26": "華蓋等。皆是無生法忍之所生起。或佛言彼",
    "T48n2016_025:0558b27": "時鹿王者。即我身是。即結會古今。明自心一",
    "T48n2016_025:0558b28": "際之法。或教中凡有空中發聲告示。言下息",
    "T48n2016_025:0558b29": "疑者。並是頓悟自心。非他境界。或法華移天",
    "T48n2016_025:0558c01": "人於他土。即是三變心田。或維摩取妙喜來",
    "T48n2016_025:0558c02": "此方。斯乃即穢明淨。或丈室容於高座。寶蓋",
    "T48n2016_025:0558c03": "現於大千。未離兜率已般涅槃。不起樹王。而",
    "T48n2016_025:0558c04": "昇忉利。執手經無量之劫。登閣見三世之因。",
    "T48n2016_025:0558c05": "釋迦眉間出菩薩身雲之眾。普賢毛孔。示諸",
    "T48n2016_025:0558c06": "佛境界之門。小器出無限之嘉羞。仰空雨難",
    "T48n2016_025:0558c07": "窮之珍寶。不動此處。遍坐道場。十剎寶坊。合",
    "T48n2016_025:0558c08": "為一土。聞經於五十小劫。猶若剎那之時。現",
    "T48n2016_025:0558c09": "通七日之中。舒之為一大劫。乃至恒沙法聚。",
    "T48n2016_025:0558c10": "無量義門。舉一例諸。俱不出自心之法。故知",
    "T48n2016_025:0558c11": "菩薩隨世所作。皆表一心。故淨名經云。不捨",
    "T48n2016_025:0558c12": "道法。現凡夫事。如華嚴經云。一念於一切處。",
    "T48n2016_025:0558c13": "為一切眾生示成正覺。是菩薩園林。法身。周",
    "T48n2016_025:0558c14": "遍盡虛空一切世界故。又云。一切菩薩行。遊",
    "T48n2016_025:0558c15": "戲神通。皆得自在。是菩薩宮殿。善遊戲諸禪",
    "T48n2016_025:0558c16": "解脫三昧智慧故。是以正報依報。皆成佛法。",
    "T48n2016_025:0558c17": "所以淨名私記云。取妙喜來此土者。辯於淨",
    "T48n2016_025:0558c18": "穢無二也。彼界雖來入此土。亦不增減。本性",
    "T48n2016_025:0558c19": "如故。雖來畢竟不動。何意如此。好自思之。故",
    "T48n2016_025:0558c20": "知萬法施為。隱顯往復。若事若理。皆不出一",
    "T48n2016_025:0558c21": "真心矣。",
    "T48n2016_025:0558c22": "[0558c22] 如是解者。稱可佛心。發智明而若千日照空。",
    "T48n2016_025:0558c23": "攝眾義而如百川歸海。畢竟更無一法現於",
    "T48n2016_025:0558c24": "心外。及在心中。乃至下及眾生無明。上該諸",
    "T48n2016_025:0558c25": "佛種智。皆是無生性空妙旨。如摩訶般若經",
    "T48n2016_025:0558c26": "云。爾時釋提桓因。及三千大千世界中。諸天。",
    "T48n2016_025:0558c27": "化作華。散佛菩薩摩訶薩比丘僧及須菩提",
    "T48n2016_025:0558c28": "上。亦供養般若波羅蜜。是時三千大千世界",
    "T48n2016_025:0558c29": "華。悉周遍於虛空中。化成華臺。端嚴殊妙。須",
    "T48n2016_025:0559a01": "菩提心念。是天子所散華。天上未曾見如是",
    "T48n2016_025:0559a02": "華。此華是化華。非樹生華。是諸天子所散華。",
    "T48n2016_025:0559a03": "從心樹生。非樹生華。釋提桓因知須菩提心",
    "T48n2016_025:0559a04": "所念。語須菩提言。大德。是華非生華。亦非意",
    "T48n2016_025:0559a05": "樹生。須菩提語釋提桓因言。憍尸迦。汝言是",
    "T48n2016_025:0559a06": "華非生華。亦非意樹生。憍尸迦。若是非生法。",
    "T48n2016_025:0559a07": "不名為華。釋提桓因語須菩提言。大德。非但",
    "T48n2016_025:0559a08": "是華不生。色亦不生。受想行識亦不生。須菩",
    "T48n2016_025:0559a09": "提言。憍尸迦。非但是華不生。色亦不生。若不",
    "T48n2016_025:0559a10": "生。是不名為色。受想行識亦不生。若不生。是",
    "T48n2016_025:0559a11": "不名為識。六入六識六觸。六觸因緣生諸受。",
    "T48n2016_025:0559a12": "亦如是。檀波羅蜜不生。若不生。是不名檀波",
    "T48n2016_025:0559a13": "羅蜜。乃至般若波羅蜜不生。若不生。是不名",
    "T48n2016_025:0559a14": "般若波羅蜜。乃至一切種智不生。若不生。是",
    "T48n2016_025:0559a15": "不名一切種智。故知萬法都會無生。千途盡",
    "T48n2016_025:0559a16": "歸宗鏡。如先德云。今佛之三身十波羅蜜。乃",
    "T48n2016_025:0559a17": "至菩薩利他等行。並依自法融轉而行。即眾",
    "T48n2016_025:0559a18": "生心中有真如體大。今日修行引出法身。由",
    "T48n2016_025:0559a19": "心中有真如相大。今日修行引出報身。由心",
    "T48n2016_025:0559a20": "中有真如用大。今日修行引出化身。由心中",
    "T48n2016_025:0559a21": "有真如法性自無慳貪。今日修學。順法性無",
    "T48n2016_025:0559a22": "慳。引出檀波羅蜜等。所以華嚴經頌云。文殊",
    "T48n2016_025:0559a23": "法常爾。法王唯一法。一切無礙人。一道出生",
    "T48n2016_025:0559a24": "死。又頌云。金剛鐵圍數無量。悉能置在一毫",
    "T48n2016_025:0559a25": "端。若明至大有小相。菩薩以此初發心。以大",
    "T48n2016_025:0559a26": "小無性。廣狹隨緣。若能明見至大無外之相。",
    "T48n2016_025:0559a27": "即至小無內之相。皆是一毫端心地法門。名",
    "T48n2016_025:0559a28": "為見道。故云菩薩以此初發心。如是解者。不",
    "T48n2016_025:0559a29": "易凡身。生如來家。成真佛子。義海云。生佛家",
    "T48n2016_025:0559b01": "者。真如法界無生。菩提涅槃為家。如見塵無",
    "T48n2016_025:0559b02": "生無性時。即此智從無生法顯。即為生佛家",
    "T48n2016_025:0559b03": "也。經頌云。於法不分別。是則從如生。又云。普",
    "T48n2016_025:0559b04": "於三世佛。法中而化生。但契義理。即名生佛",
    "T48n2016_025:0559b05": "家也。是佛之子。亦名為佛出現也。故知凡挂",
    "T48n2016_025:0559b06": "文言。盡為心跡。乃至稱為真如。亦名為跡。若",
    "T48n2016_025:0559b07": "能尋跡得本。自然絕跡歸宗。或迷跡徇塵。則",
    "T48n2016_025:0559b08": "為失本。所以了之者。本跡雖殊。不思議一。昧",
    "T48n2016_025:0559b09": "之者。本跡俱迷。隨情自異。故大寶積經云。我",
    "T48n2016_025:0559b10": "證菩提無差別跡。何名為跡。真如法性二俱",
    "T48n2016_025:0559b11": "名&#x8FF9;。諸法實際亦名為&#x8FF9;。無生無滅亦名為",
    "T48n2016_025:0559b12": "&#x8FF9;。今時多執方便言教之跡。失於一心正義",
    "T48n2016_025:0559b13": "之本。是以宗鏡所示。皆令尋跡得本。雖遍引",
    "T48n2016_025:0559b14": "言詮。殷勤委細。同指於此。故天王般若經云。",
    "T48n2016_025:0559b15": "利根性人。說文知義。若能說文知義。見法識",
    "T48n2016_025:0559b16": "心。方入宗鏡中。頓消疑慮。則不用天眼觀。徹",
    "T48n2016_025:0559b17": "見十方界。不用天耳聽。遍聞法界聲。不假神",
    "T48n2016_025:0559b18": "足通。疾至十方際。端坐寂不動。諸佛常現前。",
    "T48n2016_025:0559b19": "如般舟三昧經云。何因致現在諸佛悉在前",
    "T48n2016_025:0559b20": "立三昧如是。跋陀和。其有比丘．比丘尼．優婆",
    "T48n2016_025:0559b21": "塞．優婆夷。持戒完具。獨一處心。西方阿彌陀",
    "T48n2016_025:0559b22": "佛今現在。隨所聞當念。去是間千億萬佛剎。",
    "T48n2016_025:0559b23": "其國名須摩提。在眾菩薩中央說經。一切常",
    "T48n2016_025:0559b24": "念阿彌陀佛。佛告跋陀和。譬如人臥。在於夢",
    "T48n2016_025:0559b25": "中。見所有金銀珍寶。父母兄弟妻子親屬知識。",
    "T48n2016_025:0559b26": "相與娛樂。喜樂無比。及其覺已為人說之。自",
    "T48n2016_025:0559b27": "念夢中所見。如是。跋陀和。菩薩。若沙門。白",
    "T48n2016_025:0559b28": "衣。所聞西方阿彌陀佛。當念彼方佛。不得缺",
    "T48n2016_025:0559b29": "戒。一心念。若一日晝夜。若七日七夜。過七日",
    "T48n2016_025:0559c01": "已後。見阿彌陀佛。於覺不見。於夢中見之。譬",
    "T48n2016_025:0559c02": "如夢中所見。不知晝夜。亦不知內。亦不見外。",
    "T48n2016_025:0559c03": "亦不用在冥中故不見。不用有所蔽礙故不",
    "T48n2016_025:0559c04": "見。如是跋陀和。菩薩。心當如是念時。諸佛國",
    "T48n2016_025:0559c05": "界。名大阿彌山。其有幽冥之處。悉為開闢。目",
    "T48n2016_025:0559c06": "亦不蔽。心亦不礙。是菩薩摩訶薩。不持天眼",
    "T48n2016_025:0559c07": "徹視。不持天耳徹聽。不持神足到其佛剎。不",
    "T48n2016_025:0559c08": "於是間終。不生彼間佛剎。爾乃見。便於此間",
    "T48n2016_025:0559c09": "坐見阿彌陀佛。聞所說法。悉受持得。從三昧",
    "T48n2016_025:0559c10": "起。悉能具足。為人說之。如上所說。皆是頓入",
    "T48n2016_025:0559c11": "之門。以備上根。非為權漸。今則傍明佛旨。略",
    "T48n2016_025:0559c12": "讚經文。大意並依先德解釋。即何理而不盡。",
    "T48n2016_025:0559c13": "何事而不窮。然更在後賢智眼明斷。以佛意",
    "T48n2016_025:0559c14": "深奧。一句能生無量義故。[0559c14] 問。如上所說。芥",
    "T48n2016_025:0559c15": "納須彌。毛吞巨海。既唯一心。須彌為復入芥",
    "T48n2016_025:0559c16": "子。不入芥子。若言入。經何故云。須彌本相如",
    "T48n2016_025:0559c17": "故。若言不入。又云。唯應度者見之。[0559c17] 答。若有",
    "T48n2016_025:0559c18": "所入處。即失諸法自性。若言不入。又成二見。",
    "T48n2016_025:0559c19": "又或云。小是大家之小。大是小家之大。或云。",
    "T48n2016_025:0559c20": "芥子須彌各無自性。此皆是以空納空。有何",
    "T48n2016_025:0559c21": "奇特。故知未入宗鏡。情見難忘。局大小於方",
    "T48n2016_025:0559c22": "隅。立見聞於妙道。致使一真潛隱。萬法不融。",
    "T48n2016_025:0559c23": "今明正義者。所謂入而不入。即識須彌之本",
    "T48n2016_025:0559c24": "相。不入而入。解了諸法之自宗。還原觀云。所",
    "T48n2016_025:0559c25": "言入者。性相俱泯。體同法界。入無入相。名為",
    "T48n2016_025:0559c26": "入也。經偈云。如來深境界。其量等虛空。一切",
    "T48n2016_025:0559c27": "眾生入。而實無所入。華嚴經云。悉入法界而",
    "T48n2016_025:0559c28": "無所入。若別有一入處。則入時失本相。不得",
    "T48n2016_025:0559c29": "說種種諸法。以當體自虛。名入法界。無別可",
    "T48n2016_025:0560a01": "入。則不壞種種。又經云。雖諸法無一無異。而",
    "T48n2016_025:0560a02": "說一異。故知要由事相歷然不入。方得相資",
    "T48n2016_025:0560a03": "相遍耳。若入則失緣。則無諸緣各異義。不入",
    "T48n2016_025:0560a04": "則壞性用。不得力用交徹。則無互遍相資義。",
    "T48n2016_025:0560a05": "若具入不入。則成俱存無礙義。具此三緣。方",
    "T48n2016_025:0560a06": "成緣起。了此緣性。則能變通。遂乃方而能圓。",
    "T48n2016_025:0560a07": "小而能大。狹而能廣。短而能長。無非我心神",
    "T48n2016_025:0560a08": "德自在。則觸目皆是須彌入芥。舉足住不思",
    "T48n2016_025:0560a09": "議解脫矣。故古人云。納須彌於芥中。擲大千",
    "T48n2016_025:0560a10": "於方外。皆吾心常分也。豈假於他術乎。則是",
    "T48n2016_025:0560a11": "眾生全力。非待證聖方具。所以諸佛於不二",
    "T48n2016_025:0560a12": "法中。現妙神通。菩薩向無性理內。成大佛事。",
    "T48n2016_025:0560a13": "故信心銘云。極大同小。不見邊表。極小同大。",
    "T48n2016_025:0560a14": "忘絕境界。傅大士頌云。須彌芥子父。芥子須",
    "T48n2016_025:0560a15": "彌爺。山海坦然平。敲&#x6C37;來煮茶。是以一法為",
    "T48n2016_025:0560a16": "宗。千途競入。五嶽崢嶸而不峻。四溟浩渺而",
    "T48n2016_025:0560a17": "不深。三毒四倒而非凡。八解六通而非聖。",
    "T48n2016_025:0560a18": "[0560a18] 問。如何是坦然平處。[0560a18] 答。千尋滄海底。萬仞",
    "T48n2016_025:0560a19": "碧&#x5CEF;頭。日出當中夜。華開值九秋。[0560a19] 問。如上",
    "T48n2016_025:0560a20": "所說。即心即佛之旨。西天此土。祖佛同詮。理",
    "T48n2016_025:0560a21": "事分明。如同眼見。云何又說非心非佛。[0560a21] 答。",
    "T48n2016_025:0560a22": "即心即佛。是其表詮。直表示其事。令親證自",
    "T48n2016_025:0560a23": "心。了了見性。若非心非佛。是其遮詮。即護過",
    "T48n2016_025:0560a24": "遮非。去疑破執。奪下情見依通。意解妄認之",
    "T48n2016_025:0560a25": "者。以心佛俱不可得故。是以云非心非佛。此",
    "T48n2016_025:0560a26": "乃拂下能心。權立頓教泯絕無寄之門。言語",
    "T48n2016_025:0560a27": "道斷。心行處滅。故亦是一機入路。若圓教。即",
    "T48n2016_025:0560a28": "此情盡體露之法。有遮有表。非即非離。體用",
    "T48n2016_025:0560a29": "相收。理事無礙。今時學者。既無智眼。又闕多",
    "T48n2016_025:0560b01": "聞。偏重遮非之詞。不見圓常之理。奴郎莫辯。",
    "T48n2016_025:0560b02": "真偽何分。如棄海存漚。遺金拾礫。掬泡作寶。",
    "T48n2016_025:0560b03": "執石為珠。所以經云。譬如癡賊。棄捨金寶。擔",
    "T48n2016_025:0560b04": "負瓦礫。此之謂也。今當纂集。正為於茲。且心",
    "T48n2016_025:0560b05": "之與佛。皆世間之名。是之與非。乃分別之見。",
    "T48n2016_025:0560b06": "空論妄想。曷得真歸。所以祖師云。若言是心",
    "T48n2016_025:0560b07": "是佛。如牛有角。若言非心非佛。如兔無角。並",
    "T48n2016_025:0560b08": "是對待強名邊事。若因名召體。豁悟本心。證",
    "T48n2016_025:0560b09": "自真知。分明無惑者。終不認名滯體。起有得",
    "T48n2016_025:0560b10": "心。去取全亡。是非頓息。亦不一向離之。妄起",
    "T48n2016_025:0560b11": "絕言之見。亦不一向即之而墮執指之譏。如",
    "T48n2016_025:0560b12": "華嚴論云。滯名即名立。廢說即言生。並是背",
    "T48n2016_025:0560b13": "覺合塵。捨己徇物。若實親省。現證自宗。尚無",
    "T48n2016_025:0560b14": "能證之智心。及所證之妙理。豈況更存能知",
    "T48n2016_025:0560b15": "能解有得有趣之妄想乎。近代或有濫參禪",
    "T48n2016_025:0560b16": "門。不得旨者。相承不信即心即佛之言。判為",
    "T48n2016_025:0560b17": "是教乘所說。未得幽玄。我自有宗門向上事",
    "T48n2016_025:0560b18": "在。唯重非心非佛之說。並是指鹿作馬。期悟",
    "T48n2016_025:0560b19": "遭迷。執影是真。以病為法。只要門風緊峻。問",
    "T48n2016_025:0560b20": "答尖新。發狂慧而守癡禪。迷方便而違宗旨。",
    "T48n2016_025:0560b21": "立格量而據道理。猶入假之金。存規矩而定",
    "T48n2016_025:0560b22": "邊隅。如添水之乳。一向於言語上取辦。意根",
    "T48n2016_025:0560b23": "下依通。都為能所未亡。名相不破。若實見性。",
    "T48n2016_025:0560b24": "心境自虛。匿跡韜光。潛行密用。是以全不悟",
    "T48n2016_025:0560b25": "道。唯逐妄輪迴。起法我見。而輕忽上流。恃錯",
    "T48n2016_025:0560b26": "知解。而摧殘未學。毀金口所說之正典。撥圓",
    "T48n2016_025:0560b27": "因助道之修行。斥二乘之菩提。滅人天之善",
    "T48n2016_025:0560b28": "種。但欲作探玄上士。傚無礙無修。不知返墮",
    "T48n2016_025:0560b29": "無知。成空見外道。唯觀影。跡莫究圓常。積見",
    "T48n2016_025:0560c01": "不休。徒自疲極。如孔子迷津問漁父。漁父曰。",
    "T48n2016_025:0560c02": "人有畏影惡跡。疾走不休。絕力而死。不知處",
    "T48n2016_025:0560c03": "陰以休影。靜處以息跡。愚亦甚矣。何不一心",
    "T48n2016_025:0560c04": "為道。息諍除非。自然過量超情。還淳返朴。若",
    "T48n2016_025:0560c05": "以道自養則不失。以道濟他則不誑。以道治",
    "T48n2016_025:0560c06": "國則國泰。以道修家則家安。故不可頃剋忘",
    "T48n2016_025:0560c07": "道矣。所以道德經云。故失道而後德。失德而",
    "T48n2016_025:0560c08": "後仁。失仁而後義。失義而後禮。失禮者。忠信",
    "T48n2016_025:0560c09": "之薄日以衰薄。而亂之首。莊子云。五色不",
    "T48n2016_025:0560c10": "亂。孰為文彩。五聲不亂。孰為律呂。白玉無",
    "T48n2016_025:0560c11": "瑕。孰為珪璋。殘朴以為器者。工匠之罪。毀道",
    "T48n2016_025:0560c12": "德而為仁義者。聖人之罪。君能焚符破璽。賊",
    "T48n2016_025:0560c13": "盜自止。割斗折衡而民不諍。聖人生而賊盜",
    "T48n2016_025:0560c14": "起。聖人死而賊盜止。故知仁義禮智信。而利",
    "T48n2016_025:0560c15": "天下者少。害天下者多矣。曷如開示如是不",
    "T48n2016_025:0560c16": "思議大威德廣大法門。普廕十方。群生等潤。",
    "T48n2016_025:0560c17": "可謂深達妙旨。冥合真歸。如香象渡河。步步",
    "T48n2016_025:0560c18": "到底。似養由駕箭。一一穿楊。盡為破的之",
    "T48n2016_025:0560c19": "文。皆是窮源之說。此是圓頓義。非權宜門。如",
    "T48n2016_025:0560c20": "水月頓呈。更無來去。猶明鏡頓照。豈有初終。",
    "T48n2016_025:0560c21": "如首楞嚴疏鈔云。若聞此經。即悟得。微塵毛",
    "T48n2016_025:0560c22": "孔一切眾生。皆在我本覺中。推一切物皆無",
    "T48n2016_025:0560c23": "自性。則除無明。無明若除。一時頓證。則是頓",
    "T48n2016_025:0560c24": "得。不從修得。如觀音入流亡所。阿難自慶不",
    "T48n2016_025:0560c25": "歷僧祇獲法身等。並是頓也。",
    "T48n2016_025:0560c26": "宗鏡錄卷第二十五"
}