{
    "T35n1735_052:0893b19": "大方廣佛華嚴經疏卷第五十二",
    "T35n1735_052:0893b20": "(已下入五十三經)",
    "T35n1735_052:0893b22": "唐清涼山大華嚴寺沙門澄觀撰",
    "T35n1735_052:0893b23": "[0893b23] 大文第三十種力持下有三十門。答前十行",
    "T35n1735_052:0893b24": "三十句問。古德分三。初六門明大志曠遠",
    "T35n1735_052:0893b25": "行。二從十種不思議下九門。明定慧業用",
    "T35n1735_052:0893b26": "行。三從十種園林。下十五門。明德備成滿",
    "T35n1735_052:0893b27": "行。然約圓融此意非無。今不壞次。亦次",
    "T35n1735_052:0893b28": "第顯十行中行。第一行有三門二三行各",
    "T35n1735_052:0893b29": "一。第四行二門。第五行六門。次四行各二",
    "T35n1735_052:0893c01": "門。第十行有九門。至文當知。所以用門多",
    "T35n1735_052:0893c02": "少者。檀在初故具三。戒忍通世間故唯一。",
    "T35n1735_052:0893c03": "定慧尊勝故有多門。智中既多故。般若中略",
    "T35n1735_052:0893c04": "餘次勝故但用二門。又此十行雖約十度。",
    "T35n1735_052:0893c05": "而義多含故。文中或就十度明義。或就行",
    "T35n1735_052:0893c06": "名以釋。今初三門明歡喜行中之行。三中初",
    "T35n1735_052:0893c07": "明力持。此含總別。總者以是十行之首。依",
    "T35n1735_052:0893c08": "此十事加持建立。能起諸行故。度世經名",
    "T35n1735_052:0893c09": "十建立。別即歡喜行中凡所布施。皆為修",
    "T35n1735_052:0893c10": "習諸佛本所修行等故。是建立行意。十中初",
    "T35n1735_052:0893c11": "三三寶。即境界持。眾生即僧寶。菩薩之僧即",
    "T35n1735_052:0893c12": "眾生世間故。餘七行持悲所作業故。正起",
    "T35n1735_052:0893c13": "行故。願持行故。有悲智境行方成故。時即",
    "T35n1735_052:0893c14": "起行之時。後二福智。然第十地大盡分中有",
    "T35n1735_052:0893c15": "十一持。第四加煩惱持故。論判行持中。初",
    "T35n1735_052:0893c16": "二逆行彼約應化不斷所以加之。今但約",
    "T35n1735_052:0893c17": "為行本故無煩惱。彼有供養持及劫持。無",
    "T35n1735_052:0893c18": "境界持及善力持。此以時中攝劫。彼以行",
    "T35n1735_052:0893c19": "攝善力依境起供。故並無異。餘名並同具",
    "T35n1735_052:0893c20": "如彼釋。既數名不同案名以釋。此無僧寶",
    "T35n1735_052:0893c21": "有教化眾生。亦未爽通理。上辨陀羅尼即",
    "T35n1735_052:0893c22": "總持文義。次云受持即領納受行。今云力",
    "T35n1735_052:0893c23": "持即加持任持。故不相濫(已下入第五十四經)第二大欣",
    "T35n1735_052:0893c24": "慰。正辨歡喜行義。彼但見乞者來倍復歡",
    "T35n1735_052:0893c25": "喜。今則知由施故見佛供佛等。心大歡",
    "T35n1735_052:0893c26": "喜。初行多同歡喜地故。十中略為五對。一",
    "T35n1735_052:0893c27": "事佛供佛對。二聞法親善對。三二利行成",
    "T35n1735_052:0893c28": "對。四嚴土化生對。五難見能見難成能成",
    "T35n1735_052:0893c29": "對。文相甚顯。三十種深入者。上明預欣",
    "T35n1735_052:0894a01": "當成。此辨現能證了。即前法施之行故。彼",
    "T35n1735_052:0894a02": "云。我當盡學諸佛所學。證一切智知一切",
    "T35n1735_052:0894a03": "法。為眾生說。十中前六有入字。後四以知",
    "T35n1735_052:0894a04": "為初。證入了知二文彰顯。於中初四入器",
    "T35n1735_052:0894a05": "世間。前三別入三世。後一總明。別中現在內",
    "T35n1735_052:0894a06": "數謂多少。行謂剎因。說謂彼彼果中說法。",
    "T35n1735_052:0894a07": "清淨謂剎體。此是通體。後總句云種種性。",
    "T35n1735_052:0894a08": "即染淨等殊。斯即別體。次二入眾生世間。後",
    "T35n1735_052:0894a09": "四入智正覺世間。於中前三入三世佛。後",
    "T35n1735_052:0894a10": "一入法。法中初知差別五乘。後雖知下。明",
    "T35n1735_052:0894a11": "權實雙行。以性不壞相故。雖無分別而",
    "T35n1735_052:0894a12": "說種種。此中分別即是差別故。晉經云雖諸",
    "T35n1735_052:0894a13": "法無一無異。而說一異次言悉入法界無",
    "T35n1735_052:0894a14": "所入故者。釋成上義。謂悉入法界故無差",
    "T35n1735_052:0894a15": "別無所入故。而說種種。何者若別有一入",
    "T35n1735_052:0894a16": "處。則入時失本相不得說種種。以當法自",
    "T35n1735_052:0894a17": "虛名入法界。無別可入則不壞種種矣。",
    "T35n1735_052:0894a18": "言如其下此上辨知。此下明說。夫說法者",
    "T35n1735_052:0894a19": "當如法說。法既權實雙融。說亦即說無著。",
    "T35n1735_052:0894a20": "第二十種依止。明饒益位中行。上明證入",
    "T35n1735_052:0894a21": "今託良緣。遍依此十方能饒益。非但依戒。",
    "T35n1735_052:0894a22": "況戒有攝善何所不具第三十種無畏。即",
    "T35n1735_052:0894a23": "無違逆位中行。由依菩薩止善。則於十難",
    "T35n1735_052:0894a24": "作能作。難忍能忍。為發無畏心。一障礙難",
    "T35n1735_052:0894a25": "滅。二遺法難護。三惡魔難降。四身命難捨。",
    "T35n1735_052:0894a26": "五外道難摧。六物心難稱。七大眾難喜。八",
    "T35n1735_052:0894a27": "八部難調。九下乘難離。十上行難修。於此",
    "T35n1735_052:0894a28": "十難皆無所畏。豈畏眾生相惱害耶。第四",
    "T35n1735_052:0894a29": "發無疑心下二門。明無屈撓位中行。於中",
    "T35n1735_052:0894b01": "此門由前於難無懼故。於十所作決志無",
    "T35n1735_052:0894b02": "疑。即被甲精進中行。後門攝善之行。利樂",
    "T35n1735_052:0894b03": "遍在二門。今初十中一十度攝生。二事佛供",
    "T35n1735_052:0894b04": "佛。三光明嚴剎。四長時調熟。五具一切智。",
    "T35n1735_052:0894b05": "六作世明燈。七說法開悟。八滅障成佛。九離",
    "T35n1735_052:0894b06": "妄自覺十決成菩提。於此十事發誓要期故",
    "T35n1735_052:0894b07": "名被甲。二十種不思議。即所攝之善由決",
    "T35n1735_052:0894b08": "志無疑故所為難測。十中初三單約善根。",
    "T35n1735_052:0894b09": "願智稱性名不思議。餘七權實雙運故不思",
    "T35n1735_052:0894b10": "議。於中前四約行。後三約智。智約內明行",
    "T35n1735_052:0894b11": "就外相。前中四涉有而一道清淨。五悟空",
    "T35n1735_052:0894b12": "而萬行沸騰。六修因而八相果成。七現果而",
    "T35n1735_052:0894b13": "大用不捨。皆難思也。後三中八二諦相。即九",
    "T35n1735_052:0894b14": "三事融而不融。十權實即而不即。八中十句",
    "T35n1735_052:0894b15": "五對。一境二心三通一切。四約修起五即",
    "T35n1735_052:0894b16": "名言。亦即五法。一相二妄想。三如如四正智",
    "T35n1735_052:0894b17": "五名。然各有二意。一直就法體無相是真",
    "T35n1735_052:0894b18": "相。即是俗常互相即。下四例然。二約迷悟。",
    "T35n1735_052:0894b19": "五對大同小異。謂一迷如無相以成於相。",
    "T35n1735_052:0894b20": "悟相無相即是如如。二迷於正智無分別。",
    "T35n1735_052:0894b21": "即成妄想分別。悟妄分別即正智無分別。",
    "T35n1735_052:0894b22": "三了如非有真有如如。若執有如則非如",
    "T35n1735_052:0894b23": "有。四智若無作是作。正智若有所作非作正",
    "T35n1735_052:0894b24": "智。五知名非說是真說名。謂名有說非是",
    "T35n1735_052:0894b25": "說名。九中初融三事。後亦不下顯離融相。",
    "T35n1735_052:0894b26": "名為不融。三事即心佛眾生。皆無差別。如",
    "T35n1735_052:0894b27": "覺林偈。十中三句初明盡而不盡。此約斷",
    "T35n1735_052:0894b28": "時以明體用。二無而不無。此將法性對斷",
    "T35n1735_052:0894b29": "以明體用。二句雖殊俱是權實雙行。三雖知",
    "T35n1735_052:0894c01": "佛法下。明即而不即。於中初正明。後一切",
    "T35n1735_052:0894c02": "諸法下釋成上義。悉入法界故說相即。無",
    "T35n1735_052:0894c03": "所入故。不應世中分別佛法等。謂以當法",
    "T35n1735_052:0894c04": "自虛故名相即。非世間中佛法可得。下重",
    "T35n1735_052:0894c05": "釋云。知一切法皆無二故不得二中互求",
    "T35n1735_052:0894c06": "無變易故亦非世法作彼佛法思之。第五",
    "T35n1735_052:0894c07": "十種巧密語下六門。明無癡亂中行。於中",
    "T35n1735_052:0894c08": "三。初二門即無癡之行。次二門明無亂之",
    "T35n1735_052:0894c09": "行。後二門雙明二門引生功德。雖癡亂有",
    "T35n1735_052:0894c10": "通今從別說。又此三段即是三禪。初即饒益",
    "T35n1735_052:0894c11": "有情禪。二即正法樂住禪。三即引生功德禪。",
    "T35n1735_052:0894c12": "今初二門中。初門不愚巧密之言。後門不愚",
    "T35n1735_052:0894c13": "善巧之智。今初前既明內行今辨外言。彼",
    "T35n1735_052:0894c14": "行文云以正念故。善解世間一切言說。能",
    "T35n1735_052:0894c15": "持出世諸法言說等。皆言密語者。汎明有",
    "T35n1735_052:0894c16": "五。一說深密法故。如出現品。名如來密",
    "T35n1735_052:0894c17": "藏等。二一言說一切法故。上云。如來於一",
    "T35n1735_052:0894c18": "語言中等。亦如仙陀四實九義瞿聲等。三近",
    "T35n1735_052:0894c19": "而不聞。如身子在座遠而無隔。如目連尋",
    "T35n1735_052:0894c20": "聲等。四言近意遠。如說三乘為究竟等。",
    "T35n1735_052:0894c21": "言遠意近如說寒時得火名。涅槃等此意。",
    "T35n1735_052:0894c22": "亦名隱實說權。五以異言說異法如覺",
    "T35n1735_052:0894c23": "不堅為堅等文中十句。初一具五以是總",
    "T35n1735_052:0894c24": "故一切教故。次二含二意謂示而謂實故",
    "T35n1735_052:0894c25": "即第四意。此二皆是深密之法即第一意。",
    "T35n1735_052:0894c26": "餘通前二。或並兼五可以意得。二十種巧",
    "T35n1735_052:0894c27": "分別智。外言既密內智又巧故。於利生無",
    "T35n1735_052:0894c28": "有癡闇故。彼文云。菩薩於善知識所聽",
    "T35n1735_052:0894c29": "聞正法。所謂甚深法等。文義多同十句可知。",
    "T35n1735_052:0895a01": "第二二門明無亂行。皆是定體。於中初門",
    "T35n1735_052:0895a02": "明入三昧。顯處等不同。後明遍入則觸類",
    "T35n1735_052:0895a03": "皆遍。今初故。彼文云。善入一切諸禪定門。",
    "T35n1735_052:0895a04": "此中明十皆通一切。十中通辨緣斯十境。",
    "T35n1735_052:0895a05": "入定不同。別則十門各異而前五一重之事。",
    "T35n1735_052:0895a06": "餘五涉入圓融可知。九十皆即一而多故。彼",
    "T35n1735_052:0895a07": "行云。一念中得無數三昧。但從多分對前",
    "T35n1735_052:0895a08": "後說。判為定體耳。非此無用二十遍入。",
    "T35n1735_052:0895a09": "亦猶小乘說十遍處。即令三昧漸更增廣。",
    "T35n1735_052:0895a10": "前明一切如眾生身。謂童子身等。雖能一",
    "T35n1735_052:0895a11": "切身入而不必一時。今此隨入一類皆",
    "T35n1735_052:0895a12": "遍一切。如海慧初來一時皆水等。十句可",
    "T35n1735_052:0895a13": "知。第三十解脫下二門。明引生功德禪中。",
    "T35n1735_052:0895a14": "此門明作用無礙故稱解脫。後門於境無",
    "T35n1735_052:0895a15": "擁故曰神通。今初解脫即亦思議解脫。梵",
    "T35n1735_052:0895a16": "云毘木叉此云勝解脫。謂殊勝作用不由",
    "T35n1735_052:0895a17": "依禪成八解脫。十句可知。二十種神通。如",
    "T35n1735_052:0895a18": "依四禪引六通用。此十若以六攝前四可",
    "T35n1735_052:0895a19": "如。次五神境。後一漏盡成菩提故。約位不",
    "T35n1735_052:0895a20": "同與十通小異。第六十種明下二門。明善",
    "T35n1735_052:0895a21": "現位中行。此門正顯行體即是般若。故曰",
    "T35n1735_052:0895a22": "智明。後門明離智障故稱解脫。今初然皆",
    "T35n1735_052:0895a23": "權實無礙之智。故稱善巧。非如十度唯約",
    "T35n1735_052:0895a24": "根本。但約增微分成五行。十中前七單約",
    "T35n1735_052:0895a25": "一智。後三雙行。前中初三約所化。次三約",
    "T35n1735_052:0895a26": "能化。各初事次理。後即事歸理。七離能所",
    "T35n1735_052:0895a27": "想會歸般若。念想觀除不受境界。為入理",
    "T35n1735_052:0895a28": "善巧故。後三雙行中。八明無說之說無成之",
    "T35n1735_052:0895a29": "成善巧智明。謂雙非照寂離言而能差別。",
    "T35n1735_052:0895b01": "照事有說非相遣相非無遣無一性遣多。",
    "T35n1735_052:0895b02": "無性遣有即性相俱寂。住於下。無成之成法",
    "T35n1735_052:0895b03": "界之體。實無所成。照斯法界即說成佛。九",
    "T35n1735_052:0895b04": "明無生起生智明。文中三。初正明。次何以下",
    "T35n1735_052:0895b05": "徵釋。三是名下結名。今初明無緣之緣。兼",
    "T35n1735_052:0895b06": "顯無化之化。於中二。先明無緣。謂眾生真",
    "T35n1735_052:0895b07": "心稱理不可得故。若無緣即無所化。而知下",
    "T35n1735_052:0895b08": "明真心隨緣不壞緣起。則亦有所化。於中",
    "T35n1735_052:0895b09": "二。先知所化。後結成雙行。前中文有三節。",
    "T35n1735_052:0895b10": "初有八句別知緣相。因謂無明等。緣謂業",
    "T35n1735_052:0895b11": "行。事即識名色等。境界即觸受塵境。行即現",
    "T35n1735_052:0895b12": "在愛取。有生即生支。滅即老死。知言說者。總",
    "T35n1735_052:0895b13": "是隨俗緣生不離三世故。二知迷下十二",
    "T35n1735_052:0895b14": "句六對。通知染淨迷悟。迷理則倒惑雜染。",
    "T35n1735_052:0895b15": "悟皆反此。隨俗則俱可得。第一義中二俱叵",
    "T35n1735_052:0895b16": "得。得非得約理。著非著約智。三知住下明",
    "T35n1735_052:0895b17": "知心行。住謂本性動謂客塵。隨客塵則去",
    "T35n1735_052:0895b18": "而莫歸。見本性則還源反本。有還有去。",
    "T35n1735_052:0895b19": "皆是起心還住兩亡寂然不起。起則諸善失",
    "T35n1735_052:0895b20": "壞。不起則出離蓋纏觸境寂知。是為成",
    "T35n1735_052:0895b21": "熟。上通物我後兼知機。約自根謂六根不",
    "T35n1735_052:0895b22": "為境牽。即是調伏。後隨其下結雙行中。謂",
    "T35n1735_052:0895b23": "智隨曲化不失無行。二徵釋中所以爾者。",
    "T35n1735_052:0895b24": "為物發心故。結名可知。十平等教化智明",
    "T35n1735_052:0895b25": "中三。初明實不礙權。二知種種下權不礙",
    "T35n1735_052:0895b26": "實。三於生死下結名並可知。二十種解脫",
    "T35n1735_052:0895b27": "脫二障故。梵云毘木底此云解脫。與前不",
    "T35n1735_052:0895b28": "同。十中初四脫凡三障取增為業故。後六",
    "T35n1735_052:0895b29": "脫智障。初一揀劣餘皆顯勝。第七園林下",
    "T35n1735_052:0895c01": "二門。明無著位中行。於中此門明遊處縱",
    "T35n1735_052:0895c02": "情。後門明棲止適悅。皆通二利。權實方便",
    "T35n1735_052:0895c03": "而無所著。今初可知。二宮殿十中四梵住",
    "T35n1735_052:0895c04": "者。即四無量亦色因故。故度世云修四梵",
    "T35n1735_052:0895c05": "行慈悲喜捨餘可知。第八所樂下二門。明",
    "T35n1735_052:0895c06": "難得位中行。於中此門內心願樂。願即行體。",
    "T35n1735_052:0895c07": "既處宮殿則情欣勝樂故。二十莊嚴即外",
    "T35n1735_052:0895c08": "德莊嚴具。以眾德莊嚴願故。文並可知。第",
    "T35n1735_052:0895c09": "九不動心下二門。明善法位中行。此門明外",
    "T35n1735_052:0895c10": "緣不動。後門明內心不捨。又此明心堅。後",
    "T35n1735_052:0895c11": "明深入皆是力義。今初十中二。及第九是思",
    "T35n1735_052:0895c12": "擇力。餘皆修習力。八中有十。一信一生佛",
    "T35n1735_052:0895c13": "果故。二不雜不信濁故。三淨無煩惱故。四",
    "T35n1735_052:0895c14": "無細念故。五離所知垢故。六徹事源故。",
    "T35n1735_052:0895c15": "七向果位故。八自分堅故。九德無盡故。十",
    "T35n1735_052:0895c16": "緣不動故。十一證真如故。餘並相顯。二不",
    "T35n1735_052:0895c17": "捨深大心者。由不動故能窮理事。理深事",
    "T35n1735_052:0895c18": "廣故云深大。十句可知。第十智慧觀察下九",
    "T35n1735_052:0895c19": "門。明真實位中行。即分為九。一觀察智。",
    "T35n1735_052:0895c20": "二說法智。三離障智。四審決智。五照徹智。六",
    "T35n1735_052:0895c21": "無等智。七無劣智。八高出智。九深廣智。今",
    "T35n1735_052:0895c22": "初。亦由不捨深大故能觀察。前問但言觀",
    "T35n1735_052:0895c23": "察者。脫智慧言十句準思。二說法智由能",
    "T35n1735_052:0895c24": "內觀故能外說。十中初二說俗。後八說真。",
    "T35n1735_052:0895c25": "一無二可諍。二體德兼廣。三相深遠。四體",
    "T35n1735_052:0895c26": "堅利。五如如不動。六體絕百非。七在纏不",
    "T35n1735_052:0895c27": "染。八體相一味。第三十種清淨即離障智。",
    "T35n1735_052:0895c28": "此離智障晉名無垢故。雖同清淨所淨",
    "T35n1735_052:0895c29": "不同。十中與七淨有開合不同。在文易",
    "T35n1735_052:0896a01": "了。七淨如五地初辨。第四十種印者。即審",
    "T35n1735_052:0896a02": "決智。以清淨智決定印可一切法故。故晉",
    "T35n1735_052:0896a03": "本中名為智印。後所結益亦是智印。亦猶三",
    "T35n1735_052:0896a04": "法印等。十中一於安受苦境忍智不動。二",
    "T35n1735_052:0896a05": "他不饒益忍行決定。三於佛法深信忍決定。",
    "T35n1735_052:0896a06": "即諦察法忍。四決定成佛度生。五決定知",
    "T35n1735_052:0896a07": "佛智無邊。六決欲佛果不退。七決不顧身",
    "T35n1735_052:0896a08": "命以親人法。八決度已入大乘者。九決平",
    "T35n1735_052:0896a09": "等度。十決同佛體因圓果滿。第五智光照",
    "T35n1735_052:0896a10": "即照徹智由印定故照。徹無礙十句易知。",
    "T35n1735_052:0896a11": "第六無等住即無等智由前照徹故不偏住",
    "T35n1735_052:0896a12": "著。雙住事理名無與等故。列十中皆權",
    "T35n1735_052:0896a13": "實雙行。或即寂之用即用之寂等。並顯可",
    "T35n1735_052:0896a14": "知(已下入第五十五經)第七無下劣心。即無劣智。上既",
    "T35n1735_052:0896a15": "望下無等。今望上無劣。於十勝事皆決作。",
    "T35n1735_052:0896a16": "故名無下劣。所以晉經名無怯弱。十句五",
    "T35n1735_052:0896a17": "對。一降魔制外對。二喜他自滿對。三積福成",
    "T35n1735_052:0896a18": "智對。四下化上成對。上四單辨。五悲智究",
    "T35n1735_052:0896a19": "竟對。即是雙行。於中九是即智之悲。而悲",
    "T35n1735_052:0896a20": "智雙行。雖悲而不求果報。十是即悲之智",
    "T35n1735_052:0896a21": "而權實雙行。於中四。一列所知。二如是下",
    "T35n1735_052:0896a22": "辨能知。謂知苦覺妄見理證滅修道斷",
    "T35n1735_052:0896a23": "集。三然於下拂彼知相能知。無分別故無",
    "T35n1735_052:0896a24": "功德。所知無種種故無境界。四非有下會",
    "T35n1735_052:0896a25": "歸中道。廣辨雙行。於中初二句總辨中道。",
    "T35n1735_052:0896a26": "次以不二下境智對。明皆以實智知權。顯",
    "T35n1735_052:0896a27": "雙行無礙。於中異約&#x7AEA;論變異差別。約橫",
    "T35n1735_052:0896a28": "辨不同。後以究竟法界下。即體起用以辨",
    "T35n1735_052:0896a29": "雙行。第八如山增上心。辨高出智。由無下",
    "T35n1735_052:0896b01": "劣故。萬行&#x9008;出難仰其高。於勝決作故直",
    "T35n1735_052:0896b02": "趣菩提。不可傾動。十中一勤修能證智。二",
    "T35n1735_052:0896b03": "常觀所證理。三內修無漏。四外近善人為",
    "T35n1735_052:0896b04": "名利為異求。從他聞言已解為盜法。觀佛",
    "T35n1735_052:0896b05": "三昧經說此人墮地獄如箭射頃。後學誡",
    "T35n1735_052:0896b06": "之。五大忍度生弘誓更增者。若薪熾於火。",
    "T35n1735_052:0896b07": "六決超魔境。由成勝德而不著。唯法樂以",
    "T35n1735_052:0896b08": "自資。則魔境皆為佛境。七勤勇修行。攝論",
    "T35n1735_052:0896b09": "云愚修雖少時怠心疑己久。佛於無量劫。",
    "T35n1735_052:0896b10": "勤勇謂須臾。八不捨惡人。九孤標等佛。",
    "T35n1735_052:0896b11": "十權實雙行文中四。一正辨雙行。二何以",
    "T35n1735_052:0896b12": "下徵釋。徵有二意。一云修須稱理。理既無",
    "T35n1735_052:0896b13": "得願何不捨。既不捨願何用觀無。進退有",
    "T35n1735_052:0896b14": "妨。二釋亦二意。一云若有所得不得菩",
    "T35n1735_052:0896b15": "提。以無得故。出生菩提故。雖不捨願須",
    "T35n1735_052:0896b16": "觀無得。二云無得之法非在得外。要求一",
    "T35n1735_052:0896b17": "切法。方盡無得之源故。欲證無得須不",
    "T35n1735_052:0896b18": "捨菩提之願。三是故已下結成雙行。四不",
    "T35n1735_052:0896b19": "作是下顯其離過為不怖空而不求故。第",
    "T35n1735_052:0896b20": "九如海智即深廣智。非但求升聳峻。抑亦",
    "T35n1735_052:0896b21": "智體包含故。十中前四即四無量界。後六",
    "T35n1735_052:0896b22": "並佛界。無量開出。謂五入三世佛善根。六七",
    "T35n1735_052:0896b23": "八入三世佛界。九供多佛。十求多法並顯",
    "T35n1735_052:0896b24": "可知。由此因海得入果海。上來十行位",
    "T35n1735_052:0896b25": "竟。大文第四如寶住下二十九門。答二十",
    "T35n1735_052:0896b26": "九句問。迴向位中行。若并無礙總句有三",
    "T35n1735_052:0896b27": "十門。古德分三。初十一門明迴向位中行",
    "T35n1735_052:0896b28": "體堅固。二從十自在下一十二門。明行用",
    "T35n1735_052:0896b29": "自在。三從十種遊戲下七門。明行德圓備。",
    "T35n1735_052:0896c01": "今亦隨次配十迴向。於中初有四門明初",
    "T35n1735_052:0896c02": "迴向。二三迴向各有二門。四五六七各唯一",
    "T35n1735_052:0896c03": "門。第八迴向即十無礙。九有三門十有四",
    "T35n1735_052:0896c04": "門。至文當知今初四門明救護眾生離眾生",
    "T35n1735_052:0896c05": "相迴向位中之行。即分為四。一明所迴善",
    "T35n1735_052:0896c06": "根。二即大願救護。三即迴向所為。四顯所作",
    "T35n1735_052:0896c07": "成滿。今初所住善根可貴圓滿故。十中一",
    "T35n1735_052:0896c08": "供事多佛。二聞法受持。三自在受生。四說本",
    "T35n1735_052:0896c09": "末法。於中初說從本起末法。如無量義",
    "T35n1735_052:0896c10": "從一法生。其一法者所謂無相。次以一切",
    "T35n1735_052:0896c11": "下攝末歸本。釋成上義。五知斷自在資糧",
    "T35n1735_052:0896c12": "道。厭息加行道。防護無間道。斷除而不取",
    "T35n1735_052:0896c13": "解脫道。證入為異二乘留惑不斷。方能究",
    "T35n1735_052:0896c14": "竟斷證故。云何不證。方便巧學無邊佛法",
    "T35n1735_052:0896c15": "滿昔弘願故。如箭射空筈筈相拄故。六悲",
    "T35n1735_052:0896c16": "智雙行。七知性相無礙。八無得之得。九觀",
    "T35n1735_052:0896c17": "空滿願。十受行無厭。於中先正顯。後知如",
    "T35n1735_052:0896c18": "來下釋成。第二十種如金剛心。即大願救護",
    "T35n1735_052:0896c19": "雖迴向皆願此在初故。謂於當作事及現",
    "T35n1735_052:0896c20": "作行皆無齊限。要心堅固窮其際故。十中",
    "T35n1735_052:0896c21": "一法門無盡誓願知。二眾生無邊誓願度。",
    "T35n1735_052:0896c22": "三嚴剎。四迴向。五供佛。上三願成佛果。上五",
    "T35n1735_052:0896c23": "皆約當成並橫論無畔。次二約其現作皆",
    "T35n1735_052:0896c24": "&#x7AEA;深無際。謂六見聞無著。七安忍不亂斬",
    "T35n1735_052:0896c25": "首為級。上二暫斷煩惱。後三亦約當成。謂",
    "T35n1735_052:0896c26": "八遍於時處修行二利。九以心要成無際",
    "T35n1735_052:0896c27": "大行。十即寂起用。於中三。一悟寂。二而亦",
    "T35n1735_052:0896c28": "下起用。三何以下釋成。於中有三重徵釋。",
    "T35n1735_052:0896c29": "初番意云。所以即寂而用者。由本願智",
    "T35n1735_052:0897a01": "不捨悲故。次番云。所以智不捨悲者。智亦",
    "T35n1735_052:0897a02": "為物故。後番徵意云。何以要此雙行者釋",
    "T35n1735_052:0897a03": "有二義。一諸佛皆爾故。二又我下我先願然",
    "T35n1735_052:0897a04": "故。第三十種發起。即是迴向所為。發起令現",
    "T35n1735_052:0897a05": "前故。十中前六自分。初三福業大。次三化業",
    "T35n1735_052:0897a06": "大。嚴土亦為攝生故。後四勝進。七八勝進",
    "T35n1735_052:0897a07": "攝福。後二勝進起化。謂九證體。十起用。",
    "T35n1735_052:0897a08": "第四究竟大事即所作成滿。十句可知。第",
    "T35n1735_052:0897a09": "二不壞信下二門。明不壞迴向中行。此門正",
    "T35n1735_052:0897a10": "明不壞十句義如前說。二十種受記即迴向",
    "T35n1735_052:0897a11": "行。成十中一解會佛心。二具解脫分善。三",
    "T35n1735_052:0897a12": "大行已修此。三多約三賢四五約對面不",
    "T35n1735_052:0897a13": "對面。法華云其不在此會。汝當為宣說等。",
    "T35n1735_052:0897a14": "六初地證如。七八地成忍。八九地具調化",
    "T35n1735_052:0897a15": "方。九十地三大劫滿。十等覺已入重玄故云",
    "T35n1735_052:0897a16": "自在。如記慈氏等。若約行布。此位但有前",
    "T35n1735_052:0897a17": "五因便餘來。若約圓融並通斯十。第三十",
    "T35n1735_052:0897a18": "種善根迴向下二門。明等一切佛迴向中行。",
    "T35n1735_052:0897a19": "此門正明等佛佛為真善知識。同即等義。",
    "T35n1735_052:0897a20": "十中心即悲智為心平等契理。餘各一義。",
    "T35n1735_052:0897a21": "皆云同者同一體故。不見二相故。標云由",
    "T35n1735_052:0897a22": "此。能以一切善根皆悉迴向。二得智慧亦",
    "T35n1735_052:0897a23": "迴向行成故。彼文云。住此三昧。入深清淨",
    "T35n1735_052:0897a24": "智慧境界等故。第四十種廣大心。明至一",
    "T35n1735_052:0897a25": "切處迴向中行。無量無邊故無不至境。既",
    "T35n1735_052:0897a26": "無量無邊心如境而廣大。第五十種伏藏。",
    "T35n1735_052:0897a27": "即無盡功德藏迴向中行。於一切法蘊斯",
    "T35n1735_052:0897a28": "十義故。名為藏。即法而觀惑者不見故名",
    "T35n1735_052:0897a29": "為伏。一切各十是無盡功德矣。第六十種",
    "T35n1735_052:0897b01": "律儀。即隨順堅固。一切善根迴向中行。彼",
    "T35n1735_052:0897b02": "約行首故。廣就施以明善根。今約行本略",
    "T35n1735_052:0897b03": "辨律儀。善根皆順平等之理實通一切故。",
    "T35n1735_052:0897b04": "第八云一切善根皆令究竟。究竟即順堅固",
    "T35n1735_052:0897b05": "義。通明十句攝善饒益無所不具。通一切",
    "T35n1735_052:0897b06": "善居然可知。第七十自在。即平等隨順一切",
    "T35n1735_052:0897b07": "眾生迴向中行。具十自在能隨順故。十自在",
    "T35n1735_052:0897b08": "如八地辨(已下入第五十六經)第八十無礙用。即真如",
    "T35n1735_052:0897b09": "相迴向中行。如於真如無障礙故。故彼位",
    "T35n1735_052:0897b10": "果云。住於此位得一切剎平等等。平等即",
    "T35n1735_052:0897b11": "是無礙之因。亦無礙之義。又云。得佛無量圓",
    "T35n1735_052:0897b12": "滿之身。一身充滿一切世界等。即正顯無",
    "T35n1735_052:0897b13": "礙之義。文中四。先總標十章。二佛子云何下",
    "T35n1735_052:0897b14": "總徵十章。三佛子菩薩下依章別釋。四佛子",
    "T35n1735_052:0897b15": "如是下總結成益。今初亦三。謂標徵列名。無",
    "T35n1735_052:0897b16": "礙者前明自在。即作用任運。今明無礙顯",
    "T35n1735_052:0897b17": "作用無拘。又無礙有二。一智二事。十中有",
    "T35n1735_052:0897b18": "通有局。然法智無礙多唯約智。如身剎等。",
    "T35n1735_052:0897b19": "多唯約事如眾生等。通於事智。然事無礙",
    "T35n1735_052:0897b20": "必通於智。智無礙境未必通事。二皆即體",
    "T35n1735_052:0897b21": "之用故。並云無礙用也。然十皆通二利。且",
    "T35n1735_052:0897b22": "約化說。初一所化二是化處。餘皆能化。謂",
    "T35n1735_052:0897b23": "化法化身等可以意得。第三依章別釋中即",
    "T35n1735_052:0897b24": "為十段。文皆有四。謂標徵釋結。今初所化",
    "T35n1735_052:0897b25": "眾生無礙用十句中。前三約智辨無礙。一",
    "T35n1735_052:0897b26": "了性空故。二唯心現故。此二實智。三知時",
    "T35n1735_052:0897b27": "說法即是權智。餘七約事無礙。四能現眾",
    "T35n1735_052:0897b28": "生故五近收一毛。六遠示他剎。餘四示上",
    "T35n1735_052:0897b29": "首之身。第二剎無礙十中。知剎無盡通智",
    "T35n1735_052:0897c01": "通事故。晉經云。於一切剎深入無盡方便。",
    "T35n1735_052:0897c02": "度世云。一切佛界所入無盡。皆通事也。餘九",
    "T35n1735_052:0897c03": "唯事無礙。深即微細剎。餘並可知。第三法無",
    "T35n1735_052:0897c04": "礙。謂皆約智於性相無礙之法。能知說自",
    "T35n1735_052:0897c05": "在故。一一多即入而不壞本。二實智出權。",
    "T35n1735_052:0897c06": "三無文示文。四一說多相。五無說之說。六",
    "T35n1735_052:0897c07": "一言圓備。輪字之義彌伽處釋。七門門互收。",
    "T35n1735_052:0897c08": "八以真收俗。九橫知無邊十&#x7AEA;窮其際。第",
    "T35n1735_052:0897c09": "四身無礙用。第五願無礙用文並可知。第",
    "T35n1735_052:0897c10": "六境界無礙。謂於此十種勝劣相違境",
    "T35n1735_052:0897c11": "中於勝現劣迴轉無礙。是為菩薩分齊之",
    "T35n1735_052:0897c12": "境。文亦可知。第七智無礙。前來雖亦有智",
    "T35n1735_052:0897c13": "各從本類攝之。今則一向辨其智用。然智",
    "T35n1735_052:0897c14": "無若千因法顯別。以法從智。前法無礙",
    "T35n1735_052:0897c15": "以智從法。十中初二能化智。次三知所化",
    "T35n1735_052:0897c16": "智。六上入佛智。前六皆權智。七八權實無礙",
    "T35n1735_052:0897c17": "智。後二事事無礙智。第八神通無礙。一無數",
    "T35n1735_052:0897c18": "色身通。二天耳三他心。四分別言辭五宿住",
    "T35n1735_052:0897c19": "通故。度世經名見前世。六往一切佛剎通。莊",
    "T35n1735_052:0897c20": "嚴乃是其中別義。七未來劫通。前已明過",
    "T35n1735_052:0897c21": "去故。通舉三世。八即一切法智通。故度世",
    "T35n1735_052:0897c22": "云。一切諸佛菩薩所建立行。演法光明而",
    "T35n1735_052:0897c23": "照耀之。即是法光照佛法也。九即天眼。度",
    "T35n1735_052:0897c24": "世云。知見一切等故。謂見有所作而守護",
    "T35n1735_052:0897c25": "之。十準晉本云。佛子略說菩薩平等觀一",
    "T35n1735_052:0897c26": "切諸法通自在。此即一切法滅盡三昧通平",
    "T35n1735_052:0897c27": "等寂滅故。故度世云。菩薩平等寂諸音響。",
    "T35n1735_052:0897c28": "則以平夷等御眾生。今文脫。此文中略舉",
    "T35n1735_052:0897c29": "故不曲盡。大旨不異如十通品辨。第九",
    "T35n1735_052:0898a01": "神力無礙。神通多約外用無壅。神力多約",
    "T35n1735_052:0898a02": "內有幹能故。其十中多約一毛含攝等。此",
    "T35n1735_052:0898a03": "即身力。後是智力。若以通攝力。十種神力但",
    "T35n1735_052:0898a04": "是一神足通耳。既分通力兩殊故。十通中少",
    "T35n1735_052:0898a05": "說神境。第十力無礙用。悲智之力皆無礙故。",
    "T35n1735_052:0898a06": "亦有事用無礙從多說之。第四總結成益",
    "T35n1735_052:0898a07": "中。欲成不成。已得無礙得果不捨因尤顯",
    "T35n1735_052:0898a08": "無礙。第九遊戲下三門。明無縛無著解脫",
    "T35n1735_052:0898a09": "迴向中行。彼有百門。廣顯以無縛著解脫。",
    "T35n1735_052:0898a10": "成就普賢自在智用。今略其三。此門任志",
    "T35n1735_052:0898a11": "行成遊賞自在。次門明境界難量。後門明",
    "T35n1735_052:0898a12": "智用幹能。皆由無縛無著故。今初十中攝",
    "T35n1735_052:0898a13": "為五對。一依正染淨相作而皆不壞本相。",
    "T35n1735_052:0898a14": "正顯遊戲之義。如世縱情遊戲無損動故。",
    "T35n1735_052:0898a15": "他皆倣此。二大小乘互現。三因果互現。四生",
    "T35n1735_052:0898a16": "死涅槃互現。五定散自在。謂初即定中起",
    "T35n1735_052:0898a17": "用而常定。後即用中入定而常用。第二境",
    "T35n1735_052:0898a18": "界難量通二種境。一即遊戲所行之境故。",
    "T35n1735_052:0898a19": "晉經名為勝行。二即分齊之境。謂出沒無",
    "T35n1735_052:0898a20": "礙唯菩薩能故。十中前三通所行境。後七",
    "T35n1735_052:0898a21": "皆分齊境。第三十力智能。十中前七自分力。",
    "T35n1735_052:0898a22": "後三勝進力。前中初三自利一一向深求故。",
    "T35n1735_052:0898a23": "釋以不雜。二深求佛法佛法即是增上。三",
    "T35n1735_052:0898a24": "所作究竟者。由有善巧。次二利他。後二通",
    "T35n1735_052:0898a25": "二利餘可知。第十十無畏下四門。明法",
    "T35n1735_052:0898a26": "界無量迴向中行。分之為三。初門明所迴",
    "T35n1735_052:0898a27": "善根。次門明法界行體。後二門明所成之",
    "T35n1735_052:0898a28": "德。今初即是法施善根無畏。即說法之德",
    "T35n1735_052:0898a29": "故。十中一聞持無畏。二辯才無畏。上二不畏",
    "T35n1735_052:0898b01": "不能答難。三二空無畏。了達二空不畏",
    "T35n1735_052:0898b02": "妄念。四威儀無缺無畏。五三業無過無畏。",
    "T35n1735_052:0898b03": "上二不畏外譏。六外護無畏。不畏眾魔外",
    "T35n1735_052:0898b04": "道。七正念無畏不畏遺忘。八方便無畏。",
    "T35n1735_052:0898b05": "不畏生死如善治船不懼海難。九一切智",
    "T35n1735_052:0898b06": "心無畏不畏二乘。十具行無畏不畏不能",
    "T35n1735_052:0898b07": "化生。第二不共法。正明法界行體。以稱法",
    "T35n1735_052:0898b08": "界起行故。不共凡小。又悟不由他亦非",
    "T35n1735_052:0898b09": "他共。十中一自利行。二化他行。三上求行。",
    "T35n1735_052:0898b10": "四善巧行。於中五。一巧離二乘。二善能下巧",
    "T35n1735_052:0898b11": "修三昧。三往來下巧順世間。四雖現下巧住",
    "T35n1735_052:0898b12": "諸乘。五雖念念下巧窮因果。五雙行不共行。",
    "T35n1735_052:0898b13": "有標釋結可知。六三業隨智慧行行。七悲",
    "T35n1735_052:0898b14": "代他苦行。八大慈攝物行。九堅淨自他行。",
    "T35n1735_052:0898b15": "涅槃春池可於中說。十位滿常修行。第三十",
    "T35n1735_052:0898b16": "種業下二門。明所成之德中。先明業用十",
    "T35n1735_052:0898b17": "句可知。後門十身顯得其體。然若身若業",
    "T35n1735_052:0898b18": "皆同法界無量。略舉十耳。此中十身與第",
    "T35n1735_052:0898b19": "九行十身。大同小異。謂此不來不去即彼不",
    "T35n1735_052:0898b20": "生不滅。不實不虛即彼不實不妄。不盡堅固",
    "T35n1735_052:0898b21": "即彼不遷不壞。不遷則橫無遷變。不盡則",
    "T35n1735_052:0898b22": "豎說無窮。此中不動即彼一相故。文殊般",
    "T35n1735_052:0898b23": "若云。不動法界法界即一相。由得一相魔",
    "T35n1735_052:0898b24": "不能動。此具相身即彼入一切世界。諸趣身",
    "T35n1735_052:0898b25": "無相名同普至身。即彼入一切世界非趣身。",
    "T35n1735_052:0898b26": "餘如十行中辨。上來迴向位竟。大文第五",
    "T35n1735_052:0898b27": "十種身業下有五十門。答五十問。明十地",
    "T35n1735_052:0898b28": "位中行相。古德分四。初十二門明十地中三",
    "T35n1735_052:0898b29": "業殊勝行。寄在初地。二從十種勤修下。",
    "T35n1735_052:0898c01": "九門明造修離障行。寄二三地。三從十種",
    "T35n1735_052:0898c02": "離生道下九門。明造修純熟行寄在四地",
    "T35n1735_052:0898c03": "已上位。四從十種足下二十門。報相圓滿行",
    "T35n1735_052:0898c04": "寄八地已上位。此釋猶稍近。文亦未盡理。",
    "T35n1735_052:0898c05": "今亦依次分配十地。初地十門。次八漸略文",
    "T35n1735_052:0898c06": "勢爾故。謂二地六門三四各五門。五二六一",
    "T35n1735_052:0898c07": "七八各三。九地二門十地十三門。至文當",
    "T35n1735_052:0898c08": "知。今初十門明歡喜地中行。若&#x9E81;相分總",
    "T35n1735_052:0898c09": "為三段。初二約身。次四辨語。後四明意。",
    "T35n1735_052:0898c10": "總顯彼地三業殊勝。若順彼文且分為二。",
    "T35n1735_052:0898c11": "初九明初住地中行。後一明安住地中行。前",
    "T35n1735_052:0898c12": "中分四。初六門明依何身。次心一門辨以",
    "T35n1735_052:0898c13": "何因。三發心門明為何義。四周遍門顯有",
    "T35n1735_052:0898c14": "何相。今初分二。前二約身辨身。後四就語",
    "T35n1735_052:0898c15": "&#x5FA7;身。語屬身故。皆是深種善根之所攝",
    "T35n1735_052:0898c16": "故。今初分二。此門約色身業用明身。十句",
    "T35n1735_052:0898c17": "可知。後十種身約法門自體明身。故但云",
    "T35n1735_052:0898c18": "身。十中度攝福智等。即前深種善根集助",
    "T35n1735_052:0898c19": "道等。互有影略。二就語辨身中。四門皆是",
    "T35n1735_052:0898c20": "所種善根。是知彼文雖無義已含有。若全",
    "T35n1735_052:0898c21": "異彼豈為彼行若全同彼何須重說。故彼",
    "T35n1735_052:0898c22": "文節節皆云。若廣說者不可窮盡。小異何",
    "T35n1735_052:0898c23": "疑。四門即分為四。初十種語明語體用。若",
    "T35n1735_052:0898c24": "約遮釋十中。初一離惡口。二離兩舌。次二離",
    "T35n1735_052:0898c25": "妄語。一&#x9E81;二細。餘六離綺語。若約表釋。十",
    "T35n1735_052:0898c26": "種各顯一德。二十種淨修語顯語淨因。初",
    "T35n1735_052:0898c27": "二攝法次二離過。次二攝善次二法施。後二",
    "T35n1735_052:0898c28": "求法行。由此十事能令語淨。三十王守護",
    "T35n1735_052:0898c29": "即淨語之果。發其言善幽冥應之。況其人",
    "T35n1735_052:0899a01": "乎。然地經中。善知識善護意通由諸善。不",
    "T35n1735_052:0899a02": "獨由語故。度世經亦不躡前。四十種大事",
    "T35n1735_052:0899a03": "案經。即內善外護故。能成所作。然即地經",
    "T35n1735_052:0899a04": "善集白法善淨深心等。餘句中義亦不獨",
    "T35n1735_052:0899a05": "躡於語。然皆躡者以語例餘。於理無爽。十",
    "T35n1735_052:0899a06": "句並通二利文相亦顯。第二十種心者。明",
    "T35n1735_052:0899a07": "以何因。以大悲為首荷負一切等故。十",
    "T35n1735_052:0899a08": "中一荷負心。心如大地荷四重任故。二深",
    "T35n1735_052:0899a09": "廣心包含無外故。三勝心四淨心。五利六堅",
    "T35n1735_052:0899a10": "七無染。八希有九智慧十無邊。並語心體也。",
    "T35n1735_052:0899a11": "第三十種發心者。明為何義。為上求下化",
    "T35n1735_052:0899a12": "故。發起勝用十句可知。第四十種周遍心。",
    "T35n1735_052:0899a13": "明有何相。以過凡夫地入真如法中故。",
    "T35n1735_052:0899a14": "十中一總明悲廣智大。曠若虛空。二智契",
    "T35n1735_052:0899a15": "深極餘皆可知。第二十種根即安住地中。行",
    "T35n1735_052:0899a16": "由前初住之行。令此勝用增上皆光顯。故名",
    "T35n1735_052:0899a17": "之為根。十中分三。初一信成就。次六修行",
    "T35n1735_052:0899a18": "成就。於中初句樂欲根即近安樂法。多聞能",
    "T35n1735_052:0899a19": "正觀故。二不退者。即不著名利。於三昧中",
    "T35n1735_052:0899a20": "亦無愛著及貪求故。三安住者。萬行念念現",
    "T35n1735_052:0899a21": "前故。四五悲智不斷上皆教道。六即證道之",
    "T35n1735_052:0899a22": "修。後三即迴向成就。一總求一切地智故。",
    "T35n1735_052:0899a23": "即金剛智照徹法性故。二別求法身。三求",
    "T35n1735_052:0899a24": "功德身。謂十力等。第二十種深心下六門。",
    "T35n1735_052:0899a25": "明第二地中行。於中二。初二門明發起淨",
    "T35n1735_052:0899a26": "十種深心。後四門自體淨。今初前門自分直",
    "T35n1735_052:0899a27": "明深心。後門勝進加以增上。今初晉經及",
    "T35n1735_052:0899a28": "論。皆名直心者。然深心有二義。一於法",
    "T35n1735_052:0899a29": "殷重名深。即樂修善行。二契理名深深入",
    "T35n1735_052:0899b01": "理故。若語直心但有後義。正念真如法",
    "T35n1735_052:0899b02": "故。今文具二。初由契理。二由修行。次七",
    "T35n1735_052:0899b03": "廣上契理。後一顯前修行。二增上深心即",
    "T35n1735_052:0899b04": "勝進。上求增殷重故。十句亦四。初門樂修",
    "T35n1735_052:0899b05": "善行。二標契理。次三成上離疑。一出所因。",
    "T35n1735_052:0899b06": "二彰所入。三成德自在。後五成上積集善根。",
    "T35n1735_052:0899b07": "第二十種勤修下四門。明自體淨中行。彼約",
    "T35n1735_052:0899b08": "別地之行但明於戒。而有三聚。今文分二。",
    "T35n1735_052:0899b09": "初一門通修十度。即攝善法戒律儀亦在其",
    "T35n1735_052:0899b10": "中。以地相望是修位之首。故特名勤修。晉",
    "T35n1735_052:0899b11": "經名方便。方便修起故。二決定解下三門。",
    "T35n1735_052:0899b12": "明饒益有情戒中行。此門總顯智。於諸善",
    "T35n1735_052:0899b13": "決起勝解。地經約戒但解十善。晉經名樂",
    "T35n1735_052:0899b14": "修由有決解故樂修習。二解世界。三解眾",
    "T35n1735_052:0899b15": "生文相並顯。"
}