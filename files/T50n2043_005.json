{
    "T50n2043_005:0147c10": "阿育王經卷第五",
    "T50n2043_005:0147c12": "梁扶南三藏僧伽婆羅譯",
    "T50n2043_005:0147c13": "半菴摩勒施僧因緣品第五",
    "T50n2043_005:0147c14": "[0147c14] 爾時阿育王得堅固信問諸比丘。誰已能於",
    "T50n2043_005:0147c15": "佛法之中最大布施。諸比丘答言。孤獨長者",
    "T50n2043_005:0147c16": "已大布施。王復問言。其能幾許佛法中施。比",
    "T50n2043_005:0147c17": "丘答言。用百千萬金。阿育王聞即便思惟。孤",
    "T50n2043_005:0147c18": "獨長者用百千萬金。我於今者亦以百千萬",
    "T50n2043_005:0147c19": "金以用布施。阿育大王已起八萬四千塔。又",
    "T50n2043_005:0147c20": "於初生得道轉法輪入涅槃及諸羅漢涅槃",
    "T50n2043_005:0147c21": "之處。各以十萬金施。四部大會亦已作訖。",
    "T50n2043_005:0147c22": "又三十萬眾僧一分阿羅漢二分學人及精進",
    "T50n2043_005:0147c23": "凡夫。於一日中一時施食。又阿育王唯留珍",
    "T50n2043_005:0147c24": "寶。一切大地宮人大臣鳩那羅。及以自身悉",
    "T50n2043_005:0147c25": "施眾僧。復以四十萬金布施眾僧。又以無數",
    "T50n2043_005:0147c26": "之金贖此大地。乃至自身後以九十六千萬",
    "T50n2043_005:0147c27": "金布施眾僧。時阿育王得病困篤生大憂惱。",
    "T50n2043_005:0147c28": "大臣成護。是其先世隨喜施沙知識。聞大王",
    "T50n2043_005:0147c29": "病。便往王所而禮王足。即說偈言。",
    "T50n2043_005:0148a01": " 昔面如蓮花  塵垢不能污",
    "T50n2043_005:0148a02": " 大力諸怨家  不得見大王",
    "T50n2043_005:0148a03": " 猶如日炎盛  人所不能視",
    "T50n2043_005:0148a04": " 何故於今者  悲泣而流淚",
    "T50n2043_005:0148a05": "[0148a05] 阿育王以偈答言。",
    "T50n2043_005:0148a06": " 我今生憂惱  不為身命財",
    "T50n2043_005:0148a07": " 別離聖眾故  是以我憂惱",
    "T50n2043_005:0148a08": " 世尊諸弟子  成就諸功德",
    "T50n2043_005:0148a09": " 以種種飲食  日日常供養",
    "T50n2043_005:0148a10": " 當思惟此事  是故我流淚",
    "T50n2043_005:0148a11": "[0148a11] 復次成護。我昔欲以百千萬金供養三寶。而",
    "T50n2043_005:0148a12": "意未滿。我今欲以四十千萬金布施滿我本",
    "T50n2043_005:0148a13": "心。思惟已便欲遣四十千萬金送與&#x9DC4;寺。是",
    "T50n2043_005:0148a14": "時鳩那羅兒名三波地(翻具足)為太子。大臣語",
    "T50n2043_005:0148a15": "太子言。阿育大王須臾應終。而今欲遣四十",
    "T50n2043_005:0148a16": "千萬金送與&#x9DC4;寺。一切國王以物為力。太子",
    "T50n2043_005:0148a17": "應當勒守物人勿令金出。於是太子即便勒",
    "T50n2043_005:0148a18": "之。阿育王&#x52C5;不復施行。唯有金器供王食用。",
    "T50n2043_005:0148a19": "王食訖已便令送此金器與彼&#x9DC4;寺。復斷金器",
    "T50n2043_005:0148a20": "聽以銀器。王食竟已復令送此銀器與彼&#x9DC4;",
    "T50n2043_005:0148a21": "寺。復斷銀器乃至以鐵器供王王食已復令",
    "T50n2043_005:0148a22": "送與&#x9DC4;寺。復斷鐵器聽用瓦器。時阿育王無",
    "T50n2043_005:0148a23": "復有物。唯半菴羅&#x83D3;在其手。中時阿育王心",
    "T50n2043_005:0148a24": "大悲惱。召諸大臣及以人民一切和合而語",
    "T50n2043_005:0148a25": "之言。誰於今日為此地主。大臣起而作禮合",
    "T50n2043_005:0148a26": "掌說言。唯天為主。更無異人。時阿育王淚落",
    "T50n2043_005:0148a27": "如雨。而說偈言。",
    "T50n2043_005:0148a28": " 今我阿育王  無復自在力",
    "T50n2043_005:0148a29": " 唯半阿摩勒  於我得自在",
    "T50n2043_005:0148b01": " 何用是富貴  如恒河流水",
    "T50n2043_005:0148b02": " 先所領國土  豪富最第一",
    "T50n2043_005:0148b03": " 今忽貧窮至  不復得自在",
    "T50n2043_005:0148b04": " 一切諸合會  皆悉當分離",
    "T50n2043_005:0148b05": " 如來正法言  無有能知者",
    "T50n2043_005:0148b06": " 我先所&#x52C5;令  一切無障罣",
    "T50n2043_005:0148b07": " 猶如心意識  於緣得自在",
    "T50n2043_005:0148b08": " 我今所教&#x52C5;  如水礙於石",
    "T50n2043_005:0148b09": " 一切諸怨賊  我先悉降伏",
    "T50n2043_005:0148b10": " 王領一切地  攝一切貧苦",
    "T50n2043_005:0148b11": " 今者無光明  如雲障於月",
    "T50n2043_005:0148b12": " 如阿輸迦樹  花葉悉枯落",
    "T50n2043_005:0148b13": " 是我阿輸迦  貧悴亦如是",
    "T50n2043_005:0148b14": "[0148b14] 是時阿育王即呼傍臣。名曰跋陀羅目阿(翻賢",
    "T50n2043_005:0148b15": "面)而語之言。我失自在。汝今於我為最後使。",
    "T50n2043_005:0148b16": "唯此一事汝應當作。此半阿摩勒&#x83D3;送與&#x9DC4;",
    "T50n2043_005:0148b17": "寺宣我語曰。阿育王禮眾僧足。昔領一切閻",
    "T50n2043_005:0148b18": "浮提地今者唯有半阿摩勒&#x83D3;。是我最後所",
    "T50n2043_005:0148b19": "行布施。願僧受之。此物雖小。以施眾僧福德",
    "T50n2043_005:0148b20": "廣大。而說偈言。",
    "T50n2043_005:0148b21": " 我本為人王  於宮得自在",
    "T50n2043_005:0148b22": " 無常為自相  不久而磨滅",
    "T50n2043_005:0148b23": " 能為療治者  唯有聖福田",
    "T50n2043_005:0148b24": " 今我無醫藥  願今見濟度",
    "T50n2043_005:0148b25": " 此半阿摩勒  是我最後施",
    "T50n2043_005:0148b26": " 小施而福廣  是故應攝受",
    "T50n2043_005:0148b27": "[0148b27] 時此使人。受王&#x52C5;已。將半阿摩勒&#x83D3;往至&#x9DC4;",
    "T50n2043_005:0148b28": "寺。於上座前以阿摩勒&#x83D3;供養眾僧。合掌說",
    "T50n2043_005:0148b29": "偈。",
    "T50n2043_005:0148c01": " 一切地一繖  王領無障礙",
    "T50n2043_005:0148c02": " 猶如日光明  遍照一切處",
    "T50n2043_005:0148c03": " 以自欺誑業  功德於今盡",
    "T50n2043_005:0148c04": " 譬如日入時  無復有光明",
    "T50n2043_005:0148c05": " 以恭敬頂禮  施半阿摩勒",
    "T50n2043_005:0148c06": " 顯其福德盡  今為最後施",
    "T50n2043_005:0148c07": "[0148c07] 是時上座集諸比丘而語之言。汝等今當起",
    "T50n2043_005:0148c08": "怖畏心。如佛所說。見他無常是處可畏。誰能",
    "T50n2043_005:0148c09": "於此不生厭離何以故。",
    "T50n2043_005:0148c10": " 勇猛能布施  孔雀阿育王",
    "T50n2043_005:0148c11": " 王領於大地  閻浮提自在",
    "T50n2043_005:0148c12": " 今日果報盡  唯有阿摩勒",
    "T50n2043_005:0148c13": " 大地諸珍寶  悉為他所護",
    "T50n2043_005:0148c14": " 今此阿育王  捨半阿摩勒",
    "T50n2043_005:0148c15": " 諸有凡夫人  福德力生慢",
    "T50n2043_005:0148c16": " 當為說無常  令其生厭離",
    "T50n2043_005:0148c17": "[0148c17] 時諸眾僧得阿育王半阿摩羅&#x83D3;。碎以為末",
    "T50n2043_005:0148c18": "以置羹中遍行眾僧。時阿育王語成護言。誰",
    "T50n2043_005:0148c19": "今為王。成護禮足合掌說言天為地主。更無",
    "T50n2043_005:0148c20": "有人。時阿育王以人扶起遍觀四方。向眾僧",
    "T50n2043_005:0148c21": "處合掌而言。今留珍寶此外大地乃至大海",
    "T50n2043_005:0148c22": "一切施僧。又說偈言。",
    "T50n2043_005:0148c23": " 水為大地衣  七寶嚴地面",
    "T50n2043_005:0148c24": " 持一切眾生  及以諸山等",
    "T50n2043_005:0148c25": " 我今以捨此  布施諸眾僧",
    "T50n2043_005:0148c26": " 於眾僧得果  是故我今施",
    "T50n2043_005:0148c27": " 以此布施福  不求帝釋處",
    "T50n2043_005:0148c28": " 亦不樂梵天  及諸大地主",
    "T50n2043_005:0148c29": " 唯欲以此福  願求心自在",
    "T50n2043_005:0149a01": " 得共聖人法  人所不能奪",
    "T50n2043_005:0149a02": "[0149a02] 乃至阿育王。以多羅葉。書此偈語。以齒印之。",
    "T50n2043_005:0149a03": "執書合掌向彼僧處而作是言。以此大地一",
    "T50n2043_005:0149a04": "切施僧。說己便終。乃至大臣用五色綵以莊",
    "T50n2043_005:0149a05": "嚴輿供養王身。供養已便水欲以灌太子頂",
    "T50n2043_005:0149a06": "以授王位。成護語諸臣言。一切大地阿育大",
    "T50n2043_005:0149a07": "王已施眾僧。諸臣答言。我等今者當作云何。",
    "T50n2043_005:0149a08": "成護答言。先阿育王作意。我用百千萬金施",
    "T50n2043_005:0149a09": "佛法僧。已與九十六千萬金。欲更滿之。而",
    "T50n2043_005:0149a10": "諸臣不聽。王意不滿。故以一切大地布施眾",
    "T50n2043_005:0149a11": "僧。諸臣即便取四十千萬金以贖大地。即以",
    "T50n2043_005:0149a12": "海水灌太子三波地頂。令登王位。三波地兒",
    "T50n2043_005:0149a13": "名毘梨訶&#x9262;底(翻太白星)。太白有兒名毘梨沙斯那",
    "T50n2043_005:0149a14": "(翻牛畢)。牛畢有兒名弗沙跋摩(翻尾鎧星)。尾鎧有兒",
    "T50n2043_005:0149a15": "名弗沙蜜多羅(翻差友)。乃至弗沙蜜多羅得登",
    "T50n2043_005:0149a16": "王位。集諸大臣。以何方便能令我名恒住不",
    "T50n2043_005:0149a17": "失。諸臣答言。大王之姓從阿育王來。是阿",
    "T50n2043_005:0149a18": "育王起八萬四千塔乃至佛法未滅。阿育大王",
    "T50n2043_005:0149a19": "名聞亦在。王今應當起八萬四千塔。時王答",
    "T50n2043_005:0149a20": "言。阿育大王有大神力人無及者。更有方便",
    "T50n2043_005:0149a21": "得流名不。是時有婆羅門&#x546A;願第一。而是凡夫",
    "T50n2043_005:0149a22": "不信佛法。白王言。有二種因名得常住。一者",
    "T50n2043_005:0149a23": "作惡。二者作善。阿育大王起八萬四千塔。",
    "T50n2043_005:0149a24": "天今壞之名則常在。乃至弗沙蜜多羅王。",
    "T50n2043_005:0149a25": "嚴駕四兵欲壞佛法。往至&#x9DC4;寺。至已於寺門",
    "T50n2043_005:0149a26": "聞有師子吼。王大怖畏。復還波吒利弗國。",
    "T50n2043_005:0149a27": "如是三反往至&#x9DC4;寺亦復如是。還於本國集",
    "T50n2043_005:0149a28": "彼眾僧而作是言。我於今者欲壞佛法。諸眾",
    "T50n2043_005:0149a29": "僧中。於塔及寺各有所護。宜各說之。諸僧",
    "T50n2043_005:0149b01": "皆言。我等護塔。王於是時即殺上座次及諸",
    "T50n2043_005:0149b02": "僧。時有沙柯羅國是其所領。語彼國人。若有",
    "T50n2043_005:0149b03": "能得一比丘首。與其金錢。彼國有寺。名曰法",
    "T50n2043_005:0149b04": "王。時彼寺中有一羅漢。人欲取頭而白王言。",
    "T50n2043_005:0149b05": "彼有比丘。今欲取頭送與大王。時王聞已自",
    "T50n2043_005:0149b06": "欲取之。是時比丘入滅盡定。以定力故。刀",
    "T50n2043_005:0149b07": "杖火毒不能侵害。既不得殺。復往餘處至",
    "T50n2043_005:0149b08": "拘瑟他歌(翻庫藏)國。彼國有一夜叉神守護佛",
    "T50n2043_005:0149b09": "牙。是夜叉思惟佛法當滅。我既受戒。不復殺",
    "T50n2043_005:0149b10": "生。我有女兒已利履(亡失反)夜叉本欲求之。以",
    "T50n2043_005:0149b11": "其先常作惡業故而我不許。為護佛法今應",
    "T50n2043_005:0149b12": "與之。復有一大力夜叉常護弗沙蜜多羅王。",
    "T50n2043_005:0149b13": "以其力故人無侵害。是護佛牙神將護王夜",
    "T50n2043_005:0149b14": "叉至於南海。是時已利履夜叉取太山。壓弗",
    "T50n2043_005:0149b15": "沙蜜多羅王及其四兵。一時皆死。是故此山",
    "T50n2043_005:0149b16": "名修尼喜多。弗沙蜜多羅王既被殺已。孔雀",
    "T50n2043_005:0149b17": "大姓從此而滅。"
}