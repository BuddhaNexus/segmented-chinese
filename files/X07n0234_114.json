{
    "X07n0234_114:0922a10": "大方廣佛華嚴經疏卷第一百一十四(入七十六卷第六紙)",
    "X07n0234_114:0922a11": "清涼山沙門　澄觀　述",
    "X07n0234_114:0922a12": "晉水沙門　(淨源)　錄疏注經",
    "X07n0234_114:0922a13": "△二見友正報二。初結前標後。",
    "X07n0234_114:0922a14": "爾時善財見如是座(至)於一切眾生前現淨色身。",
    "X07n0234_114:0922a15": "前但明主座。今雙結主伴。△二別顯身雲二。初身",
    "X07n0234_114:0922a16": "相二。初萬類難思身二。初顯別相。",
    "X07n0234_114:0922a17": "所謂超三界色身(至)同於如來無分別故。",
    "X07n0234_114:0922a18": "文有四十種身。或唯約事。如普徧色身。或唯約理。",
    "X07n0234_114:0922a19": "如十二十三無滅身。以本無生起。滅亦不為滅故。",
    "X07n0234_114:0922a20": "或事理交徹。如三十二及三十五無生不生色身。",
    "X07n0234_114:0922a21": "以事顯理故。於中無生則約自願所成。無別有生。",
    "X07n0234_114:0922a22": "不生則隨他而現。生即不生。餘可思準。△二明通",
    "X07n0234_114:0922a23": "體。",
    "X07n0234_114:0922a24": "如是身者非色所有(至)已得成就寂滅身故。",
    "X07n0234_114:0922b01": "謂離有取蘊故。△二一類超勝身。",
    "X07n0234_114:0922b02": "爾時善財童子(至)乃至超過人女身。",
    "X07n0234_114:0922b03": "唯約女故。△二身業二。初總標。",
    "X07n0234_114:0922b04": "現如是等無量色身饒益眾生集一切智助道之法。",
    "X07n0234_114:0922b05": "△二別顯二。初明十度行。",
    "X07n0234_114:0922b06": "行於平等檀波羅蜜大悲普覆一切世間。",
    "X07n0234_114:0922b07": "一檀。",
    "X07n0234_114:0922b08": "出生如來無量功德。",
    "X07n0234_114:0922b09": "二出生戒。戒能生長故。",
    "X07n0234_114:0922b10": "修習增長一切智心。",
    "X07n0234_114:0922b11": "三進。",
    "X07n0234_114:0922b12": "觀察思惟諸法實性獲深忍海。",
    "X07n0234_114:0922b13": "四忍。",
    "X07n0234_114:0922b14": "具眾定門住於平等(至)心常正定未甞動亂。",
    "X07n0234_114:0922b15": "五定。",
    "X07n0234_114:0922b16": "恒轉清淨不退法輪(至)恒以智慧觀法實相。",
    "X07n0234_114:0922b17": "六般若。",
    "X07n0234_114:0922b18": "見諸如來心無厭足(至)入佛無量清淨法身。",
    "X07n0234_114:0922b19": "七方便。",
    "X07n0234_114:0922b20": "成就大願淨諸佛剎究竟調伏一切眾生。",
    "X07n0234_114:0922b21": "八願。",
    "X07n0234_114:0922b22": "心恒徧入諸佛境界(至)速疾增長一切智力。",
    "X07n0234_114:0922b23": "九力。",
    "X07n0234_114:0922b24": "得佛智光普照一切(至)心恒納受一切法。",
    "X07n0234_114:0922c01": "十智。唯精進在於忍前。餘皆如次。△二明二嚴行。",
    "X07n0234_114:0922c02": "修習一切如來功德(至)願為一切菩薩之母。",
    "X07n0234_114:0922c03": "為佛母者。是其本行故。△二設敬。",
    "X07n0234_114:0922c04": "爾時善財童子見摩耶夫人(至)摩耶之前恭敬禮拜。",
    "X07n0234_114:0922c05": "自道已深。故現身等彼。上二並是住體徧應。",
    "X07n0234_114:0922c06": "即時證得無量無數(至)并其眷屬合掌而立。",
    "X07n0234_114:0922c07": "△三諮問。",
    "X07n0234_114:0922c08": "白言大聖文殊師利(至)無空過者漸來至此。",
    "X07n0234_114:0922c09": "所以敘文殊等者。若約等覺。則因位極故。若約會",
    "X07n0234_114:0922c10": "緣。從初發心。一一善友皆是所會之緣。同入此故。",
    "X07n0234_114:0922c11": "願為我說菩薩云何學菩薩行而得成就。",
    "X07n0234_114:0922c12": "△三授己法界三。初名體。",
    "X07n0234_114:0922c13": "答言佛子我已成就菩薩大願智幻解脫門。",
    "X07n0234_114:0922c14": "大有二義。一願大。願為一切諸佛母故。二智大。智",
    "X07n0234_114:0922c15": "亦二義。一權智即能起大願。能成幻事。二實智。即",
    "X07n0234_114:0922c16": "是般若生佛真身。幻亦二義。一願智。體虗當相名",
    "X07n0234_114:0922c17": "幻。故上文云。幻智即是菩薩。菩薩即是幻智。故能",
    "X07n0234_114:0922c18": "無不為。二者即智。所作生佛之義。謂於己身不壞",
    "X07n0234_114:0922c19": "小而廣容。若於佛身無生起而現起。又願收普賢。",
    "X07n0234_114:0922c20": "智收文殊。皆入大幻。同為般若。亦名佛母。△二業",
    "X07n0234_114:0922c21": "用二。初總。",
    "X07n0234_114:0922c22": "是故常為諸菩薩母。",
    "X07n0234_114:0922c23": "△二別。於中有四。初為現在遮那母二。初標。為剎",
    "X07n0234_114:0922c24": "海遮那母。",
    "X07n0234_114:0923a01": "佛子如我於此閻浮提中(至)示現誕生自在神變。",
    "X07n0234_114:0923a02": "△二別顯生佛之相四。初毛光為先相五。初光入",
    "X07n0234_114:0923a03": "身。",
    "X07n0234_114:0923a04": "又善男子我於淨飯王宮(至)乃至一切諸毛孔中。",
    "X07n0234_114:0923a05": "△二光現變。",
    "X07n0234_114:0923a06": "又彼光中普現一切(至)宮殿眷屬五欲自娛。",
    "X07n0234_114:0923a07": "△三現八相。",
    "X07n0234_114:0923a08": "又見出家往詣道場(至)為諸大眾轉正法輪。",
    "X07n0234_114:0923a09": "△四現因果。",
    "X07n0234_114:0923a10": "又見如來往昔修行(至)如是等事靡不皆見。",
    "X07n0234_114:0923a11": "△五令身難思。",
    "X07n0234_114:0923a12": "又善男子彼妙光明(至)受生莊嚴諸宮殿故。",
    "X07n0234_114:0923a13": "謂身不大。而容十方無盡法界。△二正明自在入",
    "X07n0234_114:0923a14": "胎五。初眷屬翼從。",
    "X07n0234_114:0923a15": "爾時菩薩從兜率天(至)乘其宮殿俱來供養。",
    "X07n0234_114:0923a16": "△二菩薩現通。",
    "X07n0234_114:0923a17": "菩薩爾時以神通力(至)離諸懈怠無所執著。",
    "X07n0234_114:0923a18": "△三光明息苦。",
    "X07n0234_114:0923a19": "又以神力放大光明(至)所有業行永出惡道。",
    "X07n0234_114:0923a20": "△四現變入。",
    "X07n0234_114:0923a21": "又為救護一切眾生(至)與眷屬俱來入我身。",
    "X07n0234_114:0923a22": "△五入已游步。",
    "X07n0234_114:0923a23": "彼諸菩薩於我腹中(至)微塵數世界而為一步。",
    "X07n0234_114:0923a24": "△三腹包眾海。",
    "X07n0234_114:0923b01": "又念念中十方不可說(至)眾會道場清淨嚴飾。",
    "X07n0234_114:0923b02": "△四舉此類於百億世界。",
    "X07n0234_114:0923b03": "善男子如此四天下(至)然我此身本來無二。",
    "X07n0234_114:0923b04": "稱一性故。",
    "X07n0234_114:0923b05": "非一處住。",
    "X07n0234_114:0923b06": "體周徧故。",
    "X07n0234_114:0923b07": "非多處住。",
    "X07n0234_114:0923b08": "不如事故。又上句不壞多故。下句不壞一故。又上",
    "X07n0234_114:0923b09": "句理如事故。下句事如理。又一與多相即入故。此",
    "X07n0234_114:0923b10": "並釋中智幻之義。",
    "X07n0234_114:0923b11": "何以故以修菩薩大願智幻莊嚴解脫門故。",
    "X07n0234_114:0923b12": "△二為過去諸佛母。",
    "X07n0234_114:0923b13": "善男子如今世尊(至)示現受生我皆為母。",
    "X07n0234_114:0923b14": "△三為賢劫千佛母義通三世。",
    "X07n0234_114:0923b15": "善男子如此世界(至)當成佛者悉為其母。",
    "X07n0234_114:0923b16": "△四結通橫豎無窮。",
    "X07n0234_114:0923b17": "如於此三千大千世界(至)我自見身悉為其母。",
    "X07n0234_114:0923b18": "△三辯法根源二。初問。",
    "X07n0234_114:0923b19": "爾時善財童子白摩耶(至)得此解脫經今幾時。",
    "X07n0234_114:0923b20": "△二答六。初輪王久遠。",
    "X07n0234_114:0923b21": "答言善男子乃往古世(至)神通道眼所知劫數。",
    "X07n0234_114:0923b22": "非後身菩薩所知者。顯唯佛知。非但久遠。亦顯時",
    "X07n0234_114:0923b23": "無時相佛智契故。",
    "X07n0234_114:0923b24": "爾時有劫名淨光世界(至)有轉輪王名大威德。",
    "X07n0234_114:0923c01": "△二有佛魔來。",
    "X07n0234_114:0923c02": "彼王城北有一道場(至)無量眾俱至菩薩所。",
    "X07n0234_114:0923c03": "△三聖帝助降。",
    "X07n0234_114:0923c04": "彼大威德轉輪聖王(至)成阿耨多羅三藐三菩提。",
    "X07n0234_114:0923c05": "表智王助體本覺現故。此時已得菩薩神通。明今",
    "X07n0234_114:0923c06": "始成非實始也。△四場神興願。",
    "X07n0234_114:0923c07": "時道場神見是事已歡喜無量便於彼王而生子想。",
    "X07n0234_114:0923c08": "智假慈興故。神於王生如一子想。",
    "X07n0234_114:0923c09": "頂禮佛足作是願言(至)復曾供養十那由他佛。",
    "X07n0234_114:0923c10": "△五結會古今。",
    "X07n0234_114:0923c11": "善男子於汝意云何(至)今世尊毗盧遮那是。",
    "X07n0234_114:0923c12": "△六為母普周。",
    "X07n0234_114:0923c13": "我從於彼發願已來(至)常為我子我常為母。",
    "X07n0234_114:0923c14": "前來為佛生時之母。即是願母。此明為佛成道時",
    "X07n0234_114:0923c15": "母。即是智母。",
    "X07n0234_114:0923c16": "善男子過去現在十方世界(至)皆於臍中放大光明。",
    "X07n0234_114:0923c17": "臍中放光者。生長同氣之所表。佛佛智從無二理",
    "X07n0234_114:0923c18": "生故。",
    "X07n0234_114:0923c19": "來照我身及我所住宮殿屋宅彼最後生我悉為母。",
    "X07n0234_114:0923c20": "△四謙己推勝。",
    "X07n0234_114:0923c21": "善男子我唯知此菩薩(至)能知能說彼功德行。",
    "X07n0234_114:0923c22": "△五指示後友。",
    "X07n0234_114:0923c23": "善男子於此世界(至)其王有女名天主光。",
    "X07n0234_114:0923c24": "謂悲智勝用光淨自在破闇義故。父名正念者。此",
    "X07n0234_114:0924a01": "由定發故。故法門名無礙清淨念。",
    "X07n0234_114:0924a02": "汝詣彼問菩薩云何學菩薩行修菩薩道。",
    "X07n0234_114:0924a03": "△六戀德禮辭。",
    "X07n0234_114:0924a04": "時善財童子敬受其教(至)戀慕瞻仰却行而退。",
    "X07n0234_114:0924a05": "△二有十友。別明會緣。然位德已極。託迹凡流。深",
    "X07n0234_114:0924a06": "悲接生。不標神異。但以利人。又顯求者道深。或但",
    "X07n0234_114:0924a07": "示法門之名。則懸領旨趣。人雖具十。文但分九。後",
    "X07n0234_114:0924a08": "二合故。今初天主。光即幻智。念力善友。文六。初之",
    "X07n0234_114:0924a09": "一句。即依教趣求。",
    "X07n0234_114:0924a10": "遂往天宮。",
    "X07n0234_114:0924a11": "△二見敬諮問。",
    "X07n0234_114:0924a12": "見彼天女禮足圍繞(至)善能誘誨願為我說。",
    "X07n0234_114:0924a13": "△二示己法門二。初標名。",
    "X07n0234_114:0924a14": "天女答言善男子(至)名無礙念清淨莊嚴。",
    "X07n0234_114:0924a15": "謂以一念無礙智。普觀三世。無不明現。而無去來",
    "X07n0234_114:0924a16": "今。為無礙念。不雜異念。為清淨念。念佛功德。有益",
    "X07n0234_114:0924a17": "悲智。故曰莊嚴。△二業用三。初念最初一劫。",
    "X07n0234_114:0924a18": "善男子我以此解脫力(至)常現在前念持不忘。",
    "X07n0234_114:0924a19": "△二念中間多劫。",
    "X07n0234_114:0924a20": "又憶過去劫名善地(至)恒河沙數諸佛如來。",
    "X07n0234_114:0924a21": "△三總結多劫。",
    "X07n0234_114:0924a22": "善男子如是憶念(至)持而順行曾無懈廢。",
    "X07n0234_114:0924a23": "非唯憶念。亦於彼多劫。多佛聞持此門。△四謙己",
    "X07n0234_114:0924a24": "推勝。",
    "X07n0234_114:0924b01": "善男子我唯知此無礙(至)能知能說彼功德行。",
    "X07n0234_114:0924b02": "△五指示後友。",
    "X07n0234_114:0924b03": "善男子迦毗羅城。",
    "X07n0234_114:0924b04": "居迦毗羅黃色城者。中道軌物故。",
    "X07n0234_114:0924b05": "有童子師名曰徧友。",
    "X07n0234_114:0924b06": "謂為童蒙師。徧與眾生。為善友故。",
    "X07n0234_114:0924b07": "汝詣彼問菩薩云何學菩薩行修菩薩道。",
    "X07n0234_114:0924b08": "△六戀德禮辭。",
    "X07n0234_114:0924b09": "時善財童子以聞法故(至)繞無數帀辭退而去。",
    "X07n0234_114:0924b10": "下諸善友。六段之文。多有不具。皆可思準。△二童",
    "X07n0234_114:0924b11": "子師徧友幻智師範善知識。文但有三。初依教趣",
    "X07n0234_114:0924b12": "求。",
    "X07n0234_114:0924b13": "從天宮下漸向彼城。",
    "X07n0234_114:0924b14": "△二見敬諮問。",
    "X07n0234_114:0924b15": "至徧友所禮足圍繞(至)善能誘誨願為我說。",
    "X07n0234_114:0924b16": "△三指示後友。",
    "X07n0234_114:0924b17": "徧友答言善男子(至)汝可問之當為汝說。",
    "X07n0234_114:0924b18": "不得法門者。略有四義。一與眾藝法門同故。二法",
    "X07n0234_114:0924b19": "有所付顯流通故。三一切法門體無二故。四表無",
    "X07n0234_114:0924b20": "所得方為得故。△三善知眾藝幻智字母善知識。",
    "X07n0234_114:0924b21": "文六。初依教趣求。",
    "X07n0234_114:0924b22": "爾時善財即至其所。",
    "X07n0234_114:0924b23": "△二見敬諮問。",
    "X07n0234_114:0924b24": "頭頂禮敬於一面立(至)善能誘誨願為我說。",
    "X07n0234_114:0924c01": "△三授己法門二。初標名體。",
    "X07n0234_114:0924c02": "時彼童子告善財言(至)得菩薩解脫名善知眾藝。",
    "X07n0234_114:0924c03": "謂以無礙智。窮世間之伎藝故。△二顯其業用。",
    "X07n0234_114:0924c04": "我恒唱持此之字母。",
    "X07n0234_114:0924c05": "字母為眾藝之勝。書說之本故。此徧明之。有標列",
    "X07n0234_114:0924c06": "結。列有四十二門。皆言般若波羅蜜門者。從字入",
    "X07n0234_114:0924c07": "於無相智故。字義為門故。毗盧遮那經中。皆言不",
    "X07n0234_114:0924c08": "可得。智無所得。即般若故。又文殊五字經云。受持",
    "X07n0234_114:0924c09": "此陀羅尼。即入一切法平等。速得成就摩訶般若。",
    "X07n0234_114:0924c10": "纔誦一徧。如持一切八萬四千修多羅藏。然初五",
    "X07n0234_114:0924c11": "字若準阿目佉三藏。即全是文殊真言。若準今多",
    "X07n0234_114:0924c12": "字本。而第二字不同。今依彼經釋。",
    "X07n0234_114:0924c13": "唱阿字時入般若波羅蜜門(至)入無差別境界。",
    "X07n0234_114:0924c14": "一阿者。是無生義。以無生之理。統該萬法。故經云。",
    "X07n0234_114:0924c15": "無差別境。而菩薩得此無生。則能達諸法空。斷一",
    "X07n0234_114:0924c16": "切障。故云威力。",
    "X07n0234_114:0924c17": "唱多字時入般若波羅蜜門名無邊差別門。",
    "X07n0234_114:0924c18": "二多者。彼經第二當囉字。是清淨無染。離塵垢義。",
    "X07n0234_114:0924c19": "今云多者。毗盧遮那經釋多云。如如解脫。金剛頂",
    "X07n0234_114:0924c20": "云。如如不可得故。謂如即無邊差別故。如不可得。",
    "X07n0234_114:0924c21": "順哆字義。應是譯人之誤。以囉哆二字字形相近",
    "X07n0234_114:0924c22": "聲相濫故。若順無塵垢。釋以無邊之門。方淨塵垢。",
    "X07n0234_114:0924c23": "唱波字時入般若波羅蜜門名普照法界。",
    "X07n0234_114:0924c24": "三波者。五字經云。亦無第一義諦。諸法平等。謂真",
    "X07n0234_114:0925a01": "俗雙亡。是真法界。諸法皆等。即是普照。",
    "X07n0234_114:0925a02": "唱者字時入般若波羅蜜門名普輪斷差別。",
    "X07n0234_114:0925a03": "四者者。諸法無有諸行。謂諸行既空故。徧摧差別。",
    "X07n0234_114:0925a04": "唱那字時入般若波羅蜜門名得無依無上。",
    "X07n0234_114:0925a05": "五那者。諸法無有性相。言說文字皆不可得。謂性",
    "X07n0234_114:0925a06": "相雙亡。故無所依。能所詮亡。是謂無上。文云以那",
    "X07n0234_114:0925a07": "字無性相故者。字無有諸行。者字無有諸行故。跛",
    "X07n0234_114:0925a08": "字無第一義。跛字無第一義故。囉字無塵垢義。以",
    "X07n0234_114:0925a09": "囉字無塵垢義故。阿字法本不生。阿字法本不生",
    "X07n0234_114:0925a10": "故。那字無有性相。汝知是要當觀心。是本來清淨。",
    "X07n0234_114:0925a11": "無染無著。離我我所分別之相。遮那經中字義。與",
    "X07n0234_114:0925a12": "此無殊。下多依彼經及阿目佉所譯。而其梵音輕",
    "X07n0234_114:0925a13": "重有殊。釋義無別。",
    "X07n0234_114:0925a14": "唱邏字時入般若波羅蜜門名離依止無垢。",
    "X07n0234_114:0925a15": "六邏字。悟一切法離世間故。愛有因緣。永不現故。",
    "X07n0234_114:0925a16": "離世間故無依。愛不現故無垢。",
    "X07n0234_114:0925a17": "唱柂(輕呼)字時入般若波羅蜜門名不退轉方便。",
    "X07n0234_114:0925a18": "七柂字。悟一切法。調伏寂靜。真如平等無分別故。",
    "X07n0234_114:0925a19": "方為不退轉方便。",
    "X07n0234_114:0925a20": "唱婆(蒲我切)字時入般若波羅蜜門名金剛場。",
    "X07n0234_114:0925a21": "八婆字。悟一切法離縛解故。方入金剛場。",
    "X07n0234_114:0925a22": "唱荼(徒解切)字時入般若波羅蜜門名曰普輪。",
    "X07n0234_114:0925a23": "九荼字。悟一切法離熱矯穢得清涼故。是普摧義。",
    "X07n0234_114:0925a24": "唱沙(史我切)字時入般若波羅蜜門名為海藏。",
    "X07n0234_114:0925b01": "十沙字。悟一切法無量礙故。如海含像。",
    "X07n0234_114:0925b02": "唱縛(房可切)字時入般若波羅蜜門名普生安住。",
    "X07n0234_114:0925b03": "十一縛字。悟一切法言語道斷故。能徧安住。",
    "X07n0234_114:0925b04": "唱哆(都我切)字時入般若波羅蜜門名圓滿光。",
    "X07n0234_114:0925b05": "十二哆字。悟一切法真如不動故。不動則圓滿發",
    "X07n0234_114:0925b06": "光。",
    "X07n0234_114:0925b07": "唱也(以可切)字時入般若波羅蜜門名差別積聚。",
    "X07n0234_114:0925b08": "十三也字。悟如實不生故。則諸乘差別積聚皆不",
    "X07n0234_114:0925b09": "可得。",
    "X07n0234_114:0925b10": "唱瑟吒字時入般若波羅蜜門名普光明息煩惱。",
    "X07n0234_114:0925b11": "十四瑟吒字。悟一切法制伏任持相不可得故。普",
    "X07n0234_114:0925b12": "光明即能制伏。住持煩惱。即所制伏息。即伏義。",
    "X07n0234_114:0925b13": "唱迦字時入般若波羅蜜門名無差別雲。",
    "X07n0234_114:0925b14": "十五迦字。悟作者不可得。則作業如雲。皆無差別。",
    "X07n0234_114:0925b15": "唱婆(蘇我切)字時入般若波羅蜜門名降霔大雨。",
    "X07n0234_114:0925b16": "十六婆字。即時平等性。",
    "X07n0234_114:0925b17": "唱麼字時入般若波羅蜜門名大流湍激眾峯齊峙。",
    "X07n0234_114:0925b18": "十七麼字。即我所執性。我慢高舉。若眾峯齊峙。我",
    "X07n0234_114:0925b19": "慢則生死長流。湍馳奔激。",
    "X07n0234_114:0925b20": "唱伽(上聲輕呼)字時入般若波羅蜜門名普安立。",
    "X07n0234_114:0925b21": "十八伽字。即一切法行取性。",
    "X07n0234_114:0925b22": "唱他(他可反)字時入般若波羅蜜門名真如平等藏。",
    "X07n0234_114:0925b23": "十九他字。即是處所性。",
    "X07n0234_114:0925b24": "唱社字時入般若波羅蜜門名入世間海清淨。",
    "X07n0234_114:0925c01": "二十社字。即能所生起。",
    "X07n0234_114:0925c02": "唱銷字時入般若波羅蜜門名念一切佛莊嚴。",
    "X07n0234_114:0925c03": "二十一鎖。字即安隱性。",
    "X07n0234_114:0925c04": "唱柂字時入般若波羅蜜門名觀察揀擇一切法聚。",
    "X07n0234_114:0925c05": "二十二柂字。即能持界性。",
    "X07n0234_114:0925c06": "唱奢(尸荷切)字時入般若(至)隨順一切佛教輪光明。",
    "X07n0234_114:0925c07": "二十三奢字。即寂靜性。",
    "X07n0234_114:0925c08": "唱佉字時入般若波羅蜜門名修因地智慧藏。",
    "X07n0234_114:0925c09": "二十四佉字。即如虗空性。",
    "X07n0234_114:0925c10": "唱叉(楚我切)字時入般若波羅蜜門名息諸業海藏。",
    "X07n0234_114:0925c11": "二十五叉字。即盡性。",
    "X07n0234_114:0925c12": "唱婆(蘇紇切)多(上聲呼)字時(至)蠲諸惑障門淨光明。",
    "X07n0234_114:0925c13": "二十六娑多字。即任持處非處。令不動性惑障為",
    "X07n0234_114:0925c14": "非處。開淨光明為其處。",
    "X07n0234_114:0925c15": "唱壤字時入般若波羅蜜門名作世間智慧門。",
    "X07n0234_114:0925c16": "二十七壤字。即能所知性。",
    "X07n0234_114:0925c17": "唱曷攞多(上聲呼)字時入般若(至)生死境界智慧輪。",
    "X07n0234_114:0925c18": "二十八曷攞多字。即執著義。性執著為生死境義。",
    "X07n0234_114:0925c19": "即智慧輪。",
    "X07n0234_114:0925c20": "唱婆(蒲餓切)字時入般若(至)一切智宮殿圓滿莊嚴。",
    "X07n0234_114:0925c21": "二十九婆字。即可破壞性。圓滿之言。不空譯為道",
    "X07n0234_114:0925c22": "場。然此婆字。宜蒲餓切。諸本多云蒲我切。則與第",
    "X07n0234_114:0925c23": "八不殊。",
    "X07n0234_114:0925c24": "唱車(上聲呼)字時入般若(至)修行方便藏各別圓滿。",
    "X07n0234_114:0926a01": "三十車字。即欲樂覆性。",
    "X07n0234_114:0926a02": "唱娑(蘇紇切)麼字時入般若(至)名隨十方現見諸佛。",
    "X07n0234_114:0926a03": "三十一婆麼字。即可憶念性。",
    "X07n0234_114:0926a04": "唱訶婆(二字皆上聲呼)字時入般若(至)令出生無礙力。",
    "X07n0234_114:0926a05": "三十二訶婆字。即可呼召性無緣。召令有緣故。",
    "X07n0234_114:0926a06": "唱縒(七可切)字時入般若(至)修行趣入一切功德海。",
    "X07n0234_114:0926a07": "三十三縒字。即勇健性。",
    "X07n0234_114:0926a08": "唱伽(上聲呼)字時入般若(至)持一切法雲堅固海藏。",
    "X07n0234_114:0926a09": "三十四伽字。即厚平等性。",
    "X07n0234_114:0926a10": "唱吒字時入般若波羅蜜門名隨願普見十方諸佛。",
    "X07n0234_114:0926a11": "三十五吒字。即積集性。",
    "X07n0234_114:0926a12": "唱拏(嬭可切)字時入般若(至)觀察字輪有無盡諸億字。",
    "X07n0234_114:0926a13": "三十六拏字。即離諸諠諍。無往無來行住坐臥。謂",
    "X07n0234_114:0926a14": "以常觀字輪故。",
    "X07n0234_114:0926a15": "唱娑(蘇紇切)頗字時入般若(至)名化眾生究竟處。",
    "X07n0234_114:0926a16": "三十七娑頗字。即徧滿果報。",
    "X07n0234_114:0926a17": "唱娑(同前音)迦字時入般若(至)無礙辯光明輪徧照。",
    "X07n0234_114:0926a18": "三十八娑迦字。即積聚蘊性。",
    "X07n0234_114:0926a19": "唱也(夷舸切)娑(蘇舸切)字時(至)宣說一切佛法境界。",
    "X07n0234_114:0926a20": "三十九也娑字。即衰老性相。",
    "X07n0234_114:0926a21": "唱室者字時入般若(至)於一切眾生界法雷徧吼。",
    "X07n0234_114:0926a22": "四十室者字。即聚集足跡。謂聚集即一切眾生。法",
    "X07n0234_114:0926a23": "雷即是足跡。",
    "X07n0234_114:0926a24": "唱侘(恥加切)字時入般若(至)以無我法開曉眾生。",
    "X07n0234_114:0926b01": "四十一侘字。即相驅迫性。謂無我曉之。即為驅迫。",
    "X07n0234_114:0926b02": "唱陀字時入般若波羅蜜門名一切法輪差別藏。",
    "X07n0234_114:0926b03": "四十二陀字。即究竟處。所謂此究竟。含藏一切法",
    "X07n0234_114:0926b04": "輪。然新譯乃是茶字。去聲引之。上來從娑字來。皆",
    "X07n0234_114:0926b05": "上有悟一切法。下有不可得言。今並略之。若具皆",
    "X07n0234_114:0926b06": "如瑟吒字耳。其中難者。已如上釋。餘以經疏相對。",
    "X07n0234_114:0926b07": "文並可知。更有對會及修觀儀。所得功德並別章",
    "X07n0234_114:0926b08": "具也。△三總結示。",
    "X07n0234_114:0926b09": "善男子我唱如是字母時(至)般若波羅蜜門。",
    "X07n0234_114:0926b10": "結云四十二門者。謂表四十二位故。故智論中諸",
    "X07n0234_114:0926b11": "位圓融。明初阿字。具後諸字。△四謙己推勝。",
    "X07n0234_114:0926b12": "善男子我唯知此善知眾藝(至)無沉沒無不現證。",
    "X07n0234_114:0926b13": "推勝即就其所知眾藝。寄勝推之。不捨世俗。皆與",
    "X07n0234_114:0926b14": "實相。不相違背。會同般若之門。",
    "X07n0234_114:0926b15": "而我云何能知能說彼功德行。",
    "X07n0234_114:0926b16": "△五指示後友。",
    "X07n0234_114:0926b17": "善男子此摩竭提國(至)彼中有城名婆呾那。",
    "X07n0234_114:0926b18": "此云增益。以無盡三昧能出生故。",
    "X07n0234_114:0926b19": "有優婆夷號曰賢勝。",
    "X07n0234_114:0926b20": "賢猶直善。無依道場。直善之最。",
    "X07n0234_114:0926b21": "汝詣彼問菩薩云何學菩薩行修菩薩道。",
    "X07n0234_114:0926b22": "△六戀德禮辭。",
    "X07n0234_114:0926b23": "時善財童子頭面敬禮(至)繞無數帀戀仰辭去。",
    "X07n0234_114:0926b24": "大方廣佛華嚴經疏卷第一百一十四"
}