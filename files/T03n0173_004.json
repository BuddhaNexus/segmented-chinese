{
    "T03n0173_004:0434b25": "佛說福力太子因緣經卷第四",
    "T03n0173_004:0434b27": "西天譯經三藏朝奉大夫試光祿卿",
    "T03n0173_004:0434b28": "傳法大師賜紫沙門臣施護等奉 詔譯",
    "T03n0173_004:0434b29": "[0434b29] 「復次福力王，以至極盡閻浮提界都統王政，",
    "T03n0173_004:0434c01": "國富自在，威德特尊。一切人民，王悉周給珍寶",
    "T03n0173_004:0434c02": "財物，以十善法普為化導。時閻浮提人民，熾",
    "T03n0173_004:0434c03": "盛安隱快樂，息諸&#x9B2A;諍，&#x5374;除他敵，悉無盜賊",
    "T03n0173_004:0434c04": "飢饉疾疫，亦無貧窮癃殘之者。皆有財寶庫",
    "T03n0173_004:0434c05": "藏充滿，眷屬廣多如意自在。又復一切方處，",
    "T03n0173_004:0434c06": "自然除去荊棘砂礫。時令不愆，雨澤溥潤，華",
    "T03n0173_004:0434c07": "果茂盛，稼穡豐阜。人民咸知福力增勝，常行",
    "T03n0173_004:0434c08": "布施作諸福事，潔己清心，修持戒行。閻浮提",
    "T03n0173_004:0434c09": "人命終皆生四大王天；其福力王廣為無數",
    "T03n0173_004:0434c10": "人眾開發善根，現世他生作大利益，有無數",
    "T03n0173_004:0434c11": "千人命終得生兜率天上。」",
    "T03n0173_004:0434c12": "[0434c12] 佛告諸苾芻：「汝等當知，彼福力王者豈異人",
    "T03n0173_004:0434c13": "乎？即我身是，我於爾時居菩薩位。福力王",
    "T03n0173_004:0434c14": "父眼力王者，今淨飯王是。廣照后者，今摩耶",
    "T03n0173_004:0434c15": "夫人是。色相具足童子者，今阿難苾芻是。精",
    "T03n0173_004:0434c16": "進具足童子者，今聞二百億苾芻是。工巧具",
    "T03n0173_004:0434c17": "足童子者，今阿泥樓馱苾芻是。智慧具足童",
    "T03n0173_004:0434c18": "子者，今舍利子苾芻是。彼時帝釋天主者，今",
    "T03n0173_004:0434c19": "目乾連苾芻是。而彼國王趣命終者，即魔王",
    "T03n0173_004:0434c20": "是。彼貧人者，今羅&#x777A;羅苾芻是。彼受治罰善",
    "T03n0173_004:0434c21": "醫業者，今憍陳如苾芻是。諸苾芻！以是緣故",
    "T03n0173_004:0434c22": "當知福力，而諸有情於一切時，應廣修作諸",
    "T03n0173_004:0434c23": "勝行業。故我先說彼福力者，我不見有少法",
    "T03n0173_004:0434c24": "隨修作已多獲義利。」[0434c24] 爾時諸苾芻咸生疑念，",
    "T03n0173_004:0434c25": "俱白佛言：「世尊！彼福力王乃往古世修何行",
    "T03n0173_004:0434c26": "業感是報應，統王諸國具大名稱，威德特尊",
    "T03n0173_004:0434c27": "受天人福，諸有所須於思念間一切如應，自",
    "T03n0173_004:0434c28": "天而降生時地動，空中雨寶降師子座，帝釋",
    "T03n0173_004:0434c29": "奉蓋現寶藏等，是事云何？願佛開決。」",
    "T03n0173_004:0435a01": "[0435a01] 佛言：「諸苾芻！福力王者，於累生中積修福業，",
    "T03n0173_004:0435a02": "行願廣大緣力合集，決定如應受勝福報。又",
    "T03n0173_004:0435a03": "諸苾芻！汝等當知，一切有情所作行業，皆",
    "T03n0173_004:0435a04": "非外緣可得，亦非地界、水界、火界、風界所成，",
    "T03n0173_004:0435a05": "若善、不善隨蘊、處、界起諸行業。」即說伽陀曰：",
    "T03n0173_004:0435a06": "「假使經百劫，  不壞諸業因，",
    "T03n0173_004:0435a07": " 因緣和合時，  有情隨受果。",
    "T03n0173_004:0435a08": "[0435a08] 「諸苾芻！我念過去久遠世時，有佛出世，號",
    "T03n0173_004:0435a09": "無能勝如來、應供、正&#x5FA7;知、明行足、善逝、世間解、",
    "T03n0173_004:0435a10": "無上士、調御丈夫、天人師、佛、世尊。其佛普於",
    "T03n0173_004:0435a11": "世間作佛事已，乃至最後於一國中入無餘",
    "T03n0173_004:0435a12": "依大涅槃界，如薪盡火滅。而彼國王收其舍",
    "T03n0173_004:0435a13": "利，造立寶塔廣大供養。其後諸苾芻眾，鳴於",
    "T03n0173_004:0435a14": "犍椎擊鼓發螺，普告大眾，時苾芻等無數百",
    "T03n0173_004:0435a15": "千人集會一處，彼大法師於吉祥日廣為諸",
    "T03n0173_004:0435a16": "人宣說法要。是時國中有一博戲者，名曰得",
    "T03n0173_004:0435a17": "勝，深著博弈戲翫等事，妻名廣勝，子亦同",
    "T03n0173_004:0435a18": "名。是人先積家財，以博戲故內外財物輸於",
    "T03n0173_004:0435a19": "他人，皆悉散蕩，唯存所著[疊*毛]衣二段并常持",
    "T03n0173_004:0435a20": "蓋革屣及五金錢。其人一時忽作是言：『我不",
    "T03n0173_004:0435a21": "造福，因受斯貧苦。』言已吁歎，持如上物即出",
    "T03n0173_004:0435a22": "其舍，訪求博戲次第。行至說法之所，見大法",
    "T03n0173_004:0435a23": "師處師子座，人眾圍繞合掌聽法。是人&#x89A9;斯",
    "T03n0173_004:0435a24": "勝相生清淨心，自念：『我今亦此聽法。』即以諸",
    "T03n0173_004:0435a25": "物置於一處，合掌諦誠聽受所說。時彼法師",
    "T03n0173_004:0435a26": "說伽陀曰：",
    "T03n0173_004:0435a27": "「『人當修作諸福因，  如彼所作勿間斷；",
    "T03n0173_004:0435a28": "  隨其樂欲施作時，  由福藏故獲妙樂。』",
    "T03n0173_004:0435a29": "[0435a29] 「彼人聞是伽陀已，乃思其言：『由福藏故獲妙",
    "T03n0173_004:0435b01": "樂者，我往生中不造福因故受貧苦，我今宜",
    "T03n0173_004:0435b02": "應隨力施作少分福事。』即自惟忖：『我之家財",
    "T03n0173_004:0435b03": "悉已散蕩，而今但有隨身諸物。是中取五金",
    "T03n0173_004:0435b04": "錢及[疊*毛]一&#x53DA;若行施者，又慮貧劇致殞身命；",
    "T03n0173_004:0435b05": "若不布施永壞福因，於他世中而無所託。我",
    "T03n0173_004:0435b06": "今以何方便能離貧苦存活身命，隨修福事",
    "T03n0173_004:0435b07": "不壞勝因？然我今者寧受飢貧必營福事，宜",
    "T03n0173_004:0435b08": "以金錢及[疊*毛]衣施。』作是念時，而彼法師又說",
    "T03n0173_004:0435b09": "伽陀曰：",
    "T03n0173_004:0435b10": "「『善法應當速疾修，  即能息除諸罪業；",
    "T03n0173_004:0435b11": "  如是宜修勝福因，  一切罪業非所樂。』",
    "T03n0173_004:0435b12": "[0435b12] 「彼人復聞是伽陀已，審思其言『善法速修』，",
    "T03n0173_004:0435b13": "斯為決定，由是發起清淨施心，以所持蓋覆",
    "T03n0173_004:0435b14": "法師頂，取其革屣安師足下，散五金錢布於",
    "T03n0173_004:0435b15": "座側，舉[疊*毛]衣段被法師身。心大歡喜身毛皆",
    "T03n0173_004:0435b16": "豎，頂禮雙足益生淨信，發是願言：『願我以",
    "T03n0173_004:0435b17": "此為法布施最上善根，此生已往，生生有大",
    "T03n0173_004:0435b18": "殊勝福力，具大名稱，受天人福，威德特尊統",
    "T03n0173_004:0435b19": "王諸國，若有所須應念即現，勝相出生獲無",
    "T03n0173_004:0435b20": "盡藏。』其發如是廣大願已，時彼法師即為如",
    "T03n0173_004:0435b21": "應迴向功德。是時博戲者出離眾會，唯存一",
    "T03n0173_004:0435b22": "衣以覆其身，還復其舍。時妻及子見已驚異，",
    "T03n0173_004:0435b23": "念前所持諸物出外，應為博戲之所散蕩。妻",
    "T03n0173_004:0435b24": "故問言：『仁者！舍中但存我及於子，餘無所有，",
    "T03n0173_004:0435b25": "豈非我等將亦壞邪？』彼人由是轉增逼迫受",
    "T03n0173_004:0435b26": "貧窮苦，自省斯緣，說伽陀曰：",
    "T03n0173_004:0435b27": "「『世間何苦勝貧苦，  而貧苦與死苦同；",
    "T03n0173_004:0435b28": "  寧當死苦尚甘心，  彼貧窮苦不愛樂。』",
    "T03n0173_004:0435b29": "[0435b29] 「說是伽陀已，吁歎而住。其後一時，彼妻持瓶",
    "T03n0173_004:0435c01": "詣井以汲，雖復下徹得水，其力不能出之；妻",
    "T03n0173_004:0435c02": "乃召夫令觀是事，其夫即時同力而舉，亦不",
    "T03n0173_004:0435c03": "能出；又呼其子，三人相與悍勇勞力方能小",
    "T03n0173_004:0435c04": "舉；怪而視之，乃見其下有五鐵瓮，滿盛黃金",
    "T03n0173_004:0435c05": "聯接排置。夫先見已驚異思念，豈非先施今",
    "T03n0173_004:0435c06": "獲其果？熙怡瞻視，說伽陀曰：",
    "T03n0173_004:0435c07": "「『奇哉功德現此處，  一切過失悉蠲除；",
    "T03n0173_004:0435c08": "  今所得由先種生，  施者果報知如是。』",
    "T03n0173_004:0435c09": "[0435c09] 「是時彼妻歡喜問言：『仁者！勝相如是，善語若",
    "T03n0173_004:0435c10": "斯，其故何邪？』夫為如應廣說其事。",
    "T03n0173_004:0435c11": "[0435c11] 「復次後時彼得勝博戲者，福力開發現獲斯",
    "T03n0173_004:0435c12": "果，由是展轉遍流聲譽，國中人民互相謂言：",
    "T03n0173_004:0435c13": "『奇哉希有殊特大福，忽然能獲大富自在。』彼",
    "T03n0173_004:0435c14": "人從是已後向佛法僧，倍勝於前極生淨信，",
    "T03n0173_004:0435c15": "日日於佛塔所廣大供養。復於正法聽受修",
    "T03n0173_004:0435c16": "習，又以上味飲食日供淨眾及餘沙門、婆羅",
    "T03n0173_004:0435c17": "門、孤露乞人，亦復隨應供給所須悉令滿足。",
    "T03n0173_004:0435c18": "又復廣營精舍，令彼四方苾芻居止承事供",
    "T03n0173_004:0435c19": "養，由是名聞流布城邑。其後彼國王忽命終",
    "T03n0173_004:0435c20": "無紹繼者，時諸臣佐親屬，審知是人有大福",
    "T03n0173_004:0435c21": "力具大名稱，共議勤請紹其王位。時博戲者",
    "T03n0173_004:0435c22": "即隱本名，人皆稱謂得勝大王。",
    "T03n0173_004:0435c23": "[0435c23] 「時得勝王現獲如是悅意果報，起猛利心，勝",
    "T03n0173_004:0435c24": "前布施，作諸福事，修持戒行，其王普為臣佐、",
    "T03n0173_004:0435c25": "親屬、一切人民開發福因已，後趣命終即生",
    "T03n0173_004:0435c26": "他化自在天，為彼天王之子。生彼天時有諸",
    "T03n0173_004:0435c27": "上妙悅意珍寶，及眾衣飾自空而降，身有光",
    "T03n0173_004:0435c28": "明映彼天眾光明不現，彼天見已咸皆驚歎，",
    "T03n0173_004:0435c29": "希有勝福果報若斯。」",
    "T03n0173_004:0436a01": "[0436a01] 佛告諸苾芻言：「汝等當知，彼得勝王者豈異",
    "T03n0173_004:0436a02": "人乎？即先所說福力王是。彼時初為博戲之",
    "T03n0173_004:0436a03": "者，能發喜心愛樂聽法，竭其所有以施法",
    "T03n0173_004:0436a04": "師，故於現生獲勝果報，紹繼王位開發福因；",
    "T03n0173_004:0436a05": "由此因緣，二十六生為他化自在天王；三十",
    "T03n0173_004:0436a06": "六生為化樂天王；三十六生為兜率天王；三",
    "T03n0173_004:0436a07": "十六生為夜摩天王；三十六生為忉利天王；",
    "T03n0173_004:0436a08": "三十六生為四大王天主；無數百生為金輪",
    "T03n0173_004:0436a09": "王；正法統化於四天下，七寶具足：所謂輪寶、",
    "T03n0173_004:0436a10": "象寶、馬寶、珠寶、女寶、主藏神寶、主兵神寶，如",
    "T03n0173_004:0436a11": "是七寶隨意受用。復有千子，最上色相，勇健",
    "T03n0173_004:0436a12": "精進能伏他軍，極海邊際大地境界，悉無盜",
    "T03n0173_004:0436a13": "賊刀杖等怖，咸修正法安隱而住。」",
    "T03n0173_004:0436a14": "[0436a14] 爾時世尊，為諸苾芻說伽陀曰：",
    "T03n0173_004:0436a15": "「大士如是諸勝因，  多生得為勝主宰；",
    "T03n0173_004:0436a16": " 由佛普攝於世間，  此是諸佛之所說。",
    "T03n0173_004:0436a17": " 若得聞是希有事，  及此神通廣大緣，",
    "T03n0173_004:0436a18": " 造黑業者尚信生，  誰諸智者不開覺？",
    "T03n0173_004:0436a19": " 是故如是大希有，  大威德者隨所求；",
    "T03n0173_004:0436a20": " 應當尊重正法門，  復常思念諸佛教。」",
    "T03n0173_004:0436a21": "[0436a21] 佛告諸苾芻：「如我所說，汝等應當如是修學，",
    "T03n0173_004:0436a22": "是故常勤愛樂正法，尊重恭敬信奉供養，如",
    "T03n0173_004:0436a23": "是作已為所依止，如是學者得大利益。」",
    "T03n0173_004:0436a24": "[0436a24] 佛說此經已，諸苾芻等聞佛所說，皆大歡喜，",
    "T03n0173_004:0436a25": "信受奉行。"
}