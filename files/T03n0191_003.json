{
    "T03n0191_003:0939a02": "佛說眾許摩訶帝經卷第三",
    "T03n0191_003:0939a04": "西天譯經三藏朝散大夫試鴻臚少",
    "T03n0191_003:0939a05": "卿明教大師臣法賢奉 詔譯",
    "T03n0191_003:0939a06": "[0939a06] 爾時摩賀摩耶，作四種夢：一、夢白象口有六",
    "T03n0191_003:0939a07": "牙；二、夢白象從天來下入於腹中；三、夢自身",
    "T03n0191_003:0939a08": "上大高山；四、夢眾多豪貴大人俱來拜跪。作",
    "T03n0191_003:0939a09": "是夢已，即以上事告淨飯王。王以此夢問其",
    "T03n0191_003:0939a10": "相師，相師告王：「今此夫人必生太子，具諸相",
    "T03n0191_003:0939a11": "好，若在王宮作轉輪王；若是出家修諸梵行，",
    "T03n0191_003:0939a12": "成正等覺號天人師。」[0939a12] 爾時菩薩降生之時，大",
    "T03n0191_003:0939a13": "地振動，放大光明，眾生&#x89A9;之歎未曾有，帝",
    "T03n0191_003:0939a14": "釋天主，護世四王，各持刀劍、&#x7F82;索及弓箭等",
    "T03n0191_003:0939a15": "守護菩薩，所有一切魔及非魔諸鬼神等而",
    "T03n0191_003:0939a16": "不能害。如摩尼珠及迦葉迦寶，所有一切穢",
    "T03n0191_003:0939a17": "惡塵垢而不能染，菩薩之身亦復如是。又令",
    "T03n0191_003:0939a18": "母身內外瑩淨由如&#x7460;璃，能見菩薩色相諸",
    "T03n0191_003:0939a19": "根，如彼水精貫五色線分明顯露。又令母身",
    "T03n0191_003:0939a20": "氣力增盛，無諸疾苦，志意堅固，受持五戒，精",
    "T03n0191_003:0939a21": "進無犯離諸過失。",
    "T03n0191_003:0939a22": "[0939a22] 爾時摩賀摩耶告淨飯王：「我於今日忽自思",
    "T03n0191_003:0939a23": "飲四大海水。」王以是語，問諸相師。相師答言：",
    "T03n0191_003:0939a24": "「摩賀摩耶必生太子具諸相好，修無上道，成",
    "T03n0191_003:0939a25": "等正覺；若不飲海水，太子身相而不圓滿。」時",
    "T03n0191_003:0939a26": "迦毘羅國有一人，名囉羯多芻，善解幻術。王",
    "T03n0191_003:0939a27": "即召至，於正殿內化四大海水，取此海水與",
    "T03n0191_003:0939a28": "夫人飲。飲此水已告於王曰：「所有一切牢獄",
    "T03n0191_003:0939a29": "禁繫苦惱眾生，請王放免；所有一切衣食貧",
    "T03n0191_003:0939b01": "乏寒餧眾生，願王布施。如是種種作諸福業。」",
    "T03n0191_003:0939b02": "[0939b02] 爾時摩賀摩耶告淨飯王：「我今思於園苑住",
    "T03n0191_003:0939b03": "止。」王即告彼酥&#x9262;囉沒&#x99C4;王：「汝女摩賀摩耶",
    "T03n0191_003:0939b04": "樂住園苑。」酥&#x9262;囉沒&#x99C4;王即遣工人大興營",
    "T03n0191_003:0939b05": "繕，地位寬博，樓觀華煥，名龍弭禰園。時摩賀",
    "T03n0191_003:0939b06": "摩耶與諸宮嬪同往園內，見無憂樹芬芳茂",
    "T03n0191_003:0939b07": "盛布葉開花，即以右手攀彼樹枝欲生太子，",
    "T03n0191_003:0939b08": "&#x89A9;諸人眾四邊圍繞示有&#x6159;色。天主知已乃",
    "T03n0191_003:0939b09": "作風雨，令彼人眾四散馳走。爾時天主復自",
    "T03n0191_003:0939b10": "化身為一老母，在夫人前欲收太子。是時太",
    "T03n0191_003:0939b11": "子初出母胎，身如金山如真金色，令其老母",
    "T03n0191_003:0939b12": "收捧不及。太子告言：「放，放，憍尸迦！我自出生。」",
    "T03n0191_003:0939b13": "是時大地即大振動，放大光明普照世間，眾",
    "T03n0191_003:0939b14": "生見之歎未曾有。[0939b14] 時淨飯王見斯祥瑞，於太",
    "T03n0191_003:0939b15": "子前旋繞三匝，禮太子足，歎言：「善哉，善哉！我",
    "T03n0191_003:0939b16": "於今日生大丈夫福德之子，令我長夜快得",
    "T03n0191_003:0939b17": "善利。」爾時太子身相圓滿，內外瑩淨猶如&#x7460;",
    "T03n0191_003:0939b18": "璃，塵垢雜穢一切不著；於其四方各行七步，",
    "T03n0191_003:0939b19": "東方，表涅盤最上；南方，表利樂群生；西方，",
    "T03n0191_003:0939b20": "表解脫生死；北方，表永斷輪迴。時諸天人於",
    "T03n0191_003:0939b21": "虛空中，持白傘蓋覆菩薩頂；又復諸天降二",
    "T03n0191_003:0939b22": "種雨：或冷、或溫灌頂沐浴；又復空中諸天及",
    "T03n0191_003:0939b23": "龍作天伎樂，雨曼多羅花、優&#x9262;羅花、俱母那",
    "T03n0191_003:0939b24": "花、奔拏里迦花，及雨沈香、檀香、末香、多摩羅",
    "T03n0191_003:0939b25": "香、上妙衣服等。爾時諸天於虛空中，而說偈",
    "T03n0191_003:0939b26": "言：",
    "T03n0191_003:0939b27": "「善生大牟尼，  百福莊嚴相；",
    "T03n0191_003:0939b28": " 斷盡煩惱塵，  而證無上覺。",
    "T03n0191_003:0939b29": " 能於圓滿身，  放大光明色；",
    "T03n0191_003:0939c01": " 遍照於世間，  一切愚癡暗。」",
    "T03n0191_003:0939c02": "[0939c02] 爾時天子說此偈已，有四國王各生一子，舍",
    "T03n0191_003:0939c03": "衛國阿羅拏王生一太子，王思惟曰：「我子生",
    "T03n0191_003:0939c04": "時，世界清淨，湛然安隱，立名&#x9262;囉洗曩喻那。」",
    "T03n0191_003:0939c05": "王舍城摩訶&#x9262;那王生一太子，王思惟曰：「我",
    "T03n0191_003:0939c06": "子生時，有大光明，能照世間，立名尾弭娑囉。」",
    "T03n0191_003:0939c07": "俱尸那城設多&#x511E;迦王生一太子，王思惟曰：",
    "T03n0191_003:0939c08": "「我子生時，世界光明，天地朗然，立名烏那野",
    "T03n0191_003:0939c09": "曩。」烏惹&#x511E;國阿難多&#x511E;弭努王生一太子，王",
    "T03n0191_003:0939c10": "思惟曰：「我子生時，有大光明無諸幽暗，立名",
    "T03n0191_003:0939c11": "&#x9262;囉愈多。」如是王子皆是菩薩聖感來生。",
    "T03n0191_003:0939c12": "[0939c12] 復次，去城不遠有一大山，名緊使吉陀。山中",
    "T03n0191_003:0939c13": "有一仙人，名阿私陀，恒處其山修持梵行。",
    "T03n0191_003:0939c14": "爾時仙人有一外甥，名曩羅那，承事仙人求",
    "T03n0191_003:0939c15": "聞法要，仙人即為說善惡法，因此出家。菩薩",
    "T03n0191_003:0939c16": "生時有大光明照耀世間，曩羅那見之，驚疑",
    "T03n0191_003:0939c17": "不測，即入菴中問其師曰：「今此光明照耀世",
    "T03n0191_003:0939c18": "間，猶如聚日。云何而來？」師曰：「今此光明如真",
    "T03n0191_003:0939c19": "金色，清涼寂靜照於三界，此是佛生之瑞。」曩",
    "T03n0191_003:0939c20": "羅那告於師曰：「我今往彼禮拜菩薩仙人。」告",
    "T03n0191_003:0939c21": "言：「彼有大威德，諸天龍神圍繞守護無能得",
    "T03n0191_003:0939c22": "見，候佛世尊入迦毘羅國聞名之時，汝可詣",
    "T03n0191_003:0939c23": "彼大得勝利。」",
    "T03n0191_003:0939c24": "[0939c24] 復次，菩薩生時，有五百白象，有五百從人，同",
    "T03n0191_003:0939c25": "時而生，地中寶藏自然出現，天降甘露，諸",
    "T03n0191_003:0939c26": "小國王並來慶賀。",
    "T03n0191_003:0939c27": "[0939c27] 爾時淨飯王見此祥瑞種種殊勝，而自言曰：",
    "T03n0191_003:0939c28": "「我子降生具大吉祥，能圓滿一切福德，能成",
    "T03n0191_003:0939c29": "就一切善事，應為立號名一切義成。」",
    "T03n0191_003:0940a01": "[0940a01] 復次，迦毘羅城有夜叉神，名舍迦&#x56A9;馱曩，若",
    "T03n0191_003:0940a02": "諸眾生所有男女初生之後，將詣神廟令拜",
    "T03n0191_003:0940a03": "夜叉求其守護。時淨飯王亦令太子乘四寶",
    "T03n0191_003:0940a04": "車詣彼神祠，將至廟庭夜叉出迎拜於車前。",
    "T03n0191_003:0940a05": "淨飯王曰：「天神至尊禮重菩薩，應為立號名",
    "T03n0191_003:0940a06": "為天子。又釋眾等輩，氣志剛強難以調伏，見",
    "T03n0191_003:0940a07": "此菩薩身相端嚴威容和雅，人天仰重，即自",
    "T03n0191_003:0940a08": "迴心捨其憍慢，情性柔順默然瞻仰，因斯立",
    "T03n0191_003:0940a09": "名名為寂默。」",
    "T03n0191_003:0940a10": "[0940a10] 爾時淨飯王告諭宮人：「與我勤力養育太子，",
    "T03n0191_003:0940a11": "依時乳哺洗浴裝嚴，用心保愛不令失所。",
    "T03n0191_003:0940a12": "我子生時天降甘露，相師視之有三十二大",
    "T03n0191_003:0940a13": "丈夫相，若復在家作轉輪王，乃有金輪寶、象",
    "T03n0191_003:0940a14": "寶、馬寶、摩尼寶、玉女寶、主藏寶、主兵寶，如是",
    "T03n0191_003:0940a15": "七寶悉皆具足，千子圍遶，甚為希有，勇猛無",
    "T03n0191_003:0940a16": "畏，能破他冤。」爾時相師而說偈言：",
    "T03n0191_003:0940a17": "「千輻金輪寶，  轂輻相周圓；",
    "T03n0191_003:0940a18": " 飛空行四方，  須臾復本處。",
    "T03n0191_003:0940a19": " 象寶最殊勝，  白類於珂雪；",
    "T03n0191_003:0940a20": " 巡遊贍部洲，  隨處而無礙。",
    "T03n0191_003:0940a21": " 馬寶足威勢，  青頸世希有；",
    "T03n0191_003:0940a22": " 常往虛空行，  往來如風轉。",
    "T03n0191_003:0940a23": " 最上摩尼寶，  光照一由旬；",
    "T03n0191_003:0940a24": " 如夜黑暗中，  當天出明月。",
    "T03n0191_003:0940a25": " 女寶世希有，  微妙甚端嚴；",
    "T03n0191_003:0940a26": " 親侍於輪王，  能知所思事。",
    "T03n0191_003:0940a27": " 藏寶大威德，  能主世間寶；",
    "T03n0191_003:0940a28": " 海中地下珍，  王須即令現。",
    "T03n0191_003:0940a29": " 主兵臣巨力，  能使於四兵；",
    "T03n0191_003:0940b01": " 象馬步兼車，  所到無違背。」",
    "T03n0191_003:0940b02": "[0940b02] 爾時淨飯王復問相師：「云何我子三十二相？」",
    "T03n0191_003:0940b03": "相師答言：「三十二相者：一、太子足下有千輻輪",
    "T03n0191_003:0940b04": "紋，轂輻輞三，悉皆圓滿；二、太子手足皆悉柔",
    "T03n0191_003:0940b05": "軟，如兜羅綿；三、太子手足猶如鵝王，而有網",
    "T03n0191_003:0940b06": "鞔，如真金色；四、太子手足諸指纖長；五、太子",
    "T03n0191_003:0940b07": "足跟與趺相稱；六、太子足下平滿如香奩底；",
    "T03n0191_003:0940b08": "七、太子雙&#x8168;漸次纖圓如金色鹿王&#x8168;；八、太",
    "T03n0191_003:0940b09": "子雙臂修直，如象王鼻垂手過膝；九、太子陰",
    "T03n0191_003:0940b10": "相藏密不見，亦如龍馬及其象王；十、太子身",
    "T03n0191_003:0940b11": "諸毛孔各一毛生紺青旋轉；十一、太子髮毛",
    "T03n0191_003:0940b12": "端直上靡，嚴金色身眾所愛樂；十二、太子身",
    "T03n0191_003:0940b13": "皮薄潤塵垢不著；十三、太子身皮金色光曜，",
    "T03n0191_003:0940b14": "如妙金臺眾寶裝嚴，人天愛樂；十四、太子手、",
    "T03n0191_003:0940b15": "足、掌中、頸及兩肩七處充滿；十五、太子肩頸",
    "T03n0191_003:0940b16": "殊妙一一圓滿；十六、太子雙腋之下一一充",
    "T03n0191_003:0940b17": "實；十七、太子容儀廣大圓滿端嚴；十八、太子",
    "T03n0191_003:0940b18": "身相修廣端正出過人天；十九、太子體相周",
    "T03n0191_003:0940b19": "匝圓滿量等諾瞿陀樹；二十、太子頷臆身之",
    "T03n0191_003:0940b20": "上半威容廣大如師子王；二十一、太子常有",
    "T03n0191_003:0940b21": "光明，面各一尋；二十二、太子齒具四十齊平",
    "T03n0191_003:0940b22": "如雪，淨密根深堅固不動；二十三、太子口有",
    "T03n0191_003:0940b23": "四牙鮮白鋒利；二十四、太子口中一切所食",
    "T03n0191_003:0940b24": "常得上味，能正吞咽，津液通流，永離眾病身心",
    "T03n0191_003:0940b25": "適悅；二十五、太子舌相廣淨，能覆面輪至髮",
    "T03n0191_003:0940b26": "際等；二十六、太子梵音洪雅，其聲振響猶如",
    "T03n0191_003:0940b27": "天鼓，言詞婉約如頻伽音；二十七、太子眼睫",
    "T03n0191_003:0940b28": "作青紺色，猶如牛王，不相雜亂；二十八、太子",
    "T03n0191_003:0940b29": "眼睛紺青，鮮白紅環相間，青白分明；二十九、",
    "T03n0191_003:0940c01": "太子面輪如天滿月；三十、太子眉相彎長如",
    "T03n0191_003:0940c02": "天帝弓；三十一、太子兩眉中間有白毫相，右",
    "T03n0191_003:0940c03": "旋柔軟如兜羅綿，鮮白光淨逾於珂雪；三十",
    "T03n0191_003:0940c04": "二、太子頂上有烏瑟膩沙，金頂之骨高顯周圓，",
    "T03n0191_003:0940c05": "亦如天蓋。如是三十二大丈夫相，於過去世",
    "T03n0191_003:0940c06": "無量百千萬億劫，長時精進無間修習一切",
    "T03n0191_003:0940c07": "戒行及諸善法而無遺餘，今得成就相好功",
    "T03n0191_003:0940c08": "德。是故菩薩生淨飯宮，飲食、衣服、臥具、象、馬、",
    "T03n0191_003:0940c09": "一切珍寶無不具足；眷屬熾盛王族不斷，於",
    "T03n0191_003:0940c10": "人天中而無等等；若不出家，年三十二作金",
    "T03n0191_003:0940c11": "輪王。」",
    "T03n0191_003:0940c12": "[0940c12] 爾時摩賀摩耶生太子已，七日命終，生忉利天，",
    "T03n0191_003:0940c13": "受五欲樂。爾時太子顏容端正，人天目&#x89A9;敬",
    "T03n0191_003:0940c14": "愛不足，假使世間巧妙金師，以金造像亦復",
    "T03n0191_003:0940c15": "不及。譬如諸天半努迦石，有大光明照耀一",
    "T03n0191_003:0940c16": "切；菩薩之身光明寂靜，亦復如是。又如蓮華",
    "T03n0191_003:0940c17": "開敷出水，菡萏馨香，一切有情見者愛樂；菩",
    "T03n0191_003:0940c18": "薩之身見者恭敬，亦復如是。又此菩薩兩目",
    "T03n0191_003:0940c19": "清淨，明朗遠視，見一由旬，微細塵色，過於天",
    "T03n0191_003:0940c20": "眼，晝夜無異。又此菩薩語言、音聲，美妙清",
    "T03n0191_003:0940c21": "響如頻伽音，亦如雪山有其飛禽食於花水，",
    "T03n0191_003:0940c22": "食已而醉，發聲相呼，其音和雅，亦復如是。",
    "T03n0191_003:0940c23": "[0940c23] 爾時曩羅那仙告白本師阿私陀仙人：「我今",
    "T03n0191_003:0940c24": "往彼迦毘羅城禮拜菩薩。」師言：「可往。」即與本",
    "T03n0191_003:0940c25": "師運神通力，往迦毘羅城。去城不遠，菩薩威",
    "T03n0191_003:0940c26": "制，令彼失通，步行至城，詣淨飯宮。時守門人",
    "T03n0191_003:0940c27": "即以白王，乃&#x52C5;門人引令入內。王相見已歡",
    "T03n0191_003:0940c28": "喜無量，請就床座，獻閼伽水，作樂設食，種種",
    "T03n0191_003:0940c29": "供養。王即問言：「仙人！云何因緣至此？」時阿私",
    "T03n0191_003:0941a01": "陀白王：「我今欲見一切義成大牟尼師。」王言：",
    "T03n0191_003:0941a02": "「今此太子正當睡眠，且候須臾即得相見。」時",
    "T03n0191_003:0941a03": "阿私陀請就床帷臨視太子。爾時太子雖處",
    "T03n0191_003:0941a04": "睡眠，兩眼俱開，目不眴動。時阿私陀，即說偈",
    "T03n0191_003:0941a05": "言：",
    "T03n0191_003:0941a06": "「諸天觀境時，  &#x89A9;物眼不眴；",
    "T03n0191_003:0941a07": " 菩薩雖睡眠，  觀境亦如是。」",
    "T03n0191_003:0941a08": "[0941a08] 爾時仙人說此偈已，宮人乳母捧持太子奉",
    "T03n0191_003:0941a09": "上仙人。時阿私陀，詳觀太子容貌非常，即",
    "T03n0191_003:0941a10": "問王言：「曾有相師，來占相否？」大王白言：",
    "T03n0191_003:0941a11": "「有婆羅門相此太子，若不出家必得轉輪王",
    "T03n0191_003:0941a12": "位，若能出家定成正覺。」仙人聞已，即說偈",
    "T03n0191_003:0941a13": "言：",
    "T03n0191_003:0941a14": "「昔墮邪見外道身，  今逢福德輪王子；",
    "T03n0191_003:0941a15": " 能除煩惱證菩提，  善說甚深法海藏。",
    "T03n0191_003:0941a16": " 雖圓相好棄輪王，  成大牟尼救群品；",
    "T03n0191_003:0941a17": " 是故我今歸命禮，  願得親近滅塵勞。」",
    "T03n0191_003:0941a18": "[0941a18] 爾時仙人說此偈已，審觀自身壽命長短，得",
    "T03n0191_003:0941a19": "見太子成佛事否？如是觀已，得見太子，出彼",
    "T03n0191_003:0941a20": "王城，入於山野，年二十九，於其山中六年苦",
    "T03n0191_003:0941a21": "行，證甘露滅成無上道。爾時仙人復觀自身，",
    "T03n0191_003:0941a22": "值佛出世，年命短促而不久遇，甚懷感傷，不",
    "T03n0191_003:0941a23": "覺失聲而自啼哭。時淨飯王見仙人哭，驚怪",
    "T03n0191_003:0941a24": "異常，即說偈言：",
    "T03n0191_003:0941a25": "「若人有男女，  愛憐心不足；",
    "T03n0191_003:0941a26": " 如是福相殊，  &#x89A9;之恒適悅。",
    "T03n0191_003:0941a27": " 仙人見太子，  云何而啼哭？",
    "T03n0191_003:0941a28": " 我子若驚怖，  忽然生病惱，",
    "T03n0191_003:0941a29": " 未委意云何？  速為我宣說。」",
    "T03n0191_003:0941b01": "[0941b01] 爾時阿私陀仙人聞是偈已，即白王言：「太子",
    "T03n0191_003:0941b02": "不久即成正覺，云何於身而有怖畏？假使空",
    "T03n0191_003:0941b03": "中降大金剛，如彼真珠滿空而下，不能侵彼",
    "T03n0191_003:0941b04": "菩薩身之一毫。世間所有一切大火而不能",
    "T03n0191_003:0941b05": "燒，一切大風而不能吹，一切毒藥而不能損，",
    "T03n0191_003:0941b06": "刀、劍、弓箭而不能傷，毒龍、猛獸而不能害。又",
    "T03n0191_003:0941b07": "此菩薩於過去世行大慈悲，於諸眾生未曾",
    "T03n0191_003:0941b08": "捨離，令彼有情常獲安隱。云何菩薩有斯怖",
    "T03n0191_003:0941b09": "畏？於虛空中恒有帝釋、梵天王等而共守護。",
    "T03n0191_003:0941b10": "我今啼哭，自觀己身年命中夭，於其佛世不",
    "T03n0191_003:0941b11": "得聽聞甚深法藏，於其善財而無有分，是故",
    "T03n0191_003:0941b12": "感傷而自啼泣，請王無憂。」[0941b12] 爾時阿私陀又復",
    "T03n0191_003:0941b13": "思惟：「我有神通，菩薩威制令不顯現，是故步",
    "T03n0191_003:0941b14": "行入於王宮；今若出城，而復屣步，彼諸有情",
    "T03n0191_003:0941b15": "即起慢心：『大神通仙步出王城。』」作是念已，告",
    "T03n0191_003:0941b16": "淨飯王：「我今辭王出迦毘羅城，與我修治四",
    "T03n0191_003:0941b17": "衢道路。」時淨飯王即&#x52C5;有司，修治道路去除",
    "T03n0191_003:0941b18": "砂礫穢惡之物，以白檀香水灑地清淨，處處",
    "T03n0191_003:0941b19": "&#x7AEA;立幢幡瓔珞，燒眾妙香，王并諸臣、長者、居",
    "T03n0191_003:0941b20": "士恭敬圍繞，出迦毘羅城送彼仙人。[0941b20] 時阿私",
    "T03n0191_003:0941b21": "陀辭國王已，隨意前行往枳瑟計&#x99C4;山，即住",
    "T03n0191_003:0941b22": "山中修習禪定，歲月不久復得神通。於其後",
    "T03n0191_003:0941b23": "時身少有病，服食良藥及花果等乃得除愈。",
    "T03n0191_003:0941b24": "弟子告曰：「我今出家，為求出世解脫甘露；師",
    "T03n0191_003:0941b25": "有所得願賜告諭。」師曰：「我自修行歲月彌久，",
    "T03n0191_003:0941b26": "於斯甘露猶尚未得，云何令我復為於汝？今",
    "T03n0191_003:0941b27": "有淨飯王子名悉達多，成等正覺得真甘露。",
    "T03n0191_003:0941b28": "於彼出家，一心梵行而求出離，莫作族姓之",
    "T03n0191_003:0941b29": "相及我人相，即得成就無為之法。」爾時阿私",
    "T03n0191_003:0941c01": "陀仙人即說偈言：",
    "T03n0191_003:0941c02": "「我住如是山，  久修於梵行；",
    "T03n0191_003:0941c03": " 雖復得神通，  而未飲甘露。",
    "T03n0191_003:0941c04": " 自知身無常，  恒處於生滅；",
    "T03n0191_003:0941c05": " 聚集假和合，  即是無常法。」",
    "T03n0191_003:0941c06": "[0941c06] 爾時仙人說此偈已，曩羅那感師誨示禮拜",
    "T03n0191_003:0941c07": "供養，即往波羅柰國，見五百摩拏&#x56A9;迦婆羅",
    "T03n0191_003:0941c08": "門念圍陀經，知非究竟而不親近，即往佛",
    "T03n0191_003:0941c09": "所希聞法要。爾時曩羅那，姓迦底(丁也切)，以姓",
    "T03n0191_003:0941c10": "為名，佛為開示法要得寂滅樂，乃名大迦底",
    "T03n0191_003:0941c11": "(丁也切)。[0941c11] 復次，太子在乳母懷，執金器而食，須臾",
    "T03n0191_003:0941c12": "食已，乳母即收金器，器重如山舉之不起，即",
    "T03n0191_003:0941c13": "以上事具告於王。王與宮人同往取器，亦不",
    "T03n0191_003:0941c14": "能舉，即集國人同舉金器，其器愈重。復駕大",
    "T03n0191_003:0941c15": "象五百頭拽彼金器，不能搖動金器少分。何",
    "T03n0191_003:0941c16": "以故？由菩薩神力，舉其左手一指鉤住金器，",
    "T03n0191_003:0941c17": "令象盡力而不能動。爾時淨飯王乃自思惟：",
    "T03n0191_003:0941c18": "「若菩薩舉其兩指鉤彼金器，假使百千大象",
    "T03n0191_003:0941c19": "亦不能動，由是菩薩有千象之力；若諸童",
    "T03n0191_003:0941c20": "子欲與菩薩&#x9B2A;戲，如小飛鵝比於大鶴其力",
    "T03n0191_003:0941c21": "不等。」[0941c21] 復次，菩薩在王宮時，與五百眷屬入學",
    "T03n0191_003:0941c22": "讀書。爾時本師將第一書令太子讀，太子告",
    "T03n0191_003:0941c23": "言：「此書我解。」其師乃令讀第二書。太子見之，",
    "T03n0191_003:0941c24": "復白師云：「此書亦解。」於是本師即以五百種",
    "T03n0191_003:0941c25": "書授與太子，太子白言：「此五百種書我一一",
    "T03n0191_003:0941c26": "俱解，如有他書即當與我。」師乃白言：「於其世",
    "T03n0191_003:0941c27": "間只有此等五百種書，此外無有。」爾時太子",
    "T03n0191_003:0941c28": "即自寫書令師讀之。師乃歎言：「我自昔來目",
    "T03n0191_003:0941c29": "未曾&#x89A9;。」太子告曰：「此是梵書，時彼梵王知",
    "T03n0191_003:0942a01": "我當紹輪王之位，傳授於我。」即以微妙梵音",
    "T03n0191_003:0942a02": "而自讀誦。時大梵天王於虛空中，高聲讚言：",
    "T03n0191_003:0942a03": "「此是梵天之書。」師聞天證深生信解。",
    "T03n0191_003:0942a04": "[0942a04] 爾時太子舅氏娑捺梨，復有一人名娑賀&#x511E;",
    "T03n0191_003:0942a05": "&#x56A9;，此二人者善解弓射，有五百人親學其藝。",
    "T03n0191_003:0942a06": "又此二師互相言曰：「彼提婆達多其性麤惡",
    "T03n0191_003:0942a07": "心多嫉&#x59AC;，所有射法不宜告之，若或教授必",
    "T03n0191_003:0942a08": "將害物。彼悉達多慈悲聰敏利濟有情，堪當",
    "T03n0191_003:0942a09": "傳習如是弓射。」有其五種：一曰遠射，所發之",
    "T03n0191_003:0942a10": "箭能極遼遠；二曰聞聲射，聞其聲音即可射",
    "T03n0191_003:0942a11": "之；三曰中射，所發之箭隨意而中；四曰親的",
    "T03n0191_003:0942a12": "射，所發之箭而無&#x8E08;闊；五斷物射，所射之物",
    "T03n0191_003:0942a13": "無不透斷。如是菩薩善解五射。",
    "T03n0191_003:0942a14": "[0942a14] 爾時毘舍離城有一大象，形相端正具大勢",
    "T03n0191_003:0942a15": "力，彼國人眾咸共商議：「迦毘羅城淨飯大王，",
    "T03n0191_003:0942a16": "有一太子名悉達多，相師視之有轉輪王位，",
    "T03n0191_003:0942a17": "即馳此象而充貢獻。」乃以珠瓔珍寶種種嚴",
    "T03n0191_003:0942a18": "飾，將往迦毘羅城至王宮門。時提婆達多出",
    "T03n0191_003:0942a19": "門見象，詰問門人曰：「此象從何所來？」門人答",
    "T03n0191_003:0942a20": "言：「毘舍離城聚落人眾，為悉達多有轉輪王",
    "T03n0191_003:0942a21": "分，馳獻此象。」時提婆達多聞是事已，心生嫉",
    "T03n0191_003:0942a22": "&#x59AC;，告門人曰：「彼悉達多何有王位？」即持器仗",
    "T03n0191_003:0942a23": "殺象命終。爾時難陀見此死象，知為提婆嗔",
    "T03n0191_003:0942a24": "怒所殺，難陀欲與&#x9B2A;其勇力，即執象尾以手",
    "T03n0191_003:0942a25": "擲之，象離本處七步之外。時悉達多見其死",
    "T03n0191_003:0942a26": "象離於本處，知是難陀示威力故，手執象尾",
    "T03n0191_003:0942a27": "擲彼處故。爾時悉達多太子顯自威神，以其",
    "T03n0191_003:0942a28": "一手執持象尾，向空而擲，過七重城，如投土",
    "T03n0191_003:0942a29": "塊。時毘舍離城獻象之者，見悉達多有大威",
    "T03n0191_003:0942b01": "力，即說偈言：",
    "T03n0191_003:0942b02": "「我等遠馳象，  為獻於輪王；",
    "T03n0191_003:0942b03": " 遇斯凶惡人，  即時行殺害。",
    "T03n0191_003:0942b04": " 難陀手執尾，  擲象七步外；",
    "T03n0191_003:0942b05": " 菩薩大威神，  擲象如拋塊。」"
}