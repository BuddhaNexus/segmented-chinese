{
    "T04n0212_004:0626c23": "出曜經卷第四",
    "T04n0212_004:0626c25": "姚秦涼州沙門竺佛念譯",
    "T04n0212_004:0626c26": "欲品第二",
    "T04n0212_004:0626c27": " 欲我知汝本，  意以思想生；",
    "T04n0212_004:0626c28": " 我不思想汝，  則汝而不有。",
    "T04n0212_004:0626c29": "[0626c29] 昔佛在舍衛國祇樹給孤獨園。爾時世尊并",
    "T04n0212_004:0627a01": "將侍者阿難，著衣持&#x9262;入舍衛城中，乞食已周",
    "T04n0212_004:0627a02": "還出城外。有一婦人抱兒持瓶詣井汲水，有",
    "T04n0212_004:0627a03": "一男子顏貌端正，座井右邊彈瑟自娛。時彼",
    "T04n0212_004:0627a04": "女人欲意偏多&#x8EAD;著彼人，彼人亦復欲意熾",
    "T04n0212_004:0627a05": "盛&#x8EAD;著女人，女人欲意迷荒，以索繫小兒頸",
    "T04n0212_004:0627a06": "懸於井中，尋還挽出小兒即死，愁憂傷結呼",
    "T04n0212_004:0627a07": "天墮淚，而說頌曰：",
    "T04n0212_004:0627a08": "「欲我知汝本，  意以思想生；",
    "T04n0212_004:0627a09": " 我不思想汝，  則汝而不有。」",
    "T04n0212_004:0627a10": "[0627a10] 爾時世尊告阿難曰：「向所聞偈，過去恒沙諸",
    "T04n0212_004:0627a11": "佛所說，汝善誦習。日晡集眾，在眾人中宣暢",
    "T04n0212_004:0627a12": "此偈。」爾時世尊食後收攝三衣，即集大眾詣",
    "T04n0212_004:0627a13": "普會講堂，在眾人中坐。爾時世尊告諸比丘：",
    "T04n0212_004:0627a14": "「我向清旦將阿難入城乞食，已復周遍還出",
    "T04n0212_004:0627a15": "城外，見有婦人抱兒持瓶詣井汲水，去井不",
    "T04n0212_004:0627a16": "遠復有一人彈瑟自娛。二人相見各興欲意，",
    "T04n0212_004:0627a17": "熟視相看目不移轉，錯繫兒頸懸於井中，尋",
    "T04n0212_004:0627a18": "還挽出兒已命終。愁憂號悲，尋說頌曰：",
    "T04n0212_004:0627a19": "「『欲我知汝本，  意以思想生；",
    "T04n0212_004:0627a20": "  我不思想汝，  則汝而不有。』」",
    "T04n0212_004:0627a21": "[0627a21] 佛告比丘：「婬火熾盛，便能燔燒諸善之本，",
    "T04n0212_004:0627a22": "婬荒之士不識善惡，亦復不別清白之行，不",
    "T04n0212_004:0627a23": "知縛解出要之道。如斯輩人遂無慚愧，寧喪",
    "T04n0212_004:0627a24": "親族分受形辱，不闕婬性以違其志。或因婬",
    "T04n0212_004:0627a25": "欲，殺害父母兄弟姊妹，斯受其殃。或因婬逸",
    "T04n0212_004:0627a26": "罪及五逆，王者所戮死受惡報，猶野火行傍",
    "T04n0212_004:0627a27": "樹為燋，既罪自深復及宗親。人由婬欲違佛",
    "T04n0212_004:0627a28": "慢法、謗毀聖眾，為諸聖賢之所嗤笑。我今",
    "T04n0212_004:0627a29": "當說犯婬之本，汝等善聽！昔有一人姦婬不",
    "T04n0212_004:0627b01": "止，父母所生唯此一子，夜非人時天陰雷電，",
    "T04n0212_004:0627b02": "帶刀持箭至他婬女村中。時母覺知，即捉曉",
    "T04n0212_004:0627b03": "諭：『今夜冥闇陰曀雷電，設不果者便為人所",
    "T04n0212_004:0627b04": "害，吾宿&#x5C20;德唯有一子，會遇惡者吾無所恃。』",
    "T04n0212_004:0627b05": "子報母曰：『子要當去，不得復住。』母知意正",
    "T04n0212_004:0627b06": "便向兒拜。『今暮且住，須明日乃往。』兒語母曰：",
    "T04n0212_004:0627b07": "『速放我去，若違我情當取母殺。』母報兒言：『寧",
    "T04n0212_004:0627b08": "取我殺，不忍見汝為他所害。』兒復語母：『可時",
    "T04n0212_004:0627b09": "放我，及闇至彼，若不見聽正爾殺母。』母語兒",
    "T04n0212_004:0627b10": "曰：『死死不放汝。』兒即拔刀取母刺殺，不慮後",
    "T04n0212_004:0627b11": "世殃罪深重，即至彼家打門微喚，女人應曰：",
    "T04n0212_004:0627b12": "『汝是何人？』其人以頌報曰：",
    "T04n0212_004:0627b13": "「『婬恚諸根羸，  為想所謬誤，",
    "T04n0212_004:0627b14": "  不慮眾事業，  為愚闇覆蓋。",
    "T04n0212_004:0627b15": "  念汝取母害，  折伏猶汝奴，",
    "T04n0212_004:0627b16": "  翹立在門外，  如客附使役。』",
    "T04n0212_004:0627b17": "[0627b17] 「爾時女人復遙見問曰：『審殺母耶？』報曰：『審",
    "T04n0212_004:0627b18": "殺。』女人問曰：『何故殺母？』男子報曰：『母不見放",
    "T04n0212_004:0627b19": "來至此間。』女人報曰：『不須入家裏。』是時，女人",
    "T04n0212_004:0627b20": "以頌報曰：",
    "T04n0212_004:0627b21": "「『咄嗟背恩養，  害母種罪災，",
    "T04n0212_004:0627b22": "  何忍見汝顏？  宜速遠吾家。",
    "T04n0212_004:0627b23": "  父母抱育養，  為子歷眾苦，",
    "T04n0212_004:0627b24": "  害母行地上，  地不陷汝殺。",
    "T04n0212_004:0627b25": "  立身無慈仁，  加害諸親族，",
    "T04n0212_004:0627b26": "  我是外種類，  豈能恩德將？』",
    "T04n0212_004:0627b27": "[0627b27] 「爾時彼男子復報曰：『由汝害母造無邊罪，小",
    "T04n0212_004:0627b28": "見寬恕見為開門，暫得言談便復還家。』女人",
    "T04n0212_004:0627b29": "報曰：『聽我偈言：",
    "T04n0212_004:0627c01": "「『「寧入投炭鑪，  從山投幽谷，",
    "T04n0212_004:0627c02": "   生把七步蛇，  不與愚從事。」』",
    "T04n0212_004:0627c03": "[0627c03] 「是時，二人各各共相別離。男子還家，道逢惡",
    "T04n0212_004:0627c04": "寇為賊所害，死入阿鼻地獄，受罪無數劫。婬",
    "T04n0212_004:0627c05": "之為病受殃無量，以微積大漸致燒身，自陷",
    "T04n0212_004:0627c06": "於道亦及他人，不至究竟，猶自飲毒復飲他",
    "T04n0212_004:0627c07": "人。是故說曰，婬不可從。」",
    "T04n0212_004:0627c08": " 愛欲生憂，  愛欲生畏，  無所愛欲，",
    "T04n0212_004:0627c09": " 何憂何畏？",
    "T04n0212_004:0627c10": "[0627c10] 愛欲生憂，或遭婦喪為人所奪，或抱久患，夫",
    "T04n0212_004:0627c11": "或遠行積久不歸，是故說曰，愛欲生憂。愛欲",
    "T04n0212_004:0627c12": "生畏者，為豪貴見奪其婦，或抱久患命在旦",
    "T04n0212_004:0627c13": "夕，或適他方。是故說曰，愛欲生畏。無所愛欲",
    "T04n0212_004:0627c14": "者，云何無所愛欲？阿那含、阿羅漢者，別二人",
    "T04n0212_004:0627c15": "者無憂無畏。何以故？已離諸憂無所畏難。有",
    "T04n0212_004:0627c16": "憂畏者，欲界色界，阿那含者欲界憂畏盡，阿",
    "T04n0212_004:0627c17": "羅漢者三界結使盡，於中不生憂畏想，是故",
    "T04n0212_004:0627c18": "說曰，無所愛欲，何憂何畏？",
    "T04n0212_004:0627c19": " 好樂生憂，  好樂生畏，  無所好樂，",
    "T04n0212_004:0627c20": " 何憂何畏？",
    "T04n0212_004:0627c21": "[0627c21] 好樂生憂者，作倡伎樂五欲自娛，為王所嫌，",
    "T04n0212_004:0627c22": "欲奪樂器，緣此起憂。或為王所使遠適他方，",
    "T04n0212_004:0627c23": "於中生憂。或抱久病，纏綿著褥於中失明，恐",
    "T04n0212_004:0627c24": "喪命根便生畏懼，緣此樂器以致喪身。或有",
    "T04n0212_004:0627c25": "王者種亡國失位，事不由己，憶本豪貴所遊",
    "T04n0212_004:0627c26": "戲處，便生愁憂遂致篤疾。或為宿&#x8B90;欲害其",
    "T04n0212_004:0627c27": "命，晝夜伺捕，復於其中生憂惱想，是故說曰，",
    "T04n0212_004:0627c28": "好樂生憂，好樂生畏也。云何無所好樂者？阿",
    "T04n0212_004:0627c29": "那含、阿羅漢捨諸五樂，以法樂自娛。猶如難",
    "T04n0212_004:0628a01": "陀前白佛言：「不&#x89A9;我孫陀利，意終不樂。」世尊",
    "T04n0212_004:0628a02": "告難陀曰：",
    "T04n0212_004:0628a03": "「無厭有何足？  不足有何樂？",
    "T04n0212_004:0628a04": " 無樂有何愛？  無愛有何樂？",
    "T04n0212_004:0628a05": " 汝今放意，  無有厭足，  志常熾盛，",
    "T04n0212_004:0628a06": " 何時當息？",
    "T04n0212_004:0628a07": "[0628a07] 「是故汝今思惟內觀不淨之想，便當自悟意",
    "T04n0212_004:0628a08": "中得解。汝今所以不得解者，斯由不思惟想",
    "T04n0212_004:0628a09": "故。」以不思惟婬怒癡熾盛，是故難陀忍精懃",
    "T04n0212_004:0628a10": "一意，思惟惡露不淨。何以故？求人身難，與賢",
    "T04n0212_004:0628a11": "聖相值亦復難，得諸根不缺亦復難，遇諸佛",
    "T04n0212_004:0628a12": "興出亦不可遇。如優曇&#x9262;華時時乃現，欲聞",
    "T04n0212_004:0628a13": "正法亦不可值。休息無為常樂安寧，皆由正",
    "T04n0212_004:0628a14": "法得至彼岸。是故難陀念自謹慎，思惟正法",
    "T04n0212_004:0628a15": "興不淨想，便當得至處無為境。是故說曰，好",
    "T04n0212_004:0628a16": "樂生憂，好樂生畏，無所好樂，何憂何畏？佛復",
    "T04n0212_004:0628a17": "頌曰：",
    "T04n0212_004:0628a18": "「&#x83D3;先甜後苦，  婬怒亦如斯，",
    "T04n0212_004:0628a19": " 後受苦痛報，  經歷無數劫。",
    "T04n0212_004:0628a20": " 愚者受燒煮，  恒在盛火焰，",
    "T04n0212_004:0628a21": " 為獄伺所執，  如鉤制伏象。」",
    "T04n0212_004:0628a22": "[0628a22] 昔佛與諸弟子說苦陰。契經云：「著欲之人自",
    "T04n0212_004:0628a23": "共歎說：『沙門瞿曇婆羅門，恒自談說豫防",
    "T04n0212_004:0628a24": "未然，慮將來欲穢污不淨。不如我等意染妙",
    "T04n0212_004:0628a25": "色，五欲自娛細滑更樂，有何可失？』若有眾生",
    "T04n0212_004:0628a26": "固猗此法造不善行，身壞命終入地獄中，",
    "T04n0212_004:0628a27": "已生地獄方自覺悟共相悔責：『我等為人不",
    "T04n0212_004:0628a28": "信沙門婆羅門語，云欲穢污不淨之行。由此",
    "T04n0212_004:0628a29": "婬穢，受無量苦求出無期，己身自造向誰怨",
    "T04n0212_004:0628b01": "訴？』」是故說曰，&#x83D3;先甜後苦，猶如有&#x83D3;入口甘",
    "T04n0212_004:0628b02": "美，當時悅意後必患生。即說譬喻悅解智者，",
    "T04n0212_004:0628b03": "或有智人由勸勵成就，或有智人呵制禁止，",
    "T04n0212_004:0628b04": "或有智人觀其志趣而得受化，或有智人漸",
    "T04n0212_004:0628b05": "誘勸進而得度者，或有智人遠遊觀俗意自",
    "T04n0212_004:0628b06": "悟者。世尊觀察隨意所染，以何療治，即投其",
    "T04n0212_004:0628b07": "藥，眾生漸漸意得開悟。承如來教羞意愆",
    "T04n0212_004:0628b08": "負，漸盡諸結，有漏心得解脫，然後乃知婬欲",
    "T04n0212_004:0628b09": "之為病，先甘而後苦也。",
    "T04n0212_004:0628b10": " 堅材鐵銅錫，  此牢不為固，",
    "T04n0212_004:0628b11": " 好染著彼色，  此牢最為固。",
    "T04n0212_004:0628b12": "[0628b12] 昔有人遇事閉在鐵牢，竊作方宜以自免罪，",
    "T04n0212_004:0628b13": "或依豪強、或用財貨、或依姓族，用免其愆。欲",
    "T04n0212_004:0628b14": "愛牢縛，非凡夫所能解，唯有諸佛出世，以智",
    "T04n0212_004:0628b15": "慧之赫焰，燒燔山野之結藂，以刃利劍割斷",
    "T04n0212_004:0628b16": "七使原本，然後乃得解脫。昔有一人遇事被",
    "T04n0212_004:0628b17": "繫，會遇眾僧在講說法，罪人求吏暫詣講聽",
    "T04n0212_004:0628b18": "法，值一比丘夜半寂靜誦經：「為老所縛、為生",
    "T04n0212_004:0628b19": "所縛、為病所縛、為死所縛，今世後世所縛。」時",
    "T04n0212_004:0628b20": "人宗族求王脫過，即得免罪。時諸五親知識",
    "T04n0212_004:0628b21": "朋友，至罪人家共相慶賀：「聞汝得出甚用慶賀。」",
    "T04n0212_004:0628b22": "其人報曰：「汝等何為見誑？如我昨暮聞比丘",
    "T04n0212_004:0628b23": "誦經，我所被繫甚過王者。」眾人問曰：「汝雖得",
    "T04n0212_004:0628b24": "出，故復荒錯耶？」其人報曰：「我不荒錯，但諸君",
    "T04n0212_004:0628b25": "自誤耳，我所被縛非王者所解也。汝等諸親",
    "T04n0212_004:0628b26": "設見愛我者，願聽出家得在道次。」諸親勸諫",
    "T04n0212_004:0628b27": "為說留難：「父母宗親男女成就，何由捐捨苟",
    "T04n0212_004:0628b28": "貪為道？」其人報曰：「我先誓願要出家學。」諸親",
    "T04n0212_004:0628b29": "重求且停住止。復經七日並解疲勞還服氣",
    "T04n0212_004:0628c01": "力，其人出門復遇道人靜寂誦習，而說斯偈：",
    "T04n0212_004:0628c02": "「堅材鐵銅錫，  此牢不為固，",
    "T04n0212_004:0628c03": " 好染著彼色，  此牢最為固。」",
    "T04n0212_004:0628c04": "[0628c04] 復還入屋語諸五親：「我意志趣不樂在家，願",
    "T04n0212_004:0628c05": "聽出學修無上梵行。」時諸五親即聽出學。進",
    "T04n0212_004:0628c06": "修其行晝夜不息，得阿羅漢果，永離縛著不",
    "T04n0212_004:0628c07": "復流轉生死。",
    "T04n0212_004:0628c08": " 縛中牢固者，  流室緩難解，",
    "T04n0212_004:0628c09": " 能斷此為要，  不觀斷欲愛。",
    "T04n0212_004:0628c10": "[0628c10] 縛中牢固者，恩愛戀著皆是縛著，唯有諸佛",
    "T04n0212_004:0628c11": "興，出執金剛心，牢固難沮壞，眾德自纓絡，捐",
    "T04n0212_004:0628c12": "棄諸惡不興罪緣能斷諸惡，是故名曰縛中",
    "T04n0212_004:0628c13": "牢固。流室緩難解者，流者流在界中有中生",
    "T04n0212_004:0628c14": "中趣中，今當與汝說譬，智者以譬喻自解。",
    "T04n0212_004:0628c15": "昔有國王，恩惠普潤大赦天下，諸在牢獄重",
    "T04n0212_004:0628c16": "繫者皆悉放出。其中生類，厭患縛著不堪牢",
    "T04n0212_004:0628c17": "獄，志常遠離速出離獄，心不願住。復有生類",
    "T04n0212_004:0628c18": "樂在獄中，心意戀慕，樂聞苦惱之音，即住獄",
    "T04n0212_004:0628c19": "中不肯去離，是故說曰，流室緩難解。所以緩",
    "T04n0212_004:0628c20": "者，遭赦被恩而不肯離。昔所積善作諸功德",
    "T04n0212_004:0628c21": "乃能斷之，故言能斷此為要。不顧慕兄弟",
    "T04n0212_004:0628c22": "家業宗親，不觀斷欲愛，欲愛已斷永無遺",
    "T04n0212_004:0628c23": "餘。度世八事以二盟誓。何謂為二？一者智",
    "T04n0212_004:0628c24": "誓，二為盡誓。以此二誓，誓度眾生。",
    "T04n0212_004:0628c25": " 世容眾妙色，  此不名為欲，",
    "T04n0212_004:0628c26": " 世欲久存世，  唯賢能覺知。",
    "T04n0212_004:0628c27": "[0628c27] 昔佛在世，諸比丘自相謂言：「我等宜可捨眾",
    "T04n0212_004:0628c28": "僧食，在人間乞求。所以然者，諸乞求比丘者",
    "T04n0212_004:0628c29": "遊觀人間，便得&#x89A9;見極妙之色，耳聞極妙之",
    "T04n0212_004:0629a01": "音，鼻嗅極妙之香，身近極妙細滑。」爾時世尊",
    "T04n0212_004:0629a02": "以天耳清淨寂寞無塵垢，聞諸比丘自相謂",
    "T04n0212_004:0629a03": "言，各生戀慕染著世榮。爾時世尊即遣信喚",
    "T04n0212_004:0629a04": "集普會講堂，諸比丘即集講堂。佛告諸比丘：",
    "T04n0212_004:0629a05": "「云何比丘！我曾與汝說諸乞食，比丘遊在人",
    "T04n0212_004:0629a06": "間便得&#x89A9;極妙之色，耳聞極妙之音，鼻嗅極",
    "T04n0212_004:0629a07": "妙之香，身近極妙細滑？云何比丘！心為輕飄？",
    "T04n0212_004:0629a08": "汝等方念色聲香味細滑之法，猶如熾火焰",
    "T04n0212_004:0629a09": "極隆盛，復以脂酥而益之倍復增益，汝等倍",
    "T04n0212_004:0629a10": "益色聲香味細滑之法。諸有比丘能自禁制，",
    "T04n0212_004:0629a11": "在外乞求心恒懷懼：『受他信施為可易不？令",
    "T04n0212_004:0629a12": "諸檀越奔趣四方，勞情役思乃得財貨，信有",
    "T04n0212_004:0629a13": "後世減割布施；我今&#x5C20;德恐不消化。』觀彼檀",
    "T04n0212_004:0629a14": "越當施之時，意欲受信施如不欲受想，自觀",
    "T04n0212_004:0629a15": "己身如抱重病想，施物如藥想，念空閑處如",
    "T04n0212_004:0629a16": "遭死亡想，意常繫念修諸善本，觀諸婦女如",
    "T04n0212_004:0629a17": "&#x585C;墓想，如是比類人間乞求。諸有貪著色聲",
    "T04n0212_004:0629a18": "香味細滑法，依猗道者是謂大賊。」時尊者舍",
    "T04n0212_004:0629a19": "利弗問摩訶拘絺羅曰：「云何拘絺羅！眼為色",
    "T04n0212_004:0629a20": "相色為眼相，耳鼻舌身細滑法，法為意相意",
    "T04n0212_004:0629a21": "為法相？」時摩訶拘絺羅報舍利弗曰：「眼非色",
    "T04n0212_004:0629a22": "相色非眼相，耳鼻舌身意，意非法相法非意",
    "T04n0212_004:0629a23": "相。所謂相者，貪欲自用是謂與相。」復引喻自",
    "T04n0212_004:0629a24": "解：「猶如白牛黑牛同繫一處，或同一軛與縛",
    "T04n0212_004:0629a25": "繫相應。云何舍利弗？頗有人說白牛繫黑牛、",
    "T04n0212_004:0629a26": "黑牛繫白牛，為平等繫不？」對曰：「非也。」「舍利",
    "T04n0212_004:0629a27": "弗！非白牛繫黑牛、非黑牛繫白牛，所謂縛者，",
    "T04n0212_004:0629a28": "或索或靷或軛，是謂縛也。如是舍利弗！眼非",
    "T04n0212_004:0629a29": "色相色非眼相，耳鼻舌身意，意非法相法非",
    "T04n0212_004:0629b01": "意相，於中生貪欲自用者，是謂為相。」是故說",
    "T04n0212_004:0629b02": "曰，世容眾妙色，此不名為欲也。",
    "T04n0212_004:0629b03": " 人間欲無常，  內欲縛是常，",
    "T04n0212_004:0629b04": " 此滅不受有，  餘趣不受生。",
    "T04n0212_004:0629b05": "[0629b05] 人間欲無常者，欲是無常為衰耗法，變易不",
    "T04n0212_004:0629b06": "停不可恃怙，人間欲者不久停住，或亡或失、",
    "T04n0212_004:0629b07": "或為人所奪，是故非常不可久保。內欲深固",
    "T04n0212_004:0629b08": "與神相染，心為禍首殃及身口，是故說曰，內",
    "T04n0212_004:0629b09": "欲縛是常。或為豪強伺命所害，如是欲者難",
    "T04n0212_004:0629b10": "制難禁，不可以己力留住不更趣諸有，亦不",
    "T04n0212_004:0629b11": "願生世後世，是故說曰，世欲久存世，唯賢能",
    "T04n0212_004:0629b12": "覺知。",
    "T04n0212_004:0629b13": " 欲生無漏行，  意願常充滿，",
    "T04n0212_004:0629b14": " 於欲心不縛，  上流一究竟。",
    "T04n0212_004:0629b15": "[0629b15] 欲生無漏行者，欲亦是善亦是不善，欲善",
    "T04n0212_004:0629b16": "者或是有漏、或是無漏。無漏欲者滅一切愛，",
    "T04n0212_004:0629b17": "此中不說有漏。意願常充滿者，一切諸善之",
    "T04n0212_004:0629b18": "法，普充滿體中。於欲心不縛者，心於彼心不",
    "T04n0212_004:0629b19": "染著亦無所污，是故說曰，於欲心不縛。上流",
    "T04n0212_004:0629b20": "一究竟者，即阿那含是。所以然者，因說阿那",
    "T04n0212_004:0629b21": "含果，因說五下分結，因說斷欲愛，此亦復說",
    "T04n0212_004:0629b22": "上流一究竟。",
    "T04n0212_004:0629b23": " 智者不越次，  漸漸以微微，",
    "T04n0212_004:0629b24": " 巧匠漸刈垢，  淨除諸穢污。",
    "T04n0212_004:0629b25": "[0629b25] 智者不越次者，博古明今分別是非，於慧無",
    "T04n0212_004:0629b26": "減損，受性不懈怠，是故說曰，智者不越次",
    "T04n0212_004:0629b27": "也。漸漸以微者，漸漸日進勿懷中息，猶如",
    "T04n0212_004:0629b28": "巧匠除刈重垢積日乃成。人去心垢亦復如",
    "T04n0212_004:0629b29": "是，為諸天、阿須倫、真陀羅、摩休勒等，所見稱",
    "T04n0212_004:0629c01": "譽。",
    "T04n0212_004:0629c02": " 猶如車巧匠，  善能修治樸，",
    "T04n0212_004:0629c03": " 隨欲能滅欲，  後必受永康。",
    "T04n0212_004:0629c04": "[0629c04] 猶如彼巧匠者，觀彼朽車嚴治修飾，遠致重",
    "T04n0212_004:0629c05": "載無所缺損，便成二義。云何為二？一為名譽",
    "T04n0212_004:0629c06": "遠布，二為得其財貨。彼巧比丘亦復如是，唯",
    "T04n0212_004:0629c07": "捨於欲便得二稱，名聲遠布、諸天所譽，於現",
    "T04n0212_004:0629c08": "法中受無量樂。是故說曰：",
    "T04n0212_004:0629c09": "「猶如車巧匠，  善能修治樸，",
    "T04n0212_004:0629c10": " 隨欲能滅欲，  後必受永康。」",
    "T04n0212_004:0629c11": "[0629c11] 時諸眾會聞佛所說，歡喜而去。",
    "T04n0212_004:0629c12": " 欲受一切樂，  當捨諸愛欲，",
    "T04n0212_004:0629c13": " 已捨諸愛欲，  永受無窮樂。",
    "T04n0212_004:0629c14": "[0629c14] 若有眾生欲受一切樂者，當念四支五支禪",
    "T04n0212_004:0629c15": "樂、行神通樂、道出要樂，彼人當念捨一切欲，",
    "T04n0212_004:0629c16": "已捨諸欲倍獲功德受樂無窮，得遊戲樂，遇",
    "T04n0212_004:0629c17": "諸福業樂，於現法中俗財無乏。昔外道異學",
    "T04n0212_004:0629c18": "各作是說，二二合會者，彼即清淨尋得解脫",
    "T04n0212_004:0629c19": "亦得出要。復有說者，欲妙欲淨，當與欲共相",
    "T04n0212_004:0629c20": "娛樂，欲無厭足，欲除彼狐疑故，是故說曰，隨",
    "T04n0212_004:0629c21": "欲能滅欲，後必受永康。",
    "T04n0212_004:0629c22": " 不念欲有厭，  豈能修禪定？",
    "T04n0212_004:0629c23": " 變悔尋行本，  智慧療乃止。",
    "T04n0212_004:0629c24": "[0629c24] 若有眾生，念欲不去，心懷遂生塵垢，猶如有",
    "T04n0212_004:0629c25": "人近大火坑，遂近遂熱，欲避其熱，當求巧便",
    "T04n0212_004:0629c26": "求滅彼火。人亦如是，遂不念欲欲自然滅，猶",
    "T04n0212_004:0629c27": "如毒藥，顏色成就香美且甘，若人遇病而服此",
    "T04n0212_004:0629c28": "藥，咽喉通利，入腹未久即喪命根。貪欲亦如",
    "T04n0212_004:0629c29": "是，當時悅意非法行欲，身壞命終入地獄中。",
    "T04n0212_004:0630a01": "今當引喻，智者以譬喻自解。昔閻浮利地，",
    "T04n0212_004:0630a02": "有頂生王出現於世，壽十四億。時頂生王四",
    "T04n0212_004:0630a03": "方遊觀，至忉利天，三十六釋取命終故住彼",
    "T04n0212_004:0630a04": "天宮。時彼人王經歷久遠心作是念：「我今壽",
    "T04n0212_004:0630a05": "命過於天壽，躬自眼見三十六釋盡取命終，",
    "T04n0212_004:0630a06": "我今宜可殺釋提桓因，即於此治遙王四天",
    "T04n0212_004:0630a07": "下，領人天王，豈不樂也？」以生此念便失神足，",
    "T04n0212_004:0630a08": "還墮世間住閻浮利，患身疼痛受諸苦惱。時",
    "T04n0212_004:0630a09": "王大臣問訊王曰：「王今患重或就後世，若有",
    "T04n0212_004:0630a10": "人民來見問者，頂生王臨欲終時有何言教？」",
    "T04n0212_004:0630a11": "時頂生王告諸大臣：「若有人民來問卿等，當",
    "T04n0212_004:0630a12": "以此語報：『頂生王者，貪著五欲七寶無厭足；",
    "T04n0212_004:0630a13": "頂生王者，生千子無厭足；頂生王者，領四天",
    "T04n0212_004:0630a14": "下無厭足，而取命終；頂生王者，七日七夜於",
    "T04n0212_004:0630a15": "宮殿上雨七寶而無厭足，而取命終；頂生王",
    "T04n0212_004:0630a16": "者，遊觀至忉利天宮，興意欲害釋提桓因，而",
    "T04n0212_004:0630a17": "取命終。』是故說曰：",
    "T04n0212_004:0630a18": "「不念欲有厭，  豈能修禪定？",
    "T04n0212_004:0630a19": " 變悔尋行本，  智慧療乃止。」",
    "T04n0212_004:0630a20": "[0630a20] 爾時諸來會者，皆離愛欲無貪著心，皆發無",
    "T04n0212_004:0630a21": "上正真道意。",
    "T04n0212_004:0630a22": " 智慧厭足者，  不復觀欲愛，",
    "T04n0212_004:0630a23": " 人以智慧厭，  不隨愛蹤跡。",
    "T04n0212_004:0630a24": "[0630a24] 智慧厭足者，何以故言智慧厭足者？與諸世",
    "T04n0212_004:0630a25": "尊共同法室，與真人羅漢觀不淨行起厭患",
    "T04n0212_004:0630a26": "心，除諸患苦知苦原本。諸佛世尊思惟智",
    "T04n0212_004:0630a27": "慧，是故說曰：「智慧厭足者，不復觀欲愛，欲",
    "T04n0212_004:0630a28": "者知其體，實而不親近。曾所愛著，今已遠離，",
    "T04n0212_004:0630a29": "智者謹慎，不染著欲。」是時眾會聞說此欲興",
    "T04n0212_004:0630b01": "不淨想，即於坐上逮得摠持。",
    "T04n0212_004:0630b02": " 人貪著愛欲，  習於非法行，",
    "T04n0212_004:0630b03": " 不觀死命至，  謂命為久長。",
    "T04n0212_004:0630b04": "[0630b04] 昔佛在舍衛國祇樹給孤獨園。有一男子居",
    "T04n0212_004:0630b05": "業貧匱多乏財貨，躬自困苦勞功役力，周遍",
    "T04n0212_004:0630b06": "四方而乃獲寶。所獲無量從遠歸家，與父母",
    "T04n0212_004:0630b07": "五親共相娛樂，在大眾中而自誇說：「吾今獲",
    "T04n0212_004:0630b08": "寶價直數億，今當娉娶豪族女，人中盛壯不",
    "T04n0212_004:0630b09": "肥不瘦不白不黑，婦女姿態一以備悉。」既自",
    "T04n0212_004:0630b10": "端正面如桃華色，復以香華脂粉莊嚴其身，",
    "T04n0212_004:0630b11": "日共娛樂不能捨離，餚饌飲食日日不同，殺",
    "T04n0212_004:0630b12": "害眾生不可稱計，縱情放恣獨勝無匹，會復",
    "T04n0212_004:0630b13": "遇疾即便命終。見婦去世心迷意亂，遂致狂",
    "T04n0212_004:0630b14": "顛遊諸街巷，稱怨而行。「一何酷毒？殺鬼無道",
    "T04n0212_004:0630b15": "害我婦命，亦是諸人宗族五親懷嫉&#x59AC;心，各",
    "T04n0212_004:0630b16": "興斯意欲奪我婦，恐事彰露竊共陰謀中陷",
    "T04n0212_004:0630b17": "我婦。」如是怨訴日日不止。爾時世尊以天眼",
    "T04n0212_004:0630b18": "觀清淨無瑕穢，見此男子怨訴街巷，心意迷",
    "T04n0212_004:0630b19": "惑不識正真。爾時世尊欲現其義尋究本末，",
    "T04n0212_004:0630b20": "為後世眾生示現大明，亦使正法久存於世，",
    "T04n0212_004:0630b21": "過去如來神口印封而印封之，在大眾中，而",
    "T04n0212_004:0630b22": "說頌曰：",
    "T04n0212_004:0630b23": "「人貪著愛欲，  習於非法行，",
    "T04n0212_004:0630b24": " 不觀死命至，  謂命為久長。」",
    "T04n0212_004:0630b25": "[0630b25] 爾時眾會聞說此偈，諸塵垢盡得法眼淨。",
    "T04n0212_004:0630b26": " 愚以貪自縛，  不求度彼岸，",
    "T04n0212_004:0630b27": " 貪為財愛故，  害人亦自害。",
    "T04n0212_004:0630b28": "[0630b28] 昔佛在舍衛國祇樹給孤獨園。時有長者名",
    "T04n0212_004:0630b29": "曰難陀，饒財多寶金銀珍寶，車璩馬瑙珊瑚",
    "T04n0212_004:0630c01": "虎珀，象馬車乘奴婢僕使，服飾田業不可限",
    "T04n0212_004:0630c02": "量，居一國之富無有過者。雖處榮富無有信",
    "T04n0212_004:0630c03": "心，慳貪&#x59AC;嫉，門閤七重立守門人，有人來者",
    "T04n0212_004:0630c04": "不妄得入於中庭，虛空上安鐵籠疏，恐有飛",
    "T04n0212_004:0630c05": "鳥食噉穀米，四壁牆下以白噤泥，恐鼠穿",
    "T04n0212_004:0630c06": "穴傷缺財物。然彼長者無常對至，唯有一",
    "T04n0212_004:0630c07": "子名栴檀香，即喚子前&#x52C5;告子曰：「吾今患苦",
    "T04n0212_004:0630c08": "必不濟度，設我無常後所有財寶七珍之具",
    "T04n0212_004:0630c09": "勿妄費耗，亦莫施與沙門婆羅門，有乞&#x5303;",
    "T04n0212_004:0630c10": "者莫持一錢施與，此諸財寶足七世父母食",
    "T04n0212_004:0630c11": "噉。」作此教&#x52C5;已即取命終，即生舍衛城中處",
    "T04n0212_004:0630c12": "盲栴陀婦腹中，經八九月出生在外，生盲無",
    "T04n0212_004:0630c13": "目。左右人問：「為生男女耶？」母報：「生男。」自念：「若",
    "T04n0212_004:0630c14": "生男者，吾今目冥須兒扶侍供養。」左右報",
    "T04n0212_004:0630c15": "曰：「雖遇此兒，生無兩目。」母聞此已，倍增愁憂",
    "T04n0212_004:0630c16": "悲泣說曰：",
    "T04n0212_004:0630c17": "「子盲吾亦盲，  二俱無兩目，",
    "T04n0212_004:0630c18": " 遇此衰耗物，  益我愁憂苦。」",
    "T04n0212_004:0630c19": "[0630c19] 爾時世尊將侍者阿難，在祇洹精舍門外經",
    "T04n0212_004:0630c20": "行，奮手而說曰：「禍災禍災！」是時，阿難叉手長",
    "T04n0212_004:0630c21": "跪白佛言：「向者世尊稱言禍災，有何因緣？願",
    "T04n0212_004:0630c22": "聞其意？」佛告阿難：「汝頗聞舍衛城中有長",
    "T04n0212_004:0630c23": "者難陀不耶？」阿難白佛：「舍衛城裏曾有長",
    "T04n0212_004:0630c24": "者，久以命終。」世尊告曰：「此長者神還處舍衛",
    "T04n0212_004:0630c25": "城裏，為盲旃陀婦作子，生無兩目。昔所居業",
    "T04n0212_004:0630c26": "豪富無量，今故觀者斯為所在？象馬七珍不",
    "T04n0212_004:0630c27": "可稱計，然復慳貪&#x59AC;嫉禁忌，是故說曰禍災。」",
    "T04n0212_004:0630c28": "阿難白佛而說頌曰：",
    "T04n0212_004:0630c29": "「生死有畏懼，  幻化非有真，",
    "T04n0212_004:0631a01": " 有成必有敗，  智者誰可樂？」",
    "T04n0212_004:0631a02": "[0631a02] 是時，盲母養兒年八九歲堪能行來，母以杖",
    "T04n0212_004:0631a03": "一枚、食器一具而告子曰：「吾今養汝堪能行",
    "T04n0212_004:0631a04": "來，宜求自活不須住此；吾亦無目，復當乞求",
    "T04n0212_004:0631a05": "以濟餘命。」此盲小兒家家乞求，漸至栴檀香",
    "T04n0212_004:0631a06": "長者家，在門外立而自說曰：",
    "T04n0212_004:0631a07": "「飢餓切已困，  兼復無兩目，",
    "T04n0212_004:0631a08": " 眾苦無端緒，  誰當愍而施？」",
    "T04n0212_004:0631a09": "[0631a09] 時守門人聞此語已，瞋恚熾盛，即前捉手遠",
    "T04n0212_004:0631a10": "擲深坑，尋傷左臂復打頭破，所乞飯食盡捐",
    "T04n0212_004:0631a11": "在地。其中有人臨坑見者，甚憐愍傷，往語盲",
    "T04n0212_004:0631a12": "母：「汝子為守門人所打，甚見困苦，傷臂破頭",
    "T04n0212_004:0631a13": "痛不可堪。」時母聞已，匍匐拄杖到盲兒所抱",
    "T04n0212_004:0631a14": "著膝上，而說頌曰：",
    "T04n0212_004:0631a15": "「汝今有何愆？  子今速說之，",
    "T04n0212_004:0631a16": " 與誰誰與子？  遭此苦&#x6239;難。」",
    "T04n0212_004:0631a17": "[0631a17] 子報母曰：",
    "T04n0212_004:0631a18": "「母我向者乞，  至此栴檀家，",
    "T04n0212_004:0631a19": " 暫立此門外，  便遇惡人手。」",
    "T04n0212_004:0631a20": "[0631a20] 爾時世尊慈育眾生如母如父，興大慈悲欲",
    "T04n0212_004:0631a21": "有所濟，過食後著衣端嚴，比丘僧前後圍繞，",
    "T04n0212_004:0631a22": "入舍衛城至栴檀長者門外。爾時城裏長者",
    "T04n0212_004:0631a23": "人民，見如來非時入城，必當有緣，或能演",
    "T04n0212_004:0631a24": "說過去當來現在事，盡共翼從隨如來後，普",
    "T04n0212_004:0631a25": "共至栴檀門外，至盲小兒所。栴檀香聞如來",
    "T04n0212_004:0631a26": "至，尋出門外，頭面禮足在一面立。爾時世尊",
    "T04n0212_004:0631a27": "觀大眾已集，復見栴檀長者集在門外，復欲",
    "T04n0212_004:0631a28": "演說慳貪&#x59AC;嫉受罪無量，加說惠施受報無",
    "T04n0212_004:0631a29": "量，欲使離有不著三界，指授泥洹趣無為道。",
    "T04n0212_004:0631b01": "爾時世尊告小兒曰：「汝是難陀非也？」小兒報",
    "T04n0212_004:0631b02": "曰：「實是難陀。」佛復重問：「是難陀耶？」即報佛言：",
    "T04n0212_004:0631b03": "「實是難陀。」其城中人民聞佛小兒相問字，皆",
    "T04n0212_004:0631b04": "共愕然。「云何難陀長者乃受此形？」爾時世尊，",
    "T04n0212_004:0631b05": "欲與栴檀長者拔地獄苦，除慳貪心安立福",
    "T04n0212_004:0631b06": "田，佛告栴檀香而說偈言：",
    "T04n0212_004:0631b07": "「昔父今難陀，  慳貪意纏裹，",
    "T04n0212_004:0631b08": " 本不造善行，  遭此眾苦惱。",
    "T04n0212_004:0631b09": " 設當從此終，  當入無擇獄，",
    "T04n0212_004:0631b10": " 成惡眾生室，  繫以宿緣強。」",
    "T04n0212_004:0631b11": "[0631b11] 爾時栴檀長者，悲泣墮淚不能自止，頭面禮",
    "T04n0212_004:0631b12": "足前白佛言：「唯願世尊慈愍見憐拔濟罪根，",
    "T04n0212_004:0631b13": "於如來所得蒙遺福，唯願世尊！今請佛及比",
    "T04n0212_004:0631b14": "丘僧。」爾時世尊為彼長者默然受請。時世尊",
    "T04n0212_004:0631b15": "明清旦著衣持&#x9262;，比丘僧前後圍繞，至彼長",
    "T04n0212_004:0631b16": "者家，各次第坐。長者躬自行水清淨飯食，供",
    "T04n0212_004:0631b17": "養飲食已訖，行清淨水取一小床，在如來前",
    "T04n0212_004:0631b18": "坐欲得聞法。爾時世尊以權方便，漸與長者",
    "T04n0212_004:0631b19": "說微妙法，論講如來深奧之藏，所謂論者，施",
    "T04n0212_004:0631b20": "論戒論生天之論，欲不淨行，婬為穢濁，如是",
    "T04n0212_004:0631b21": "說法不可思議。爾時長者即於座上，諸塵垢",
    "T04n0212_004:0631b22": "盡得法眼淨。長者自察得法見法，分別諸法，",
    "T04n0212_004:0631b23": "得無所畏，即從坐起禮世尊足。「我今於如",
    "T04n0212_004:0631b24": "來受三自歸，歸命佛法僧，自今已後聽為",
    "T04n0212_004:0631b25": "優婆塞，盡形壽不復殺生。」爾時世尊欲呵",
    "T04n0212_004:0631b26": "難陀長者，而說此偈：",
    "T04n0212_004:0631b27": "「愚者喪財貨，  亦非自為己，",
    "T04n0212_004:0631b28": " 愚者貪財貨，  自沒溝為獄。",
    "T04n0212_004:0631b29": " 如是貪無利，  當知從癡生，",
    "T04n0212_004:0631c01": " 愚為此害賢，  首領分于地。」",
    "T04n0212_004:0631c02": "[0631c02] 愚者喪財貨者，所謂喪者已盡已滅更無有",
    "T04n0212_004:0631c03": "餘，是故說曰，喪財貨也。愚者無智無所覺了，",
    "T04n0212_004:0631c04": "或貯聚財產，不能自食，復不施人，愚中之愚",
    "T04n0212_004:0631c05": "不過此人。人有財貨，一者施與，二者自食。",
    "T04n0212_004:0631c06": "然彼長者自既不食，又不施人。自不為己者，",
    "T04n0212_004:0631c07": "慳嫉是也，纏裹心本，不能自解不能自為，愚",
    "T04n0212_004:0631c08": "者貪財貨，愛心染著不能捨離，是故智者去",
    "T04n0212_004:0631c09": "欲而守靜，是故說曰：",
    "T04n0212_004:0631c10": "「如是貪無利，  當知從癡生，",
    "T04n0212_004:0631c11": " 愚為此害賢，  首領分于地。」",
    "T04n0212_004:0631c12": "[0631c12] 時諸大會聞佛所說，歡喜而去。",
    "T04n0212_004:0631c13": " 天雨七寶，  猶欲無厭，  樂少苦多，",
    "T04n0212_004:0631c14": " 覺之為賢。",
    "T04n0212_004:0631c15": "[0631c15] 昔佛與頂生王而說此偈。是時，頂生王宮天",
    "T04n0212_004:0631c16": "雨七寶七日七夜，時王臨見心無厭足，貪欲",
    "T04n0212_004:0631c17": "者苦多樂少。是時，彼王遊在天上，受天五樂，",
    "T04n0212_004:0631c18": "遊四方域快樂無窮，臨知欲命終受無量苦，",
    "T04n0212_004:0631c19": "智者觀察恒防未然，是故說曰，覺者為賢也。",
    "T04n0212_004:0631c20": " 雖有天欲，  惠捨不貪，  樂離恩愛，",
    "T04n0212_004:0631c21": " 三佛弟子。",
    "T04n0212_004:0631c22": "[0631c22] 昔佛在摩頭羅國尼拘類園中。爾時有一比",
    "T04n0212_004:0631c23": "丘，靜室坐禪形不移動，復有毒蛇床下蟠臥，",
    "T04n0212_004:0631c24": "比丘為睡所屈，或低或仰。毒蛇自念：「此人見",
    "T04n0212_004:0631c25": "恐必欲害我。」毒蛇即舉身投擲螫坐禪比丘。",
    "T04n0212_004:0631c26": "比丘命終即生忉利天上，諸天玉女各來衛",
    "T04n0212_004:0631c27": "侍，天子告曰：「汝等諸妹莫近我身，設當近者",
    "T04n0212_004:0631c28": "必犯於戒。」諸女自念：「此天前身，必是沙門，故",
    "T04n0212_004:0631c29": "生此間受天之福。」時諸天女，各執鏡前照，天",
    "T04n0212_004:0632a01": "子見鏡，衣天之服頭串天冠，天自念言：「咄嗟",
    "T04n0212_004:0632a02": "形變！云何吾身捨人形今來生天？」即自悲泣",
    "T04n0212_004:0632a03": "從坐而起，行諸天闕，見諸衛從，有端正者",
    "T04n0212_004:0632a04": "有醜陋者，漸從行至園坐一樹下，端坐思惟",
    "T04n0212_004:0632a05": "求定三昧。池水之中有異類奇鳥，相對悲鳴",
    "T04n0212_004:0632a06": "聲哀響響，鳥形若干形色不同，欲求成道不",
    "T04n0212_004:0632a07": "能得辦。是時，天子盡其天壽，從三十三天",
    "T04n0212_004:0632a08": "至閻浮利，到世尊所，頭面禮足叉手向佛，以",
    "T04n0212_004:0632a09": "偈問義：",
    "T04n0212_004:0632a10": "「天女無數眾，  侍衛有醜陋，",
    "T04n0212_004:0632a11": " 後園名迷惑，  何由而拔濟？",
    "T04n0212_004:0632a12": "[0632a12] 「然我，世尊！竟不見諦而取命終，雖生為天受",
    "T04n0212_004:0632a13": "天之福，福盡還入泰山地獄，如是流轉無有",
    "T04n0212_004:0632a14": "窮已。如今處窮所向無趣，唯憑如來當見愍",
    "T04n0212_004:0632a15": "念。」是時，世尊以偈報曰：",
    "T04n0212_004:0632a16": "「道名直一向，  彼方名無畏，",
    "T04n0212_004:0632a17": " 車名無曲戾，  觀法所成就。」",
    "T04n0212_004:0632a18": "[0632a18] 爾時天子聞佛所說，即於坐上諸塵垢盡得",
    "T04n0212_004:0632a19": "法眼淨。爾時天子歡喜踊躍不能自勝，繞佛",
    "T04n0212_004:0632a20": "七匝作禮而去。爾時世尊觀察此義尋究本",
    "T04n0212_004:0632a21": "末，示現大明，亦使正法久存於世，在大眾中",
    "T04n0212_004:0632a22": "而說此偈：",
    "T04n0212_004:0632a23": "「雖有天欲，  惠捨不貪，  樂離恩愛，",
    "T04n0212_004:0632a24": " 三佛弟子。」",
    "T04n0212_004:0632a25": "[0632a25] 爾時眾會聞佛所說，歡喜而去。",
    "T04n0212_004:0632a26": " 眾山盡為金，  猶如鐵圍山，",
    "T04n0212_004:0632a27": " 此猶無厭足，  唯聖能覺知。",
    "T04n0212_004:0632a28": "[0632a28] 爾時世尊亦與頂生而說此偈。未斷欲之人，",
    "T04n0212_004:0632a29": "意所規郭境界方域，得一復念一，意貪無厭",
    "T04n0212_004:0632b01": "足。彼頂生王由貪著故，山中大者莫過此鐵",
    "T04n0212_004:0632b02": "圍，盡化為金彌滿世界，猶無厭足也。",
    "T04n0212_004:0632b03": " 不觀苦原本，  愛生焉能別？",
    "T04n0212_004:0632b04": " 解知世愛刺，  進意修學戒。",
    "T04n0212_004:0632b05": "[0632b05] 不觀苦原本者，諸有眾生奔趣四方經歷嶮",
    "T04n0212_004:0632b06": "難，或遇虎狼盜賊、毒虺惡鬼、荊棘深林無人",
    "T04n0212_004:0632b07": "蹤跡，或遇刀劍所見屠割，復入大海遭諸眾",
    "T04n0212_004:0632b08": "難，或遇暴風迴波曲折傷壞大船，或遇黑山",
    "T04n0212_004:0632b09": "鬼魅墮羅剎界。由此因緣，是故說曰，不觀苦",
    "T04n0212_004:0632b10": "原本也。愛生焉能別者，皆由貪欲展轉相",
    "T04n0212_004:0632b11": "生也。解知世愛刺者，結使亦名為刺，四大",
    "T04n0212_004:0632b12": "亦名為刺，人有此二刺，不離生死受諸苦惱。",
    "T04n0212_004:0632b13": "刺者亦名愛刺，亦名見刺。進意修學戒者，進",
    "T04n0212_004:0632b14": "名為智，演說幽奧，捨非就是，智慧成就。"
}