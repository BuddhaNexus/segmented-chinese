{
    "X75n1512_028:0246a20": "隆興佛教編年通論卷第二十八",
    "X75n1512_028:0246a22": "隆興府石室沙門　祖琇　撰",
    "X75n1512_028:0246a23": "　　唐",
    "X75n1512_028:0246a24": "光啟三年四月。巖頭全豁禪師示寂。師泉州人。姓柯",
    "X75n1512_028:0246b01": "氏。少落髮。抵長安受具。游講席。習經律。次與雪峰欽",
    "X75n1512_028:0246b02": "山結伴優游禪苑。初造臨濟。值濟遷化。見仰山。才入",
    "X75n1512_028:0246b03": "門提起坐具云和尚。仰山擬取拂子舉之。師曰不妨",
    "X75n1512_028:0246b04": "好手。次見德山。執坐具上法堂瞻視。山曰作什麼。師",
    "X75n1512_028:0246b05": "咄之。山曰老僧過在什麼處。師曰兩重公案。便下參",
    "X75n1512_028:0246b06": "堂。山曰這箇阿師。稍似箇行脚人。至來日上問訊。山",
    "X75n1512_028:0246b07": "曰闍黎什麼處學得這箇虗頭來。師曰全豁終不自",
    "X75n1512_028:0246b08": "謾。山曰他後不得辜負老僧。雪峰在德山作飯頭。一",
    "X75n1512_028:0246b09": "日飯遲。德山擎鉢下堂。雪峰見之曰。鐘未鳴。皷未響。",
    "X75n1512_028:0246b10": "老漢向什麼處去。德山却歸方丈。師在堂中聞之。拊",
    "X75n1512_028:0246b11": "掌曰。大小德山猶未會末後句在。時眾訝之。以白德",
    "X75n1512_028:0246b12": "山。山令侍者呼師入方丈曰。上座今日道老漢未會",
    "X75n1512_028:0246b13": "句在。且作麼生。師即密啟其意。來日德山升堂說法",
    "X75n1512_028:0246b14": "竟。大眾下堂。師於堂前拊掌曰。且喜德山老人會句",
    "X75n1512_028:0246b15": "也。他後天下人近不得。然雖如此。只得三年。德山果",
    "X75n1512_028:0246b16": "如期而滅。師居巖頭。一日上堂謂眾曰。吾甞究涅槃",
    "X75n1512_028:0246b17": "經七八年。覩三段文似衲僧說話。又曰。休休。有僧禮",
    "X75n1512_028:0246b18": "拜請益。師曰。經云。吾教意如伊字三點。第一向東方",
    "X75n1512_028:0246b19": "下一點。點開諸菩薩眼。第二向西方下一點。點諸菩",
    "X75n1512_028:0246b20": "薩命根。第三向上方下一點。點諸菩薩頂。此是第一",
    "X75n1512_028:0246b21": "段義。又曰。吾教意如摩醯首羅劈開面門。竪亞一隻",
    "X75n1512_028:0246b22": "眼。此是第二段義。又曰。吾教意猶如塗毒皷。擊一聲。",
    "X75n1512_028:0246b23": "遠近聞者皆喪。是第三段義。時小巖上座問如何是",
    "X75n1512_028:0246b24": "塗毒皷。師以兩手按膝亞身曰韓信臨朝底。問浩浩",
    "X75n1512_028:0246c01": "塵中如何辨主。師曰銅沙羅裏滿盛油。問如何是道。",
    "X75n1512_028:0246c02": "師曰破草鞋拋向湖裏著。問古帆不挂時如何。師曰",
    "X75n1512_028:0246c03": "後園驢喫草。甞謂眾曰。老漢去時。大吼一聲了去。其",
    "X75n1512_028:0246c04": "後中原盜起。眾皆避地。師端居自如。一日賊大至。責",
    "X75n1512_028:0246c05": "以無供餽。遂剚刃焉。師神色不動。大呌一聲而終。壽",
    "X75n1512_028:0246c06": "六十有一。後唐追諡清嚴大師。有嗣法上座羅山能。",
    "X75n1512_028:0246c07": "世其高風云。",
    "X75n1512_028:0246c08": "論曰。唐自乾符中巢賊首亂天下。禧宗蒙塵。往來",
    "X75n1512_028:0246c09": "歲無定居。及賊平。方鎮各擅其地而有之。繼以沙",
    "X75n1512_028:0246c10": "陀之兵再陷長安。都邑遂為丘墟。繇是李克用．李",
    "X75n1512_028:0246c11": "茂貞．朱全忠等爭雄競覇。侵逼王廷。皆所不忍願",
    "X75n1512_028:0246c12": "聞者。吾徒此時避地巖穴迹不可見。故新舊唐史",
    "X75n1512_028:0246c13": "自中和至唐亡數十年間。絕無一字及釋老者。當",
    "X75n1512_028:0246c14": "是時天下禪宗為最盛。迨自十國割分揚行密據。",
    "X75n1512_028:0246c15": "江淮錢鏐據浙。王審知據閩。劉隱據廣。馬殷據楚。",
    "X75n1512_028:0246c16": "王建據蜀。高季興據荊峽。以至李昪繼江淮。孟知",
    "X75n1512_028:0246c17": "祥繼蜀。劉旻繼漢而據幽并。皆傾城竭力歸奉大",
    "X75n1512_028:0246c18": "教。以悅民心苟延其祚。雖然彼武夫悍卒乘時僭",
    "X75n1512_028:0246c19": "叛。素不知書。復無勳德在民。必再世而後淫侈荒",
    "X75n1512_028:0246c20": "縱。迭相戮辱而覆其邦。斷無一可稱者。特南唐好",
    "X75n1512_028:0246c21": "文。錢氏循理而已。凡十國者。七在唐曆垂三十年。",
    "X75n1512_028:0246c22": "而朱全忠始受唐禪。建都大梁。閱五朝八姓十有",
    "X75n1512_028:0246c23": "三君。謂之五代五十三年。合唐末亂罹凡八九十",
    "X75n1512_028:0246c24": "載。可謂薄福尠德之世。唯戰爭殺伐為事。文章德",
    "X75n1512_028:0247a01": "行禮義廉耻喪滅幾盡。唯吾屬有所謂大溈．黃檗．",
    "X75n1512_028:0247a02": "洞山．雲居．雪峰．玄沙．雲門．皷山。若此類。學徒常數",
    "X75n1512_028:0247a03": "千百人。而深禪妙句膾灸古今。高風異行照映天",
    "X75n1512_028:0247a04": "人。蹤跡具在不可誣也。然則沙門處亂世橾立如",
    "X75n1512_028:0247a05": "此。故一時良善得以依歸。矧當治世　聖化養育",
    "X75n1512_028:0247a06": "者耶。自是略著禪門五宗而不及世俗云。",
    "X75n1512_028:0247a07": "大順二年。仰山慧寂禪師示寂。師韶州懷化人。初謁",
    "X75n1512_028:0247a08": "溈山。祐禪師問。汝是有主沙彌無主沙彌。曰有主。曰",
    "X75n1512_028:0247a09": "在什麼處。師從西過東立。祐知是異人便垂開示。師",
    "X75n1512_028:0247a10": "問如何是真佛住處。祐曰。以思無思之妙。返思靈燄",
    "X75n1512_028:0247a11": "之無窮。思盡還源。性相常住。事理不二。真佛如如。師",
    "X75n1512_028:0247a12": "於言下頓悟。自此執侍十有五載。凡有言句皆為後",
    "X75n1512_028:0247a13": "世宗範。一日師問溈山曰。和尚浮漚識近來寧未。溈",
    "X75n1512_028:0247a14": "山云我無來經五年也。仰曰。若恁麼。和尚如今身前",
    "X75n1512_028:0247a15": "應普超三昧頂。溈山云未在。仰曰性地浮漚尚寧。然",
    "X75n1512_028:0247a16": "燈身前何故未。溈山云。理則如是。我未敢保任。仰曰",
    "X75n1512_028:0247a17": "如何是未敢保任處。溈山云汝莫口解脫汝。豈不聞",
    "X75n1512_028:0247a18": "安秀二師被則天試入水。始知有長人。到這裏。鐵佛",
    "X75n1512_028:0247a19": "也須汗出。寂子。汝大須修行。莫終日口密。及領眾住",
    "X75n1512_028:0247a20": "王莾山。一日禪床陷入地中。地神告以此山不任和",
    "X75n1512_028:0247a21": "尚居止。東南有大仰山。乃人間福地。遂遷止仰山。示",
    "X75n1512_028:0247a22": "眾曰。汝等諸人各自回光返照。莫記吾言。汝無始劫",
    "X75n1512_028:0247a23": "來背明投暗。妄想根深卒難頓拔。所以假設方便奪",
    "X75n1512_028:0247a24": "汝麤識。如將黃葉止啼。有什麼是處。亦如人將百種",
    "X75n1512_028:0247b01": "貨物與金寶作一鋪貨賣。祇擬輕重來機。所以道。石",
    "X75n1512_028:0247b02": "頭是真金鋪。我這裏是雜貨鋪。有人來覔鼠糞。我亦",
    "X75n1512_028:0247b03": "拈與他。來覔真金。我亦拈與他。時有僧問。鼠糞即不",
    "X75n1512_028:0247b04": "要。請和尚真金。師云。齧鏃擬開口。驢年亦未會。師云。",
    "X75n1512_028:0247b05": "索喚則有交易。不索喚則無。我若說禪宗。身邊要一",
    "X75n1512_028:0247b06": "人相伴亦無。豈况五百七百眾耶。我若東說西說。則",
    "X75n1512_028:0247b07": "爭頭向前採拾。如將空拳誑小兒。都無實處。我今分",
    "X75n1512_028:0247b08": "明向汝說聖邊事。且莫將心湊泊。但向自己性海如",
    "X75n1512_028:0247b09": "實而修。不要三明六通。何以故。此是聖末邊事。如今",
    "X75n1512_028:0247b10": "且要識心達本。但得其本不愁其末。他時後日自具",
    "X75n1512_028:0247b11": "去在。若未得本。縱饒將情學他亦不得。豈不見溈山",
    "X75n1512_028:0247b12": "和尚道。凡聖情盡。體露真常。事理不二。即如如佛。師",
    "X75n1512_028:0247b13": "因歸溈山省覲。祐問。子既稱善知識。爭辨得諸方來",
    "X75n1512_028:0247b14": "者知有不知有。有師承無師承。是義學是玄學。子試",
    "X75n1512_028:0247b15": "說看。師曰。慧寂有驗處。但見諸方僧來便竪起拂子",
    "X75n1512_028:0247b16": "問伊。諸方還說這箇不說。又云這箇且置。諸方老宿",
    "X75n1512_028:0247b17": "意作麼生。祐嘆曰此是從上宗門中爪牙。祐問。大地",
    "X75n1512_028:0247b18": "眾生業識茫茫無本可據。子作麼生知他有之與無。",
    "X75n1512_028:0247b19": "師曰慧寂有驗處。時有一僧從面前過。師召云闍黎。",
    "X75n1512_028:0247b20": "僧曰首。師曰。和尚。這箇便是業識茫茫無本可據。祐",
    "X75n1512_028:0247b21": "曰此是師子一滴乳能散六斛驢乳。鄭愚相公問不",
    "X75n1512_028:0247b22": "斷煩惱而入涅槃時如何。師竪起拂子。公云入之一",
    "X75n1512_028:0247b23": "字不要亦得。師云入之一字不為相公。師問雙峰。師",
    "X75n1512_028:0247b24": "弟近日見處如何。對曰。據某甲見處。實無一法可當",
    "X75n1512_028:0247c01": "情。師曰汝解猶在境。雙峰曰。某甲只如此。師兄如何。",
    "X75n1512_028:0247c02": "師曰汝豈無能知無一法當情者。溈山聞云。寂子一",
    "X75n1512_028:0247c03": "句。疑殺天下人。僧問禪宗頓悟畢竟入門的意如何。",
    "X75n1512_028:0247c04": "師曰。此意極難。若是祖宗門下。大根上智一聞千悟。",
    "X75n1512_028:0247c05": "得大總持。此根人難得。其有根微智劣。所以古德道。",
    "X75n1512_028:0247c06": "若不安禪靜慮。到這裏總須茫然。僧曰除此格外還",
    "X75n1512_028:0247c07": "別有方便令學人得入也無。師曰。別有別無令汝心",
    "X75n1512_028:0247c08": "不安。汝是什麼處人。曰幽州人。曰汝還思彼處否。曰",
    "X75n1512_028:0247c09": "常思。師曰。彼處樓臺林苑人馬駢闐。汝反思思底還",
    "X75n1512_028:0247c10": "有許多般也無。曰某甲到這裏一切不見有。師曰。汝",
    "X75n1512_028:0247c11": "解猶在境。信位即是。人位即未是。據汝所解。只得一",
    "X75n1512_028:0247c12": "玄。得坐披衣向後自看。溈山一日復問師曰。汝向後",
    "X75n1512_028:0247c13": "記得人否。師曰若記只記見解。溈曰何以如此。師曰",
    "X75n1512_028:0247c14": "西竺般若多羅讖二千年事。至時毫髮不移。曹溪亦",
    "X75n1512_028:0247c15": "讖身後有難。乃至亦無爽。今時還得否。溈曰此是行",
    "X75n1512_028:0247c16": "通。我是自宗通。亦是禪學。未問六通。師曰。某謂見解",
    "X75n1512_028:0247c17": "宗通。語絕滲漏屬語密。行解照明。自辨清濁業。屬意",
    "X75n1512_028:0247c18": "密。某未齊曹溪與般若多羅。不敢輙記。溈山深然之。",
    "X75n1512_028:0247c19": "先是師預示偈曰。吾年七十七。老去是今日。任性自",
    "X75n1512_028:0247c20": "浮沉。兩手攀膝屈。至是兩手抱膝而逝。師之畢迹及",
    "X75n1512_028:0247c21": "垂讖記。具存本山實錄。",
    "X75n1512_028:0247c22": "論曰。吾宗從上來。雖以妙悟通宗。抑履踐功深方",
    "X75n1512_028:0247c23": "能究竟大事。觀偽仰論語密意密。在乎群生日用",
    "X75n1512_028:0247c24": "中了無覆藏。曷足謂之密哉。蓋未了業相流動。長",
    "X75n1512_028:0248a01": "時滲漏。則蕩其密。唯悟宗返本絕滲離倒。觸物而",
    "X75n1512_028:0248a02": "真則密矣。非別有密旨也。噫。惜其宗風絕特。行高",
    "X75n1512_028:0248a03": "履深。後世不能永其傳。庸非上聖示迹增廣少室",
    "X75n1512_028:0248a04": "宗風。至於析派分燈。抑後人慕其盛而然歟。",
    "X75n1512_028:0248a05": "乾寧四年。趙州從諗禪師示寂。閱歲一百二十。師曹",
    "X75n1512_028:0248a06": "州人。姓郝氏。落髮未具戒便造南泉。泉一見深器之。",
    "X75n1512_028:0248a07": "一日問如何是道。泉云平常心是道。師曰還可趣向",
    "X75n1512_028:0248a08": "否。曰擬向即乖。師曰不擬如何知是道。泉云。道不屬",
    "X75n1512_028:0248a09": "知。不屬無知。知是妄覺。不知是無記。若真達不疑之",
    "X75n1512_028:0248a10": "道。猶如太虗廓然虗豁。豈可強是非耶。師於言下大",
    "X75n1512_028:0248a11": "悟。自是周旋南泉之門凡二十年。次遍歷諸方。後歸",
    "X75n1512_028:0248a12": "北地。眾請住趙州觀音古剎。示眾曰。如明珠在掌。胡",
    "X75n1512_028:0248a13": "來胡現。漢來漢現。老僧有時將一枝草作丈六金身",
    "X75n1512_028:0248a14": "用。有時把丈六金身作一枝草用。佛是煩惱。煩惱是",
    "X75n1512_028:0248a15": "佛。僧問未審佛是誰家煩惱。師云與一切人為煩惱。",
    "X75n1512_028:0248a16": "僧云如何免行。師云用免作麼。問師還入地獄否。答",
    "X75n1512_028:0248a17": "云老僧末上入。僧云大善知識為甚麼却入地獄。師",
    "X75n1512_028:0248a18": "云。若不入。阿誰教化汝。真定師王公携諸子入院。師",
    "X75n1512_028:0248a19": "坐而問曰大王會麼。王云不會。師云。自少持齋今已",
    "X75n1512_028:0248a20": "老。見人無力下繩床。王公加禮而去。一日示眾曰。金",
    "X75n1512_028:0248a21": "佛不度爐。木佛不度火。泥佛不度水。真佛屋裏坐。菩",
    "X75n1512_028:0248a22": "提涅槃真如佛性盡是貼體衣服。亦名煩惱。不問即",
    "X75n1512_028:0248a23": "無煩惱。且實際理什麼處著得。一心不生萬法無咎。",
    "X75n1512_028:0248a24": "汝但究理坐看三二十年。若不會道。截取老僧頭去。",
    "X75n1512_028:0248b01": "夢幻空華何勞把捉。心若無異萬境一如。既不從外",
    "X75n1512_028:0248b02": "得。更拘執作什麼。如羊相似。拾物安向口裏。老僧見",
    "X75n1512_028:0248b03": "藥山和尚道。有人問著。便交合取狗口。老僧亦交合",
    "X75n1512_028:0248b04": "却口。師之玄言。天下推為宗門妙唱云。",
    "X75n1512_028:0248b05": "天復二年。雲居道膺禪師示寂。師幽州玉田人。參洞",
    "X75n1512_028:0248b06": "山价禪師契悟宗旨。洞山深可之曰。此子已後千萬",
    "X75n1512_028:0248b07": "人把不住。一日問曰。昔南泉問講彌勒下生經僧云。",
    "X75n1512_028:0248b08": "彌勒什麼時下生。僧曰。見在天宮。當來下生。南泉云。",
    "X75n1512_028:0248b09": "天上無彌勒。地下無彌勒。師曰。只如天上無彌勒。地",
    "X75n1512_028:0248b10": "下無彌勒。未審誰與安名。洞山直得禪床震動。乃曰",
    "X75n1512_028:0248b11": "膺闍黎。及結庵于後洞。日感天厨奉供。洞山勉令隨",
    "X75n1512_028:0248b12": "方接人。遂登雲居。學徒奔湊至一千五百眾。甞示眾",
    "X75n1512_028:0248b13": "曰。古人云。地獄未是苦。若向此衣單下不明大事却",
    "X75n1512_028:0248b14": "是最苦。汝等既在這箇行流。十分去九不較多也。更",
    "X75n1512_028:0248b15": "著些子精彩。便是上座不屈平生行脚。不辜負叢林。",
    "X75n1512_028:0248b16": "古人道。欲得保任此事。須向高高峰頂立。深深海底",
    "X75n1512_028:0248b17": "行。方有些子氣力。汝若大事未辦。須履踐玄途。又曰。",
    "X75n1512_028:0248b18": "汝等師僧家發言吐氣須有來由。凡問事須識好惡",
    "X75n1512_028:0248b19": "尊卑良賤。信口無益。傍家到處覔相似語言。所以尋",
    "X75n1512_028:0248b20": "常向兄弟道。莫恠不相似。恐同學太多去。第一莫將",
    "X75n1512_028:0248b21": "來。將來不相似。八十老人出場屋。不是小兒戲。一言",
    "X75n1512_028:0248b22": "參差。千里萬里。難為收攝。直至敲骨打髓須有來由。",
    "X75n1512_028:0248b23": "言語如鉗夾。鈎鎻相續不斷。始得頭頭上具。物物上",
    "X75n1512_028:0248b24": "新。可不是精得妙底事。向道知有底人終不取次。十",
    "X75n1512_028:0248c01": "度擬發言。九度即休去。為什麼如此。恐怕無利益。體",
    "X75n1512_028:0248c02": "得底人。心如臈月扇。口邊直得醭出。不是汝強為任",
    "X75n1512_028:0248c03": "運如此。欲得恁麼事。須是恁麼人。既是恁麼人。何愁",
    "X75n1512_028:0248c04": "恁麼事。學佛邊事是錯用心。假饒解千經萬論。講得",
    "X75n1512_028:0248c05": "天華落。石點頭。亦不干自己事。况乎其餘。有何用處。",
    "X75n1512_028:0248c06": "若將有限心識作無限中用。如將方木逗圓孔。多少",
    "X75n1512_028:0248c07": "差訛。設使攢華簇錦。事事及得。盡一切事。亦只喚作",
    "X75n1512_028:0248c08": "了事人。無過人。終不喚作尊貴。將知尊貴邊著得什",
    "X75n1512_028:0248c09": "麼物。不見從門入者非寶。捧上不成龍。知麼。又曰。如",
    "X75n1512_028:0248c10": "好獵狗。只解尋有蹤跡底。忽遇羚羊挂角。莫道迹。氣",
    "X75n1512_028:0248c11": "亦不識。僧問羚羊挂角時如何。師曰六六三十六。曰",
    "X75n1512_028:0248c12": "不會。師云。不見道無蹤跡。一僧在房內看經。師隔窗",
    "X75n1512_028:0248c13": "問闍黎念者是什麼經。對曰維摩經。師曰不問維摩",
    "X75n1512_028:0248c14": "經。念者是什麼經。其僧有省。師臨終前期五日為眾",
    "X75n1512_028:0248c15": "開最後方便。序出世始末。眾皆愴然。至時端坐而化。",
    "X75n1512_028:0248c16": "後唐諡曰弘覺禪師。",
    "X75n1512_028:0248c17": "論曰。洞下宗旨。較他宗尤為精密。當時諸徒如雲",
    "X75n1512_028:0248c18": "居之說法。如曹山之機辯。足以峻其門庭。然二公",
    "X75n1512_028:0248c19": "之云為。未甞以金鎻玄關泥牛木馬及五位三墮",
    "X75n1512_028:0248c20": "為專門潛授之物。後世遂以此為門風。至覺範復",
    "X75n1512_028:0248c21": "私設寶鏡三昧辭以尤之。嗚呼。雲居云。學佛邊事",
    "X75n1512_028:0248c22": "是錯用心。然則今時學者用心果如何哉。",
    "X75n1512_028:0248c23": "五代",
    "X75n1512_028:0248c24": "敘曰。後梁朱氏篡唐。閱五朝八姓。十有三君五十三",
    "X75n1512_028:0249a01": "載。歐陽文忠公法春秋著為五代史。古所謂春秋作",
    "X75n1512_028:0249a02": "而亂臣賊子懼。然自秦漢而下。禍起蕭墻變生肘腋。",
    "X75n1512_028:0249a03": "君臣父子之際所不忍願聞者。奚更不懼之多乎。予",
    "X75n1512_028:0249a04": "甞以唐新舊本紀參挍。粗見文忠師仰春秋略例紀",
    "X75n1512_028:0249a05": "事褒貶之妙。非他史所及。因采數十端著新唐史本",
    "X75n1512_028:0249a06": "紀略例一篇。及得五代史。閱其自發述作之意。與予",
    "X75n1512_028:0249a07": "言亦頗合。然舉春秋宗王之作裁正唐史可也。以之",
    "X75n1512_028:0249a08": "致虗名盛禮而歆艶五代之君。不幾於枉設乎。朱全",
    "X75n1512_028:0249a09": "忠弑昭宗。滅唐祚。雖王莽．劉曜之惡不足以比之。及",
    "X75n1512_028:0249a10": "其有國。父父子子更相屠戮。不殊犬豕之死。正吾教",
    "X75n1512_028:0249a11": "善惡因果之効也。文忠蔑視而不取。特假春秋峨巍",
    "X75n1512_028:0249a12": "位號朝儀以賫之。卒無一辭深誅痛責。使後世忠良",
    "X75n1512_028:0249a13": "閱之。曷以泄胸中之不平乎。荊國王文公甞歎惜。文患",
    "X75n1512_028:0249a14": "不修晉書而修五代史。予之言葢文公歎息之意也。",
    "X75n1512_028:0249a15": "至於李存勗．石敬塘．劉知遠。皆突厥沙陀夷狄之種。",
    "X75n1512_028:0249a16": "朱全忠．郭威乃中國人。反不若三夷狄近人類也。郭",
    "X75n1512_028:0249a17": "威代漢。及養子世宗頗有聲。然議者槩見而未之詳。",
    "X75n1512_028:0249a18": "夫",
    "X75n1512_028:0249a19": "大聖人出世。其威靈氣燄必有傍資餘及焉。周顯德",
    "X75n1512_028:0249a20": "間軍功屢捷雄武日著。時我",
    "X75n1512_028:0249a21": "宋太祖皇帝弟兄任將師。宜乎席其",
    "X75n1512_028:0249a22": "天威而克勝也。且以鳳凰在殻渥注墮地。猶自絕類",
    "X75n1512_028:0249a23": "離倫。矧",
    "X75n1512_028:0249a24": "大聖人處九四或躍之地者乎。然則郭太祖柴世宗",
    "X75n1512_028:0249b01": "為我",
    "X75n1512_028:0249b02": "宋先驅。因人而成事者也。曾何足云哉。",
    "X75n1512_028:0249b03": "後梁",
    "X75n1512_028:0249b04": "開平二年五月。雪峰義存禪師示寂。師泉州人。姓曾",
    "X75n1512_028:0249b05": "氏。十七落髮。往幽州授具戒。綿歷禪會。緣契德山。咸",
    "X75n1512_028:0249b06": "通中登象骨山。雪峰剏院。玄侶奔萃。懿宗賜號真覺",
    "X75n1512_028:0249b07": "大師。上堂。僧問。拈搥竪拂不當宗乘。和尚如何指示。",
    "X75n1512_028:0249b08": "師竪起拂子。其僧抱頭而出。師乃不[(厂@((既旡)日+口))*頁]。道怤問。只如",
    "X75n1512_028:0249b09": "古德豈不是以心傳心。師曰兼不立文字語句。怤曰。",
    "X75n1512_028:0249b10": "只如不立文字語句。師如何傳。師良久。怤禮拜。師曰",
    "X75n1512_028:0249b11": "更問我一轉豈不好。怤就和尚請一轉語頭。師曰。只",
    "X75n1512_028:0249b12": "恁麼。唯別有商量。曰和尚恁麼即得。長慶問。從上諸",
    "X75n1512_028:0249b13": "聖傳受一路。請師垂示。師默然。長慶禮拜而退。師莞",
    "X75n1512_028:0249b14": "爾而笑。師有時謂眾曰。堂堂密密地。道怤出問曰。是",
    "X75n1512_028:0249b15": "什麼堂堂密密。師起立曰道什麼。怤退步而立。師垂",
    "X75n1512_028:0249b16": "語曰。此事得恁麼尊貴。得恁麼綿密。怤對曰。某甲到",
    "X75n1512_028:0249b17": "來數年。不聞和尚恁麼示誨。師曰。我向前雖無。如今",
    "X75n1512_028:0249b18": "已有。莫有妨麼。曰。不敢如此。和尚不已而已。師曰致",
    "X75n1512_028:0249b19": "使我如此。怤從此信入。因普請次。師舉溈山見色便",
    "X75n1512_028:0249b20": "見心語。問怤還有過也無。怤曰古人為什麼事。師曰。",
    "X75n1512_028:0249b21": "雖然如此。要共汝商量。曰恁麼即不如道怤鋤地去。",
    "X75n1512_028:0249b22": "又甞普請次。師問皎然曰。古人道。誰知席帽下。元是",
    "X75n1512_028:0249b23": "昔愁人。古人意作麼生。皎然側戴笠子曰。這箇是什",
    "X75n1512_028:0249b24": "麼人語。又問曰。持經者能荷擔如來。然乃捧師向禪",
    "X75n1512_028:0249c01": "床上著。一日紹卿隨師經行次。見芋葉動。師指動葉",
    "X75n1512_028:0249c02": "示之。卿曰某甲怕怖。師曰是汝屋裏底。怕怖什麼。紹",
    "X75n1512_028:0249c03": "卿從此開悟。安國弘瑫參師。師曰甚處來。曰江西。師",
    "X75n1512_028:0249c04": "曰什麼處見達磨。曰分明向和尚道。師曰道什麼。瑫",
    "X75n1512_028:0249c05": "曰什麼處去來。一日師見瑫。忽搊住云。盡大地是解",
    "X75n1512_028:0249c06": "脫門。把手教伊入不肯入。曰和尚恠弘瑫不得。師曰。",
    "X75n1512_028:0249c07": "雖然如此。爭奈皆後許多師僧何。太原孚上座參師。",
    "X75n1512_028:0249c08": "禮拜訖立於座右。師才[(厂@((既旡)日+口))*頁]視。孚便下看主事。異日師",
    "X75n1512_028:0249c09": "見孚指日示之。孚搖手而出。師曰汝不肯我。孚曰。和",
    "X75n1512_028:0249c10": "尚搖頭。某甲擺尾。什麼處不肯和尚。師曰到處也須",
    "X75n1512_028:0249c11": "諱却。一日眾僧晚參。師在中庭臥。孚曰。五州管內。只",
    "X75n1512_028:0249c12": "有這和尚較些子。師便起去。師居閩川四十餘年。法",
    "X75n1512_028:0249c13": "席之盛卓冠天下。常不下一千五百眾。臨終出遊籃",
    "X75n1512_028:0249c14": "田。莫歸浴畢。中夜示寂。壽八十有七。",
    "X75n1512_028:0249c15": "十一月。玄沙師備禪師示寂。師少為漁家子。年甫三",
    "X75n1512_028:0249c16": "十始出家具戒。習頭陀行。與雪峰師資道契。雪峰每",
    "X75n1512_028:0249c17": "歎曰。備頭陀再來人也。閱楞嚴經發明心地。由是應",
    "X75n1512_028:0249c18": "機敏捷。與修多羅冥契。諸方玄學者有所未決。必從",
    "X75n1512_028:0249c19": "之請益。師上堂時久。眾謂不說法。一時各歸。師乃呵",
    "X75n1512_028:0249c20": "之曰。看總是一樣底。無一箇有智慧。但見我開兩片",
    "X75n1512_028:0249c21": "皮盡來簇著。覔言語意度。是我真實為他。却總不知。",
    "X75n1512_028:0249c22": "看恁麼大難大難。十方諸佛把汝向頂上著。不敢錯",
    "X75n1512_028:0249c23": "悞著一分子。只道此事唯我能知。會麼。如今相紹繼。",
    "X75n1512_028:0249c24": "盡道承釋迦。我道釋迦與我同參。汝道參阿誰。會麼。",
    "X75n1512_028:0250a01": "汝今欲得出他五蘊身田主宰。但識取汝秘密金剛",
    "X75n1512_028:0250a02": "體。古人向汝道圓成正徧遍周沙界。我今少分為汝。",
    "X75n1512_028:0250a03": "智者可以譬喻得解。汝見此閻浮提日麼。世間人所",
    "X75n1512_028:0250a04": "作興營養身活命種種作業。莫非承他日光成立。只",
    "X75n1512_028:0250a05": "如日體還有多般及心行麼。還有不周遍處麼。欲識",
    "X75n1512_028:0250a06": "此金剛體亦如是。只如今山河大地十方國土色空",
    "X75n1512_028:0250a07": "明暗及汝身心。莫非盡承汝圓成威光所現。直是天",
    "X75n1512_028:0250a08": "人群生類所作業次受生果報有性無情。莫非承汝",
    "X75n1512_028:0250a09": "威光。乃至諸佛成道成果接物利生。莫非盡承汝威",
    "X75n1512_028:0250a10": "光。只如金剛體還有凡夫諸佛麼。有汝心行麼。不可",
    "X75n1512_028:0250a11": "道無便當去。汝既有如是奇特。會麼。努力珍重。師初",
    "X75n1512_028:0250a12": "住梅溪。後居玄沙。一時天下叢林海眾皆望風欽服。",
    "X75n1512_028:0250a13": "閩師王公待以師禮。學徒垂千人。室戶不閉。師應機",
    "X75n1512_028:0250a14": "接物垂二十年。所演法要有大小錄行于世。沒年七",
    "X75n1512_028:0250a15": "十有五。閩師賜號宗一禪師。",
    "X75n1512_028:0250a16": "論曰。予讀唐魏鄭公傳。見其為太宗言治道。鏗鏗",
    "X75n1512_028:0250a17": "無慮數千萬言。了無一字虗設。及觀傳燈玄沙傳。",
    "X75n1512_028:0250a18": "見其垂示辨道。語句霏霏傾注。與一乘了義相符。",
    "X75n1512_028:0250a19": "而句句朝宗。無一可捨。二公跡異而道同。何哉。盖",
    "X75n1512_028:0250a20": "心術純正則盡忠於國而効見于治。道眼純正則",
    "X75n1512_028:0250a21": "全提本宗而効見于徒。抑涵養渾厚淵源邃深而",
    "X75n1512_028:0250a22": "致然也。昔孟氏稱禹稷顏子易地則皆然。予於二",
    "X75n1512_028:0250a23": "公亦云。",
    "X75n1512_028:0250a24": "後漢",
    "X75n1512_028:0250b01": "乾祐二年。雲門文偃禪師示寂。偃姑蘇嘉興人。姓張",
    "X75n1512_028:0250b02": "氏。初參睦州蹤禪師。州見來便閇却門。師三扣門。問",
    "X75n1512_028:0250b03": "誰。師云某甲。州云作什麼。師云己事未明乞師指示。",
    "X75n1512_028:0250b04": "州才開門。師拶入。州擒住云速道速道。師擬議。州托",
    "X75n1512_028:0250b05": "開云秦時[車*度]轢鑽。師從此悟入。州即指師見雪峰。師",
    "X75n1512_028:0250b06": "至雪峰莊遇僧上山。即教之云。汝到山頭見和尚上",
    "X75n1512_028:0250b07": "堂。眾才集便出。握腕立地云。這老漢項上鐵枷何不",
    "X75n1512_028:0250b08": "脫却。其僧如教致問。雪峰下座搊住云速道速道。僧",
    "X75n1512_028:0250b09": "無對。峰云適來不是你語。僧云是某甲語。峰云侍者",
    "X75n1512_028:0250b10": "將繩棒來。僧云。某在莊上見一浙中上座。教來恁麼",
    "X75n1512_028:0250b11": "問。峰云。大眾去莊上迎取五百人善知識來。師上山。",
    "X75n1512_028:0250b12": "才見峰便問。因什麼得到與麼地。師乃低頭。從此契",
    "X75n1512_028:0250b13": "合。決擇久之。遍訪諸方。晚游廣中。靈樹知聖禪師久",
    "X75n1512_028:0250b14": "遲師來。比至亦率眾門迎之。命居第一座。知聖將終。",
    "X75n1512_028:0250b15": "遺書囑廣主請師繼踵住持。師上堂。僧問如何是一",
    "X75n1512_028:0250b16": "代時教。師云對一說。問如何是法眼。師云普。問如何",
    "X75n1512_028:0250b17": "是諸佛出身處。師云東山水上行。問乞師指箇入路。",
    "X75n1512_028:0250b18": "師云喫粥喫飯。問如何是透法身句。師云北斗裏藏",
    "X75n1512_028:0250b19": "身。問如何是不挂唇吻一句。師云合取狗口。問如何",
    "X75n1512_028:0250b20": "轉動即得不落階級。師云南斗七北斗八。師乃云。眼",
    "X75n1512_028:0250b21": "睫橫亘什方眉毛。上透乾坤下透黃泉。須彌山塞却",
    "X75n1512_028:0250b22": "你咽喉。還有會處麼。若會得。拽取占波國與新羅國",
    "X75n1512_028:0250b23": "鬪額。師云。盡乾坤一時將來著汝眼睫上。你諸人聞",
    "X75n1512_028:0250b24": "恁麼道。不敢望你出來性燥把老僧打一摑。且緩煖",
    "X75n1512_028:0250c01": "子細看。是有是無。是箇什麼道理。直饒向這裏明得。",
    "X75n1512_028:0250c02": "若遇衲僧門下。好槌脚折。汝若是箇人。聞說道恁麼",
    "X75n1512_028:0250c03": "處有老宿出世。便驀面唾污我耳目。汝若不是箇脚",
    "X75n1512_028:0250c04": "手。才聞人舉便當荷得。早落第二機。又曰。直得觸目",
    "X75n1512_028:0250c05": "無滯。達得名身句身一切法空。山河大地是名。名亦",
    "X75n1512_028:0250c06": "不可得。喚作三昧性海俱備。猶是無風匝匝之波。直",
    "X75n1512_028:0250c07": "得忘知與覺。覺即佛性矣。喚作無事人。更須知有向",
    "X75n1512_028:0250c08": "上一窮在。又曰。彈指謦欬。揚眉瞬目。拈槌竪拂。或作",
    "X75n1512_028:0250c09": "圓相。盡是撩鈎搭索。佛法二字未曾道著。道著即撒",
    "X75n1512_028:0250c10": "屎撒尿。又曰。光不透脫有兩般病。一切處不明。面前",
    "X75n1512_028:0250c11": "有物。是一。又透得一切法空。隱隱似有箇物相似。亦",
    "X75n1512_028:0250c12": "是光不透脫。又法身亦有兩般病。得到法身。為法執",
    "X75n1512_028:0250c13": "不忘。己見猶存。坐在法身邊。是一。直饒透得法身去。",
    "X75n1512_028:0250c14": "放過即不可。子細點檢來。有什麼氣息。亦是病。又曰。",
    "X75n1512_028:0250c15": "直得乾坤大地無纖毫過患。猶是轉句。不見一色始",
    "X75n1512_028:0250c16": "是半提。直得如此。更須知有全提時節。師居靈樹久",
    "X75n1512_028:0250c17": "之。迁韶陽雲門。廣主屢請入內問法。待以師禮。往來",
    "X75n1512_028:0250c18": "學徒不下千人。臨終以表辭廣主。垂戒學徒。端坐而",
    "X75n1512_028:0250c19": "逝。遺命塔全身於方丈。後一十七年。",
    "X75n1512_028:0250c20": "我宋乾德二年。雄武軍節度推官阮紹莊夢師以拂",
    "X75n1512_028:0250c21": "子招之曰。為吾宰語秀華宮使特進李托。奏請開塔。",
    "X75n1512_028:0250c22": "吾久蔽塔中。宜令暫出。李得其語即以奏聞。尋有旨",
    "X75n1512_028:0250c23": "令韶州刺史同詣雲門開塔。果見師真容如生。髭髮",
    "X75n1512_028:0250c24": "皆長。李復上其事。廣主迎真身赴闕。留內庭供養。逾",
    "X75n1512_028:0251a01": "月送歸于塔。諡大慈匡真宏明禪師。",
    "X75n1512_028:0251a02": "論曰。熙寧中。朝賢蘇公澥曰。祖燈相繼數百年間。",
    "X75n1512_028:0251a03": "出類邁倫。超今越古。盡妙盡神。道盛行於天下者",
    "X75n1512_028:0251a04": "數人而已。雲門大宗師特為之最。擒縱舒卷。縱橫",
    "X75n1512_028:0251a05": "變化。放開江海。魚龍得游泳之方。把斷乾坤。鬼神",
    "X75n1512_028:0251a06": "無行走之路。草木亦當稽首。土木為之發光。誠哉",
    "X75n1512_028:0251a07": "斯言。觀其本錄垂代。勘辨作略。機機盡善。局局皆",
    "X75n1512_028:0251a08": "新。此所以風流天下。宗嗣綿綿。與臨濟角立而無",
    "X75n1512_028:0251a09": "盡也。噫。後五百歲閱其殘編斷簡。猶足以啟廸昏",
    "X75n1512_028:0251a10": "翳。况當日親槌拂者乎。",
    "X75n1512_028:0251a11": "後周顯德四年七月。清涼文益禪師示疾。江南國主",
    "X75n1512_028:0251a12": "親降候問。越旬有五日沐浴辭眾端坐而逝。停龕三",
    "X75n1512_028:0251a13": "七。顏貌如生。公卿李建勳而下。素服奉全身建塔。諡",
    "X75n1512_028:0251a14": "曰大法眼禪師。師餘杭人。姓魯氏。初究教乘。傍探儒",
    "X75n1512_028:0251a15": "典。游方遇羅漢琛禪師頓明大事。久之卓庵而居。次",
    "X75n1512_028:0251a16": "歷江外。至臨川。州牧請住崇壽。開堂日示眾曰。諸人",
    "X75n1512_028:0251a17": "既盡在這裏。山僧不可無言。與大眾舉一古人方便。",
    "X75n1512_028:0251a18": "珍重。便下座。時有僧出禮拜。師曰好問著。僧擬伸問。",
    "X75n1512_028:0251a19": "師曰。長老未開堂不答話。有僧自長慶來。師舉先長",
    "X75n1512_028:0251a20": "慶和尚偈問曰。作麼生是萬象之中獨露身。僧舉一",
    "X75n1512_028:0251a21": "指。師曰恁麼會又爭辨。曰和尚尊意如何。師曰喚什",
    "X75n1512_028:0251a22": "麼作萬象。曰古人不撥萬象。師曰。萬象之中獨露身。",
    "X75n1512_028:0251a23": "說什麼撥不撥。僧豁然大悟。述偈投誠。自是諸方會",
    "X75n1512_028:0251a24": "下存知解者翕然而至。始則行行如也。師微以激發。",
    "X75n1512_028:0251b01": "皆漸而服膺。海參之眾常不下千計。上堂。大眾立久。",
    "X75n1512_028:0251b02": "師乃謂曰。只麼便散去。還有佛法也無。試說看。若無。",
    "X75n1512_028:0251b03": "又來這裏作麼。若有。大市裏人聚處亦有。何須到這",
    "X75n1512_028:0251b04": "裏。諸人各曾看還深觀百門義海．華嚴論．涅槃經。諸",
    "X75n1512_028:0251b05": "多弟子阿那箇教中有這箇時節。若有。試舉看。莫是",
    "X75n1512_028:0251b06": "恁麼經裏有恁麼語是此時節麼。有什麼交涉。所以",
    "X75n1512_028:0251b07": "微言滯於心首。皆為緣慮之場。實際居於目前。飜為",
    "X75n1512_028:0251b08": "名相之境。又作麼生得飜去。若也飜去。又作麼生得",
    "X75n1512_028:0251b09": "正去。還會麼。莫只恁麼念策子。有什麼用處。未幾道",
    "X75n1512_028:0251b10": "行聞於江表。金陵國主重師之道。迎居報恩。號淨慧",
    "X75n1512_028:0251b11": "禪師。次遷清凉。朝夕開法。諸方叢林咸仰風化。致異",
    "X75n1512_028:0251b12": "域有慕其法者涉遠而至。師調機順物斥滯磨昏。凡",
    "X75n1512_028:0251b13": "舉古德三昧。或呈解請益。皆應病與藥。隨根入者不",
    "X75n1512_028:0251b14": "可勝紀。尋以韶國師等化旺東南。遂剏立法眼宗旨。",
    "X75n1512_028:0251b15": "論曰。禪門自洞山．臨濟．大仰各立門庭。至雪峰別",
    "X75n1512_028:0251b16": "出雲門．玄沙。再世而出法眼。學者從而慕向之。繇",
    "X75n1512_028:0251b17": "而柝為五宗。竊觀其應機說法。浩乎沛然。猶普賢",
    "X75n1512_028:0251b18": "之圓融華藏。彌勒之出現樓閣。維摩之搏取世界。",
    "X75n1512_028:0251b19": "孰敢擬議哉。凡自數公之後。代不乏賢。葢甞論禪",
    "X75n1512_028:0251b20": "宗本於妙悟。則具徹法眼。超佛知見。如大日輪曜",
    "X75n1512_028:0251b21": "耀天下。萬機頓赴而縱奪自由。所以德山棒．臨濟喝",
    "X75n1512_028:0251b22": "如眼眼相對鏡鏡相照。自非大根上智莫能領其",
    "X75n1512_028:0251b23": "髣髴。何則。格外靈機非意識境界。迨乎接誘中下",
    "X75n1512_028:0251b24": "之機。則多方開示。猶恐學者不即諦信。乃始援引",
    "X75n1512_028:0251c01": "教中至極之說以助發揮。故達磨洞山有不違教",
    "X75n1512_028:0251c02": "之說。夫豈專守枯椿而已哉。若教乘學者則緣文",
    "X75n1512_028:0251c03": "義趣向。加以根噐敏利。游學日久研磨浸清。索隱",
    "X75n1512_028:0251c04": "鈎深。往往佛知見地可得而言也。致其銓量大教。",
    "X75n1512_028:0251c05": "立宗定趣。亦有假借宗師過量語句以為準衡。然",
    "X75n1512_028:0251c06": "此但見相似而已。若不徹悟心源。皆業識上光影。",
    "X75n1512_028:0251c07": "謂之死句亦謂之義路。以正眼照之。猶盲夫摸象。",
    "X75n1512_028:0251c08": "雖脊尾耳鬣僅得而知。然不若開眼全見之省力",
    "X75n1512_028:0251c09": "也。此宗門直指與義學相遼所從來遠矣。是故禪",
    "X75n1512_028:0251c10": "稱教外別傳。而教不足以擬禪也。雖然。非教無以",
    "X75n1512_028:0251c11": "顯禪之深。非禪無以臻教之妙。唯悟徹者兼資律",
    "X75n1512_028:0251c12": "儀高行而後融通自在也。世固有席福緣。挾左道。",
    "X75n1512_028:0251c13": "冐聲勢而顯者。宗乘教典。戒律軌儀。漫然未甞一",
    "X75n1512_028:0251c14": "[(厂@((既旡)日+口))*頁]。直以禪門問答腐熟語句汎口傳授。脂膏其吻。",
    "X75n1512_028:0251c15": "為道為禪展轉欺誑。有不可勝言者。昔東坡所謂",
    "X75n1512_028:0251c16": "至使婦人孺子抵掌嬉戲爭談禪悅。高者為名。下",
    "X75n1512_028:0251c17": "者為利。餘波末流無所不至。而佛法微矣。此正中",
    "X75n1512_028:0251c18": "末世之弊也。故今博采累朝外護聖賢緒餘。及弘",
    "X75n1512_028:0251c19": "教秉律韵人勝士。興失禪林宗師提綱警策法要。",
    "X75n1512_028:0251c20": "規仰司馬文正公通鑑。裁成此書。凡二十有八卷。",
    "X75n1512_028:0251c21": "垂二十萬言。將以遺諸後學。則予豈敢特欲前賢",
    "X75n1512_028:0251c22": "外護之迹。常存几案日見而諷詠之。惟是",
    "X75n1512_028:0251c23": "皇朝聖賢頌述吾教之作浩博尤多。附",
    "X75n1512_028:0251c24": "四聖御製序於左方。若其宅文。予之精力疲竭。于",
    "X75n1512_028:0252a01": "此而未遑纂輯。請俟後之作者云耳。",
    "X75n1512_028:0252a03": "隆興佛教編年通論卷第二十八(終)"
}