{
    "T48n2016_057:0742c02": "宗鏡錄卷第五十七",
    "T48n2016_057:0742c04": "慧日永明寺主智覺禪師延壽集",
    "T48n2016_057:0742c05": "[0742c05] 夫楞伽經所明三種識。謂真識。現識。及分別",
    "T48n2016_057:0742c06": "事識。此中三識。於八識中。如何分別。",
    "T48n2016_057:0742c07": "[0742c07] 答。真謂本覺。現謂第八。餘七俱名分別事識。",
    "T48n2016_057:0742c08": "雖第七識不緣外塵。緣第八故。名分別事。真",
    "T48n2016_057:0742c09": "謂本覺者。即八識之性。經中有明九識。於八",
    "T48n2016_057:0742c10": "識外。立九識名。即是真識。若約性收。亦不離",
    "T48n2016_057:0742c11": "八識。以性遍一切處故。[0742c11] 問。但說賴耶等八",
    "T48n2016_057:0742c12": "識。俗諦已顯。云何說十一種識。又究竟指歸。",
    "T48n2016_057:0742c13": "唯一真實性。復云何說廣略等諸識。[0742c13] 答。因",
    "T48n2016_057:0742c14": "相顯性。非無所以。攝未歸本。自有端由。攝",
    "T48n2016_057:0742c15": "大乘論云。若不定明一切法唯有識。真實性",
    "T48n2016_057:0742c16": "則不得顯現。若不具說十一識。說俗諦不盡。",
    "T48n2016_057:0742c17": "若止說前五識。唯得俗諦根本。不得俗諦差",
    "T48n2016_057:0742c18": "別義。若說俗諦不遍。真識則不明了。真不明",
    "T48n2016_057:0742c19": "了。則遣俗不盡。是故具說十一識。通攝俗諦。",
    "T48n2016_057:0742c20": "是以了俗無性。即達真空。真空雖空。而不壞",
    "T48n2016_057:0742c21": "相。俗有雖有。恒常體虛。是知隨緣非有之真",
    "T48n2016_057:0742c22": "諦。恒不異事而顯現。寂滅非無之俗諦。恒不",
    "T48n2016_057:0742c23": "異真而成立。上來所引二識。三識。八識。九識。",
    "T48n2016_057:0742c24": "十一識等。不出一心宗。所以楞伽經云。一切",
    "T48n2016_057:0742c25": "諸度門。佛心為第一。又云。佛語心為宗。無門",
    "T48n2016_057:0742c26": "為法門。所言宗者。謂心實處。約其真心之性。",
    "T48n2016_057:0742c27": "隨其義開體用二門。即同起信立心真如門。",
    "T48n2016_057:0742c28": "心生滅門。真如是體。生滅是用。然諸識不出",
    "T48n2016_057:0742c29": "體用二心。一體心。是寂滅心。即九識體。二用",
    "T48n2016_057:0743a01": "心。是生滅心。即前八識用。體用隱顯。說為二",
    "T48n2016_057:0743a02": "心。以用即體故。生滅即不生滅。以體即用故。",
    "T48n2016_057:0743a03": "不生滅即生滅。以生滅無性。用而不多。以寂",
    "T48n2016_057:0743a04": "滅隨緣。體而非一。非多非一體用常冥。而",
    "T48n2016_057:0743a05": "一而多。體用恒現。識性是體。識相是用。體用",
    "T48n2016_057:0743a06": "互成。皆歸宗鏡。唯識疏鈔云。識性識相。無不",
    "T48n2016_057:0743a07": "歸心。心王心所。皆名唯識者。謂圓成實性。是",
    "T48n2016_057:0743a08": "識性。依他起性。是識相。皆不離心也。或可諸",
    "T48n2016_057:0743a09": "無為法。名識性。得等分位。色等所變。是識相。",
    "T48n2016_057:0743a10": "皆不離心也。識之相應名心所。識之自性名",
    "T48n2016_057:0743a11": "心王。心王最勝。稱之為主。攝所從心。名歸",
    "T48n2016_057:0743a12": "心。攝得等分位。兼色等所變。歸於見分等。名",
    "T48n2016_057:0743a13": "泯相。性相不相離。總名唯識也。[0743a13] 問。境不離",
    "T48n2016_057:0743a14": "識。識不離境者。何秖云唯識。不名唯境。[0743a14] 答。",
    "T48n2016_057:0743a15": "雖互相生。境從識變。然古釋。境由心分別方",
    "T48n2016_057:0743a16": "生。由心生故。名唯識。識不由境分別生。不由",
    "T48n2016_057:0743a17": "境故。不可名唯境。[0743a17] 問。心是境家增上緣。境假",
    "T48n2016_057:0743a18": "心生。名唯識。境是心家所緣緣。心假境生。應",
    "T48n2016_057:0743a19": "名唯境。[0743a19] 答。離心執境是虛妄。為遮妄心名",
    "T48n2016_057:0743a20": "唯識。悟心無我出沈淪。不約二緣名唯境。又",
    "T48n2016_057:0743a21": "有境無境。皆是自心。其心悉生。一若緣有境",
    "T48n2016_057:0743a22": "生心者。即是自識相分。一切實境。不離能緣",
    "T48n2016_057:0743a23": "之心。於自識外。實無其境。二若緣無境生心",
    "T48n2016_057:0743a24": "者。如獨生散意。緣過去未來。空華兔角一切",
    "T48n2016_057:0743a25": "無法時。心亦起故。如百法鈔云。舊云。緣無不",
    "T48n2016_057:0743a26": "生慮不正。[0743a26] 問。何以不正。[0743a26] 答。如緣空華兔角一",
    "T48n2016_057:0743a27": "切無法時。心亦起故。何以。言緣無不生慮耶。",
    "T48n2016_057:0743a28": "故知有獨影境內心相分。此相分望見分。亦",
    "T48n2016_057:0743a29": "成所緣緣義。若無內心相分。其心即不生。唐",
    "T48n2016_057:0743b01": "三藏云。境非真慮起。證知唯有識。雖遍計所",
    "T48n2016_057:0743b02": "執相。雖即非真。而不無內心相分能牽生心",
    "T48n2016_057:0743b03": "故。由此四句分別。一無影有質。其心不生。二",
    "T48n2016_057:0743b04": "有影無質。其心得生。三影質俱有。心生可知。",
    "T48n2016_057:0743b05": "四影質俱無。心亦得起。即根本智。證真如是。",
    "T48n2016_057:0743b06": "唯識論云。有境牽生心。若真理為境。能牽生",
    "T48n2016_057:0743b07": "智心。若俗諦為境。能牽生識心。則未有無心",
    "T48n2016_057:0743b08": "境。曾無無境心。[0743b08] 問。八識之中。約因位初地已",
    "T48n2016_057:0743b09": "去。幾識成無漏。[0743b09] 答。古德釋云。唯六七二識",
    "T48n2016_057:0743b10": "成無漏。六即第六識。初地門中二十二心。所。",
    "T48n2016_057:0743b11": "成妙觀察智。七即第七識。二十二心。所。成平",
    "T48n2016_057:0743b12": "等性智。此二智品相應。俱離障染。故名無漏。",
    "T48n2016_057:0743b13": "若五八等識。定是有漏。[0743b13] 問。云何第六得成無",
    "T48n2016_057:0743b14": "漏耶。[0743b14] 答。謂初地入無漏心時。斷分別二障種",
    "T48n2016_057:0743b15": "現習氣。故無漏。[0743b15] 問。第六能斷惑。斷惑成無漏。",
    "T48n2016_057:0743b16": "第七不能斷惑。何故亦成無漏。[0743b16] 答。謂第七識",
    "T48n2016_057:0743b17": "是第六所依根。第六是能依識。能依識既成",
    "T48n2016_057:0743b18": "無漏。第七所依亦成無漏。謂第六入生法二",
    "T48n2016_057:0743b19": "空觀時。第七識中俱生我法二執。現行。伏令",
    "T48n2016_057:0743b20": "不起故。第七成無漏。[0743b20] 問。何故第八是有漏耶。",
    "T48n2016_057:0743b21": "[0743b21] 答。第八是總報主。持種受熏。若因中便成無",
    "T48n2016_057:0743b22": "漏。即一切有漏雜染種子皆散失故。即便成",
    "T48n2016_057:0743b23": "佛。何用更二劫修行耶。[0743b23] 問。前五既非是總報",
    "T48n2016_057:0743b24": "主。何故不成無漏。[0743b24] 答。前五根是第八親相分。",
    "T48n2016_057:0743b25": "能變第八既是有漏。所變五根亦有漏。五根",
    "T48n2016_057:0743b26": "是所依尚有漏。能依五識。亦成有漏也。如上",
    "T48n2016_057:0743b27": "依經論分別諸識。開合不同。皆依體用。約體",
    "T48n2016_057:0743b28": "則無差而差。以全用之體不礙用故。約用則",
    "T48n2016_057:0743b29": "差而無差。以全體之用不失體故。如舉海成",
    "T48n2016_057:0743c01": "波不失海。舉波成海不礙波。非有非無。方窮",
    "T48n2016_057:0743c02": "識性。不一不異。可究心原。如古德云。約諸識",
    "T48n2016_057:0743c03": "門。雖一多不定。皆是體用緣起。本末相收。本",
    "T48n2016_057:0743c04": "者九識。末者五識。從本向末。寂而常用。從末",
    "T48n2016_057:0743c05": "向本。用而常寂。寂而常用。故靜而不結。用而",
    "T48n2016_057:0743c06": "常寂。故動而不亂。靜而不結。故真如是緣起。",
    "T48n2016_057:0743c07": "動而不亂。故緣起是真如。真如是緣起故。無",
    "T48n2016_057:0743c08": "涅槃不生死。即八九為六七。緣起是真如故。",
    "T48n2016_057:0743c09": "無生死不涅槃。即六七為八九。無生死不涅",
    "T48n2016_057:0743c10": "槃故。法界皆生死。無涅槃不生死故。法界皆",
    "T48n2016_057:0743c11": "涅槃。法界皆涅槃。故生死非雜亂。法界皆生",
    "T48n2016_057:0743c12": "死。故涅槃非寂靜。生死非雜亂。眾生即是佛。",
    "T48n2016_057:0743c13": "涅槃非寂靜。佛即是眾生。是以法界違故。說",
    "T48n2016_057:0743c14": "涅槃是生死。即理隨情用。法界順故。說生死",
    "T48n2016_057:0743c15": "是涅槃。即情隨理用。如此明時。說情非理外。",
    "T48n2016_057:0743c16": "理非情外。情非理外故。所以即實說六七為",
    "T48n2016_057:0743c17": "八九。實者。體也。理非情外故。所以即假說八",
    "T48n2016_057:0743c18": "九為六七。假者。用也。以假實無礙。故人法俱",
    "T48n2016_057:0743c19": "空。以體用無礙。故空無可空。人法俱空。故說",
    "T48n2016_057:0743c20": "絕待。空無可空。故言妙用。如斯說者。亦是排",
    "T48n2016_057:0743c21": "情之言。論其至實者。不可以名相得。至極者。",
    "T48n2016_057:0743c22": "不可以二諦辯。不可以名相得。故非言像能",
    "T48n2016_057:0743c23": "詮。不可以二諦辯。故非有無能說。故云至",
    "T48n2016_057:0743c24": "理無言。賢聖默然。言語道斷。心行處滅。正可",
    "T48n2016_057:0743c25": "以神會。不可以心求。[0743c25] 問。覺海澄源。一心湛",
    "T48n2016_057:0743c26": "寂。云何最初。起諸識浪。[0743c26] 答。雖云識浪。起處",
    "T48n2016_057:0743c27": "無從。無始無生。能窮識性。只謂不覺。忽爾念",
    "T48n2016_057:0743c28": "生。猶若澄瀾。欻然風起。不出不入。洶涌之洪",
    "T48n2016_057:0743c29": "浪滔天。非內非外。顛倒之狂心遍境。起信論",
    "T48n2016_057:0744a01": "云。以不知真法一故。心不相應。忽然念動。名",
    "T48n2016_057:0744a02": "為無明。此是現根本無明。最極微細。未有能",
    "T48n2016_057:0744a03": "所王數差別。故云不相應。非同心王心所相",
    "T48n2016_057:0744a04": "應也。唯此無明為染法之原。最極微細。更",
    "T48n2016_057:0744a05": "無染法能為此本。故云忽然念起也。無明之",
    "T48n2016_057:0744a06": "前。無別有法為始集之本。故云無始。則是忽",
    "T48n2016_057:0744a07": "然義。非約時節以說忽然而起。無初故也。又",
    "T48n2016_057:0744a08": "釋摩訶衍論云。不如實知真如法一故。不覺",
    "T48n2016_057:0744a09": "心起者。即是顯示根本不覺之起因緣。根本",
    "T48n2016_057:0744a10": "不覺。何因緣故。得起而有。因不如故。得起而",
    "T48n2016_057:0744a11": "有。何等法中而不如耶。謂三法中而不如故。",
    "T48n2016_057:0744a12": "言不如者。當有何義。謂違逆義故。云何三法。",
    "T48n2016_057:0744a13": "一者實知一法。二者真如一法。三者一心一",
    "T48n2016_057:0744a14": "法。是名為三。實知法者。謂一切覺。即能達智。",
    "T48n2016_057:0744a15": "真如法者。謂平等理。即所達境。一心法者。謂",
    "T48n2016_057:0744a16": "一法界。即所依體。於此三法皆違逆故。無明",
    "T48n2016_057:0744a17": "元起。是故說言。謂不如實知真如法一故。不",
    "T48n2016_057:0744a18": "覺心起。彼三種法。皆守一中。終不離。故通名",
    "T48n2016_057:0744a19": "一。又論云。以無明熏力。不覺心動。最初成其",
    "T48n2016_057:0744a20": "業識。因此業識。復生轉識等。論釋云。最初不",
    "T48n2016_057:0744a21": "覺。稱為第一業相。能見所見。無有差別。心王",
    "T48n2016_057:0744a22": "念法。不可分析。唯有精動隱流之義。故名為",
    "T48n2016_057:0744a23": "業。如是動流。只由不覺。第二轉相。以業相念",
    "T48n2016_057:0744a24": "為所依故。轉作能緣。流成了相。第三現相。以",
    "T48n2016_057:0744a25": "了別轉為所依。戲論境界。具足現前。所緣相",
    "T48n2016_057:0744a26": "分圓滿安布。依此見分。現彼相分。又動相者。",
    "T48n2016_057:0744a27": "動為業識。理極微細。謂本覺心。因無明風。舉",
    "T48n2016_057:0744a28": "體微動。微動之相。未能外緣。即不覺故。謂從",
    "T48n2016_057:0744a29": "本覺有不覺生。即為業相。喻如海微波。從靜",
    "T48n2016_057:0744b01": "微動。而未從此轉移本眾。轉相者。假無明",
    "T48n2016_057:0744b02": "力。資助業相。轉成能緣。有能見用。向外面起。",
    "T48n2016_057:0744b03": "即名轉相。雖有轉相。而未能現五塵所緣境",
    "T48n2016_057:0744b04": "相。喻如海波浪。假於風力。兼資微動。從此",
    "T48n2016_057:0744b05": "擊波。轉移而起。現相者。從轉相而成現相。方",
    "T48n2016_057:0744b06": "有色塵山河大地器世間等。仁王般若經云。",
    "T48n2016_057:0744b07": "爾時世尊告波斯匿王。汝先問云。復以何相",
    "T48n2016_057:0744b08": "而住觀察。菩薩摩訶薩。應如是觀。以幻化身",
    "T48n2016_057:0744b09": "而見幻化。正住平等。無有彼我。如是觀察。化",
    "T48n2016_057:0744b10": "利眾生。然諸有情。於久遠劫。初剎那識。異於",
    "T48n2016_057:0744b11": "木石。生得染淨。各自能為無量無數染淨識。",
    "T48n2016_057:0744b12": "本。從初剎那不可說劫。乃至金剛終一剎那。",
    "T48n2016_057:0744b13": "有不可說不可說識。生諸有情色心二法。色",
    "T48n2016_057:0744b14": "名色蘊。心名四蘊。皆積聚性。隱覆真實。古釋",
    "T48n2016_057:0744b15": "云。初剎那識異於木石者。有說。初識。隨於何",
    "T48n2016_057:0744b16": "趣。續生位中。最初剎那第八識也。識有緣慮。",
    "T48n2016_057:0744b17": "異於木石。有說初識。如楞伽經云。諸識有三",
    "T48n2016_057:0744b18": "種相。謂轉相。業相。真相。言真相者。本覺真",
    "T48n2016_057:0744b19": "心。不藉妄緣。名自真相。業相者。根本無明。起",
    "T48n2016_057:0744b20": "靜令動。動為業識。極微細故。轉相者。是能見",
    "T48n2016_057:0744b21": "相。依前業相。轉成能緣。雖有能緣。而未能顯",
    "T48n2016_057:0744b22": "所緣境故。現相者。即境界相。依前轉相。能現",
    "T48n2016_057:0744b23": "境故。又云。頓分別知自心現身。及身安立受",
    "T48n2016_057:0744b24": "用境界。如次即是根身。外器。色等五境。以一",
    "T48n2016_057:0744b25": "切時任運現故。此是三細。即本識故。最初業",
    "T48n2016_057:0744b26": "識。即為初。依生起門。為次第故。又遠劫來時。",
    "T48n2016_057:0744b27": "無初始。過未。無體。熏習。唯心妄念為初。違真",
    "T48n2016_057:0744b28": "起故。又從靜起動。名之為業。從內趣外。名之",
    "T48n2016_057:0744b29": "為轉。真如之性。不可增減。名為真相。亦名真",
    "T48n2016_057:0744c01": "識。此真識。即業轉現等三性。即神解性。不同",
    "T48n2016_057:0744c02": "虛空。通名識。亦名自相。不藉他成故。亦名",
    "T48n2016_057:0744c03": "智相。覺照性故。所以云。本覺真心。不藉妄",
    "T48n2016_057:0744c04": "緣。以真心之體。即是本覺。非動轉相。是覺性",
    "T48n2016_057:0744c05": "故。又釋云。初剎那識異於木石者。謂一念識。",
    "T48n2016_057:0744c06": "有覺受故。異於木石。即顯前念中有末心。所",
    "T48n2016_057:0744c07": "見赤白二穢。即同外器木石種類。此識生時。攬",
    "T48n2016_057:0744c08": "彼為身。故異木石。[0744c08] 問。遠劫無始。何名初識",
    "T48n2016_057:0744c09": "耶。[0744c09] 答。過去未來無體。剎那熏習。唯屬現在。",
    "T48n2016_057:0744c10": "現在正起妄念之時。妄念違真。名為初識。非",
    "T48n2016_057:0744c11": "是過去有識創起。名為初識也。故知橫該一",
    "T48n2016_057:0744c12": "切處。&#x7AEA;通無量時。皆是即今現在一心。更無",
    "T48n2016_057:0744c13": "別理。所以法華經云。我觀久遠。猶若今日。則",
    "T48n2016_057:0744c14": "三世情消。契無時之正軌。一真道現。證唯識",
    "T48n2016_057:0744c15": "之圓宗。[0744c15] 問。經明初剎那識。異於木石。生得染",
    "T48n2016_057:0744c16": "淨。各自能為無量無數染淨識。本。從初剎那",
    "T48n2016_057:0744c17": "不可說劫。乃至金剛經一剎那。有不可說不",
    "T48n2016_057:0744c18": "可說識。生諸有情色心二法者。則有染有淨。",
    "T48n2016_057:0744c19": "有生有滅。此識約生滅門中。有幾種生滅。",
    "T48n2016_057:0744c20": "[0744c20] 答。真門順性。妙合無生。世相隨緣。似分起盡。楞",
    "T48n2016_057:0744c21": "伽經云。大慧菩薩摩訶薩白佛言。世尊。諸識",
    "T48n2016_057:0744c22": "有幾種生住滅。佛告大慧。識有二種生住滅。",
    "T48n2016_057:0744c23": "非思量所知。謂流注生住滅。相生住滅。古釋",
    "T48n2016_057:0744c24": "云。言流注者。唯目第八。三相微隱。種現不斷。",
    "T48n2016_057:0744c25": "名為流注。由無明緣。初起業識。故說為生。相",
    "T48n2016_057:0744c26": "續長劫。故名為住。到金剛定。等覺一念。斷本",
    "T48n2016_057:0744c27": "無明。名流注滅。相生滅住者。謂餘七識。心",
    "T48n2016_057:0744c28": "境&#x9E81;顯。故名為相。雖七緣八望六為細。具有",
    "T48n2016_057:0744c29": "四惑。亦云&#x9E81;故。依彼現識自種諸境。緣合生",
    "T48n2016_057:0745a01": "七說為相生。長劫熏習。名為相住。從末向本。",
    "T48n2016_057:0745a02": "漸伏及斷。至七地滿。名為相滅。依前生滅。立",
    "T48n2016_057:0745a03": "迷悟依。依後生滅。立染淨依。後短前長。事分",
    "T48n2016_057:0745a04": "二別。即是流注生住滅。相生住滅。是以海水",
    "T48n2016_057:0745a05": "得風。變作波濤之相。心水遇境。密成流注之",
    "T48n2016_057:0745a06": "生。前波引後波。鼓滄溟而不絕。新念續舊念。",
    "T48n2016_057:0745a07": "騰心海以常興。從此汩亂澄源。昏沈覺海。是",
    "T48n2016_057:0745a08": "知因真起妄。不覺無明之動搖。如從水成波。",
    "T48n2016_057:0745a09": "全是外風之鼓擊。內外和合。因緣發萌。遂成",
    "T48n2016_057:0745a10": "能見之心。便現所觀之境。因照而俄生智鑑。",
    "T48n2016_057:0745a11": "因智而分別妍媸。從此取捨情分。愛憎。心變。",
    "T48n2016_057:0745a12": "於五塵境。執著堅牢。向六情根。相續不斷。因",
    "T48n2016_057:0745a13": "茲愛河浪底沈溺無憂。欲火焰中。焚燒罔懼。",
    "T48n2016_057:0745a14": "甘心受黑城之極苦。不覺不知。沒命貪夢宅",
    "T48n2016_057:0745a15": "之浮榮。難惺難悟。若能了最初一念。起滅何",
    "T48n2016_057:0745a16": "從。頓入無生。復本真覺。則塵塵寂滅。六趣之",
    "T48n2016_057:0745a17": "籠檻難羈。念念虛玄。九結之網羅休絆。猶如",
    "T48n2016_057:0745a18": "巨海風息。不起微漣。察動相之本空。見緣生",
    "T48n2016_057:0745a19": "之無體。則窮源濕性。湛爾清冷。萬像森羅煥",
    "T48n2016_057:0745a20": "然明白。所以賢劫定意經云。了一切空。是曰",
    "T48n2016_057:0745a21": "一心。[0745a21] 問。宗鏡搜玄。云何說識。[0745a21] 答。只為識",
    "T48n2016_057:0745a22": "性幽玄。難窮本末。唯佛能了。下位莫知。以無",
    "T48n2016_057:0745a23": "跡無形。為萬有之本。唯深唯妙。作眾聖之原。",
    "T48n2016_057:0745a24": "如菩薩處胎經五道尋識品云。爾時世尊。將",
    "T48n2016_057:0745a25": "欲示現識所趣向。道識。俗識。有為識。無為識。",
    "T48n2016_057:0745a26": "有漏識。無漏識。華識。果識。報識。無報識。天識。",
    "T48n2016_057:0745a27": "龍識。鬼。神。阿脩羅。迦樓羅。緊那羅。摩&#x777A;羅伽。",
    "T48n2016_057:0745a28": "人。非人識。上至二十八天識。下至無救地獄",
    "T48n2016_057:0745a29": "識。爾時世尊。即於胎中。現勾鎖骸骨。遍滿三",
    "T48n2016_057:0745b01": "千大千世界。佛告阿祈陀。能別此骸骨識耶。",
    "T48n2016_057:0745b02": "對曰。不別。何以故。未得通徹。行力未至。佛",
    "T48n2016_057:0745b03": "告彌勒菩薩。汝此天中。未得神通耶。彌勒白",
    "T48n2016_057:0745b04": "佛言。有成就者。有不成就者。佛告彌勒。汝觀",
    "T48n2016_057:0745b05": "勾鎖骸骨。令一切眾。知識所趣。分別決了。令",
    "T48n2016_057:0745b06": "無疑滯。爾時彌勒菩薩即從座起。手執金剛",
    "T48n2016_057:0745b07": "七寶神杖。攬勾鎖骸骨。聽彼骨聲。即白佛言。",
    "T48n2016_057:0745b08": "此人命終。瞋恚結多。識墮龍中。次復攪骨。此",
    "T48n2016_057:0745b09": "人前身。十跡行具。得生天上。次復攪骨。此人",
    "T48n2016_057:0745b10": "前身。破戒犯律。生地獄中。如是攪骨。有漏無",
    "T48n2016_057:0745b11": "漏。有為無為。從二十八天。下至無救地獄。知",
    "T48n2016_057:0745b12": "識所趣。善惡果報。白黑行報。有一全身舍利。",
    "T48n2016_057:0745b13": "無有缺減。爾時彌勒。以杖攪之。推尋此識。了",
    "T48n2016_057:0745b14": "不知處。如是三攪。前白佛言。此人神識。了不",
    "T48n2016_057:0745b15": "可知。將非如來入涅槃耶。佛告彌勒。汝紹佛",
    "T48n2016_057:0745b16": "位。於當來世。當得作佛。成無上道。何以攪舍",
    "T48n2016_057:0745b17": "利而不知識處耶。彌勒白佛言。佛不思議。不",
    "T48n2016_057:0745b18": "可限量。非我等境界。所能籌量。今有狐疑。唯",
    "T48n2016_057:0745b19": "願世尊。當解說之。五道神識。盡能得知。彼善",
    "T48n2016_057:0745b20": "惡所趣。不敢有疑。於如來所。今此舍利。無有",
    "T48n2016_057:0745b21": "缺減。願說此識。令我等知。佛告彌勒。過去未",
    "T48n2016_057:0745b22": "來現在諸佛。舍利流布。非汝等境界所能分",
    "T48n2016_057:0745b23": "別。何以故。此舍利。即是吾舍利。何能尋究如",
    "T48n2016_057:0745b24": "來神識。今當與汝。分別。如來上中下識。至薩",
    "T48n2016_057:0745b25": "芸然。各各不同。初住菩薩。未立根德力。雖得",
    "T48n2016_057:0745b26": "神通。二住菩薩。以天眼觀。知識所趣。退不退",
    "T48n2016_057:0745b27": "地。亦復觀見。欲界色界。無色界者。或復觀見。",
    "T48n2016_057:0745b28": "生東方無數恒河沙佛剎。供養諸佛。奉律無",
    "T48n2016_057:0745b29": "礙。亦復知彼受記劫數。一劫二劫。乃至百千",
    "T48n2016_057:0745c01": "億劫。或有菩薩。於三住地。觀見舍利。知識所",
    "T48n2016_057:0745c02": "趣。於有餘涅槃。無餘涅槃。然復不見四住所",
    "T48n2016_057:0745c03": "行。識所趣向。四住菩薩。見一見二三住識法。",
    "T48n2016_057:0745c04": "然復不見五住舍利識法所趣。乃至唯佛。知",
    "T48n2016_057:0745c05": "佛神識所念。又偈云。識神無形法。五大以",
    "T48n2016_057:0745c06": "為家。分別善惡行。去就別真偽。識示善道處。",
    "T48n2016_057:0745c07": "永到安隱道。識為第六王。餘大最不如。[0745c07] 問。",
    "T48n2016_057:0745c08": "心識二名。有何勝劣。[0745c08] 答。心是如來藏心真",
    "T48n2016_057:0745c09": "如之性。識是心之所生。無有一法。不從真心",
    "T48n2016_057:0745c10": "性起。故首楞嚴經云。諸法所生。唯心所現。心",
    "T48n2016_057:0745c11": "是本。即勝。識是依。即劣。如圓覺疏云。生法本",
    "T48n2016_057:0745c12": "無。一切唯識。識如幻夢。但是一心。[0745c12] 問。設使",
    "T48n2016_057:0745c13": "識無其體。云何得是心乎。[0745c13] 答。以識本是心所",
    "T48n2016_057:0745c14": "成故。故識無體。則是一心。何異境從識生。攝",
    "T48n2016_057:0745c15": "境歸識。若通而論之。則本是一心。心變為識。",
    "T48n2016_057:0745c16": "識變諸境。由是攝境歸識。攝識歸心也。[0745c16] 問。前",
    "T48n2016_057:0745c17": "已廣明識相。如何是智。[0745c17] 答。分別是識。無分",
    "T48n2016_057:0745c18": "別是智。如大寶積經云。佛言。所言識者。謂",
    "T48n2016_057:0745c19": "能了別眼所知色。耳所知聲。鼻所知香。舌所",
    "T48n2016_057:0745c20": "知味。身所知觸。意所知法。是名為識。所言智",
    "T48n2016_057:0745c21": "者。於內寂靜。不行於外。唯依於智。不於一法",
    "T48n2016_057:0745c22": "而生分別。及種種分別。是名為智。又舍利弗。",
    "T48n2016_057:0745c23": "從境界生。是名為識。從作意生。是名為識。從",
    "T48n2016_057:0745c24": "分別生。是名為識。無取無執。無有所緣。無",
    "T48n2016_057:0745c25": "所了別。無有分別。是名為智。又舍利弗。所言",
    "T48n2016_057:0745c26": "識者。住有為法。何以故。無為法中。識不能",
    "T48n2016_057:0745c27": "行。若能了達無為之法。是名為智。又月燈三",
    "T48n2016_057:0745c28": "昧經偈云。不寂者是想。寂滅者是智。若知想",
    "T48n2016_057:0745c29": "自性。便離於諸想。若有想可遣。是則還有想。",
    "T48n2016_057:0746a01": "彼行想戲論。是人不離想。若人作是心。是想",
    "T48n2016_057:0746a02": "誰所起。是想誰能證。誰能滅是想。起想之法",
    "T48n2016_057:0746a03": "者。諸佛莫能得。即於此處有。無我離取著。若",
    "T48n2016_057:0746a04": "其心不生。何由得起想。若心得解脫。彼則無",
    "T48n2016_057:0746a05": "由起。若證於解脫。心則不思議。心不思議故。",
    "T48n2016_057:0746a06": "成就不思議。我本作是念。安住心地已。棄捨",
    "T48n2016_057:0746a07": "一切心。願成不思議。白淨法果報。&#x89A9;見於無",
    "T48n2016_057:0746a08": "為。一念能了知。一切眾生念。眾生即是心。心",
    "T48n2016_057:0746a09": "即是如來。諸佛不思議。顯了於此心。[0746a09] 問。心",
    "T48n2016_057:0746a10": "王妙義。八識真原。顯正理以圓明。據聖教為",
    "T48n2016_057:0746a11": "定量。理事齊舉。已斷纖疑。心所之門。如何開",
    "T48n2016_057:0746a12": "演。[0746a12] 答。此申第二心所有法。此心所六位。都有",
    "T48n2016_057:0746a13": "五十一法。遍行有五。別境有五。善有十一。根",
    "T48n2016_057:0746a14": "本煩惱有六。隨煩惱有二十。不定有四。遍行",
    "T48n2016_057:0746a15": "者。遍四一切。四一切者。一性一切者。即三",
    "T48n2016_057:0746a16": "性。一善。二不善。三無記性等。二地一切者。即",
    "T48n2016_057:0746a17": "九地。一欲界五趣地。色界四禪四地。無色界",
    "T48n2016_057:0746a18": "四空四地。三時一切者。時。即同一剎那時也。",
    "T48n2016_057:0746a19": "此作意等五心所。皆同時起。故名時一切。四。",
    "T48n2016_057:0746a20": "俱一切者。俱。即遍諸心等。與八識俱。意云。此",
    "T48n2016_057:0746a21": "作意等五遍行。與八識心王俱起時。必有同",
    "T48n2016_057:0746a22": "時相應五數。又如八識俱起時。皆有遍行五",
    "T48n2016_057:0746a23": "數。故名俱一切。即四一切。是所行所遍。觸等",
    "T48n2016_057:0746a24": "五數。是能行能遍。遍者。是圓義。行者。是遊履",
    "T48n2016_057:0746a25": "義。緣境義。但取見分能緣四一切。不取內二",
    "T48n2016_057:0746a26": "分。內二分但互相緣。即不能外緣一切。又若",
    "T48n2016_057:0746a27": "別境欲等五數。有行非遍。行是能緣。遍是所",
    "T48n2016_057:0746a28": "緣。即所樂等四境。以四境不能令能緣欲等",
    "T48n2016_057:0746a29": "所遍緣。故名有行非遍。應以四句分別。一。",
    "T48n2016_057:0746b01": "是行非遍。即別境。二是遍非行。即真如。三俱",
    "T48n2016_057:0746b02": "句。即遍行。四俱非。即色等。顯揚論云。心所有",
    "T48n2016_057:0746b03": "法者。謂若法從阿賴耶種子所生。依心所起。",
    "T48n2016_057:0746b04": "與心俱轉相應。彼復云何。謂遍行有五。一作",
    "T48n2016_057:0746b05": "意者。謂能警心為性。於所緣境。引心為業。",
    "T48n2016_057:0746b06": "[0746b06] 問。作意為在種位能警心。為在現行能警心。",
    "T48n2016_057:0746b07": "[0746b07] 答。在種位能警心。以作意自性明利。雖在",
    "T48n2016_057:0746b08": "種位。若有境至。而能警心心所種。令生起",
    "T48n2016_057:0746b09": "現。舉喻。如多人同一室宿。外邊有賊來時。眾",
    "T48n2016_057:0746b10": "中有一人。為性少睡。便能警覺餘人。此人雖",
    "T48n2016_057:0746b11": "自身未起。而能警覺餘人令起。亦如內心相",
    "T48n2016_057:0746b12": "分。雖與見分同起。法爾有能牽心功能。今作",
    "T48n2016_057:0746b13": "意亦爾。其作意種子。既警彼諸心心所種。生",
    "T48n2016_057:0746b14": "現行已。作意現行。又能引心現行令趣前境。",
    "T48n2016_057:0746b15": "即此作意。有二功能。一心未起時。能警令起。",
    "T48n2016_057:0746b16": "二若起已。能引令趣境。初是體性。後是業用。",
    "T48n2016_057:0746b17": "二觸。謂根境識三事和合。分別為體。受依為",
    "T48n2016_057:0746b18": "業。又即三和是因。觸是其果。令心心所。觸境",
    "T48n2016_057:0746b19": "為性。受想思等。所依為業。觸若不生時。餘受",
    "T48n2016_057:0746b20": "一心所亦不能生。和合一切心及心所。令同",
    "T48n2016_057:0746b21": "觸前境。是觸自性也。即諸心所緣境時。皆",
    "T48n2016_057:0746b22": "是觸功能自性也。即此觸似彼三和。與受等",
    "T48n2016_057:0746b23": "為所依。是觸之業用也。三受。領納為體。愛緣",
    "T48n2016_057:0746b24": "為業。四想。謂名句文身熏習為緣。取相為體。",
    "T48n2016_057:0746b25": "發言議為業。又想能安立自境分劑。若心起",
    "T48n2016_057:0746b26": "時無此想者。應不能取境分劑相。於境取像",
    "T48n2016_057:0746b27": "為性。施設種種名言為業。種種名言。皆由於",
    "T48n2016_057:0746b28": "想。是想功能。五思。謂念心。造作一切善惡總",
    "T48n2016_057:0746b29": "別報為思體。於善品等。役心為業。觸等五法。",
    "T48n2016_057:0746c01": "心起必有。故是遍行。餘非遍行。別境有五。欲",
    "T48n2016_057:0746c02": "等不遍心故。以四境別。名為別境也。一欲。謂",
    "T48n2016_057:0746c03": "於所樂境。希望為體。勤依為業。又於一切事",
    "T48n2016_057:0746c04": "欲觀察者。有希望故。若不欲觀。隨因境勢。任",
    "T48n2016_057:0746c05": "運緣者。即全無欲。由斯理趣。欲非遍行。二勝",
    "T48n2016_057:0746c06": "解。謂於決定境。如其所應。印解為體。不可引",
    "T48n2016_057:0746c07": "轉為業。又謂邪正等教理證力。於所取境。審",
    "T48n2016_057:0746c08": "決印持。由此異緣。不能引轉故。猶預境。勝解",
    "T48n2016_057:0746c09": "全無。非審決心。亦無勝解。非遍行攝。三念。謂",
    "T48n2016_057:0746c10": "於慣習境。令心明記不忘為體。等持所依為",
    "T48n2016_057:0746c11": "業。又於曾未受體類境中。令不起念。設曾所",
    "T48n2016_057:0746c12": "受。不能明記。念亦不生故。念必非遍行所攝。",
    "T48n2016_057:0746c13": "念與定為所依。為業用。能生正定。故言定依",
    "T48n2016_057:0746c14": "為業。四定。亦云等持。謂於所觀境。專注一緣",
    "T48n2016_057:0746c15": "為體。令心不散。智依為業。又由定令心專注",
    "T48n2016_057:0746c16": "不散。依斯便有決擇智生。若不繫心專注境",
    "T48n2016_057:0746c17": "位。便無定起。故非遍行。五慧。謂於所觀境。簡",
    "T48n2016_057:0746c18": "擇為體。斷疑為業。又於非觀境。愚昧心中。無",
    "T48n2016_057:0746c19": "簡擇故。非遍行攝。此別境五隨位有無。所緣",
    "T48n2016_057:0746c20": "能緣。非定俱故。善有十一。一信。謂於有體。有",
    "T48n2016_057:0746c21": "德。有能。心淨為體。斷不信障。能得菩提資糧",
    "T48n2016_057:0746c22": "圓滿為業。又識論云。信以心淨為性。此性澄",
    "T48n2016_057:0746c23": "清。能淨心等。以心勝故。立心淨名。如水清珠。",
    "T48n2016_057:0746c24": "能清濁水。釋云。唯信是能淨。餘善等皆所淨。",
    "T48n2016_057:0746c25": "故。以心王為主。但言心淨。不言心所。水喻心",
    "T48n2016_057:0746c26": "等。清珠喻信體。以投珠故。濁水便清。以有信",
    "T48n2016_057:0746c27": "故。其心遂淨。二慚。謂依自增上。及法增上。羞",
    "T48n2016_057:0746c28": "恥過惡為體。斷無慚障為業。三愧。謂依世增",
    "T48n2016_057:0746c29": "上。羞恥過惡為體。斷無愧障為業。四無貪。謂",
    "T48n2016_057:0747a01": "於有有具。厭離無執。不藏不愛。無著為體。能",
    "T48n2016_057:0747a02": "斷貪障為業。五無瞋。謂於諸有情。心無損害。",
    "T48n2016_057:0747a03": "慈愍為體。能斷瞋障為業。六無癡。謂正了真",
    "T48n2016_057:0747a04": "實為體。能斷癡障為業。七精進。謂心勇無墮。",
    "T48n2016_057:0747a05": "不自輕賤為體。斷懈怠障為業。八輕安。謂遠",
    "T48n2016_057:0747a06": "離&#x9E81;重。身心調暢為體。斷&#x9E81;重障為業。九不",
    "T48n2016_057:0747a07": "放逸。謂總攝無貪瞋癡。精進為體。斷放逸障",
    "T48n2016_057:0747a08": "為業。十捨。謂總攝無貪瞋癡為體。依此捨故",
    "T48n2016_057:0747a09": "得心平等。得心正直。心無發動。斷發動障為",
    "T48n2016_057:0747a10": "業。十一不害。謂由不惱害諸有情故。悲哀",
    "T48n2016_057:0747a11": "惻愴愍物為體。能斷害障為業。根本煩惱有",
    "T48n2016_057:0747a12": "六。一貪。謂於五取蘊。愛樂覆藏。保著為體。損",
    "T48n2016_057:0747a13": "害自他。能趣惡道為業。二瞋。謂於有情。欲興",
    "T48n2016_057:0747a14": "損害為體。能障無瞋為業。三慢。謂以他劣己",
    "T48n2016_057:0747a15": "計我為勝。令心高舉為體。能障無慢為業。四",
    "T48n2016_057:0747a16": "無明。謂不正了真實為體。能障正了為業。五",
    "T48n2016_057:0747a17": "邪見。謂五見為體。一薩迦邪見。謂於五取蘊",
    "T48n2016_057:0747a18": "計我我所。染污慧為體。能障無我。無顛倒解",
    "T48n2016_057:0747a19": "為業。二邊執見。謂於五取蘊。執計斷常。染污",
    "T48n2016_057:0747a20": "慧為體。能障無常。無顛倒解為業。三邪見。謂",
    "T48n2016_057:0747a21": "謗因果。染污慧為體。唯分別起。能障正見為",
    "T48n2016_057:0747a22": "業。四見取。謂於前三見。及見所依蘊。計最勝",
    "T48n2016_057:0747a23": "上。及與第一染污慧為體。唯分別起。能障苦。",
    "T48n2016_057:0747a24": "及不淨。無顛倒解為業。五戒禁取。謂於前諸",
    "T48n2016_057:0747a25": "見。及見所依蘊。計為清淨解脫出離。染污慧",
    "T48n2016_057:0747a26": "為體。唯分別起。能障如前。無顛倒解為業。釋",
    "T48n2016_057:0747a27": "云。薩迦邪見者。此翻身見也。見取者。論又",
    "T48n2016_057:0747a28": "云。一切&#x9B2A;諍所依為業。此於諸見。及所依蘊。",
    "T48n2016_057:0747a29": "執為最勝。能得涅槃清淨法。是見取。由此各",
    "T48n2016_057:0747b01": "各互執。為勝諸見等故。一切外道&#x9B2A;諍。因斯",
    "T48n2016_057:0747b02": "而起。戒禁取者。又云。無利勤苦所依為業。謂",
    "T48n2016_057:0747b03": "依諸見所受戒。說此戒為勝。及能得涅槃。由",
    "T48n2016_057:0747b04": "此戒故。一切外道。受持拔髮等無利勤苦。六",
    "T48n2016_057:0747b05": "疑。謂於諸諦。猶豫不決為體。唯分別起。能障",
    "T48n2016_057:0747b06": "無疑為業。[0747b06] 問。此十煩惱。何識相應。[0747b06] 答。第",
    "T48n2016_057:0747b07": "八藏識全無。第七末那有四。第六意識具十。",
    "T48n2016_057:0747b08": "前五識唯三。古釋云。五識但三。以無分別。故",
    "T48n2016_057:0747b09": "無慢等。慢等必由有隨念計度分別生故。又",
    "T48n2016_057:0747b10": "由慢於稱量門起。劣勝負故。疑。猶豫簡擇門",
    "T48n2016_057:0747b11": "起。見。推求門起故。五識無此等行相故。七識",
    "T48n2016_057:0747b12": "具我癡等四煩惱。猶具審決。故疑無容起。由",
    "T48n2016_057:0747b13": "愛著我。瞋不得生。無一心王中有二慧故。餘",
    "T48n2016_057:0747b14": "見不生。隨煩惱有二十。釋論云。唯是煩惱。分",
    "T48n2016_057:0747b15": "位差別等流性故。名隨煩惱。此二十種。類別",
    "T48n2016_057:0747b16": "有三。謂分等十各別起故。名小隨煩惱。無",
    "T48n2016_057:0747b17": "慚等二遍不善故。名中隨煩惱。掉舉等八遍",
    "T48n2016_057:0747b18": "染心故。名大隨煩惱。一忿。謂於現在違緣。令",
    "T48n2016_057:0747b19": "心憤發為體。能障無瞋為業。二恨。謂於過去",
    "T48n2016_057:0747b20": "違緣。結怨不捨為體。能障無瞋為業。三覆。謂",
    "T48n2016_057:0747b21": "於過犯。若他諫誨。若不諫誨。祕所作惡為體。",
    "T48n2016_057:0747b22": "能障發露悔過為業。四惱。謂於過犯。若他諫",
    "T48n2016_057:0747b23": "誨。便發&#x9E81;言。心暴不忍為體。能障善友為業。",
    "T48n2016_057:0747b24": "五嫉。謂於他所有功德名譽。心&#x59AC;不悅為體。",
    "T48n2016_057:0747b25": "能障仁慈為業。六慳。謂積聚怪著為體。障無",
    "T48n2016_057:0747b26": "貪為業。七誑。謂惑亂於他。現不實事。心詭為",
    "T48n2016_057:0747b27": "體。能障愛敬為業。八諂。為欺彼故。詐現恭順。",
    "T48n2016_057:0747b28": "心曲為體。能障愛敬為業。九憍。謂恃世間興",
    "T48n2016_057:0747b29": "盛等。心恃高舉。無所忌憚為體。能障厭離為",
    "T48n2016_057:0747c01": "業。十害。謂逼惱有情。無悲無愍。無哀。無憐。無",
    "T48n2016_057:0747c02": "惻為體。能障不害為業。十一無慚。謂不恥過",
    "T48n2016_057:0747c03": "惡為體。能障慚為業。十二無愧。謂於世增",
    "T48n2016_057:0747c04": "上。不恥過惡為體。能障愧為業。十三惛沈。謂",
    "T48n2016_057:0747c05": "令心懵重為體。能障毘&#x9262;舍那為業。十四掉",
    "T48n2016_057:0747c06": "舉。謂依不正尋求心不寂靜為體。能障奢摩",
    "T48n2016_057:0747c07": "他為業。十五不信。謂於有體有德有能。心不",
    "T48n2016_057:0747c08": "淨信為體。障信為業。十六懈怠。謂心不勉勵",
    "T48n2016_057:0747c09": "為體。能障發起正勤為業。十七放逸。謂總貪",
    "T48n2016_057:0747c10": "瞋癡懈怠為體。障不放逸為業。十八失念。謂",
    "T48n2016_057:0747c11": "染污不記為體。障不妄念為業。十九散亂。",
    "T48n2016_057:0747c12": "謂於所修善心。不喜樂為依止故。馳散外緣為",
    "T48n2016_057:0747c13": "體。能障等持為業。二十不正知。謂於三業。不",
    "T48n2016_057:0747c14": "正了住染污慧為體。能障正知為業。",
    "T48n2016_057:0747c15": "宗鏡錄卷第五十七"
}