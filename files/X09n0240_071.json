{
    "X09n0240_071:0216c20": "大方廣佛華嚴經綱要卷第七十一",
    "X09n0240_071:0216c21": "于闐國三藏沙門實叉難陀 譯經",
    "X09n0240_071:0216c22": "清涼山大華嚴寺沙門澄觀 疏義",
    "X09n0240_071:0216c23": "明匡山法雲寺憨山沙門德清提挈",
    "X09n0240_071:0216c24": "入法界品第三十九之十二",
    "X09n0240_071:0217a01": "[0217a01] 爾時善財童子。於普救眾生妙德夜神所。聞菩薩普",
    "X09n0240_071:0217a02": "現一切世間調伏眾生解脫門。了知信解自在安住。",
    "X09n0240_071:0217a03": "而往寂靜音海夜神所。頂禮其足繞無數&#x5E00;。於前合",
    "X09n0240_071:0217a04": "掌而作是言。聖者。我已先發阿耨多羅三藐三菩提",
    "X09n0240_071:0217a05": "心。我欲依善知識學菩薩行入菩薩行修菩薩行住",
    "X09n0240_071:0217a06": "菩薩行。唯願慈哀為我宣說。菩薩云何學菩薩行。云",
    "X09n0240_071:0217a07": "何修菩薩道。時彼夜神告善財言。善哉善哉。善男子。",
    "X09n0240_071:0217a08": "汝能依善知識求菩薩行。善男子。我得菩薩念念出",
    "X09n0240_071:0217a09": "生廣大喜莊嚴解脫門。善財言。大聖此解脫門為何",
    "X09n0240_071:0217a10": "事業。行何境界。起何方便。作何觀察。夜神言。善男子。",
    "X09n0240_071:0217a11": "我發起清淨平等樂欲心。我發起離一切世間塵垢",
    "X09n0240_071:0217a12": "清淨堅固莊嚴不可壞樂欲心。我發起攀緣不退轉",
    "X09n0240_071:0217a13": "位永不退轉心。我發起莊嚴功德寶山不動心。我發",
    "X09n0240_071:0217a14": "起無住處心。我發起普現一切眾生前救護心。我發",
    "X09n0240_071:0217a15": "起見一切佛海無厭足心。我發起求一切菩薩清淨",
    "X09n0240_071:0217a16": "願力心。我發起住大智光明海心。我發起令一切眾",
    "X09n0240_071:0217a17": "生超過憂惱曠野心。我發起令一切眾生捨離愁憂",
    "X09n0240_071:0217a18": "苦惱心。我發起令一切眾生捨離不可意色聲香味",
    "X09n0240_071:0217a19": "觸法心。我發起令一切眾生捨離愛別離苦冤憎會",
    "X09n0240_071:0217a20": "苦心。我發起令一切眾生捨離惡緣愚癡等苦心。我",
    "X09n0240_071:0217a21": "發起與一切險難眾生作依怙心。我發起令一切眾",
    "X09n0240_071:0217a22": "生出生死苦處心。我發起令一切眾生捨離生老病",
    "X09n0240_071:0217a23": "死等苦心。我發起令一切眾生成就如來無上法樂",
    "X09n0240_071:0217a24": "心。我發起令一切眾生皆受喜樂心。發是心已。復為",
    "X09n0240_071:0217b01": "說法令其漸至一切智地。所謂若見眾生樂著所住",
    "X09n0240_071:0217b02": "宮殿屋宅。我為說法令其了達諸法自性離諸執著。",
    "X09n0240_071:0217b03": "若見眾生戀著父母兄弟姊妹。我為說法令其得預",
    "X09n0240_071:0217b04": "諸佛菩薩清淨眾會。若見眾生戀著妻子。我為說法",
    "X09n0240_071:0217b05": "令其捨離生死愛染起大悲心。於一切眾生平等無",
    "X09n0240_071:0217b06": "二。若見眾生住於王宮采女侍奉。我為說法令其得",
    "X09n0240_071:0217b07": "與眾聖集會入如來教。若見眾生染著境界。我為說",
    "X09n0240_071:0217b08": "法令其得入如來境界。若見眾生多嗔恚者。我為說",
    "X09n0240_071:0217b09": "法令住如來忍波羅蜜。若見眾生其心懈怠。我為說",
    "X09n0240_071:0217b10": "法令得清淨精進波羅蜜。若見眾生其心散亂。我為",
    "X09n0240_071:0217b11": "說法令得如來禪波羅蜜。若見眾生入見稠林無明",
    "X09n0240_071:0217b12": "闇障。我為說法令得出離稠林黑闇。若見眾生無智",
    "X09n0240_071:0217b13": "慧者。我為說法令得般若波羅蜜。若見眾生染著三",
    "X09n0240_071:0217b14": "界。我為說法令出生死。若見眾生志意下劣。我為說",
    "X09n0240_071:0217b15": "法令其圓滿佛菩提願。若見眾生住自利行。我為說",
    "X09n0240_071:0217b16": "法令其發起利益一切諸眾生願。若見眾生志力微",
    "X09n0240_071:0217b17": "弱。我為說法令得菩薩力波羅蜜。若見眾生愚癡闇",
    "X09n0240_071:0217b18": "心。我為說法令得菩薩智波羅蜜。若見眾生色相不",
    "X09n0240_071:0217b19": "具。我為說法令得如來清淨色身。若見眾生形容醜",
    "X09n0240_071:0217b20": "陋。我為說法令得無上清淨法身。若見眾生色相麤",
    "X09n0240_071:0217b21": "惡。我為說法令得如來微妙色身。若見眾生情多憂",
    "X09n0240_071:0217b22": "惱。我為說法令得如來畢竟安樂。若見眾生貧窮所",
    "X09n0240_071:0217b23": "苦。我為說法令得菩薩功德寶藏。若見眾生住止園",
    "X09n0240_071:0217b24": "林。我為說法令彼勤求佛法因緣。若見眾生行於道",
    "X09n0240_071:0217c01": "路。我為說法令其趣向一切智道。若見眾生在聚落",
    "X09n0240_071:0217c02": "中。我為說法令出三界。若見眾生住止人間。我為說",
    "X09n0240_071:0217c03": "法令其超越二乘之道住如來地。若見眾生居住城",
    "X09n0240_071:0217c04": "郭。我為說法令其得住法王城中。若見眾生住於四",
    "X09n0240_071:0217c05": "隅。我為說法令得三世平等智慧。若見眾生住於諸",
    "X09n0240_071:0217c06": "方。我為說法令得智慧見一切法。若見眾生貪行多",
    "X09n0240_071:0217c07": "者。我為彼說不淨觀門。令其捨離生死愛染。若見眾",
    "X09n0240_071:0217c08": "生瞋行多者。我為彼說大慈觀門。令其得入勤加修",
    "X09n0240_071:0217c09": "習。若見眾生癡行多者。我為說法令得明智觀諸法",
    "X09n0240_071:0217c10": "海。若見眾生等分行者。我為說法令其得入諸乘願",
    "X09n0240_071:0217c11": "海。若見眾生樂生死樂。我為說法令其厭離。若見眾",
    "X09n0240_071:0217c12": "生厭生死苦應為如來所化度者。我為說法令能方",
    "X09n0240_071:0217c13": "便示現受生。若見眾生愛著五蘊。我為說法令其得",
    "X09n0240_071:0217c14": "住無依境界。若見眾生其心下劣。我為顯示勝莊嚴",
    "X09n0240_071:0217c15": "道。若見眾生心生憍慢。我為其說平等法忍。若見眾",
    "X09n0240_071:0217c16": "生其心諂曲。我為其說菩薩直心。善男子。我以此等",
    "X09n0240_071:0217c17": "無量法施。攝諸眾生。種種方便教化調伏。令離惡道",
    "X09n0240_071:0217c18": "受人天樂。脫三界縛。住一切智。我時便得廣大歡喜",
    "X09n0240_071:0217c19": "法光明海。其心怡暢安隱適悅。復次善男子。我常觀",
    "X09n0240_071:0217c20": "察一切菩薩道場眾會。修種種願行。現種種淨身。有",
    "X09n0240_071:0217c21": "種種常光。放種種光明。以種種方便入一切智門。入",
    "X09n0240_071:0217c22": "種種三昧。現種種神變。出種種音聲海。具種種莊嚴",
    "X09n0240_071:0217c23": "身。入種種如來門。詣種種國土海。見種種諸佛海。得",
    "X09n0240_071:0217c24": "種種辯才海。照種種解脫境。得種種智光海。入種種",
    "X09n0240_071:0218a01": "三昧海。遊戲種種諸解脫門。以種種門趣一切智。種",
    "X09n0240_071:0218a02": "種莊嚴&#x8657;空法界。以種種莊嚴雲&#x5FA7;覆&#x8657;空。觀察種",
    "X09n0240_071:0218a03": "種道場眾會。集種種世界。入種種佛剎。詣種種方海。",
    "X09n0240_071:0218a04": "受種種如來命。從種種如來所。與種種菩薩俱。雨種",
    "X09n0240_071:0218a05": "種莊嚴雲。入如來種種方便。觀如來種種法海。入種",
    "X09n0240_071:0218a06": "種智慧海。坐種種莊嚴座。善男子。我觀察此道場眾",
    "X09n0240_071:0218a07": "會。知佛神力無量無邊。生大歡喜。善男子。我觀毗盧",
    "X09n0240_071:0218a08": "遮那如來。念念出現不可思議清淨色身。既見是已",
    "X09n0240_071:0218a09": "生大歡喜。又觀如來於念念中放大光明。充滿法界",
    "X09n0240_071:0218a10": "既見是已生大歡喜。又見如來一一毛孔念念出現",
    "X09n0240_071:0218a11": "無量佛剎微塵數光明海。一一光明以無量佛剎微",
    "X09n0240_071:0218a12": "塵數光明而為眷屬。一一周&#x5FA7;一切法界。消滅一切",
    "X09n0240_071:0218a13": "諸眾生苦。既見是已生大歡喜。又善男子。我觀如來",
    "X09n0240_071:0218a14": "頂及兩肩。念念出現一切佛剎微塵數寶燄山雲。充",
    "X09n0240_071:0218a15": "滿十方一切法界。既見是已生大歡喜。又善男子。我",
    "X09n0240_071:0218a16": "觀如來一一毛孔於念念中出一切佛剎微塵數香",
    "X09n0240_071:0218a17": "光明雲。充滿十方一切佛剎。既見是已生大歡喜。又",
    "X09n0240_071:0218a18": "善男子。我觀如來一一相念念出一切佛剎微塵數",
    "X09n0240_071:0218a19": "諸相莊嚴如來身雲。&#x5FA7;往十方一切世界。既見是已",
    "X09n0240_071:0218a20": "生大歡喜。又善男子。我觀如來一一毛孔於念念中",
    "X09n0240_071:0218a21": "出不可說佛剎微塵數佛變化雲。示現如來從初發",
    "X09n0240_071:0218a22": "心。修波羅蜜。具莊嚴道。入菩薩道。既見是已生大歡",
    "X09n0240_071:0218a23": "喜。又善男子。我觀如來一一毛孔念念出現不可說",
    "X09n0240_071:0218a24": "不可說佛剎微塵數天王身雲。及以天王自在神變",
    "X09n0240_071:0218b01": "充&#x5FA7;一切十方法界。應以天王身而得度者。即現其",
    "X09n0240_071:0218b02": "前而為說法。既見是已生大歡喜。如天王身雲。其龍",
    "X09n0240_071:0218b03": "王。夜叉王。乾闥婆王。阿修羅王。迦樓羅王。緊那羅王。",
    "X09n0240_071:0218b04": "摩&#x777A;羅伽王。人王。梵王身雲。莫不皆於一一毛孔如",
    "X09n0240_071:0218b05": "是出現如是說法。我見是已於念念中生大歡喜。生",
    "X09n0240_071:0218b06": "大信樂。量與法界薩婆若等。昔所未得而今始得。昔",
    "X09n0240_071:0218b07": "所未證而今始證。昔所未入而今始入。昔所未滿而",
    "X09n0240_071:0218b08": "今始滿。昔所未見而今始見。昔所未聞而今始聞。何",
    "X09n0240_071:0218b09": "以故。以能了知法界相故。知一切法唯一相故。能平",
    "X09n0240_071:0218b10": "等入三世道故。能說一切無邊法故。善男子。我入此",
    "X09n0240_071:0218b11": "菩薩念念出生廣大喜莊嚴解脫光明海。又善男子。",
    "X09n0240_071:0218b12": "此解脫無邊。普入一切法界門故。此解脫無盡。等發",
    "X09n0240_071:0218b13": "一切智性心故。此解脫無際入無際畔一切眾生心",
    "X09n0240_071:0218b14": "想中故。此解脫甚深寂靜智慧所知境故。此解脫廣",
    "X09n0240_071:0218b15": "大周&#x5FA7;一切如來境故。此解脫無壞菩薩智眼之所",
    "X09n0240_071:0218b16": "知故。此解脫無底盡於法界之源底故。此解脫者即",
    "X09n0240_071:0218b17": "是普門。於一事中普見一切諸神變故。此解脫者終",
    "X09n0240_071:0218b18": "不可取。一切法身等無二故。此解脫者終無有生以",
    "X09n0240_071:0218b19": "能了知如幻法故。此解脫者猶如影像一切智願光",
    "X09n0240_071:0218b20": "所生故。此解脫者猶如變化化生菩薩諸勝行故。此",
    "X09n0240_071:0218b21": "解脫者猶如大地為一切眾生所依處故。此解脫者",
    "X09n0240_071:0218b22": "猶如大水能以大悲潤一切故。此解脫者猶如大火",
    "X09n0240_071:0218b23": "乾竭眾生貪愛水故。此解脫者猶如大風令諸眾生",
    "X09n0240_071:0218b24": "速疾趣於一切智故。此解脫者猶如大海種種功德",
    "X09n0240_071:0218c01": "莊嚴一切諸眾生故。此解脫者如須彌山出一切智",
    "X09n0240_071:0218c02": "法寶海故。此解脫者如大城郭一切妙法所莊嚴故。",
    "X09n0240_071:0218c03": "此解脫者猶如&#x8657;空普容三世佛神力故。此解脫者",
    "X09n0240_071:0218c04": "猶如大雲普為眾生雨法雨故。此解脫者猶如淨日",
    "X09n0240_071:0218c05": "能破眾生無知闇故。此解脫者猶如滿月滿足廣大",
    "X09n0240_071:0218c06": "福德海故。此解脫者猶如真如悉能周&#x5FA7;一切處故。",
    "X09n0240_071:0218c07": "此解脫者猶如自影從自善業所化出故。此解脫者",
    "X09n0240_071:0218c08": "猶如呼響隨其所應為說法故。此解脫者猶如影像",
    "X09n0240_071:0218c09": "隨眾生心而照現故。此解脫者如大樹王開敷一切",
    "X09n0240_071:0218c10": "神通華故。此解脫者猶如金剛從本已來不可壞故。",
    "X09n0240_071:0218c11": "此解脫者如如意珠出生無量自在力故。此解脫者",
    "X09n0240_071:0218c12": "如離垢藏摩尼寶王示現一切三世如來諸神力故。",
    "X09n0240_071:0218c13": "此解脫者如喜幢摩尼寶能平等出一切諸佛法輪",
    "X09n0240_071:0218c14": "聲故。善男子。我今為汝說此譬喻。汝應思惟隨順悟",
    "X09n0240_071:0218c15": "入。爾時善財童子。白寂靜音海夜神言。大聖云何修",
    "X09n0240_071:0218c16": "行得此解脫。夜神言。善男子。菩薩修行十大法藏。得",
    "X09n0240_071:0218c17": "此解脫。何等為十。一修布施廣大法藏。隨眾生心悉",
    "X09n0240_071:0218c18": "令滿足。二修淨戒廣大法藏。普入一切佛功德海。三",
    "X09n0240_071:0218c19": "修堪忍廣大法藏。能&#x5FA7;思惟一切法性。四修精進廣",
    "X09n0240_071:0218c20": "大法藏。趣一切智恒不退轉。五修禪定廣大法藏。能",
    "X09n0240_071:0218c21": "滅一切眾生熱惱。六修般若廣大法藏。能&#x5FA7;了知一",
    "X09n0240_071:0218c22": "切法海七修方便廣大法藏。能&#x5FA7;成熟諸眾生海。八",
    "X09n0240_071:0218c23": "修諸願廣大法藏。&#x5FA7;一切佛剎一切眾生海。盡未來",
    "X09n0240_071:0218c24": "劫修菩薩行。九修諸力廣大法藏。念念現於一切法",
    "X09n0240_071:0219a01": "界海。一切佛國土成等正覺常不休息。十修淨智廣",
    "X09n0240_071:0219a02": "大法藏。得如來智&#x5FA7;知三世一切諸法無有障礙。善",
    "X09n0240_071:0219a03": "男子。若諸菩薩安住如是十大法藏。則能獲得如是",
    "X09n0240_071:0219a04": "解脫清淨增長。積集堅固安住圓滿。善財童子言。聖",
    "X09n0240_071:0219a05": "者。汝發阿耨多羅三藐三菩提心。其已久如。夜神言。",
    "X09n0240_071:0219a06": "善男子。此華藏莊嚴世界海東過十世界海。有世界",
    "X09n0240_071:0219a07": "海名一切淨光寶。此世界海中有世界種名一切如",
    "X09n0240_071:0219a08": "來願光明音。中有世界名清淨光金莊嚴。一切香金",
    "X09n0240_071:0219a09": "剛摩尼王為體。形如樓閣。眾妙寶雲以為其際。住於",
    "X09n0240_071:0219a10": "一切寶瓔珞海妙宮殿雲而覆其上。淨穢相雜。此世",
    "X09n0240_071:0219a11": "界中乃往古世有劫名普光幢。國名普滿妙藏。道場",
    "X09n0240_071:0219a12": "名一切寶藏妙月光明。有佛名不退轉法界音。於此",
    "X09n0240_071:0219a13": "成阿耨多羅三藐三菩提。我於爾時作菩提樹神。名",
    "X09n0240_071:0219a14": "具足福德燈光明幢。守護道場。我見彼佛成等正覺",
    "X09n0240_071:0219a15": "示現神力。發阿耨多羅三藐三菩提心。即於此時獲",
    "X09n0240_071:0219a16": "得三昧。名普照如來功德海。此道場中次有如來出",
    "X09n0240_071:0219a17": "興於世。名法樹威德山。我時命終還生此中。為道場",
    "X09n0240_071:0219a18": "主夜神。名殊妙福智光。見彼如來轉正法輪現大神",
    "X09n0240_071:0219a19": "通。即得三昧名普照一切離貪境界。次有如來出興",
    "X09n0240_071:0219a20": "於世。名一切法海音聲王。我於彼時身為夜神。因得",
    "X09n0240_071:0219a21": "見佛。承事供養。即獲三昧名生長一切善法地。次有",
    "X09n0240_071:0219a22": "如來出興於世。名寶光明燈幢王。我於彼時身為夜",
    "X09n0240_071:0219a23": "神。因得見佛。承事供養。即獲三昧名普現神通光明",
    "X09n0240_071:0219a24": "雲。次有如來出興於世。名功德須彌光。我於彼時身",
    "X09n0240_071:0219b01": "為夜神。因得見佛。承事供養。即獲三昧名普照諸佛",
    "X09n0240_071:0219b02": "海。次有如來出興於世。名法雲音聲王。我於彼時身",
    "X09n0240_071:0219b03": "為夜神。因得見佛承事供養。即獲三昧名一切法海",
    "X09n0240_071:0219b04": "燈。次有如來出興於世。名智燈照耀王。我於彼時身",
    "X09n0240_071:0219b05": "為夜神。因得見佛。承事供養。即獲三昧名滅一切眾",
    "X09n0240_071:0219b06": "生苦清淨光明燈。次有如來出興於世。名法勇妙德",
    "X09n0240_071:0219b07": "幢。我於彼時身為夜神。因得見佛。承事供養。即獲三",
    "X09n0240_071:0219b08": "昧名三世如來光明藏。次有如來出興於世。名師子",
    "X09n0240_071:0219b09": "勇猛法智燈。我於彼時身為夜神。因得見佛。承事供",
    "X09n0240_071:0219b10": "養。即獲三昧名一切世間無障礙智慧輪。次有如來",
    "X09n0240_071:0219b11": "出興於世。名智力山王。我於彼時身為夜神。因得見",
    "X09n0240_071:0219b12": "佛。承事供養。即獲三昧名普照三世眾生諸根行。善",
    "X09n0240_071:0219b13": "男子。清淨光金莊嚴世界普光明幢劫中。有如是等",
    "X09n0240_071:0219b14": "佛剎微塵數如來出興於世。我於彼時。或為天王。或",
    "X09n0240_071:0219b15": "為龍王。或為夜叉王。或為乾闥婆王。或為阿修羅王。",
    "X09n0240_071:0219b16": "或為迦樓羅王。或為緊那羅王。或為摩&#x777A;羅伽王。或",
    "X09n0240_071:0219b17": "為人王。或為梵王。或為天身。或為人身。或為男子身。",
    "X09n0240_071:0219b18": "或為女人身。或為童男身。或為童女身。悉以種種諸",
    "X09n0240_071:0219b19": "供養具。供養於彼一切如來。亦聞其佛所說諸法。從",
    "X09n0240_071:0219b20": "此命終還即於此世界中生。經二佛剎微塵數劫修",
    "X09n0240_071:0219b21": "菩薩行。然後命終生此華藏莊嚴世界海娑婆世界。",
    "X09n0240_071:0219b22": "值迦羅鳩孫馱如來承事供養。得三昧名離一切塵",
    "X09n0240_071:0219b23": "垢光明。次值拘那含牟尼如來承事供養。得三昧名",
    "X09n0240_071:0219b24": "普現一切諸剎海。次值迦葉如來承事供養。得三昧",
    "X09n0240_071:0219c01": "名演一切眾生言音海。次值毗盧遮那如來於此道",
    "X09n0240_071:0219c02": "場成等正覺。念念示現大神通力。我時得見即獲此",
    "X09n0240_071:0219c03": "念念出生廣大喜莊嚴解脫。得此解脫已。能入十不",
    "X09n0240_071:0219c04": "可說不可說佛剎微塵數法界安立海。見彼一切法",
    "X09n0240_071:0219c05": "界安立海一切佛剎所有微塵。一一塵中有十不可說",
    "X09n0240_071:0219c06": "不可說佛剎微塵數佛國土。一一佛土皆有毗盧遮",
    "X09n0240_071:0219c07": "那如來坐於道場。於念念中成正等覺。現諸神變。所",
    "X09n0240_071:0219c08": "現神變一一皆&#x5FA7;一切法界海。亦見自身在彼一切",
    "X09n0240_071:0219c09": "諸如來所。又亦聞其所說妙法。又亦見彼一切諸佛",
    "X09n0240_071:0219c10": "一一毛孔出變化海。現神通力。於一切法界海一切",
    "X09n0240_071:0219c11": "世界海一切世界種一切世界中。隨眾生心轉正法",
    "X09n0240_071:0219c12": "輪。我得速疾陀羅尼力。受持思惟一切文義。以明了",
    "X09n0240_071:0219c13": "智普入一切清淨法藏。以自在智普遊一切甚深法",
    "X09n0240_071:0219c14": "海。以周&#x5FA7;智普知三世諸廣大義。以平等智普達諸",
    "X09n0240_071:0219c15": "佛無差別法。如是悟解一切法門。一一法門中悟解",
    "X09n0240_071:0219c16": "一切修多羅雲。一一修多羅雲中悟解一切法海。一",
    "X09n0240_071:0219c17": "一法海中悟解一切法品。一一法品中悟解一切法",
    "X09n0240_071:0219c18": "雲。一一法雲中悟解一切法流。一一法流中出生一",
    "X09n0240_071:0219c19": "切大喜海。一一大喜海出生一切地。一一地出生一",
    "X09n0240_071:0219c20": "切三昧海。一一三昧海得一切見佛海。一一見佛海",
    "X09n0240_071:0219c21": "得一切智光海。一一智光海普照三世&#x5FA7;入十方。知",
    "X09n0240_071:0219c22": "無量如來往昔諸行海。知無量如來所有本事海。知",
    "X09n0240_071:0219c23": "無量如來難捨能施海。知無量如來清淨戒輪海。知",
    "X09n0240_071:0219c24": "無量如來清淨堪忍海。知無量如來廣大精進海。知",
    "X09n0240_071:0220a01": "無量如來甚深禪定海。知無量如來般若波羅蜜海。",
    "X09n0240_071:0220a02": "知無量如來方便波羅蜜海。知無量如來願波羅蜜",
    "X09n0240_071:0220a03": "海。知無量如來力波羅蜜海。知無量如來智波羅蜜",
    "X09n0240_071:0220a04": "海。知無量如來往昔超菩薩地。知無量如來往昔住",
    "X09n0240_071:0220a05": "菩薩地無量劫海現神通力。知無量如來往昔入菩",
    "X09n0240_071:0220a06": "薩地。知無量如來往昔修菩薩地。知無量如來往昔",
    "X09n0240_071:0220a07": "治菩薩地。知無量如來往昔觀菩薩地。知無量如來",
    "X09n0240_071:0220a08": "昔為菩薩時常見諸佛。知無量如來昔為菩薩時盡",
    "X09n0240_071:0220a09": "見佛海劫海同住。知無量如來昔為菩薩時以無量",
    "X09n0240_071:0220a10": "身&#x5FA7;生剎海。知無量如來昔為菩薩時周&#x5FA7;法界修",
    "X09n0240_071:0220a11": "廣大行。知無量如來昔為菩薩時示現種種諸方便",
    "X09n0240_071:0220a12": "門調伏成熟一切眾生。知無量如來放大光明普照",
    "X09n0240_071:0220a13": "十方一切剎海。知無量如來現大神力普現一切諸",
    "X09n0240_071:0220a14": "眾生前。知無量如來廣大智地。知無量如來轉正法",
    "X09n0240_071:0220a15": "輪。知無量如來示現相海。知無量如來示現身海。知",
    "X09n0240_071:0220a16": "無量如來廣大力海彼諸如來從初發心乃至法滅。",
    "X09n0240_071:0220a17": "我於念念悉得知見。善男子。汝問我言汝發心來其",
    "X09n0240_071:0220a18": "已久如。善男子。我於往昔過二佛剎微塵數劫。如上",
    "X09n0240_071:0220a19": "所說於清淨光金莊嚴世界中為菩提樹神。聞不退",
    "X09n0240_071:0220a20": "轉法界音如來說法。發阿耨多羅三藐三菩提心。於",
    "X09n0240_071:0220a21": "二佛剎微塵數劫中修菩薩行。然後乃生此娑婆世",
    "X09n0240_071:0220a22": "界賢劫之中。從迦羅鳩孫馱佛至釋迦牟尼佛。及此",
    "X09n0240_071:0220a23": "劫中未來所有一切諸佛。我皆如是親近供養。如於",
    "X09n0240_071:0220a24": "此世界賢劫之中供養未來一切諸佛。一切世界一",
    "X09n0240_071:0220b01": "切劫中所有未來一切諸佛悉亦如是親近供養。善",
    "X09n0240_071:0220b02": "男子。彼清淨光金莊嚴世界今猶現在。諸佛出現相",
    "X09n0240_071:0220b03": "續不斷。汝當一心修此菩薩大勇猛門。爾時寂靜音",
    "X09n0240_071:0220b04": "海主夜神。欲重宣此解脫義。為善財童子。而說頌言。",
    "X09n0240_071:0220b05": " 善財聽我說  清淨解脫門  聞已生歡喜",
    "X09n0240_071:0220b06": " 勤修令究竟  我昔於劫海  生大信樂心",
    "X09n0240_071:0220b07": " 清淨如&#x8657;空  常觀一切智  我於三世佛",
    "X09n0240_071:0220b08": " 皆生信樂心  并及其眾會  悉願常親近",
    "X09n0240_071:0220b09": " 我昔曾見佛  為眾生供養  得聞清淨法",
    "X09n0240_071:0220b10": " 其心大歡喜  常尊重父母  恭敬而供養",
    "X09n0240_071:0220b11": " 如是無休懈  入此解脫門  老病貧窮人",
    "X09n0240_071:0220b12": " 諸根不具足  一切皆愍濟  令其得安隱",
    "X09n0240_071:0220b13": " 水火及王賊  海中諸恐怖  我昔修諸行",
    "X09n0240_071:0220b14": " 為救彼眾生  煩惱恒熾然  業障所纏覆",
    "X09n0240_071:0220b15": " 墮於諸險道  我救彼眾生  一切諸惡趣",
    "X09n0240_071:0220b16": " 無量楚毒苦  生老病死等  我當悉除滅",
    "X09n0240_071:0220b17": " 願盡未來劫  普為諸&#x7FA3;生  滅除生死苦",
    "X09n0240_071:0220b18": " 得佛究竟樂",
    "X09n0240_071:0220b19": "[0220b19] 善男子我唯知此念念出生廣大善莊嚴解脫。如諸",
    "X09n0240_071:0220b20": "菩薩摩訶薩深入一切法界海。悉知一切諸劫數。普",
    "X09n0240_071:0220b21": "見一切剎成壞。而我云何能知能說彼功德行。善男",
    "X09n0240_071:0220b22": "子。此菩提場如來會中有主夜神。名守護一切城增",
    "X09n0240_071:0220b23": "長威力。汝詣彼問菩薩云何學菩薩行修菩薩道。爾",
    "X09n0240_071:0220b24": "時善財童子。一心觀察寂靜音海主夜神身。而說頌",
    "X09n0240_071:0220c01": "言。",
    "X09n0240_071:0220c02": " 我因善友教  來詣天神所  見神處寶座",
    "X09n0240_071:0220c03": " 身量無有邊  非是著色相  計有於諸法",
    "X09n0240_071:0220c04": " 劣智淺識人  能知尊境界  世間天及人",
    "X09n0240_071:0220c05": " 無量劫觀察  亦不能測度  色相無邊故",
    "X09n0240_071:0220c06": " 遠離於五蘊  亦不住於處  永斷世間疑",
    "X09n0240_071:0220c07": " 顯現自在力  不取內外法  無動無所礙",
    "X09n0240_071:0220c08": " 清淨智慧眼  見佛神通力  身為正法藏",
    "X09n0240_071:0220c09": " 心是無礙智  既得智光照  復照諸&#x7FA3;生",
    "X09n0240_071:0220c10": " 心集無邊業  莊嚴諸世間  了世皆是心",
    "X09n0240_071:0220c11": " 現身等眾生  知世悉如夢  一切佛如影",
    "X09n0240_071:0220c12": " 諸法皆如響  令眾無所著  為三世眾生",
    "X09n0240_071:0220c13": " 念念示現身  而心無所住  十方&#x5FA7;說法",
    "X09n0240_071:0220c14": " 無邊諸剎海  佛海眾生海  悉在一塵中",
    "X09n0240_071:0220c15": " 此尊解脫力",
    "X09n0240_071:0220c16": "[0220c16] 時善財童子說此偈已。頂禮其足。繞無量&#x5E00;。殷勤瞻",
    "X09n0240_071:0220c17": "仰。辭退而去。",
    "X09n0240_071:0220c18": "[0220c18] 此下第五寂靜音海夜神。寄難勝地。難勝者。謂真",
    "X09n0240_071:0220c19": "俗兩智。行相互違。合令相應極難勝故。善財已領",
    "X09n0240_071:0220c20": "前善友教。了知安住。而往寂靜音海夜神所。見敬",
    "X09n0240_071:0220c21": "諮問。時彼夜神稱讚善財。即正授法界。謂已得菩",
    "X09n0240_071:0220c22": "薩念念出生廣大喜莊嚴解脫門。以此地菩薩涉",
    "X09n0240_071:0220c23": "俗利生。權實雙運。以觀化生遂志。故生喜。觀佛菩",
    "X09n0240_071:0220c24": "薩勝用。故歡喜。故化無間斷。故名念念出生。此法",
    "X09n0240_071:0221a01": "門之名體也。善財聞此解脫之名。了知甚深廣大",
    "X09n0240_071:0221a02": "故。即問此解脫為何事業。此問所起業用。次問行",
    "X09n0240_071:0221a03": "何境界。此問所行之境。亦即解脫境界。又問起何",
    "X09n0240_071:0221a04": "方便。此問能起方便。次問能觀之觀。此問觀智。有",
    "X09n0240_071:0221a05": "此四問。下夜神先答起何方便。云我發起清淨平",
    "X09n0240_071:0221a06": "等樂欲心等。有二十種心。為發起方便。蓋以悲智",
    "X09n0240_071:0221a07": "雙運等心為能起之方便。前十起上求大智心。後",
    "X09n0240_071:0221a08": "我發起令一切眾生超過憂惱等十種心。為下化",
    "X09n0240_071:0221a09": "大悲心。此上二十種心。有十三行半經。次云發是",
    "X09n0240_071:0221a10": "心已復為說法令其漸至一切智地已下。答所作",
    "X09n0240_071:0221a11": "事業。正以化生為事業故。次下別釋化生事。有三",
    "X09n0240_071:0221a12": "十七門。分三段。初所謂若見眾生樂著下有十六",
    "X09n0240_071:0221a13": "行經。列十五門。明隨方便宜以十度化生。前五門",
    "X09n0240_071:0221a14": "明施戒二度。後八明八度。次若見眾生色相不具",
    "X09n0240_071:0221a15": "下有十一行半經。列十二門。明化無功德眾生。令",
    "X09n0240_071:0221a16": "得佛因果功德。見第一義。次若見眾生貪行多者",
    "X09n0240_071:0221a17": "下九行半經。列有十門。明但以對治門破眾生之",
    "X09n0240_071:0221a18": "惑障。意顯上利生皆以前二十心為發起方便。故",
    "X09n0240_071:0221a19": "能成此利生之事業。次我以此等無量法施攝諸",
    "X09n0240_071:0221a20": "眾生下三行經。總結化意。見物成益。故大歡喜。此",
    "X09n0240_071:0221a21": "上已答事業方便二問。結中兼釋解脫之名。下復",
    "X09n0240_071:0221a22": "次善男子。我常觀察下答觀察問。有二段。初常觀",
    "X09n0240_071:0221a23": "察一切菩薩下有十行半經。先觀菩薩境界。次我",
    "X09n0240_071:0221a24": "觀察此道場眾會知佛神力下有二十二行經。正",
    "X09n0240_071:0221b01": "顯觀佛境界。所觀有十門。一一皆生大歡喜。由此",
    "X09n0240_071:0221b02": "解脫。故得廣大喜之名。次我見是已於念念中生",
    "X09n0240_071:0221b03": "大歡喜下有六行半經。總結前所觀。皆稱法界性。",
    "X09n0240_071:0221b04": "以能觀之大智。稱法界之體相。故所生歡喜等一",
    "X09n0240_071:0221b05": "切智。次又善男子。此解脫無邊下答境界問。上是",
    "X09n0240_071:0221b06": "能觀。此境界為所觀。其境界有二。若約入法界門",
    "X09n0240_071:0221b07": "即所觀境。若發一切智惟心即分齊境。有二十六",
    "X09n0240_071:0221b08": "行經。初七行半列十門法說。次如影下十九行經",
    "X09n0240_071:0221b09": "列二十二門喻說。末後結勸云。汝應思惟隨順悟",
    "X09n0240_071:0221b10": "入。上已答所問。故勸修也。次爾時善財童子白寂",
    "X09n0240_071:0221b11": "靜音。問言。大聖。云何修行得此解脫。此問解脫因",
    "X09n0240_071:0221b12": "也。夜神答以具修十度為因。有十三行經。一一皆",
    "X09n0240_071:0221b13": "云大法藏。此顯一一度中皆含萬行也。善財童子",
    "X09n0240_071:0221b14": "言。聖者發心其已久如。此問發心久近也。下具述",
    "X09n0240_071:0221b15": "發心因緣。云此華藏世界東世界海中有世界種。",
    "X09n0240_071:0221b16": "此世界種中有一世界名清淨光金莊嚴。此世界",
    "X09n0240_071:0221b17": "中乃往古世有劫名普光幢。此劫中有國。名普滿",
    "X09n0240_071:0221b18": "妙藏。國中有一道場。名一切寶藏妙月光明。爾時",
    "X09n0240_071:0221b19": "有佛。名不退轉法界如來。於此道場成等正覺。我",
    "X09n0240_071:0221b20": "於是時。作菩提樹神。守護道場。我見彼佛發菩提",
    "X09n0240_071:0221b21": "心。即於此時獲得三昧。名普照如來功德海。此是",
    "X09n0240_071:0221b22": "最初見佛發心之始。即得三昧。此則正酬發心之",
    "X09n0240_071:0221b23": "問也。自此後此道場中次第略舉有九佛出興於",
    "X09n0240_071:0221b24": "世。一一佛所我皆承事供養聞法。各得一種三昧。",
    "X09n0240_071:0221c01": "此發心已來修行不退有五十二行經。敘已往之",
    "X09n0240_071:0221c02": "事。於中指云。此清淨光金莊嚴世界普光明幢劫。",
    "X09n0240_071:0221c03": "有如是等佛剎微塵數如來出興於世。我皆承事。",
    "X09n0240_071:0221c04": "是則所舉九佛。特剎塵數中之九耳。如是所事之",
    "X09n0240_071:0221c05": "佛已不可思議。其所得三昧又豈可得而思議耶。",
    "X09n0240_071:0221c06": "然上所敘。一向專在金莊嚴世界中。歷事剎塵數",
    "X09n0240_071:0221c07": "佛。故云從此命終。還即於此世界中生。經佛剎微",
    "X09n0240_071:0221c08": "塵數劫修菩薩行。此結指在金莊嚴一世中之行",
    "X09n0240_071:0221c09": "也。下敘於此娑婆世界修菩薩行。云然後命終生",
    "X09n0240_071:0221c10": "此華莊嚴世界海中娑婆世界。以前是華藏之東",
    "X09n0240_071:0221c11": "伴剎耳。故今特云來生華藏海中娑婆世界。然生",
    "X09n0240_071:0221c12": "此娑婆。當賢劫中已遇過去拘那含等三佛。皆承",
    "X09n0240_071:0221c13": "事供養。聞法。各得三昧。今乃值我本師毗盧遮那。",
    "X09n0240_071:0221c14": "成等正覺。現大神通。我乃獲得出生廣大喜莊嚴",
    "X09n0240_071:0221c15": "解脫門。是知前歷多佛皆是修因。今乃成就解脫",
    "X09n0240_071:0221c16": "之果。至此方顯出解脫名體也。上有六行經。敘今",
    "X09n0240_071:0221c17": "得解脫之因緣。向下廣明解脫之業用。云得此解",
    "X09n0240_071:0221c18": "脫已能入十不可說佛剎微塵數法界安立海已",
    "X09n0240_071:0221c19": "去。通顯解脫之大用無涯。有三十六行經。至我於",
    "X09n0240_071:0221c20": "念念悉得知見。於中顯重重重重無盡無盡微細",
    "X09n0240_071:0221c21": "甚深法界之大用。以顯此解脫根深。故用廣也。次",
    "X09n0240_071:0221c22": "後結云。善男子汝問我發心久如。如我上來所說。",
    "X09n0240_071:0221c23": "於金莊嚴世界中從初發心起。經二佛剎微塵數",
    "X09n0240_071:0221c24": "劫修菩薩行。然後乃生娑婆世界賢劫之中。已遇",
    "X09n0240_071:0222a01": "過去三佛。至我本師。修菩薩行。從此已去。未來劫",
    "X09n0240_071:0222a02": "中所有諸佛。我亦皆承事親近供養。如是長劫不",
    "X09n0240_071:0222a03": "退之心。故勸善財云。汝當一心修此菩薩大勇猛",
    "X09n0240_071:0222a04": "門。爾時寂靜音海夜神重宣此解脫義而說頌言。",
    "X09n0240_071:0222a05": "說有十偈。初一偈勸修。次八偈正明昔行。後一偈",
    "X09n0240_071:0222a06": "結行分齊。說此偈已。乃謙己推勝云。我唯知此念",
    "X09n0240_071:0222a07": "念出生廣大喜莊嚴解脫門而已。如諸菩薩深入",
    "X09n0240_071:0222a08": "一切法界海。悉知一切諸劫數。普見一切剎成壞。",
    "X09n0240_071:0222a09": "而我云何能知能說彼功德行。指後友云。此菩提",
    "X09n0240_071:0222a10": "場有主夜神名守護一切城增長威力。汝可往問",
    "X09n0240_071:0222a11": "當為汝說。爾時善財童子一心觀察寂靜音海夜",
    "X09n0240_071:0222a12": "神。而說頌言。說有十偈。讚法門勝益。說此偈已。殷",
    "X09n0240_071:0222a13": "勤瞻仰。辭退而去。",
    "X09n0240_071:0222a14": "[0222a14] 爾時善財童子隨順寂靜音海夜神教。思惟觀察所",
    "X09n0240_071:0222a15": "說法門。一一文句皆無忘失。於無量深心。無量法性。",
    "X09n0240_071:0222a16": "一切方便神通智慧。憶念思繹相續不斷。其心廣大",
    "X09n0240_071:0222a17": "證入安住。行詣守護一切城夜神所。見彼夜神坐一",
    "X09n0240_071:0222a18": "切寶光明摩尼王師子之座。無數夜神所共圍繞。現",
    "X09n0240_071:0222a19": "一切眾生色相身。現普對一切眾生身。現不染一切",
    "X09n0240_071:0222a20": "世間身。現一切眾生身數身。現超過一切世間身。現",
    "X09n0240_071:0222a21": "成熟一切眾生身。現速往一切十方身。現&#x5FA7;攝一切",
    "X09n0240_071:0222a22": "十方身。現究竟如來體性身。現究竟調伏眾生身。善",
    "X09n0240_071:0222a23": "財見已。歡喜踊躍。頂禮其足繞無量&#x5E00;。於前合掌。而",
    "X09n0240_071:0222a24": "作是言。聖者。我已先發阿耨多羅三藐三菩提心。而",
    "X09n0240_071:0222b01": "未知菩薩修菩薩行時。云何饒益眾生。云何以無上",
    "X09n0240_071:0222b02": "攝而攝眾生。云何順諸佛教。云何近法王位。唯願慈",
    "X09n0240_071:0222b03": "哀為我宣說。時彼夜神告善財言。善男子。汝為救護",
    "X09n0240_071:0222b04": "一切眾生故。汝為嚴淨一切佛剎故。汝為供養一切",
    "X09n0240_071:0222b05": "如來故。汝欲住一切劫救眾生故。汝欲守護一切佛",
    "X09n0240_071:0222b06": "種性故。汝欲普入十方修諸行故。汝欲普入一切法",
    "X09n0240_071:0222b07": "門海故。汝欲以平等心&#x5FA7;一切故。汝欲普受一切佛",
    "X09n0240_071:0222b08": "法輪故。汝欲普隨一切眾生心之所樂雨法雨故。問",
    "X09n0240_071:0222b09": "諸菩薩所修行門。善男子。我得菩薩甚深自在妙音",
    "X09n0240_071:0222b10": "解脫。為大法師無所罣礙。善能開示諸佛法藏故。具",
    "X09n0240_071:0222b11": "大誓願大慈悲力。令一切眾生住菩提心故。能作一",
    "X09n0240_071:0222b12": "切利眾生事積集善根無有休息故。為一切眾生調",
    "X09n0240_071:0222b13": "御之師令一切眾生住薩婆若道故。為一切世間清",
    "X09n0240_071:0222b14": "淨法日普照世間令生善根故。於一切世間其心平",
    "X09n0240_071:0222b15": "等普令眾生增長善法故。於諸境界其心清淨除滅",
    "X09n0240_071:0222b16": "一切諸不善業故。誓願利益一切眾生身恒普現一",
    "X09n0240_071:0222b17": "切國土故。示現一切本事因緣令諸眾生安住善行",
    "X09n0240_071:0222b18": "故。恒事一切諸善知識為令眾生安住佛教故。佛子。",
    "X09n0240_071:0222b19": "我以此等法施眾生。令生白法求一切智。其心堅固",
    "X09n0240_071:0222b20": "猶如金剛那羅延藏。善能觀察佛力魔力。常得親近",
    "X09n0240_071:0222b21": "諸善知識。摧破一切業惑障山。集一切智助道之法。",
    "X09n0240_071:0222b22": "心恒不捨一切智地。善男子。我以如是淨法光明。饒",
    "X09n0240_071:0222b23": "益一切眾生集善根助道法時。作十種觀察法界。何",
    "X09n0240_071:0222b24": "者為十。所謂我知法界無量。獲得廣大智光明故。我",
    "X09n0240_071:0222c01": "知法界無邊。見一切佛所知見故。我知法界無限普",
    "X09n0240_071:0222c02": "入一切諸佛國土恭敬供養諸如來故。我知法界無",
    "X09n0240_071:0222c03": "畔普於一切法界海中示現修行菩薩行故。我知法",
    "X09n0240_071:0222c04": "界無斷入於如來不斷智故。我知法界一性如來一",
    "X09n0240_071:0222c05": "音一切眾生無不了故。我知法界性淨了如來願普",
    "X09n0240_071:0222c06": "度一切諸眾生故。我知法界&#x5FA7;眾生。普賢妙行悉周",
    "X09n0240_071:0222c07": "&#x5FA7;故。我知法界一莊嚴普賢妙行善莊嚴故。我知法",
    "X09n0240_071:0222c08": "界不可壞一切智善根充滿法界不可壞故。善男子。",
    "X09n0240_071:0222c09": "我作此十種觀察法界。集諸善根。辦助道法。了知諸",
    "X09n0240_071:0222c10": "佛廣大威德。深入如來難思境界。又善男子。我如是",
    "X09n0240_071:0222c11": "正念思惟。得如來十種大威德陀羅尼輪。何者為十。",
    "X09n0240_071:0222c12": "所謂普入一切法陀羅尼輪。普持一切法陀羅尼輪。",
    "X09n0240_071:0222c13": "普說一切法陀羅尼輪。普念十方一切佛陀羅尼輪。",
    "X09n0240_071:0222c14": "普說一切佛名號陀羅尼輪。普入三世諸佛願海陀",
    "X09n0240_071:0222c15": "羅尼輪。普入一切諸乘海陀羅尼輪。普入一切眾生",
    "X09n0240_071:0222c16": "業海陀羅尼輪。疾轉一切業陀羅尼輪。疾生一切智",
    "X09n0240_071:0222c17": "陀羅尼輪。善男子。此十陀羅尼輪。以十千陀羅尼輪",
    "X09n0240_071:0222c18": "而為眷屬。恒為眾生演說妙法。善男子。我或為眾生",
    "X09n0240_071:0222c19": "說聞慧。法或為眾生說思慧法。或為眾生說修慧法。",
    "X09n0240_071:0222c20": "或為眾生說有一法。或為眾生說一切有法。或為說",
    "X09n0240_071:0222c21": "一如來名海法。或為說一切如來名海法。或為說一",
    "X09n0240_071:0222c22": "世界海法。或為說一切世界海法。或為說一佛授記",
    "X09n0240_071:0222c23": "海法。或為說一切佛授記海法。或為說一如來眾會",
    "X09n0240_071:0222c24": "道場海法。或為說一切如來眾會道場海法。或為說",
    "X09n0240_071:0223a01": "一如來法輪海法。或為說一切如來法輪海法。或為",
    "X09n0240_071:0223a02": "說一如來修多羅法。或為說一切如來修多羅法。或",
    "X09n0240_071:0223a03": "為說一如來集會法。或為說一切如來集會法。或為",
    "X09n0240_071:0223a04": "說一薩婆若心海法。或為說一切薩婆若心海法。或",
    "X09n0240_071:0223a05": "為說一乘出離法。或為說一切乘出離法。善男子。我",
    "X09n0240_071:0223a06": "以如是等不可說法門為眾生說。善男子。我入如來",
    "X09n0240_071:0223a07": "無差別法界門海。說無上法。普攝眾生。盡未來劫住",
    "X09n0240_071:0223a08": "普賢行。善男子。我成就此甚深自在妙音解脫。於念",
    "X09n0240_071:0223a09": "念中增長一切諸解脫門。念念充滿一切法界。時善",
    "X09n0240_071:0223a10": "財童子白夜神言。奇哉天神。此解脫門如是希有。聖",
    "X09n0240_071:0223a11": "者證得其已久如。夜神言。善男子。乃往古世過世界",
    "X09n0240_071:0223a12": "轉微塵數劫有劫名離垢光明。有世界名法界功德",
    "X09n0240_071:0223a13": "雲。以現一切眾生業摩尼王海為體。形如蓮華。住四",
    "X09n0240_071:0223a14": "天下微塵數香摩尼須彌山網中。以出一切如來本",
    "X09n0240_071:0223a15": "願音蓮華而為莊嚴。須彌山微塵數蓮華而為眷屬。",
    "X09n0240_071:0223a16": "須彌山微塵數香摩尼以為間錯。有須彌山微塵數",
    "X09n0240_071:0223a17": "四天下。一一四天下有百千億那由他不可說不可",
    "X09n0240_071:0223a18": "說城。善男子。彼世界中有四天下名為妙幢。中有王",
    "X09n0240_071:0223a19": "都名普寶華光。去此不遠有菩提場名普顯現法王",
    "X09n0240_071:0223a20": "宮殿。須彌山微塵數如來於中出現。其最初佛名法",
    "X09n0240_071:0223a21": "海雷音光明王。彼佛出時有轉輪王名清淨日光明",
    "X09n0240_071:0223a22": "面。於其佛所受持一切法海旋修多羅。佛涅槃後。其",
    "X09n0240_071:0223a23": "王出家護持正法。法欲滅時有千部異眾千種說法。",
    "X09n0240_071:0223a24": "近於末劫業惑障重諸惡比丘多有&#x9B2A;諍。樂著境界",
    "X09n0240_071:0223b01": "不求功德。樂說王論賊論女論國論海論及以一切",
    "X09n0240_071:0223b02": "世間之論。時王比丘而語之言。奇哉苦哉。佛於無量",
    "X09n0240_071:0223b03": "諸大劫海集此法炬。云何汝等而共毀滅。作是說已",
    "X09n0240_071:0223b04": "上升&#x8657;空高七多羅樹。身出無量諸色燄雲。放種種",
    "X09n0240_071:0223b05": "色大光明網。令無量眾生除煩惱熱。令無量眾生發",
    "X09n0240_071:0223b06": "菩提心。以是因緣。彼如來教復於六萬五千歲中而",
    "X09n0240_071:0223b07": "得興盛。時有比丘尼名法輪化光。是此王女。百千比",
    "X09n0240_071:0223b08": "丘尼而為眷屬。聞父王語及見神力。發菩提心永不",
    "X09n0240_071:0223b09": "退轉。得三昧名一切佛教燈。又得此甚深自在妙音",
    "X09n0240_071:0223b10": "解脫。得已身心柔&#x8F2D;。即得現見法海雷音光明王如",
    "X09n0240_071:0223b11": "來一切神力。善男子。於汝意云何。彼時轉輪聖王隨",
    "X09n0240_071:0223b12": "於如來轉正法輪。佛涅槃後興隆末法者豈異人乎。",
    "X09n0240_071:0223b13": "今普賢菩薩是。其法輪化光比丘尼即我身是。我於",
    "X09n0240_071:0223b14": "彼時守護佛法。令十萬比丘尼於阿耨多羅三藐三",
    "X09n0240_071:0223b15": "菩提得不退轉。又令得現見一切佛三昧。又令得一",
    "X09n0240_071:0223b16": "切佛法輪金剛光明陀羅尼。又令得普入一切法門",
    "X09n0240_071:0223b17": "海般若波羅蜜。次有佛興名離垢法光明。次有佛興",
    "X09n0240_071:0223b18": "名法輪光明髻。次有佛興名法日功德雲。次有佛興",
    "X09n0240_071:0223b19": "名法海妙音王。次有佛興名法日智慧燈。次有佛興",
    "X09n0240_071:0223b20": "名法華幢雲。次有佛興名法燄山幢王。次有佛興名",
    "X09n0240_071:0223b21": "甚深法功德月。次有佛興名法智普光藏。次有佛興",
    "X09n0240_071:0223b22": "名開示普智藏。次有佛興名功德藏山王。次有佛興",
    "X09n0240_071:0223b23": "名普門須彌賢。次有佛興名一切法精進幢。次有佛",
    "X09n0240_071:0223b24": "興名法寶華功德雲。次有佛興名寂靜光明髻。次有",
    "X09n0240_071:0223c01": "佛興名法光明慈悲月。次有佛興名功德燄海。次有",
    "X09n0240_071:0223c02": "佛興名智日普光明。次有佛興名普賢圓滿智。次有",
    "X09n0240_071:0223c03": "佛興名神通智光王。次有佛興名福德華光燈。次有",
    "X09n0240_071:0223c04": "佛興名智師子幢王。次有佛興名日光普照王。次有",
    "X09n0240_071:0223c05": "佛興名須彌寶莊嚴相。次有佛興名日光普照。次有",
    "X09n0240_071:0223c06": "佛興名法王功德月。次有佛興名開敷蓮華妙音雲。",
    "X09n0240_071:0223c07": "次有佛興名日光明相。次有佛興名普光明妙法音。",
    "X09n0240_071:0223c08": "次有佛興名師子金剛那羅延無畏。次有佛興名普",
    "X09n0240_071:0223c09": "智勇猛幢。次有佛興名普開法蓮華身。次有佛興名",
    "X09n0240_071:0223c10": "功德妙蓮華海。次有佛興名道場功德月。次有佛興名",
    "X09n0240_071:0223c11": "法炬熾然月。次有佛興名普光明髻。次有佛興名法",
    "X09n0240_071:0223c12": "幢燈。次有佛興名金剛海幢雲。次有佛興名名稱山",
    "X09n0240_071:0223c13": "功德雲。次有佛興名栴檀妙月。次有佛興名普妙光",
    "X09n0240_071:0223c14": "明華。次有佛興名照一切眾生光明王。次有佛興名",
    "X09n0240_071:0223c15": "功德蓮華藏。次有佛興名香燄光明王。次有佛興名",
    "X09n0240_071:0223c16": "波頭摩華因。次有佛興名眾相山普光明。次有佛興",
    "X09n0240_071:0223c17": "名普名稱幢。次有佛興名須彌普門光。次有佛興名",
    "X09n0240_071:0223c18": "功德法城光。次有佛興名大樹山光明。次有佛興名",
    "X09n0240_071:0223c19": "普德光明幢。次有佛興名功德吉祥相。次有佛興名",
    "X09n0240_071:0223c20": "勇猛法力幢。次有佛興名法輪光明音。次有佛興名",
    "X09n0240_071:0223c21": "功德山智慧光。次有佛興名無上妙法月。次有佛興",
    "X09n0240_071:0223c22": "名法蓮華淨光幢。次有佛興名寶蓮華光明藏。次有",
    "X09n0240_071:0223c23": "佛興名光燄雲山燈。次有佛興名普覺華。次有佛興",
    "X09n0240_071:0223c24": "名種種功德燄須彌藏。次有佛興名圓滿光山王。次",
    "X09n0240_071:0224a01": "有佛興名福德雲莊嚴。次有佛興名法山雲幢。次有",
    "X09n0240_071:0224a02": "佛興名功德山光明。次有佛興名法日雲燈王。次有",
    "X09n0240_071:0224a03": "佛興名法雲名稱王。次有佛興名法輪雲。次有佛興",
    "X09n0240_071:0224a04": "名開悟菩提智光幢。次有佛興名普照法輪月。次有",
    "X09n0240_071:0224a05": "佛興名寶山威德賢。次有佛興名賢德廣大光。次有",
    "X09n0240_071:0224a06": "佛興名普智雲。次有佛興名法力功德山。次有佛興",
    "X09n0240_071:0224a07": "名功德香燄王。次有佛興名金色摩尼山妙音聲。次",
    "X09n0240_071:0224a08": "有佛興名頂髻出一切法光明雲。次有佛興名法輪",
    "X09n0240_071:0224a09": "熾盛光。次有佛興名無上功德山。次有佛興名精進",
    "X09n0240_071:0224a10": "熾光明雲。次有佛興名三昧印廣大光明冠。次有佛",
    "X09n0240_071:0224a11": "興名寶光明功德王。次有佛興名法炬寶蓋音。次有",
    "X09n0240_071:0224a12": "佛興名普照&#x8657;空界無畏法光明。次有佛興名月相",
    "X09n0240_071:0224a13": "莊嚴幢。次有佛興名光明燄山雲。次有佛興名照無",
    "X09n0240_071:0224a14": "障礙法&#x8657;空。次有佛興名開顯智光身。次有佛興名",
    "X09n0240_071:0224a15": "世主德光明音。次有佛興名一切法三昧光明音。次",
    "X09n0240_071:0224a16": "有佛興名法音功德藏。次有佛興名熾然燄法海雲。",
    "X09n0240_071:0224a17": "次有佛興名普照三世相大光明。次有佛興名普照",
    "X09n0240_071:0224a18": "法輪山。次有佛興名法界師子光。次有佛興名須彌",
    "X09n0240_071:0224a19": "華光明。次有佛興名一切三昧海師子燄。次有佛興",
    "X09n0240_071:0224a20": "名普智光明燈。善男子。如是等須彌山微塵數如來。",
    "X09n0240_071:0224a21": "其最後佛名法界城智慧燈。並於離垢光明劫中出",
    "X09n0240_071:0224a22": "興於世。我皆尊重親近供養。聽聞受持所說妙法。亦",
    "X09n0240_071:0224a23": "於彼一切諸如來所。出家學道。護持法教。入此菩薩",
    "X09n0240_071:0224a24": "甚深自在妙音解脫。種種方便教化成熟。無量眾生。",
    "X09n0240_071:0224b01": "從是已來。於佛剎微塵數劫所有諸佛出興於世。我",
    "X09n0240_071:0224b02": "皆供養。修行其法。善男子。我從是來於生死夜無明",
    "X09n0240_071:0224b03": "昏寐諸眾生中而獨覺悟。令諸眾生守護心城。捨三",
    "X09n0240_071:0224b04": "界城。住一切智無上法城。善男子。我唯知此甚深自",
    "X09n0240_071:0224b05": "在妙音解脫。令諸世界離戲論語。不作二語。常真實",
    "X09n0240_071:0224b06": "語。恒清淨語。如諸菩薩摩訶薩能知一切語言自性。",
    "X09n0240_071:0224b07": "於念念中自在開悟一切眾生。入一切眾生言音海。",
    "X09n0240_071:0224b08": "於一切言辭悉皆辯了。明見一切諸法門海。於普攝",
    "X09n0240_071:0224b09": "一切法陀羅尼已得自在。隨諸眾生心之所疑而為",
    "X09n0240_071:0224b10": "說法。究竟調伏一切眾生。能普攝受一切眾生。巧修",
    "X09n0240_071:0224b11": "菩薩諸無上業。深入菩薩諸微細智。能善觀察諸菩",
    "X09n0240_071:0224b12": "薩藏。能自在說諸菩薩法。何以故。已得成就一切法",
    "X09n0240_071:0224b13": "輪陀羅尼故。而我云何能知能說彼功德行。善男子。",
    "X09n0240_071:0224b14": "此佛會中有主夜神名開敷一切樹華。汝詣彼問菩",
    "X09n0240_071:0224b15": "薩云何學一切智。云何安立一切眾生住一切智。爾",
    "X09n0240_071:0224b16": "時守護一切城主夜神。欲重宣此解脫義。為善財童",
    "X09n0240_071:0224b17": "子。而說頌言。",
    "X09n0240_071:0224b18": " 菩薩解脫深難見  &#x8657;空如如平等相",
    "X09n0240_071:0224b19": " 普見無邊法界內  一切三世諸如來",
    "X09n0240_071:0224b20": " 出生無量勝功德  證入難思真法性",
    "X09n0240_071:0224b21": " 增長一切自在智  開通三世解脫道",
    "X09n0240_071:0224b22": " 過於剎轉微塵劫  爾時有劫名淨光",
    "X09n0240_071:0224b23": " 世界名為法燄雲  其城號曰寶華光",
    "X09n0240_071:0224b24": " 其中諸佛興於世  無量須彌塵數等",
    "X09n0240_071:0224c01": " 有佛名為法海音  於此劫中先出現",
    "X09n0240_071:0224c02": " 乃至其中最後佛  名為法界燄燈王",
    "X09n0240_071:0224c03": " 如是一切諸如來  我皆供養聽受法",
    "X09n0240_071:0224c04": " 我見法海雷音佛  其身普作真金色",
    "X09n0240_071:0224c05": " 諸相莊嚴如寶山  發心願得成如來",
    "X09n0240_071:0224c06": " 我暫見彼諸如來  即發菩提廣大心",
    "X09n0240_071:0224c07": " 誓願勤求一切智  性與法界&#x8657;空等",
    "X09n0240_071:0224c08": " 由斯普見三世佛  及以一切菩薩眾",
    "X09n0240_071:0224c09": " 亦見國土眾生海  而普攀緣起大悲",
    "X09n0240_071:0224c10": " 隨諸眾生心所樂  示現種種無量身",
    "X09n0240_071:0224c11": " 普&#x5FA7;十方諸國土  動地舒光悟含識",
    "X09n0240_071:0224c12": " 見第二佛而親近  亦見十方剎海佛",
    "X09n0240_071:0224c13": " 乃至最後佛出興  如是須彌塵數等",
    "X09n0240_071:0224c14": " 於諸剎轉微塵劫  所有如來照世燈",
    "X09n0240_071:0224c15": " 我皆親近而瞻奉  今此解脫得清淨",
    "X09n0240_071:0224c16": "[0224c16] 爾時善財童子。得入此菩薩甚深自在妙音解脫故。",
    "X09n0240_071:0224c17": "入無邊三昧海。入廣大總持海。得菩薩大神通。獲菩",
    "X09n0240_071:0224c18": "薩大辯才。心大歡喜。觀察守護一切城主夜神。以偈",
    "X09n0240_071:0224c19": "讚曰。",
    "X09n0240_071:0224c20": " 已行廣大妙慧海  已度無邊諸有海",
    "X09n0240_071:0224c21": " 長壽無患智藏身  威德光明住此眾",
    "X09n0240_071:0224c22": " 了達法性如&#x8657;空  普入三世皆無礙",
    "X09n0240_071:0224c23": " 念念攀緣一切境  心心永斷諸分別",
    "X09n0240_071:0224c24": " 了達眾生無有性  而於眾生起大悲",
    "X09n0240_071:0225a01": " 深入如來解脫門  廣度&#x7FA3;迷無量眾",
    "X09n0240_071:0225a02": " 觀察思惟一切法  了知證入諸法性",
    "X09n0240_071:0225a03": " 如是修行佛智慧  普化眾生令解脫",
    "X09n0240_071:0225a04": " 天是眾生調御師  開示如來智慧道",
    "X09n0240_071:0225a05": " 普為法界諸含識  說離世間眾怖行",
    "X09n0240_071:0225a06": " 已住如來諸願道  已受菩提廣大教",
    "X09n0240_071:0225a07": " 已修一切&#x5FA7;行力  已見十方佛自在",
    "X09n0240_071:0225a08": " 天神心淨如&#x8657;空  普離一切諸煩惱",
    "X09n0240_071:0225a09": " 了知三世無量剎  諸佛菩薩及眾生",
    "X09n0240_071:0225a10": " 天神一念悉了知  晝夜日月年劫海",
    "X09n0240_071:0225a11": " 亦知一切眾生類  種種名相各差別",
    "X09n0240_071:0225a12": " 十方眾生生死處  有色無色想無想",
    "X09n0240_071:0225a13": " 隨順世俗悉了知  引導使入菩提路",
    "X09n0240_071:0225a14": " 已生如來誓願家  已入諸佛功德海",
    "X09n0240_071:0225a15": " 法身清淨心無礙  隨眾生樂現眾色",
    "X09n0240_071:0225a16": "[0225a16] 時善財童子說此頌已。禮夜神足。繞無量&#x5E00;。殷勤瞻",
    "X09n0240_071:0225a17": "仰。辭退而去。",
    "X09n0240_071:0225a18": "[0225a18] 第六守護一切城夜神。寄現前地。現前者。謂住緣",
    "X09n0240_071:0225a19": "起智。引無分別最勝般若令現前故。善財聞寂靜",
    "X09n0240_071:0225a20": "音海神教。思惟觀察所說法門。一一文句皆無忘",
    "X09n0240_071:0225a21": "失。其心廣大證入安住。往詣守護一切城夜神所。",
    "X09n0240_071:0225a22": "見彼夜神。坐一切寶光明摩尼王師子之座。無數",
    "X09n0240_071:0225a23": "夜神所共圍繞。現種種身調伏眾生。善財見已歡",
    "X09n0240_071:0225a24": "喜作禮。陳已發心。諮問法要。時彼夜神稱讚善財",
    "X09n0240_071:0225b01": "發心之相。正授法界云。我得菩薩甚深自在妙音",
    "X09n0240_071:0225b02": "解脫。言甚深等者。即事契劫故曰甚深。權實無礙",
    "X09n0240_071:0225b03": "蘊攝妙辯。稱為自在。依此演法普應&#x7FA3;機。是為妙",
    "X09n0240_071:0225b04": "音。此名體也。次為大法師無所礙下十二行經。總",
    "X09n0240_071:0225b05": "顯解脫之業用。彰法施之德。次我以如是淨法光",
    "X09n0240_071:0225b06": "明下有十二行經。別顯業用釋甚深義。次我如是",
    "X09n0240_071:0225b07": "正念思惟下有八行經。釋自在義。次或為眾生說",
    "X09n0240_071:0225b08": "聞慧法下有十二行經。釋妙音義。有二十三句。明",
    "X09n0240_071:0225b09": "所說法事理不二。故總結云。我以如是等不可說",
    "X09n0240_071:0225b10": "法門為眾生說。次我入如來無差別法門下三行",
    "X09n0240_071:0225b11": "餘經。結益。通結甚深妙音自在。以明解脫業用之",
    "X09n0240_071:0225b12": "益。次善財童子問天神言。此解脫門如是希有。聖",
    "X09n0240_071:0225b13": "者證得其已久如。此問得法門之久近。意含發心",
    "X09n0240_071:0225b14": "之時節。故夜神歷敘發心因緣云。乃往古世過世",
    "X09n0240_071:0225b15": "界轉微塵數劫。言世界轉者。謂初以一世界碎為",
    "X09n0240_071:0225b16": "微塵。以此微塵為數。一塵一世界。總將微塵數世",
    "X09n0240_071:0225b17": "界又含為微塵。以此塵數一塵一劫。則過去之劫",
    "X09n0240_071:0225b18": "遠矣遠矣。彼大劫中有世界。此世界中有須彌山",
    "X09n0240_071:0225b19": "微塵數四天下。內有一四天下名妙幢。中有王都",
    "X09n0240_071:0225b20": "去此王都不遠有菩提場。此場中有須彌山微塵",
    "X09n0240_071:0225b21": "如來於中出現。則出現之佛已多多矣。推至此中",
    "X09n0240_071:0225b22": "最初有佛。名法海雷音光明王。彼佛出時有轉輪",
    "X09n0240_071:0225b23": "王名清淨日光明面。於彼佛所聞法出家。護持正",
    "X09n0240_071:0225b24": "法。彼佛法欲滅時異部千種說法破壞佛法。時王",
    "X09n0240_071:0225c01": "比丘。以神通力重興佛法。時比丘尼名法輪化光。",
    "X09n0240_071:0225c02": "是此王女。聞父王語。見護法神力。遂發菩提心永",
    "X09n0240_071:0225c03": "不退轉。得見法海光明王如來一切神力。即得此",
    "X09n0240_071:0225c04": "甚深自在妙音解脫。彼興隆末法王比丘者今普",
    "X09n0240_071:0225c05": "賢菩薩是也。其法輪化光比丘尼即我身是。此我",
    "X09n0240_071:0225c06": "發心之始。得解脫之初。此上已答得法久近也。自",
    "X09n0240_071:0225c07": "從見最初佛已後。次有佛興名離垢法光明。相繼",
    "X09n0240_071:0225c08": "次第於大劫中可數者有一百佛出世。我皆承事",
    "X09n0240_071:0225c09": "親近供養。從是已來。有佛剎微塵數劫。所有佛出",
    "X09n0240_071:0225c10": "世。我皆承事。令諸眾生守護心城。捨三界城。令得",
    "X09n0240_071:0225c11": "一切智無上法城。此守護一切城之名所由稱也。",
    "X09n0240_071:0225c12": "作是說已。乃謙己推勝云。我唯知此甚深自在妙",
    "X09n0240_071:0225c13": "音解脫而已。如諸菩薩知一切語言自性。乃至成",
    "X09n0240_071:0225c14": "就一切法輪陀羅尼。我何能知。指後友云。此佛會",
    "X09n0240_071:0225c15": "中有主夜神。名開敷一切樹華。汝可往問。當為汝",
    "X09n0240_071:0225c16": "說。爾時守護一切城主夜神重說頌言。以頌前法",
    "X09n0240_071:0225c17": "云。菩薩解脫深難見。&#x8657;空如如平等相。乃至令此",
    "X09n0240_071:0225c18": "解脫得清淨等。有十一偈。初二偈頌前體用。餘頌",
    "X09n0240_071:0225c19": "顯法根深。臨去殷勤囑令修學。爾時善財得入此",
    "X09n0240_071:0225c20": "菩薩甚深自在妙音解脫。即得入無邊三昧海總",
    "X09n0240_071:0225c21": "持海。得大神通辯才。心大歡喜。說偈以讚夜神之",
    "X09n0240_071:0225c22": "德。通有十偈。讚福智超絕。三昧甚深。以顯德圓離",
    "X09n0240_071:0225c23": "障。善財說此頌已。瞻仰作禮。辭退而去。"
}