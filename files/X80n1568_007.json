{
    "X80n1568_007:0691a11": "五燈嚴統卷第七",
    "X80n1568_007:0691a13": "南嶽下二世",
    "X80n1568_007:0691a14": "馬祖一禪師法嗣",
    "X80n1568_007:0691a15": "荊州天王道悟禪師渚宮人。姓崔氏。子玉之後胤也。",
    "X80n1568_007:0691a16": "年十五。依長沙寺曇翥律師出家。二十三。詣嵩山受",
    "X80n1568_007:0691a17": "戒。三十。參石頭。頻沐指示。曾未投機。次謁忠國師。三",
    "X80n1568_007:0691a18": "十四。與國師侍者應真。南還謁馬祖。祖曰。識取自心。",
    "X80n1568_007:0691a19": "本來是佛。不屬漸次。不假修持。體自如如。萬德圓滿。",
    "X80n1568_007:0691a20": "師於言下大悟。祖囑曰。汝若住持莫離舊處。師蒙指",
    "X80n1568_007:0691a21": "已。便返荊門。去郭不遠。結草為廬。後因節使顧問。左",
    "X80n1568_007:0691a22": "右申其端緒。節使親臨訪道。見其路隘車馬難通。極",
    "X80n1568_007:0691a23": "目荒榛曾未修削。覩茲發怒。令人擒師拋於水中。旌",
    "X80n1568_007:0691a24": "斾纔歸。乃見徧衙火發。內外烘焰莫可近之。惟聞空",
    "X80n1568_007:0691b01": "中聲曰。我是天王神。我是天王神。節使回心設拜。煙",
    "X80n1568_007:0691b02": "燄都息。宛然如初。遂往江邊。見師在水都不濕衣。節",
    "X80n1568_007:0691b03": "使重伸懺悔。迎請在衙供養。於府西造寺。額號天王。",
    "X80n1568_007:0691b04": "僧龍潭問曰。從上相承底事如何。師曰。不是明汝來",
    "X80n1568_007:0691b05": "處不得。潭曰。這個眼目幾人具得。師曰。淺草易為長",
    "X80n1568_007:0691b06": "蘆。師常云。快活快活。及臨終時。呌苦苦。又云閻羅王",
    "X80n1568_007:0691b07": "來取我也。院主問曰。和尚當時被節度使拋向水中。",
    "X80n1568_007:0691b08": "神色不動。如今何得恁麼地。師舉枕子曰。汝道當時",
    "X80n1568_007:0691b09": "是。如今是。院主無對。便入滅。當元和三年戊子十月",
    "X80n1568_007:0691b10": "十三日也。年八十二。坐六十三夏。嗣法一人。曰崇信。",
    "X80n1568_007:0691b11": "即龍潭也(宋大川云。以丘玄素符載二碑參合。應以天王道悟嗣馬祖。龍潭崇信嗣之。始為不",
    "X80n1568_007:0691b12": "差悞矣　按指月錄云。天王道悟嗣馬祖。龍潭崇信嗣之。丘玄素撰。唐聞人歸登有南嶽碑。圭峰答裴國",
    "X80n1568_007:0691b13": "宗趣狀。權德輿馬祖塔銘。皆以天王為馬祖嗣。佛國白達觀頴呂夏卿張無盡皆有著辯。以證傳燈之悞",
    "X80n1568_007:0691b14": "　按正名錄云。諸家證據。由在事跡證據中。惟張無盡之言。最為深切。無盡云。石頭得藥山。山得曹洞。教",
    "X80n1568_007:0691b15": "理行果言說婉轉。天皇道悟下出周金剛。呵風罵雨。雖佛祖不敢嬰其鋒。恐皇字差悞。後得丘玄素符載",
    "X80n1568_007:0691b16": "二碑。徧示諸方曰。吾甞疑德山洞山同出石頭下。因甚垂手處。死活不同。今以丘符二碑證之。朗然明白。",
    "X80n1568_007:0691b17": "方知吾擇法驗人之不謬耳　此則直從施設處勘出。一言而定千古之疑。譬如世人子嗣有訛。考覈宗",
    "X80n1568_007:0691b18": "譜。固可辨明。若一滴血則真偽立剖。無盡之言。可謂滴血而得其真者矣。按三刻所載。考據的確。討論精",
    "X80n1568_007:0691b19": "詳。千載疑案一時氷釋矣)。",
    "X80n1568_007:0691b20": "南嶽下三世",
    "X80n1568_007:0691b21": "天王道悟禪師法嗣",
    "X80n1568_007:0691b22": "澧州龍潭崇信禪師渚宮人也。其家賣餅。師少而英",
    "X80n1568_007:0691b23": "異。初悟和尚蒙祖記莂。後居天王寺。人莫之測。師家",
    "X80n1568_007:0691b24": "於寺巷。常日以十餅饋之。天王受之。每食畢。常留一",
    "X80n1568_007:0691c01": "餅曰。吾惠汝。以蔭子孫。師一日自念曰。餅是我持去。",
    "X80n1568_007:0691c02": "何以返遺我邪。其別有旨乎。遂造而問焉。王曰。是汝",
    "X80n1568_007:0691c03": "持來。復汝何咎。師聞之頗曉玄旨。因投出家。王曰。汝",
    "X80n1568_007:0691c04": "昔崇福善。今信吾言。可名崇信。由是服勤左右。一日",
    "X80n1568_007:0691c05": "問曰。某自到來。不蒙指示心要。王曰。自汝到來。吾未",
    "X80n1568_007:0691c06": "甞不指汝心要。師曰何處指示。王曰。汝擎茶來。吾為",
    "X80n1568_007:0691c07": "汝接。汝行食來。吾為汝受。汝和南時。吾便低首。何處",
    "X80n1568_007:0691c08": "不指示心要。師低頭良久。王曰。見則直下便見。擬思",
    "X80n1568_007:0691c09": "即差。師當下開解。復問如何保任。王曰。任性逍遙。隨",
    "X80n1568_007:0691c10": "緣放曠。但盡凡心。別無聖解。師後詣澧陽龍潭棲止。",
    "X80n1568_007:0691c11": "僧問。髻中珠誰人得。師曰。不賞玩者得。曰安著何處。",
    "X80n1568_007:0691c12": "師曰。有處即道來。有尼問。如何得為僧去。師曰。作尼",
    "X80n1568_007:0691c13": "來多少時也。曰還有為僧時也無。師曰。汝即今是甚",
    "X80n1568_007:0691c14": "麼。曰現是尼身。何得不識。師曰。誰識汝。李翱刺史問。",
    "X80n1568_007:0691c15": "如何是真如般若。師曰。我無真如般若。李曰。幸遇和",
    "X80n1568_007:0691c16": "尚。師曰。此猶是分外之言。",
    "X80n1568_007:0691c17": "南嶽下四世",
    "X80n1568_007:0691c18": "龍潭信禪師法嗣",
    "X80n1568_007:0691c19": "鼎州德山宣鑒禪師簡州周氏子。丱歲出家。依年受",
    "X80n1568_007:0691c20": "具。精究律藏。於性相諸經。貫通旨趣。常講金剛般若。",
    "X80n1568_007:0691c21": "時謂之周金剛。甞謂同學曰。一毛吞海。海性無虧。纖",
    "X80n1568_007:0691c22": "芥投鋒。鋒利不動。學與無學。唯我知焉。後聞南方禪",
    "X80n1568_007:0691c23": "席頗盛。師氣不平。乃曰。出家兒千劫學佛威儀。萬劫",
    "X80n1568_007:0691c24": "學佛細行。不得成佛。南方魔子。敢言直指人心見性",
    "X80n1568_007:0692a01": "成佛。我當摟其窟穴。滅其種類。以報佛恩。遂擔青龍",
    "X80n1568_007:0692a02": "疏鈔出蜀。至澧陽路上。見一婆子賣餅。因息肩買餅",
    "X80n1568_007:0692a03": "點心。婆指擔曰。這箇是甚麼文字。師曰。青龍疏鈔。婆",
    "X80n1568_007:0692a04": "曰。講何經。師曰。金剛經。婆曰。我有一問。你若答得。施",
    "X80n1568_007:0692a05": "與點心。若答不得。且別處去。金剛經道。過去心不可",
    "X80n1568_007:0692a06": "得。現在心不可得。未來心不可得。未審。上座點那箇",
    "X80n1568_007:0692a07": "心。師無語。遂往龍潭。至法堂曰。久嚮龍潭。及乎到來。",
    "X80n1568_007:0692a08": "潭又不見。龍又不現。潭引身曰。子親到龍潭。師無語。",
    "X80n1568_007:0692a09": "遂棲止焉。一夕侍立次。潭曰。更深。何不下去。師珍重",
    "X80n1568_007:0692a10": "便出。却回曰。外面黑。潭點紙燭度與師。師擬接。潭復",
    "X80n1568_007:0692a11": "吹滅。師於此大悟。便禮拜。潭曰。子見箇甚麼。師曰。從",
    "X80n1568_007:0692a12": "今向去。更不疑天下老和尚舌頭也。至來日。龍潭陞",
    "X80n1568_007:0692a13": "座謂眾曰。可中有箇漢。牙如劒樹。口似血盆。一棒打",
    "X80n1568_007:0692a14": "不回頭。他時向孤峰頂上。立吾道去在。師將疏鈔堆",
    "X80n1568_007:0692a15": "法堂前。舉火炬曰。窮諸玄辯。若一毫置於太虗。竭世",
    "X80n1568_007:0692a16": "樞機。似一滴投於巨壑。遂焚之。於是禮辭。直抵溈山。",
    "X80n1568_007:0692a17": "挾複子上法堂。從西過東。從東過西。顧視方丈曰。有",
    "X80n1568_007:0692a18": "麼有麼。山坐次。殊不顧盻。師曰。無無。便出。至門首乃",
    "X80n1568_007:0692a19": "曰。雖然如此。也不得草草。遂具威儀再入相見。纔跨",
    "X80n1568_007:0692a20": "門提起坐具曰。和尚。山擬取拂子。師便喝。拂袖而出。",
    "X80n1568_007:0692a21": "溈山至晚問首座。今日新到在否。座曰。當時背却法",
    "X80n1568_007:0692a22": "堂。著草鞋出去也。山曰。此子已後。向孤峰頂上。盤結",
    "X80n1568_007:0692a23": "草庵。呵佛罵祖去在。師住澧陽三十年。屬唐武宗廢",
    "X80n1568_007:0692a24": "教。避難於獨浮山之石室。大中初。武陵太守薛廷望。",
    "X80n1568_007:0692b01": "再崇德山精舍。號古德禪院。將訪求哲匠住持。聆師",
    "X80n1568_007:0692b02": "道行。屢請不下山。廷望乃設詭計。遣吏以茶鹽誣之。",
    "X80n1568_007:0692b03": "言犯禁法。取師入州。瞻禮堅請居之。大闡宗風。上堂。",
    "X80n1568_007:0692b04": "若也於己無事。則勿妄求。妄求而得亦非得也。汝但",
    "X80n1568_007:0692b05": "無事於心。無心於事。則虗而靈。空而妙。若毛端許。言",
    "X80n1568_007:0692b06": "之本末者。皆為自欺。何故。毫釐繫念。三塗業因。瞥爾",
    "X80n1568_007:0692b07": "情生。萬劫羈鎻。聖名凡號。盡是虗聲。殊相劣形。皆為",
    "X80n1568_007:0692b08": "幻色。汝欲求之。得無累乎。及其厭之。又成大患。終而",
    "X80n1568_007:0692b09": "無益。小參示眾曰。今夜不答話。問話者三十棒。時有",
    "X80n1568_007:0692b10": "僧出禮拜。師便打。僧曰。某甲話也未問。和尚因甚麼",
    "X80n1568_007:0692b11": "打某甲。師曰。汝是甚麼處人。曰。新羅人。師曰。未跨船",
    "X80n1568_007:0692b12": "舷。好與三十棒。(法眼云。大小德山話作兩橛。玄覺云叢林中喚作隔下語。且從祇如德山",
    "X80n1568_007:0692b13": "道問話者三十棒。意作麼生)僧參。師問維那。今日幾人新到。曰。八",
    "X80n1568_007:0692b14": "人。師曰。喚來一時生按著。龍牙問。學人仗鏌鎁劒。擬",
    "X80n1568_007:0692b15": "取師頭時如何。師引頸近前曰。[囗@力](法眼別云。汝向甚麼處下手)牙",
    "X80n1568_007:0692b16": "曰。頭落也。師呵呵大笑。牙後到洞山舉前話。山曰。德",
    "X80n1568_007:0692b17": "山道甚麼。牙曰。德山無語。洞曰。莫道無語。且將德山",
    "X80n1568_007:0692b18": "落底頭。呈似老僧看。牙方省。便懺謝。有僧舉似師。師",
    "X80n1568_007:0692b19": "曰。洞山老人不識好惡。這漢死來多少時。救得有甚",
    "X80n1568_007:0692b20": "麼用處。僧問。如何是菩提。師打曰。出去。莫向這裏屙。",
    "X80n1568_007:0692b21": "問。如何是佛。師曰。佛是西天老比丘。雪峯問。從上宗",
    "X80n1568_007:0692b22": "乘學人還有分也無。師打一棒曰。道甚麼。曰。不會。至",
    "X80n1568_007:0692b23": "明日請益。師曰。我宗無語句。實無一法與人。峯因此",
    "X80n1568_007:0692b24": "有省。巖頭聞之曰。德山老人一條脊梁骨硬似鐵。抝",
    "X80n1568_007:0692c01": "不折。然雖如此。於唱教門中猶較些子。(保福問招慶。祇如巖頭出",
    "X80n1568_007:0692c02": "世有何言教。過於德山。便恁麼道。慶云汝不見巖頭道。如人學射。久久方中。福云。中後如何。慶云。展闍黎莫不",
    "X80n1568_007:0692c03": "識痛痒。福云。和尚今日非唯舉話。慶云。展闍黎是甚麼心行。明招云。大小招慶錯下名言)示眾曰。",
    "X80n1568_007:0692c04": "道得也三十棒。道不得也三十棒。臨濟聞得謂洛浦",
    "X80n1568_007:0692c05": "曰。汝去問他。道得為甚麼也三十棒。待伊打汝。接住",
    "X80n1568_007:0692c06": "棒送一送。看伊作麼生。浦如教而問。師便打。浦接住",
    "X80n1568_007:0692c07": "送一送。師便歸方丈。浦回舉似臨濟。濟曰。我從來疑",
    "X80n1568_007:0692c08": "著這漢。雖然如是。你還識德山麼。浦擬議。濟便打。(巖頭",
    "X80n1568_007:0692c09": "云。德山老人尋常祇據一條白棒。佛來亦打。祖來亦打。爭奈較些子。東禪齊云。祇如臨濟道我從前疑著這漢。",
    "X80n1568_007:0692c10": "是肯底語。不肯底語。為當別有道理。試斷看)上堂。問即有過。不問猶乖。有",
    "X80n1568_007:0692c11": "僧出禮拜。師便打。僧曰。某甲始禮拜。為甚麼便打。師",
    "X80n1568_007:0692c12": "曰。待汝開口。堪作甚麼。師令侍者喚義存。(即雪峯也)存上",
    "X80n1568_007:0692c13": "來。師曰。我自喚義存。汝又來作甚麼。存無對。上堂。我",
    "X80n1568_007:0692c14": "先祖見處即不然。這裏無祖無佛。達磨是老臊胡。釋",
    "X80n1568_007:0692c15": "迦老子是乾屎橛。文殊普賢是擔屎漢。等覺妙覺是",
    "X80n1568_007:0692c16": "破執凡夫。菩提涅槃是繫驢橛。十二分教是鬼神簿。",
    "X80n1568_007:0692c17": "拭瘡疣紙。四果聖賢。初心十地。是守古塚鬼。自救不",
    "X80n1568_007:0692c18": "了。有僧相看。乃近前作相撲勢。師曰。與麼無禮。合喫",
    "X80n1568_007:0692c19": "山僧手裏棒。僧拂袖便行。師曰。饒汝如是。也祇得一",
    "X80n1568_007:0692c20": "半。僧轉身便喝。師打曰。須是我打你始得。曰諸方有",
    "X80n1568_007:0692c21": "明眼人在。師曰。天然有眼。僧擘開眼曰。猫。便出。師曰。",
    "X80n1568_007:0692c22": "黃河三千年一度清。師見僧來乃閉門。其僧敲門。師",
    "X80n1568_007:0692c23": "曰。阿誰。曰師子兒。師乃開門。僧禮拜。師騎僧項曰。這",
    "X80n1568_007:0692c24": "畜生甚處去來。雪峰問。南泉斬猫兒。意旨如何。師乃",
    "X80n1568_007:0693a01": "打趂。却喚曰。會麼。峯曰。不會。師曰。我恁麼老婆心也",
    "X80n1568_007:0693a02": "不會。僧問。凡聖相去多少。師便喝。師因疾。僧問還有",
    "X80n1568_007:0693a03": "不病者也無。師曰。有。曰如何是不病者。師曰。阿[口*耶]阿",
    "X80n1568_007:0693a04": "[口*耶]。師復告眾曰。捫空追響。勞汝心神。夢覺覺非。竟有",
    "X80n1568_007:0693a05": "何事。言訖安坐而化。即唐咸通六年十二月三日也。",
    "X80n1568_007:0693a06": "諡見性禪師。",
    "X80n1568_007:0693a07": "洪州泐潭寶峯和尚新到參。師問。其中事。即易道。不",
    "X80n1568_007:0693a08": "落其中事。始終難道。曰。某甲在途中時。便知有此一",
    "X80n1568_007:0693a09": "問。師曰。更與二十年行脚。也不較多。曰。莫不契和尚",
    "X80n1568_007:0693a10": "意麼。師曰。苦瓜那堪待客。問僧。古人有一路。接後進",
    "X80n1568_007:0693a11": "初心。汝還知否。曰。請師指出古人一路。師曰。恁麼則",
    "X80n1568_007:0693a12": "闍黎知了也。曰。頭上更安頭。師曰。寶峯不合問仁者。",
    "X80n1568_007:0693a13": "曰。問又何妨。師曰。這裏不曾有人亂說道理。出去。巖",
    "X80n1568_007:0693a14": "頭僧來參。師竪起拂子曰。落在此機底人。未具眼在。",
    "X80n1568_007:0693a15": "僧擬近前。師曰。恰落在此機。僧回舉似巖頭。頭曰。我",
    "X80n1568_007:0693a16": "當時若見。奪却拂子看他作麼生。師聞乃曰。我竪起",
    "X80n1568_007:0693a17": "拂子從伊奪。總不將物時又作麼生。巖頭聞得又曰。",
    "X80n1568_007:0693a18": "無星秤子有甚辨處。",
    "X80n1568_007:0693a19": "南嶽下五世",
    "X80n1568_007:0693a20": "德山鑒禪師法嗣",
    "X80n1568_007:0693a21": "鄂州巖頭全奯禪師泉州柯氏子。少禮青原誼公落",
    "X80n1568_007:0693a22": "髮。往長安寶壽寺稟戒。習經律諸部。優游禪苑。與雪",
    "X80n1568_007:0693a23": "峰欽山為友。自杭州大慈山邐迤造于臨濟。屬濟歸",
    "X80n1568_007:0693a24": "寂。乃謁仰山。纔入門提起坐具曰。和尚。仰山取拂子",
    "X80n1568_007:0693b01": "擬舉。師曰。不妨好手。後參德山。執坐具上法堂瞻視。",
    "X80n1568_007:0693b02": "山曰。作麼。師便喝。山曰。老僧過在甚麼處。師曰。兩重",
    "X80n1568_007:0693b03": "公案。乃下參堂。山曰。這箇阿師稍似箇行脚人。至來",
    "X80n1568_007:0693b04": "日上問訊。山曰。闍黎是昨日新到否。曰。是。山曰。甚麼",
    "X80n1568_007:0693b05": "處學得這虗頭來。師曰。全奯終不自謾。山曰。他後不",
    "X80n1568_007:0693b06": "得孤負老僧。一日參德山。方跨門便問。是凡是聖。山",
    "X80n1568_007:0693b07": "便喝。師禮拜。有人舉似洞山。山曰。若不是奯公。大難",
    "X80n1568_007:0693b08": "承當。師曰。洞山老人不識好惡。錯下名言。我當時一",
    "X80n1568_007:0693b09": "手擡一手搦。雪峰在德山作飯頭。一日飯遲。德山擎",
    "X80n1568_007:0693b10": "鉢下法堂。峰曬飯巾次。見德山乃曰。鐘未鳴鼓未響。",
    "X80n1568_007:0693b11": "托鉢向甚麼處去。德山便歸方丈。峰舉似師。師曰。大",
    "X80n1568_007:0693b12": "小德山未會末後句在。山聞令侍者喚師去。問汝不",
    "X80n1568_007:0693b13": "肯老僧那。師密啟其意。山乃休。明日陞堂果與尋常",
    "X80n1568_007:0693b14": "不同。師至僧堂前拊掌大笑曰。且喜堂頭老漢會末",
    "X80n1568_007:0693b15": "後句。他後天下人不奈伊何。雖然也祇得三年活。(山果",
    "X80n1568_007:0693b16": "三年後示滅)一日與雪峰欽山聚話。峰驀指一椀水。欽曰。",
    "X80n1568_007:0693b17": "水清月現。峰曰。水清月不現。師踢却水碗而去。師與",
    "X80n1568_007:0693b18": "雪峰同辭德山。山問甚麼處去。師曰。暫辭和尚下山",
    "X80n1568_007:0693b19": "去。曰子他後作麼生。師曰。不忘。曰。子憑何有此說。師",
    "X80n1568_007:0693b20": "曰。豈不聞。智過於師。方堪傳受。智與師齊。減師半德。",
    "X80n1568_007:0693b21": "曰。如是如是。當善護持。二士禮拜而退。師住鄂州巖",
    "X80n1568_007:0693b22": "頭。值沙汰。於湖邊作渡子。兩岸各挂一板。有人過渡",
    "X80n1568_007:0693b23": "打板一下。師曰。阿誰。或曰。要過那邊去。師乃舞棹迎",
    "X80n1568_007:0693b24": "之。一日因。一婆抱一孩兒來。乃曰。呈橈舞棹即不問。",
    "X80n1568_007:0693c01": "且道婆手中兒甚處得來。師便打。婆曰。婆生七子。六",
    "X80n1568_007:0693c02": "箇不遇知音。祇這一箇也不消得。便拋向水中。師後",
    "X80n1568_007:0693c03": "庵于洞庭臥龍山。徒侶臻萃。僧問。無師還有出身處",
    "X80n1568_007:0693c04": "也無。師曰。聲前古毳爛。問堂堂來時如何。師曰。刺破",
    "X80n1568_007:0693c05": "眼。上堂。吾甞究涅槃經。七八年覩三兩段義。似衲僧",
    "X80n1568_007:0693c06": "說話。又曰。休休。時有一僧出禮拜。請師舉。師曰。吾教",
    "X80n1568_007:0693c07": "意如字三點。第一向東方下一點。點開諸菩薩眼。",
    "X80n1568_007:0693c08": "第二向西方下一點。點諸菩薩命根。第三向上方下",
    "X80n1568_007:0693c09": "一點。點諸菩薩頂。此是第一段義。又曰。吾教意如摩",
    "X80n1568_007:0693c10": "醯首羅擘開面門。竪亞一隻眼。此是第二段義。又曰。",
    "X80n1568_007:0693c11": "吾教意猶如塗毒鼓。擊一聲遠近聞者皆喪。此是第",
    "X80n1568_007:0693c12": "三段義。時小嚴上座問。如何是塗毒皷。師以兩手按",
    "X80n1568_007:0693c13": "膝亞身曰。韓信臨朝底。嚴無語。夾山下一僧到石霜",
    "X80n1568_007:0693c14": "纔跨門便道。不審。霜曰。不必闍黎。僧曰。恁麼則珍重。",
    "X80n1568_007:0693c15": "又到師處如前道不審。師噓一噓。僧曰。恁麼則珍重。",
    "X80n1568_007:0693c16": "方回步。師曰。雖是後生亦能管帶。其僧歸舉似夾山。",
    "X80n1568_007:0693c17": "山上堂曰。前日到巖頭石霜底阿師。出來如法舉似",
    "X80n1568_007:0693c18": "前話。其僧舉了。山曰大眾還會麼。眾無對。山曰。若無",
    "X80n1568_007:0693c19": "人道得。山僧不惜兩莖眉毛道去也。乃曰。石霜雖有",
    "X80n1568_007:0693c20": "殺人刀。且無活人劒。巖頭亦有殺人刀。亦有活人劒。",
    "X80n1568_007:0693c21": "師與羅山卜塔基。羅山中路忽曰。和尚。師回顧曰。作",
    "X80n1568_007:0693c22": "麼。山舉手指曰。這裏好片地。師咄曰。瓜州賣瓜漢。又",
    "X80n1568_007:0693c23": "行數里歇次。山禮拜。問曰。和尚豈不是三十年前。在",
    "X80n1568_007:0693c24": "洞山。而不肯洞山。師曰。是又曰。和尚豈不是嗣德山。",
    "X80n1568_007:0694a01": "又不肯德山。師曰。是。山曰。不肯德山即不問。祇如洞",
    "X80n1568_007:0694a02": "山有何虧闕。師良久曰。洞山好佛。祇是無光。山禮拜",
    "X80n1568_007:0694a03": "僧問。利劍斬天下。誰是當頭者。師曰。暗。僧擬再問。師",
    "X80n1568_007:0694a04": "咄曰。這鈍漢。出去。問不歷古今時如何。師曰。卓朔地。",
    "X80n1568_007:0694a05": "曰。古今事如何。師曰。任爛。問僧甚處來。曰。西京來。師",
    "X80n1568_007:0694a06": "曰。黃巢過後還收得劒麼。曰收得。師引頸近前曰。[囗@力]。",
    "X80n1568_007:0694a07": "曰。師頭落也。師呵呵大笑。僧後到雪峰。峰問甚處來。",
    "X80n1568_007:0694a08": "曰。巖頭來。峰曰。巖頭有何言句。僧舉前話。峰便打三",
    "X80n1568_007:0694a09": "十棒趂出。問。二龍爭珠。誰是得者。師曰。俱錯。僧問雪",
    "X80n1568_007:0694a10": "峰。聲聞人見性。如夜見月。菩薩人見性。如晝見日。未",
    "X80n1568_007:0694a11": "審和尚見性如何。峰打拄杖三下。僧後舉前語問師。",
    "X80n1568_007:0694a12": "師與三摑。問。如何是三界主。師曰。汝還解喫鐵棒麼。",
    "X80n1568_007:0694a13": "德山一日謂師曰。我這裏有兩僧。入山住庵多時。汝",
    "X80n1568_007:0694a14": "去看他怎生。師遂將一斧。去見。兩人在庵內坐。師乃",
    "X80n1568_007:0694a15": "拈起斧曰。道得也一下斧。道不得也一下斧。二人殊",
    "X80n1568_007:0694a16": "不顧。師擲下斧曰。作家作家。歸舉似德山。山曰。汝道",
    "X80n1568_007:0694a17": "他如何。師曰。洞山門下不道全無。若是德山門下未",
    "X80n1568_007:0694a18": "夢見在。僧參。於左邊作一圓相。又於右邊作一圓相。",
    "X80n1568_007:0694a19": "又於中心作一圓相。欲成未成。被師以手一撥。僧無",
    "X80n1568_007:0694a20": "語。師便喝出。僧欲跨門。師却喚回問汝是洪州觀音",
    "X80n1568_007:0694a21": "來否。曰。是。師曰。祇如適來左邊一圓相作麼生。曰。是",
    "X80n1568_007:0694a22": "有句。師曰。右邊圓相聻。曰。是無句。師曰。中心圓相作",
    "X80n1568_007:0694a23": "麼生。曰。是不有不無句。師曰。祇如吾與麼又作麼生。",
    "X80n1568_007:0694a24": "曰。如刀畫水。師便打。瑞巖問。如何是毗盧師。師曰。道",
    "X80n1568_007:0694b01": "甚麼。巖再問。師曰。汝年十七八。未。問。弓折箭盡時如",
    "X80n1568_007:0694b02": "何。師曰。去。問如何是巖中的的意。師曰。謝指示。曰請",
    "X80n1568_007:0694b03": "和尚答話。師曰。珍重。問三界競起時如何。師曰坐却",
    "X80n1568_007:0694b04": "著。曰未審師意如何。師曰。移取廬山來。即向汝道。問",
    "X80n1568_007:0694b05": "起滅不停時如何。師喝曰。是誰起滅。問輪中不得轉",
    "X80n1568_007:0694b06": "時如何。師曰。澁。問。路逢猛虎時如何。師曰。拶問。如何",
    "X80n1568_007:0694b07": "是道。師曰破草鞋與拋向湖裏著。問萬丈井中如何",
    "X80n1568_007:0694b08": "得到底。師曰吽。僧再問。師曰。脚下過也。問。古帆未挂",
    "X80n1568_007:0694b09": "時如何。師曰。小魚吞大魚。又僧如前問。師曰。後園驢",
    "X80n1568_007:0694b10": "喫草。邇後人或問佛。問法。問道。問禪者。師皆作噓聲",
    "X80n1568_007:0694b11": "師甞謂眾曰。老漢去時。大吼一聲了去。唐光啟之後。",
    "X80n1568_007:0694b12": "中原盜起。眾皆避地。師端居晏如也。一日賊大至。責",
    "X80n1568_007:0694b13": "以無供饋。遂倳刃焉。師神色自若。大呌一聲。而終。聲",
    "X80n1568_007:0694b14": "聞數十里。即光啟三年丁未四月八日也。門人後焚",
    "X80n1568_007:0694b15": "之。獲舍利四十九粒。眾為起塔。諡清嚴禪師。",
    "X80n1568_007:0694b16": "福州雪峰義存禪師泉州南安。曾氏子。家世奉佛。師",
    "X80n1568_007:0694b17": "生惡葷茹。於襁褓中。聞鐘梵之聲。或見幡花像設。必",
    "X80n1568_007:0694b18": "為之動容。年十二。從其父遊莆田玉澗寺。見慶玄律",
    "X80n1568_007:0694b19": "師。遽拜曰。我師也。遂留侍焉。十七落髮。謁芙蓉常照",
    "X80n1568_007:0694b20": "大師。照撫而器之。後往幽州寶剎寺受戒。久歷禪會。",
    "X80n1568_007:0694b21": "緣契德山。唐咸通中。回閩中。雪峰創院。徒侶翕然。懿",
    "X80n1568_007:0694b22": "宗錫號真覺禪師。仍賜紫袈裟。初與巖頭至澧州鼇",
    "X80n1568_007:0694b23": "山鎮阻雪。頭每日祇是打睡。師一向坐禪。一日喚曰。",
    "X80n1568_007:0694b24": "師兄師兄。且起來。頭曰。作甚麼。師曰。今生不著便。共",
    "X80n1568_007:0694c01": "文邃箇漢行脚。到處被他帶累。今日到此。又祇管打",
    "X80n1568_007:0694c02": "睡。頭喝曰。噇眠去。每日牀上座。恰似七村裏土地。他",
    "X80n1568_007:0694c03": "時後日。魔魅人家男女去在。師自點胸曰。我這裏未",
    "X80n1568_007:0694c04": "穩在。不敢自謾。頭曰。我將謂。你他日。向孤峰頂上。盤",
    "X80n1568_007:0694c05": "結草庵。播揚大教。猶作這箇語話。師曰。我實未穩在。",
    "X80n1568_007:0694c06": "頭曰。你若實如此。據你見處一一通來。是處與你證",
    "X80n1568_007:0694c07": "明。不是處與你剗却。師曰。我初到鹽官。見上堂。舉色",
    "X80n1568_007:0694c08": "空義。得箇入處。頭曰。此去三十年。切忌舉著。又見洞",
    "X80n1568_007:0694c09": "山過水偈曰。切忌從他覓。迢迢與我疎。渠今正是我。",
    "X80n1568_007:0694c10": "我今不是渠。頭曰若與麼。自救也未徹在。師又曰。後",
    "X80n1568_007:0694c11": "問德山。從上宗乘中事。學人還有分也無。德山打一",
    "X80n1568_007:0694c12": "棒。曰。道甚麼。我當時如桶底脫相似。頭喝曰。你不聞",
    "X80n1568_007:0694c13": "道。從門入者不是家珍。師曰。他後如何即是。頭曰。他",
    "X80n1568_007:0694c14": "後若欲播揚大教。一一從自己胷襟流出將來。與我",
    "X80n1568_007:0694c15": "蓋天蓋地去。師於言下大悟。便作禮起連聲呌曰。師",
    "X80n1568_007:0694c16": "兄今日始是鼇山成道。師在洞山作飯頭。淘米次。山",
    "X80n1568_007:0694c17": "問。淘沙去米。淘米去沙。師曰。沙米一時去。山曰。大眾",
    "X80n1568_007:0694c18": "喫箇甚麼。師遂覆却米盆。山曰。據子因緣。合在德山。",
    "X80n1568_007:0694c19": "洞山一日問師。作甚麼來。師曰。斫槽來。山曰。幾斧斫",
    "X80n1568_007:0694c20": "成。師曰。一斧斫成。山曰。猶是這邊事。那邊事作麼生。",
    "X80n1568_007:0694c21": "師曰。直得無下手處。山曰。猶是這邊事。那邊事作麼",
    "X80n1568_007:0694c22": "生。師休去。(汾陽代云。某甲早困也)師辭洞山。山曰。子甚處去。師",
    "X80n1568_007:0694c23": "曰。歸嶺中去。山曰。當時從甚麼路出。師曰。從飛猿嶺",
    "X80n1568_007:0694c24": "出。山曰。今回向甚麼路去。師曰。從飛猿嶺去。山曰。有",
    "X80n1568_007:0695a01": "一人。不從飛猿嶺去。子還識麼。師曰。不識。山曰。為甚",
    "X80n1568_007:0695a02": "麼不識。師曰。他無面目。山曰。子既不識。爭知無面目。",
    "X80n1568_007:0695a03": "師無對。住後。僧問。和尚見德山。得箇甚麼便休去。師",
    "X80n1568_007:0695a04": "曰。我空手去。空手歸。問。祖意教意是同是別。師曰。雷",
    "X80n1568_007:0695a05": "聲震地。室內不聞。又曰。闍黎行脚為甚麼事。問。我眼",
    "X80n1568_007:0695a06": "本正。因師故邪。時如何。師曰。迷逢達磨。曰。我眼何在。",
    "X80n1568_007:0695a07": "師曰。得不從師。問剃髮染衣。受佛依蔭。為甚麼不許",
    "X80n1568_007:0695a08": "認佛。師曰。好事不如無。師問座主。如是兩字。盡是科",
    "X80n1568_007:0695a09": "文。作麼生是本文。主無對。(五雲代云。更分三段著)問。如何是佛。",
    "X80n1568_007:0695a10": "師曰。寐語作甚麼。問如何是覿面事。師曰。千里未是",
    "X80n1568_007:0695a11": "遠。問。如何是大人相。師曰。瞻仰即有分。問文殊與維",
    "X80n1568_007:0695a12": "摩對談。何事。師曰。義墮也。問。寂然無依時如何。師曰。",
    "X80n1568_007:0695a13": "猶是病。曰轉後如何。師曰。船子下楊州。問。承古有言。",
    "X80n1568_007:0695a14": "師便作臥勢。良久起曰。問甚麼。僧再舉。師曰。虗生浪",
    "X80n1568_007:0695a15": "死漢。問箭頭露鋒時如何。師曰。好手不中的。曰盡眼",
    "X80n1568_007:0695a16": "沒標的時如何。師曰。不妨隨分好手。問古人道。路逢",
    "X80n1568_007:0695a17": "達道人。不將語默對。未審將甚麼對。師曰。喫茶去。問",
    "X80n1568_007:0695a18": "僧甚處來。曰神光來。師曰。晝喚作日光。夜喚作火光。",
    "X80n1568_007:0695a19": "作麼生是神光。僧無對。師自代曰。日光火光。栖典座",
    "X80n1568_007:0695a20": "問。古人有言。知有佛向上事。方有語話分。如何是語",
    "X80n1568_007:0695a21": "話。師把住曰。道道。棲無對。師遂蹋倒。栖當下汗流。問",
    "X80n1568_007:0695a22": "僧。甚處來。曰近離浙中。師曰。船來陸來。曰。二途俱不",
    "X80n1568_007:0695a23": "涉。師曰。爭得到這裏。曰。有甚麼隔礙。師便打。問。古人",
    "X80n1568_007:0695a24": "道。覿面相呈時如何。師曰。是。曰。如何是覿面相呈。師",
    "X80n1568_007:0695b01": "曰。蒼天蒼天。師謂眾曰。此箇水牯牛年多少。眾皆無",
    "X80n1568_007:0695b02": "對。師自代曰。七十九也。僧曰。和尚為甚麼作水牯牛",
    "X80n1568_007:0695b03": "去。師曰。有甚麼罪過。問僧。甚處去。曰禮拜徑山和尚",
    "X80n1568_007:0695b04": "去。師曰。徑山若問汝此間佛法如何。汝作麼生祇對。",
    "X80n1568_007:0695b05": "曰。待問即道。師便打。後舉問鏡清。這僧過在甚麼處。",
    "X80n1568_007:0695b06": "清曰。問得徑山徹困。師曰。徑山在浙中。因甚麼問得",
    "X80n1568_007:0695b07": "徹困。清曰。不見道。遠問近對。師曰。如是如是。一日謂",
    "X80n1568_007:0695b08": "長慶曰。吾見溈山問仰山。從上諸聖向甚麼處去。他",
    "X80n1568_007:0695b09": "道。或在天上。或在人間。汝道。仰山意作麼生。慶曰。若",
    "X80n1568_007:0695b10": "問諸聖出沒處。恁麼道即不可。師曰。汝渾不肯。忽有",
    "X80n1568_007:0695b11": "人問汝作麼生道。慶曰。但道錯。師曰。是汝不錯。慶曰。",
    "X80n1568_007:0695b12": "何異於錯。問僧。甚處來。曰江西。師曰。與此間相去多",
    "X80n1568_007:0695b13": "少。曰不遙。師竪起拂子曰。還隔這箇麼。曰。若隔這箇",
    "X80n1568_007:0695b14": "即遙去也。師便打出。問。學人乍入叢林。乞師指箇入",
    "X80n1568_007:0695b15": "路。師曰。寧自碎身如微塵。終不敢瞎却一僧眼。問四",
    "X80n1568_007:0695b16": "十九年後事即不問。四十九年前事如何。師以拂子",
    "X80n1568_007:0695b17": "驀口打。僧辭去參靈雲。問。佛未出世時如何。雲舉拂",
    "X80n1568_007:0695b18": "子。曰。出世後如何。雲亦舉拂子。其僧却回。師曰。返太",
    "X80n1568_007:0695b19": "速乎。曰。某甲到彼問佛法不契乃回。師曰。汝問甚麼",
    "X80n1568_007:0695b20": "事。僧舉前話。師曰。汝問我為汝道。僧便問。佛未出世",
    "X80n1568_007:0695b21": "時如何。師舉起拂子。曰出世後如何。師放下拂子。僧",
    "X80n1568_007:0695b22": "禮拜。師便打。(後僧舉。問玄沙。沙云。汝欲會麼。我與汝說箇喻。如人賣一片園。東西南北一時",
    "X80n1568_007:0695b23": "結契了也。中心樹子猶屬我在。崇壽稠云。為當打伊解處。別有道理)。師舉。六祖道。不是",
    "X80n1568_007:0695b24": "風動。不是幡動。仁者心動。乃曰。大小祖師。龍頭蛇尾。",
    "X80n1568_007:0695c01": "好與二十拄杖。時太原孚上座侍立。不覺齩齒。師曰。",
    "X80n1568_007:0695c02": "我適來恁麼道。也好喫二十拄杖。師行脚時。參烏石",
    "X80n1568_007:0695c03": "觀和尚。纔敲門。石問誰。師曰。鳳凰兒。石曰。來作麼。師",
    "X80n1568_007:0695c04": "曰。來啗老觀。石便開門搊住曰。道道。師擬議。石拓開",
    "X80n1568_007:0695c05": "閉却門。師住後示眾曰。我當時若入得老觀門。你這",
    "X80n1568_007:0695c06": "一隊噇酒糟漢。向甚麼處摸索。師問慧全。汝得入處",
    "X80n1568_007:0695c07": "作麼生。全曰。共和尚商量了。師曰。甚麼處商量。曰甚",
    "X80n1568_007:0695c08": "麼處去來。師曰。汝得入處又作麼生。全無對。師便打。",
    "X80n1568_007:0695c09": "全坦問。平田淺草麈鹿成羣。如何射得麈中主。師喚",
    "X80n1568_007:0695c10": "全坦。坦應諾。師曰。喫茶去。問僧。甚處來。曰。溈山來。師",
    "X80n1568_007:0695c11": "曰。溈山有何言句。曰某甲曾問。如何是祖師西來意。",
    "X80n1568_007:0695c12": "溈山據坐。師曰。汝肯他否。曰。某甲不肯他。師曰。溈山",
    "X80n1568_007:0695c13": "古佛。汝速去懺悔。(玄沙云。山頭老漢蹉過溈山也)閩王問曰。擬欲葢",
    "X80n1568_007:0695c14": "一所佛殿去時如何。師曰。大王何不葢取一所空王",
    "X80n1568_007:0695c15": "殿。曰請師樣子。師展兩手。(雲門云。一舉四十九)僧問。學人道不",
    "X80n1568_007:0695c16": "得處。請師道。師曰。我為法惜人。師舉拂子示一僧。其",
    "X80n1568_007:0695c17": "僧便出去。(長慶舉似王延彬太傅了。乃曰。此僧合喚轉與一頓棒。王曰。和尚是甚麼心行。曰。幾",
    "X80n1568_007:0695c18": "放過)師問長慶。古人道。前三三後三三意作麼生。慶便",
    "X80n1568_007:0695c19": "出去。(鵞湖別云喏)問僧。甚處來。曰藍田來。師曰。何不入草。",
    "X80n1568_007:0695c20": "(長慶云險)上堂。南山有一條鼈鼻蛇。汝等諸人切須好看。",
    "X80n1568_007:0695c21": "長慶出曰。今日堂中大有人喪身失命。雲門以拄杖",
    "X80n1568_007:0695c22": "攛向師前。作怕勢。有僧舉似玄沙。沙曰。須是稜兄始",
    "X80n1568_007:0695c23": "得。然雖如是。我即不然。曰和尚作麼生。沙曰。用南山",
    "X80n1568_007:0695c24": "作麼。一日有兩僧來。師以手拓庵門放身出曰。是甚",
    "X80n1568_007:0696a01": "麼僧。亦曰。是甚麼。師低頭歸庵。僧辭去。師問。甚麼處",
    "X80n1568_007:0696a02": "去。曰。湖南。師曰。我有箇同行。住巖頭。附汝一書去。書",
    "X80n1568_007:0696a03": "曰某書上師兄。某一自鼇山成道後。迄至于今。飽不",
    "X80n1568_007:0696a04": "飢。同參某書上。僧到巖頭。問。甚麼處來。曰雪峰來。有",
    "X80n1568_007:0696a05": "書達和尚。頭接了。乃問僧。別有何言句。僧遂舉前話。",
    "X80n1568_007:0696a06": "頭曰。他道甚麼。曰。他無語低頭歸庵。頭曰。噫。我當初",
    "X80n1568_007:0696a07": "悔不向伊道末後句。若向伊道。天下人不奈雪老何。",
    "X80n1568_007:0696a08": "僧至夏末請益前話。頭曰。何不早問。曰。未敢容易。頭",
    "X80n1568_007:0696a09": "曰。雪峰雖與我同條生。不與我同條死。要識末後句",
    "X80n1568_007:0696a10": "祇這是。上堂。盡大地撮來。如粟米粒大。拋向面前漆",
    "X80n1568_007:0696a11": "桶不會。打鼓普請看。(長慶問雲門曰。雪峰與麼道。還有出頭不得處麼。門曰有。曰作",
    "X80n1568_007:0696a12": "麼生。門曰。不可總作野狐精見解。又曰。狼籍不少)問僧。甚麼處去。曰。識得即",
    "X80n1568_007:0696a13": "知去處。師曰。你是了事人。亂走作麼。曰。和尚莫塗汙",
    "X80n1568_007:0696a14": "人好。師曰。我即不塗汙你。古人吹布毛作麼生。與我",
    "X80n1568_007:0696a15": "說來看。曰殘羹餿飯。已有人喫了。師休去。有一僧。在",
    "X80n1568_007:0696a16": "山下卓庵。多年不剃頭。畜一長柄杓。溪邊舀水。時有",
    "X80n1568_007:0696a17": "僧問。如何是祖師西來意。主曰。溪深杓柄長。師聞得",
    "X80n1568_007:0696a18": "乃曰。也甚奇怪。一日將剃刀。同侍者去訪。纔相見便",
    "X80n1568_007:0696a19": "舉前話。問。是庵主語否。主曰。是。師曰。若道得即不剃",
    "X80n1568_007:0696a20": "你頭。主便洗頭胡跪師前。師即與剃却。師領徒南遊。",
    "X80n1568_007:0696a21": "時黃涅槃預知師至。搘策前迎。抵蘇溪邂逅。師問。近",
    "X80n1568_007:0696a22": "離何處。槃曰。辟支巖。師曰。巖中還有主麼。槃以竹策",
    "X80n1568_007:0696a23": "敲師轎。師乃出轎相見。槃曰。曾郎萬福。師遽展丈夫",
    "X80n1568_007:0696a24": "拜。槃作女人拜。師曰。莫是女人麼。槃又設兩拜。遂以",
    "X80n1568_007:0696b01": "竹策畫地。右繞師轎三匝。師曰。某甲三界內人。你三",
    "X80n1568_007:0696b02": "界外人。你前去。某甲後來。槃回。師隨至止囊山憩。數",
    "X80n1568_007:0696b03": "曰。槃供事隨行徒眾。一無所缺。上堂。此事如一片田",
    "X80n1568_007:0696b04": "地相似。一任諸人耕種。無有不承此恩力者。玄沙曰。",
    "X80n1568_007:0696b05": "且作麼生是這田地。師曰。看。沙曰。是即是。某甲不與",
    "X80n1568_007:0696b06": "麼。師曰。你作麼生。沙曰。祇是人人底。三聖問。透網金",
    "X80n1568_007:0696b07": "鱗以何為食。師曰。待汝出網來向汝道。聖曰。一千五",
    "X80n1568_007:0696b08": "百人善知識話頭也不識。師曰。老僧住持事繁。上堂。",
    "X80n1568_007:0696b09": "盡大地是箇解脫門。把手拽伊不肯入。時一僧出曰。",
    "X80n1568_007:0696b10": "和尚怪某甲不得。又一僧曰。用入作甚麼。師便打。玄",
    "X80n1568_007:0696b11": "沙謂師曰。某甲如今大用去。和尚作麼生。師將三箇",
    "X80n1568_007:0696b12": "木毬一時拋出。沙作斫牌勢。師曰。你親在靈山方得",
    "X80n1568_007:0696b13": "如此。沙曰。也是自家事。一日陞座。眾集定。師輥出木",
    "X80n1568_007:0696b14": "毬。玄沙遂捉來安舊處。師一日在僧堂內燒火。閉却",
    "X80n1568_007:0696b15": "前後門。乃呌曰。救火救火。玄沙將一片柴從牕櫺中",
    "X80n1568_007:0696b16": "拋入。師便開門。問。古澗寒泉時如何。師曰。瞪目不見",
    "X80n1568_007:0696b17": "底。曰。飲者如何。師曰。不從口入。僧舉似趙州。州曰。不",
    "X80n1568_007:0696b18": "從口入。不可從鼻孔裏入。僧却問。古澗寒泉時如何。",
    "X80n1568_007:0696b19": "州曰。苦。曰。飲者如何。州曰。死。師聞得乃曰。趙州古佛",
    "X80n1568_007:0696b20": "遙望作禮。自此不答話。師因閩王封柑橘各一顆。遣",
    "X80n1568_007:0696b21": "使送至柬。問。既是一般顏色。為甚名字不同。師遂依",
    "X80n1568_007:0696b22": "舊封回。王復馳問。玄沙。沙將一張紙葢却。問僧。近離",
    "X80n1568_007:0696b23": "甚處。曰覆船。師曰。生死海未渡。為甚麼覆却船。僧無",
    "X80n1568_007:0696b24": "語。乃回舉似覆船。船曰。何不道渠無生死。僧再至進",
    "X80n1568_007:0696c01": "此語。師曰。此不是汝語。曰是覆船恁麼道。師曰。我有",
    "X80n1568_007:0696c02": "二十棒。寄與覆船。二十棒老僧自喫。不干闍黎事。問",
    "X80n1568_007:0696c03": "大事作麼生。師執僧手曰。上座將此問誰。有僧禮拜。",
    "X80n1568_007:0696c04": "師打五棒。僧曰。過在甚麼處。師又打五棒。喝出。問僧",
    "X80n1568_007:0696c05": "甚處來。曰嶺外來。師曰。還逢達磨也無。曰青天白日。",
    "X80n1568_007:0696c06": "師曰。自己作麼生。曰更作麼生。師便打。師送僧出行",
    "X80n1568_007:0696c07": "三五步。召曰。上座。僧回首。師曰。途中善為。問。拈槌竪",
    "X80n1568_007:0696c08": "拂不當宗乘。未審和尚如何。師竪起拂子。僧乃抱頭",
    "X80n1568_007:0696c09": "出去。師不顧。(法眼代云。大眾看此一員戰將)問。三乘十二分教。為凡",
    "X80n1568_007:0696c10": "夫開演。不為凡夫開演。師曰。不消一曲楊柳枝。師謂",
    "X80n1568_007:0696c11": "鏡清曰。古來有老宿。引官人巡堂曰。此一眾盡是學",
    "X80n1568_007:0696c12": "佛法僧。官人曰。金屑雖貴又作麼生。老宿無對。清代",
    "X80n1568_007:0696c13": "曰。比來拋甎引玉。(法眼別云。官人何得貴耳賤目)上堂。舉拂子曰。這",
    "X80n1568_007:0696c14": "箇為中下。僧問。上上人來時如何。師舉拂子。僧曰。這",
    "X80n1568_007:0696c15": "箇為中下。師便打。問。國師三喚侍者。意如何。師乃起",
    "X80n1568_007:0696c16": "入方丈。問僧。今夏在甚麼處。曰涌泉。師曰。長時涌。暫",
    "X80n1568_007:0696c17": "時涌。曰和尚問不著。師曰。我問不著。僧曰。是。師乃打。",
    "X80n1568_007:0696c18": "普請次。路逢一獼猴。師曰。人人有一面古鏡。這箇獼",
    "X80n1568_007:0696c19": "猴亦有一面古鏡。三聖曰。曠劫無名。何以彰為古鏡。",
    "X80n1568_007:0696c20": "師曰瑕生也。聖曰。這老漢著甚麼死急。話頭也不識。",
    "X80n1568_007:0696c21": "師曰。老僧住持事繁。閩帥施銀交牀。僧問。和尚受大",
    "X80n1568_007:0696c22": "王如此供養。將何報答。師以手拓地曰。輕打我。輕打",
    "X80n1568_007:0696c23": "我。(僧問疎山云。雪峰道。輕打我。意作麼生。山云。頭上插瓜虀。垂尾脚跟齊)問。吞盡毗盧",
    "X80n1568_007:0696c24": "時如何。師曰。福唐歸來還平善否。上堂。我若東道西",
    "X80n1568_007:0697a01": "道。汝則尋言逐句。我若羚羊挂角。汝向甚麼處捫摸。",
    "X80n1568_007:0697a02": "(僧問保福。祇如雪峰有甚麼言教。便似羚羊挂角時。福云。我不可作雪峯弟子不得)師之法席",
    "X80n1568_007:0697a03": "常不減千五百眾。梁開平戊辰。三月示疾。閩帥命醫。",
    "X80n1568_007:0697a04": "師曰。吾非疾也。竟不服藥。遺偈付法。五月二日。朝遊",
    "X80n1568_007:0697a05": "藍田暮歸。澡身。中夜入滅。",
    "X80n1568_007:0697a06": "洪州感潭資國禪師白兆問。家內停喪。請師慰問。師",
    "X80n1568_007:0697a07": "曰。苦痛蒼天。曰死却爺。死却孃。師打了趂出。師凡接",
    "X80n1568_007:0697a08": "機皆如此。",
    "X80n1568_007:0697a09": "天台瑞龍慧恭禪師福州羅氏子。謁德山。山問會麼。",
    "X80n1568_007:0697a10": "曰。作麼。山曰。請相見。曰識麼。山大笑。遂許入室。洎山",
    "X80n1568_007:0697a11": "順世。乃開法焉。",
    "X80n1568_007:0697a12": "泉州瓦棺和尚在德山為侍者。一日同入山斫木。山",
    "X80n1568_007:0697a13": "將一椀水與師。師接得便喫却。山曰。會麼。師曰。不會。",
    "X80n1568_007:0697a14": "山又將一椀水與師。師又接喫却。山曰。會麼。師曰。不",
    "X80n1568_007:0697a15": "會。山曰。何不成褫取不會底。師曰。不會。又成褫箇甚",
    "X80n1568_007:0697a16": "麼。山曰。子大似箇鐵橛。住後。雪峰訪師。茶話次。峰問。",
    "X80n1568_007:0697a17": "當時在德山斫木因緣作麼生。師曰。先師當時肯我。",
    "X80n1568_007:0697a18": "峰曰。和尚離師太早。時面前偶有一椀水。峰曰。將水",
    "X80n1568_007:0697a19": "來。師便度與。峰接得便潑却。(雲門云。莫壓良為賤)。",
    "X80n1568_007:0697a20": "襄州高亭簡禪師參德山。隔江纔見。便云不審。山乃",
    "X80n1568_007:0697a21": "搖扇招之。師忽開悟。乃橫趨而去。更不回顧。",
    "X80n1568_007:0697a22": "南嶽下六世",
    "X80n1568_007:0697a23": "巖頭奯禪師法嗣",
    "X80n1568_007:0697a24": "台州瑞巖師彥禪師閩之許氏子。自幼披緇。秉戒無",
    "X80n1568_007:0697b01": "缺。初禮巖頭。問曰。如何是本常理。頭曰。動也。曰動時",
    "X80n1568_007:0697b02": "如何。頭曰。不是本常理。師良久。頭曰。肯即未脫根塵。",
    "X80n1568_007:0697b03": "不肯即永沈生死。師遂領悟。便禮拜。頭每與語徵醻",
    "X80n1568_007:0697b04": "無忒。後謁夾山。山問甚處來。曰臥龍來。山曰。來時龍",
    "X80n1568_007:0697b05": "還起也未。師乃顧視之。山曰。灸瘡瘢上更著艾燋。曰",
    "X80n1568_007:0697b06": "和尚又苦如此作甚麼。山休去。師乃問山。與麼即易。",
    "X80n1568_007:0697b07": "不與麼即難。與麼與麼即惺惺。不與麼不與麼即居",
    "X80n1568_007:0697b08": "空界。與麼不與麼請師速道。山曰。老僧謾闍黎去也。",
    "X80n1568_007:0697b09": "師喝曰。這老和尚。而今是甚時節。便出去。(後有僧舉似巖頭。頭",
    "X80n1568_007:0697b10": "云。苦哉。將我一枝佛法與麼流將去)師尋居丹丘瑞巖。坐磐石。終日如",
    "X80n1568_007:0697b11": "愚。每自喚主人公。復應諾。乃曰。惺惺著。他後莫受人",
    "X80n1568_007:0697b12": "謾。(後有僧參玄沙。沙問近離甚處。云瑞巖。沙云。有何言句示徒。僧舉前話。沙云。一等是弄精魂。也甚奇",
    "X80n1568_007:0697b13": "怪。乃云。何不且在彼住。云已遷化也。沙云。而今還喚得應麼。僧無對)師統眾嚴整。江表",
    "X80n1568_007:0697b14": "稱之。僧問。頭上寶蓋現。足下雲生時如何。師曰。披枷",
    "X80n1568_007:0697b15": "帶鎻漢。曰頭上無寶葢。足下無雲生時如何。師曰。猶",
    "X80n1568_007:0697b16": "不杻在。曰畢竟如何。師曰。齋後困。鏡清問。天不能覆。",
    "X80n1568_007:0697b17": "地不能載。豈不是。師曰。若是即被覆載。清曰。若不是",
    "X80n1568_007:0697b18": "瑞巖幾遭也。師自稱曰。師彥。僧問。如何是佛。師曰。石",
    "X80n1568_007:0697b19": "牛。曰如何是法。師曰。石牛兒。曰恁麼即不同也。師曰。",
    "X80n1568_007:0697b20": "合不得。曰為甚麼合不得。師曰。無同可同。合甚麼。問",
    "X80n1568_007:0697b21": "作麼生商量。即得不落階級。師曰。排不出。曰為甚麼",
    "X80n1568_007:0697b22": "排不出。師曰。他從前無階級。曰未審居何位次。師曰。",
    "X80n1568_007:0697b23": "不坐普光殿。曰還理化也無。師曰。名聞三界重。何處",
    "X80n1568_007:0697b24": "不歸朝。一日有村媼作禮。師曰。汝速歸救取數千物",
    "X80n1568_007:0697c01": "命。媼回舍見。兒婦拾田螺歸。媼遂放之水濵。師之異",
    "X80n1568_007:0697c02": "迹頗多。茲不繁錄。逝後塔于本山。諡空照禪師。",
    "X80n1568_007:0697c03": "懷州玄泉彥禪師僧問。如何是道中人。師曰。日落投",
    "X80n1568_007:0697c04": "孤店。問如何是佛。師曰。張家三箇兒。曰學人不會。師",
    "X80n1568_007:0697c05": "曰。孟仲季也不會。問如何是聲前一句。師曰。吽。曰轉",
    "X80n1568_007:0697c06": "後如何。師曰是甚麼。",
    "X80n1568_007:0697c07": "福州羅山道閑禪師長溪陳氏子。出家於龜山。年滿",
    "X80n1568_007:0697c08": "受具。徧歷諸方。甞謁石霜問。去住不寧時如何。霜曰。",
    "X80n1568_007:0697c09": "直須盡却。師不契。乃參巖頭。亦如前問。頭曰。從他去",
    "X80n1568_007:0697c10": "住。管他作麼。師於是服膺。閩帥飲其法味。請居羅山。",
    "X80n1568_007:0697c11": "號法寶禪師。開堂陞座。方斂衣。便曰。珍重。時眾不散。",
    "X80n1568_007:0697c12": "良久師又曰。未識底近前來。僧出禮拜。師抗聲曰。也",
    "X80n1568_007:0697c13": "大苦哉。僧擬伸問。師乃喝出。問如何是奇特一句。師",
    "X80n1568_007:0697c14": "曰。道甚麼。問當鋒事如何辨明。師舉如意。僧曰。乞和",
    "X80n1568_007:0697c15": "尚垂慈。師曰。大遠也。問急急相投。請師一接。師曰。會",
    "X80n1568_007:0697c16": "麼。曰不會。師曰。箭過也。問九女不擕。誰是哀提者。師",
    "X80n1568_007:0697c17": "曰。高聲問。僧擬再問。師曰。甚麼處去也。僧來參。師問",
    "X80n1568_007:0697c18": "名甚麼。曰明教。師曰。還會教也未。曰隨分。師竪起拳",
    "X80n1568_007:0697c19": "曰。靈山會上。喚這箇作甚麼。曰拳教。師笑曰。若恁麼",
    "X80n1568_007:0697c20": "喚作拳教。復展兩足曰。這箇是甚麼教。僧無語。師曰。",
    "X80n1568_007:0697c21": "莫喚作脚教麼。師在禾山。送同行矩長老出門次。把",
    "X80n1568_007:0697c22": "拄杖。向面前一攛。矩無對。師曰。石牛攔古路。一馬生",
    "X80n1568_007:0697c23": "雙駒。(後僧舉似疎山。山云。石牛攔古路。一馬生三寅)僧辭保福。福問。甚處去。",
    "X80n1568_007:0697c24": "曰禮拜羅山。福曰。汝向羅山道。保福秋間上府朝覲",
    "X80n1568_007:0698a01": "大王。置四十箇問頭。問和尚。忽若一句不相當。莫言",
    "X80n1568_007:0698a02": "不道。僧舉似師。師呵呵大笑曰。陳老師自入福建。道",
    "X80n1568_007:0698a03": "洪塘。橋下一寨未曾見。有箇毛頭星現。汝與我向從",
    "X80n1568_007:0698a04": "展道。陳老師無許多問頭。祇有一口劒。一劒下須有",
    "X80n1568_007:0698a05": "分身之意。亦有出身之路。若不明便須成末。僧回舉",
    "X80n1568_007:0698a06": "似福。福曰。我當時也祇是謔伊。至秋朝覲。師特為辦",
    "X80n1568_007:0698a07": "茶筵請福。福不赴。却向僧曰。我中間曾有謔語。恐和",
    "X80n1568_007:0698a08": "尚問著。僧歸舉似。師曰。汝向他道。猛虎終不食伏肉。",
    "X80n1568_007:0698a09": "僧又去。福遂來。無軫上座問。祇如巖頭道。洞山好佛",
    "X80n1568_007:0698a10": "祇是無光。未審。洞山有何虧闕。便道無光。師召軫。軫",
    "X80n1568_007:0698a11": "應諾。師曰。灼然好箇佛祇是無光。曰大師為甚麼。撥",
    "X80n1568_007:0698a12": "無軫話。師曰。甚麼處是陳老師撥你話處。快道快道。",
    "X80n1568_007:0698a13": "軫無語。師打三十棒趂出。軫舉似招慶。慶一夏罵詈。",
    "X80n1568_007:0698a14": "至夏末自來問。師乃分明舉似。慶便作禮懺悔曰。洎",
    "X80n1568_007:0698a15": "錯怪大師。僧舉寒山詩問。白鶴銜苦桃時如何。師曰。",
    "X80n1568_007:0698a16": "貞女室中吟。曰千里作一息時如何。師曰。送客郵亭",
    "X80n1568_007:0698a17": "外。曰欲往蓬萊山時如何。師曰。欹枕覷獼猴。曰將此",
    "X80n1568_007:0698a18": "充糧食時如何。師曰。古劒髑髏前。問如何是百草頭",
    "X80n1568_007:0698a19": "上盡是祖師意。師曰。刺破汝眼。問如何是道。師曰。時",
    "X80n1568_007:0698a20": "著壁。問前是萬丈洪崖。後是虎狼師子。正當恁麼時",
    "X80n1568_007:0698a21": "如何。師曰。自在。問三界誰為主。師曰。還解喫飯麼。臨",
    "X80n1568_007:0698a22": "遷化上堂。集眾良久。展左手。主事罔測。乃令東邊師",
    "X80n1568_007:0698a23": "僧退後。又展右手。又令西邊師僧退後。廼曰。欲報佛",
    "X80n1568_007:0698a24": "恩。無過流通大教。歸去也。歸去也。珍重。言訖莞爾而",
    "X80n1568_007:0698b01": "寂。",
    "X80n1568_007:0698b02": "福州香谿從範禪師新到參。師曰。汝豈不是鼓山僧。",
    "X80n1568_007:0698b03": "僧曰是。師曰。額上珠為何不現。僧無對。僧辭。師門送。",
    "X80n1568_007:0698b04": "復召上座。僧回首。師曰。滿肚是禪。曰和尚是甚麼心",
    "X80n1568_007:0698b05": "師。行大笑而已。師披衲衣次。說偈曰。迦葉上行衣。披",
    "X80n1568_007:0698b06": "來須捷機。纔分招的箭。密露不藏龜。",
    "X80n1568_007:0698b07": "福州聖壽嚴禪師補衲次僧參。師提起示之曰。山僧",
    "X80n1568_007:0698b08": "一衲衣。展似眾人見。雲水兩條分。莫教露鍼線。速道",
    "X80n1568_007:0698b09": "速道。僧無對。師曰。如許多時。作甚麼來。",
    "X80n1568_007:0698b10": "吉州靈巖慧宗禪師福州陳氏子。受業於龜山。僧問。",
    "X80n1568_007:0698b11": "如何是靈巖境。師曰。松檜森森密密遮。曰如何是境",
    "X80n1568_007:0698b12": "中人。師曰。夜夜有猿啼。問如何是學人自己本分事。",
    "X80n1568_007:0698b13": "師曰。拋却真金拾瓦礫作麼。",
    "X80n1568_007:0698b14": "雪峰存禪師法嗣",
    "X80n1568_007:0698b15": "福州玄沙師備宗一禪師閩之謝氏子。幼好垂釣。汎",
    "X80n1568_007:0698b16": "小艇於南臺江。狎諸漁者。唐咸通初。年甫三十。忽慕",
    "X80n1568_007:0698b17": "出塵。乃棄舟投芙蓉訓禪師落髮。往豫章開元寺受",
    "X80n1568_007:0698b18": "具。布衲芒屨。食纔接氣。常終日宴坐。眾皆異之。與雪",
    "X80n1568_007:0698b19": "峯本法門昆仲。而親近若師資。峯以其苦行。呼為頭",
    "X80n1568_007:0698b20": "陀。一日峰問。阿那箇是備頭陀。師曰。終不敢誑於人。",
    "X80n1568_007:0698b21": "異日峰召曰。備頭陀何不徧參去。師曰。達磨不來東",
    "X80n1568_007:0698b22": "土。二祖不往西天。峰然之。暨登象骨山。乃與師同力",
    "X80n1568_007:0698b23": "締搆。玄徒臻萃。師入室咨決。罔替晨昏。又閱楞嚴。發",
    "X80n1568_007:0698b24": "明心地。由是。應機敏捷。與修多羅冥契。諸方玄學有",
    "X80n1568_007:0698c01": "所未決。必從之請益。至與雪峰徵詰。亦當仁不讓。峰",
    "X80n1568_007:0698c02": "曰。備頭陀再來人也。雪峰上堂。要會此事。猶如古鏡",
    "X80n1568_007:0698c03": "當臺。胡來胡現。漢來漢現。師出眾曰。忽遇明鏡來時",
    "X80n1568_007:0698c04": "如何。峰曰。胡漢俱隱。師曰。老和尚脚跟猶未點地在。",
    "X80n1568_007:0698c05": "住後。上堂。佛道閑曠。無有程途。無門解脫之門。無意",
    "X80n1568_007:0698c06": "道人之意。不在三際。故不可昇沈。建立乖真。非屬造",
    "X80n1568_007:0698c07": "化。動則起生死之本。靜則醉昏沉之鄉。動靜雙泯。即",
    "X80n1568_007:0698c08": "落空亡。動靜雙收。瞞頇佛性。必須對塵對境。如枯木",
    "X80n1568_007:0698c09": "寒灰。臨時應用。不失其宜。鏡照諸像。不亂光輝。鳥飛",
    "X80n1568_007:0698c10": "空中。不雜空色。所以。十方無影像。三界絕行蹤。不墮",
    "X80n1568_007:0698c11": "往來機。不住中間意。鐘中無鼓響。鼓中無鐘聲。鐘鼓",
    "X80n1568_007:0698c12": "不相交。句句無前後。如壯士展臂。不藉他力。師子遊",
    "X80n1568_007:0698c13": "行。豈求伴侶。九霄絕翳。何在穿通。一段光明。未曾昏",
    "X80n1568_007:0698c14": "昧。若到這裏體寂寂。常的的。日赫燄。無邊表。圓覺空",
    "X80n1568_007:0698c15": "中不動搖。吞爍乾坤迥然照。夫佛出世者。元無出入。",
    "X80n1568_007:0698c16": "故曰無體。道本如如。法爾天真。不同修證。祇要虗閑",
    "X80n1568_007:0698c17": "不昧作用不涉塵泥。箇中纖毫道不盡。即為魔王眷",
    "X80n1568_007:0698c18": "屬。句前後句。是學人難處。所以一句當天。八萬門永",
    "X80n1568_007:0698c19": "絕生死。直饒得似秋潭月影。靜夜鐘聲。隨扣擊以無",
    "X80n1568_007:0698c20": "虧。觸波瀾而不散。猶是生死岸頭事。道人行處。如火",
    "X80n1568_007:0698c21": "銷冰。終不却成冰。箭既離弦。無返回勢。所以牢籠不",
    "X80n1568_007:0698c22": "肯住。呼喚不回頭。古聖不安排。至今無處所。若到這",
    "X80n1568_007:0698c23": "裏。步步登玄。不屬邪正。識不能識。智不能知。動便失",
    "X80n1568_007:0698c24": "宗。覺即迷旨。二乘膽顫。十地魂驚。語路處絕。心行處",
    "X80n1568_007:0699a01": "滅。直得釋迦掩室於摩竭。淨名杜口於毗耶。須菩提",
    "X80n1568_007:0699a02": "唱無說而顯道。釋梵絕聽而雨花。若與麼見前。更疑",
    "X80n1568_007:0699a03": "何事。沒棲泊處。離去來今。限約不得。心思路絕。不因",
    "X80n1568_007:0699a04": "莊嚴。本來真淨。動用語笑。隨處明了。更無欠少。今時",
    "X80n1568_007:0699a05": "人不悟箇中道理。妄自涉事涉塵。處處染著。頭頭繫",
    "X80n1568_007:0699a06": "絆。縱悟則塵境紛紜。名相不實。便擬凝心斂念。攝事",
    "X80n1568_007:0699a07": "歸空。閉目藏睛。終有念起。旋旋破除。細想纔生。即便",
    "X80n1568_007:0699a08": "遏捺。如此見解。即是落空亡底外道。魂不散底死人。",
    "X80n1568_007:0699a09": "冥冥漠漠。無覺無知。塞耳偷鈴。徒自欺誑。這裏分別。",
    "X80n1568_007:0699a10": "則不然也。不是隈門傍戶。句句現前。不得商量。不涉",
    "X80n1568_007:0699a11": "文墨。本絕塵境。本無位次。權名箇出家兒。畢竟無踪",
    "X80n1568_007:0699a12": "迹。真如凡聖地獄人天。祇是療狂子之方。虗空尚無",
    "X80n1568_007:0699a13": "改變。大道豈有昇沉。悟則縱橫不離本際。若到這裏。",
    "X80n1568_007:0699a14": "凡聖也無立處。若向句中作意。則沒溺殺人。若向外",
    "X80n1568_007:0699a15": "馳求。又落魔界。如如向上。沒可安排。恰似焰爐不藏",
    "X80n1568_007:0699a16": "蚊蚋。此理本來平坦。何用剗除。動靜揚眉。是真解脫",
    "X80n1568_007:0699a17": "道。不彊為意度。建立乖真。若到這裏。纖毫不受。指意",
    "X80n1568_007:0699a18": "則差。便是千聖出頭來。也安一字不得。久立珍重。上",
    "X80n1568_007:0699a19": "堂。我今問汝諸人。且承當得箇甚麼事。在何世界。安",
    "X80n1568_007:0699a20": "身立命。還辨得麼。若辨不得。恰似揑目生花。見事便",
    "X80n1568_007:0699a21": "差。知麼。如今目前。見有山河大地。色空明暗。種種諸",
    "X80n1568_007:0699a22": "物。皆是狂勞花相。喚作顛倒知見。夫出家人。識心達",
    "X80n1568_007:0699a23": "本源。故號為沙門。汝今既已剃髮披衣為沙門相。即",
    "X80n1568_007:0699a24": "便有自利利他分。如今看著盡黑漫漫地。墨汁相似。",
    "X80n1568_007:0699b01": "自救尚不得。爭解為得人。仁者佛法因緣事大。莫作",
    "X80n1568_007:0699b02": "等閑相似。聚頭亂說雜話。趂讚過時。光陰難得。可惜",
    "X80n1568_007:0699b03": "許。大丈夫兒。何不自省察。看是甚麼事。祇如從上宗",
    "X80n1568_007:0699b04": "乘。是諸佛頂族。汝既承當不得。所以我方便勸汝。但",
    "X80n1568_007:0699b05": "從迦葉門。接續頓超去。此一門。超凡聖因果。超毗盧",
    "X80n1568_007:0699b06": "妙莊嚴世界海。超他釋迦方便門。直下永劫。不教有",
    "X80n1568_007:0699b07": "一物。與汝作眼見。何不自急急究取。未必道。我且待",
    "X80n1568_007:0699b08": "三生兩生。久積淨業。仁者。宗乘是甚麼事。不可由汝",
    "X80n1568_007:0699b09": "用工莊嚴便得去。不可他心宿命便得去。會麼。祇如",
    "X80n1568_007:0699b10": "釋迦出頭來。作許多變。弄說十二分教。如瓶灌水。大",
    "X80n1568_007:0699b11": "作一場佛事。向此門中。用一點不得。用一毛頭伎倆",
    "X80n1568_007:0699b12": "不得。知麼。如同夢事。亦如寐語。沙門不應出頭來。不",
    "X80n1568_007:0699b13": "同夢事。葢為識得。知麼。識得。即是大出脫大徹頭人。",
    "X80n1568_007:0699b14": "所以超凡越聖。出生離死。離因離果。超毗盧。越釋迦。",
    "X80n1568_007:0699b15": "不被凡聖因果所謾。一切處無人識得。汝知麼。莫祇",
    "X80n1568_007:0699b16": "長戀生死愛網。被善惡業拘將去。無自由分。饒汝鍊",
    "X80n1568_007:0699b17": "得身心。同虗空去。饒汝到精明湛不搖處。不出識陰。",
    "X80n1568_007:0699b18": "古人喚作如急流水。流急不覺。妄為恬靜。恁麼修行。",
    "X80n1568_007:0699b19": "盡出他輪回際不得。依前被輪回去。所以道。諸行無",
    "X80n1568_007:0699b20": "常。直是三乘功果如是可畏。若無道眼。亦不究竟。何",
    "X80n1568_007:0699b21": "似如今博地凡夫。不用一毫工夫。便頓超去。解省心",
    "X80n1568_007:0699b22": "力麼。還願樂麼。勸汝。我如今立地待汝搆去。更不教",
    "X80n1568_007:0699b23": "汝加功煉行。如今不恁麼。更待何時。還肯麼。便下座。",
    "X80n1568_007:0699b24": "上堂。汝諸人。如在大海裏坐。沒頭浸却了。更展手問",
    "X80n1568_007:0699c01": "人乞水喫。夫學般若菩薩。須具大根器。有大智慧始",
    "X80n1568_007:0699c02": "得。若有智慧。即今便出脫得去。若是根機遲鈍。直須",
    "X80n1568_007:0699c03": "勤苦耐志。日夜忘疲。無眠失食。如喪考妣相似。恁麼",
    "X80n1568_007:0699c04": "急切盡一生去。更得人荷挾尅骨究實。不妨易得搆",
    "X80n1568_007:0699c05": "去。且況如今誰是堪任受學底人。仁者。莫祇是記言",
    "X80n1568_007:0699c06": "記語。恰似念陀羅尼相似。蹋步向前來。口裏哆哆和",
    "X80n1568_007:0699c07": "和地。被人把住詰。問著沒去處。便嗔道。和尚不為我",
    "X80n1568_007:0699c08": "答話。恁麼學事大苦。知麼。有一般坐繩牀和尚。稱善",
    "X80n1568_007:0699c09": "知識。問著便搖身動手。點眼吐舌瞪視。更有一般說",
    "X80n1568_007:0699c10": "昭昭靈靈。靈臺智性。能見能聞。向五蘊身田裏作主",
    "X80n1568_007:0699c11": "宰。恁麼為善知識。大賺人。知麼。我今問汝。汝若認昭",
    "X80n1568_007:0699c12": "昭靈靈。是汝真實。為甚麼瞌睡時又不成昭昭靈靈。",
    "X80n1568_007:0699c13": "若瞌睡時不是。為甚麼有昭昭時。汝還會麼。這箇喚",
    "X80n1568_007:0699c14": "作認賊為子。是生死根本。妄想緣氣。汝欲識根由麼。",
    "X80n1568_007:0699c15": "我向汝道。昭昭靈靈。祇因前塵色聲香等法。而有分",
    "X80n1568_007:0699c16": "別。便道。此有昭昭靈靈。若無前塵。汝此昭昭靈靈。同",
    "X80n1568_007:0699c17": "於龜毛兔角。仁者。真實在甚麼處。汝今欲得出他五",
    "X80n1568_007:0699c18": "蘊身田主宰。但識取汝祕密金剛體。古人向汝道。圓",
    "X80n1568_007:0699c19": "成正遍。遍周沙界。我今少分為汝。智者可以譬喻得",
    "X80n1568_007:0699c20": "解。汝還見南閻浮提日麼。世間人所作興營。養身活",
    "X80n1568_007:0699c21": "命。種種心行作業。莫非皆承日光成立。祇如日體。還",
    "X80n1568_007:0699c22": "有許多般心行麼。還有不周遍處麼。欲識金剛體。亦",
    "X80n1568_007:0699c23": "須如是看。祇如今山河大地。十方國土。色空明暗。及",
    "X80n1568_007:0699c24": "汝身心。莫非盡承汝圓成威光所現。直是天人羣生",
    "X80n1568_007:0700a01": "類。所作業。次受生果報。有情無情。莫非承汝威光。乃",
    "X80n1568_007:0700a02": "至諸佛。成道成果。接物利生。莫非盡承汝威光。祇如",
    "X80n1568_007:0700a03": "金剛體。還有凡夫諸佛麼。有汝心行麼。不可道無便",
    "X80n1568_007:0700a04": "得當去也。知麼。汝既有如是奇特。當陽出身處。何不",
    "X80n1568_007:0700a05": "發明取。因何却隨他。向五蘊身田中。鬼趣裏作活計。",
    "X80n1568_007:0700a06": "直下自謾去。忽然無常殺鬼到來。眼目譸張身見命",
    "X80n1568_007:0700a07": "見。恁麼時大難支荷。如生脫龜殻相似。大苦。仁者莫",
    "X80n1568_007:0700a08": "把瞌睡見解。便當却去。未解葢覆得毛頭許。汝還知",
    "X80n1568_007:0700a09": "麼。三界無安。猶如火宅。且汝未是得安樂底人。祇大",
    "X80n1568_007:0700a10": "作羣隊。干他人世。這邊那邊。飛走野鹿相似。但求衣",
    "X80n1568_007:0700a11": "食。若恁麼。爭行他王道。知麼。國王大臣不拘執汝。父",
    "X80n1568_007:0700a12": "母放汝出家。十方施主供汝衣食。土地龍神呵護汝。",
    "X80n1568_007:0700a13": "也須具慚愧知恩始得。莫孤負人好。長連牀上。排行",
    "X80n1568_007:0700a14": "著地銷將去。道是安樂。未在。皆是粥飯。將養得汝。爛",
    "X80n1568_007:0700a15": "冬瓜相似。變將去。土裏埋將去。業識茫茫。無本可據。",
    "X80n1568_007:0700a16": "沙門因甚麼。到恁麼地。祇如大地上蠢蠢者。我喚作",
    "X80n1568_007:0700a17": "地獄劫住。如今若不了。明朝後日。入驢胎馬肚裏。牽",
    "X80n1568_007:0700a18": "犂拽耙。銜鐵負鞍。碓搗磨磨。水火裏燒煑去。大不容",
    "X80n1568_007:0700a19": "易受。大須恐懼。好是汝自累。知麼。若是了去。直下永",
    "X80n1568_007:0700a20": "劫。不曾教汝有這箇消息。若不了。此煩惱惡業因緣。",
    "X80n1568_007:0700a21": "不是一劫兩劫得休。直與汝金剛齊壽。知麼。師因參",
    "X80n1568_007:0700a22": "次。聞燕子聲。乃曰。深談實相。善說法要。便下座。時有",
    "X80n1568_007:0700a23": "僧請益曰。某甲不會。師曰。去誰信汝。鼓山來。師作一",
    "X80n1568_007:0700a24": "圓相示之。山曰。人人出這箇不得。師曰。請知汝向驢",
    "X80n1568_007:0700b01": "胎馬腹裏。作活計。山曰。和尚又作麼生。師曰。人人出",
    "X80n1568_007:0700b02": "這箇不得。山曰。和尚與麼道却得。某甲為甚麼道不",
    "X80n1568_007:0700b03": "得。師曰。我得。汝不得。上堂。眾集。遂將拄杖一時趂下。",
    "X80n1568_007:0700b04": "却回向侍者道。我今日作得一解險。入地獄如箭射。",
    "X80n1568_007:0700b05": "者曰。喜得和尚再復人身。僧侍立次。師以杖。指面前",
    "X80n1568_007:0700b06": "地上白點曰。還見麼。曰見。如是三問。僧亦如是答。師",
    "X80n1568_007:0700b07": "曰。你也見。我也見。為甚麼道不會。師甞訪三斗庵主。",
    "X80n1568_007:0700b08": "纔相見。主曰。莫怪住山年深無坐具。師曰。人人盡有。",
    "X80n1568_007:0700b09": "庵主為甚麼無。主曰。且坐喫茶。師曰。庵主元來有在。",
    "X80n1568_007:0700b10": "侍雪峰次。有二僧從階下過。峰曰。此二人堪為種草。",
    "X80n1568_007:0700b11": "師曰。某甲不與麼。峰曰。汝作麼生。師曰。便好與三十",
    "X80n1568_007:0700b12": "棒。因雪峰指火曰。三世諸佛。在火焰裏。轉大法輪。師",
    "X80n1568_007:0700b13": "曰。近日王令稍嚴。峰曰。作麼生。師曰。不許攙奪行市。",
    "X80n1568_007:0700b14": "雲門曰。火焰為三世諸佛說法。三世諸佛立地聽。南",
    "X80n1568_007:0700b15": "際到雪峰。峰令訪師。師問。古人道。此事唯我能知。長",
    "X80n1568_007:0700b16": "老作麼生。際曰。須知有不求知者。(歸宗柔別拊掌三下)師曰。山",
    "X80n1568_007:0700b17": "頭和尚。喫許多辛苦作麼。雪峰普請畬田次。見一蛇",
    "X80n1568_007:0700b18": "以杖挑起。召眾曰。看看。以刀芟為兩段。師以杖拋於",
    "X80n1568_007:0700b19": "背後。更不顧視。眾愕然。峰曰。俊哉。侍雪峰遊山次。峰",
    "X80n1568_007:0700b20": "指面前地曰。這一片地。好造箇無縫塔。師曰。高多少。",
    "X80n1568_007:0700b21": "峯乃顧視上下。師曰。人天福報即不無。和尚若是靈",
    "X80n1568_007:0700b22": "山授記。未夢見在。峯曰。你又作麼生。師曰。七尺八尺。",
    "X80n1568_007:0700b23": "雪峰曰。世界闊一尺。古鏡闊一尺。世界闊一丈。古鏡",
    "X80n1568_007:0700b24": "闊一丈。師指火爐曰。火爐闊多少。峯曰。如古鏡闊。師",
    "X80n1568_007:0700c01": "曰。老和尚脚跟未點地在。師初住普應院。遷止玄沙。",
    "X80n1568_007:0700c02": "天下叢林皆望風而賓之。閩帥王公待以師禮。學徒",
    "X80n1568_007:0700c03": "餘八百。室戶不閉。上堂。良久曰。我為汝得徹困。也還",
    "X80n1568_007:0700c04": "會麼。僧問。寂寂無言時如何。師曰。寐語作麼。曰本分",
    "X80n1568_007:0700c05": "事。請師道。師曰。瞌睡作麼。曰學人即瞌睡。和尚如何。",
    "X80n1568_007:0700c06": "師曰。爭得恁麼不識痛癢。又曰。可惜。如許大師僧。千",
    "X80n1568_007:0700c07": "道萬里行脚。到這裏。不消箇瞌睡寐語。便屈却去。問",
    "X80n1568_007:0700c08": "如何是學人自己。師曰。用自己作麼。問從上宗乘如",
    "X80n1568_007:0700c09": "何理論。師曰。少人聽。曰請和尚直道。師曰。患聾作麼。",
    "X80n1568_007:0700c10": "又曰。仁者如今事不獲已。教我抑下如是威光。苦口",
    "X80n1568_007:0700c11": "相勸。百千方便如此如彼。共汝相知聞。盡成顛倒知",
    "X80n1568_007:0700c12": "見。將此咽喉唇吻。祇成得箇野狐精業。謾汝我還肯",
    "X80n1568_007:0700c13": "麼。祇如有過無過。唯我自知。汝爭得會。若是恁麼人",
    "X80n1568_007:0700c14": "出頭來。甘伏呵責。夫為人師匠。大不易。須是善知識",
    "X80n1568_007:0700c15": "始得。知我如今恁麼方便助汝。猶尚不能搆得。可中",
    "X80n1568_007:0700c16": "純舉宗乘。是汝向甚麼處安措。還會麼。四十九年是",
    "X80n1568_007:0700c17": "方便。祇如靈山會上。有百萬眾。唯有迦葉一人親聞。",
    "X80n1568_007:0700c18": "餘盡不聞。汝道。迦葉親聞底事。作麼生。不可道如來",
    "X80n1568_007:0700c19": "無說說。迦葉不聞聞。便得當去。不可是汝修因成果",
    "X80n1568_007:0700c20": "福智莊嚴底事。知麼。且如道吾有正法眼藏。付囑大",
    "X80n1568_007:0700c21": "迦葉。我道。猶如話月。曹溪竪拂子。還如指月。所以道。",
    "X80n1568_007:0700c22": "大唐國內。宗乘中事。未曾見有一人舉唱。設有人舉",
    "X80n1568_007:0700c23": "唱。盡大地人失却性命。如無孔鐵鎚相似。一時亡鋒",
    "X80n1568_007:0700c24": "結舌去。汝諸人。賴遇我不惜身命。共汝顛倒知見。隨",
    "X80n1568_007:0701a01": "汝狂意。方有伸問處。我若不共汝恁麼知聞去。汝向",
    "X80n1568_007:0701a02": "甚麼處得見我。會麼。大難。努力珍重。師有偈曰。萬里",
    "X80n1568_007:0701a03": "神光頂後相。沒頂之時何處望。事已成意亦休。此箇",
    "X80n1568_007:0701a04": "來蹤觸處周。智者撩著便提取。莫待須臾失却頭。又",
    "X80n1568_007:0701a05": "曰。玄沙遊逕別。時人切須知。三冬陽氣盛。六月降霜",
    "X80n1568_007:0701a06": "時。有語非關舌。無言切要詞。會我最後句。出世少人",
    "X80n1568_007:0701a07": "知。問四威儀外如何奉王。師曰。汝是王法罪人。爭會",
    "X80n1568_007:0701a08": "問事。問古人拈槌竪拂。還當宗乘也無。師曰。不當。曰",
    "X80n1568_007:0701a09": "古人意作麼生。師舉拂子。僧曰。宗乘中事如何。師曰。",
    "X80n1568_007:0701a10": "待汝悟始得。問如何是金剛力士。師吹一吹。閩王送",
    "X80n1568_007:0701a11": "師上船。師扣船召曰。大王爭能出得這裏去。王曰。在",
    "X80n1568_007:0701a12": "裏許得多少時也。(歸宗柔別云。不因和尚。不得到這裏)師問文桶頭。下",
    "X80n1568_007:0701a13": "山幾時歸。曰三五日。師曰。歸時有無底桶子。將一擔",
    "X80n1568_007:0701a14": "歸。文無對。(歸宗柔代云。和尚用作甚麼)師垂語曰。諸方老宿盡道",
    "X80n1568_007:0701a15": "接物利生。祇如三種病人。汝作麼生接。患盲者。拈槌",
    "X80n1568_007:0701a16": "竪拂。他又不見。患聾者。語言三昧。他又不聞。患瘂者。",
    "X80n1568_007:0701a17": "教伊說又說不得。若接不得。佛法無靈驗。時有僧出",
    "X80n1568_007:0701a18": "曰。三種病人還許學人商量否。師曰。許汝作麼生商",
    "X80n1568_007:0701a19": "量。其僧珍重出。師曰。不是不是。羅漢曰。桂琛現有眼",
    "X80n1568_007:0701a20": "耳口。和尚作麼生接。師曰。慚愧。便歸方丈。中塔曰。三",
    "X80n1568_007:0701a21": "種病人即今在甚麼處。又一僧曰。非唯謾他。兼亦自",
    "X80n1568_007:0701a22": "謾。(法眼云。我當時見羅漢舉此僧語。我便會三種病人。雲居錫云。祇如此僧會不會。若道會。玄沙又道",
    "X80n1568_007:0701a23": "不是。若道不會。法眼為甚麼道。我因此僧語。便會三種病人。上座無事。上來商量。大家要知)有僧",
    "X80n1568_007:0701a24": "請益雲門。門曰。汝禮拜著。僧禮拜起。門以拄杖挃之。",
    "X80n1568_007:0701b01": "僧退後。門曰。汝不是患盲麼。復喚近前來。僧近前。門",
    "X80n1568_007:0701b02": "曰。汝不是患聾麼。門曰。會麼。曰不會。門曰。汝不是患",
    "X80n1568_007:0701b03": "瘂麼。僧於是有省。長慶來。師問。除却藥忌作麼生道。",
    "X80n1568_007:0701b04": "慶曰。放憨作麼。師曰。雪峰山橡子。拾食來這裏。雀兒",
    "X80n1568_007:0701b05": "放糞。師因僧禮拜。師曰。因我得禮汝。普請斫柴次。見",
    "X80n1568_007:0701b06": "一虎。天龍曰。和尚虎。師曰。是汝虎。歸院後。天龍問。適",
    "X80n1568_007:0701b07": "來見虎云。是汝。未審尊意如何。師曰。娑婆世界。有四",
    "X80n1568_007:0701b08": "種極重事。若人透得。不妨出得陰界。(東禪齊云。上座古人見了道。我",
    "X80n1568_007:0701b09": "身心如大地虛空。如今人還透得麼)師問長生。維摩觀佛。前際不來。後",
    "X80n1568_007:0701b10": "際不去。今則無住。汝作麼生觀。生曰。放皎然過。有箇",
    "X80n1568_007:0701b11": "道處。師曰。放汝過。作麼生道。生良久。師曰。教阿誰委",
    "X80n1568_007:0701b12": "悉。生曰。徒勞側耳。師曰。情知汝向鬼窟裏作活計。(崇壽",
    "X80n1568_007:0701b13": "稠別長生云。喚甚麼作如來)問古人皆以瞬視接人。未審和尚以",
    "X80n1568_007:0701b14": "何接人。師曰。我不以瞬視接人。曰學人為甚道不得。",
    "X80n1568_007:0701b15": "師曰。畐塞汝口。爭解道得。(法眼云。古人恁麼道。甚奇特。且問上座。口是甚麼)",
    "X80n1568_007:0701b16": "問凡有言句。盡落裷[袖由+貴]。不落裷[袖由+貴]。請和尚商量。師曰。",
    "X80n1568_007:0701b17": "拗折秤衡來。與汝商量。問。承古有言。舉足下足無非",
    "X80n1568_007:0701b18": "道場。如何是道場。師曰。沒却你。曰為甚麼得恁麼難",
    "X80n1568_007:0701b19": "見。師曰。祇為太近。(法眼曰。也無可得近。直下是上座)師在雪峰時。光",
    "X80n1568_007:0701b20": "侍者謂師曰。師叔若學得禪。某甲打鐵船下海去。師",
    "X80n1568_007:0701b21": "住後問光曰。打得鐵船也未。光無對。(法眼代云。和尚終不恁麼。法燈",
    "X80n1568_007:0701b22": "代云。請和尚下船。玄覺代云。貪兒思舊債)師一日遣僧。送書上雪峰。峰開",
    "X80n1568_007:0701b23": "緘見白紙三幅。問僧會麼。曰不會。峰曰。不見道。君子",
    "X80n1568_007:0701b24": "千里同風。僧回舉似。師曰。山頭老漢蹉過也不知。曰",
    "X80n1568_007:0701c01": "和尚如何。師曰。孟春猶寒。也不解道。師問鏡清。教中",
    "X80n1568_007:0701c02": "道。不見一法為大過患。且道不見甚麼法。清指露柱",
    "X80n1568_007:0701c03": "曰。莫是不見這箇法麼。(同安顯別云。也知和尚不造次)師曰。浙中清",
    "X80n1568_007:0701c04": "水白米從汝喫。佛法未會在。問承和尚有言。盡十方",
    "X80n1568_007:0701c05": "世界是一顆明珠。學人如何得會。師曰。盡十方世界",
    "X80n1568_007:0701c06": "是一顆明珠。用會作麼。僧便休。師來日却問其僧。盡",
    "X80n1568_007:0701c07": "十方世界是一顆明珠。汝作麼生會。曰盡十方世界",
    "X80n1568_007:0701c08": "是一顆明珠。用會作麼。師曰。知汝向鬼窟裏作活計。",
    "X80n1568_007:0701c09": "(玄覺云。一般恁麼道。為甚麼。却成鬼窟去)問如何是無縫塔。師曰。這一縫",
    "X80n1568_007:0701c10": "大小。韋監軍來謁。乃曰。曹山和尚甚奇怪。師曰。撫州",
    "X80n1568_007:0701c11": "取曹山幾里。韋指傍僧曰。上座曾到曹山否。曰曾到。",
    "X80n1568_007:0701c12": "韋曰。撫州取曹山幾里。曰百二十里。韋曰。恁麼則上",
    "X80n1568_007:0701c13": "座不到曹山。韋却起禮拜。師曰。監軍却須禮此僧。此",
    "X80n1568_007:0701c14": "僧却具慚愧。(雲居錫云。甚麼處是此僧具慙愧。若檢得出。許上座有行脚眼)問如何",
    "X80n1568_007:0701c15": "是清淨法身。師曰。膿滴滴地。問如何是親切底事。師",
    "X80n1568_007:0701c16": "曰。我是謝三郎。西天有聲明三藏至。閩帥請師辨驗。",
    "X80n1568_007:0701c17": "師以鐵火筯。敲銅爐問。是甚麼聲。藏曰。銅鐵聲。(法眼別云。",
    "X80n1568_007:0701c18": "請大師為大王。法燈別云。聽和尚問)師曰。大王莫受外國人謾。藏無對。",
    "X80n1568_007:0701c19": "(法眼代云。大師久受大王供養。法燈代云。却是和尚謾大王)師南遊莆田縣。排百",
    "X80n1568_007:0701c20": "戲迎接。來日師問小塘長老。昨日許多喧閙向甚麼",
    "X80n1568_007:0701c21": "處去也。塘提起衲衣角。師曰。料掉沒交涉。(法眼別云。昨日有多",
    "X80n1568_007:0701c22": "少喧閙。法燈別云。今日更好笑)問僧。乾闥婆城。汝作麼生會。曰如夢",
    "X80n1568_007:0701c23": "如幻。(法眼別敲物示之)師與地藏在方丈說話。夜深。侍者閉",
    "X80n1568_007:0701c24": "却門。師曰。門總閉了。汝作麼生得出去。藏曰。喚甚麼",
    "X80n1568_007:0702a01": "作門。(法燈別云。和尚莫欲歇去)師以杖拄地。問長生曰。僧見俗見",
    "X80n1568_007:0702a02": "男見女見。汝作麼生見。曰和尚還見皎然見處麼。師",
    "X80n1568_007:0702a03": "曰。相識滿天下。問承和尚有言。聞性遍周沙界。雪峯",
    "X80n1568_007:0702a04": "打皷。這裏為甚麼不聞。師曰。誰知不聞。問險惡道中",
    "X80n1568_007:0702a05": "以何法津梁。師曰。以眼為津梁。曰未得者如何。師曰。",
    "X80n1568_007:0702a06": "快救取好。師舉。誌公云。每日拈香擇火。不知身是道",
    "X80n1568_007:0702a07": "場。乃曰每日拈香擇火。不知真箇道場。(玄覺云。祇如此二尊宿語。",
    "X80n1568_007:0702a08": "還有親疎也無)師與韋監軍喫果子。韋問如何是日用而不",
    "X80n1568_007:0702a09": "知。師拈起果子曰。喫。韋喫果子了再問。師曰。祇這是",
    "X80n1568_007:0702a10": "日用而不知。普請搬柴。師曰。汝諸人盡承吾力。一僧",
    "X80n1568_007:0702a11": "曰。既承師力。何用普請。師叱之曰。不普請爭得柴歸。",
    "X80n1568_007:0702a12": "師問明真大師。善財參彌勒。彌勒指歸文殊。文殊指",
    "X80n1568_007:0702a13": "歸佛處。汝道。佛指歸甚麼處。曰不知。師曰。情知汝不",
    "X80n1568_007:0702a14": "知。(法眼別云。喚甚麼作佛)大普玄通到禮覲。師曰。你在彼住。莫",
    "X80n1568_007:0702a15": "誑惑人家男女。曰玄通祇是開箇供養門。晚來朝去。",
    "X80n1568_007:0702a16": "爭敢作恁麼事。師曰。事難。曰真情是難。師曰。甚麼處",
    "X80n1568_007:0702a17": "是難處。曰為伊不肯承當。師便入方丈拄却門。僧問",
    "X80n1568_007:0702a18": "學人乍入叢林。乞師指箇入路。師曰。還聞偃溪水聲",
    "X80n1568_007:0702a19": "麼。曰聞。師曰。從這裏入。泉守王公請師登樓。先語客",
    "X80n1568_007:0702a20": "司曰。待我引大師到樓前。便昇却梯。客司稟旨。公曰。",
    "X80n1568_007:0702a21": "請大師登樓。師視樓。復視其人。乃曰。佛法不是此道",
    "X80n1568_007:0702a22": "理。(法眼云。未[臼/丌]梯時日幾度登樓)師與泉守在室中說話。有一沙彌。",
    "X80n1568_007:0702a23": "揭簾入見。却退步而出。師曰。那沙彌好與二十拄杖。",
    "X80n1568_007:0702a24": "守曰。恁麼即某甲罪過。(同安顯別云。祖師來也)師曰。佛法不是",
    "X80n1568_007:0702b01": "恁麼。(鏡清云。不為打水。有僧問。不為打水意作麼生。清云。青山碾為塵。敢保沒閑人)梁開平",
    "X80n1568_007:0702b02": "戊辰。示寂。閩帥為之樹塔。",
    "X80n1568_007:0702b03": "福州長慶慧稜禪師杭州鹽官人也。姓孫氏。稟性淳",
    "X80n1568_007:0702b04": "澹。年十三。於蘇州通玄寺出家。登戒。歷參禪苑。後參",
    "X80n1568_007:0702b05": "靈雲。問。如何是佛法大意。雲曰。驢事未去馬事到來。",
    "X80n1568_007:0702b06": "師如是往來雪峰玄沙。二十年間。坐破七箇蒲團。不",
    "X80n1568_007:0702b07": "明此事。一日捲簾。忽然大悟。乃有頌曰。也大差也大",
    "X80n1568_007:0702b08": "差。捲起簾來見天下。有人問。我解何宗拈起拂子劈",
    "X80n1568_007:0702b09": "口打。峯舉謂玄沙曰。此子徹去也。沙曰未可。此是意",
    "X80n1568_007:0702b10": "識著述。更須勘過始得。至晚眾僧上來問訊。峰謂師",
    "X80n1568_007:0702b11": "曰。備頭陀未肯汝在。汝實有正悟。對眾舉來。師又有",
    "X80n1568_007:0702b12": "頌曰。萬象之中獨露身。唯人自肯乃方親。昔時謬向",
    "X80n1568_007:0702b13": "途中覓。今日看來火裏冰。峯乃顧沙曰。不可更是意",
    "X80n1568_007:0702b14": "識著述。師問峰曰。從上諸聖傳受一路。請師垂示。峯",
    "X80n1568_007:0702b15": "良久。師設禮而退。峯乃微笑。師入方丈參。峯曰。是甚",
    "X80n1568_007:0702b16": "麼。師曰。今日天晴好普請。自此酧問。未甞爽於玄旨。",
    "X80n1568_007:0702b17": "師在西院。問詵上座曰。這裏有象骨山。汝曾到麼。曰",
    "X80n1568_007:0702b18": "不曾到。師曰。為甚麼不到。曰自有本分事在。師曰。作",
    "X80n1568_007:0702b19": "麼生是上座本分事。詵乃提起衲衣角。師曰。為當祇",
    "X80n1568_007:0702b20": "這箇。別更有。曰上座見箇甚麼。師曰。何得龍頭蛇尾",
    "X80n1568_007:0702b21": "保福辭歸雪峰。謂師曰。山頭和尚。或問上座信。作麼",
    "X80n1568_007:0702b22": "生祇對。師曰。不避腥羶亦有少許。曰信道甚麼。師曰。",
    "X80n1568_007:0702b23": "教我分付阿誰。曰從展雖有此語。未必有恁麼事。師",
    "X80n1568_007:0702b24": "曰。若然者前程全自闍黎。師與保福遊山。福問。古人",
    "X80n1568_007:0702c01": "道。妙峯山頂。莫祇這箇便是也無。師曰。是即是。可惜",
    "X80n1568_007:0702c02": "許。(僧問皷山。祇如長慶恁麼道。意作麼生。山云。孫公若無此語。可謂髑髏徧野)師來往雪",
    "X80n1568_007:0702c03": "峰二十九載。天祐三年。泉州刺史王延彬請住招慶。",
    "X80n1568_007:0702c04": "開堂日。公朝服趨隅曰。請師說法。師曰。還聞麼。公設",
    "X80n1568_007:0702c05": "拜。師曰。雖然如此。恐有人不肯。僧問。如何是正法眼。",
    "X80n1568_007:0702c06": "師曰。有願不撒沙。一日王太傅入院。見方丈門閉。問",
    "X80n1568_007:0702c07": "演侍者曰。有人敢道太師在否。演曰。有人敢道。太師",
    "X80n1568_007:0702c08": "不在否。(法眼別云。大傅識太師)閩帥請居長慶。號超覺太師。上",
    "X80n1568_007:0702c09": "堂。良久曰。還有人相悉麼。若不相悉。欺謾兄弟去也。",
    "X80n1568_007:0702c10": "祇今有甚麼事。莫有窒塞也無。復是誰家屋裏事。不",
    "X80n1568_007:0702c11": "肯擔荷。更待何時。若是利根參學。不到這裏。還會麼。",
    "X80n1568_007:0702c12": "如今有一般行脚人。耳裏總滿也。假饒收拾得底。還",
    "X80n1568_007:0702c13": "當得行脚事麼。僧問。行脚事如何學。師曰。但知就人",
    "X80n1568_007:0702c14": "索取。曰如何是獨脫一路。師曰。何煩更問。問名言妙",
    "X80n1568_007:0702c15": "義。教有所詮。不涉三科。請師直道。師曰。珍重。師乃曰。",
    "X80n1568_007:0702c16": "明明歌詠。汝尚不會。忽被暗裡來底事。汝作麼生。僧",
    "X80n1568_007:0702c17": "問。如何是暗來底事。師曰。喫茶去。(中塔代云。便請和尚相伴)問如",
    "X80n1568_007:0702c18": "何是不隔毫端底事。師曰。當不當。問如何得不疑不",
    "X80n1568_007:0702c19": "惑去。師乃展兩手。僧不進語。師曰。汝更問。我與汝道。",
    "X80n1568_007:0702c20": "僧再問。師露膊而坐。僧禮拜。師曰。汝作麼生會。曰今",
    "X80n1568_007:0702c21": "日風起。師曰。恁麼道未定人見解。汝於古今中。有甚",
    "X80n1568_007:0702c22": "麼節要齊得長慶。若舉得許汝作話主。其僧但立而",
    "X80n1568_007:0702c23": "已。師却問。汝是甚處人。曰向北人。師曰。南北三千里",
    "X80n1568_007:0702c24": "外。學妄語作麼。僧無對。上堂。良久曰。莫道今夜較些",
    "X80n1568_007:0703a01": "子。便下座。僧問。眾手淘金。誰是得者。師曰。有伎倆者",
    "X80n1568_007:0703a02": "得。曰學人還得也無。師曰。大遠在。上堂。撞著道伴交",
    "X80n1568_007:0703a03": "肩過。一生參學事畢。上堂。淨潔打疊了。也却近前問",
    "X80n1568_007:0703a04": "我覓我。劈脊與你一棒。有一棒到你。你須生慚愧。無",
    "X80n1568_007:0703a05": "一棒到你。你又向甚麼處會。問羚羊挂角時如何。師",
    "X80n1568_007:0703a06": "曰。草裏漢。曰挂角後如何。師曰。亂呌喚。曰畢竟如何。",
    "X80n1568_007:0703a07": "師曰。驢事未去馬事到來。問如是何合聖之言。師曰。",
    "X80n1568_007:0703a08": "大小長慶被汝一問。口似匾擔。曰何故如此。師曰。適",
    "X80n1568_007:0703a09": "來問甚麼。上堂。我若純舉唱宗乘。須閉却法堂門。所",
    "X80n1568_007:0703a10": "以道。盡法無民。僧問。不怕無民。請師盡法。師曰。還委",
    "X80n1568_007:0703a11": "落處麼。問如何是西來意。師曰。香嚴道底。一時坐却。",
    "X80n1568_007:0703a12": "上堂。總似今日老胡有望。保福曰。總似今日老胡絕",
    "X80n1568_007:0703a13": "望。(玄覺云。恁麼道。是相見語。不是相見語)安國[啗口+王]和尚。得師號。師去作",
    "X80n1568_007:0703a14": "賀。國出接。師曰。師號來邪。曰來也。師曰。是甚麼號。曰",
    "X80n1568_007:0703a15": "明真。師乃展手。國曰。甚麼處去來。師曰。幾不問過。問",
    "X80n1568_007:0703a16": "僧。甚處來。曰鼓山來。師曰。鼓山有不跨石門底句。有",
    "X80n1568_007:0703a17": "人借問。汝作麼生道。曰昨夜報慈宿。師曰。劈脊棒汝。",
    "X80n1568_007:0703a18": "又作麼生。曰和尚若行此棒。不虗受人天供養。師曰。",
    "X80n1568_007:0703a19": "幾合放過。問古人有言。相逢不拈出。舉意便知有時",
    "X80n1568_007:0703a20": "如何。師曰。知有也未。(僧又問保福。福云。此是誰語。云丹霞語。福云。去莫妨我打睡)",
    "X80n1568_007:0703a21": "師入僧堂舉起疏頭曰。見即不見。還見麼。眾無對。(法眼",
    "X80n1568_007:0703a22": "代云。縱受得到別處。亦不敢呈人)師到羅山。見製龕子。以杖敲龕曰。",
    "X80n1568_007:0703a23": "太煞頂備。山曰拙布置。師曰。還肯入也無。山乃吽吽。",
    "X80n1568_007:0703a24": "上堂。大眾集定。師乃拽出一僧曰。大眾禮拜此僧。又",
    "X80n1568_007:0703b01": "曰。此僧有甚麼長處。便教大眾禮拜。眾無對。僧問。如",
    "X80n1568_007:0703b02": "何是文彩未生時事。師曰。汝先舉。我後舉。其僧但立",
    "X80n1568_007:0703b03": "而已。(法眼別云。請和尚舉)師曰。汝作麼生舉。曰某甲截舌有分。",
    "X80n1568_007:0703b04": "保福遷化。僧問。保福拋却殻漏子。向甚麼處去也。師",
    "X80n1568_007:0703b05": "曰。且道。保福在那箇殻漏子裏。(法眼別云。那箇是保福殻漏子)閩帥",
    "X80n1568_007:0703b06": "夫人崔氏。(奉道自稱練師)遣使送衣物至曰。練師令就。大師",
    "X80n1568_007:0703b07": "請回信。師曰。傳語練師。領取回信。須臾使却來師前。",
    "X80n1568_007:0703b08": "唱喏便回。師明日入府。練師曰。昨日謝大師回信。師",
    "X80n1568_007:0703b09": "曰。却請昨日回信看。練師展兩手。帥問師曰。練師適",
    "X80n1568_007:0703b10": "來呈信。還愜大師意否。師曰。猶較些子。(法眼別云。這一轉語。大王",
    "X80n1568_007:0703b11": "自道取)曰。未寧大師意旨如何。師良久。帥曰。不可思議。",
    "X80n1568_007:0703b12": "大師佛法深遠。後唐長興三年。歸寂。王氏建塔。",
    "X80n1568_007:0703b13": "漳州保福院從展禪師福州陳氏子。年十五。禮雪峰",
    "X80n1568_007:0703b14": "為受業師。遊吳楚間。後歸執侍。峰一日忽召曰。還會",
    "X80n1568_007:0703b15": "麼。師欲近前。峰以杖拄之。師當下知歸。甞以古今方",
    "X80n1568_007:0703b16": "便。詢于長慶。一日慶謂師曰。寧說阿羅漢有三毒。不",
    "X80n1568_007:0703b17": "可說如來有二種語。不道如來無語。祇是無二種語。",
    "X80n1568_007:0703b18": "師曰。作麼生是如來語。慶曰。聾人爭得聞。師曰。情知",
    "X80n1568_007:0703b19": "和尚。向第二頭道。慶曰。汝又作麼生。師曰。喫茶去。(雲居",
    "X80n1568_007:0703b20": "錫云。甚麼處是長慶向第二頭道處)因舉。盤山道。光境俱亡。復是何物。",
    "X80n1568_007:0703b21": "洞山道。光境未亡。復是何物。師曰。據此二尊宿商量。",
    "X80n1568_007:0703b22": "猶未得勦絕。乃問長慶。如今作麼生道得勦絕。慶良",
    "X80n1568_007:0703b23": "久。師曰。情知和尚向鬼窟裏作活計。慶却問作麼生。",
    "X80n1568_007:0703b24": "師曰。兩手扶犂水過膝。長慶問。見色便見心。還見船",
    "X80n1568_007:0703c01": "子麼。師曰。見。曰船子且置。作麼生是心。師却指船子。",
    "X80n1568_007:0703c02": "(歸宗柔別云。和尚祇解問人)雪峰上堂。曰諸上座。望州亭與汝相",
    "X80n1568_007:0703c03": "見了也。烏石嶺與汝相見了也。僧堂前與汝相見了",
    "X80n1568_007:0703c04": "也。師舉問鵝湖。僧堂前相見即且置。祇如望州亭烏",
    "X80n1568_007:0703c05": "石嶺。甚麼處相見。鵝湖驟步歸方丈。師低頭入僧堂。",
    "X80n1568_007:0703c06": "粱貞明四年。漳州刺史王公。創保福禪苑。迎請居之。",
    "X80n1568_007:0703c07": "開堂日。王公禮跪三請。躬自扶掖陞座。師乃曰。須起",
    "X80n1568_007:0703c08": "箇笑端作麼。然雖如此。再三不容推免。諸仁者還識",
    "X80n1568_007:0703c09": "麼。若識得。便與古佛齊肩。時有僧出方禮拜。師曰。晴",
    "X80n1568_007:0703c10": "乾不肯去。直待雨淋頭。問郡守。崇建精舍。大闡真風。",
    "X80n1568_007:0703c11": "便請和尚。舉揚宗教。師曰。還會麼。曰恁麼則羣生有",
    "X80n1568_007:0703c12": "賴也。師曰。莫塗汙人好。又僧出禮拜。師曰。大德好與",
    "X80n1568_007:0703c13": "莫覆却船子。僧問。泯默之時。將何為則。師曰。落在甚",
    "X80n1568_007:0703c14": "麼處。曰不會。師曰。瞌睡漢出去。上堂。此事如擊石火。",
    "X80n1568_007:0703c15": "似閃電光。搆得搆不得。未免喪身失命。僧問。未審搆",
    "X80n1568_007:0703c16": "得底人。還免喪身失命也無。師曰。適來且置。闍黎還",
    "X80n1568_007:0703c17": "搆得麼。曰若搆不得。未免大眾怪笑。師曰。作家作家",
    "X80n1568_007:0703c18": "曰。是甚麼心行。師曰。一杓屎攔面。潑也不知臭。師見",
    "X80n1568_007:0703c19": "僧以杖打露拄。又打其僧頭。僧作忍痛聲。師曰。那箇",
    "X80n1568_007:0703c20": "為甚麼不痛。僧無對。(玄覺代云。貪行拄杖)問摩騰入漢。一藏分",
    "X80n1568_007:0703c21": "明。達磨西來。將何指示。師曰。上座行脚事作麼生。曰",
    "X80n1568_007:0703c22": "不會。師曰。不會會取。莫傍家取人處分。若是久在叢",
    "X80n1568_007:0703c23": "林。粗委些子。遠近可以隨處任真。其有初心後學。未",
    "X80n1568_007:0703c24": "知次序。山僧所以不惜口業。向汝道。塵劫來事。祇在",
    "X80n1568_007:0704a01": "如今。還會麼。然佛法付囑國王大臣。郡守昔同佛會。",
    "X80n1568_007:0704a02": "今方如是。若是福祿榮貴。則且不論。祇如當時受佛",
    "X80n1568_007:0704a03": "付囑底事。還記得麼。若識得。便與千聖齊肩。儻未識",
    "X80n1568_007:0704a04": "得。直須諦信。此事不從人得。自己亦非言多。去道轉",
    "X80n1568_007:0704a05": "遠。直道言語道斷心行處滅。猶未是在。久立珍重。上",
    "X80n1568_007:0704a06": "堂。有人從佛殿後過。見是張三李四。從佛殿前過。為",
    "X80n1568_007:0704a07": "甚麼不見。且道。佛法利害。在甚麼處。僧曰。為有一分",
    "X80n1568_007:0704a08": "麤境。所以不見。師乃叱之。自代曰。若是佛殿即不見。",
    "X80n1568_007:0704a09": "曰。不是佛殿還可見否。師曰。不是佛殿。見箇甚麼。問",
    "X80n1568_007:0704a10": "十二時中如何據驗。師曰。恰好據驗。曰學人為甚麼",
    "X80n1568_007:0704a11": "不見。師曰。不可更揑目去也。問主伴重重。極十方而",
    "X80n1568_007:0704a12": "齊唱。如何是極十方而齊唱。師曰。汝何不教別人問。",
    "X80n1568_007:0704a13": "問。因言辯意時如何。師曰。因甚麼言。僧低頭良久。師",
    "X80n1568_007:0704a14": "曰。掣電之機。徒勞佇思。師因僧侍立。問曰。汝得恁麼",
    "X80n1568_007:0704a15": "麤心。僧曰。甚麼處是某甲麤心處。師拈一塊土。度與",
    "X80n1568_007:0704a16": "僧曰。拋向門前著。僧拋了却來曰。甚麼處是某甲麤",
    "X80n1568_007:0704a17": "心處。師曰。我見築著磕著。所以道汝麤心。師問羅山。",
    "X80n1568_007:0704a18": "僧問巖頭。浩浩塵中如何辨主。頭曰。銅沙鑼裏滿盛",
    "X80n1568_007:0704a19": "油。意作麼生。山召師。師應諾。山曰。獼猴入道場。山却",
    "X80n1568_007:0704a20": "問明招。忽有人問你又作麼生。招曰。箭穿紅日影。師",
    "X80n1568_007:0704a21": "問羅山。巖頭道。與麼與麼。不與麼不與麼。意作麼生。",
    "X80n1568_007:0704a22": "山召師。師應諾。山曰。雙明亦雙暗。師禮謝。三日後却",
    "X80n1568_007:0704a23": "問。前日蒙和尚垂慈。祇為看不破。山曰。盡情向汝道",
    "X80n1568_007:0704a24": "了也。師曰。和尚是把火行。山曰。若與麼據汝疑處問",
    "X80n1568_007:0704b01": "將來。師曰。如何是雙明亦雙暗。山曰。同生亦同死。師",
    "X80n1568_007:0704b02": "又禮謝而退。別有僧問師。同生亦同死時如何。師曰。",
    "X80n1568_007:0704b03": "彼此合取狗口。曰和尚收取口喫飯。其僧却問羅山。",
    "X80n1568_007:0704b04": "同生亦同死時如何。山曰。如牛無角。曰同生不同死",
    "X80n1568_007:0704b05": "時如何。山曰。如虎戴角。師見僧喫飯。乃拓鉢曰。家常。",
    "X80n1568_007:0704b06": "僧曰。和尚是甚麼心行。有尼到參。師問阿誰。侍者報",
    "X80n1568_007:0704b07": "曰。覺師姑。師曰。既是覺師姑。用來作麼。尼曰。仁義道",
    "X80n1568_007:0704b08": "中即不無。師別云。和尚是甚麼心行。師聞長生卓庵。",
    "X80n1568_007:0704b09": "乃往相訪。茶話次。生曰。曾有僧問祖師西來意。某甲",
    "X80n1568_007:0704b10": "舉拂子示之。不知得不得。師曰。某甲爭敢道得不得。",
    "X80n1568_007:0704b11": "有箇問。有人讚歎此事。如虎戴角。有人輕毀此事。分",
    "X80n1568_007:0704b12": "文不直。一等是恁麼事。因甚麼毀讚不同。生曰。適來",
    "X80n1568_007:0704b13": "出自偶爾。(老宿云。毀又爭得。又老宿云。惜取眉毛好。太原孚云。若無智眼。難辨得失)師問",
    "X80n1568_007:0704b14": "僧。殿裏底是甚麼。曰和尚定當看。師曰。釋迦佛。曰和",
    "X80n1568_007:0704b15": "尚莫謾人好。師曰。却是汝謾我。閩帥遣使送朱記到。",
    "X80n1568_007:0704b16": "師上堂。提起印曰。去即印住。住即印破。僧曰。不去不",
    "X80n1568_007:0704b17": "住。用印奚為。師便打。僧曰。恁麼則鬼窟裏。全因今日",
    "X80n1568_007:0704b18": "也。師持印歸方丈。問僧。甚處來。曰江西。師曰。學得底",
    "X80n1568_007:0704b19": "那。曰拈不出。師曰。作麼生。(法眼別云謾語)僧無對。師舉。洞山",
    "X80n1568_007:0704b20": "真讚云。徒觀紙與墨。不是山中人。僧問如何是山中",
    "X80n1568_007:0704b21": "人。師曰。汝試邈掠看。曰若不黠兒。幾成邈掠。師曰。汝",
    "X80n1568_007:0704b22": "是黠兒。曰和尚是甚麼心行。師曰。來言不豐。僧數錢",
    "X80n1568_007:0704b23": "次。師乃展手曰。乞我一錢。曰和尚因何到恁麼地。師",
    "X80n1568_007:0704b24": "曰。我到恁麼地。曰若到恁麼地。將取一文去。師曰。汝",
    "X80n1568_007:0704c01": "因甚到恁麼地。問僧。甚處來。曰觀音。師曰。還見觀音",
    "X80n1568_007:0704c02": "麼。曰見。師曰。左邊見右邊見。曰見時不歷左右。(法眼別云。",
    "X80n1568_007:0704c03": "如和尚見)問如何是入火不燒。入水不溺。師曰。若是水火。",
    "X80n1568_007:0704c04": "即被燒溺。師問飯頭。鑊闊多少。曰和尚試量看。師以",
    "X80n1568_007:0704c05": "手作量勢。曰和尚莫謾某甲。師曰。却是汝謾我。問欲",
    "X80n1568_007:0704c06": "達無生路。應須識本源。如何是本源。師良久。却問侍",
    "X80n1568_007:0704c07": "者。這僧問甚麼。其僧再舉。師乃喝出曰。我不患聾。問",
    "X80n1568_007:0704c08": "學人近入叢林。乞師全示入路。師曰。若教全示。我却",
    "X80n1568_007:0704c09": "禮拜汝。師問僧。汝作甚麼業來。得恁麼長大。曰和尚",
    "X80n1568_007:0704c10": "短多少。師却蹲身作短勢。僧曰。和尚莫謾人好。師曰。",
    "X80n1568_007:0704c11": "却是汝謾我。師令侍者屈隆壽長老云。但獨自來。莫",
    "X80n1568_007:0704c12": "將侍者來。壽曰。不許將來。爭解離得。師曰。太煞恩愛。",
    "X80n1568_007:0704c13": "壽無對。師代曰。更謝和尚上足傳示。閩帥奏命服。一",
    "X80n1568_007:0704c14": "日示微疾。僧入丈室問訊。師曰。吾與汝相識年深。有",
    "X80n1568_007:0704c15": "何方術相救。曰方術甚有。聞說和尚不解忌口。(法燈別云",
    "X80n1568_007:0704c16": "和走解忌口麼)又謂眾曰。吾旬日來氣力困劣。別無他。祇是",
    "X80n1568_007:0704c17": "時至也。僧問。時既至矣。師去即是。住即是。師曰。道道。",
    "X80n1568_007:0704c18": "曰。恁麼則某甲不敢造次。師曰。失錢遭罪。言訖而寂。",
    "X80n1568_007:0704c19": "福州鼓山神晏興聖國師大梁李氏子。幼惡葷羶。樂",
    "X80n1568_007:0704c20": "聞鐘梵。年十二時。有白氣數道。騰于所居屋壁。師題",
    "X80n1568_007:0704c21": "壁曰。白道從茲速改張。休來顯現作妖祥。定祛邪行",
    "X80n1568_007:0704c22": "歸真見。必得超凡入聖鄉。題罷氣即隨滅。年甫志學。",
    "X80n1568_007:0704c23": "遘疾甚亟。夢神人與藥。覺而頓愈。明年又夢。梵僧告",
    "X80n1568_007:0704c24": "曰。出家時至矣。遂依衛州白鹿山規禪師披削。嵩嶽",
    "X80n1568_007:0705a01": "受具。謂同學曰。古德云。白四羯磨後。全體戒定慧。豈",
    "X80n1568_007:0705a02": "準繩而可拘也。於是杖錫徧扣禪關。而但記語言存",
    "X80n1568_007:0705a03": "乎知解。及造雪嶺。朗然符契。一日參雪峰。峰知其緣",
    "X80n1568_007:0705a04": "熟。忽起搊住曰。是甚麼。師釋然了悟。亦忘其了心。唯",
    "X80n1568_007:0705a05": "舉手搖曳而已。峰曰。子作道理邪。師曰。何道理之有。",
    "X80n1568_007:0705a06": "峰審其懸解。撫而印之。後閩帥常詢法要。創鼓山禪",
    "X80n1568_007:0705a07": "苑。請舉揚宗旨。上堂良久曰。南泉在日。亦有人舉要。",
    "X80n1568_007:0705a08": "且不識南泉。即今莫有識南泉者麼。試出來對眾驗",
    "X80n1568_007:0705a09": "看。時有僧出禮拜。纔起。師曰。作麼生。僧近前曰。咨和",
    "X80n1568_007:0705a10": "尚。師曰。不才請退。乃曰。經有經師。論有論師。律有律",
    "X80n1568_007:0705a11": "師。有函有號。有部有帙。各有人傳持。且佛法是建立",
    "X80n1568_007:0705a12": "教。禪道乃止啼之說。他諸聖出興。葢為人心不等。巧",
    "X80n1568_007:0705a13": "開方便。遂有多門。受疾不同。處方還異。在有破有。居",
    "X80n1568_007:0705a14": "空叱空。二患既除。中道須遣。鼓山所以道。句不當機。",
    "X80n1568_007:0705a15": "言非展事。承言者喪。滯句者迷。不唱言前。寧談句後。",
    "X80n1568_007:0705a16": "直至釋迦掩室。淨名杜口。大士梁時童子。當日一問。",
    "X80n1568_007:0705a17": "二問三問。盡有人了也。諸仁者。合作麼生。時有僧出",
    "X80n1568_007:0705a18": "禮拜。師曰。高聲問。曰學人咨和尚。師喝曰。出去。曰己",
    "X80n1568_007:0705a19": "事未明。以何為驗。師抗聲曰。似未聞那。其僧再問。師",
    "X80n1568_007:0705a20": "曰。一點隨流食咸不重。問如何是包盡乾坤底句。師",
    "X80n1568_007:0705a21": "曰。近前來。僧近前。師曰。鈍置殺人。曰如何紹得。師曰。",
    "X80n1568_007:0705a22": "犴[狂王+谷]無風徒勞展掌。曰如何即是。師曰錯。曰學人便",
    "X80n1568_007:0705a23": "承當時如何。師曰。汝作麼生承當。(法燈別云。莫費力)問如何",
    "X80n1568_007:0705a24": "是學人正立處師曰。不從諸聖行。(法燈別云。汝擬亂走)問千山",
    "X80n1568_007:0705b01": "萬山那箇是正山。師曰。用正山作麼。(法燈別云。千山萬山)師與",
    "X80n1568_007:0705b02": "招慶相遇次。慶曰家常。師曰。太無厭生。慶曰。且欵欵。",
    "X80n1568_007:0705b03": "師却曰。家常。慶曰。今日未有火。師曰。太鄙悋生。慶曰。",
    "X80n1568_007:0705b04": "穩便將取去。上堂垂語曰。鼓山門下。不得咳嗽。時有",
    "X80n1568_007:0705b05": "僧咳嗽一聲。師曰。作甚麼。曰傷風。師曰。傷風即得。僧",
    "X80n1568_007:0705b06": "問。如何是宗門中事。師乃側掌吽吽。問如何是向上",
    "X80n1568_007:0705b07": "關棙子。師便打。問如何是鼓山正主。師曰。瞎作麼。師",
    "X80n1568_007:0705b08": "問保福。古人道。非不非。是不是。意作麼生。福拈起茶",
    "X80n1568_007:0705b09": "盞。師曰。莫是非好。問如何是真實人體。師曰。即今是",
    "X80n1568_007:0705b10": "甚麼體。曰究竟如何。師曰。爭得到恁麼地。問如何是",
    "X80n1568_007:0705b11": "佛法大意。師曰。金烏一點。萬里無雲。上堂。欲知此事。",
    "X80n1568_007:0705b12": "如一口劒。僧問。學人是死屍。如何是劒。師曰。拽出這",
    "X80n1568_007:0705b13": "死屍著。僧應喏。便歸僧堂結束而去。師至晚聞得乃",
    "X80n1568_007:0705b14": "曰。好與拄杖。(東禪齊云。這僧若不肯。鼓山有甚過。若肯。何得便發去。又云。皷山拄杖。賞伊罰",
    "X80n1568_007:0705b15": "伊。具眼底試商量看)問僧。鼓山有不跨石門句。汝作麼生道。僧",
    "X80n1568_007:0705b16": "曰請。師便打。問如何是古人省心力處。師曰。汝何費",
    "X80n1568_007:0705b17": "力。問言滿天下無口過。如何是無口過。師曰。有甚麼",
    "X80n1568_007:0705b18": "過。問如何是教外別傳底事。師曰。喫茶去。師與閩帥",
    "X80n1568_007:0705b19": "瞻仰佛像。帥問。是甚麼佛。師曰。請大王鑒。帥曰。鑒即",
    "X80n1568_007:0705b20": "不是佛。師曰。是甚麼。帥無對。(長慶代云。久承大師在眾。何得造次)僧問。",
    "X80n1568_007:0705b21": "從上宗乘如何舉唱。師以拂子驀口打。問如何是省",
    "X80n1568_007:0705b22": "要處。師曰。汝還恥麼。師復曰。今為諸仁者。刺頭入他",
    "X80n1568_007:0705b23": "諸聖化門裏。抖擻不出。所以向諸人道。教排不到。祖",
    "X80n1568_007:0705b24": "不西來。三世諸佛不能唱。十二分教載不起。凡聖攝",
    "X80n1568_007:0705c01": "不得。古今傳不得。忽爾是箇漢。未通箇消息。向他恁",
    "X80n1568_007:0705c02": "麼道。被他驀口摑。還怪得他麼。雖然如此。也不得亂",
    "X80n1568_007:0705c03": "摑。鼓山尋常道。更有一人。不跨石門。須有不跨石門",
    "X80n1568_007:0705c04": "句。作麼生是不跨石門句。鼓山自住三十餘年。五湖",
    "X80n1568_007:0705c05": "四海來者。向高山頂上看山翫水。未見一人快利。通",
    "X80n1568_007:0705c06": "得箇消息。如今還有人通得也未。若通得亦不昧。諸",
    "X80n1568_007:0705c07": "兄弟。若無。不如散去。珍重。師有偈曰。直下猶難會。尋",
    "X80n1568_007:0705c08": "言轉更賖。若論佛與祖。特地隔天涯。師舉問僧。汝作",
    "X80n1568_007:0705c09": "麼生會。僧無語。乃謂侍者曰。某甲不會。請代一轉語。",
    "X80n1568_007:0705c10": "者曰。和尚與麼道。猶隔天涯在。僧舉似師。師喚侍者。",
    "X80n1568_007:0705c11": "問汝為這僧代語。是否。者曰是。師便打趂出院。",
    "X80n1568_007:0705c12": "杭州龍華寺靈照真覺禪師高麗人也。萍遊閩越。陞",
    "X80n1568_007:0705c13": "雪峰之堂。冥符玄旨。居唯一衲。服勤眾務。閩中謂之",
    "X80n1568_007:0705c14": "照布衲。一夕指半月問溥上座曰。那一片甚麼處去",
    "X80n1568_007:0705c15": "也。溥曰。莫妄想。師曰。失却一片也。眾雖歎美。而恬澹",
    "X80n1568_007:0705c16": "自持。初住婺州齊雲山。上堂。良久。忽舒手顧眾曰。乞",
    "X80n1568_007:0705c17": "取些子。乞取些子。又曰。一人傳虗。萬人傳實。僧問。草",
    "X80n1568_007:0705c18": "童能歌舞。未審今時還有無。師下座作舞曰。沙彌會",
    "X80n1568_007:0705c19": "麼。曰不會。師曰。山僧蹋曲子也不會。問還丹一粒。點",
    "X80n1568_007:0705c20": "鐵成金。至理一言。轉凡成聖。請師一點。師曰。還知齊",
    "X80n1568_007:0705c21": "雲點金成鐵麼。曰點金成鐵前之未聞。至理一言敢",
    "X80n1568_007:0705c22": "希垂示。師曰。句下不薦。後悔難追。次遷越州鏡清。上",
    "X80n1568_007:0705c23": "堂。今日盡令去也。時有僧出曰。請師盡令。師乃吽吽。",
    "X80n1568_007:0705c24": "問。如何是學人本分事。師曰。鏡清不惜口。問請師彫",
    "X80n1568_007:0706a01": "琢。師曰八成。曰為甚麼不十成。師曰。還知鏡清生修",
    "X80n1568_007:0706a02": "理麼。問僧。甚處來。曰五峰來。師曰。來作甚麼。曰禮拜",
    "X80n1568_007:0706a03": "和尚。師曰。何不自體。曰禮了也。師曰。鏡湖水淺。問如",
    "X80n1568_007:0706a04": "何是第一句。師曰。莫錯下名言。曰豈無方便。師曰。烏",
    "X80n1568_007:0706a05": "頭養雀兒。問向上一路千聖不傳。未審甚麼人傳得。",
    "X80n1568_007:0706a06": "師曰。千聖也疑我。曰莫便是傳也無。師曰。晉帝斬嵆",
    "X80n1568_007:0706a07": "康。問釋迦掩室於摩竭。淨名杜口於毗耶。此意如何。",
    "X80n1568_007:0706a08": "師曰。東廊下兩兩三三。上堂。諸方以毗盧法身為極",
    "X80n1568_007:0706a09": "則。鏡清這裏即不然。須知毗盧有師。法身有主。僧問。",
    "X80n1568_007:0706a10": "如何是毗盧師。法身主。師曰。二公爭敢論。問古人道。",
    "X80n1568_007:0706a11": "見色便見心。此即是色。阿那箇是心。師曰。恁麼問莫",
    "X80n1568_007:0706a12": "欺山僧麼。問未剖以前請師斷。師曰。落在甚麼處。曰",
    "X80n1568_007:0706a13": "失口即不可。師曰。也是寒山送拾得。僧禮拜。師曰。住",
    "X80n1568_007:0706a14": "住。闍黎失口。山僧失口。曰惡虎不食子。師曰。驢頭出。",
    "X80n1568_007:0706a15": "馬頭回。師驀問一僧。記得麼。曰記得。師曰。道甚麼。曰",
    "X80n1568_007:0706a16": "道甚麼。師曰。淮南小兒入寺。問是甚麼。即俊鷹俊鷂",
    "X80n1568_007:0706a17": "趂不及。師曰。闍黎別問。山僧別答。曰請師別答。師曰。",
    "X80n1568_007:0706a18": "十里行人較一程。問金屑雖貴眼裏著不得時如何。",
    "X80n1568_007:0706a19": "師曰。著不得。還著得麼。僧禮拜。師曰。深沙神。問菩提",
    "X80n1568_007:0706a20": "樹下度眾生。如何是菩提樹。師曰。大似苦練樹。曰為",
    "X80n1568_007:0706a21": "甚麼似苦練樹。師曰。素非良馬。何勞鞭影。晉天福丁",
    "X80n1568_007:0706a22": "未示寂。塔于杭之大慈山。",
    "X80n1568_007:0706a23": "明州翠巖令參永明禪師安吉州人也。僧問。不借三",
    "X80n1568_007:0706a24": "寸請師道。師曰。茶堂裏貶剝去。問國師三喚侍者。意",
    "X80n1568_007:0706b01": "旨如何。師曰。抑逼人作麼。上堂。一夏與兄弟東語西",
    "X80n1568_007:0706b02": "話。看翠巖眉毛在麼。(長慶云。生也。雲門云。關。保福云。作賊人心虛。翠巖芝云。為眾竭",
    "X80n1568_007:0706b03": "力。禍出私門)問凡有言句盡是點汙。如何是向上事。師曰。",
    "X80n1568_007:0706b04": "凡有言句盡是點汙。問如何是省要處。師曰。大眾笑",
    "X80n1568_007:0706b05": "汝。問還丹一粒。點鐵成金。至理一言。轉凡成聖。學人",
    "X80n1568_007:0706b06": "上來。請師一點。師曰。不點。曰為甚麼不點。師曰。恐汝",
    "X80n1568_007:0706b07": "落凡聖。曰乞師至理。師曰。侍者點茶來。問古人拈槌",
    "X80n1568_007:0706b08": "堅拂。意旨如何。師曰。邪法難扶。問僧繇為甚寫誌公",
    "X80n1568_007:0706b09": "真不得。師曰。作麼生合殺。問險惡道中以何為津梁。",
    "X80n1568_007:0706b10": "師曰。藥山再三叮囑。問不帶凡聖。當機何示。師曰。莫",
    "X80n1568_007:0706b11": "向人道。翠巖靈利。問妙機言句。盡皆不當。宗乘中事",
    "X80n1568_007:0706b12": "如何。師曰。禮拜著。曰學人不會。師曰。出家行脚。禮拜",
    "X80n1568_007:0706b13": "也不會。師後遷龍冊而終焉。",
    "X80n1568_007:0706b14": "越州鏡清寺道怤順德禪師永嘉陳氏子。六歲不葷",
    "X80n1568_007:0706b15": "茹。親黨強啖以枯魚。隨即嗢噦。遂求出家。于本州開",
    "X80n1568_007:0706b16": "元寺受具。遊方抵閩。謁雪峰。峰問。甚處人。曰溫州人。",
    "X80n1568_007:0706b17": "峰曰。恁麼則與一宿覺是鄉人也。曰祇如一宿覺。是",
    "X80n1568_007:0706b18": "甚麼處人。峰曰。好喫一頓棒。且放過。一日師問。祇如",
    "X80n1568_007:0706b19": "古德豈不是以心傳心。峰曰。兼不立文字語句。師曰。",
    "X80n1568_007:0706b20": "祇如不立文字語句。師如何傳。峰良久。師禮謝。峰曰。",
    "X80n1568_007:0706b21": "更問我一轉豈不好。師曰。就和尚請一轉問頭。峰曰。",
    "X80n1568_007:0706b22": "祇恁麼為別有商量。師曰。和尚恁麼即得。峰曰。於汝",
    "X80n1568_007:0706b23": "作麼生。師曰。孤負殺人。雪峰謂眾曰。堂堂密密地。師",
    "X80n1568_007:0706b24": "出問。是甚麼堂堂密密。峰起立曰。道甚麼。師退步而",
    "X80n1568_007:0706c01": "立。雪峰垂語曰。此事得恁麼尊貴。得恁麼綿密。師曰。",
    "X80n1568_007:0706c02": "道怤自到來數年。不聞和尚恁麼示誨。峰曰。我向前",
    "X80n1568_007:0706c03": "雖無。如今已有。莫有所妨麼。曰不敢。此是和尚不已",
    "X80n1568_007:0706c04": "而已。峰曰。致使我如此。師從此信入。而且隨眾。時謂",
    "X80n1568_007:0706c05": "之小怤布衲。普請次。雪峰舉。溈山道。見色便見心。汝",
    "X80n1568_007:0706c06": "道還有過也無。師曰。古人為甚麼事。峯曰。雖然如此。",
    "X80n1568_007:0706c07": "要共汝商量。師曰。恁麼則不如道怤鉏地去。師再參",
    "X80n1568_007:0706c08": "雪峰。峰問。甚處來。師曰。嶺外來。峰曰。甚麼處逢見達",
    "X80n1568_007:0706c09": "磨。師曰。更在甚麼處。峰曰。未信汝在。師曰。和尚莫恁",
    "X80n1568_007:0706c10": "麼粘泥好。峰便休。師後遍歷諸方。益資權智。因訪先",
    "X80n1568_007:0706c11": "曹山。山問甚麼處來。師曰。昨日離明水。山曰。甚麼時",
    "X80n1568_007:0706c12": "到明水。師曰。和尚到時到。山曰。汝道。我甚麼時到。師",
    "X80n1568_007:0706c13": "曰。適來猶記得。山曰。如是如是。師初住越州鏡清。唱",
    "X80n1568_007:0706c14": "雪峰之旨。學者奔湊。副使皮光業者。日休之子。辭學",
    "X80n1568_007:0706c15": "宏贍。屢擊難之退。謂人曰。怤師之高論。人莫窺其極",
    "X80n1568_007:0706c16": "也。新到參。師拈起拂子。僧曰。久嚮鏡清。猶有這箇在。",
    "X80n1568_007:0706c17": "師曰。鏡清今日失利。問學人啐。請師啄。師曰。還得活",
    "X80n1568_007:0706c18": "也無。曰若不活。遭人怪笑。師曰。也是草裏漢。問僧。近",
    "X80n1568_007:0706c19": "離甚處。曰三峰。師曰。夏在甚處。曰五峰。師曰。放你三",
    "X80n1568_007:0706c20": "十棒。曰過在甚麼處。師曰。為汝出一叢林。入一叢林。",
    "X80n1568_007:0706c21": "師一日於僧堂自擊鐘曰。玄沙道底。玄沙道底。僧問",
    "X80n1568_007:0706c22": "玄沙道甚麼。師乃畫一圓相。僧曰。若不久參。爭知與",
    "X80n1568_007:0706c23": "麼。師曰。失錢遭罪。師住菴時。有行者至。徐徐近繩牀。",
    "X80n1568_007:0706c24": "取拂子提起。問某甲喚這箇作拂子。庵主喚作甚麼。",
    "X80n1568_007:0707a01": "師曰。不可更安名立字也。行者乃擲却拂子曰。著甚",
    "X80n1568_007:0707a02": "死急。問僧。外面是甚麼聲。曰蛇齩蝦蟇聲。師曰。將謂",
    "X80n1568_007:0707a03": "眾生苦。更有苦眾生。師問靈雲。行脚事大。乞師指南。",
    "X80n1568_007:0707a04": "雲曰。浙中米作麼價。師曰。若不是道怤。洎作米價會。",
    "X80n1568_007:0707a05": "却問。如何是靈源一直道。師曰。鏡湖水可煞深。問如",
    "X80n1568_007:0707a06": "何是清淨法身。師曰。紅日照青山。曰如何是法身向",
    "X80n1568_007:0707a07": "上事。師曰。風吹雪不寒。問僧。趙州喫茶話。汝作麼生",
    "X80n1568_007:0707a08": "會。僧便出去。師曰。邯鄲學唐步。問學人未達其源。請",
    "X80n1568_007:0707a09": "師方便。師曰。是甚麼源。曰其源。師曰。若是其源。爭受",
    "X80n1568_007:0707a10": "方便。僧禮拜退。侍者問。和尚適來莫是成褫伊麼。師",
    "X80n1568_007:0707a11": "曰無。曰莫是不成褫伊麼。師曰無。曰未審意旨如何。",
    "X80n1568_007:0707a12": "師曰。一點水墨。兩處成龍。師在帳中坐。有僧問訊。師",
    "X80n1568_007:0707a13": "撥開曰。當斷不斷。反招其亂。曰既是當斷。為甚麼不",
    "X80n1568_007:0707a14": "斷。師曰。我若盡法。直恐無民。曰不怕無民。請師盡法。",
    "X80n1568_007:0707a15": "師曰。維那拽出此僧著。又曰。休休我在南方識伊和",
    "X80n1568_007:0707a16": "尚來。普請鉏草次。浴頭請師浴。師不顧。如是三請。師",
    "X80n1568_007:0707a17": "舉钁作打勢。頭便走。師召曰。來來。頭回首。師曰。向後",
    "X80n1568_007:0707a18": "遇作家分明舉似。頭後到保福舉前話。語未了。福以",
    "X80n1568_007:0707a19": "手掩其口。頭却回舉似師。師曰。饒伊恁麼。也未作家。",
    "X80n1568_007:0707a20": "師問荷玉。甚處來。曰天台來。師曰。阿誰問汝天台。曰",
    "X80n1568_007:0707a21": "和尚何得龍頭蛇尾。帥曰。鏡清今日失利。師看經次。",
    "X80n1568_007:0707a22": "僧問。和尚看甚麼經。師曰。我與古人鬪百草。師却問。",
    "X80n1568_007:0707a23": "汝會麼。曰少年也曾恁麼來。師曰。如今作麼生。僧舉",
    "X80n1568_007:0707a24": "拳。師曰。我輸汝也。問辨不得。提不起時如何。師曰。爭",
    "X80n1568_007:0707b01": "得到這裏。曰恁麼則禮拜去也。師曰。鏡清今日失利。",
    "X80n1568_007:0707b02": "師見僧學書。廼問。學甚麼書。曰請和尚鑒。師曰。一點",
    "X80n1568_007:0707b03": "未分。三分著地。曰今日又似遇人。又似不遇人。師曰。",
    "X80n1568_007:0707b04": "鏡清今日失利。僧問。聲前絕妙。請師指歸。師曰。許由",
    "X80n1568_007:0707b05": "不洗耳。曰為甚麼如此。師曰。猶繫脚在。曰某甲祇如",
    "X80n1568_007:0707b06": "此。師意又如何。師曰。無端夜來鴈。驚起後池秋。錢王",
    "X80n1568_007:0707b07": "命居天龍寺。後創龍冊寺延請居焉。上堂。如今事不",
    "X80n1568_007:0707b08": "得已。向汝道。各自驗看。實箇親切。既恁麼親切。到汝",
    "X80n1568_007:0707b09": "分上。因何特地生踈。祇為拋家日久。流浪年深。一向",
    "X80n1568_007:0707b10": "緣塵。致見如此。所以喚作背覺合塵。亦名捨父逃逝。",
    "X80n1568_007:0707b11": "今勸兄弟。未歇歇去好。未徹徹去好。大丈夫兒。得恁",
    "X80n1568_007:0707b12": "麼無氣槩。還惆悵麼。終日茫茫地。且覓取箇管帶路",
    "X80n1568_007:0707b13": "好。也無人問我管帶一路。僧問。如何是管帶一路。師",
    "X80n1568_007:0707b14": "噓噓曰要棒喫即道。曰恁麼則學人罪過也。師曰。幾",
    "X80n1568_007:0707b15": "被汝打破蔡州。問僧。近離甚處。曰石橋。師曰。本分事",
    "X80n1568_007:0707b16": "作麼生。曰近離石橋。師曰。我豈不知你近離石橋。本",
    "X80n1568_007:0707b17": "分事作麼生。曰和尚何不領話。師便打。僧曰。某甲話",
    "X80n1568_007:0707b18": "在。師曰。你但喫棒。我要這話行。僧問。一等明機雙扣。",
    "X80n1568_007:0707b19": "為甚麼却遭違貶。師曰。打水魚頭痛。驚林鳥散忙。問",
    "X80n1568_007:0707b20": "十二時中以何為驗。師曰。得力即向我道。僧曰。諾。師",
    "X80n1568_007:0707b21": "曰。十萬八千猶可近。問如何是方便門。速易成就。師",
    "X80n1568_007:0707b22": "曰。速易成就。曰爭奈學人領覽未的。師曰。代得也代",
    "X80n1568_007:0707b23": "却。問如何是人無心合道。師曰。何不問道無心合人。",
    "X80n1568_007:0707b24": "曰如何是道無心合人。師曰。白雲乍可來青嶂。明月",
    "X80n1568_007:0707c01": "那教下碧天。問新年頭還有佛法也無。師曰有。曰如",
    "X80n1568_007:0707c02": "何是新年頭佛法。師曰。元正啟祚。萬物咸新。曰謝師",
    "X80n1568_007:0707c03": "答話。師曰。鏡清今日失利。問學人問不到處。請師不",
    "X80n1568_007:0707c04": "答。和尚答不到處。學人即不問。師乃搊住曰。是我道",
    "X80n1568_007:0707c05": "理。是汝道理。曰和尚若打學人。學人也打和尚。師曰。",
    "X80n1568_007:0707c06": "得對相耕去。問承師有言。諸方若不是走人。便是籠",
    "X80n1568_007:0707c07": "人罩人。未審和尚如何。師曰。被汝致此一問。直得當",
    "X80n1568_007:0707c08": "門齒落。上堂。眾集定。師拋下拄杖曰。大眾動著也二",
    "X80n1568_007:0707c09": "十棒。不動著也二十棒。時有僧出。拈得頭上戴出去。",
    "X80n1568_007:0707c10": "師曰。鏡清今日失利。問僧。門外甚麼聲。曰雨滴聲。師",
    "X80n1568_007:0707c11": "曰。眾生顛倒。迷己逐物。曰和尚作麼生。師曰。洎不迷",
    "X80n1568_007:0707c12": "己。曰洎不迷己。意旨如何。師曰。出身猶可易。脫體道",
    "X80n1568_007:0707c13": "應難。問如何是同相。師將火筯插向爐中曰。如何是",
    "X80n1568_007:0707c14": "別相。師又將火筯插向一邊。(法眼別云。問不當理)有僧。引一童",
    "X80n1568_007:0707c15": "子到曰。此童子常愛問人佛法。請和尚驗看。師乃令",
    "X80n1568_007:0707c16": "點茶。童子點茶來。師啜了。過盞槖與童子。子近前接。",
    "X80n1568_007:0707c17": "師却縮手曰。還道得麼。子曰問將來。(法眼別云。和尚更喫茶否)僧",
    "X80n1568_007:0707c18": "曰。此童子見解如何。師曰。也祇是一兩生持戒僧。晉",
    "X80n1568_007:0707c19": "天福初示滅。塔于龍冊山。",
    "X80n1568_007:0707c20": "漳州報恩院懷岳禪師泉州人也。僧問。十二時中。如",
    "X80n1568_007:0707c21": "何行履。師曰。動即死。曰不動時如何。師曰。猶是守古",
    "X80n1568_007:0707c22": "塚鬼。問如何是學人出身處。師曰。有甚麼纏縛汝。曰",
    "X80n1568_007:0707c23": "爭奈出身不得何。師曰。過在阿誰。問如何是報恩一",
    "X80n1568_007:0707c24": "靈物。師曰。喫如許多酒糟作麼。曰還露脚手也無。師",
    "X80n1568_007:0708a01": "曰。這裏是甚麼處所。問牛頭未見四祖時如何。師曰。",
    "X80n1568_007:0708a02": "萬里一片雲。曰見後如何。師曰。廓落地。問黑雲陡暗。",
    "X80n1568_007:0708a03": "誰當雨者。師曰。峻處先傾。問宗乘不却。如何舉唱。師",
    "X80n1568_007:0708a04": "曰。山不自稱水無間斷。問佛未出世時如何。師曰。汝",
    "X80n1568_007:0708a05": "爭得知。問撥塵見佛時如何。師曰。甚麼年中得見來。",
    "X80n1568_007:0708a06": "問師子在窟時如何。師曰。師子是甚麼家具。曰師子",
    "X80n1568_007:0708a07": "出窟時如何。師曰。師子在甚麼處。問如何是目前佛。",
    "X80n1568_007:0708a08": "師曰。快禮拜。臨遷化上堂。山僧十二年來。舉揚宗教。",
    "X80n1568_007:0708a09": "諸人怪我甚麼處。若要聽三經五論。此去開元寺咫",
    "X80n1568_007:0708a10": "尺。言訖告寂。",
    "X80n1568_007:0708a11": "福州安國院弘[啗口+王]明真禪師泉州陳氏子。參雪峰。峰",
    "X80n1568_007:0708a12": "問。甚麼處來。曰江西來。峰曰。甚麼處見達磨。曰分明",
    "X80n1568_007:0708a13": "向和尚道。峰曰。道甚麼。曰甚麼處去來。一日雪峰見",
    "X80n1568_007:0708a14": "師忽搊住曰。盡乾坤是箇解脫門。把手拽伊不肯入。",
    "X80n1568_007:0708a15": "曰。和尚怪弘[啗口+王]不得。峰拓開曰。雖然如此。爭奈背後",
    "X80n1568_007:0708a16": "許多師僧何。師舉國師碑文云。得之於心。猗蘭作旃",
    "X80n1568_007:0708a17": "檀之樹。失之於旨。甘露乃蒺藜之園。問僧曰。一語須",
    "X80n1568_007:0708a18": "具得失兩意。汝作麼生道。僧舉拳曰。不可喚作拳頭",
    "X80n1568_007:0708a19": "也。師不肯。亦舉拳別云。祇為喚這箇作拳頭。出世囷",
    "X80n1568_007:0708a20": "山。後閩帥命居安國。大闡玄風。僧問。如何是西來意。",
    "X80n1568_007:0708a21": "師曰。是即是。莫錯會。問如何是第一句。師曰問問。問",
    "X80n1568_007:0708a22": "學人上來未盡其機。請師盡機。師良久。僧禮拜。師曰。",
    "X80n1568_007:0708a23": "忽到別處。人問汝。作麼生舉。曰終不敢錯舉。師曰。未",
    "X80n1568_007:0708a24": "出門已見笑具。問如何是達磨傳底心。師曰。素非後",
    "X80n1568_007:0708b01": "躅。問不落有無之機。請師全道。師曰。汝試斷看。問如",
    "X80n1568_007:0708b02": "何是一毛頭事。師拈起袈裟。僧曰。乞師指示。師曰。抱",
    "X80n1568_007:0708b03": "璞不須頻下淚。來朝更獻楚王看。問寂寂無言時如",
    "X80n1568_007:0708b04": "何。師曰。更進一步。問凡有言句。皆落因緣方便。不落",
    "X80n1568_007:0708b05": "因緣方便事如何。師曰。桔槔之士頻逢。抱甕之流罕",
    "X80n1568_007:0708b06": "遇。問向上一路千聖不傳。未審和尚如何傳。師曰。且",
    "X80n1568_007:0708b07": "留口喫飯著。問如何是高尚底人。師曰。河濵無洗耳",
    "X80n1568_007:0708b08": "之叟。磻谿絕垂釣之人。問十二時中如何救得生死。",
    "X80n1568_007:0708b09": "師曰執鉢不須窺眾樂。履冰何得步參差。問學人擬",
    "X80n1568_007:0708b10": "問宗乘。師還許也無。師曰。但問。僧擬問。師便喝出。問",
    "X80n1568_007:0708b11": "目前生死如何免得。師曰。把將生死來。問知有底人",
    "X80n1568_007:0708b12": "為甚麼道不得。師曰。汝爺名甚麼。問如何是活人劒。",
    "X80n1568_007:0708b13": "師曰。不敢瞎却汝。曰如何是殺人刀。師曰。祇這箇是。",
    "X80n1568_007:0708b14": "問不犯鋒鋩。如何知音。師曰。驢年去。問苦澁處乞師",
    "X80n1568_007:0708b15": "一言。師曰。可煞沈吟。曰為甚麼如此。師曰。也須相悉",
    "X80n1568_007:0708b16": "好。問常居正位底人。還消得人天供養否。師曰。消不",
    "X80n1568_007:0708b17": "得。曰為甚麼消不得。師曰。是甚麼心行。曰甚麼人消",
    "X80n1568_007:0708b18": "得。師曰。著衣喫飯底消得。師舉稜和尚住招慶時。在",
    "X80n1568_007:0708b19": "法堂東角立。謂僧曰。這裏好致一問。僧便問。和尚為",
    "X80n1568_007:0708b20": "何不居正位。稜曰。為汝恁麼來。曰即今作麼生。稜曰。",
    "X80n1568_007:0708b21": "用汝眼作麼。師舉畢。乃曰。他家恁麼問。別是箇道理。",
    "X80n1568_007:0708b22": "汝今作麼生道。後安國曰。恁麼則大眾一時散去得",
    "X80n1568_007:0708b23": "也。師自代曰。恁麼即大眾一時禮拜。",
    "X80n1568_007:0708b24": "泉州睡龍山道溥弘教禪師福唐鄭氏子。初住五峰。",
    "X80n1568_007:0708c01": "上堂。莫道空山無祇待。便歸方丈。僧問。凡有言句。不",
    "X80n1568_007:0708c02": "出大千頂。未審頂外事如何。師曰。凡有言句。不是大",
    "X80n1568_007:0708c03": "千頂。曰如何是大千頂。師曰。摩醯首羅天。猶是小千",
    "X80n1568_007:0708c04": "界。問初心後學。近入叢林。方便門中。乞師指示。師敲",
    "X80n1568_007:0708c05": "門枋。僧曰。向上還有事也無。師曰有。曰如何是向上",
    "X80n1568_007:0708c06": "事。師再敲門枋。",
    "X80n1568_007:0708c07": "南嶽金輪可觀禪師福唐薛氏子。參雪峰。峰曰。近前",
    "X80n1568_007:0708c08": "來。師方近前作禮。峰與一蹋。師忽契悟。師事十二載。",
    "X80n1568_007:0708c09": "復歷叢林。住後上堂。我在雪峰遭他一蹋。直至如今",
    "X80n1568_007:0708c10": "眼不開。不知是何境界。僧問。如何是西來意。師曰。不",
    "X80n1568_007:0708c11": "是。大眾夜參後下堂。師召大眾。眾回首。師曰。看月。眾",
    "X80n1568_007:0708c12": "乃看。師曰。月似彎弓。少雨多風。眾無對。問古人道。毗",
    "X80n1568_007:0708c13": "盧有師。法身有主。如何是毗盧師法身主。師曰。不可",
    "X80n1568_007:0708c14": "牀上安牀。問如何是日用事。師拊掌三下。僧曰。學人",
    "X80n1568_007:0708c15": "未領此意。師曰。更待甚麼。問從上宗乘如何為人。師",
    "X80n1568_007:0708c16": "曰。我今日未喫茶。曰請師指示。師曰過也。問正則不",
    "X80n1568_007:0708c17": "問。請師傍指。師曰。抱取猫兒去。問僧。甚處來。曰華光。",
    "X80n1568_007:0708c18": "師便推出。閉却門。僧無對。問路逢達道人。不將語默",
    "X80n1568_007:0708c19": "對。未審將何對。師咄曰。出去。問僧。作麼生是覿面事。",
    "X80n1568_007:0708c20": "曰請師鑒。師曰。恁麼道還當麼。曰故為即不可。師曰。",
    "X80n1568_007:0708c21": "別是一著。問如何是靈源一路。師曰。蹋過作麼。雪峰",
    "X80n1568_007:0708c22": "院主有書來招曰。山頭和尚年尊也。長老何不再入",
    "X80n1568_007:0708c23": "嶺一轉。師回書曰。待山頭和尚別有見解。即再入嶺。",
    "X80n1568_007:0708c24": "僧問。如何是雪峰見解。師曰我也驚。",
    "X80n1568_007:0709a01": "福州大普山玄通禪師本郡人也。僧問。驪龍頷下珠。",
    "X80n1568_007:0709a02": "如何取得。師乃拊掌瞬視。問方便以前事如何。師便",
    "X80n1568_007:0709a03": "推出其僧。問如何是祖師西來意。師曰。齩骨頭漢。出",
    "X80n1568_007:0709a04": "去。問撥塵見佛時如何。師曰。脫枷來商量。問急急相",
    "X80n1568_007:0709a05": "投。請師接。師曰鈍漢。",
    "X80n1568_007:0709a06": "福州長生山皎然禪師本郡人。久依雪峰。一日與僧",
    "X80n1568_007:0709a07": "斫樹次。峯曰。斫到心且住。師曰。斫却著。峰曰。古人以",
    "X80n1568_007:0709a08": "心傳心。汝為甚麼道斫却。師擲下斧曰傳。峯打一拄",
    "X80n1568_007:0709a09": "杖而去。僧問雪峰。如何是第一句。峰良久。僧舉似師。",
    "X80n1568_007:0709a10": "師曰。此是第二句。峰再令其僧來問如何是第一句。",
    "X80n1568_007:0709a11": "師曰。蒼天蒼天。普請次。雪峰問。古人道。誰知席帽下。",
    "X80n1568_007:0709a12": "元是昔愁人。古人意作麼生。師側戴笠子曰。這箇是",
    "X80n1568_007:0709a13": "甚麼人語。峰問師。持經者能荷擔如來。作麼生是荷",
    "X80n1568_007:0709a14": "擔如來。師乃捧雪峰向禪床上。普請次。雪峰負一束",
    "X80n1568_007:0709a15": "藤。路逢一僧。便拋下。僧擬取。峰便蹋倒。歸謂師曰。我",
    "X80n1568_007:0709a16": "今日蹋這僧快。師曰。和尚却替這僧入涅槃堂始得。",
    "X80n1568_007:0709a17": "峰便休去。雪峰問。光境俱亡復是何物。師曰。放皎然",
    "X80n1568_007:0709a18": "過。有道處。峰曰。放汝過。作麼生道。曰皎然亦放和尚",
    "X80n1568_007:0709a19": "過。峰曰。放汝二十棒。師便禮拜。住後。僧問。古人有言。",
    "X80n1568_007:0709a20": "無明即佛性。煩惱不須除。如何是無明即佛性。師忿",
    "X80n1568_007:0709a21": "然作色舉拳呵曰。今日打這師僧去也。曰如何是煩",
    "X80n1568_007:0709a22": "惱不須除。師以手拏頭曰。這師僧得恁麼發人業。問",
    "X80n1568_007:0709a23": "路逢達道人。不將語默對。未審將甚麼對。師曰。上紙",
    "X80n1568_007:0709a24": "墨堪作甚麼。閩帥署禪主大師。莫知所終。",
    "X80n1568_007:0709b01": "信州鵝湖智孚禪師福州人也。僧問。萬法歸一。一歸",
    "X80n1568_007:0709b02": "何所。師曰。非但闍黎一人忙。問虗空講經。以何為宗。",
    "X80n1568_007:0709b03": "師曰。闍黎不是聽眾。出去。問五逆之子。還受父約也",
    "X80n1568_007:0709b04": "無。師曰。雖有自裁。未免傷己。問如何是佛向上人。師",
    "X80n1568_007:0709b05": "曰。情知闍黎不奈何。曰為甚麼不奈何。師曰。未必小",
    "X80n1568_007:0709b06": "人得見君子。問在前一句請師道。師曰。脚跟下探取",
    "X80n1568_007:0709b07": "甚麼。曰即今見問。師曰。看闍黎變身不得。問雪峰拋",
    "X80n1568_007:0709b08": "下拄杖意作麼生。師以香匙拋下地。僧曰。未審此意",
    "X80n1568_007:0709b09": "如何。師曰。不是好種。出去。問如何是鵝湖第一句。師",
    "X80n1568_007:0709b10": "曰。道甚麼。曰如何即是。師曰。妨我打睡。問。不問不答",
    "X80n1568_007:0709b11": "時如何。師曰。問人焉知。問迷子未歸家時如何。師曰。",
    "X80n1568_007:0709b12": "不在途。曰歸後如何。師曰。正迷在。問如何是源頭事。",
    "X80n1568_007:0709b13": "師曰。途中覓甚麼。問如何是一句。師曰會麼。曰恁麼",
    "X80n1568_007:0709b14": "莫便是否。師曰。蒼天蒼天。鏡清問。如何是即今底。師",
    "X80n1568_007:0709b15": "曰。何更即今。清曰。幾就支荷。師曰。語逆言順。師一日",
    "X80n1568_007:0709b16": "不赴堂。侍者來請赴堂。師曰。我今日在莊喫油糍飽。",
    "X80n1568_007:0709b17": "者曰。和尚不曾出入。師曰。你但去問取莊主。者方出",
    "X80n1568_007:0709b18": "門。忽見莊主歸。謝和尚到莊喫油糍。",
    "X80n1568_007:0709b19": "杭州西興化度院師郁悟真禪師泉州人也。僧問。如",
    "X80n1568_007:0709b20": "何是西來意。師舉拂子。僧曰。不會。師曰。喫茶去。問如",
    "X80n1568_007:0709b21": "何是一塵。師曰。九世剎那分。曰如何含得法界。師曰。",
    "X80n1568_007:0709b22": "法界在甚麼處。問谿谷各異。師何明一。師曰。汝喘作",
    "X80n1568_007:0709b23": "麼。問學人初機。乞師指示入路。師曰。汝怪化度甚麼",
    "X80n1568_007:0709b24": "處。問如何是隨色摩尼珠。師曰。青黃赤白。曰如何是",
    "X80n1568_007:0709c01": "不隨色摩尼珠。師曰。青黃赤白。問如何是西來意。師",
    "X80n1568_007:0709c02": "曰。是東來西來。問牛頭未見四祖時如何。師曰。鳥獸",
    "X80n1568_007:0709c03": "俱迷。曰見後如何。師曰。山深水冷。問維摩與文殊對",
    "X80n1568_007:0709c04": "談何事。師曰。唯有門前鏡湖水。清風不改舊時波。",
    "X80n1568_007:0709c05": "漳州隆壽紹卿興法禪師泉州陳氏子。因侍雪峰山",
    "X80n1568_007:0709c06": "行。見芋葉動。峰指動葉示之。師曰。紹卿甚生怕怖。峰",
    "X80n1568_007:0709c07": "曰。是汝屋裏底。怕怖甚麼。師於此有省。尋居龍谿。僧",
    "X80n1568_007:0709c08": "問。古人道。摩尼殿有四角。一角常露。如何是常露底",
    "X80n1568_007:0709c09": "角。師舉拂子。問糧不畜一粒。如何濟得萬人飢。師曰。",
    "X80n1568_007:0709c10": "俠客面前如奪劒。看君不是黠兒郎。問耳目不到處",
    "X80n1568_007:0709c11": "如何。師曰。汝無此作。曰恁麼即聞也。師曰。真箇聾漢。",
    "X80n1568_007:0709c12": "福州遷宗院行[啗口+王]仁慧禪師泉州王氏子。上堂。我與",
    "X80n1568_007:0709c13": "釋迦同參。汝道參甚麼人。時有僧。出禮拜擬伸問。師",
    "X80n1568_007:0709c14": "曰。錯。便下座。問如何是西來意。師曰。熊耳不曾藏。問",
    "X80n1568_007:0709c15": "直下事乞師方便。師曰。不因汝問。我亦不道。問如何",
    "X80n1568_007:0709c16": "是西來意。師曰。白日無閑人。",
    "X80n1568_007:0709c17": "福州蓮華永福院從弇超證禪師僧問。儒門以五常",
    "X80n1568_007:0709c18": "為極則。未審宗門以何為極則。師良久。僧曰。恁麼則",
    "X80n1568_007:0709c19": "學人造次也。師曰。好與拄杖。問教中道。唯有一乘法。",
    "X80n1568_007:0709c20": "如何是一乘法。師曰。汝道我在這裏作甚麼。曰恁麼",
    "X80n1568_007:0709c21": "則不知教意也。師曰。雖然如此。却不孤負汝。問不向",
    "X80n1568_007:0709c22": "問處領。猶是學人問處。和尚如何。師曰。喫茶去。上堂。",
    "X80n1568_007:0709c23": "長慶道盡法無民。永福即不然。若不盡法。又爭得民。",
    "X80n1568_007:0709c24": "時有僧曰。請師盡法。師曰。我不要汝納稅。問諸餘即",
    "X80n1568_007:0710a01": "不問。聊徑處乞師垂慈。師曰。不快禮三拜。問大眾雲",
    "X80n1568_007:0710a02": "集。請師說法。師曰。聞麼。曰若更佇思。應難得及。師曰。",
    "X80n1568_007:0710a03": "實即得。問摩尼殿有四角。一角常露。如何是常露底",
    "X80n1568_007:0710a04": "角。師曰。不可更點。師一日上堂。於座邊立謂眾曰。二",
    "X80n1568_007:0710a05": "尊不竝化。便歸方丈。",
    "X80n1568_007:0710a06": "襄州雲葢雙泉院歸本禪師京兆府人也。初謁雪峰。",
    "X80n1568_007:0710a07": "禮拜次。峰下禪牀跨背而坐。師於此有省。住後。僧問",
    "X80n1568_007:0710a08": "如何是雙泉。師曰。可惜一雙眉。曰學人不會。師曰。不",
    "X80n1568_007:0710a09": "曾煩禹力。湍流事不知。問如何是西來的的意。師乃",
    "X80n1568_007:0710a10": "搊住。其僧變色。師曰。我這裏無這箇。師手指纖長。特",
    "X80n1568_007:0710a11": "異於人。號手相大師。",
    "X80n1568_007:0710a12": "韶州林泉和尚僧問。如何是一塵。師曰。不覺成丘山。",
    "X80n1568_007:0710a13": "洛京南院和尚僧問。如何是法法不生。師曰。生也。有",
    "X80n1568_007:0710a14": "儒者。博覽古今。時呼為張百會。謁師。師問。莫是張百",
    "X80n1568_007:0710a15": "會麼。曰不敢。師以手於空畫一畫曰。會麼。曰不會。師",
    "X80n1568_007:0710a16": "曰。一尚不會。甚麼處得百會來。",
    "X80n1568_007:0710a17": "越州洞巖可休禪師僧問。如何是洞巖正主。師曰。開",
    "X80n1568_007:0710a18": "著。問如何是和尚親切為人處。師曰。大海不宿死屍。",
    "X80n1568_007:0710a19": "問。如何是向上一路。師舉衣領示之。問學人遠來。請",
    "X80n1568_007:0710a20": "師方便。師曰。方便了也。",
    "X80n1568_007:0710a21": "定州法海院行周禪師僧問。風恬浪靜時如何。師曰。",
    "X80n1568_007:0710a22": "吹倒南墻。問如何是道中寶。師曰。不露光。曰莫便是",
    "X80n1568_007:0710a23": "否。師曰。是即露也。",
    "X80n1568_007:0710a24": "杭州龍井通禪師僧問。如何是龍井龍。師曰。意氣天",
    "X80n1568_007:0710b01": "然別。神工畫不成。曰為甚麼畫不成。師曰。出羣不帶",
    "X80n1568_007:0710b02": "角。不與類中同。曰還解行雨也無。師曰。普潤無邊際。",
    "X80n1568_007:0710b03": "處處皆結粒。曰還有宗門中事也無。師曰有。曰如何",
    "X80n1568_007:0710b04": "是宗門中事。師曰。從來無形段。應物不曾虧。",
    "X80n1568_007:0710b05": "杭州龍興宗靖禪師台州人也。初參雪峰。誓充飯頭。",
    "X80n1568_007:0710b06": "勞逾十載。嘗於眾堂中。袒一膊。釘簾。峰覩而記曰。汝",
    "X80n1568_007:0710b07": "向後住持。有千僧。其中無一人衲子也。師悔過。回浙",
    "X80n1568_007:0710b08": "住六通院。錢王命居龍興寺。有眾千餘。唯三學講誦",
    "X80n1568_007:0710b09": "之徒。果如雪峰所誌。僧問。如何是六通奇特之唱。師",
    "X80n1568_007:0710b10": "曰。天下舉將去。問如何是六通家風。師曰。一條布衲。",
    "X80n1568_007:0710b11": "一斤有餘。問如何是學人進前一路。師曰。誰敢謾汝。",
    "X80n1568_007:0710b12": "曰豈無方便。師曰。早是屈抑也。問如何是和尚家風。",
    "X80n1568_007:0710b13": "師曰。早朝粥齋時飯。曰更請和尚道。師曰。老僧困。曰",
    "X80n1568_007:0710b14": "畢竟作麼生。師大笑而已。",
    "X80n1568_007:0710b15": "福州南禪契璠禪師上堂。若是名言妙句。諸方總道",
    "X80n1568_007:0710b16": "了也。今日眾中還有超第一義者。致將一問來。若有",
    "X80n1568_007:0710b17": "即不孤負於人。僧問。如何是第一義。師曰。何不問第",
    "X80n1568_007:0710b18": "一義。曰見問。師曰。已落第二義也。問古佛曲調。請師",
    "X80n1568_007:0710b19": "和。師曰。我不和汝雜亂底。曰未審為甚麼人和。師曰。",
    "X80n1568_007:0710b20": "甚麼處去來。",
    "X80n1568_007:0710b21": "越州越山師鼐鑒真禪師初參雪峰而染指。後因閩",
    "X80n1568_007:0710b22": "王請。於清風樓齋坐久。舉目忽覩日光。豁然頓曉。而",
    "X80n1568_007:0710b23": "有偈曰。清風樓上赴官齋。此日平生眼豁開。方信普",
    "X80n1568_007:0710b24": "通年遠事。不從[葸十+夕]嶺帶將來。歸呈雪峰。峰然之。住後。",
    "X80n1568_007:0710c01": "僧問。如何是佛身。師曰。你問阿那箇佛身。曰釋迦佛",
    "X80n1568_007:0710c02": "身。師曰。舌覆三千界。師臨終示偈曰。眼光隨色盡。耳",
    "X80n1568_007:0710c03": "識逐聲消。還源無別旨。今日與明朝。乃跏趺而逝。",
    "X80n1568_007:0710c04": "泉州福清院玄訥禪師高麗人也。泉守王公問。如何",
    "X80n1568_007:0710c05": "是宗乘中事。師叱之。僧問。如何是觸目菩提。師曰。闍",
    "X80n1568_007:0710c06": "黎失却半年糧。曰為甚麼如此。師曰。祇為圖他一斗",
    "X80n1568_007:0710c07": "米。問如何是清淨法身。師曰。蝦蟇曲[(乏之+虫)*善]。問教云。唯一",
    "X80n1568_007:0710c08": "堅密身。一切塵中現。如何是堅密身。師曰。驢馬猫兒。",
    "X80n1568_007:0710c09": "曰乞師指示。師曰。驢馬也不會。問如何是物物上辨",
    "X80n1568_007:0710c10": "明。師展一足示之。",
    "X80n1568_007:0710c11": "衢州南臺仁禪師僧問。如何是南臺境。師曰。不知貴。",
    "X80n1568_007:0710c12": "曰。畢竟如何。師曰。闍黎即今在甚麼處。",
    "X80n1568_007:0710c13": "泉州東禪和尚初開堂。僧問。人王迎請法王出世。如",
    "X80n1568_007:0710c14": "何提唱宗乘。即得不謬於祖風。師曰。還奈得麼。曰若",
    "X80n1568_007:0710c15": "不下水。焉知有魚。師曰。莫閑言語。問如何是佛法最",
    "X80n1568_007:0710c16": "親切處。師曰。過也。問學人末後來。請師最先句。師曰。",
    "X80n1568_007:0710c17": "甚處去來。問如何是學人己分事。師曰。苦。問如何是",
    "X80n1568_007:0710c18": "佛法大意。師曰。幸自可憐生。剛要異鄉邑。",
    "X80n1568_007:0710c19": "杭州大錢山從襲禪師雪峰之上足也。自本師印解。",
    "X80n1568_007:0710c20": "洞曉宗要。常曰。擊關南鼓。唱雪峰歌。後入浙中謁錢",
    "X80n1568_007:0710c21": "王。王欽服道化。命居此山。而闡法焉。僧問。不因王請。",
    "X80n1568_007:0710c22": "不因眾聚。請師直道西來的的意。師曰。那邊師僧過",
    "X80n1568_007:0710c23": "這邊著。曰學人不會。乞師再指。師曰。爭得恁麼不識",
    "X80n1568_007:0710c24": "好惡。問閉門造車。出門合轍。如何是閉門造車。師曰。",
    "X80n1568_007:0711a01": "造車即不問。作麼生是轍。曰學人不會。乞師指示。師",
    "X80n1568_007:0711a02": "曰。巧匠施工。不露斤斧。",
    "X80n1568_007:0711a03": "福州永泰和尚僧問。承聞和尚見虎是否。師作虎。聲",
    "X80n1568_007:0711a04": "僧作打勢。師曰。這死漢。問如何是天真佛。師乃拊掌",
    "X80n1568_007:0711a05": "曰。不會不會。",
    "X80n1568_007:0711a06": "池州和龍壽昌院守訥妙空禪師福州林氏子。僧問。",
    "X80n1568_007:0711a07": "未到龍門如何湊泊。師曰。立命難存。新到參。師問。近",
    "X80n1568_007:0711a08": "離甚處。曰不離方寸。師曰。不易來。僧亦曰。不易來。師",
    "X80n1568_007:0711a09": "與一掌。問如何是傳底心。師曰。再三囑汝莫向人說。",
    "X80n1568_007:0711a10": "問。如何是從上宗乘。師曰。向闍黎口裏著得麼。問省",
    "X80n1568_007:0711a11": "要處請師一接。師曰。甚是省要。",
    "X80n1568_007:0711a12": "建州夢筆和尚僧問。如何是佛。師曰。不誑汝。曰莫便",
    "X80n1568_007:0711a13": "是否。師曰。汝誑他。閩王請齋。問師還將得筆來也無。",
    "X80n1568_007:0711a14": "師曰。不是稽山繡管。慙非月裏兔毫。大王既垂顧問。",
    "X80n1568_007:0711a15": "山僧敢不通呈。又問。如何是法王。師曰。不是夢筆家",
    "X80n1568_007:0711a16": "風。",
    "X80n1568_007:0711a17": "福州極樂元儼禪師僧問。如何是極樂家風。師曰。滿",
    "X80n1568_007:0711a18": "目看不盡。問萬法本無根。未審教學人承當甚麼。師",
    "X80n1568_007:0711a19": "曰。莫寐語。問久處暗室。未達其源。今日上來。乞師一",
    "X80n1568_007:0711a20": "接。師曰。莫閉眼作夜好。曰恁麼即優曇華拆。曲為今",
    "X80n1568_007:0711a21": "時。向上宗風如何垂示。師曰。汝還識也無。曰恁麼即",
    "X80n1568_007:0711a22": "息疑去也。師曰。莫向大眾前寐語。問摩騰入漢即不",
    "X80n1568_007:0711a23": "問。達磨來梁時如何。師曰。如今豈謬。曰恁麼即理出",
    "X80n1568_007:0711a24": "三乘。華開五葉。師曰。說甚麼三乘五葉。出去。",
    "X80n1568_007:0711b01": "福州芙蓉山如體禪師僧問。如何是古人曲調。師良",
    "X80n1568_007:0711b02": "久曰。聞麼。曰不聞。師示頌曰。古曲發聲雄。今時韻亦",
    "X80n1568_007:0711b03": "同。若教第一指。祖佛盡迷蹤。",
    "X80n1568_007:0711b04": "洛京憩鶴山和尚僧問。如何是憩鶴。師以兩手鬪云。",
    "X80n1568_007:0711b05": "鵓鳩鳩(風穴云。鶴唳一聲喧宇宙。羣鷄莫謂報知時)問。駿馬不入西秦時",
    "X80n1568_007:0711b06": "如何。師曰。向甚麼處去。",
    "X80n1568_007:0711b07": "潭州溈山棲禪師僧問。正恁麼時如何親近。師曰。汝",
    "X80n1568_007:0711b08": "擬作麼生親近。曰豈無方便。師曰。開元龍興大藏小",
    "X80n1568_007:0711b09": "藏。問如何是速疾神通。師曰。新衣成弊帛。問如何是",
    "X80n1568_007:0711b10": "黃尋橋。師曰。賺却多少人。問不假忉忉。如何是和尚",
    "X80n1568_007:0711b11": "家風。師曰。莫作野干聲。",
    "X80n1568_007:0711b12": "吉州潮山延宗禪師因資福來謁。師下禪牀相接。福",
    "X80n1568_007:0711b13": "問。和尚住此山得幾年也。師曰。鈍鳥棲蘆。困魚止濼。",
    "X80n1568_007:0711b14": "曰。恁麼則真道人也。師曰。且坐喫茶。問。如何是潮山。",
    "X80n1568_007:0711b15": "師曰不宿屍。曰如何是山中人。師曰。石上種紅蓮。問",
    "X80n1568_007:0711b16": "如何是和尚家風。師曰。切忌犯朝儀。",
    "X80n1568_007:0711b17": "益州普通山普明禪師僧問。如何是佛性。師曰。汝無",
    "X80n1568_007:0711b18": "佛性。曰蠢動含靈皆有佛性。學人為何却無。師曰。為",
    "X80n1568_007:0711b19": "汝向外求。問如何是玄玄之珠。師曰。這箇不是。曰如",
    "X80n1568_007:0711b20": "何是玄玄珠。師曰。失却也。",
    "X80n1568_007:0711b21": "隨州雙泉山梁家庵永禪師僧問。達磨九年面壁意",
    "X80n1568_007:0711b22": "旨如何。師曰。睡不著。師問護國長老。隨陽一境。是男",
    "X80n1568_007:0711b23": "是女。各伸一問。問問各別。長老將何祇對。國以手空",
    "X80n1568_007:0711b24": "中畫一圓相。師曰。謝長老慈悲。國曰。不敢。師低頭不",
    "X80n1568_007:0711c01": "顧。問如何是頓息諸緣去。師曰。雪上更加霜。",
    "X80n1568_007:0711c02": "漳州保福院超悟禪師僧問。魚未透龍門時如何。師",
    "X80n1568_007:0711c03": "曰。養性深潭。曰透出時如何。師曰。纔昇霄漢。眾類難",
    "X80n1568_007:0711c04": "追。曰昇後如何。師曰。垂雲普覆。潤及大千。曰還有不",
    "X80n1568_007:0711c05": "受潤者也無。師曰有。曰如何是不受潤者。師曰。直杌",
    "X80n1568_007:0711c06": "撑大陽。",
    "X80n1568_007:0711c07": "太原孚上座初在揚州光孝寺。講涅槃經。有禪者。阻",
    "X80n1568_007:0711c08": "雪。因往聽講。至三因佛性三德法身。廣談法身妙理。",
    "X80n1568_007:0711c09": "禪者失笑。師講罷請禪者喫茶。白曰。某甲素志狹劣。",
    "X80n1568_007:0711c10": "依文解義。適蒙見笑。且望見教。禪者曰。實笑座主不",
    "X80n1568_007:0711c11": "識法身。師曰。如此解說何處不是。曰。請座主更說一",
    "X80n1568_007:0711c12": "遍。師曰。法身之理猶若太虗。竪窮三際。橫亘十方。彌",
    "X80n1568_007:0711c13": "綸八極。包括二儀。隨緣赴感。靡不周徧。曰不道座主",
    "X80n1568_007:0711c14": "說不是。祇是說得法身量邊事。實未識法身在。師曰。",
    "X80n1568_007:0711c15": "既然如是。禪德當為我說。曰座主還信否。師曰。焉敢",
    "X80n1568_007:0711c16": "不信。曰若如是。座主輟講。旬日於室內端然靜慮。收",
    "X80n1568_007:0711c17": "心攝念。善惡諸緣一時放却。師一依所教。從初夜至",
    "X80n1568_007:0711c18": "五更。聞鼓角聲忽然契悟。便去扣門。禪者曰。阿誰。師",
    "X80n1568_007:0711c19": "曰某甲。禪者咄曰。教汝傳持大教。代佛說法。夜來為",
    "X80n1568_007:0711c20": "甚麼醉酒臥街。師曰。禪德。自來講經。將生身父母鼻",
    "X80n1568_007:0711c21": "孔扭揑。從今已去。更不敢如是。禪者曰。且去來日相",
    "X80n1568_007:0711c22": "見。師遂罷講徧歷諸方。名聞宇內。甞遊浙中。登徑山",
    "X80n1568_007:0711c23": "法會。一日於大佛殿前有僧問。上座曾到五臺否。師",
    "X80n1568_007:0711c24": "曰。曾到。曰曾見文殊麼。師曰見。曰甚麼處見。師曰。徑",
    "X80n1568_007:0712a01": "山佛殿前見。其僧後適閩川。舉似雪峰。峰曰。何不教",
    "X80n1568_007:0712a02": "伊入嶺來。師聞乃趣裝而邁。初至雪峰。廨院憩錫。因",
    "X80n1568_007:0712a03": "分柑子與僧。長慶問。甚麼處將來。師曰。嶺外將來。曰",
    "X80n1568_007:0712a04": "遠涉不易。擔負得來。師曰。柑子柑子。次日上山。雪峰",
    "X80n1568_007:0712a05": "聞乃集眾。師到法堂上。顧視雪峰便下看知事。明日",
    "X80n1568_007:0712a06": "却上禮拜曰。某甲昨日觸忤和尚。峰曰。知是般事便",
    "X80n1568_007:0712a07": "休。峰一日見師。乃指日示之。師搖手而出。峰曰。汝不",
    "X80n1568_007:0712a08": "肯我那。師曰。和尚搖頭。某甲擺尾。甚麼處是不肯。峰",
    "X80n1568_007:0712a09": "曰。到處也須諱却。一日眾僧晚參。峰在中庭臥。師曰。",
    "X80n1568_007:0712a10": "五州管內。祇有這老和尚。較些子。峰便起去。峰甞問",
    "X80n1568_007:0712a11": "師。見說臨濟有三句是否。師曰是。曰作麼生是第一",
    "X80n1568_007:0712a12": "句。師舉目視之。峰曰。此猶是第二句。如何是第一句。",
    "X80n1568_007:0712a13": "師叉手而退。自此雪峰深器之。室中印解。師資道契。",
    "X80n1568_007:0712a14": "更不他遊。而掌浴焉。一日玄沙上問訊雪峰。峰曰。此",
    "X80n1568_007:0712a15": "間有箇老鼠子。今在浴室裏。沙曰。待與和尚勘過。言",
    "X80n1568_007:0712a16": "訖到浴室。遇師打水。沙曰。相看上座。師曰。已相見了。",
    "X80n1568_007:0712a17": "沙曰。甚麼劫中曾相見。師曰。瞌睡作麼。沙却入方丈",
    "X80n1568_007:0712a18": "白雪峰曰。已勘破了。峰曰。作麼生勘伊。沙舉前話。峰",
    "X80n1568_007:0712a19": "曰。汝著賊也。鼓山問師。父母未生時。鼻孔在甚麼處。",
    "X80n1568_007:0712a20": "師曰。老兄先道。山曰。如今生也。汝道在甚麼處。師不",
    "X80n1568_007:0712a21": "肯。山却問作麼生。師曰。將手中扇子來。山與扇子。再",
    "X80n1568_007:0712a22": "徵前話。師搖扇不對。山罔測。乃敺師一拳。鼓山赴大",
    "X80n1568_007:0712a23": "王請。雪峰門送回至法堂乃曰。一隻聖箭。直射九重",
    "X80n1568_007:0712a24": "城裏去也。師曰。是伊未在。峰曰。渠是徹底人。師曰。若",
    "X80n1568_007:0712b01": "不信。待某甲去勘過。遂趂至中路便問。師兄向甚麼",
    "X80n1568_007:0712b02": "處去。山曰。九重城裏去。師曰。忽遇三軍圍繞時如何。",
    "X80n1568_007:0712b03": "山曰。他家自有通霄路。師曰。恁麼則離宮失殿去也。",
    "X80n1568_007:0712b04": "山曰。何處不稱尊。師拂袖便回。峰問如何。師曰。好隻",
    "X80n1568_007:0712b05": "聖箭。中路折却了也。遂舉前話。峰乃曰。奴渠語在。師",
    "X80n1568_007:0712b06": "曰。這老凍膿。猶有鄉情在。師在庫前立。有僧問。如何",
    "X80n1568_007:0712b07": "是觸目菩提。師踢狗子作聲走。僧無對。師曰。小狗子",
    "X80n1568_007:0712b08": "不消一踢。保福簽瓜次。師至。福曰。道得與汝瓜喫。師",
    "X80n1568_007:0712b09": "曰把將來。福度與一片。師接得便去。師不出世。諸方",
    "X80n1568_007:0712b10": "目為太原孚上座。後歸維揚。陳尚書留在宅供養。一",
    "X80n1568_007:0712b11": "日謂尚書日。來日講一遍大涅槃經。報答尚書。書致",
    "X80n1568_007:0712b12": "齋茶畢。師遂陞座良久。揮尺一下曰。如是我聞。乃召",
    "X80n1568_007:0712b13": "尚書。書應諾。師曰。一時佛在。便乃脫去。",
    "X80n1568_007:0712b14": "南嶽般若惟勁寶聞禪師福州人也。師雪峰。而友玄",
    "X80n1568_007:0712b15": "沙。深入玄奧。一日問鑑上座。聞汝註楞嚴是否。鑑曰",
    "X80n1568_007:0712b16": "不敢。師曰。二文殊作麼生註。曰請師鑑。師乃揚袂而",
    "X80n1568_007:0712b17": "去。師甞續寶林傳四卷。紀貞元之後宗門繼踵之源",
    "X80n1568_007:0712b18": "流者。又別著南嶽高僧傳。皆行于世。",
    "X80n1568_007:0712b19": "感潭資國禪師法嗣",
    "X80n1568_007:0712b20": "安州白兆志圓顯教禪師僧問。諸佛心印甚麼人傳。",
    "X80n1568_007:0712b21": "師曰。達磨大師。曰達磨爭能傳得。師曰。汝道甚麼人",
    "X80n1568_007:0712b22": "傳得。問如何是直截一路。師曰。截。問如何是佛法大",
    "X80n1568_007:0712b23": "意。師曰。苦。問如何是道。師曰。普。問如何是學人自己。",
    "X80n1568_007:0712b24": "師曰。失。問如何是得無山河大地去。師曰。不起見。問",
    "X80n1568_007:0712c01": "如何是畢鉢羅窟。迦葉道場中人。師曰。釋迦牟尼佛。",
    "X80n1568_007:0712c02": "問。如何是朱頂王菩薩。師曰。問那箇赤頭漢作麼。",
    "X80n1568_007:0712c04": "五燈嚴統卷第七"
}