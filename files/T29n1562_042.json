{
    "T29n1562_042:0578b03": "阿毘達磨順正理論卷第四十二",
    "T29n1562_042:0578b05": "尊者眾賢造",
    "T29n1562_042:0578b06": "三藏法師玄奘奉 詔譯",
    "T29n1562_042:0578b07": "辯業品第四之十",
    "T29n1562_042:0578b08": "[0578b08] 今應思擇成業道相。謂齊何量名自殺生。乃",
    "T29n1562_042:0578b09": "至齊何名為邪見。且先分別殺生相者。頌曰。",
    "T29n1562_042:0578b10": " 殺生由故思  他想不誤殺",
    "T29n1562_042:0578b11": "[0578b11] 論曰。要由先發欲殺故思。於他有情他有情",
    "T29n1562_042:0578b12": "想作殺加行不誤而殺。謂唯殺彼不漫殺餘。",
    "T29n1562_042:0578b13": "齊此名為殺生業道。有懷猶豫為杌為人。設",
    "T29n1562_042:0578b14": "復是人為彼非彼因起決志。若是若非我定",
    "T29n1562_042:0578b15": "當殺。由心無顧。若殺有情亦成業道。如是",
    "T29n1562_042:0578b16": "業道若定若疑。但具殺緣皆有成理。於剎那",
    "T29n1562_042:0578b17": "滅行殺罪。如何成如何不成。無殺義故。謂眾",
    "T29n1562_042:0578b18": "生命過去已滅現在自滅未來未至。是故必",
    "T29n1562_042:0578b19": "無殺生命理。如何說滅。燈焰鈴聲准彼亦應",
    "T29n1562_042:0578b20": "通殺生義。謂障當命應生不生。以起惡心行",
    "T29n1562_042:0578b21": "殺加行。令所殺者現命滅時。不能為因引同",
    "T29n1562_042:0578b22": "類命。障應生命令永不生。故名殺生。由斯",
    "T29n1562_042:0578b23": "獲罪。此所斷命為屬於誰。謂命若無彼名死",
    "T29n1562_042:0578b24": "者。即是此命所依附身。標第六聲顯相屬義。",
    "T29n1562_042:0578b25": "如伽他說壽煖等言。故有命身名有命者。非",
    "T29n1562_042:0578b26": "實有我其理決然。已分別殺生。當辯不與",
    "T29n1562_042:0578b27": "取。頌曰。",
    "T29n1562_042:0578b28": " 不與取他物  力竊取屬己",
    "T29n1562_042:0578b29": "[0578b29] 論曰。前不誤等言如應流至後。謂要先發欲",
    "T29n1562_042:0578c01": "盜故思。於他物中起他物想。或力或竊起盜",
    "T29n1562_042:0578c02": "加行。不誤而取令屬己身。齊此名為不與取",
    "T29n1562_042:0578c03": "罪。若有盜取窣堵波物於佛得罪。佛將涅槃",
    "T29n1562_042:0578c04": "總受世間所施物故。有說。此罪於能護人。則",
    "T29n1562_042:0578c05": "彼自恣應無有罪。是故前說於理為勝。盜亡",
    "T29n1562_042:0578c06": "僧物已作羯磨。於界內僧得偷盜罪。羯磨未",
    "T29n1562_042:0578c07": "了。於一切僧。若盜他人及象馬等。出所住",
    "T29n1562_042:0578c08": "處業道方成。已辯不與取。當辯欲邪行。頌",
    "T29n1562_042:0578c09": "曰。",
    "T29n1562_042:0578c10": " 欲邪行四種  行所不應行",
    "T29n1562_042:0578c11": "[0578c11] 論曰。總有四種行不應行。皆得名為欲邪行",
    "T29n1562_042:0578c12": "罪。一於非境。謂他所護。或母或父或父母",
    "T29n1562_042:0578c13": "親。乃至或夫所守護境。二於非道。謂設己妻",
    "T29n1562_042:0578c14": "口及餘道。三於非處。謂於制多寺中&#x9008;處。四",
    "T29n1562_042:0578c15": "於非時。謂懷胎時。飲兒乳時。受齋戒時。有",
    "T29n1562_042:0578c16": "說。若夫許受齋戒而有所犯。方謂非時。既不",
    "T29n1562_042:0578c17": "誤言亦流至此。若於他婦謂是己妻。或於己",
    "T29n1562_042:0578c18": "妻謂為他婦。道非道等但有誤心。雖有所行",
    "T29n1562_042:0578c19": "而非業道。若於此他婦作餘他婦想行非梵",
    "T29n1562_042:0578c20": "行。有說。亦成加行受用時並於他境故。有說。",
    "T29n1562_042:0578c21": "如殺業道不成加行。究竟時前境各別故。苾",
    "T29n1562_042:0578c22": "芻尼等如有戒妻。若有侵[夌*欠]亦成業道。有",
    "T29n1562_042:0578c23": "說。此罪於所住王。以能護持及不許故。若王",
    "T29n1562_042:0578c24": "自犯業道亦成。故前所說於理為勝。已辯欲",
    "T29n1562_042:0578c25": "邪行。當辯虛誑語。頌曰。",
    "T29n1562_042:0578c26": " 染異想發言  解義虛誑語",
    "T29n1562_042:0578c27": "[0578c27] 論曰。說聽力故成虛誑語謂於所說異想發",
    "T29n1562_042:0578c28": "言。及所誑者解所說義。染心不誤方成業道。",
    "T29n1562_042:0578c29": "所誑未解雜穢語收。語多字成要最後念表",
    "T29n1562_042:0579a01": "無表業方成業道。或隨所誑解義即成。前字",
    "T29n1562_042:0579a02": "俱行皆此加行。此中解義據所誑者能解名",
    "T29n1562_042:0579a03": "解非正解義。齊何名為能解正解。前謂解",
    "T29n1562_042:0579a04": "者住耳識時。後謂正能分別其義。若正解義",
    "T29n1562_042:0579a05": "義意識知。語表耳識俱時滅故。應此業道",
    "T29n1562_042:0579a06": "唯無表成。是故理應善義言者住耳識位業",
    "T29n1562_042:0579a07": "道即成。能誑具足表無表故。有言。所誑隨",
    "T29n1562_042:0579a08": "解不解。但異想說業道即成。不爾此同離間",
    "T29n1562_042:0579a09": "語故。隨忍不忍要解方成。經說諸言略有十",
    "T29n1562_042:0579a10": "六。謂於不見不聞不覺不知事中言實見等。",
    "T29n1562_042:0579a11": "所見等中言不見等。如是八種名非聖言。不",
    "T29n1562_042:0579a12": "見等中言不見等。所見等中言實見等。如是",
    "T29n1562_042:0579a13": "八種名為聖言。何等名為所見等相。頌曰。",
    "T29n1562_042:0579a14": " 由眼耳意識  并餘三所證",
    "T29n1562_042:0579a15": " 如次第名為  所見聞知覺",
    "T29n1562_042:0579a16": "[0579a16] 論曰。若境由眼耳意餘識所證。如次名所見",
    "T29n1562_042:0579a17": "等。鼻舌身根取至境故總名為覺餘。經定說",
    "T29n1562_042:0579a18": "三根所取為所覺故。經言。大母。汝意云何。",
    "T29n1562_042:0579a19": "諸所有色非汝眼見。非汝曾見非汝當見非",
    "T29n1562_042:0579a20": "希求見汝。為因此起欲起貪起親起愛起阿",
    "T29n1562_042:0579a21": "賴耶起尼延底起耽著不。不爾大德。諸所有",
    "T29n1562_042:0579a22": "聲非汝耳聞。廣說乃至。諸所有法非汝意知。",
    "T29n1562_042:0579a23": "廣說乃至。不爾大德。復告大母汝於此中應",
    "T29n1562_042:0579a24": "知所見唯有所見。應知所聞所覺所知。唯有",
    "T29n1562_042:0579a25": "所聞所覺所知。此經既於色聲法境說為所",
    "T29n1562_042:0579a26": "見所聞所知。准此於餘定立所覺。若不許",
    "T29n1562_042:0579a27": "爾。所覺是何又香等三。在所見等外。於彼三",
    "T29n1562_042:0579a28": "境應不起言說。經主撥言。此不成證。經義別",
    "T29n1562_042:0579a29": "故。非此經中佛欲決判四所言相然見此經",
    "T29n1562_042:0579b01": "所說義者。謂佛勸彼於六境中。及於見等四",
    "T29n1562_042:0579b02": "所言事。應知但有所見等言。不應增益愛非",
    "T29n1562_042:0579b03": "愛相。若爾何相名所見等。有餘師說。若是五",
    "T29n1562_042:0579b04": "根現所證境名為所見。若他傳說名為所聞。",
    "T29n1562_042:0579b05": "若運自心以種種理比度所許名為所覺。若",
    "T29n1562_042:0579b06": "意現證名為所知。於五境中皆容起四。於第",
    "T29n1562_042:0579b07": "六境除見有三。由此覺名非無所目。香等三",
    "T29n1562_042:0579b08": "境言說非無。復引古師別釋此四。今謂經主",
    "T29n1562_042:0579b09": "唯申自執非我許此。經判所言相故但言經",
    "T29n1562_042:0579b10": "證。三根所取名為所覺。起所覺言故。我師宗",
    "T29n1562_042:0579b11": "隨此經立所見等相。於理無違。雖說為遮於",
    "T29n1562_042:0579b12": "彼增益愛非愛相。非不應理言六四別於理",
    "T29n1562_042:0579b13": "不然。前經後經義相似故。我見此經所說義",
    "T29n1562_042:0579b14": "者謂教大母如於三時色等境中。若不見等",
    "T29n1562_042:0579b15": "不希求故。欲等不生如是。若知所見等境唯",
    "T29n1562_042:0579b16": "有所見等。欲等亦不生欲等。但由自分別故。",
    "T29n1562_042:0579b17": "我隨經義解此經文。非如經主隨自分別。故",
    "T29n1562_042:0579b18": "後大母領佛教言。我解世尊所說義者。",
    "T29n1562_042:0579b19": " 見色已失念  妄增愛相者",
    "T29n1562_042:0579b20": " 心便受愛染  及住於耽著",
    "T29n1562_042:0579b21": " 彼由起此受  眾多相現前",
    "T29n1562_042:0579b22": " 故彼心恒時  為諸貪害惱",
    "T29n1562_042:0579b23": " 如是集眾苦  便遠於涅槃",
    "T29n1562_042:0579b24": " 愛盡故涅槃  日親之所說",
    "T29n1562_042:0579b25": " 見色已正念  不增愛相者",
    "T29n1562_042:0579b26": " 心不受愛染  及不住耽著",
    "T29n1562_042:0579b27": " 彼由不起受  眾多相現前",
    "T29n1562_042:0579b28": " 故彼心恒時  離諸貪害惱",
    "T29n1562_042:0579b29": " 如是滅眾苦  便近於涅槃",
    "T29n1562_042:0579c01": " 愛盡故涅槃  日親之所說",
    "T29n1562_042:0579c02": "[0579c02] 如是於聲香味觸法一一廣說。世尊亦讚能",
    "T29n1562_042:0579c03": "如是解。善哉善哉。故經主言經義別者。誠",
    "T29n1562_042:0579c04": "如所說以經義別。經主於中異分別故。又何",
    "T29n1562_042:0579c05": "意趣朋彼二師違理教釋。而偏憎背毘婆",
    "T29n1562_042:0579c06": "沙者順理教言。且彼二師所釋違教。所見等",
    "T29n1562_042:0579c07": "相佛於經中於色等境分明別說。而彼棄捨",
    "T29n1562_042:0579c08": "異建立故。亦與隨教正理相違。說五境中各",
    "T29n1562_042:0579c09": "具有四。第六境上唯有三等。然法最可立所",
    "T29n1562_042:0579c10": "見名。非聲等中可名所見。如言佛見去來世",
    "T29n1562_042:0579c11": "等。此皆意識不共境故。曾無聖教言耳見聲",
    "T29n1562_042:0579c12": "鼻見香等。如何五境皆名所見唯非第六。又",
    "T29n1562_042:0579c13": "彼自說若意現證名為所知。法既所知應名",
    "T29n1562_042:0579c14": "所見。現所證故猶如色等。此有何理唯五所",
    "T29n1562_042:0579c15": "證。立所見名。又後師釋。自內所受及自所",
    "T29n1562_042:0579c16": "證。名為所知。若爾見何緣非自內所受。是則",
    "T29n1562_042:0579c17": "所見應即所知。又所覺知應無差別。俱是意",
    "T29n1562_042:0579c18": "識自所證故。又諸比量現量為先達正理人",
    "T29n1562_042:0579c19": "皆所共許。若比量境方名所覺。不應所覺在",
    "T29n1562_042:0579c20": "所知先。故彼二師義無端緒。今謂經主僻執",
    "T29n1562_042:0579c21": "居心。背此正宗黨彼邪說。頗有由身表異想",
    "T29n1562_042:0579c22": "義成妄語不。有。故論言頗有不動身殺生罪",
    "T29n1562_042:0579c23": "觸耶。曰有。謂發語。頗有不發語妄語罪觸耶。",
    "T29n1562_042:0579c24": "曰有。謂動身。頗有不動身不發語二罪所觸",
    "T29n1562_042:0579c25": "耶。曰有。謂仙人意憤。及長養業時。經主於此",
    "T29n1562_042:0579c26": "作如是難。若不動身亦不發語。欲無無表離",
    "T29n1562_042:0579c27": "表而生。此二如何得成業道。於如是難應設",
    "T29n1562_042:0579c28": "劬勞。彼謂實無表無表業。豈容不立此二業",
    "T29n1562_042:0579c29": "道。彼亦應辯觸二罪因。非但起惡思有太過",
    "T29n1562_042:0580a01": "失故。若要依身語二門轉思。起欲殺誑心即",
    "T29n1562_042:0580a02": "應成逆。彼不成者仙等應同。既不動身亦不",
    "T29n1562_042:0580a03": "發語。如何成業道。及依身語門應設劬勞。",
    "T29n1562_042:0580a04": "釋如是難。然我且釋布灑他時。如由動身能",
    "T29n1562_042:0580a05": "表語義生語業道。若身不動能表語義業道",
    "T29n1562_042:0580a06": "亦生。然說戒時彼有所犯。默然表淨令眾咸",
    "T29n1562_042:0580a07": "知。如何不生妄語業道。仙人意憤義等教他。",
    "T29n1562_042:0580a08": "彼於有情心無所顧。非人敬彼知有惡心。動",
    "T29n1562_042:0580a09": "身為殺彼生業道。仙以何表令鬼知心。彼由",
    "T29n1562_042:0580a10": "意憤身語必變。或由&#x546A;詛必動身語。有餘師",
    "T29n1562_042:0580a11": "說。非於欲界一切無表悉依表生。如得果時",
    "T29n1562_042:0580a12": "五苾芻等得別解脫戒。不善亦應然然彼先",
    "T29n1562_042:0580a13": "時決定有表。餘亦應爾。仙如前說。布灑他",
    "T29n1562_042:0580a14": "時得妄語者。謂不清淨詐入僧中坐現威儀。",
    "T29n1562_042:0580a15": "或有所說。此謂先表。餘例應思。已辯虛誑",
    "T29n1562_042:0580a16": "語。當辯餘三語。頌曰。",
    "T29n1562_042:0580a17": " 染心壞他語  說名離間語",
    "T29n1562_042:0580a18": " 非愛&#x9E81;惡語  諸染雜穢語",
    "T29n1562_042:0580a19": " 餘說異三染  佞歌邪論等",
    "T29n1562_042:0580a20": "[0580a20] 論曰。若染污心發壞他語。若他壞不壞俱成",
    "T29n1562_042:0580a21": "離間語。解義不誤流至此中。若以染心發非",
    "T29n1562_042:0580a22": "愛語。毀訾於他名&#x9E81;惡語。前染心語流至此",
    "T29n1562_042:0580a23": "故。解義不誤亦與前同。一切染心所發諸語。",
    "T29n1562_042:0580a24": "名雜穢語。皆雜穢故。唯前語字流至此中。有",
    "T29n1562_042:0580a25": "說。異前三餘染心所發佞歌邪論等方雜穢",
    "T29n1562_042:0580a26": "語收。佞謂苾芻邪求名利發諂愛語。歌謂倡",
    "T29n1562_042:0580a27": "伎染心悅他作諸詞曲。及染心者諷吟相調。",
    "T29n1562_042:0580a28": "邪論者。謂勝數明等述惡見言等。謂染心所",
    "T29n1562_042:0580a29": "發悲歎及戲論語。輪王現時歌詠等語。隨順",
    "T29n1562_042:0580b01": "出離與染相違。故彼皆非雜穢語攝。有說。彼",
    "T29n1562_042:0580b02": "有嫁娶等言。雜穢語收非業道攝。薄塵類故。",
    "T29n1562_042:0580b03": "不引無表非無無表可業道攝。已辯三語。當",
    "T29n1562_042:0580b04": "辯意三。頌曰。",
    "T29n1562_042:0580b05": " 惡欲他財貪  憎有情瞋恚",
    "T29n1562_042:0580b06": " 撥善惡等見  名邪見業道",
    "T29n1562_042:0580b07": "[0580b07] 論曰。於他財物非理耽求欲令屬己。或力或",
    "T29n1562_042:0580b08": "竊。如是惡欲名貪業道。豈不欲愛皆名為貪。",
    "T29n1562_042:0580b09": "如五蓋經。依貪欲蓋佛說應斷。此世間貪雖",
    "T29n1562_042:0580b10": "皆名貪非皆業道。由前已說諸惡行中攝&#x9E81;",
    "T29n1562_042:0580b11": "品為十業道故。唯於他物起惡欲貪名貪業",
    "T29n1562_042:0580b12": "道。若異此者貪著己物業道應成。輪王北洲",
    "T29n1562_042:0580b13": "為難亦爾。於有情類起憎恚心。欲為逼迫。名",
    "T29n1562_042:0580b14": "瞋業道。於善惡等惡見撥無。此見名為邪見",
    "T29n1562_042:0580b15": "業道。舉初攝後故說等言。具足應如契經所",
    "T29n1562_042:0580b16": "說謗因謗果。二世尊等總十一類邪見不同。",
    "T29n1562_042:0580b17": "謂無施與。乃至廣說。如是已辯十業道相。依",
    "T29n1562_042:0580b18": "何義釋諸業道名。頌曰。",
    "T29n1562_042:0580b19": " 此中三唯道  七業亦道故",
    "T29n1562_042:0580b20": "[0580b20] 論曰。十業道中後三唯道。業之道故立業道",
    "T29n1562_042:0580b21": "名。彼相應思說名為業。彼轉故轉。彼行故",
    "T29n1562_042:0580b22": "行。如彼勢力而造作故。前七是業身。語業故。",
    "T29n1562_042:0580b23": "亦業之道。思所遊故。由能等起身語業思。託",
    "T29n1562_042:0580b24": "身語業為境轉故。業業之道立業道名。故於",
    "T29n1562_042:0580b25": "此中言業道者。具顯業道業業道業。雖不同",
    "T29n1562_042:0580b26": "類而一為餘。世記論中俱極成故。或業之道",
    "T29n1562_042:0580b27": "故名業道。亦業亦道故名業道。具足應言業",
    "T29n1562_042:0580b28": "道業道。以一為餘但言業道。善業道義類此",
    "T29n1562_042:0580b29": "應知。加行後起應名業道。思亦緣彼為境轉",
    "T29n1562_042:0580c01": "故。理亦應說而不說者。為本依本彼方轉故。",
    "T29n1562_042:0580c02": "先說&#x9E81;品為業道故。又由根本有減增故。令",
    "T29n1562_042:0580c03": "內外物有減有增。二分不然。故非業道。一切",
    "T29n1562_042:0580c04": "惡業道皆現善相違。斷諸善根由何業道。斷",
    "T29n1562_042:0580c05": "續善相差別云何。頌曰。",
    "T29n1562_042:0580c06": " 唯邪見斷善  所斷欲生得",
    "T29n1562_042:0580c07": " 撥因果一切  漸斷二俱捨",
    "T29n1562_042:0580c08": " 人三洲男女  見行斷非得",
    "T29n1562_042:0580c09": " 續善疑有見  頓現除逆者",
    "T29n1562_042:0580c10": "[0580c10] 論曰。惡業道中唯有上品圓滿邪見能斷善",
    "T29n1562_042:0580c11": "根。若爾何緣本論中說。云何上品諸不善根。",
    "T29n1562_042:0580c12": "謂諸不善根能斷善根者。或離欲位最初所",
    "T29n1562_042:0580c13": "除。由不善根能引邪見。故邪見事推在彼根。",
    "T29n1562_042:0580c14": "如火燒村。火由賊起。故世間說被賊燒村。何",
    "T29n1562_042:0580c15": "等善根為此所斷。謂唯欲界生得善根。色無",
    "T29n1562_042:0580c16": "色善先不成故。施設足論當云何通。如彼論",
    "T29n1562_042:0580c17": "言唯由此量是人已斷三界善根。依上善根",
    "T29n1562_042:0580c18": "得更遠說。令此相續非彼器故。何緣唯斷生",
    "T29n1562_042:0580c19": "得善根。加行善根先已退故。如說。如是補",
    "T29n1562_042:0580c20": "特伽羅成就善法。乃至廣說。此中所言成善",
    "T29n1562_042:0580c21": "法者。總說成就加行生得。復言善法隱沒",
    "T29n1562_042:0580c22": "者。此言唯說加行善。將斷善時最初捨故。言",
    "T29n1562_042:0580c23": "有隨俱行善根未斷者。此顯猶有生得善根。",
    "T29n1562_042:0580c24": "彼於後時一切悉斷。由此斷故名斷善根。此",
    "T29n1562_042:0580c25": "斷善根何因何位。謂有一類先成暴惡意樂",
    "T29n1562_042:0580c26": "隨眠。後逢惡友緣力所資轉復增盛。故善根",
    "T29n1562_042:0580c27": "減不善根增。後起撥因撥果邪見。令一切善",
    "T29n1562_042:0580c28": "皆悉隱沒。由此相續離善而住。此因此位斷",
    "T29n1562_042:0580c29": "諸善根。何名撥因撥果邪見。謗妙惡行名為",
    "T29n1562_042:0581a01": "撥因。謗果異熟名為撥果。邪見有二。謂自",
    "T29n1562_042:0581a02": "界緣及他界緣。或有漏緣及無漏緣。誰能",
    "T29n1562_042:0581a03": "斷善。應言一切能斷善根。九品善根為可頓",
    "T29n1562_042:0581a04": "斷。如見道斷見所斷耶。不爾云何。謂漸次斷",
    "T29n1562_042:0581a05": "九品邪見。九品善根順逆相望漸次斷故。如",
    "T29n1562_042:0581a06": "修道斷修所斷惑。謂下下品斷上上品。至上",
    "T29n1562_042:0581a07": "上品斷下下品。故本論說。云何名微俱行善",
    "T29n1562_042:0581a08": "根。謂斷善根時最後所捨者。由捨彼故名斷",
    "T29n1562_042:0581a09": "善根。若爾彼文何理。復說云何上品諸不善",
    "T29n1562_042:0581a10": "根。謂諸不善根能斷善根者。不應於此微其",
    "T29n1562_042:0581a11": "理趣。乘前為問其理已成。謂此乘前所斷微",
    "T29n1562_042:0581a12": "善。即問能斷上不善根。前微善根既下品攝。",
    "T29n1562_042:0581a13": "後能斷者理上品收。故於此中不勞徵難。既",
    "T29n1562_042:0581a14": "如修道斷所斷惑。理於中間通起不起。諸律",
    "T29n1562_042:0581a15": "儀果有從加行。有從生得善心所生。若從加",
    "T29n1562_042:0581a16": "行善心生者。律儀先捨後斷善根。然斷善根",
    "T29n1562_042:0581a17": "加行根本皆名斷善。依此故說斷善根位捨",
    "T29n1562_042:0581a18": "諸律儀。若從生得善心生者。隨斷何品能",
    "T29n1562_042:0581a19": "生善根。所生律儀爾時便捨。捨能等起彼隨",
    "T29n1562_042:0581a20": "捨故。為在何處能斷善根。人趣三洲非在惡",
    "T29n1562_042:0581a21": "趣亦非天趣。所以者何。以惡趣中染不染慧",
    "T29n1562_042:0581a22": "不堅牢故。以天趣中現見善惡諸業果故。言",
    "T29n1562_042:0581a23": "三洲者。除北俱盧。彼無極惡阿世耶故。有",
    "T29n1562_042:0581a24": "餘師說。唯贍部洲。若爾便違本論所說。如本",
    "T29n1562_042:0581a25": "論說。贍部洲人極少成八根。東西洲亦爾。如",
    "T29n1562_042:0581a26": "是斷善依何類身。唯男女身志意定故。有餘",
    "T29n1562_042:0581a27": "師說。亦非女身欲勤慧等皆昧鈍故。若爾便",
    "T29n1562_042:0581a28": "違本論所說。如本論說若成女根定成八根。",
    "T29n1562_042:0581a29": "男根亦爾。為何行者能斷善根。唯見行人非",
    "T29n1562_042:0581b01": "愛行者。諸見行者惡阿世耶極堅深故。彼惡",
    "T29n1562_042:0581b02": "意樂推求相續。故名極堅。見遠隨入故名極",
    "T29n1562_042:0581b03": "深。以極堅深故能斷善。諸愛行者惡阿世耶",
    "T29n1562_042:0581b04": "極躁動故。由斯理趣非扇[打-丁+虎]等能斷善根。又",
    "T29n1562_042:0581b05": "此類人如惡趣故。此善根斷其體是何。善",
    "T29n1562_042:0581b06": "斷應知非得為體。以重邪見現在前時。能令",
    "T29n1562_042:0581b07": "善根成就得滅。不成就得相續而生。此位名",
    "T29n1562_042:0581b08": "為善根已斷。故善斷體即是非得。前已成立",
    "T29n1562_042:0581b09": "非得實有。善根斷已由何復續。由疑有見謂",
    "T29n1562_042:0581b10": "續善位或由因力或依善友。有於因果欻復",
    "T29n1562_042:0581b11": "生疑。所招後世為無為有。有於因果欻生正",
    "T29n1562_042:0581b12": "見。定有後世先執是邪。爾時善根成就得還",
    "T29n1562_042:0581b13": "起。不成就得滅名續善根。九品善根頓續漸",
    "T29n1562_042:0581b14": "起。如頓除病氣力漸增。於現身中能續善不。",
    "T29n1562_042:0581b15": "亦有能續除造逆人。有餘師言。斷見增者亦",
    "T29n1562_042:0581b16": "非現世。能續善根依彼二人。經作是說。彼定",
    "T29n1562_042:0581b17": "於現法不能續善根。彼人定從地獄將沒。或",
    "T29n1562_042:0581b18": "即於彼將受生時能續善根非餘位。故言將",
    "T29n1562_042:0581b19": "生位謂中有中。將歿時言謂彼將死。若由因",
    "T29n1562_042:0581b20": "力彼斷善根。將死時續。若由緣力彼斷善根",
    "T29n1562_042:0581b21": "將生時續。由自他力應知亦爾。又意樂壞非",
    "T29n1562_042:0581b22": "加行壞。斷善根者是人現世能續善根。若",
    "T29n1562_042:0581b23": "意樂壞加行亦壞。斷善根者要身壞後方續",
    "T29n1562_042:0581b24": "善根。謂世有人撥無後世名意樂壞。而不隨",
    "T29n1562_042:0581b25": "彼意樂所作非加行壞。見壞戒不壞。見壞戒",
    "T29n1562_042:0581b26": "亦壞。斷善根者應知亦爾。非劫將壞及劫初",
    "T29n1562_042:0581b27": "成有斷善根。壞器世間增上力故。相續潤",
    "T29n1562_042:0581b28": "故。行妙行者不斷善根。以心堅牢有所樂故。",
    "T29n1562_042:0581b29": "斷善邪定四句差別。謂補剌拏未生怨王提",
    "T29n1562_042:0581c01": "婆達多所餘人等。如其次第應知差別。斷善",
    "T29n1562_042:0581c02": "邪見破僧妄語。當知定招無間異熟。餘無間",
    "T29n1562_042:0581c03": "業或招無間。或招所餘地獄異熟。已乘義便",
    "T29n1562_042:0581c04": "辯斷善根。今應復明本業道義。所說善惡二",
    "T29n1562_042:0581c05": "業道中。有幾並生與思俱轉。頌曰。",
    "T29n1562_042:0581c06": " 業道思俱轉  不善一至八",
    "T29n1562_042:0581c07": " 善總開至十  別遮一八五",
    "T29n1562_042:0581c08": "[0581c08] 論曰。於諸業道思俱轉中。且不善與思從一",
    "T29n1562_042:0581c09": "唯至八。一俱轉者。謂離所餘貪等三中隨一",
    "T29n1562_042:0581c10": "現起。若先加行所造惡業。貪等餘染及不染",
    "T29n1562_042:0581c11": "心現在前時隨一究竟。經主唯說不染污心",
    "T29n1562_042:0581c12": "此言太減。以慢疑等染心起時亦有由先加",
    "T29n1562_042:0581c13": "行所起業道成故。又說加行造惡色業色言",
    "T29n1562_042:0581c14": "太增。無色無容先加行造不染心起業道方",
    "T29n1562_042:0581c15": "成。須簡別故。後如是類例應彈斥。有餘師",
    "T29n1562_042:0581c16": "說。身三業道一一思俱轉。謂殺盜邪婬。理不",
    "T29n1562_042:0581c17": "應然。邪婬必二無遣他為故。必貪究竟故。殺",
    "T29n1562_042:0581c18": "盜自為。亦必二故。設據遣他作應差別言。謂",
    "T29n1562_042:0581c19": "於究竟時貪等不起。又說。雜穢語及貪瞋等",
    "T29n1562_042:0581c20": "三。隨一現前名一俱轉。此亦非理。闕唯言故。",
    "T29n1562_042:0581c21": "如我先說於理為善。二俱轉者。謂行邪行",
    "T29n1562_042:0581c22": "若自行殺盜雜穢語。或遣他為隨一成位。貪",
    "T29n1562_042:0581c23": "瞋邪見隨一現前。若先加行所造惡業貪等",
    "T29n1562_042:0581c24": "餘染。及不染心現在前時隨二究竟。經主於",
    "T29n1562_042:0581c25": "此作如是言。謂瞋心時究竟殺業。若起貪位",
    "T29n1562_042:0581c26": "成不與取。或欲邪行或雜穢語。此亦非理。若",
    "T29n1562_042:0581c27": "自究竟則應於殺無勞說瞋。此更無容餘究",
    "T29n1562_042:0581c28": "竟故。於盜邪行說貪亦然。說起貪時成雜穢",
    "T29n1562_042:0581c29": "語。此言闕減。容三成故。若先加行於究竟",
    "T29n1562_042:0582a01": "時一一應言貪等隨一。有餘師說。於他命財",
    "T29n1562_042:0582a02": "起欲殺盜心令死時即取。或他婢等住船等",
    "T29n1562_042:0582a03": "中。犯邪行時。盜離本處。此非唯二。以貪瞋中",
    "T29n1562_042:0582a04": "隨其所應必有一故。又說虛誑離間&#x9E81;惡隨",
    "T29n1562_042:0582a05": "起一時亦二俱轉。此亦非理貪瞋等。三隨其",
    "T29n1562_042:0582a06": "所應容有一故。由此先說於理為善。三俱轉",
    "T29n1562_042:0582a07": "者。謂先加行所造惡業貪等起時隨二究竟。",
    "T29n1562_042:0582a08": "若遣一使作殺等一。自行婬等。俱時究竟。若",
    "T29n1562_042:0582a09": "自作二如理應思。若先加行所造惡業。貪等",
    "T29n1562_042:0582a10": "餘染及不染心現在前時隨三究竟。若起貪",
    "T29n1562_042:0582a11": "等餘染心時。自成攝離間虛誑語業等使作",
    "T29n1562_042:0582a12": "一等如理應思。有餘師言。遣二使已自行邪",
    "T29n1562_042:0582a13": "行俱究竟時。及語前三隨俱起二此亦非理。",
    "T29n1562_042:0582a14": "婬究竟時定有貪故。發語業道貪等三中容",
    "T29n1562_042:0582a15": "有一故。設起餘心應差別故。四俱轉者。謂欲",
    "T29n1562_042:0582a16": "壞他說虛誑言。或&#x9E81;惡語。意業道一。語業道",
    "T29n1562_042:0582a17": "三若遣二使自行婬等。若先加行所造惡業。",
    "T29n1562_042:0582a18": "貪等起時隨三究竟。如是等類准例應思。有",
    "T29n1562_042:0582a19": "餘師言。俱說四語。此說非理。應分別故。如是",
    "T29n1562_042:0582a20": "五六七皆如理應思。八俱轉者。謂先加行作",
    "T29n1562_042:0582a21": "六惡業。自行邪欲俱時究竟。餘例應思。後三",
    "T29n1562_042:0582a22": "不俱故無九十。何緣邪欲要自究竟非如殺",
    "T29n1562_042:0582a23": "等。遣他亦成殺等遣他染心定故。謂若遣使",
    "T29n1562_042:0582a24": "行殺生等定有染心。遣他行婬容心無染。如",
    "T29n1562_042:0582a25": "嫁女等。又此類惑必現前故。謂由此類煩惱",
    "T29n1562_042:0582a26": "現起。自行殺等令他亦然。非遣他婬惑必如",
    "T29n1562_042:0582a27": "自又自遠離行不應行。非遣他行名自犯故。",
    "T29n1562_042:0582a28": "謂有遠離行不應行。授女與夫自非犯者。若",
    "T29n1562_042:0582a29": "於此境自離殺生。遣他殺時自名殺者。曾聞",
    "T29n1562_042:0582b01": "菩薩將女施他便獲愛果。然非梵行不善業",
    "T29n1562_042:0582b02": "攝。若遣他犯與自作同。豈容安住惡業加行",
    "T29n1562_042:0582b03": "能招福果。或諸菩薩應犯邪行。又離殺等依",
    "T29n1562_042:0582b04": "遮境成。離行邪婬遮己身故。由此非殺一切",
    "T29n1562_042:0582b05": "有情。皆成他勝隨於一切。但有行婬皆名",
    "T29n1562_042:0582b06": "犯重。又理必爾以諸苾芻但遣殺人必成他",
    "T29n1562_042:0582b07": "勝。雖行媒嫁而不犯重。何緣遣離殺不得離",
    "T29n1562_042:0582b08": "殺戒。但遣他殺生便得殺生罪。此例非等非",
    "T29n1562_042:0582b09": "無殺思有遣他殺有無離殺思。而遣他離殺",
    "T29n1562_042:0582b10": "義不同故。又受持戒於此處強捨犯尸羅於",
    "T29n1562_042:0582b11": "他處勝故於犯戒有遣他犯名自犯。若於持",
    "T29n1562_042:0582b12": "戒無遣他持名自持。又先已說。先說者何。謂",
    "T29n1562_042:0582b13": "欲界中惡勝善劣。又緣起法有種種殊不可",
    "T29n1562_042:0582b14": "為難。且如眼識不住色中。亦非住眼隨眼增",
    "T29n1562_042:0582b15": "損而不隨色。又如從心生大顯等不隨心力",
    "T29n1562_042:0582b16": "成善等性。而形善等差別隨心。又語業聲性",
    "T29n1562_042:0582b17": "隨心轉。彈指聲等性不隨心。又他命終方成",
    "T29n1562_042:0582b18": "殺業。他壞不壞成離間等。如是於戒遣他受",
    "T29n1562_042:0582b19": "持無自受持。若於犯戒遣他毀犯有自毀犯。",
    "T29n1562_042:0582b20": "於中遣殺成能殺人。遣他行婬不成婬者。如",
    "T29n1562_042:0582b21": "是已說不善業道與思俱轉數有不同。善業",
    "T29n1562_042:0582b22": "道與思總開容至十。別據顯相遮一八五。二",
    "T29n1562_042:0582b23": "俱轉者。謂善五識及依無色。盡無生智現在",
    "T29n1562_042:0582b24": "前時無散善七。此相應慧非見性故。無色定",
    "T29n1562_042:0582b25": "俱無律儀故。三俱轉者。謂與正見相應。意識",
    "T29n1562_042:0582b26": "現在前時無七色善。四俱轉者謂惡無記心",
    "T29n1562_042:0582b27": "現在前位。得近住近事勤策律儀。六俱轉者。",
    "T29n1562_042:0582b28": "謂善五識現在前時得上三戒。七俱轉者謂",
    "T29n1562_042:0582b29": "善意識無隨轉色正見相應現在前時得上三",
    "T29n1562_042:0582c01": "戒。或惡無記心現前時得苾芻戒。九俱轉者。",
    "T29n1562_042:0582c02": "謂善五識及依無色。盡無生智現在前時得",
    "T29n1562_042:0582c03": "苾芻戒。或靜慮攝盡無生智相應意識現在",
    "T29n1562_042:0582c04": "前時。十俱轉者。謂善意識無隨轉色。正見",
    "T29n1562_042:0582c05": "相應現在前時得苾芻戒。或餘一切有隨轉",
    "T29n1562_042:0582c06": "色正見相應心正起位。別據顯相所遮如是。",
    "T29n1562_042:0582c07": "通據隱顯則無所遮。謂離律儀有一八五。一",
    "T29n1562_042:0582c08": "俱轉者。謂惡無記心現在前時得一支遠離。",
    "T29n1562_042:0582c09": "五俱轉者。謂善意識無隨轉色正見相應現",
    "T29n1562_042:0582c10": "在前時得二支等。八俱轉者。謂此意識現在",
    "T29n1562_042:0582c11": "前時。得五支等。善惡業道。於何界趣處。幾唯",
    "T29n1562_042:0582c12": "成就。幾亦通現行。頌曰。",
    "T29n1562_042:0582c13": " 不善地獄中  &#x9E81;雜瞋通二",
    "T29n1562_042:0582c14": " 貪邪見成就  北洲成後三",
    "T29n1562_042:0582c15": " 雜語通現成  餘欲十通二",
    "T29n1562_042:0582c16": " 善於一切處  後三通現成",
    "T29n1562_042:0582c17": " 無色無想天  前七唯成就",
    "T29n1562_042:0582c18": " 除處通成現  除地獄北洲",
    "T29n1562_042:0582c19": "[0582c19] 論曰。且於不善十業道中。那落迦中三通二",
    "T29n1562_042:0582c20": "種。謂&#x9E81;惡語雜穢語瞋。三種皆通現行成就。",
    "T29n1562_042:0582c21": "苦逼相罵故有&#x9E81;惡語。怨歎悲叫故有雜穢",
    "T29n1562_042:0582c22": "語。身心&#x9E81;強[怡-台+龍]戾不調由互相憎故有瞋恚。",
    "T29n1562_042:0582c23": "貪及邪見成而不行。無可愛境故。現見業果",
    "T29n1562_042:0582c24": "故。無相害法故無殺生。謂彼但由業盡故死。",
    "T29n1562_042:0582c25": "無攝財女故無盜婬。以無用故無虛誑語。或",
    "T29n1562_042:0582c26": "虛誑語令他想倒。彼想常倒故無誑語。彼常",
    "T29n1562_042:0582c27": "離故。或無用故。無離間語。北俱盧洲貪瞋",
    "T29n1562_042:0582c28": "邪見皆定成就而不現行。不攝我所故。身心",
    "T29n1562_042:0582c29": "柔軟故。無惱害事故。無惡意樂故。唯雜穢",
    "T29n1562_042:0583a01": "語彼通現成。由彼有時染心歌詠。壽量定故",
    "T29n1562_042:0583a02": "無有殺生。無攝財物及女人故無不與取及",
    "T29n1562_042:0583a03": "欲邪行。無誑心故無虛誑語。或無用故常和",
    "T29n1562_042:0583a04": "穆故無離間語。言清美故無&#x9E81;惡語。彼人云",
    "T29n1562_042:0583a05": "何行非梵行。謂彼男女互起染時。執手相牽",
    "T29n1562_042:0583a06": "往詣樹下。樹枝垂覆知是應行樹不垂枝兩",
    "T29n1562_042:0583a07": "愧而別。除前地獄北俱盧洲。餘欲界中十皆",
    "T29n1562_042:0583a08": "通二。謂於欲界天鬼傍生及人三洲。十惡業",
    "T29n1562_042:0583a09": "道皆通成現。然有差別。謂天鬼傍生。前七",
    "T29n1562_042:0583a10": "業道唯有處中攝無不律儀。人三洲中二種",
    "T29n1562_042:0583a11": "俱有。雖諸天眾無有殺天。而或有時殺害餘",
    "T29n1562_042:0583a12": "趣。有餘師說。天亦殺天。雖天身支斷已還出。",
    "T29n1562_042:0583a13": "斬首中截則不更生。故欲天中有殺業道。已",
    "T29n1562_042:0583a14": "說不善。善業道中無貪等三。於三界五趣皆",
    "T29n1562_042:0583a15": "通二種。謂成就現行。身語七支無色無想但",
    "T29n1562_042:0583a16": "容成就必不現行。謂聖有情生無色界成就",
    "T29n1562_042:0583a17": "過未無漏律儀。無想有情必成過未第四靜",
    "T29n1562_042:0583a18": "慮靜慮律儀。然聖隨依何靜慮地曾起曾滅",
    "T29n1562_042:0583a19": "無漏尸羅。生無色時成彼過去。若未來世六",
    "T29n1562_042:0583a20": "地皆成。二處皆無現起義者。無色唯有四蘊",
    "T29n1562_042:0583a21": "性故。無想有情無定心故。律儀必託大種。定",
    "T29n1562_042:0583a22": "心二處互無故不現起。餘界趣處除地獄北",
    "T29n1562_042:0583a23": "洲。七善皆通現行及成就。然有差別。謂鬼傍",
    "T29n1562_042:0583a24": "生有離律儀處中業道。若於色界唯有律儀。",
    "T29n1562_042:0583a25": "三洲欲天皆具二種。善惡業道得果云何。頌",
    "T29n1562_042:0583a26": "曰。",
    "T29n1562_042:0583a27": " 皆能招異熟  等流增上果",
    "T29n1562_042:0583a28": " 此令他受苦  斷命壞威故",
    "T29n1562_042:0583a29": "[0583a29] 論曰。且先分別十惡業道各招三果。其三者",
    "T29n1562_042:0583b01": "何。異熟等流增上別故。謂於十種若習若修",
    "T29n1562_042:0583b02": "若多所作。由此力故生捺落迦。是異熟果。從",
    "T29n1562_042:0583b03": "彼出已來生此間人同分中受等流果。謂殺",
    "T29n1562_042:0583b04": "生者壽量短促。不與取者資財乏匱。欲邪行",
    "T29n1562_042:0583b05": "者妻不貞良。虛誑語者多遭誹謗。離間語者",
    "T29n1562_042:0583b06": "親友乖穆。&#x9E81;惡語者恒聞惡聲。雜穢語者言",
    "T29n1562_042:0583b07": "不威肅。貪者貪盛。瞋者瞋增。邪見者癡增",
    "T29n1562_042:0583b08": "上。何緣邪見令癡轉增。習異不應令異增長。",
    "T29n1562_042:0583b09": "經主作是釋。彼品癡增故。豈不邪見相應無",
    "T29n1562_042:0583b10": "明。非相用增依邪見故。今觀此義邪見起",
    "T29n1562_042:0583b11": "時。於有事中無行相轉壞現見事。此與貪瞋",
    "T29n1562_042:0583b12": "相應無明。彼癡增重貪瞋於有境有行相轉",
    "T29n1562_042:0583b13": "故。或見行者由邪見力。能令真智遠而更遠。",
    "T29n1562_042:0583b14": "以癡增者邪見便增由癡轉令倒推求故。邪",
    "T29n1562_042:0583b15": "見增者癡復轉增。由見轉令障真智故。由此",
    "T29n1562_042:0583b16": "說邪智是正智近怨。以與無明為朋黨故。是",
    "T29n1562_042:0583b17": "名業道等流果別。如何短壽是殺等流。人壽",
    "T29n1562_042:0583b18": "必應是善業果。經主於此作如是釋。不言人",
    "T29n1562_042:0583b19": "壽即殺業果。但言由殺人壽量短。應知殺業",
    "T29n1562_042:0583b20": "與人命根作障礙因令不久住。此所言義極",
    "T29n1562_042:0583b21": "難了知。若殺為因能招壽短。短名目何法",
    "T29n1562_042:0583b22": "是殺果非壽。譬如金鋌短即是金。壽亦應然",
    "T29n1562_042:0583b23": "短豈非壽。如何可說壽非殺果。若謂殺業能",
    "T29n1562_042:0583b24": "感命災故殺為因非感壽者。此中應辯。何謂",
    "T29n1562_042:0583b25": "命災不可說言。謂刀毒等。刀等但是災之",
    "T29n1562_042:0583b26": "緣故。又不應說是殺等流。彼是有情增上果",
    "T29n1562_042:0583b27": "故。命災命障其義是一。既說殺業作命障因。",
    "T29n1562_042:0583b28": "應辯此中命障何謂若謂命障。即壽不生此",
    "T29n1562_042:0583b29": "復應思為有非有若非有者果。體不成非住",
    "T29n1562_042:0583c01": "本心人。說無為有果若是有者此非異壽便",
    "T29n1562_042:0583c02": "違所說壽非殺果。理應釋言。不說人壽是殺",
    "T29n1562_042:0583c03": "異熟。但應說言是殺生業近增上果。謂雖人",
    "T29n1562_042:0583c04": "壽是善業招。而由殺生增上力故。令彼相續",
    "T29n1562_042:0583c05": "唯經少時。以欲界中不善勝善。有增上力能",
    "T29n1562_042:0583c06": "伏善故。若爾何故說名等流果。顯增上果",
    "T29n1562_042:0583c07": "中有最近故。若二俱立增上果名。則不顯果",
    "T29n1562_042:0583c08": "有近遠別。若謂不然如何不善。以修所斷",
    "T29n1562_042:0583c09": "無覆無記為等流果。與理無違是故可言即",
    "T29n1562_042:0583c10": "人短壽是殺生業所引等流。此十所招增上",
    "T29n1562_042:0583c11": "果者。謂外所有諸資生具。由殺生故光澤&#x5C20;",
    "T29n1562_042:0583c12": "少。不與取故多遭霜雹。稼穡微薄果實希小。",
    "T29n1562_042:0583c13": "欲邪行故多諸塵埃。虛誑語故多諸臭穢。離",
    "T29n1562_042:0583c14": "間語故所居險曲。&#x9E81;惡語故多諸惡觸。田豐",
    "T29n1562_042:0583c15": "荊棘磽确&#x918E;鹵。雜穢語故時候變改。貪故果",
    "T29n1562_042:0583c16": "少。瞋故果辣。由邪見故果少或無。是名業",
    "T29n1562_042:0583c17": "道增上果別。為一殺業感地獄已。復感短壽",
    "T29n1562_042:0583c18": "外惡果耶。有餘師言。即一殺業先受異熟。次",
    "T29n1562_042:0583c19": "近增上後遠增上故有三果。理實殺時能令",
    "T29n1562_042:0583c20": "所殺受苦命斷壞失威光。令他苦故生於地",
    "T29n1562_042:0583c21": "獄。斷他命故人中壽短。先是加行果。後是根",
    "T29n1562_042:0583c22": "本果。根本近分俱命殺生。由壞威光感惡外",
    "T29n1562_042:0583c23": "具。是故殺業得三種果。餘惡業道如理應思。",
    "T29n1562_042:0583c24": "由此應准知。善業道三果且於離殺。若習若",
    "T29n1562_042:0583c25": "修若多所作。由此力故生於天中受異熟果。",
    "T29n1562_042:0583c26": "從彼沒已來生人中。受極長壽近增上果。即",
    "T29n1562_042:0583c27": "復由此感諸外具。有大威光遠增上果。餘",
    "T29n1562_042:0583c28": "善三果翻惡應說。又契經說八邪支中分色",
    "T29n1562_042:0583c29": "業為三謂邪語業命離邪語業邪命是何。雖",
    "T29n1562_042:0584a01": "離彼無而別說者。頌曰。",
    "T29n1562_042:0584a02": " 貪生身語業  邪命難除故",
    "T29n1562_042:0584a03": " 執命資貪生  違經故非理",
    "T29n1562_042:0584a04": "[0584a04] 論曰。瞋癡所生語身二業。如次唯名邪語邪",
    "T29n1562_042:0584a05": "業。從貪所生身語二業名邪語邪業。亦說名",
    "T29n1562_042:0584a06": "邪命。以難除故異二別立。貪細能奪諸有情",
    "T29n1562_042:0584a07": "心。極聰慧人猶難禁護。故此對二為極難除。",
    "T29n1562_042:0584a08": "諸在家人邪見難斷。以多妄執吉祥等故。諸",
    "T29n1562_042:0584a09": "出家者邪命難除。所有命緣皆屬他故。為於",
    "T29n1562_042:0584a10": "正命令殷重修。故佛離前別說為一。有餘師",
    "T29n1562_042:0584a11": "執。緣命資具貪欲所生。身語二業方名邪命",
    "T29n1562_042:0584a12": "非餘貪生。所以者何。為自戲樂作歌舞等。",
    "T29n1562_042:0584a13": "非資命故。此違經故。理定不然。戒蘊經中觀",
    "T29n1562_042:0584a14": "象&#x9B2A;等。世尊亦立在邪命中。邪受外塵虛延",
    "T29n1562_042:0584a15": "命故。由此非獨命資糧。貪所發身語方名邪",
    "T29n1562_042:0584a16": "命。正語業命翻此應知。何緣業道中先身後",
    "T29n1562_042:0584a17": "語。於八道支內先語後身。以業道中隨&#x9E81;細",
    "T29n1562_042:0584a18": "說。道支次第據順相生。故契經中言尋伺已",
    "T29n1562_042:0584a19": "發語。"
}