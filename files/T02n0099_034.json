{
    "T02n0099_034:0241b12": "雜阿含經卷第三十四",
    "T02n0099_034:0241b14": "宋天竺三藏求那跋陀羅譯",
    "T02n0099_034:0241b15": "（九四〇）如是我聞：一時，佛住舍衛國祇樹給孤",
    "T02n0099_034:0241b16": "獨園。爾時，世尊告諸比丘：「眾生無始生死，長",
    "T02n0099_034:0241b17": "夜輪轉，不知苦之本際。諸比丘！於意云何？",
    "T02n0099_034:0241b18": "若此大地一切草木，以四指量，斬以為籌，以",
    "T02n0099_034:0241b19": "數汝等長夜輪轉生死所依父母；籌數已盡，",
    "T02n0099_034:0241b20": "其諸父母數猶不盡。諸比丘！如是無始生死，",
    "T02n0099_034:0241b21": "長夜輪轉，不知苦之本際。是故，比丘！當如",
    "T02n0099_034:0241b22": "是學：『當勤精進，斷除諸有，莫令增長。』」佛",
    "T02n0099_034:0241b23": "說此經已，諸比丘聞佛所說，歡喜奉行。",
    "T02n0099_034:0241b24": "（九四一）如是我聞：一時，佛住舍衛國祇樹給",
    "T02n0099_034:0241b25": "孤獨園。爾時，世尊告諸比丘：「眾生無始生死，",
    "T02n0099_034:0241b26": "長夜輪轉，不知苦之本際。云何？比丘！此大",
    "T02n0099_034:0241b27": "地土泥悉以為丸，如婆羅果，以數汝等長",
    "T02n0099_034:0241b28": "夜生死以來所依父母；土丸既盡，所依父母",
    "T02n0099_034:0241b29": "其數不盡。比丘！眾生無始生死，長夜輪轉，",
    "T02n0099_034:0241c01": "不知苦之本際，其數如是。是故，比丘！當勤",
    "T02n0099_034:0241c02": "方便，斷除諸有，莫令增長，當如是學。」佛",
    "T02n0099_034:0241c03": "說此經已，諸比丘聞佛所說，歡喜奉行。",
    "T02n0099_034:0241c04": "（九四二）如是我聞：一時，佛住舍衛國祇樹給",
    "T02n0099_034:0241c05": "孤獨園。爾時，世尊告諸比丘：「眾生無始生死，",
    "T02n0099_034:0241c06": "長夜輪轉，不知苦之本際。諸比丘！汝等見",
    "T02n0099_034:0241c07": "諸眾生安隱諸樂，當作是念：『我等長夜輪",
    "T02n0099_034:0241c08": "轉生死，亦曾受斯樂，其趣無量。』是故，比丘！",
    "T02n0099_034:0241c09": "當如是學：『無始生死，長夜輪轉，不知苦之",
    "T02n0099_034:0241c10": "本際，當勤精進，斷除諸有，莫令增長。』」佛說",
    "T02n0099_034:0241c11": "此經已，諸比丘聞佛所說，歡喜奉行。",
    "T02n0099_034:0241c12": "（九四三）如是我聞：一時，佛住舍衛國祇樹給",
    "T02n0099_034:0241c13": "孤獨園。爾時，世尊告諸比丘：「眾生無始生死，",
    "T02n0099_034:0241c14": "長夜輪轉，不知苦之本際。諸比丘！若見眾",
    "T02n0099_034:0241c15": "生受諸苦惱，當作是念：『我長夜輪轉生死",
    "T02n0099_034:0241c16": "以來，亦曾更受如是之苦，其數無量，當勤",
    "T02n0099_034:0241c17": "方便，斷除諸有，莫令增長。』」佛說此經已，諸",
    "T02n0099_034:0241c18": "比丘聞佛所說，歡喜奉行。",
    "T02n0099_034:0241c19": "（九四四）如是我聞：一時，佛住舍衛國祇樹給",
    "T02n0099_034:0241c20": "孤獨園。爾時，世尊告諸比丘：「眾生無始生死，",
    "T02n0099_034:0241c21": "長夜輪轉，不知苦之本際。諸比丘！汝等見",
    "T02n0099_034:0241c22": "諸眾生而生恐怖，衣毛為竪，當作是念：『我",
    "T02n0099_034:0241c23": "等過去必曾殺生，為傷害者，為惡知識，於",
    "T02n0099_034:0241c24": "無始生死長夜輪轉，不知苦之本際。』諸比",
    "T02n0099_034:0241c25": "丘！當作是學，斷除諸有，莫令增長。」佛說",
    "T02n0099_034:0241c26": "此經已，諸比丘聞佛所說，歡喜奉行。",
    "T02n0099_034:0241c27": "（九四五）如是我聞：一時，佛住舍衛國祇樹給",
    "T02n0099_034:0241c28": "孤獨園。爾時，世尊告諸比丘：「眾生無始生死，",
    "T02n0099_034:0241c29": "長夜輪轉，不知苦之本際。諸比丘！若見眾",
    "T02n0099_034:0242a01": "生愛念歡喜者，當作是念：『如是眾生過去",
    "T02n0099_034:0242a02": "世時，必為我等父母、兄弟、妻子、親屬、師友、知",
    "T02n0099_034:0242a03": "識，如是長夜生死輪轉，無明所蓋，愛繫其",
    "T02n0099_034:0242a04": "頸，故長夜輪轉，不知苦之本際。』是故，諸比",
    "T02n0099_034:0242a05": "丘！當如是學，精勤方便，斷除諸有，莫令增",
    "T02n0099_034:0242a06": "長。」佛說此經已，諸比丘聞佛所說，歡喜奉",
    "T02n0099_034:0242a07": "行。",
    "T02n0099_034:0242a08": "（九四六）如是我聞：一時，佛住舍衛國祇樹給",
    "T02n0099_034:0242a09": "孤獨園。時，有異婆羅門來詣佛所，恭敬問",
    "T02n0099_034:0242a10": "訊，問訊已，退坐一面，白佛言：「瞿曇！未來世",
    "T02n0099_034:0242a11": "當有幾佛？」佛告婆羅門：「未來佛者，如無量",
    "T02n0099_034:0242a12": "恒河沙。」爾時，婆羅門作是念：「未來當有如",
    "T02n0099_034:0242a13": "無量恒河沙三藐三佛陀，我當從彼修諸",
    "T02n0099_034:0242a14": "梵行。」爾時，婆羅門聞佛所說，歡喜隨喜，從坐",
    "T02n0099_034:0242a15": "起去。時，婆羅門隨路思惟：「我今唯問沙門瞿",
    "T02n0099_034:0242a16": "曇未來諸佛，不問過去。」即隨路還，復問世",
    "T02n0099_034:0242a17": "尊：「云何？瞿曇！過去世時，復有幾佛？」佛告婆",
    "T02n0099_034:0242a18": "羅門：「過去世佛亦如無量恒河沙數。」時，婆羅",
    "T02n0099_034:0242a19": "門即作是念：「過去世中有無量恒河沙等諸",
    "T02n0099_034:0242a20": "佛世尊，我曾不習近。設復未來如無量恒河",
    "T02n0099_034:0242a21": "沙三藐三佛陀，亦當不與習近娛樂。我今當",
    "T02n0099_034:0242a22": "於沙門瞿曇所修行梵行。」即便合掌白佛",
    "T02n0099_034:0242a23": "言：「唯願聽我於正法、律出家修梵行。」佛告",
    "T02n0099_034:0242a24": "婆羅門：「聽汝於正法、律出家修梵行，得比",
    "T02n0099_034:0242a25": "丘分。」爾時，婆羅門即出家受具足。出家已，獨",
    "T02n0099_034:0242a26": "一靜處思惟：「所以善男子正信非家，出家學",
    "T02n0099_034:0242a27": "道……。」乃至得阿羅漢。",
    "T02n0099_034:0242a28": "（九四七）如是我聞：一時，佛住王舍城毘富羅",
    "T02n0099_034:0242a29": "山。爾時，世尊告諸比丘：「有一人於一劫中",
    "T02n0099_034:0242b01": "生死輪轉，積累白骨不腐壞者，如毘富羅",
    "T02n0099_034:0242b02": "山。若多聞聖弟子此苦聖諦如實知，此苦集",
    "T02n0099_034:0242b03": "聖諦如實知，此苦滅聖諦如實知，此苦滅道",
    "T02n0099_034:0242b04": "跡聖諦如實知，彼如是知、如是見，斷三結，",
    "T02n0099_034:0242b05": "謂身見、戒取、疑，斷此三結，得須陀洹，不",
    "T02n0099_034:0242b06": "墮惡趣法，決定正向三菩提，七有天人往",
    "T02n0099_034:0242b07": "生，究竟苦邊。」爾時，世尊即說偈言：",
    "T02n0099_034:0242b08": "「一人一劫中，　　積聚其身骨，",
    "T02n0099_034:0242b09": "　常積不腐壞，　　如毘富羅山。",
    "T02n0099_034:0242b10": "　若諸聖弟子，　　正智見真諦，",
    "T02n0099_034:0242b11": "　此苦及苦因，　　離苦得寂滅。",
    "T02n0099_034:0242b12": "　修習八道跡，　　正向般涅槃，",
    "T02n0099_034:0242b13": "　極至於七有，　　天人來往生，",
    "T02n0099_034:0242b14": "　盡一切諸結，　　究竟於苦邊。」",
    "T02n0099_034:0242b15": "佛說此經已，諸比丘聞佛所說，歡喜奉行。",
    "T02n0099_034:0242b16": "（九四八）如是我聞：一時，佛住舍衛國祇樹給",
    "T02n0099_034:0242b17": "孤獨園。爾時，世尊告諸比丘：「眾生於無始生",
    "T02n0099_034:0242b18": "死長夜輪轉，不知苦之本際。」時，有異比丘",
    "T02n0099_034:0242b19": "從坐起，整衣服，偏袒右肩，為佛作禮，右膝",
    "T02n0099_034:0242b20": "著地，合掌白佛：「世尊！劫長久如？」佛告比丘：",
    "T02n0099_034:0242b21": "「我能為汝說，而汝難知。」比丘白佛：「可說譬",
    "T02n0099_034:0242b22": "不？」佛言：「可說，比丘！譬如鐵城，方一由旬，高",
    "T02n0099_034:0242b23": "下亦爾，滿中芥子，有人百年取一芥子，盡",
    "T02n0099_034:0242b24": "其芥子，劫猶不竟。如是，比丘！其劫者，如是",
    "T02n0099_034:0242b25": "長久。如是長劫，百千萬億大苦相續，白骨",
    "T02n0099_034:0242b26": "成丘，膿血成流，地獄、畜生、餓鬼惡趣。是名，",
    "T02n0099_034:0242b27": "比丘！無始生死，長夜輪轉，不知苦之本際。是",
    "T02n0099_034:0242b28": "故，比丘！當如是學：『斷除諸有，莫令增長。』」",
    "T02n0099_034:0242b29": "佛說此經已，諸比丘聞佛所說，歡喜奉行。",
    "T02n0099_034:0242c01": "（九四九）如是我聞：一時，佛住舍衛國祇樹給",
    "T02n0099_034:0242c02": "孤獨園。爾時，世尊告諸比丘：「眾生無始生死，",
    "T02n0099_034:0242c03": "長夜輪轉，不知苦之本際。」時，有異比丘從",
    "T02n0099_034:0242c04": "坐起，整衣服，為佛作禮，右膝著地，合掌白",
    "T02n0099_034:0242c05": "佛：「世尊！劫長久如？」佛告比丘：「我能為汝說，",
    "T02n0099_034:0242c06": "汝難得知。」比丘白佛：「可說譬不？」佛言：「可",
    "T02n0099_034:0242c07": "說。比丘！如大石山，不斷不壞，方一由旬，若",
    "T02n0099_034:0242c08": "有士夫以迦尸劫貝百年一拂，拂之不",
    "T02n0099_034:0242c09": "已，石山遂盡，劫猶不竟。比丘！如是長久之",
    "T02n0099_034:0242c10": "劫，百千萬億劫受諸苦惱，乃至諸比丘！當",
    "T02n0099_034:0242c11": "如是學：『斷除諸有，莫令增長。』」佛說此經",
    "T02n0099_034:0242c12": "已，諸比丘聞佛所說，歡喜奉行。",
    "T02n0099_034:0242c13": "（九五〇）如是我聞：一時，佛住舍衛國祇樹給",
    "T02n0099_034:0242c14": "孤獨園。爾時，世尊告諸比丘：「眾生無始生死，",
    "T02n0099_034:0242c15": "長夜輪轉，不知苦之本際。」時，有異比丘從",
    "T02n0099_034:0242c16": "坐起，整衣服，為佛作禮，右膝著地，合掌白",
    "T02n0099_034:0242c17": "佛：「世尊！過去有幾劫？」佛告比丘：「我悉能說，",
    "T02n0099_034:0242c18": "汝知甚難。」比丘白佛：「可說譬不？」佛言：「可說。",
    "T02n0099_034:0242c19": "譬如，比丘！有士夫壽命百歲，晨朝憶念三",
    "T02n0099_034:0242c20": "百千劫，日中憶念三百千劫，日暮憶念三百",
    "T02n0099_034:0242c21": "千劫。如是日日憶念劫數，百年命終，不能",
    "T02n0099_034:0242c22": "憶念劫數邊際。比丘當知，過去劫數無量如",
    "T02n0099_034:0242c23": "是，過去無量劫數，長夜受苦，積骨成山，髓",
    "T02n0099_034:0242c24": "血成流，乃至地獄、畜生、餓鬼惡趣。如是，比丘！",
    "T02n0099_034:0242c25": "無始生死，長夜輪轉，不知苦之本際。是故，比",
    "T02n0099_034:0242c26": "丘！當如是學：『斷除諸有，莫令增長。』」佛說",
    "T02n0099_034:0242c27": "此經已，諸比丘聞佛所說，歡喜奉行。",
    "T02n0099_034:0242c28": "（九五一）如是我聞：一時，佛住舍衛國祇樹給",
    "T02n0099_034:0242c29": "孤獨園。爾時，世尊告諸比丘：「眾生無始生死，",
    "T02n0099_034:0243a01": "長夜輪轉，不知苦之本際，無有一處不生",
    "T02n0099_034:0243a02": "不死者。如是長夜無始生死，不知苦之本",
    "T02n0099_034:0243a03": "際。是故，比丘！當如是學：『斷除諸有，莫令",
    "T02n0099_034:0243a04": "增長。』」佛說此經已，諸比丘聞佛所說，歡喜",
    "T02n0099_034:0243a05": "奉行。",
    "T02n0099_034:0243a06": "（九五二）如是我聞：一時，佛住舍衛國祇樹給",
    "T02n0099_034:0243a07": "孤獨園。爾時，世尊告諸比丘：「眾生無始生死，",
    "T02n0099_034:0243a08": "長夜輪轉，不知苦之本際，無有一處無父",
    "T02n0099_034:0243a09": "母、兄弟、妻子、眷屬、宗親、師長者。如是，比丘！無",
    "T02n0099_034:0243a10": "始生死，長夜輪轉，不知苦之本際。是故，比",
    "T02n0099_034:0243a11": "丘！當如是學：『斷除諸有，莫令增長。』」佛說",
    "T02n0099_034:0243a12": "此經已，諸比丘聞佛所說，歡喜奉行。",
    "T02n0099_034:0243a13": "（九五三）如是我聞：一時，佛住舍衛國祇樹給",
    "T02n0099_034:0243a14": "孤獨園。爾時，世尊告諸比丘：「眾生無始生死，",
    "T02n0099_034:0243a15": "長夜輪轉，不知苦之本際。譬如大雨渧",
    "T02n0099_034:0243a16": "泡，一生一滅，如是，眾生無明所蓋，愛繫其",
    "T02n0099_034:0243a17": "頸，無始生死。生者、死者長夜輪轉，不知苦",
    "T02n0099_034:0243a18": "之本際。是故，比丘！當如是學：『斷除諸有，莫",
    "T02n0099_034:0243a19": "令增長。』」佛說此經已，諸比丘聞佛所說，歡",
    "T02n0099_034:0243a20": "喜奉行。",
    "T02n0099_034:0243a21": "（九五四）如是我聞：一時，佛住舍衛國祇樹給",
    "T02n0099_034:0243a22": "孤獨園。爾時，世尊告諸比丘：「眾生無始生死，",
    "T02n0099_034:0243a23": "長夜輪轉，不知苦之本際。譬如普天大雨",
    "T02n0099_034:0243a24": "洪澍，東西南北無斷絕處。如是東方、南方、西",
    "T02n0099_034:0243a25": "方、北方，無量國土劫成、劫壞，如天大雨，普雨",
    "T02n0099_034:0243a26": "天下，無斷絕處。如是無始生死，長夜輪轉，",
    "T02n0099_034:0243a27": "不知苦之本際。譬如擲杖空中，或頭落地，",
    "T02n0099_034:0243a28": "或尾落地，或中落地；如是無始生死，長夜",
    "T02n0099_034:0243a29": "輪轉，或墮地獄，或墮畜生，或墮餓鬼。如是",
    "T02n0099_034:0243b01": "無始生死，長夜輪轉。是故，比丘！當如是學：",
    "T02n0099_034:0243b02": "『斷除諸有，莫令增長。』」佛說此經已，諸比丘",
    "T02n0099_034:0243b03": "聞佛所說，歡喜奉行。",
    "T02n0099_034:0243b04": "（九五五）如是我聞：一時，佛住舍衛國祇樹給",
    "T02n0099_034:0243b05": "孤獨園。爾時，世尊告諸比丘：「眾生無始生死，",
    "T02n0099_034:0243b06": "長夜輪轉，不知苦之本際。譬如，比丘！若有",
    "T02n0099_034:0243b07": "士夫轉五節輪，常轉不息；如是眾生轉",
    "T02n0099_034:0243b08": "五趣輪，或墮地獄、畜生、餓鬼及人、天趣，常轉",
    "T02n0099_034:0243b09": "不息。如是無始生死，長夜輪轉，不知苦之",
    "T02n0099_034:0243b10": "本際。是故，比丘！當如是學：『斷除諸有，莫",
    "T02n0099_034:0243b11": "令增長。』」佛說此經已，諸比丘聞佛所說，歡",
    "T02n0099_034:0243b12": "喜奉行。",
    "T02n0099_034:0243b13": "（九五六）如是我聞：一時，佛住王舍城毘富羅",
    "T02n0099_034:0243b14": "山側。爾時，世尊告諸比丘：「一切行無常，一切",
    "T02n0099_034:0243b15": "行不恒、不安、變易之法。諸比丘！於一切行",
    "T02n0099_034:0243b16": "當生厭離、求樂、解脫。「諸比丘！過去世時，",
    "T02n0099_034:0243b17": "此毘富羅山名長竹山，有諸人民圍遶",
    "T02n0099_034:0243b18": "山居，名低彌羅邑。低彌羅邑人壽四萬歲，",
    "T02n0099_034:0243b19": "低彌羅邑人上此山頂，四日乃得往反。時，",
    "T02n0099_034:0243b20": "世有佛，名迦羅迦孫提如來、應、等正覺、明",
    "T02n0099_034:0243b21": "行足、善逝、世間解、無上士、調御丈夫、天人師、佛",
    "T02n0099_034:0243b22": "世尊出興於世，說法教化，初、中、後善，善義善",
    "T02n0099_034:0243b23": "味，純一滿淨，梵行清白，開發顯示。彼長竹山",
    "T02n0099_034:0243b24": "於今名字亦滅，低彌羅聚落人民亦沒，彼佛",
    "T02n0099_034:0243b25": "如來已般涅槃。比丘！當知一切諸行皆悉無",
    "T02n0099_034:0243b26": "常、不恒、不安、變易之法，於一切行，當修厭",
    "T02n0099_034:0243b27": "離、離欲、解脫。「諸比丘！過去世時，此毘富羅山",
    "T02n0099_034:0243b28": "名曰朋迦。時，有人民遶山而居，名阿毘",
    "T02n0099_034:0243b29": "迦邑，彼時人民壽三萬歲，阿毘迦人上此山",
    "T02n0099_034:0243c01": "頂，經三日中乃得往反。時，世有佛，名拘",
    "T02n0099_034:0243c02": "那含牟尼如來、應、等正覺、明行足、善逝、世間解、",
    "T02n0099_034:0243c03": "無上士、調御丈夫、天人師、佛世尊出興於世，",
    "T02n0099_034:0243c04": "演說經法，初、中、後善，善義善味，純一滿淨，梵",
    "T02n0099_034:0243c05": "行清白，開發顯示。諸比丘！彼朋迦山名字久",
    "T02n0099_034:0243c06": "滅，阿毘迦邑人亦久亡沒，彼佛世尊亦般涅",
    "T02n0099_034:0243c07": "槃。如是，比丘！一切諸行皆悉無常、不恒、不安、",
    "T02n0099_034:0243c08": "變易之法，汝等比丘當修厭離、求樂、解",
    "T02n0099_034:0243c09": "脫。「諸比丘！過去世時，此毘富羅山名宿波",
    "T02n0099_034:0243c10": "羅首，有諸人民遶山居止，名赤馬邑，人",
    "T02n0099_034:0243c11": "壽二萬歲，彼諸人民上此山頂，經二日中",
    "T02n0099_034:0243c12": "乃得往反。爾時，有佛名曰迦葉如來、應",
    "T02n0099_034:0243c13": "供，乃至出興於世，演說經法，初、中、後善，善",
    "T02n0099_034:0243c14": "義善味，純一滿淨，梵行清白，開示顯現。比丘！",
    "T02n0099_034:0243c15": "當知宿波羅首山名字久滅，赤馬邑人亦久",
    "T02n0099_034:0243c16": "亡沒，彼佛世尊亦般涅槃。如是，比丘！一切諸",
    "T02n0099_034:0243c17": "行皆悉無常、不恒、不安、變易之法。是故，比丘！",
    "T02n0099_034:0243c18": "當修厭離、離欲、解脫。「諸比丘！今日此山名",
    "T02n0099_034:0243c19": "毘富羅，有諸人民遶山而居，名摩竭提",
    "T02n0099_034:0243c20": "國，此諸人民壽命百歲，善自消息，得滿百歲，",
    "T02n0099_034:0243c21": "摩竭提人上此山頂，須臾往反，我今於此",
    "T02n0099_034:0243c22": "得成如來、應、等正覺，乃至佛世尊，演說正",
    "T02n0099_034:0243c23": "法，教化令得寂滅涅槃、正道、善逝、覺知。比",
    "T02n0099_034:0243c24": "丘！當知此毘富羅山名亦當磨滅，摩竭提",
    "T02n0099_034:0243c25": "人亦當亡沒，如來不久當般涅槃。如是，比",
    "T02n0099_034:0243c26": "丘！一切諸行悉皆無常、不恒、不安、變易之法。",
    "T02n0099_034:0243c27": "是故，比丘！當修厭離、離欲、解脫。」爾時，世尊",
    "T02n0099_034:0243c28": "即說偈言：",
    "T02n0099_034:0243c29": "「古昔長竹山，　　低彌羅村邑，",
    "T02n0099_034:0244a01": "　次名朋迦山，　　阿毘迦聚落，",
    "T02n0099_034:0244a02": "　宿波羅首山，　　聚落名赤馬，",
    "T02n0099_034:0244a03": "　今毘富羅山，　　國名摩竭陀，",
    "T02n0099_034:0244a04": "　名山悉磨滅，　　其人悉沒亡，",
    "T02n0099_034:0244a05": "　諸佛般涅槃，　　有者無不盡。",
    "T02n0099_034:0244a06": "　一切行無常，　　悉皆生滅法，",
    "T02n0099_034:0244a07": "　有生無不盡，　　唯寂滅為樂。」",
    "T02n0099_034:0244a08": "佛說此經已，諸比丘聞佛所說，歡喜奉行。",
    "T02n0099_034:0244a09": "（九五七）如是我聞：一時，佛住王舍城迦蘭陀",
    "T02n0099_034:0244a10": "竹園。時，有婆蹉種出家來詣佛所，合掌問",
    "T02n0099_034:0244a11": "訊，問訊已，退坐一面，白佛言：「瞿曇！欲有所",
    "T02n0099_034:0244a12": "問，寧有閑暇見答以不？」佛告婆蹉種出家：",
    "T02n0099_034:0244a13": "「隨汝所問，當為汝說。」婆蹉種出家白佛言：",
    "T02n0099_034:0244a14": "「云何？瞿曇！命即身耶？」佛告婆蹉種出家：「命即",
    "T02n0099_034:0244a15": "身者，此是無記。」「云何？瞿曇！為命異身異耶？」",
    "T02n0099_034:0244a16": "佛告婆蹉種出家：「命異身異者，此亦無記。」婆",
    "T02n0099_034:0244a17": "蹉種出家白佛：「云何？瞿曇！命即身耶？答言：",
    "T02n0099_034:0244a18": "『無記』。命異身異？答言：『無記』。沙門瞿曇有何等",
    "T02n0099_034:0244a19": "奇？弟子命終，即記說言：『某生彼處，某生彼",
    "T02n0099_034:0244a20": "處。』彼諸弟子於此命終捨身，即乘意生身",
    "T02n0099_034:0244a21": "生於餘處。當於爾時，非為命異身異也？」佛",
    "T02n0099_034:0244a22": "告婆蹉：「此說有餘，不說無餘。」婆蹉白佛：",
    "T02n0099_034:0244a23": "「瞿曇！云何說有餘，不說無餘？」佛告婆蹉：",
    "T02n0099_034:0244a24": "「譬如火，有餘得然，非無餘。」婆蹉白佛：「我",
    "T02n0099_034:0244a25": "見火無餘亦然。」佛告婆蹉：「云何見火無餘",
    "T02n0099_034:0244a26": "亦然？」婆蹉白佛：「譬如大聚熾火，疾風來吹，",
    "T02n0099_034:0244a27": "火飛空中，豈非無餘火耶？」佛告婆蹉：「風吹",
    "T02n0099_034:0244a28": "飛火，即是有餘，非無餘也。」婆蹉白佛：「瞿",
    "T02n0099_034:0244a29": "曇！空中飛火。云何名有餘？」佛告婆蹉：「空中",
    "T02n0099_034:0244b01": "飛火依風故住，依風故然；以依風故，故",
    "T02n0099_034:0244b02": "說有餘。」婆蹉白佛：「眾生於此命終，乘意",
    "T02n0099_034:0244b03": "生身往生餘處。云何有餘？」佛告婆蹉：「眾生",
    "T02n0099_034:0244b04": "於此處命終，乘意生身生於餘處，當於爾",
    "T02n0099_034:0244b05": "時，因愛故取，因愛而住，故說有餘。」婆蹉白",
    "T02n0099_034:0244b06": "佛：「眾生以愛樂有餘，染著有餘；唯有世",
    "T02n0099_034:0244b07": "尊得彼無餘，成等正覺。沙門瞿曇！世間多",
    "T02n0099_034:0244b08": "緣，請辭還去。」佛告婆蹉：「宜知是時！」婆蹉出",
    "T02n0099_034:0244b09": "家聞佛所說，歡喜隨喜，從坐起而去。",
    "T02n0099_034:0244b10": "（九五八）如是我聞：一時，佛住王舍城迦蘭陀",
    "T02n0099_034:0244b11": "竹園。爾時，尊者大目揵連亦於彼住。時，有婆",
    "T02n0099_034:0244b12": "蹉種出家詣尊者大目揵連所，與尊者目揵",
    "T02n0099_034:0244b13": "連面相問訊慰勞，慰勞已，退坐一面，語尊",
    "T02n0099_034:0244b14": "者大目揵連：「欲有所問，寧有閑暇見答以",
    "T02n0099_034:0244b15": "不？」目連答言：「婆蹉！隨意所問，知者當答。」時，",
    "T02n0099_034:0244b16": "婆蹉種出家問尊者目揵連：「何因、何緣餘沙",
    "T02n0099_034:0244b17": "門、婆羅門有人來問云何如來有後死、無",
    "T02n0099_034:0244b18": "後死、有無後死、非有非無後死，皆悉隨答。",
    "T02n0099_034:0244b19": "而沙門瞿曇有來問言如來有後死、無後",
    "T02n0099_034:0244b20": "死、有無後死、非有非無後死，而不記說？」目",
    "T02n0099_034:0244b21": "揵連言：「婆蹉！餘沙門、婆羅門於色、色集、色",
    "T02n0099_034:0244b22": "滅、色味、色患、色出不如實知；不如實知故，",
    "T02n0099_034:0244b23": "於如來有後死則取著，如來無後死、有後",
    "T02n0099_034:0244b24": "死、有無後死、非有後死非無後死則生",
    "T02n0099_034:0244b25": "取著。受、想、行、識、識集、識滅、識味、識患、識出不",
    "T02n0099_034:0244b26": "如實知；不如實知故，於如來有後死生",
    "T02n0099_034:0244b27": "取著，無後死、有無後死、非有非無後死",
    "T02n0099_034:0244b28": "生取著。「如來者，於色如實知，色集、色滅、色",
    "T02n0099_034:0244b29": "味、色患、色出如實知；如實知故，於如來有",
    "T02n0099_034:0244c01": "後死則不著，無後死、有無後死、非有非",
    "T02n0099_034:0244c02": "無後死則不著。受、想、行、識如實知，識集、識",
    "T02n0099_034:0244c03": "滅、識味、識患、識出如實知；如實知故，於如來",
    "T02n0099_034:0244c04": "有後死則不然，無後死、有無後死、非有",
    "T02n0099_034:0244c05": "非無後死則不然。甚深廣大，無量無數，皆",
    "T02n0099_034:0244c06": "悉寂滅。「婆蹉！如是因、如是緣，餘沙門、婆羅",
    "T02n0099_034:0244c07": "門若有來問如來有後死、無後死、有無後",
    "T02n0099_034:0244c08": "死、非有非無後死，則為記說。如是因、如是",
    "T02n0099_034:0244c09": "緣，如來若有來問如來有後死、無後死、",
    "T02n0099_034:0244c10": "有無後死、非有非無後死，不為記說。」時，婆",
    "T02n0099_034:0244c11": "蹉種出家聞尊者大目揵連所說，歡喜隨喜，",
    "T02n0099_034:0244c12": "從坐起而去。",
    "T02n0099_034:0244c13": "（九五九）如是我聞：一時，佛住王舍城迦蘭陀",
    "T02n0099_034:0244c14": "竹園。時，有婆蹉種出家來詣佛所，合掌問",
    "T02n0099_034:0244c15": "訊，問訊已，退坐一面，白佛言：「瞿曇！何因、何",
    "T02n0099_034:0244c16": "緣餘沙門、婆羅門若有來問……」如上廣說。爾時，",
    "T02n0099_034:0244c17": "婆蹉種出家歎言：「奇哉！瞿曇！弟子、大師義同",
    "T02n0099_034:0244c18": "義、句同句、味同味，乃至同第一義。瞿曇！我今",
    "T02n0099_034:0244c19": "詣摩訶目揵連，以如是義、如是句、如是味",
    "T02n0099_034:0244c20": "而問於彼，彼亦以如是義、如是句、如是味",
    "T02n0099_034:0244c21": "而答我，如今瞿曇所說。是故，瞿曇！真為奇",
    "T02n0099_034:0244c22": "特，大師、弟子義同義、句同句、味同味，同第一",
    "T02n0099_034:0244c23": "義。」",
    "T02n0099_034:0244c24": "爾時，婆蹉種出家有諸因緣至那梨聚",
    "T02n0099_034:0244c25": "落。營事訖已，詣尊者詵陀迦旃延所，共相",
    "T02n0099_034:0244c26": "問訊，問訊已，退坐一面，問詵陀迦旃延：「何",
    "T02n0099_034:0244c27": "因、何緣沙門瞿曇若有來問如來有後死、",
    "T02n0099_034:0244c28": "無後死、有無後死、非有非無後死，不為",
    "T02n0099_034:0244c29": "記說？」詵陀迦旃延語婆蹉種出家：「我今問",
    "T02n0099_034:0245a01": "汝，隨意答我。於汝意云何？若因、若緣，若",
    "T02n0099_034:0245a02": "行身施，若色、若無色，若想、若非想、若非想",
    "T02n0099_034:0245a03": "非非想，若彼因、彼緣、彼行無餘行滅。永滅",
    "T02n0099_034:0245a04": "已，如來於彼有所記說，言：『有後死、無後",
    "T02n0099_034:0245a05": "死、有無後死、非有非無後死』耶？」婆蹉種出",
    "T02n0099_034:0245a06": "家語詵陀迦旃延：「若因、若緣，若種施設諸",
    "T02n0099_034:0245a07": "行，若色、若非色，若想、若非想、若非想非非想，",
    "T02n0099_034:0245a08": "彼因、彼緣、彼行無餘滅。云何瞿曇於彼記",
    "T02n0099_034:0245a09": "說如來有後死、無後死、有無後死、非有",
    "T02n0099_034:0245a10": "非無後死？」詵陀迦旃延語婆蹉種出家：「是故",
    "T02n0099_034:0245a11": "如來以是因、以是緣故，有問如來有後",
    "T02n0099_034:0245a12": "死、無後死、有無後死、非有非無後死，不",
    "T02n0099_034:0245a13": "為記說。」婆蹉種出家問詵陀迦旃延：「汝於",
    "T02n0099_034:0245a14": "沙門瞿曇弟子，為日久如？」詵陀迦旃延答言：",
    "T02n0099_034:0245a15": "「少過三年，於正法、律出家修梵行。」婆蹉種",
    "T02n0099_034:0245a16": "出家言：「詵陀迦旃延！快得善利，少時出家而",
    "T02n0099_034:0245a17": "得如是身律儀、口律儀，又得如是智慧辯",
    "T02n0099_034:0245a18": "才。」時，婆蹉種出家聞詵陀迦旃延所說，歡喜",
    "T02n0099_034:0245a19": "隨喜，從坐起去。",
    "T02n0099_034:0245a20": "（九六〇）如是我聞：一時，佛住王舍城迦蘭陀",
    "T02n0099_034:0245a21": "竹園。時，有婆蹉種出家來詣佛所，合掌問",
    "T02n0099_034:0245a22": "訊，問訊已，退坐一面，白佛言：「瞿曇！欲有所",
    "T02n0099_034:0245a23": "問，寧有閑暇為解說不？」佛告婆蹉種出",
    "T02n0099_034:0245a24": "家：「隨所欲問，當為汝說。」婆蹉種出家白",
    "T02n0099_034:0245a25": "佛言：「瞿曇！何因、何緣有人來問如來有後",
    "T02n0099_034:0245a26": "死、無後死、有無後死、非有非無後死，而不",
    "T02n0099_034:0245a27": "為記說耶？」佛告婆蹉種出家……如上詵陀迦",
    "T02n0099_034:0245a28": "旃延廣說，乃至「非有非無後死。」婆蹉種出家",
    "T02n0099_034:0245a29": "白佛言：「奇哉！瞿曇！師及弟子義義同，句句",
    "T02n0099_034:0245b01": "同，味味同，其理悉合，所謂第一句說。瞿曇！",
    "T02n0099_034:0245b02": "我為小緣事至那利伽聚落，營事訖已，暫",
    "T02n0099_034:0245b03": "過沙門迦旃延，以如是義、如是句、如是",
    "T02n0099_034:0245b04": "味問沙門迦旃延，彼亦以如是義、如是句、",
    "T02n0099_034:0245b05": "如是味答我所問，如今沙門瞿曇所說。是",
    "T02n0099_034:0245b06": "故當知，實為奇特！師及弟子義、句、味，義、句、",
    "T02n0099_034:0245b07": "味悉同。」時，婆蹉種出家聞佛所說，歡喜隨喜，",
    "T02n0099_034:0245b08": "從坐起而去。",
    "T02n0099_034:0245b09": "（九六一）如是我聞：一時，佛住王舍城迦蘭陀",
    "T02n0099_034:0245b10": "竹園。時，有婆蹉種出家來詣佛所，合掌問",
    "T02n0099_034:0245b11": "訊，問訊已，退坐一面，白佛言：「云何？瞿曇！為",
    "T02n0099_034:0245b12": "有我耶？」爾時，世尊默然不答。如是再三。爾",
    "T02n0099_034:0245b13": "時，世尊亦再三不答。爾時，婆蹉種出家作是",
    "T02n0099_034:0245b14": "念：「我已三問沙門瞿曇，而不見答，但當還",
    "T02n0099_034:0245b15": "去。」時，尊者阿難住於佛後，執扇扇佛。爾時，",
    "T02n0099_034:0245b16": "阿難白佛言：「世尊！彼婆蹉種出家三問，世尊",
    "T02n0099_034:0245b17": "何故不答？豈不增彼婆蹉種出家惡邪見，",
    "T02n0099_034:0245b18": "言沙門不能答其所問？」佛告阿難：「我若答",
    "T02n0099_034:0245b19": "言有我，則增彼先來邪見；若答言無我，",
    "T02n0099_034:0245b20": "彼先癡惑豈不更增癡惑？言先有我從今",
    "T02n0099_034:0245b21": "斷滅。若先來有我則是常見，於今斷滅則",
    "T02n0099_034:0245b22": "是斷見。如來離於二邊，處中說法，所謂是",
    "T02n0099_034:0245b23": "事有故是事有，是事起故是事生，謂緣無明",
    "T02n0099_034:0245b24": "行，乃至生、老、病、死、憂、悲、惱、苦滅。」佛說此經",
    "T02n0099_034:0245b25": "已，尊者阿難聞佛所說，歡喜奉行。",
    "T02n0099_034:0245b26": "（九六二）如是我聞：一時，佛住王舍城迦蘭陀",
    "T02n0099_034:0245b27": "竹園。爾時，婆蹉種出家來詣佛所，與世尊",
    "T02n0099_034:0245b28": "面相問訊，問訊已，退坐一面，白佛言：「瞿曇！",
    "T02n0099_034:0245b29": "云何瞿曇作如是見、如是說：『世間常，此是真",
    "T02n0099_034:0245c01": "實，餘則虛妄。』耶？」佛告婆蹉種出家：「我不作",
    "T02n0099_034:0245c02": "如是見、如是說：『世間常，是則真實，餘則虛",
    "T02n0099_034:0245c03": "妄。』」「云何瞿曇作如是見、如是說：『世間無",
    "T02n0099_034:0245c04": "常、常無常、非常非無常，有邊、無邊、邊無邊、非",
    "T02n0099_034:0245c05": "邊非無邊，命即是身、命異身異，如來有後",
    "T02n0099_034:0245c06": "死、無後死、有無後死、非有非無後死。』？」佛",
    "T02n0099_034:0245c07": "告婆蹉種出家：「我不作如是見、如是說，乃",
    "T02n0099_034:0245c08": "至非有非無後死。」爾時，婆蹉種出家白佛",
    "T02n0099_034:0245c09": "言：「瞿曇！於此見，見何等過患，而於此諸見，",
    "T02n0099_034:0245c10": "一切不說？」佛告婆蹉種出家：「若作是見，世",
    "T02n0099_034:0245c11": "間常，此則真實，餘則虛妄者，此是倒見、此",
    "T02n0099_034:0245c12": "是觀察見、此是動搖見、此是垢污見、此是",
    "T02n0099_034:0245c13": "結見，是苦、是閡、是惱、是熱，見結所繫，愚",
    "T02n0099_034:0245c14": "癡無聞凡夫於未來世，生、老、病、死、憂、悲、惱、",
    "T02n0099_034:0245c15": "苦生。婆蹉種出家！若作是見，世間無",
    "T02n0099_034:0245c16": "常、常無常、非常非無常，有邊、無邊、邊無邊、",
    "T02n0099_034:0245c17": "非有邊非無邊，是命是身、命異身異，如來",
    "T02n0099_034:0245c18": "有後死、無後死、有無後死、非有非無後",
    "T02n0099_034:0245c19": "死。此是倒見，乃至憂、悲、惱、苦生。」婆蹉種出",
    "T02n0099_034:0245c20": "家白佛：「瞿曇！何所見？」佛告婆蹉種出家：",
    "T02n0099_034:0245c21": "「如來所見已畢。婆蹉種出家！然如來見，謂",
    "T02n0099_034:0245c22": "見此苦聖諦、此苦集聖諦、此苦滅聖諦、此",
    "T02n0099_034:0245c23": "苦滅道跡聖諦；作如是知、如是見已，於",
    "T02n0099_034:0245c24": "一切見、一切受、一切生，一切我、我所見、我慢",
    "T02n0099_034:0245c25": "繫著使，斷滅、寂靜、清涼、真實，如是等解脫。",
    "T02n0099_034:0245c26": "比丘！生者不然，不生亦不然。」婆蹉白佛：「瞿",
    "T02n0099_034:0245c27": "曇！何故說言生者不然？」佛告婆蹉：「我今問",
    "T02n0099_034:0245c28": "汝，隨意答我。婆蹉！猶如有人於汝前然",
    "T02n0099_034:0245c29": "火，汝見火然不？即於汝前火滅，汝見火",
    "T02n0099_034:0245c30": "滅不？」婆蹉白佛：「如是，瞿曇！」佛告婆蹉：「若有",
    "T02n0099_034:0246a01": "人問汝：『向者火然，今在何處？為東方去耶？",
    "T02n0099_034:0246a02": "西方、南方、北方去耶？』如是問者，汝云何說？」",
    "T02n0099_034:0246a03": "婆蹉白佛：「瞿曇！若有來作如是問者，我",
    "T02n0099_034:0246a04": "當作如是答：『若有於我前然火，薪草因緣",
    "T02n0099_034:0246a05": "故然，若不增薪，火則永滅，不復更起，東方、",
    "T02n0099_034:0246a06": "南方、西方、北方去者，是則不然。』」佛告婆蹉：",
    "T02n0099_034:0246a07": "「我亦如是說，色已斷已知，受、想、行、識已斷已",
    "T02n0099_034:0246a08": "知，斷其根本，如截多羅樹頭，無復生分，",
    "T02n0099_034:0246a09": "於未來世永不復起。若至東方，南、西、北方，",
    "T02n0099_034:0246a10": "是則不然，甚深廣大，無量無數永滅。」婆蹉白",
    "T02n0099_034:0246a11": "佛：「我當說譬。」佛告婆蹉：「為知是時。」婆蹉",
    "T02n0099_034:0246a12": "白佛：「瞿曇！譬如近城邑聚落，有好淨地，生",
    "T02n0099_034:0246a13": "堅固林，有一大堅固樹，其生已來經數千",
    "T02n0099_034:0246a14": "歲，日夜既久，枝葉零落，皮膚枯朽，唯幹獨",
    "T02n0099_034:0246a15": "立。如是，瞿曇！如來法、律離諸枝條柯葉，唯",
    "T02n0099_034:0246a16": "空幹堅固獨立。」爾時，婆蹉出家聞佛所說，歡",
    "T02n0099_034:0246a17": "喜隨喜，從坐起去。",
    "T02n0099_034:0246a18": "（九六三）如是我聞：一時，佛住王舍城迦蘭陀",
    "T02n0099_034:0246a19": "竹園。時，有婆蹉種出家來詣佛所，與世",
    "T02n0099_034:0246a20": "尊面相問訊慰勞已，退坐一面，白佛言：",
    "T02n0099_034:0246a21": "「瞿曇！彼云何無知故，作如是見、如是說：『世",
    "T02n0099_034:0246a22": "間常，此是真實，餘則虛妄，世間無常、世間常",
    "T02n0099_034:0246a23": "無常、世間非常非無常，世有邊、世無邊、世",
    "T02n0099_034:0246a24": "有邊無邊、世非有邊非無邊，命即是身、",
    "T02n0099_034:0246a25": "命異身異，如來有後死、無後死、有無後死、",
    "T02n0099_034:0246a26": "非有非無後死』？」佛告婆蹉：「於色無知故，",
    "T02n0099_034:0246a27": "作如是見、如是說：『世間常，此是真實，餘則",
    "T02n0099_034:0246a28": "虛妄，乃至非有非無後死。』於受、想、行、識無",
    "T02n0099_034:0246a29": "知故，作如是見、如是說：『世間常，此是真實，",
    "T02n0099_034:0246b01": "餘則虛妄，乃至非有非無後死。』」婆蹉白佛：",
    "T02n0099_034:0246b02": "「瞿曇！知何法故，不如是見、如是說：『世間常，",
    "T02n0099_034:0246b03": "此是真實，餘則虛妄，乃至非有非無後死。』」",
    "T02n0099_034:0246b04": "佛告婆蹉：「知色故，不如是見、如是說：『世間",
    "T02n0099_034:0246b05": "常，此是真實，餘則虛妄，乃至非有非無後",
    "T02n0099_034:0246b06": "死。』知受、想、行、識故，不作如是見、如是說，",
    "T02n0099_034:0246b07": "世間常，此是真實，餘則虛妄，乃至非有非",
    "T02n0099_034:0246b08": "無後死，如是不知、知。如是不見、見，不識、",
    "T02n0099_034:0246b09": "識，不斷、斷，不觀、觀，不察、察，不覺、覺。」佛說",
    "T02n0099_034:0246b10": "此經已，婆蹉種出家聞佛所說，歡喜隨喜，",
    "T02n0099_034:0246b11": "從坐起而去。",
    "T02n0099_034:0246b12": "（九六四）如是我聞：一時，佛住王舍城迦蘭陀",
    "T02n0099_034:0246b13": "竹園。時，有婆蹉種出家來詣佛所，與世尊",
    "T02n0099_034:0246b14": "面相慰勞已，退坐一面，白佛言：「瞿曇！欲有",
    "T02n0099_034:0246b15": "所問，寧有閑暇為解說不？」爾時，世尊默然",
    "T02n0099_034:0246b16": "而住。婆蹉種出家第二、第三問，佛亦第二、第",
    "T02n0099_034:0246b17": "三默然而住。時，婆蹉種出家白佛言：「我與瞿",
    "T02n0099_034:0246b18": "曇共相隨順，今有所問，何故默然？」爾時，世",
    "T02n0099_034:0246b19": "尊作是念：「此婆蹉種出家長夜質直，不諂不",
    "T02n0099_034:0246b20": "偽，時有所問，皆以不知故，非故惱亂，我今",
    "T02n0099_034:0246b21": "當以阿毘曇律納受於彼。」作是念已，告婆",
    "T02n0099_034:0246b22": "蹉種出家：「隨汝所問，當為解說。」婆蹉白佛：",
    "T02n0099_034:0246b23": "「云何？瞿曇！有善法耶？」佛答言：「有。」婆蹉白",
    "T02n0099_034:0246b24": "佛：「當為我說善、不善法，令我得解。」佛告",
    "T02n0099_034:0246b25": "婆蹉：「我今當為汝略說善、不善法。諦聽，善",
    "T02n0099_034:0246b26": "思。婆蹉！貪欲者是不善法，調伏貪欲是則",
    "T02n0099_034:0246b27": "善法；瞋恚、愚癡是不善法，調伏恚、癡是則善",
    "T02n0099_034:0246b28": "法。殺生者是不善法，離殺生者是則善法；",
    "T02n0099_034:0246b29": "偷盜、邪婬、妄語、兩舌、惡口、綺語、貪、恚、邪見是不",
    "T02n0099_034:0246c01": "善法，不盜，乃至正見是則善法，是為，婆蹉！我",
    "T02n0099_034:0246c02": "今已說三種善法、三種不善法。如是，聖弟",
    "T02n0099_034:0246c03": "子於三種善法、三種不善法如實知，十種不",
    "T02n0099_034:0246c04": "善法、十種善法如實知者，則於貪欲無餘",
    "T02n0099_034:0246c05": "滅盡，瞋恚、愚癡無餘滅盡者，則於一切有",
    "T02n0099_034:0246c06": "漏滅盡，無漏心解脫、慧解脫，現法自知作",
    "T02n0099_034:0246c07": "證：『我生已盡，梵行已立，所作已作，自知不",
    "T02n0099_034:0246c08": "受後有。』」婆蹉白佛：「頗有一比丘於此法、律",
    "T02n0099_034:0246c09": "得盡有漏，無漏心解脫，乃至不受後有耶？」",
    "T02n0099_034:0246c10": "佛告婆蹉：「不但若一，若二、若三，乃至五百，",
    "T02n0099_034:0246c11": "有眾多比丘於此法、律盡諸有漏，乃至不",
    "T02n0099_034:0246c12": "受後有。」婆蹉白佛：「且置比丘，有一比丘",
    "T02n0099_034:0246c13": "尼於此法、律盡諸有漏，乃至不受後有",
    "T02n0099_034:0246c14": "不？」佛告婆蹉：「不但一、二、三比丘尼，乃至五",
    "T02n0099_034:0246c15": "百，有眾多比丘尼於此法、律盡諸有漏，乃",
    "T02n0099_034:0246c16": "至不受後有。」婆蹉白佛：「置比丘尼，有一優",
    "T02n0099_034:0246c17": "婆塞修諸梵行，於此法、律度狐疑不？」佛",
    "T02n0099_034:0246c18": "告婆蹉：「不但一、二、三，乃至五百優婆塞，乃",
    "T02n0099_034:0246c19": "有眾多優婆塞修諸梵行，於此法、律斷五",
    "T02n0099_034:0246c20": "下分結，得成阿那含，不復還生此。」婆蹉白",
    "T02n0099_034:0246c21": "佛：「復置優婆塞，頗有一優婆夷於此法、",
    "T02n0099_034:0246c22": "律修持梵行，於此法、律度狐疑不？」佛告",
    "T02n0099_034:0246c23": "婆蹉：「不但一、二、三優婆夷，乃至五百，乃有",
    "T02n0099_034:0246c24": "眾多優婆夷於此法、律斷五下分結，於彼",
    "T02n0099_034:0246c25": "化生，得阿那含，不復還生此。」婆蹉白佛：",
    "T02n0099_034:0246c26": "「置比丘、比丘尼、優婆塞、優婆夷修梵行者，頗",
    "T02n0099_034:0246c27": "有優婆塞受五欲，而於此法、律度狐疑不？」",
    "T02n0099_034:0246c28": "佛告婆蹉：「不但一、二、三，乃至五百，乃有眾",
    "T02n0099_034:0246c29": "多優婆塞居家妻子，香華嚴飾，畜養奴婢，",
    "T02n0099_034:0247a01": "於此法、律斷三結，貪、恚、癡薄，得斯陀含，一",
    "T02n0099_034:0247a02": "往一來，究竟苦邊。」婆蹉白佛：「復置優婆塞，",
    "T02n0099_034:0247a03": "頗有一優婆夷受習五欲，於此法、律得度",
    "T02n0099_034:0247a04": "狐疑不？」佛告婆蹉：「不但一、二、三，乃至五百，",
    "T02n0099_034:0247a05": "乃有眾多優婆夷在於居家，畜養男女，服",
    "T02n0099_034:0247a06": "習五欲，華香嚴飾，於此法、律三結盡，得須",
    "T02n0099_034:0247a07": "陀洹，不墮惡趣法，決定正向三菩提，七",
    "T02n0099_034:0247a08": "有天人往生，究竟苦邊。」婆蹉白佛言：「瞿曇！",
    "T02n0099_034:0247a09": "若沙門瞿曇成等正覺，若比丘、比丘尼、優婆",
    "T02n0099_034:0247a10": "塞、優婆夷修梵行者，及優婆塞、優婆夷服習",
    "T02n0099_034:0247a11": "五欲，不得如是功德者，則不滿足；以沙",
    "T02n0099_034:0247a12": "門瞿曇成等正覺，比丘、比丘尼、優婆塞、優婆",
    "T02n0099_034:0247a13": "夷修諸梵行，及優婆塞、優婆夷服習五欲，而",
    "T02n0099_034:0247a14": "成就爾所功德故，則為滿足。瞿曇！今當說",
    "T02n0099_034:0247a15": "譬。」佛告婆蹉：「隨意所說。」婆蹉白佛：「如天",
    "T02n0099_034:0247a16": "大雨，水流隨下，瞿曇法、律亦復如是。比丘、比",
    "T02n0099_034:0247a17": "丘尼、優婆塞、優婆夷，若男、若女，悉皆隨流，",
    "T02n0099_034:0247a18": "向於涅槃，浚輸涅槃。甚奇！佛、法、僧平等法、",
    "T02n0099_034:0247a19": "律。為餘異道出家來詣瞿曇所，於正法、律",
    "T02n0099_034:0247a20": "求出家、受具足者，幾時便聽出家？」佛告婆",
    "T02n0099_034:0247a21": "蹉：「若餘異道出家欲來於正法、律求出家、",
    "T02n0099_034:0247a22": "受具足者，乃至四月於和尚所受衣而",
    "T02n0099_034:0247a23": "住，然此是為人粗作齊限耳。」婆蹉白佛：",
    "T02n0099_034:0247a24": "「若諸異道出家來於正法、律欲求出家、受",
    "T02n0099_034:0247a25": "具足，聽於和尚所受依，若滿四月聽",
    "T02n0099_034:0247a26": "出家者，我今堪能於四月在和尚所受",
    "T02n0099_034:0247a27": "依。若於正法、律而得出家、受具足，我當",
    "T02n0099_034:0247a28": "於瞿曇法中出家、受具足，修持梵行。」佛告",
    "T02n0099_034:0247a29": "婆蹉：「我先不說粗為人作分齊耶？」婆蹉",
    "T02n0099_034:0247b01": "白佛：「如是，瞿曇！」爾時世尊告諸比丘：「汝等",
    "T02n0099_034:0247b02": "當度彼婆蹉出家於正法、律出家、受具足。」",
    "T02n0099_034:0247b03": "婆蹉種出家即得於正法、律出家、受具足，",
    "T02n0099_034:0247b04": "成比丘分，乃至半月，學所應知、應識、應見、",
    "T02n0099_034:0247b05": "應得、應覺、應證，悉知、悉識、悉見、悉得、悉覺、",
    "T02n0099_034:0247b06": "悉證如來正法。尊者婆蹉作是念：「我今已",
    "T02n0099_034:0247b07": "覺所應知、應識、應見、應得、應覺、應證，彼",
    "T02n0099_034:0247b08": "一切悉知、悉識、悉見、悉得、悉覺、悉證，今當往",
    "T02n0099_034:0247b09": "見世尊。」是時，婆蹉詣世尊所，稽首禮足，於",
    "T02n0099_034:0247b10": "一面住，白佛言：「世尊！我於學所應知、應",
    "T02n0099_034:0247b11": "識、應見、應得、應覺、應證，悉知、悉識、悉見、悉",
    "T02n0099_034:0247b12": "得、悉覺、悉證世尊正法，唯願世尊為我說",
    "T02n0099_034:0247b13": "法，我聞法已，當獨一靜處，專精思惟，不放",
    "T02n0099_034:0247b14": "逸住，思惟：『所以善男子剃除鬚髮，著袈裟",
    "T02n0099_034:0247b15": "衣，正信出家學道，乃至自知不受後有。』」佛",
    "T02n0099_034:0247b16": "告婆蹉：「有二法，修習多修習，所謂止、觀。此",
    "T02n0099_034:0247b17": "二法修習多修習，得知界、果，覺了於界，知",
    "T02n0099_034:0247b18": "種種界，覺種種界。如是，比丘！欲求離欲，惡",
    "T02n0099_034:0247b19": "不善法，乃至第四禪具足住，慈、悲、喜、捨，空入",
    "T02n0099_034:0247b20": "處、識入處、無所有入處、非想非非想入處，",
    "T02n0099_034:0247b21": "令我三結盡，得須陀洹；三結盡，貪、恚、癡薄，",
    "T02n0099_034:0247b22": "得斯陀含；五下分結盡，得阿那含；種種神",
    "T02n0099_034:0247b23": "通境界，天眼、天耳、他心智、宿命智、生死智、",
    "T02n0099_034:0247b24": "漏盡智皆悉得。是故，比丘！當修二法，修習",
    "T02n0099_034:0247b25": "多修習，修二法故，知種種界，乃至漏盡。」",
    "T02n0099_034:0247b26": "爾時，尊者婆蹉聞佛所說，歡喜作禮而去。爾",
    "T02n0099_034:0247b27": "時，婆蹉獨一靜處，專精思惟，不放逸住，乃至",
    "T02n0099_034:0247b28": "自知不受後有。時，有眾多比丘莊嚴方便，",
    "T02n0099_034:0247b29": "欲詣世尊恭敬供養。爾時，婆蹉問眾多比",
    "T02n0099_034:0247c01": "丘：「汝等莊嚴方便，欲詣世尊恭敬供養耶？」",
    "T02n0099_034:0247c02": "諸比丘答言：「爾。」爾時，婆蹉語諸比丘：「尊者！持",
    "T02n0099_034:0247c03": "我語，敬禮世尊，問訊起居輕利，少病少惱，",
    "T02n0099_034:0247c04": "安樂住不？言：『婆蹉比丘白世尊言：「我已供",
    "T02n0099_034:0247c05": "養世尊，具足奉事，令歡悅，非不歡悅；大師",
    "T02n0099_034:0247c06": "弟子所作皆悉已作，供養大師，令歡悅，非",
    "T02n0099_034:0247c07": "不歡悅。」』」時，眾多比丘往詣佛所，稽首禮足，",
    "T02n0099_034:0247c08": "退坐一面，白佛言：「世尊！尊者婆蹉稽首敬",
    "T02n0099_034:0247c09": "禮世尊足……」乃至「歡悅，非不歡悅。」佛告諸比",
    "T02n0099_034:0247c10": "丘：「諸天先已語我，汝今復說。如來成就第",
    "T02n0099_034:0247c11": "一知見，亦如婆蹉比丘，有如是德力。」爾時，",
    "T02n0099_034:0247c12": "世尊為彼婆蹉比丘說第一記。佛說此經",
    "T02n0099_034:0247c13": "已，諸比丘聞佛所說，歡喜奉行。",
    "T02n0099_034:0247c14": "（九六五）如是我聞：一時，佛住王舍城迦蘭陀",
    "T02n0099_034:0247c15": "竹園。時，有外道出家名曰欝低迦，來詣佛",
    "T02n0099_034:0247c16": "所，與世尊面相問訊慰勞已，退坐一面，白",
    "T02n0099_034:0247c17": "佛言：「瞿曇！云何？瞿曇！世有邊耶？」佛告欝低",
    "T02n0099_034:0247c18": "迦：「此是無記。」欝低迦白佛：「云何？瞿曇！世無",
    "T02n0099_034:0247c19": "邊耶？有邊無邊耶？非有邊非無邊耶？」佛告欝",
    "T02n0099_034:0247c20": "低迦：「此是無記。」欝低迦白佛：「云何？瞿曇！世",
    "T02n0099_034:0247c21": "有邊耶？答言『無記。』世無邊耶？世有邊無邊耶？",
    "T02n0099_034:0247c22": "世非有邊非無邊耶？答言『無記。』瞿曇！於何等",
    "T02n0099_034:0247c23": "法而可記說？」佛告欝低迦：「知者，智者，我為",
    "T02n0099_034:0247c24": "諸弟子而記說道，令正盡苦，究竟苦邊。」欝",
    "T02n0099_034:0247c25": "低迦白佛：「云何？瞿曇！為諸弟子說道，令正",
    "T02n0099_034:0247c26": "盡苦，究竟苦邊？為一切世間從此道出，為",
    "T02n0099_034:0247c27": "少分耶？」爾時，世尊默然不答。第二、第三",
    "T02n0099_034:0247c28": "問，佛亦第二、第三默然不答。爾時，尊者阿難",
    "T02n0099_034:0247c29": "住於佛後，執扇扇佛。尊者阿難語欝低迦",
    "T02n0099_034:0248a01": "外道出家：「汝初已問此義，今復以異說而",
    "T02n0099_034:0248a02": "問，是故，世尊不為記說。欝低迦！今當為汝",
    "T02n0099_034:0248a03": "說譬，夫智者因譬得解。「譬如國王，有邊境",
    "T02n0099_034:0248a04": "城，四周堅固，巷陌平正，唯有一門。立守門",
    "T02n0099_034:0248a05": "者聰明黠慧，善能籌量，外有人來，應入者",
    "T02n0099_034:0248a06": "聽入，不應入者不聽。周匝遶城，求第二門，",
    "T02n0099_034:0248a07": "都不可得，都無猫狸出入之處，況第二門？",
    "T02n0099_034:0248a08": "彼守門者都不覺悟入者、出者，然彼士夫",
    "T02n0099_034:0248a09": "知一切人唯從此門若出若入，更無餘處。",
    "T02n0099_034:0248a10": "如是，世尊雖不用心覺悟眾生，一切世間",
    "T02n0099_034:0248a11": "從此道出，及以少分，然知眾生正盡苦，",
    "T02n0099_034:0248a12": "究竟苦邊者，一切皆悉從此道出。」時，欝低",
    "T02n0099_034:0248a13": "迦外道出家聞佛所說，歡喜隨喜，從坐起",
    "T02n0099_034:0248a14": "而去。",
    "T02n0099_034:0248a15": "（九六六）如是我聞：一時，佛住王舍城迦蘭陀",
    "T02n0099_034:0248a16": "竹園。時，有尊者富隣尼住王舍城耆闍崛山",
    "T02n0099_034:0248a17": "中。時，有眾多外道出家詣尊者富隣尼，共",
    "T02n0099_034:0248a18": "相問訊慰勞已，退坐一面，問尊者富隣尼：",
    "T02n0099_034:0248a19": "「我聞沙門瞿曇作斷滅破壞有教授耶？今",
    "T02n0099_034:0248a20": "問尊者富隣尼，竟為爾不？」富隣尼語諸外道",
    "T02n0099_034:0248a21": "出家：「我不如是知世尊教語，眾生斷滅壞",
    "T02n0099_034:0248a22": "有，令無所有者，無有是處！我作如是解：",
    "T02n0099_034:0248a23": "『世尊所說有諸眾生，計言有我、我慢、邪慢，",
    "T02n0099_034:0248a24": "世尊為說，令其斷滅。』」時，諸外道出家聞富隣",
    "T02n0099_034:0248a25": "尼所說，心不喜悅，呵責而去。爾時，尊者富",
    "T02n0099_034:0248a26": "隣尼，諸外道去已，往詣佛所，稽首禮足，退",
    "T02n0099_034:0248a27": "坐一面。以向諸外道出家所說具白世尊：「世",
    "T02n0099_034:0248a28": "尊！我向答諸外道說，得無謗毀世尊耶？",
    "T02n0099_034:0248a29": "為是法說，如佛所說，如法說，隨順法說，得",
    "T02n0099_034:0248b01": "不為諸論議者所見嫌責耶？」佛告富隣",
    "T02n0099_034:0248b02": "尼：「如汝所說，不謗如來，不失次第。如我",
    "T02n0099_034:0248b03": "記說，如法法說，隨順法說，不為諸論者之",
    "T02n0099_034:0248b04": "所嫌責。所以者何？富隣尼！先諸眾生我慢、",
    "T02n0099_034:0248b05": "邪慢，邪慢所迫、邪慢集、邪慢不無間等，亂",
    "T02n0099_034:0248b06": "如狗腸，如鐵鉤鏁，亦如亂草，往反驅馳，此",
    "T02n0099_034:0248b07": "世他世、他世此世，驅馳往反，不能遠離。富",
    "T02n0099_034:0248b08": "隣尼！一切眾生於諸邪慢無餘永滅者，彼",
    "T02n0099_034:0248b09": "一切眾生長夜安隱快樂。」佛說此經已，富隣",
    "T02n0099_034:0248b10": "尼比丘聞佛所說，歡喜奉行。",
    "T02n0099_034:0248b11": "（九六七）如是我聞：一時，佛住王舍城迦蘭陀竹",
    "T02n0099_034:0248b12": "園。爾時，尊者阿難陀於後夜時，向[木*翕]補河",
    "T02n0099_034:0248b13": "邊，脫衣置岸邊，入水洗手足。還上岸，著",
    "T02n0099_034:0248b14": "一衣，摩拭身體。時，俱迦那外道出家亦至",
    "T02n0099_034:0248b15": "水邊。尊者阿難聞其行聲，聞聲已，即便謦",
    "T02n0099_034:0248b16": "咳作聲。俱迦那外道出家聞有人聲，而問",
    "T02n0099_034:0248b17": "言：「為何等人？」尊者阿難答言：「沙門。」俱迦那",
    "T02n0099_034:0248b18": "外道言：「何等沙門？」尊者阿難答言：「釋種子。」俱",
    "T02n0099_034:0248b19": "迦那外道言：「欲有所問，寧有閑暇見答以",
    "T02n0099_034:0248b20": "不？」尊者阿難答言：「隨意所問，知者當答。」俱",
    "T02n0099_034:0248b21": "迦那言：「云何？阿難！如來死後有耶？」阿難",
    "T02n0099_034:0248b22": "答言：「世尊所說，此是無記。」復問：「如來死後無",
    "T02n0099_034:0248b23": "耶？死後有無耶？非有非無耶？」阿難言：「世尊",
    "T02n0099_034:0248b24": "所說，此是無記。」俱迦那外道言：「云何？阿難！如",
    "T02n0099_034:0248b25": "來死後有？答言無記，死後無？死後有無？死後",
    "T02n0099_034:0248b26": "非有非無？答言無記。云何？阿難！為不知不",
    "T02n0099_034:0248b27": "見耶？」阿難答言：「非不知、非不見，悉知、悉",
    "T02n0099_034:0248b28": "見。」復問阿難：「云何知？云何見？」阿難答言：「見",
    "T02n0099_034:0248b29": "可見處，見所起處，見纏斷處，此則為知，",
    "T02n0099_034:0248c01": "此則為見。我如是知、如是見，云何說言不",
    "T02n0099_034:0248c02": "知、不見？」俱迦那外道復問：「尊者何名？」阿難陀",
    "T02n0099_034:0248c03": "答言：「我名阿難陀。」俱迦那外道言：「奇哉！大師",
    "T02n0099_034:0248c04": "弟子，而共論議！我若知是尊者阿難陀者，",
    "T02n0099_034:0248c05": "不敢發問。」說是語已，即捨而去。",
    "T02n0099_034:0248c06": "（九六八）如是我聞：一時，佛住舍衛國祇樹給",
    "T02n0099_034:0248c07": "孤獨園。時，給孤獨長者日日出見世尊，禮",
    "T02n0099_034:0248c08": "事供養，給孤獨長者作是念：「我今出太早，世",
    "T02n0099_034:0248c09": "尊及諸比丘禪思未起，我寧可過諸外道住",
    "T02n0099_034:0248c10": "處。」即入外道精舍，與諸外道共相問訊慰",
    "T02n0099_034:0248c11": "勞已，退坐一面。時，彼外道問言：「長者！汝見",
    "T02n0099_034:0248c12": "沙門瞿曇，云何見？何所見？」長者答言：「我亦",
    "T02n0099_034:0248c13": "不知云何見世尊，世尊何所見。」諸外道言：",
    "T02n0099_034:0248c14": "「汝言見眾僧，云何見眾僧？眾僧何所見？」長",
    "T02n0099_034:0248c15": "者答言：「我亦不知云何見僧，僧何所見。」外",
    "T02n0099_034:0248c16": "道復問：「長者！汝今云何自見？自何所見？」長",
    "T02n0099_034:0248c17": "者答言：「汝等各各自說所見，然後我說所",
    "T02n0099_034:0248c18": "見，亦不難。」時，有一外道作如是言：「長者！",
    "T02n0099_034:0248c19": "我見一切世間常，是則真實，餘者虛妄。」復",
    "T02n0099_034:0248c20": "有說言：「長者！我見一切世間無常，此是真",
    "T02n0099_034:0248c21": "實，餘則虛妄。」復有說言：「長者！世間常無常，",
    "T02n0099_034:0248c22": "此是真實，餘則虛妄。」復有說言：「世間非",
    "T02n0099_034:0248c23": "常非無常，此是真實，餘則虛妄。」復有說言：",
    "T02n0099_034:0248c24": "「世有邊，此是真實，餘則虛妄。」復有說言：「世",
    "T02n0099_034:0248c25": "無邊，此是真實，餘則虛妄。」復有說言：「世有",
    "T02n0099_034:0248c26": "邊無邊。」復有說言：「世非有邊非無邊。」復",
    "T02n0099_034:0248c27": "有說言：「命即是身。」復有說言：「命異身異。」復",
    "T02n0099_034:0248c28": "有說言：「如來死後有。」復有說言：「如來死後",
    "T02n0099_034:0248c29": "無。」復有說言：「如來死後有無。」復有說言：「如",
    "T02n0099_034:0249a01": "來死後非有非無，此是真實，餘則虛妄。」諸",
    "T02n0099_034:0249a02": "外道語長者言：「我等各各已說所見，汝復",
    "T02n0099_034:0249a03": "應說汝所見。」長者答言：「我之所見真實、有",
    "T02n0099_034:0249a04": "為、思量、緣起，若復真實、有為、思量、緣起者，彼",
    "T02n0099_034:0249a05": "則無常，無常者是苦。如是知已，於一切見",
    "T02n0099_034:0249a06": "都無所得。如汝所見：『世間常，此是真實，餘",
    "T02n0099_034:0249a07": "則虛妄。』者，此見真實、有為、思量、緣起；若真實、",
    "T02n0099_034:0249a08": "有為、思量、緣起者，是則無常，無常者是苦。是",
    "T02n0099_034:0249a09": "故汝等習近於苦，唯得於苦，堅住於苦，深",
    "T02n0099_034:0249a10": "入於苦。如是汝言世間無常，此是真實，餘",
    "T02n0099_034:0249a11": "則虛妄。有如是咎。」世間常、無常、非常非無",
    "T02n0099_034:0249a12": "常，世有邊、世無邊、世有邊無邊、世非有",
    "T02n0099_034:0249a13": "邊非無邊，命即是身、命異身異，如來死後",
    "T02n0099_034:0249a14": "有、如來死後無、如來死後有無、如來死後非",
    "T02n0099_034:0249a15": "有非無，此是真實，餘則虛妄，皆如上說。有",
    "T02n0099_034:0249a16": "一外道語給孤獨長者言：「如汝所說，若有",
    "T02n0099_034:0249a17": "見彼，則真實、有為、思量、緣起者，是無常法，若",
    "T02n0099_034:0249a18": "無常者是苦。是故，長者所見亦習近苦，得苦，",
    "T02n0099_034:0249a19": "住苦，深入於苦？」長者答言：「我先不言所見",
    "T02n0099_034:0249a20": "者，是真實、有為、思量、緣起法，悉皆無常，無常",
    "T02n0099_034:0249a21": "者是苦，知苦已，我於所見無所得耶？」彼外",
    "T02n0099_034:0249a22": "道言：「如是，長者！」爾時，給孤獨長者於外道精",
    "T02n0099_034:0249a23": "舍伏彼異論，建立正論，於異學眾中作",
    "T02n0099_034:0249a24": "師子吼已，往詣佛所，稽首禮足，退坐一面，",
    "T02n0099_034:0249a25": "以向與諸外道共論事向佛廣說。佛告給",
    "T02n0099_034:0249a26": "孤獨長者：「善哉！善哉！宜應時時摧伏愚癡外",
    "T02n0099_034:0249a27": "道，建立正論。」佛說是語已，給孤獨長者歡",
    "T02n0099_034:0249a28": "喜隨喜，作禮而去。",
    "T02n0099_034:0249a29": "（九六九）如是我聞：一時，佛住王舍城迦蘭陀",
    "T02n0099_034:0249b01": "竹園。時，有長爪外道出家來詣佛所，與世",
    "T02n0099_034:0249b02": "尊面相問訊慰勞已，退坐一面，白佛言：「瞿",
    "T02n0099_034:0249b03": "曇！我一切見不忍。」佛告火種：「汝言一切見",
    "T02n0099_034:0249b04": "不忍者，此見亦不忍耶？」長爪外道言：「向言",
    "T02n0099_034:0249b05": "一切見不忍者，此見亦不忍。」佛告火種：「如",
    "T02n0099_034:0249b06": "是知、如是見，此見則已斷、已捨、已離，餘見",
    "T02n0099_034:0249b07": "更不相續、不起、不生。火種！多人與汝所見",
    "T02n0099_034:0249b08": "同，多人作如是見、如是說，汝亦與彼相似，",
    "T02n0099_034:0249b09": "火種！若諸沙門、婆羅門捨斯等見，餘見不",
    "T02n0099_034:0249b10": "起，是等沙門、婆羅門世間亦少少耳。「火種！",
    "T02n0099_034:0249b11": "依三種見。何等為三？有一如是見、如是說：",
    "T02n0099_034:0249b12": "『我一切忍。』復次，有一如是見、如是說：『我一",
    "T02n0099_034:0249b13": "切不忍。』復次，有一如是見、如是說：『我於一",
    "T02n0099_034:0249b14": "忍、一不忍』。火種！若言一切忍者，此見與貪",
    "T02n0099_034:0249b15": "俱生，非不貪；與恚俱生，非不恚，與癡俱生，",
    "T02n0099_034:0249b16": "非不癡；繫，不離繫，煩惱，非清淨，樂取，染著",
    "T02n0099_034:0249b17": "生。若如是見：『我一切不忍。』此見非貪俱、非",
    "T02n0099_034:0249b18": "恚俱、非癡俱，清淨非煩惱，離繫非繫，不",
    "T02n0099_034:0249b19": "樂不取，不著生。火種！若如是見：『我一忍、一",
    "T02n0099_034:0249b20": "不忍。』彼若忍者，則有貪，乃至染著生，若如",
    "T02n0099_034:0249b21": "是見不忍者，則離貪，乃至不染著生。「彼多",
    "T02n0099_034:0249b22": "聞聖弟子所學言：『我若作如是見、如是說：",
    "T02n0099_034:0249b23": "「我一切忍。」則為二者所責、所詰。何等二種？謂",
    "T02n0099_034:0249b24": "一切不忍，及一忍、一不忍，則為此等所責。責",
    "T02n0099_034:0249b25": "故詰，詰故害，彼見責、見詰、見害故，則捨所",
    "T02n0099_034:0249b26": "見，餘見則不復生。如是斷見、捨見、離見，餘",
    "T02n0099_034:0249b27": "見不復相續，不起不生。』「彼多聞聖弟子作",
    "T02n0099_034:0249b28": "如是學：『我若如是見、如是說：「我一切不忍。」",
    "T02n0099_034:0249b29": "者，則有二種二詰。何等為二？謂我一切",
    "T02n0099_034:0249c01": "忍，及一忍、一不忍。如是二責二詰，乃至不相",
    "T02n0099_034:0249c02": "續，不起不生。』「彼多聞聖弟子作如是學：『我",
    "T02n0099_034:0249c03": "若作如是見、如是說：「一忍、一不忍。」則有",
    "T02n0099_034:0249c04": "二責二詰。何等二？謂如是見、如是說：「我一",
    "T02n0099_034:0249c05": "切忍，及一切不忍。」如是二責，乃至不相續，",
    "T02n0099_034:0249c06": "不起不生。』「復次，火種！如是身色麁四大，聖",
    "T02n0099_034:0249c07": "弟子當觀無常、觀生滅、觀離欲、觀滅盡、",
    "T02n0099_034:0249c08": "觀捨。若聖弟子觀無常、觀滅、觀離欲、觀滅",
    "T02n0099_034:0249c09": "盡、觀捨住者，於彼身、身欲、身念、身愛、身",
    "T02n0099_034:0249c10": "染、身著，永滅不住。「火種！有三種受，謂苦受、",
    "T02n0099_034:0249c11": "樂受、不苦不樂受。此三種受，何因？何集？何",
    "T02n0099_034:0249c12": "生？何轉？謂此三受觸因、觸集、觸生、觸轉。彼彼",
    "T02n0099_034:0249c13": "觸集，則受集；彼彼觸滅，則受滅，寂靜、清涼、永",
    "T02n0099_034:0249c14": "盡。彼於此三受，覺苦、覺樂、覺不苦不樂。彼",
    "T02n0099_034:0249c15": "彼受若集、若滅、若味、若患、若出如實知；如實",
    "T02n0099_034:0249c16": "知已，即於彼受觀察無常、觀生滅、觀離",
    "T02n0099_034:0249c17": "欲、觀滅盡、觀捨。彼於身分齊受覺如實知，",
    "T02n0099_034:0249c18": "於命分齊受覺如實知，若彼身壞命終後，即",
    "T02n0099_034:0249c19": "於爾時一切受永滅、無餘永滅。彼作是",
    "T02n0099_034:0249c20": "念：『樂受覺時，其身亦壞；苦受覺時，其身亦壞；",
    "T02n0099_034:0249c21": "不苦不樂受覺時，其身亦壞，悉為苦邊。於",
    "T02n0099_034:0249c22": "彼樂覺，離繫不繫；於彼苦覺，離繫不繫；",
    "T02n0099_034:0249c23": "於不苦不樂覺，離繫不繫。於何離繫？離",
    "T02n0099_034:0249c24": "於貪欲、瞋恚、愚癡，離於生、老、病、死、憂、悲、惱、苦，",
    "T02n0099_034:0249c25": "我說斯等，名為離苦。』」當於爾時，尊者舍利",
    "T02n0099_034:0249c26": "弗受具足始經半月。時，尊者舍利弗住於",
    "T02n0099_034:0249c27": "佛後，執扇扇佛。時，尊者舍利弗作是念：「世",
    "T02n0099_034:0249c28": "尊歎說於彼彼法，斷欲、離欲，欲滅盡、欲捨。」爾",
    "T02n0099_034:0249c29": "時，尊者舍利弗即於彼彼法觀察無常，觀",
    "T02n0099_034:0250a01": "生滅、觀離欲、觀滅盡、觀捨，不起諸漏，心",
    "T02n0099_034:0250a02": "得解脫。爾時，長爪外道出家遠塵離垢，得法",
    "T02n0099_034:0250a03": "眼淨。長爪外道出家見法、得法、覺法、入法、",
    "T02n0099_034:0250a04": "度諸疑惑，不由他度，入正法、律，得無所",
    "T02n0099_034:0250a05": "畏，即從坐起，整衣服，為佛作禮，合掌白佛：",
    "T02n0099_034:0250a06": "「願得於正法、律出家、受具足，於佛法中修",
    "T02n0099_034:0250a07": "諸梵行。」佛告長爪外道出家：「汝得於正法、",
    "T02n0099_034:0250a08": "律出家、受具足，成比丘分。」即得善來比丘",
    "T02n0099_034:0250a09": "出家，彼思惟：「所以善男子剃除鬚髮，著袈",
    "T02n0099_034:0250a10": "裟衣，正信非家，出家學道……。」乃至心善解脫，",
    "T02n0099_034:0250a11": "得阿羅漢。佛說是經已，尊者舍利弗、尊者",
    "T02n0099_034:0250a12": "長爪聞佛所說，歡喜奉行。",
    "T02n0099_034:0250a13": "雜阿含經卷第三十四"
}