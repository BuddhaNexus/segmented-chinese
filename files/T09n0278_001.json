{
    "T09n0278_001:0395a03": "大方廣佛華嚴經卷第一",
    "T09n0278_001:0395a05": "東晉天竺三藏佛馱跋陀羅譯",
    "T09n0278_001:0395a06": "世間淨眼品第一之一",
    "T09n0278_001:0395a07": "如是我聞：一時，佛在摩竭提國寂滅道場始",
    "T09n0278_001:0395a08": "成正覺。其地金剛具足嚴淨，眾寶雜華以為",
    "T09n0278_001:0395a09": "莊飾，上妙寶輪圓滿清淨，無量妙色種種",
    "T09n0278_001:0395a10": "莊嚴，猶如大海寶幢幡蓋光明照耀；妙香",
    "T09n0278_001:0395a11": "華鬘，周匝圍遶，七寶羅網彌覆其上，雨無",
    "T09n0278_001:0395a12": "盡寶顯現自在，諸雜寶樹華葉光茂，佛神力",
    "T09n0278_001:0395a13": "故；令此場地廣博嚴淨，光明普照，一切奇特",
    "T09n0278_001:0395a14": "妙寶積聚。無量善根莊嚴道場，其菩提樹",
    "T09n0278_001:0395a15": "高顯殊特，清淨瑠璃以為其幹，妙寶枝條莊",
    "T09n0278_001:0395a16": "嚴清淨，寶葉垂布猶如重雲。雜色寶華間錯",
    "T09n0278_001:0395a17": "其間，如意摩尼以為其果，樹光普照十方世",
    "T09n0278_001:0395a18": "界，種種現化施作佛事，不可盡極，普現大",
    "T09n0278_001:0395a19": "乘菩薩道教，佛神力故；常出一切眾妙之音，",
    "T09n0278_001:0395a20": "讚揚如來無量功德，不可思議；師子之座，猶",
    "T09n0278_001:0395a21": "如大海，眾妙寶華而為嚴飾，流光如雲，周",
    "T09n0278_001:0395a22": "遍普照無數菩薩大海之藏，大音遠震，不",
    "T09n0278_001:0395a23": "可思議。如來光明逾摩尼尊，彌覆其上，",
    "T09n0278_001:0395a24": "種種變化施作佛事，一切悉覩無所罣礙；",
    "T09n0278_001:0395a25": "於一念頃，一切現化充滿法界。如來妙藏",
    "T09n0278_001:0395a26": "無不遍至無量眾寶莊嚴寶臺，如來處此",
    "T09n0278_001:0395a27": "寶師子座，於一切法成最正覺。了三世法",
    "T09n0278_001:0395a28": "平等智身，普入一切世間之身，妙音遍至",
    "T09n0278_001:0395a29": "一切世界，不可窮盡，猶如虛空，平等法相",
    "T09n0278_001:0395b01": "智慧行處；猶如虛空，等心隨順一切眾生。",
    "T09n0278_001:0395b02": "其身遍坐一切道場，悉知一切眾生所行，智",
    "T09n0278_001:0395b03": "慧日光照除眾冥，悉能顯現諸佛國土。普放",
    "T09n0278_001:0395b04": "三世智海光明照淨境界，無量光明充滿十",
    "T09n0278_001:0395b05": "方，不壞法雲遍覆一切。以力無畏顯現無",
    "T09n0278_001:0395b06": "量自在力光，開方便門教化眾生，悉能普",
    "T09n0278_001:0395b07": "現一切眾會。猶如虛空，而無來去。了達一",
    "T09n0278_001:0395b08": "切無有自性，隨順諸法平等之相。一切光",
    "T09n0278_001:0395b09": "明普現三世諸佛所行諸佛世界，猶如大",
    "T09n0278_001:0395b10": "海，不可思議，音聲語言悉能隨順。",
    "T09n0278_001:0395b11": "與十佛世界微塵數等大菩薩俱，其名曰：普",
    "T09n0278_001:0395b12": "賢菩薩、普德智光菩薩、普明師子菩薩、普勝",
    "T09n0278_001:0395b13": "寶光菩薩、普德海幢菩薩、普慧光照菩薩、普",
    "T09n0278_001:0395b14": "寶華幢菩薩、普勝軟音菩薩、普淨德焰菩薩、",
    "T09n0278_001:0395b15": "普相光明菩薩、大光海月菩薩、雲音海藏菩",
    "T09n0278_001:0395b16": "薩、德寶勝月菩薩、淨慧光焰自在王菩薩、超",
    "T09n0278_001:0395b17": "趣華光菩薩、無量智雲日光菩薩、大力精進",
    "T09n0278_001:0395b18": "金剛菩薩、香焰光幢菩薩、月德妙音菩薩、光",
    "T09n0278_001:0395b19": "明尊德菩薩，與如是等諸菩薩俱，皆是盧",
    "T09n0278_001:0395b20": "舍那佛宿世善友；一切成就功德大海，諸波",
    "T09n0278_001:0395b21": "羅蜜周滿普照，慧眼清淨，等觀三世，於諸三",
    "T09n0278_001:0395b22": "昧具足明淨；辯才大海深廣無盡，普現諸佛",
    "T09n0278_001:0395b23": "功德光耀；善知一切眾生心行，如應調伏，",
    "T09n0278_001:0395b24": "以金剛智普照境界；同一法性，覺慧廣大，",
    "T09n0278_001:0395b25": "甚深智境，靡不明達，住於一地，普攝一切",
    "T09n0278_001:0395b26": "諸地功德，無上智願皆已成滿，具足如來深",
    "T09n0278_001:0395b27": "廣密教，悉得一切佛所共法，皆同如來行地、",
    "T09n0278_001:0395b28": "德力，一切三昧海門皆得自在，於眾生海",
    "T09n0278_001:0395b29": "如應示現，隨其所行，善能建立。善入一切",
    "T09n0278_001:0395c01": "諸法之海，迴轉總持如來一切功德法海，充",
    "T09n0278_001:0395c02": "滿其身；遍遊一切佛世界海，出生一切淨土",
    "T09n0278_001:0395c03": "願海，悉得諸佛達未來際方便智慧；一切",
    "T09n0278_001:0395c04": "如來坐道場者，普能往詣禮事供養，悉得",
    "T09n0278_001:0395c05": "一切普賢願海，於諸眾生智身滿足。復有佛",
    "T09n0278_001:0395c06": "世界微塵數金剛力士，其名曰：堅固光耀力",
    "T09n0278_001:0395c07": "士、日光耀力士、須彌華力士、淨雲音力士、阿",
    "T09n0278_001:0395c08": "修羅主力士、勝光明力士、樹音聲力士、師",
    "T09n0278_001:0395c09": "子王力士、淳厚光藏力士、珠髻華光力士，與",
    "T09n0278_001:0395c10": "如是等諸力士俱，已於阿僧祇劫發大誓",
    "T09n0278_001:0395c11": "願，侍衛諸佛。佛願行處皆已具足，無量功德",
    "T09n0278_001:0395c12": "皆已清淨，悉行深廣三昧境界，無量神力，佛",
    "T09n0278_001:0395c13": "所遊處無不遍至，皆悉能行不可思議解脫",
    "T09n0278_001:0395c14": "境界，處一切眾，其身殊特無能映蔽，隨諸",
    "T09n0278_001:0395c15": "眾生所應度者，能現其身如應化之。復有",
    "T09n0278_001:0395c16": "佛世界微塵數諸道場神，其名曰：淨莊嚴神、",
    "T09n0278_001:0395c17": "寶積光明神、吼音聲神、雨眾華神、莊嚴寶光",
    "T09n0278_001:0395c18": "神、善超香神、金色雲神、樂華樹神、莊嚴光神，",
    "T09n0278_001:0395c19": "與如是等道場神俱，皆於先佛造立願行。",
    "T09n0278_001:0395c20": "復與佛世界微塵數諸龍神俱，其名曰：摩尼",
    "T09n0278_001:0395c21": "光龍、雜莊嚴龍、喜寶光龍、淨身光龍、香莊嚴",
    "T09n0278_001:0395c22": "龍、寶目光龍，如是一切，皆於過去不可思議",
    "T09n0278_001:0395c23": "阿僧祇劫，常為如來莊嚴法堂。復與佛世",
    "T09n0278_001:0395c24": "界微塵數諸地神俱，其名曰：淨華光神、善思",
    "T09n0278_001:0395c25": "光明神、雜華莊嚴神、散寶焰神、隨時樂觀神、",
    "T09n0278_001:0395c26": "金眼勝神、毛孔散香神、應時和音神，如是一",
    "T09n0278_001:0395c27": "切，皆同德本，於過去佛所普修願行。復與",
    "T09n0278_001:0395c28": "不可思議諸樹神俱，其名曰：雜華雲神、雜種",
    "T09n0278_001:0395c29": "光神、淨勝光神、垂莊嚴神、莊嚴光神、樂和音",
    "T09n0278_001:0396a01": "神、普勝等神、華果味神，如是一切，皆悉成",
    "T09n0278_001:0396a02": "就大喜普照。復與無邊藥草神俱，其名曰：",
    "T09n0278_001:0396a03": "光焰神、栴檀香神、淨光神，普稱神、普力神、",
    "T09n0278_001:0396a04": "普淨神、普光神、愛香神、勝現神，如是一切，",
    "T09n0278_001:0396a05": "皆悉成就大悲普照。復與無量諸穀神俱，",
    "T09n0278_001:0396a06": "其名曰：勝味神、華淨神、善力神、勢味神、根",
    "T09n0278_001:0396a07": "果神、淨華神、樂淨神、淨光神，如是一切，大",
    "T09n0278_001:0396a08": "喜成就。復與無量諸河神俱，其名曰：普流",
    "T09n0278_001:0396a09": "神、勝洄澓神、洪流聲神、養水性神、淨海光",
    "T09n0278_001:0396a10": "神、普愛神、妙幢神、勝水神、海具光神，如是",
    "T09n0278_001:0396a11": "一切，常能精勤利益眾生。復與不可思議諸",
    "T09n0278_001:0396a12": "海神俱，其名曰：寶勝光明神、金剛慧神、普涌",
    "T09n0278_001:0396a13": "浪神、雜華龍勝神、寶華光明神、須彌莊嚴神、",
    "T09n0278_001:0396a14": "海音聲神，如是一切，以佛無量功德之海而",
    "T09n0278_001:0396a15": "自充滿。復與無量阿僧祇諸火神俱，其名",
    "T09n0278_001:0396a16": "曰：熾然光藏神、熾然光輪神、廣明耀神、無盡",
    "T09n0278_001:0396a17": "神、雜寶勝神、照除諸冥神、焰雲光明神，如",
    "T09n0278_001:0396a18": "是一切，悉為眾生照除闇冥。復與無量諸",
    "T09n0278_001:0396a19": "風神俱，其名曰：無礙照明虛空神、遍超勝",
    "T09n0278_001:0396a20": "神、散須彌神、焰淨味神、淨除味神、發行大音",
    "T09n0278_001:0396a21": "神、樹峯華林神、持世界神，如是一切，皆能",
    "T09n0278_001:0396a22": "和合眾生，令不分散。復與無邊虛空神俱，",
    "T09n0278_001:0396a23": "其名曰：普光淨勝神、無邊深廣神、起風神、離",
    "T09n0278_001:0396a24": "一切障神、廣超神、無對光焰神、無礙力勝神、",
    "T09n0278_001:0396a25": "最上妙音神、示現十方神，如是一切，心皆無",
    "T09n0278_001:0396a26": "垢，堅固淨妙。復與無量主方神俱，其名曰：",
    "T09n0278_001:0396a27": "善住神、充滿神、無量現光神、光莊嚴神、普轉",
    "T09n0278_001:0396a28": "漸行神、不惑轉神、淨遊虛空神、普行世間神、",
    "T09n0278_001:0396a29": "行甚深神，如是一切，皆能善照一切眾生。復",
    "T09n0278_001:0396b01": "與無量主夜神俱，其名曰：妙光神、淨光神、",
    "T09n0278_001:0396b02": "善觀眾生神、靜時堅固神、方便勝具神、生一",
    "T09n0278_001:0396b03": "切樹果神、無盡眷屬神、主知樂淨遊戲神、和",
    "T09n0278_001:0396b04": "諍神、淨福具神，如是一切，於助道法深重",
    "T09n0278_001:0396b05": "愛樂。復與無量主晝神俱，其名曰：現宮殿",
    "T09n0278_001:0396b06": "神、善解安立戰場神、樂莊嚴普勝神、喜華",
    "T09n0278_001:0396b07": "香神、普集勝藥神、樂見王神、淨目高顯普勝",
    "T09n0278_001:0396b08": "神、大悲豔光神、光明善照神、普勝垂華神，如",
    "T09n0278_001:0396b09": "是一切，皆悉信樂正法莊嚴。復與無量阿修",
    "T09n0278_001:0396b10": "羅神俱，其名曰：羅睺羅王、毘摩質多羅王、",
    "T09n0278_001:0396b11": "睒婆利王、明月王、金剛堅錦王、大智慧力王、",
    "T09n0278_001:0396b12": "勝集天女王，如是一切，悉能降伏憍慢放逸。",
    "T09n0278_001:0396b13": "復與無量伽留羅王俱，其名曰：大勇猛力",
    "T09n0278_001:0396b14": "王、無畏寶髻王、勇猛淨眼王、不退莊嚴王、",
    "T09n0278_001:0396b15": "持大海光王、持法堅固王、勝根光明王、充滿",
    "T09n0278_001:0396b16": "普現王、普遊諸方王、普眼等觀王，如是一切，",
    "T09n0278_001:0396b17": "成就方便，廣潤眾生。復與無量緊那羅王",
    "T09n0278_001:0396b18": "俱，其名曰：善慧王、善幢王、雜華行王、離愛",
    "T09n0278_001:0396b19": "慢音王、寶樹光明王、善愛現王、莊嚴光王、善",
    "T09n0278_001:0396b20": "華幢王、勝地王、勝慧王，如是一切，普於眾",
    "T09n0278_001:0396b21": "生精勤勸發，能使樂法。復與無量摩睺羅",
    "T09n0278_001:0396b22": "伽王俱，其名曰：善慧王、淨端嚴音王、眾妙",
    "T09n0278_001:0396b23": "慧聚王、燈幢王、猛光王、師子香熏王、雜瓔珞",
    "T09n0278_001:0396b24": "音王、堅固樂明王，如是一切，普為眾生除",
    "T09n0278_001:0396b25": "諸疑網。復與無量鳩槃荼王俱，其名曰：毘",
    "T09n0278_001:0396b26": "樓勒王、善修幢王、足平鮮白王、能除恐怖王、",
    "T09n0278_001:0396b27": "淨須彌林王、無量淨眼王、無量目門王，如是",
    "T09n0278_001:0396b28": "一切，皆悉修習無礙法門。復與無量鬼神王",
    "T09n0278_001:0396b29": "俱，其名曰：毘沙門王、大音聲王、淨地王、大",
    "T09n0278_001:0396c01": "主王、焰眼王、堅固眼王、莊嚴勝軍王、大富淨",
    "T09n0278_001:0396c02": "身王、須彌力王，如是一切，普能勤護一切眾",
    "T09n0278_001:0396c03": "生。復與無量月身天子俱，其名曰：月天子、",
    "T09n0278_001:0396c04": "曜華天子、勝流莊嚴天子、樂諸世樂天子、眼",
    "T09n0278_001:0396c05": "光天子、淨光天子、普遊淨光天子、星宿王",
    "T09n0278_001:0396c06": "天子、淨覺天子、端嚴善光天子，如是一切，勤",
    "T09n0278_001:0396c07": "以智慧普發眾生無上寶心。復與無量日",
    "T09n0278_001:0396c08": "天子俱，其名曰：日天子、眼焰光天子、須彌",
    "T09n0278_001:0396c09": "光勝天子、淨寶眼天子、勇猛不退天子、妙華",
    "T09n0278_001:0396c10": "鬘光天子、寶覺天子、明眼天子、勝地童天子、",
    "T09n0278_001:0396c11": "普勝光天子，如是一切，皆悉成就清淨善根，",
    "T09n0278_001:0396c12": "常欲饒益一切眾生。復與無量三十三天",
    "T09n0278_001:0396c13": "王俱，其名曰：釋提桓因天王、普稱滿天王、",
    "T09n0278_001:0396c14": "髻目天王、寶光稱天王、樂喜天王、樂念天王、",
    "T09n0278_001:0396c15": "勝音天王、淨華天王，如是一切，皆悉具足",
    "T09n0278_001:0396c16": "清淨善業，能令眾生生淨妙處。復與無量",
    "T09n0278_001:0396c17": "夜摩天王俱，其名曰：善時天王、無盡智天王、",
    "T09n0278_001:0396c18": "妙善化天王、樂樂焰天王、須彌光天王、不思",
    "T09n0278_001:0396c19": "議慧天王、臍輪天王、不思議天王、月姿顏",
    "T09n0278_001:0396c20": "天王、普莊嚴天王，如是一切，皆悉勤修出生",
    "T09n0278_001:0396c21": "歡喜，信樂知足。復與無量兜率天王俱，其",
    "T09n0278_001:0396c22": "名曰：善喜天王、海樂天王、勝德天王、百光明",
    "T09n0278_001:0396c23": "天王、善眼天王、寶山月天王、超勇月天王、金",
    "T09n0278_001:0396c24": "剛善曜天王、樂超天王，如是一切，皆悉成就",
    "T09n0278_001:0396c25": "念佛三昧。復與不可思議化樂天王俱，其名",
    "T09n0278_001:0396c26": "曰：善化天王、淨光天王、最上雲音天王、妙色",
    "T09n0278_001:0396c27": "莊嚴天王、樂智慧天王、華光月天王、照方天",
    "T09n0278_001:0396c28": "王，如是一切，皆悉成就寂靜法門，調伏眾",
    "T09n0278_001:0396c29": "生。復與無量他化自在天王俱，其名曰：自",
    "T09n0278_001:0397a01": "在轉天王、善眼天王、雜寶冠天王、精進慧天",
    "T09n0278_001:0397a02": "王、眾華音天王、樂光明天王、寂靜處天王、",
    "T09n0278_001:0397a03": "雜色輪天王、智慧妙光天王、大力光天王，如",
    "T09n0278_001:0397a04": "是一切，普皆勤修自在正法。復與不可思議",
    "T09n0278_001:0397a05": "大梵天俱，其名曰：尸棄大梵、智光大梵、善",
    "T09n0278_001:0397a06": "光大梵、普音大梵、隨世音大梵、寂靜方便妙",
    "T09n0278_001:0397a07": "光大梵、淨眼光大梵、柔軟音大梵，如是一切，",
    "T09n0278_001:0397a08": "悉具大慈，度脫眾生，照除熱惱清涼柔軟。",
    "T09n0278_001:0397a09": "復與無量光音天子俱，其名曰：樂光天子、",
    "T09n0278_001:0397a10": "淨光天子、大音天子、樂淨音天子、善思音天",
    "T09n0278_001:0397a11": "子、解脫音天子、深妙音天子、無垢光天子、最",
    "T09n0278_001:0397a12": "高淨光天子，如是一切，安住喜光寂靜法門。",
    "T09n0278_001:0397a13": "復與阿僧祇遍淨天俱，其名曰：淨智王天、現",
    "T09n0278_001:0397a14": "勝天、寂勝天、須彌時天、念淨眼天、無上愛光",
    "T09n0278_001:0397a15": "天、世慧音天、智慧熾然天、樂法化心天、化高",
    "T09n0278_001:0397a16": "天，如是一切，常令眾生安住廣樂。復與無",
    "T09n0278_001:0397a17": "量果實天子俱，其名曰：法華光天、淨堅固",
    "T09n0278_001:0397a18": "天、慧光天、智慧王天、普門慧眼天、不轉愛",
    "T09n0278_001:0397a19": "天、無垢靜光天、淨曜天，如是一切，皆悉善",
    "T09n0278_001:0397a20": "住寂靜意門。復與摩醯首羅天等無量淨居",
    "T09n0278_001:0397a21": "天俱，其名曰：善光天、大主天、大稱光天、功",
    "T09n0278_001:0397a22": "德淨眼天、大智慧光天、不動光音天、善施眼",
    "T09n0278_001:0397a23": "天、樂大乘天、普音聲天、樂稱光天，如是一",
    "T09n0278_001:0397a24": "切，已修無相平等法界，悉在如來大眾海",
    "T09n0278_001:0397a25": "數。於一切眾生悉行平等，無量妙色皆已",
    "T09n0278_001:0397a26": "成就；於十力中能善安住，處一切眾而不",
    "T09n0278_001:0397a27": "傾動，隨所至方無能壞者，如來所乘常現",
    "T09n0278_001:0397a28": "在前。離煩惱障，其心清淨，諸結使山皆已摧",
    "T09n0278_001:0397a29": "滅，覩佛姿顏，無量妙色光明普照。所以者何？",
    "T09n0278_001:0397b01": "如來往昔於無量劫行菩薩道時，以四攝",
    "T09n0278_001:0397b02": "法善攝眾生。於諸如來集諸善根，種種因",
    "T09n0278_001:0397b03": "緣，方便教化立如來道，深植無量如來善",
    "T09n0278_001:0397b04": "根，皆令安立一切智道；逮得無量功德勢",
    "T09n0278_001:0397b05": "力，皆悉成就如來願海。菩薩所行具足清淨，",
    "T09n0278_001:0397b06": "各隨本行，皆得出要，悉由如來光明照故；",
    "T09n0278_001:0397b07": "乘解脫力入如來海，於佛法門悉得自",
    "T09n0278_001:0397b08": "在。",
    "T09n0278_001:0397b09": "善海摩醯首羅天，於法界虛空寂靜方便光",
    "T09n0278_001:0397b10": "明法門，而得自在；大自在稱光明天，於一",
    "T09n0278_001:0397b11": "切法普遊法門，而得自在；功德淨眼天，於",
    "T09n0278_001:0397b12": "一切法不生不滅方便法門，而得自在；大慧",
    "T09n0278_001:0397b13": "光天，於一切法方便智海遊光法門，而得自",
    "T09n0278_001:0397b14": "在；靜光音天，於一切禪無量喜樂普起法門，",
    "T09n0278_001:0397b15": "而得自在；施善眼天，於轉癡畏遊靜法門，",
    "T09n0278_001:0397b16": "而得自在；不思議天，於無量境界入不起法",
    "T09n0278_001:0397b17": "門，而得自在；樂大乘天，於一切法不來不",
    "T09n0278_001:0397b18": "去無所依住法門，而得自在；普雜音天，於",
    "T09n0278_001:0397b19": "佛境界寂靜法門，而得自在；樂稱光天，於",
    "T09n0278_001:0397b20": "無量境界法門，而得自在。爾時善光海大自",
    "T09n0278_001:0397b21": "在天，以如來神力故，觀察一切自在天眾，",
    "T09n0278_001:0397b22": "以偈頌曰：",
    "T09n0278_001:0397b23": "「無盡平等妙法界，　　悉皆充滿如來身，",
    "T09n0278_001:0397b24": "　無取無起永寂滅，　　為一切歸故出世。",
    "T09n0278_001:0397b25": "　諸佛法王出世間，　　能立無上正教法，",
    "T09n0278_001:0397b26": "　如來境界無邊際，　　世間自在稱無上。",
    "T09n0278_001:0397b27": "　佛難思議無倫匹，　　相好光明照十方，",
    "T09n0278_001:0397b28": "　大聖世尊正教道，　　猶如淨眼觀明珠。",
    "T09n0278_001:0397b29": "　一切世間眾生類，　　不能思議佛功德，",
    "T09n0278_001:0397c01": "　消滅一切愚癡闇，　　超昇無上智慧臺。",
    "T09n0278_001:0397c02": "　如來功德難思議，　　眾生見者煩惱滅，",
    "T09n0278_001:0397c03": "　得見不動自在尊，　　能生無量悅樂心。",
    "T09n0278_001:0397c04": "　眾生大海癡蔽心，　　為現寂靜微妙法，",
    "T09n0278_001:0397c05": "　能然無上智慧燈，　　是則方便真淨眼。",
    "T09n0278_001:0397c06": "　如來清淨妙色身，　　悉能顯現遍十方，",
    "T09n0278_001:0397c07": "　此身非有無所依，　　如是見佛真實觀。",
    "T09n0278_001:0397c08": "　如來音聲無罣礙，　　應受化者無不聞，",
    "T09n0278_001:0397c09": "　湛然不動無往返，　　是名善慧樂法門。",
    "T09n0278_001:0397c10": "　一切十方無邊佛，　　寂靜法門天人主，",
    "T09n0278_001:0397c11": "　如來光明靡不照，　　是莊嚴幢妙法門。",
    "T09n0278_001:0397c12": "　佛於無邊諸劫海，　　常求正覺悟眾生，",
    "T09n0278_001:0397c13": "　無量方便化一切，　　清淨廣稱如是見。」",
    "T09n0278_001:0397c14": "復有樂業光明天王，於觀一切眾生諸根法",
    "T09n0278_001:0397c15": "雲法門，而得自在；淨堅固天，於一切佛妙",
    "T09n0278_001:0397c16": "色方便念觀法門，而得自在；樂樂天王，於",
    "T09n0278_001:0397c17": "一毛孔見不思議諸佛國土境界法門，而得",
    "T09n0278_001:0397c18": "自在；普門慧眼天，於入普門觀察法界法門，",
    "T09n0278_001:0397c19": "而得自在；不轉愛天，於轉一切眾生處處受",
    "T09n0278_001:0397c20": "生法門，而得自在；善慧光天，於入一切世",
    "T09n0278_001:0397c21": "間境界不可思議法門，而得自在；無垢淨光",
    "T09n0278_001:0397c22": "天，於一切眾生一切法中出要法門，而得自",
    "T09n0278_001:0397c23": "在；無垢光天，於受化者能使入佛境界法門，",
    "T09n0278_001:0397c24": "而得自在。爾時，樂業光明天王承佛神力，",
    "T09n0278_001:0397c25": "觀察一切果實天眾，以偈頌曰：",
    "T09n0278_001:0397c26": "「一切佛境界，　　甚深難思議，",
    "T09n0278_001:0397c27": "　諸餘眾生類，　　莫能測量者。",
    "T09n0278_001:0397c28": "　如來善開導，　　無量諸群生，",
    "T09n0278_001:0397c29": "　能令悉願樂，　　志求無上道。",
    "T09n0278_001:0398a01": "　佛以神通力，　　住世普開化，",
    "T09n0278_001:0398a02": "　一切眾生類，　　各隨其所聞，",
    "T09n0278_001:0398a03": "　癡惑障永除，　　慧命淨無穢，",
    "T09n0278_001:0398a04": "　能覩諸如來，　　眾妙淨法海。",
    "T09n0278_001:0398a05": "　諸法真實相，　　寂滅無所依，",
    "T09n0278_001:0398a06": "　如來方便力，　　能為眾生現。",
    "T09n0278_001:0398a07": "　如來於諸法，　　無性無所依，",
    "T09n0278_001:0398a08": "　而能現眾像，　　顯相猶明燈。",
    "T09n0278_001:0398a09": "　以諸緣譬諭，　　方便隨所樂，",
    "T09n0278_001:0398a10": "　為現諸如來，　　智慧神通力。",
    "T09n0278_001:0398a11": "　因悟各異門，　　無量難思議，",
    "T09n0278_001:0398a12": "　為建正法幢，　　令入功德海。",
    "T09n0278_001:0398a13": "　如來神通力，　　能於一毛孔，",
    "T09n0278_001:0398a14": "　各為眾演說，　　無上寂滅法。",
    "T09n0278_001:0398a15": "　一一諸如來，　　各為其眷屬，",
    "T09n0278_001:0398a16": "　顯法無量門，　　功德之大海，",
    "T09n0278_001:0398a17": "　皆悉師子吼，　　演說諸佛法，",
    "T09n0278_001:0398a18": "　是則大智尊，　　無上方便力。",
    "T09n0278_001:0398a19": "　十方諸佛土，　　一切群生類，",
    "T09n0278_001:0398a20": "　悉能為彼現，　　如來之正法。",
    "T09n0278_001:0398a21": "　如來未曾有，　　去來之異相，",
    "T09n0278_001:0398a22": "　皆令彼歡喜，　　不退慧境界。",
    "T09n0278_001:0398a23": "　如來為眾生，　　普現業報相，",
    "T09n0278_001:0398a24": "　猶若日光照，　　眾像靡不現。",
    "T09n0278_001:0398a25": "　又為彼眾生，　　演說寂滅法，",
    "T09n0278_001:0398a26": "　令彼見真實，　　甚深智慧處。",
    "T09n0278_001:0398a27": "　如來自觀察，　　甚深微妙義，",
    "T09n0278_001:0398a28": "　隨彼眾生根，　　普雨甘露法。",
    "T09n0278_001:0398a29": "　為開諸法門，　　無量難思議，",
    "T09n0278_001:0398b01": "　悉歸入寂滅，　　平等真實觀。",
    "T09n0278_001:0398b02": "　無數無量劫，　　廣修習大悲，",
    "T09n0278_001:0398b03": "　逮成等正覺，　　度脫群生類。",
    "T09n0278_001:0398b04": "　普雨甘露法，　　隨器皆充滿，",
    "T09n0278_001:0398b05": "　如龍興慶雲，　　等雨於一切。」",
    "T09n0278_001:0398b06": "復有淨智天王，於觀察眾生善根法門，而",
    "T09n0278_001:0398b07": "得自在；顯妙天王，於一切有覺照法門，而",
    "T09n0278_001:0398b08": "得自在；勝妙天王，於總持辯才法門，而得",
    "T09n0278_001:0398b09": "自在；普燈天王，於樂佛出世解脫法門，而",
    "T09n0278_001:0398b10": "得自在；智焰天王，於一切眾生甚深法中能",
    "T09n0278_001:0398b11": "生歡喜法門，而得自在；樂化天王，於化菩",
    "T09n0278_001:0398b12": "薩功德周備入無盡法門，而得自在；踊化天",
    "T09n0278_001:0398b13": "王，於普觀無量苦惱眾生慈悲智滿法門，而",
    "T09n0278_001:0398b14": "得自在。爾時，淨智天王承佛神力，普觀遍",
    "T09n0278_001:0398b15": "淨天眾，以偈頌曰：",
    "T09n0278_001:0398b16": "「諸佛正法無障礙，　　周滿十方無量界，",
    "T09n0278_001:0398b17": "　現佛境界難思議，　　離垢法門無量海。",
    "T09n0278_001:0398b18": "　如來處世無所依，　　法身清淨無起滅，",
    "T09n0278_001:0398b19": "　而能照現無量土，　　一切悉見天中天。",
    "T09n0278_001:0398b20": "　無量劫海修方便，　　光明普照十方界，",
    "T09n0278_001:0398b21": "　清淨法界如如住，　　寂滅微妙最無上。",
    "T09n0278_001:0398b22": "　眾生愚癡瞽心目，　　無眼輪迴生死中，",
    "T09n0278_001:0398b23": "　如來導以清淨道，　　開示無上最勝門。",
    "T09n0278_001:0398b24": "　如來所乘無上道，　　一切眾生莫能思，",
    "T09n0278_001:0398b25": "　佛現一切妙色門，　　善念樂觀淨眼見。",
    "T09n0278_001:0398b26": "　佛說微妙總持門，　　如一切剎微塵等，",
    "T09n0278_001:0398b27": "　調伏一切眾生故，　　清淨慧眼能照見。",
    "T09n0278_001:0398b28": "　如來出世甚難值，　　無量億劫時一遇，",
    "T09n0278_001:0398b29": "　離諸難處適眾會，　　唯佛世尊能應時。",
    "T09n0278_001:0398c01": "　一切眾生難思議，　　佛能悉現淨妙法，",
    "T09n0278_001:0398c02": "　覩見如來無量德，　　猶如明照見眾像。",
    "T09n0278_001:0398c03": "　三世諸佛所得法，　　教化眾生難思議，",
    "T09n0278_001:0398c04": "　悉觀念此功德已，　　樂法踊躍大歡喜。",
    "T09n0278_001:0398c05": "　眾生沒在煩惱海，　　愚癡邪濁大恐怖，",
    "T09n0278_001:0398c06": "　佛以慈悲究竟度，　　見淨境界如天幢。",
    "T09n0278_001:0398c07": "　佛放無量大光明，　　一一光明無量佛，",
    "T09n0278_001:0398c08": "　無數方便皆悉現，　　化度一切眾生類。」",
    "T09n0278_001:0398c09": "復有愛樂天子，於寂靜愛樂滅眾生苦法門，",
    "T09n0278_001:0398c10": "而得自在；妙雜光天，於諸眾生心淨離垢廣",
    "T09n0278_001:0398c11": "修德海法門，而得自在；自在音天，於一切",
    "T09n0278_001:0398c12": "眾生一劫所修功德於一念中出生法門，而",
    "T09n0278_001:0398c13": "得自在；勝念智天，於世間生、住、滅種種清淨",
    "T09n0278_001:0398c14": "功德法門，而得自在；淨樂音天，於一切菩",
    "T09n0278_001:0398c15": "薩在兜率宮廣說供養法門，而得自在；善思",
    "T09n0278_001:0398c16": "音天，於一劫中說諸地義以一念頃悉能受",
    "T09n0278_001:0398c17": "說法門，而得自在；解脫光音天，於莊嚴道",
    "T09n0278_001:0398c18": "場法門，而得自在；甚深音天，於無盡神足",
    "T09n0278_001:0398c19": "諸功德海法門，而得自在；離垢稱天，於一",
    "T09n0278_001:0398c20": "切佛諸功德海境界法門，而得自在；出淨光",
    "T09n0278_001:0398c21": "天，於過去諸佛願力所持歡喜功德力藏法",
    "T09n0278_001:0398c22": "門，而得自在。爾時，光音天子承佛神力，遍",
    "T09n0278_001:0398c23": "觀光音天眾，以偈頌曰：",
    "T09n0278_001:0398c24": "「我憶如來過去行，　　我行供養亦憶念，",
    "T09n0278_001:0398c25": "　如本所修清淨喜，　　佛光明故今悉見。",
    "T09n0278_001:0398c26": "　如來無垢莊嚴身，　　增長眾生清淨心，",
    "T09n0278_001:0398c27": "　安住慈悲喜捨中，　　是名莊嚴淨法門。",
    "T09n0278_001:0398c28": "　如來廣大方便法，　　無量劫海所修集，",
    "T09n0278_001:0398c29": "　彼生滅法如如相，　　法主音聲方便門。",
    "T09n0278_001:0399a01": "　如來神力遍十方，　　普照無量諸佛剎，",
    "T09n0278_001:0399a02": "　十方諸佛皆悉現，　　勝念方便滅愚癡。",
    "T09n0278_001:0399a03": "　無量剎海塵數佛，　　供養恭敬生歡喜，",
    "T09n0278_001:0399a04": "　故能斷除群生闇，　　是名妙音勝境界。",
    "T09n0278_001:0399a05": "　無量劫海甚彌曠，　　說方便地無倫匹，",
    "T09n0278_001:0399a06": "　所演妙法無窮盡，　　心方便門得自在。",
    "T09n0278_001:0399a07": "　如來無量自在力，　　於念念中普示現，",
    "T09n0278_001:0399a08": "　降神成道權無量，　　是則名為妙法門。",
    "T09n0278_001:0399a09": "　佛持深廣無與等，　　神足示現不可量，",
    "T09n0278_001:0399a10": "　能令諸根悉清淨，　　得住甚深微妙地。",
    "T09n0278_001:0399a11": "　如來智慧無邊際，　　行淨無比無罣礙，",
    "T09n0278_001:0399a12": "　普見一切兩足尊，　　無上離垢稱方便。",
    "T09n0278_001:0399a13": "　於過去世菩薩時，　　供養無量諸佛海，",
    "T09n0278_001:0399a14": "　立大誓願難思議，　　是故逮得無上智。」",
    "T09n0278_001:0399a15": "復有尸棄大梵天，於照現諸法入不思議法",
    "T09n0278_001:0399a16": "門，而得自在；智光明梵，於一切禪等觀寂",
    "T09n0278_001:0399a17": "靜善住法門，而得自在；智光心梵，於照諸",
    "T09n0278_001:0399a18": "法不可思議入方便法門，而得自在；普音雲",
    "T09n0278_001:0399a19": "梵，於一切佛妙音聲海平等度入法門，而得",
    "T09n0278_001:0399a20": "自在；應時音梵，於攝伏眾生最勝法門，而",
    "T09n0278_001:0399a21": "得自在；寂靜光梵，於一切剎能起安住分別",
    "T09n0278_001:0399a22": "諸法法門，而得自在；喜光梵，於無量方便",
    "T09n0278_001:0399a23": "化眾生法門，而得自在；堅固梵，於諸法淨",
    "T09n0278_001:0399a24": "相住寂行法門，而得自在；樂目光梵，於一",
    "T09n0278_001:0399a25": "切有無來無去無所依止勇猛法門，而得自",
    "T09n0278_001:0399a26": "在；柔軟音梵，於無盡法隨行普照法門，而",
    "T09n0278_001:0399a27": "得自在。爾時，尸棄大梵承佛神力，遍觀一",
    "T09n0278_001:0399a28": "切諸大梵眾，以偈頌曰：",
    "T09n0278_001:0399a29": "「佛身清淨常寂然，　　普照十方諸世界，",
    "T09n0278_001:0399b01": "　寂滅無相無照現，　　見佛身相如浮雲。",
    "T09n0278_001:0399b02": "　一切眾生莫能測，　　如來法身禪境界，",
    "T09n0278_001:0399b03": "　無量方便難思議，　　是智慧光照法門。",
    "T09n0278_001:0399b04": "　一佛剎塵諸法海，　　一音演說悉無餘，",
    "T09n0278_001:0399b05": "　此辯塵劫演不盡，　　是名光照心法門。",
    "T09n0278_001:0399b06": "　如來妙音深滿足，　　眾生隨類悉得解，",
    "T09n0278_001:0399b07": "　一切皆謂同其語，　　梵音普至最無上。",
    "T09n0278_001:0399b08": "　十方三世佛所得，　　一切菩薩方便行，",
    "T09n0278_001:0399b09": "　悉於如來身中現，　　而於佛身無分別。",
    "T09n0278_001:0399b10": "　佛身如空不可盡，　　無相無礙普示現，",
    "T09n0278_001:0399b11": "　所可應現如幻化，　　神變淨音靡不周。",
    "T09n0278_001:0399b12": "　佛身無邊如虛空，　　智光淨音亦如是，",
    "T09n0278_001:0399b13": "　佛於諸法無障礙，　　猶如月光照一切。",
    "T09n0278_001:0399b14": "　法王安住妙法堂，　　法身光明無不照，",
    "T09n0278_001:0399b15": "　法性如實無異相，　　是名樂音海法門。」",
    "T09n0278_001:0399b16": "◎復有自在天王，於教化無量眾生藏法門，",
    "T09n0278_001:0399b17": "而得自在；善眼光天，令諸眾生得最上樂法",
    "T09n0278_001:0399b18": "門，而得自在；雜寶冠天，於解眾生無量性欲",
    "T09n0278_001:0399b19": "方便法門，而得自在；精進善慧天，於眾生",
    "T09n0278_001:0399b20": "分別義法門，而得自在；勇妙雜音天，於諸",
    "T09n0278_001:0399b21": "眾生慈念觀察法門，而得自在；光明樂幢天，",
    "T09n0278_001:0399b22": "於諸眾生超出魔事法門，而得自在；淨境界",
    "T09n0278_001:0399b23": "天，於諸眾生念化法門，而得自在；雜色輪",
    "T09n0278_001:0399b24": "天，於念充滿十方諸佛法門，而得自在；智",
    "T09n0278_001:0399b25": "華妙光天，於佛功德自在覺悟充滿念隨順",
    "T09n0278_001:0399b26": "法門，而得自在；大力光天，於離世間境界",
    "T09n0278_001:0399b27": "法門，而得自在。爾時，自在天王承佛神力，",
    "T09n0278_001:0399b28": "遍觀一切自在天眾，以偈頌曰：",
    "T09n0278_001:0399b29": "「如來法身等法界，　　普應眾生悉對現，",
    "T09n0278_001:0399c01": "　如來法王化眾生，　　隨順諸法悉調伏。",
    "T09n0278_001:0399c02": "　世間一切上妙樂，　　聖寂滅樂為最勝，",
    "T09n0278_001:0399c03": "　無垢妙法如來室，　　清淨勝眼如實見。",
    "T09n0278_001:0399c04": "　如來普照諸世間，　　疑地枯林降法雨，",
    "T09n0278_001:0399c05": "　眾生蒙潤疑網除，　　是寶冠幢妙法門。",
    "T09n0278_001:0399c06": "　如來所演一妙音，　　廣大法海說無餘，",
    "T09n0278_001:0399c07": "　佛以一音遍十方，　　是名勝勇善法門。",
    "T09n0278_001:0399c08": "　一切十方諸佛土，　　入佛一毛猶不滿，",
    "T09n0278_001:0399c09": "　佛以大慈如虛空，　　是名清淨慧法門。",
    "T09n0278_001:0399c10": "　一切眾生慢高山，　　佛以十力碎無餘，",
    "T09n0278_001:0399c11": "　佛慈光明照十方，　　是名光幢妙法門。",
    "T09n0278_001:0399c12": "　得覩如來滅癡惑，　　淨見智慧悉充滿，",
    "T09n0278_001:0399c13": "　永離惡趣諸恐怖，　　是名寂境妙法門。",
    "T09n0278_001:0399c14": "　如來毛孔悉放光，　　隨其所應得聞法，",
    "T09n0278_001:0399c15": "　普導眾生至善趣，　　是名善幢妙法門。",
    "T09n0278_001:0399c16": "　一切十方諸佛事，　　此眾一切悉得見，",
    "T09n0278_001:0399c17": "　如來法界滿虛空，　　是名淨華勝法門。",
    "T09n0278_001:0399c18": "　無量劫海諸佛國，　　皆是最勝慧境界，",
    "T09n0278_001:0399c19": "　如來於此無高心，　　是大力幢妙法門。」",
    "T09n0278_001:0399c20": "復有善化天王，於一切法分別化法門，而",
    "T09n0278_001:0399c21": "得自在；靜光時天，於觀一切有及我真實",
    "T09n0278_001:0399c22": "法門，而得自在；化力光天，於諸眾生離癡",
    "T09n0278_001:0399c23": "智慧滿足法門，而得自在；難勝天，於諸佛",
    "T09n0278_001:0399c24": "音聲發起一切歡喜勇猛法門，而得自在；念",
    "T09n0278_001:0399c25": "光天，於一切佛相好功德具足無盡法門，而",
    "T09n0278_001:0399c26": "得自在；踊雲音天，於淨智慧次第憶念過去",
    "T09n0278_001:0399c27": "無量劫法門，而得自在；淨光勝天，於一切",
    "T09n0278_001:0399c28": "眾生長養種種功德智慧法門，而得自在；樂",
    "T09n0278_001:0399c29": "光髻天，於一切空界結跏趺坐無礙法門，而",
    "T09n0278_001:0400a01": "得自在；樂智慧天，於一切方便境界無盡力",
    "T09n0278_001:0400a02": "法門，而得自在；華光髻天，於諸眾生業行",
    "T09n0278_001:0400a03": "苦樂等觀法門，而得自在。爾時，善化天王",
    "T09n0278_001:0400a04": "承佛神力，遍觀化樂天眾，以偈頌曰：",
    "T09n0278_001:0400a05": "「法身於世難思議，　　如來普現應眾生，",
    "T09n0278_001:0400a06": "　緣性無造非真實，　　行業莊嚴現世間。",
    "T09n0278_001:0400a07": "　方便求佛無所有，　　攬之十方不可得，",
    "T09n0278_001:0400a08": "　法身示現無真實，　　出生自在如是見。",
    "T09n0278_001:0400a09": "　無量劫海修諸行，　　斷除眾生愚癡冥，",
    "T09n0278_001:0400a10": "　如來智慧甚清淨，　　是名佛慧除癡力。",
    "T09n0278_001:0400a11": "　一切世界妙音聲，　　悉無能及如來音，",
    "T09n0278_001:0400a12": "　一音遠震遍十方，　　是名勝音妙法門。",
    "T09n0278_001:0400a13": "　一切眾生諸功德，　　不及如來一相福，",
    "T09n0278_001:0400a14": "　佛德如空無邊際，　　是名生光妙法門。",
    "T09n0278_001:0400a15": "　三世無量劫中事，　　世界成敗種種相，",
    "T09n0278_001:0400a16": "　於一毛孔悉能現，　　是名清淨無上智。",
    "T09n0278_001:0400a17": "　求空邊際猶可得，　　佛一毛孔無涯限，",
    "T09n0278_001:0400a18": "　佛德如是不思議，　　是名如來淨知見。",
    "T09n0278_001:0400a19": "　佛於先世無量劫，　　具滿一切波羅蜜，",
    "T09n0278_001:0400a20": "　勤修精進無厭怠，　　是名樂見淨法門。",
    "T09n0278_001:0400a21": "　行業因緣難思議，　　佛為眾生說無餘，",
    "T09n0278_001:0400a22": "　普現諸法淨無穢，　　是名無上深法門。",
    "T09n0278_001:0400a23": "　觀見如來一毛孔，　　一切眾生悉入中，",
    "T09n0278_001:0400a24": "　眾生亦無往來想，　　是名諸方照法門。」◎",
    "T09n0278_001:0400a25": "◎復有兜率天王，於成就諸佛轉法輪法門，",
    "T09n0278_001:0400a26": "而得自在；樂寶髻天，於虛空界淨光法門，",
    "T09n0278_001:0400a27": "而得自在；勝幢天，於廣願海入諸眾生寂靜",
    "T09n0278_001:0400a28": "法門，而得自在；百光明天，於一切法無量",
    "T09n0278_001:0400a29": "無相觀行法門，而得自在；超踊月天，於佛",
    "T09n0278_001:0400b01": "境界超踊覺力法門，而得自在；勝眼光天，",
    "T09n0278_001:0400b02": "於喜修集不可沮壞菩提心法門，而得自",
    "T09n0278_001:0400b03": "在；宿莊嚴天，於諸十方佛調伏眾生方便法",
    "T09n0278_001:0400b04": "門，而得自在；樂靜妙天，於無邊心海念念",
    "T09n0278_001:0400b05": "迴向隨器普現法門，而得自在。爾時，兜率天",
    "T09n0278_001:0400b06": "王承佛神力，遍觀兜率天眾，以偈頌曰：",
    "T09n0278_001:0400b07": "「如來普周等法界，　　為垢眾生出現世，",
    "T09n0278_001:0400b08": "　隨諸所欲為說法，　　是名無上勝法王。",
    "T09n0278_001:0400b09": "　如來宿世無量行，　　清淨願海具足滿，",
    "T09n0278_001:0400b10": "　一切諸法悉周備，　　是名方便勝功德。",
    "T09n0278_001:0400b11": "　如來法身不思議，　　法界法性辯亦然，",
    "T09n0278_001:0400b12": "　光明普照一切法，　　寂靜諸法皆悉現。",
    "T09n0278_001:0400b13": "　眾生癡闇結業障，　　高心放逸馳境界，",
    "T09n0278_001:0400b14": "　如來為說寂滅法，　　歡喜善樂悉能見。",
    "T09n0278_001:0400b15": "　一切世間最上歸，　　救護群生除眾苦，",
    "T09n0278_001:0400b16": "　眾生樂觀無上尊，　　猶如滿月顯高山。",
    "T09n0278_001:0400b17": "　諸佛境界不思議，　　一切法界亦如是，",
    "T09n0278_001:0400b18": "　於諸法力悉究竟，　　定慧方便皆成就。",
    "T09n0278_001:0400b19": "　清淨境界功德海，　　一切眾生有緣者，",
    "T09n0278_001:0400b20": "　聞佛功德發菩提，　　消除塵垢成最勝。",
    "T09n0278_001:0400b21": "　如世界海微塵數，　　諸佛子等悉來集，",
    "T09n0278_001:0400b22": "　供養如來聽受法，　　悉覩法幢方便王。」",
    "T09n0278_001:0400b23": "復有夜摩天王，於諸眾生離憂迴向善根法",
    "T09n0278_001:0400b24": "門，而得自在；悅樂光天，於諸境界法門，而",
    "T09n0278_001:0400b25": "得自在；無盡慧天，於離諸患具大慈悲法",
    "T09n0278_001:0400b26": "門，而得自在；淨莊嚴天，於分別諸根法門，",
    "T09n0278_001:0400b27": "而得自在；持須彌天，於無量總持照明法",
    "T09n0278_001:0400b28": "門，而得自在；不思議慧天，於諸境界業行",
    "T09n0278_001:0400b29": "真實不思議法門，而得自在；臍輪天，於轉",
    "T09n0278_001:0400c01": "法輪調伏眾生法門，而得自在；不思議光天，",
    "T09n0278_001:0400c02": "於眾生界勝眼普觀法門，而得自在；月姿顏",
    "T09n0278_001:0400c03": "天，於諸法實普現法門，而得自在；普音遍",
    "T09n0278_001:0400c04": "觀天，於諸天眾所應施作心淨法門，而得自",
    "T09n0278_001:0400c05": "在。爾時，夜摩天王承佛神力，遍觀夜摩天",
    "T09n0278_001:0400c06": "眾，以偈頌曰：",
    "T09n0278_001:0400c07": "「佛於無量大劫海，　　生死煩惱永已盡，",
    "T09n0278_001:0400c08": "　能教眾生清淨道，　　佛為一切智慧燈。",
    "T09n0278_001:0400c09": "　如來法身甚彌曠，　　周遍十方無涯際，",
    "T09n0278_001:0400c10": "　智慧光明方便力，　　寂滅禪樂亦無邊。",
    "T09n0278_001:0400c11": "　生老病死憂悲苦，　　毒害逼切惱眾生，",
    "T09n0278_001:0400c12": "　為斯等類起慈悲，　　以無盡智示菩提。",
    "T09n0278_001:0400c13": "　如來智慧隨順覺，　　了達三世無障礙，",
    "T09n0278_001:0400c14": "　一切善行悉了知，　　是名樂化明法門。",
    "T09n0278_001:0400c15": "　無量總持無邊際，　　如來辯海無窮盡，",
    "T09n0278_001:0400c16": "　能轉清淨妙法輪，　　是名須彌總持門。",
    "T09n0278_001:0400c17": "　無上大聖一妙身，　　應化周滿一切世，",
    "T09n0278_001:0400c18": "　悉現一切眾生前，　　是名善光勝境界。",
    "T09n0278_001:0400c19": "　眾生一見如來身，　　悉能斷除眾煩惱，",
    "T09n0278_001:0400c20": "　遠離一切諸魔事，　　是名清淨妙境界。",
    "T09n0278_001:0400c21": "　佛於一切大眾海，　　處此眾會悉遍照，",
    "T09n0278_001:0400c22": "　普為眾生雨法雨，　　是名普音稱法門。」◎",
    "T09n0278_001:0400c23": "大方廣佛華嚴經卷第一"
}