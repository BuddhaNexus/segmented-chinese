{
    "X19n0348_001:0576a06": " 維摩詰所說經無我疏序",
    "X19n0348_001:0576a09": "維摩詰所說經者。蓋大乘圓頓教中通方之玅典也。",
    "X19n0348_001:0576a10": "曷以言之。正以如來五時施教。各有專門。如華嚴則",
    "X19n0348_001:0576a11": "專於頓。阿含則專於小。般若則專於空。法華則專於",
    "X19n0348_001:0576a12": "圓。涅槃則專於常。至若方等。則無所專。無所而不專。",
    "X19n0348_001:0576a13": "已為通方之時。適此經說於方等。得無所專。無所而",
    "X19n0348_001:0576a14": "不專之正。故曰。大乘圓頓通方之玅典也。如寶積長",
    "X19n0348_001:0576a15": "者之讚佛偈云。說法不有亦不無。以因緣故諸法生。",
    "X19n0348_001:0576a16": "無我無造無受者。善惡之業亦不亡。此則專於圓。而",
    "X19n0348_001:0576a17": "得兼華嚴法華般若涅槃之教也。又曰。始坐佛樹力",
    "X19n0348_001:0576a18": "降魔。得甘露滅覺道成。以無心意無受行。而悉摧伏",
    "X19n0348_001:0576a19": "諸外道。三轉法輪於大千。其輪本來常清淨。天人得",
    "X19n0348_001:0576a20": "道此為證。三寶於是現世間。此則專於小。而得攝取",
    "X19n0348_001:0576a21": "於阿含之小教也。又曰。佛以一音演說法。眾生隨類",
    "X19n0348_001:0576a22": "各得解。皆謂世尊同其語。斯則神力不共法。至云佛",
    "X19n0348_001:0576a23": "以一音演說法。或有恐畏或歡喜。或生厭離或斷疑。",
    "X19n0348_001:0576a24": "斯則神力不共法。此則正專於方等。而得遍攝圓頓",
    "X19n0348_001:0576b01": "秘密不定大乘諸教矣。故曰。無所專無所而不專也。",
    "X19n0348_001:0576b02": "或送難曰。此經既無所專。無所而不專。豈亦具足偏",
    "X19n0348_001:0576b03": "漸諸小教乎。對曰。非然也。既曰無所專。豈專於小及",
    "X19n0348_001:0576b04": "偏漸。然而又曰無所不專。則是破小以成大。融偏以",
    "X19n0348_001:0576b05": "歸圓。會漸以為頓。如須彌攝色。咸成帝青。如意雨珍。",
    "X19n0348_001:0576b06": "悉為寶藏。無所專。無所而不專。其在是乎。此非囈言。",
    "X19n0348_001:0576b07": "入經自見。讀是經者。儻一遇此。苟能以是而融會之。",
    "X19n0348_001:0576b08": "則若大若小。若圓若偏。莫不歸於此經了義之正轍",
    "X19n0348_001:0576b09": "也。關中師弟。業存成解。陳隋智者。疏已云亡。然而淨",
    "X19n0348_001:0576b10": "名玄義。既昭昭而可觀。性具法門。又瞭然而在目。是",
    "X19n0348_001:0576b11": "以不遺先見。而語義具存。第遇關鍵未開。則聊運鋼",
    "X19n0348_001:0576b12": "椎。肯綮不解。則稍進牛刀。將與五百長者而出色。復",
    "X19n0348_001:0576b13": "請釋迦善逝以解頤。題之為維摩詰所說經無我疏。",
    "X19n0348_001:0576b14": "意用儒童之不我。以御龜氏之二無。獨不委閱者。果",
    "X19n0348_001:0576b15": "以老僧之疏為奚如也。",
    "X19n0348_001:0576b16": "皇明天啟五年歲次乙丑季春望前五日天台山幽",
    "X19n0348_001:0576b17": "溪沙門傳燈下筆於楞嚴壇東方之不瞬堂",
    "X19n0348_001:0576b19": "(佛祖統紀螺溪大師本傳云天台教迹遠自安",
    "X19n0348_001:0576b20": "史挺亂近從會昌焚毀殘碑斷簡傳者無憑師",
    "X19n0348_001:0576b21": "每痛念力網羅之先於金華古藏僅得淨名一",
    "X19n0348_001:0576b22": "疏後因吳越王遣使十人往日本國求取教典",
    "X19n0348_001:0576b23": "既回王為建寺螺溪扁曰定慧賜號淨光淨光",
    "X19n0348_001:0576b24": "將此疏傳寶雲寶雲傳四明四明曾作略疏以",
    "X19n0348_001:0576b25": "流行之因知餘之教典雖流散海東淨名舊疏",
    "X19n0348_001:0576b26": "中國無恙)。",
    "X19n0348_001:0576c04": "維摩經無我疏目次",
    "X19n0348_001:0576c05": "卷第一",
    "X19n0348_001:0576c06": "自序佛國品第一",
    "X19n0348_001:0576c07": "卷第二",
    "X19n0348_001:0576c08": "佛國品之二",
    "X19n0348_001:0576c09": "卷第三",
    "X19n0348_001:0576c10": "佛國品之三",
    "X19n0348_001:0576c11": "卷第四",
    "X19n0348_001:0576c12": "方便品第二弟子品第三",
    "X19n0348_001:0576c13": "卷第五",
    "X19n0348_001:0576c14": "弟子品之二",
    "X19n0348_001:0576c15": "卷第六",
    "X19n0348_001:0576c16": "菩薩品第四",
    "X19n0348_001:0576c17": "卷第七",
    "X19n0348_001:0576c18": "問疾品第五不思議品第六",
    "X19n0348_001:0576c19": "卷第八",
    "X19n0348_001:0576c20": "觀眾生品第七",
    "X19n0348_001:0576c21": "卷第九",
    "X19n0348_001:0576c22": "佛道品第八",
    "X19n0348_001:0576c23": "卷第十",
    "X19n0348_001:0576c24": "入不二法門品第九",
    "X19n0348_001:0577a01": "卷第十一",
    "X19n0348_001:0577a02": "香積佛品第十菩薩行品第十一",
    "X19n0348_001:0577a03": "卷第十二",
    "X19n0348_001:0577a04": "見阿閦佛品第十二法供養品第十三",
    "X19n0348_001:0577a05": "囑累品第十四",
    "X19n0348_001:0577a07": "維摩經無我疏目次(終)",
    "X19n0348_001:0577a13": "維摩詰所說經無我疏卷第一",
    "X19n0348_001:0577a15": "天台山幽溪沙門　傳燈　著",
    "X19n0348_001:0577a16": "將釋此經。先定序品有無。次方入經疏解。夫經之",
    "X19n0348_001:0577a17": "有品。則義趣不紊。品之有序。則理緒可抽。矧通別",
    "X19n0348_001:0577a18": "二序。羣帙攸同。若法華之先敷六瑞。金光之預夢",
    "X19n0348_001:0577a19": "金鼓。故得一期宣演。大綱可提。則序品之設。諸經",
    "X19n0348_001:0577a20": "之所同尚者也。獨此經之初。即冠以佛國一品。而",
    "X19n0348_001:0577a21": "入經敷演五事之後。長者獻蓋。而神用叵測。伽陀",
    "X19n0348_001:0577a22": "讚頌。而雜糅翩翩。豈非通別二序爛然可別。今不",
    "X19n0348_001:0577a23": "安者。要非集經之罔立。疑是翻譯之脫訛。蓋品之",
    "X19n0348_001:0577a24": "名第。或自唱如梵網。或結集置如大品。或譯人添",
    "X19n0348_001:0577b01": "如羅什。今欲義增。復慮獲罪。將欲已之。似於疏釋",
    "X19n0348_001:0577b02": "有乖義門。故於經文。仍其舊貴。而於疏解。乃義立",
    "X19n0348_001:0577b03": "之。即四明大師甞亦有云。淨名經以佛國因果為",
    "X19n0348_001:0577b04": "正宗。既無序品。諸師乃將佛國半品而為序分。是",
    "X19n0348_001:0577b05": "則古人亦約義分之。準常科為三分。初序分。二正",
    "X19n0348_001:0577b06": "宗分。三流通分。初序分為二。始於如是等五事。通",
    "X19n0348_001:0577b07": "序也。次於爾時毗耶離城有長者子名曰寶積。訖",
    "X19n0348_001:0577b08": "偈讚稽首如空無所依。別序也。止此方次以正宗",
    "X19n0348_001:0577b09": "佛國品。即寶積白佛願聞得佛國土清淨。如是則",
    "X19n0348_001:0577b10": "不惟見序分正宗二義了然。即佛國品題。宜冠此",
    "X19n0348_001:0577b11": "文如指諸掌。",
    "X19n0348_001:0577b12": "○次入經疏解。準常為二。初釋經題。二釋經文。釋",
    "X19n0348_001:0577b13": "題為二。初釋譯人。二釋經題。常途則先釋經題。次",
    "X19n0348_001:0577b14": "釋譯人。今此異者。以其舊註先標譯人後釋經題。",
    "X19n0348_001:0577b15": "今既仍存舊註。是故然也。初釋譯人。",
    "X19n0348_001:0577b16": "姚秦三藏法師鳩摩羅什譯",
    "X19n0348_001:0577b17": "肇公曰。鳩摩羅什。此云童壽。龜茲國人。東晉時。後",
    "X19n0348_001:0577b18": "秦姚氏據長安。尊為國師。弘始年間。秦主勅僧[(丰*力)/石]",
    "X19n0348_001:0577b19": "等八百沙門。資受什旨。於草堂寺。翻譯經論。凡九",
    "X19n0348_001:0577b20": "十八部。合四百二十一卷。僧叡僧肇道常等筆受。",
    "X19n0348_001:0577b21": "此當其一。",
    "X19n0348_001:0577b22": "○二釋經題為二。初列舊註二。初釋初題二。初標。",
    "X19n0348_001:0577b23": "維摩詰所說經",
    "X19n0348_001:0577b24": "○二釋。",
    "X19n0348_001:0577c01": "什公曰。維摩詰。秦言淨名。即五百童子之一也。從",
    "X19n0348_001:0577c02": "妙喜國。來遊此境。所應既周。將還本土。欲顯其淳",
    "X19n0348_001:0577c03": "德以澤羣生。顯跡悟時。要必有由。故命同志詣佛",
    "X19n0348_001:0577c04": "而獨不行。獨不行。則知其有疾也。何以知之。同志",
    "X19n0348_001:0577c05": "五百共遵大道。至於進德修善。動靜必俱。今淨國",
    "X19n0348_001:0577c06": "之會。業之大者。而不同舉。明其有疾。有疾故有問",
    "X19n0348_001:0577c07": "疾之會。問疾之會。由淨國之集。淨國之集。由淨名",
    "X19n0348_001:0577c08": "方便。然則此經始終所由。良有在也。若自說而觀。",
    "X19n0348_001:0577c09": "則眾聖齊功。自本而尋。則功由淨名。源其所由。故",
    "X19n0348_001:0577c10": "曰維摩詰所說也。肇公曰。經者常也。古今雖殊。覺",
    "X19n0348_001:0577c11": "道不改。羣邪不能沮。眾聖不能異。故曰常也。",
    "X19n0348_001:0577c12": "○二釋次題二。初標。",
    "X19n0348_001:0577c13": "一名不可思議解脫。",
    "X19n0348_001:0577c14": "○二釋。",
    "X19n0348_001:0577c15": "肇公曰。微遠幽深。二乘不能測。不可思議也。縱任",
    "X19n0348_001:0577c16": "無礙。塵累不能拘。解脫也。此經自始於淨土。終於",
    "X19n0348_001:0577c17": "法供養。其中所明雖殊。然其不思議解脫一也。故",
    "X19n0348_001:0577c18": "總以為名焉。上以人名經。此以法名經。以法名經。",
    "X19n0348_001:0577c19": "所以標榜旨歸。以人名經。所以因人弘道者也。",
    "X19n0348_001:0577c20": "○二伸今疏二。初總標五重。",
    "X19n0348_001:0577c21": "昔天台智者大師釋此經題。甞用五重玄義。謂人",
    "X19n0348_001:0577c22": "法為名。真性解脫為體。佛國因果為宗。權實折攝",
    "X19n0348_001:0577c23": "為用。生酥為教相。",
    "X19n0348_001:0577c24": "○二各釋五重五。初釋名二。初釋初題。",
    "X19n0348_001:0578a01": "今約教義以伸明之。初人法為名者。維摩詰。人也。",
    "X19n0348_001:0578a02": "所說經。法也。若依次題。則以單法為名。然初題人",
    "X19n0348_001:0578a03": "法中。人有能說所說之殊。若據經文。以佛為能說",
    "X19n0348_001:0578a04": "人。則維摩詰為所說人。今既題為維摩詰所說經。",
    "X19n0348_001:0578a05": "則人非指佛。雖末後歸宗於佛。今且從題。以維摩",
    "X19n0348_001:0578a06": "為能說人也。所說經為法者。則真性解脫。佛國因",
    "X19n0348_001:0578a07": "果。權實折攝。皆所說法。蓋一經所說。莫非體宗力",
    "X19n0348_001:0578a08": "用三法故也。然法因人說。證法名人。故以人從法。",
    "X19n0348_001:0578a09": "法既有三。人豈乏之。故約法名人。真性解脫。乃維",
    "X19n0348_001:0578a10": "摩所證法身之體也。佛國因果。乃維摩能證般若",
    "X19n0348_001:0578a11": "之宗也。權實折攝。乃維摩從體所起解脫之用也。",
    "X19n0348_001:0578a12": "法既不縱不橫。人亦絕思絕議。離人無法。離法無",
    "X19n0348_001:0578a13": "人。人法合標。故稱維摩詰所說經。經字二訓。曰常",
    "X19n0348_001:0578a14": "曰法。舊註但存一義。故以常釋經。若補足之。應曰",
    "X19n0348_001:0578a15": "又經者法也。三世諸佛雖異。軌之成道無差。既以",
    "X19n0348_001:0578a16": "之而自行。復以之而覺人。故曰經也。○二釋次題",
    "X19n0348_001:0578a17": "上以人法合名。此以單法受稱。不可思議者。待偏",
    "X19n0348_001:0578a18": "教圓教因位。及小乘之可思議而說也。夫繫縛於",
    "X19n0348_001:0578a19": "三界之樊籠。沉酣於五道之昏妄者。凡夫也。而二",
    "X19n0348_001:0578a20": "乘已能解之脫之。蕭然於萬累之表。然而聲聞小",
    "X19n0348_001:0578a21": "行。如獐獨跳。曾是後羣之不顧。緣覺部黨。猶鹿戀",
    "X19n0348_001:0578a22": "眾。徒然於邑以何為。此能解脫於有。未解脫於空。",
    "X19n0348_001:0578a23": "解脫於己。未解脫於人。可思議者也。是以二乘於",
    "X19n0348_001:0578a24": "三界之有。竟破之以歸空。涅槃之無。竟執之以成",
    "X19n0348_001:0578b01": "有。惟三界破之以歸空。故於一切眾生。乃至君臣",
    "X19n0348_001:0578b02": "父子夫婦昆弟朋友。與之長揖。視若路人。此之所",
    "X19n0348_001:0578b03": "以為小乘也。惟涅槃執之以為有。故於空無相無",
    "X19n0348_001:0578b04": "作眼智明覺。與之膠固。甘之如醍醐。此之所以為",
    "X19n0348_001:0578b05": "空宗也。至於遊戲神通。淨佛國土。入泥入水。化度",
    "X19n0348_001:0578b06": "眾生。枯朽其心。一無所用。如高原陸地不生蓮華。",
    "X19n0348_001:0578b07": "如焦芽敗種不成法器。如來折之厥辭若此。尚何",
    "X19n0348_001:0578b08": "所堪蹈大人跡。行大人事乎。故曰。龍象蹴踏非驢",
    "X19n0348_001:0578b09": "所堪。弗以大海內於牛跡。凡此彈呵。皆為此輩人",
    "X19n0348_001:0578b10": "設也。若菩薩乘。其則不然。既能自利。復能利人。故",
    "X19n0348_001:0578b11": "證於空。而於空不住。回此空心以向於有。破性破",
    "X19n0348_001:0578b12": "相。遍習遍學。知病識藥。應病與藥。令得服行。先以",
    "X19n0348_001:0578b13": "神通駭動。後以智辯宣[改己+易]。然能解脫於空。未能解",
    "X19n0348_001:0578b14": "脫於中。或能深入於但中。未能深入於圓中。雖御",
    "X19n0348_001:0578b15": "牛車名為大乘。非大白牛車最上一乘。若夫三藏",
    "X19n0348_001:0578b16": "菩薩。伏見思而不斷。歷緣假而度生。此正淨名所",
    "X19n0348_001:0578b17": "謂以毒器貯乎甘露。尚未階乎解脫。烏足以言思",
    "X19n0348_001:0578b18": "議不思議哉。葢解脫有三。曰真性。圓淨。方便淨。豎",
    "X19n0348_001:0578b19": "以明之。歷乎三修。則方便淨許二乘而得證。圓淨",
    "X19n0348_001:0578b20": "許菩薩而得入。真性惟諸佛而證知。既經歷別以",
    "X19n0348_001:0578b21": "修成。皆以心言而可到。乃可思議之解脫也。具而",
    "X19n0348_001:0578b22": "言之。乃圓頓上乘所明。初心一心中具。觀行一念",
    "X19n0348_001:0578b23": "中修。果位一心中證。即本有真諦泯一切法者。圓",
    "X19n0348_001:0578b24": "淨解脫也。本有俗諦具一切法者。方便淨解脫也。",
    "X19n0348_001:0578c01": "本有中諦統一切法者。真性解脫也。此性也。非修",
    "X19n0348_001:0578c02": "也。三諦也。非三觀也。故修也者。稱性照了者也。照",
    "X19n0348_001:0578c03": "了真諦。圓淨解脫。泯一切法。名之曰空。照了俗諦。",
    "X19n0348_001:0578c04": "方便淨解脫。立一切法。名之曰假。照了中諦。性淨",
    "X19n0348_001:0578c05": "解脫。統一切法。名之曰中。三諦既於一心中具。三",
    "X19n0348_001:0578c06": "觀亦於一心中修。三種解脫。乃於一心中證。故直",
    "X19n0348_001:0578c07": "圓淨非圓淨。圓淨必具方便真性。直方便非方便。",
    "X19n0348_001:0578c08": "方便必具圓淨真性。直真性非真性。真性必具方",
    "X19n0348_001:0578c09": "便圓淨。雖然一念圓修。以破惑淺深故。而所證不",
    "X19n0348_001:0578c10": "無次第。故空觀破見思而圓淨成。假觀破塵沙而",
    "X19n0348_001:0578c11": "方便成。中觀破無明而真性成。第證雖次第。而理",
    "X19n0348_001:0578c12": "非次第。是以觀亦無有次第。但因雖圓頓。讓果方",
    "X19n0348_001:0578c13": "融。故約因言。猶可思議。如不思議品室容廣座。芥",
    "X19n0348_001:0578c14": "納須彌。海入毛孔不嬈魚鼈。斷取世界擲置他方。",
    "X19n0348_001:0578c15": "使人不覺不知。演日為劫。促劫為日。而了無延促",
    "X19n0348_001:0578c16": "之殊。皆果地聖人之事。似非初心境界。矧維摩乃",
    "X19n0348_001:0578c17": "金粟如來。既與五百長者。從玅喜國以偕來。求厥",
    "X19n0348_001:0578c18": "本迹。諒亦位齊。題云不思議解脫。其在是乎。然而",
    "X19n0348_001:0578c19": "舉果正為顯因。顯因正為趣果。因有深淺。意在初",
    "X19n0348_001:0578c20": "心。如曰諸佛解脫。當於眾生心行中求。行於非道",
    "X19n0348_001:0578c21": "通達佛道。其所汲引。寄言勤矣。圓名字人。可不慕",
    "X19n0348_001:0578c22": "諸。但其間宗趣。是不可不知。何也。葢題稱解脫。乃",
    "X19n0348_001:0578c23": "三德之一偏。三諦言之。義居於假。古人所謂不思",
    "X19n0348_001:0578c24": "假非偏假。此假本具一切法者。性具三千。百界千",
    "X19n0348_001:0579a01": "如。即空假中也。所謂真空不空非但空。圓中圓滿",
    "X19n0348_001:0579a02": "非但中。是故四門之初門。即是不可思議假是也。",
    "X19n0348_001:0579a03": "而此三千。一千屬生佛假名。一千屬生佛正報。一",
    "X19n0348_001:0579a04": "千屬生佛依報。居於一性。故即之彌分。派之彌合。",
    "X19n0348_001:0579a05": "融通無礙。各各具遍具含。乃真如不變之體。各具",
    "X19n0348_001:0579a06": "隨緣之用。既不變而隨緣。乃隨緣而不變。是故果",
    "X19n0348_001:0579a07": "上能正中現依。依中現正。小中現大。大中現小。一",
    "X19n0348_001:0579a08": "為無量。無量為一。於一毫端現寶王剎。坐微塵裏",
    "X19n0348_001:0579a09": "轉大法輪。葢本乎此。即題稱不思議解脫。亦本乎",
    "X19n0348_001:0579a10": "此。",
    "X19n0348_001:0579a11": "○二辨體。",
    "X19n0348_001:0579a12": "第二真性解脫為體者。三解脫義。已如前說。但",
    "X19n0348_001:0579a13": "釋名是總。總三法故。今明體為別。別三法故。體章",
    "X19n0348_001:0579a14": "既別在法身。故獨標真性為體。於諦觀證三。又別",
    "X19n0348_001:0579a15": "在三諦。三諦之內。又別在中道。雖在一性。而一必",
    "X19n0348_001:0579a16": "具三。所謂直法身非法身。法身必具般若解脫。是",
    "X19n0348_001:0579a17": "也。譬如一主二臣。雖能統攝。而主體尊貴。自在稱",
    "X19n0348_001:0579a18": "王。又獨在於真性法身也。",
    "X19n0348_001:0579a19": "○三明宗。",
    "X19n0348_001:0579a20": "第三佛國因果為宗者。前之真性。方在理體。雖生",
    "X19n0348_001:0579a21": "佛不二。而眾生所具。全未涉修。是以欲證此體。以",
    "X19n0348_001:0579a22": "起無方大用。要在淨佛國土因果之宗。佛國清淨。",
    "X19n0348_001:0579a23": "果也。淨土之行。因也。故寶積長者為眾啟請。願聞",
    "X19n0348_001:0579a24": "得佛土清淨。惟願世尊說諸菩薩淨土之行。葢微",
    "X19n0348_001:0579b01": "此因果。莫能證此真性解脫故也。是則前之真性",
    "X19n0348_001:0579b02": "屬乎法身。今之因果屬乎般若。般若有三。實相般",
    "X19n0348_001:0579b03": "若。義當乎中。觀照般若。義當乎空。文字般若。義當",
    "X19n0348_001:0579b04": "乎假。如曰。譬如有人。欲於空地。造立宮室。隨意無",
    "X19n0348_001:0579b05": "礙。若於虗空。終不能成。豈非空有而等照真俗以",
    "X19n0348_001:0579b06": "俱融而為一經之宗要乎。",
    "X19n0348_001:0579b07": "○四論用。",
    "X19n0348_001:0579b08": "第四權實折攝為用者。夫至人利物。以權實為之",
    "X19n0348_001:0579b09": "本。折攝為之用。然而攝為本心。折非本心。故曰。四",
    "X19n0348_001:0579b10": "攝法是菩薩淨土。菩薩成佛時。解脫所攝眾生。來",
    "X19n0348_001:0579b11": "生其國。第攝之不行。必先之折。如釋迦之示現娑",
    "X19n0348_001:0579b12": "婆。先之以折也。彌陀之誓取清泰。後之以攝也。法",
    "X19n0348_001:0579b13": "說苦集滅道。先之以折也。法說瓊林玉沼。示之以",
    "X19n0348_001:0579b14": "攝也。示以小乘法門修之得道。先之以攝也。焦芽",
    "X19n0348_001:0579b15": "敗種不成法器。後之以折也。凡此法門。不能枚舉。",
    "X19n0348_001:0579b16": "皆至人依權實之本。施折攝之用。故或惠施之所",
    "X19n0348_001:0579b17": "不能攝。反從而乞取之。惠施所以汲其喜。乞取所",
    "X19n0348_001:0579b18": "以破其慳也。或愛語之所不能攝。反從而呵叱之。",
    "X19n0348_001:0579b19": "愛語所以與其進。呵叱所以與其退也。或利行之",
    "X19n0348_001:0579b20": "所不能攝。反從而逆奪之。利行所以順其情。逆奪",
    "X19n0348_001:0579b21": "所以乖其志也。或同事之所不能攝。反從而不同",
    "X19n0348_001:0579b22": "之。同之所以引其進。不同所以使其退也。然而或",
    "X19n0348_001:0579b23": "以實攝。或以權折。或以實折。或以權攝。若逢場作",
    "X19n0348_001:0579b24": "戲。倚調賡歌。媸形胡語可也。妍質漢言可也。陽春",
    "X19n0348_001:0579c01": "白雪可也。下里巴歌可也。菩薩稱為遊戲神通者。",
    "X19n0348_001:0579c02": "實似乎此。",
    "X19n0348_001:0579c03": "○五判教。",
    "X19n0348_001:0579c04": "第五生酥為教相者。五味相生。文出涅槃。大師用",
    "X19n0348_001:0579c05": "判如來五時施教。一從牛出乳。喻佛初說華嚴。二",
    "X19n0348_001:0579c06": "從乳出酪。喻佛頓後施漸。十二年中說四阿含經。",
    "X19n0348_001:0579c07": "三從酪出生酥。喻佛說阿含之後。八年之內。四教",
    "X19n0348_001:0579c08": "並談。四從生酥出熟酥。喻佛方等之後。二十二年。",
    "X19n0348_001:0579c09": "說般若經。五從熟酥出醍醐。喻佛般若之後。八年",
    "X19n0348_001:0579c10": "之內。說法華經。并一日半夜。說涅槃經。此經說在",
    "X19n0348_001:0579c11": "方等。如諸大弟子被淨名彈呵。皆追敘往事。故知",
    "X19n0348_001:0579c12": "的在方等。大師判此時為對半說滿之時。然於其",
    "X19n0348_001:0579c13": "間。或有說純圓之經。或有對別對通說圓之經。而",
    "X19n0348_001:0579c14": "此經正當對半說通別圓滿字之教。雖亦有對通",
    "X19n0348_001:0579c15": "對別之義。而正在對半說圓也。然而其中。說圓之",
    "X19n0348_001:0579c16": "義。至為圓極。如生死即涅槃。煩惱即菩提。如來解",
    "X19n0348_001:0579c17": "脫當於眾生心行中求。行于非道通達佛道等義。",
    "X19n0348_001:0579c18": "豈有圓頓更過於此。故雖通判教相屬於生酥。乃",
    "X19n0348_001:0579c19": "置毒生酥。酥即殺人之教故也。初釋經題竟。",
    "X19n0348_001:0579c20": "○二釋經文。準常為三。初釋序分。二釋正宗分。三",
    "X19n0348_001:0579c21": "釋流通分。初序分品題者。若準常途。如法華之先",
    "X19n0348_001:0579c22": "標序品。次標方便。以彼例此。安得無之。是知非經",
    "X19n0348_001:0579c23": "文之無。乃譯者之略也。是故今之所釋。依經雖標",
    "X19n0348_001:0579c24": "為佛國。義釋須序其通別。至於次品。方釋佛國之",
    "X19n0348_001:0580a01": "義也。文分為三。初依譯標品。",
    "X19n0348_001:0580a02": "維摩詰所說經佛國品第一",
    "X19n0348_001:0580a03": "次約義釋序。即準法華標序品第一同也。文句云。",
    "X19n0348_001:0580a04": "序者次也。由也。述也。此經亦然。如是等五事。冠於",
    "X19n0348_001:0580a05": "經首。次序也。獻葢偈讚起發之端。由序也。若問答",
    "X19n0348_001:0580a06": "釋疑。已入正宗。與法華異。然亦無非正說弄引。敘",
    "X19n0348_001:0580a07": "述也。具此三義。故稱序品也。品者。梵語稱為跋渠。",
    "X19n0348_001:0580a08": "此稱為品。品是類義。此中文句。義類相從。節之以",
    "X19n0348_001:0580a09": "為跋渠。故稱序品第一。",
    "X19n0348_001:0580a10": "○三正釋經文二。初通序。二別序。通序為六。初所",
    "X19n0348_001:0580a11": "聞法體。二能持人。三聞持和合。四說教主。五所依",
    "X19n0348_001:0580a12": "處。六聞持伴。天台大師云。此之六事。亦名印定序。",
    "X19n0348_001:0580a13": "三世諸佛。經初皆安如是故。亦名通序。與諸經同",
    "X19n0348_001:0580a14": "故。亦名經後序。結集者所置故。亦名經前序。遺囑",
    "X19n0348_001:0580a15": "令安故。亦名破邪序。對破外道阿漚故。亦名證信",
    "X19n0348_001:0580a16": "序。令聞者不疑故。總此六說。是四悉檀意也。初所",
    "X19n0348_001:0580a17": "聞法體。",
    "X19n0348_001:0580a18": "如是。",
    "X19n0348_001:0580a19": "天台大師曰。光明舊解。如名不異。是曰無非。阿難",
    "X19n0348_001:0580a20": "所傳文句。似瀉水分缾。與佛一種。故不異稱如。文",
    "X19n0348_001:0580a21": "下之理。允當無謬。故無非曰是。略而言之。文如理",
    "X19n0348_001:0580a22": "是。肇師注淨名。如是者。信順之辭也。信則所言之",
    "X19n0348_001:0580a23": "理會。順則師資之道成。經無豐約。非信不傳。故建",
    "X19n0348_001:0580a24": "言如是也。真諦三藏云。如是決定也。數決定理決",
    "X19n0348_001:0580b01": "定。佛說此經。有若干文句。若多成增謗。若少成減",
    "X19n0348_001:0580b02": "謗。阿難傳之如潟水。不多不少。故數決定。佛說無",
    "X19n0348_001:0580b03": "相之理不有不無。若有墮增。若無墮減。阿難傳之",
    "X19n0348_001:0580b04": "無增無減。故理決定。龍樹解。如是者。信順之辭也。",
    "X19n0348_001:0580b05": "信者。言是事如是。不信者。言是事不如是。此之四",
    "X19n0348_001:0580b06": "解。各據一悉檀。舊註語總不顯文詮何等理為如。",
    "X19n0348_001:0580b07": "何理為文所詮為是。既不顯了。只是世界悉檀意。",
    "X19n0348_001:0580b08": "肇師據信。是為人意。三藏文理決定。為對治意。龍",
    "X19n0348_001:0580b09": "樹信順如是。為第一義。大師云。合作通別二釋。通",
    "X19n0348_001:0580b10": "釋者。佛如法相而說。阿難如聞相而傳。故言如也。",
    "X19n0348_001:0580b11": "佛如法相而解。阿難如海相而受。故言是也。別釋",
    "X19n0348_001:0580b12": "者。外曰阿漚稱吉。文乖其理。故非如。理異其文。故",
    "X19n0348_001:0580b13": "非是。不可見阿漚在初而中後皆吉也。文如其理",
    "X19n0348_001:0580b14": "故言如。理如其文故言是。此破外道之邪。立三藏",
    "X19n0348_001:0580b15": "之正。故稱如是也。又三藏經初云。如是二諦各異",
    "X19n0348_001:0580b16": "故非如。理淺故非是。摩訶衍二諦相即故言如。理",
    "X19n0348_001:0580b17": "深故言是。此破三藏之異。立通教之同。故稱如是",
    "X19n0348_001:0580b18": "也。又三人同聞而各異。故非如。證入優劣。故非是。",
    "X19n0348_001:0580b19": "唯菩薩所聞者為如。菩薩所悟者為是。此破通教",
    "X19n0348_001:0580b20": "之淺。立別教之深。故稱如是也。又離邊明中之文。",
    "X19n0348_001:0580b21": "則非如。出二諦之外有中道。則非是。文字性離。即",
    "X19n0348_001:0580b22": "是於如。一切法即佛法。名之為是。此破別教之離。",
    "X19n0348_001:0580b23": "立圓教之即。故稱如是也。此經既是方等。通被根",
    "X19n0348_001:0580b24": "性不同。作種種說無咎。觀心解者。觀與境冥故為",
    "X19n0348_001:0580c01": "如。境即正觀故為是。經言。作此觀者。名為正觀。若",
    "X19n0348_001:0580c02": "他觀者。名為邪觀。即其義也。或問曰。佛經義解。古",
    "X19n0348_001:0580c03": "今通式。法門觀解。虗尚多駢。不如已之。對曰。天台",
    "X19n0348_001:0580c04": "淨名疏。元有此問。今引宗鏡錄所存問答。為君闡",
    "X19n0348_001:0580c05": "之。知余所宗。非虗謬也。彼疏問云。那忽處處對法",
    "X19n0348_001:0580c06": "門約觀心。作如此等說。佛意未必如此也。答曰。若",
    "X19n0348_001:0580c07": "言經中無對法門解釋義者。此經佛道品。普現色",
    "X19n0348_001:0580c08": "身菩薩。問維摩詰言。居士。父母妻子親戚眷屬等。",
    "X19n0348_001:0580c09": "悉為是誰。大士偈答言。智度菩薩母等。淨名既是",
    "X19n0348_001:0580c10": "在家菩薩。何容無有父母妻子家宅。而不依事答。",
    "X19n0348_001:0580c11": "悉約內行法門答者。當知諸佛菩薩。不起道法。現",
    "X19n0348_001:0580c12": "凡夫事。雖現凡事。皆內表道法也。如佛般涅槃處",
    "X19n0348_001:0580c13": "在雙樹。四枯四榮。豈可直作樹木之解。且如來誠",
    "X19n0348_001:0580c14": "說。皆表半滿枯榮。今在毗耶菴羅樹園。欲說不思",
    "X19n0348_001:0580c15": "議解脫法門。不捨道法。現迹同凡。住毗耶離。豈不",
    "X19n0348_001:0580c16": "表極地所住法門也。華嚴經明十城十園。豈止是",
    "X19n0348_001:0580c17": "世間城園也。此經下文菩薩行品云。諸佛威儀。有",
    "X19n0348_001:0580c18": "所進止。無非佛事。何得俱作事解。都不尋思諸佛",
    "X19n0348_001:0580c19": "菩薩不思議教。善權秘密表發之事。又法華經云。",
    "X19n0348_001:0580c20": "欲說是經。應入如來室。著如來衣。坐如來座。如來",
    "X19n0348_001:0580c21": "室者。乃是大慈悲心。如來衣者。即是柔和忍辱。如",
    "X19n0348_001:0580c22": "來座者。即是一切法空。問曰華嚴頓教大乘。可得",
    "X19n0348_001:0580c23": "約行明諸法門。此方等經及小乘教。何得亦約觀",
    "X19n0348_001:0580c24": "行明義。答曰。此經既云諸佛解脫當於眾生心行",
    "X19n0348_001:0581a01": "中求。若不約觀行。豈稱斯文。若不以毗耶離菴羅",
    "X19n0348_001:0581a02": "樹園對諸法門。則不得約觀心解釋。何得於眾生",
    "X19n0348_001:0581a03": "心行中求諸佛解脫。若不於心行求解脫者。云何",
    "X19n0348_001:0581a04": "得住不思議解脫。若不住不思議解脫。云何於一",
    "X19n0348_001:0581a05": "毛孔見諸佛土。變現自在。如不思議品所明也。復",
    "X19n0348_001:0581a06": "云何得如法華經明身根清淨。一切十方國土。皆",
    "X19n0348_001:0581a07": "於身中現。又豈得如華嚴經頌說。無量諸世界。悉",
    "X19n0348_001:0581a08": "從心緣起。無量諸佛國。皆於毛孔現也。如前問言",
    "X19n0348_001:0581a09": "小乘不得約觀心解釋者。何故聲聞經中。佛為牧",
    "X19n0348_001:0581a10": "牛人說十一法。皆一一內合比丘觀心。如是等例。",
    "X19n0348_001:0581a11": "豈非方等及三藏經對諸法門觀心明義也。故知",
    "X19n0348_001:0581a12": "了義教不了義教。皆是了義。以惟一心故。又疏問",
    "X19n0348_001:0581a13": "云。玄義處處多明觀心。已恐不可。入文復爾。將不",
    "X19n0348_001:0581a14": "壞亂經教耶。答。說經本為入道。若懷道之賢。觸處",
    "X19n0348_001:0581a15": "觀行。豈有尋求涅槃聖典而不觀行者乎。但巧說",
    "X19n0348_001:0581a16": "得宜。非止不損文義。兼得觀慧分明。分別法門。非",
    "X19n0348_001:0581a17": "觀何逮。豈有壞亂之咎乎。",
    "X19n0348_001:0581a18": "○二能持人。",
    "X19n0348_001:0581a19": "我聞。",
    "X19n0348_001:0581a20": "什公曰。若不言聞。則是我自有法。我自有法。則情",
    "X19n0348_001:0581a21": "有所執。情有所執。則鬬亂必興。若言聞則我無法。",
    "X19n0348_001:0581a22": "我無法則無所執。得失是非。歸於所聞。我既無執。",
    "X19n0348_001:0581a23": "彼亦無競。無執無競。諍何由生。此經稱我聞也。",
    "X19n0348_001:0581a24": "真諦曰。我是器義。一散心名覆器。無聞慧故。二忘",
    "X19n0348_001:0581b01": "心名漏器。雖得而失。無思慧故。三倒心名穢器。非",
    "X19n0348_001:0581b02": "而謂是。無修慧故。阿難無此三過。惟是好善之器。",
    "X19n0348_001:0581b03": "親承有在。故言我聞。",
    "X19n0348_001:0581b04": "釋論云。耳根不壞。聲在可聞處。作心諦聽。因緣和",
    "X19n0348_001:0581b05": "合。故稱聞。阿難與聽眾述佛遺旨。親承不謬。故言",
    "X19n0348_001:0581b06": "我聞。天台大師釋我有四義。謂我我。我無我。無我",
    "X19n0348_001:0581b07": "我。我無我而不二。配四根性人。聞亦四義。謂聞聞。",
    "X19n0348_001:0581b08": "聞不聞。不聞聞。不聞不聞。配四根性人。有四種阿",
    "X19n0348_001:0581b09": "難。謂歡喜阿難。賢阿難。典藏阿難。海阿難。為四種",
    "X19n0348_001:0581b10": "緣。立四種名(典藏出阿含經。餘三出正法念經)。",
    "X19n0348_001:0581b11": "歡喜阿難是我我。用聞聞。親承丈六身佛。持三藏",
    "X19n0348_001:0581b12": "法。故言我我聞聞。賢阿難是我無我。用聞不聞。親",
    "X19n0348_001:0581b13": "承丈六尊特合身佛。持通教法。故言我無我聞不",
    "X19n0348_001:0581b14": "聞。典藏阿難是無我我。用不聞聞。親承尊特身佛。",
    "X19n0348_001:0581b15": "持別教法。故言無我我不聞聞。海阿難我無我而",
    "X19n0348_001:0581b16": "不二。用不聞不聞。親承法身佛。持圓教法。故言我",
    "X19n0348_001:0581b17": "無我而不二。用不聞不聞。此經雖屬圓頓。亦通三",
    "X19n0348_001:0581b18": "乘說聽。一音各解。故須分別。",
    "X19n0348_001:0581b19": "觀解者。若作攀上厭下觀。是為我我聞聞。若作析",
    "X19n0348_001:0581b20": "體二種從假入空觀。是我無我聞不聞。若作從空",
    "X19n0348_001:0581b21": "出假觀。是無我我不聞聞。若作中道觀。是真我不",
    "X19n0348_001:0581b22": "聞不聞。此經以佛國因果為宗。惟是後之一種也。",
    "X19n0348_001:0581b23": "○三聞持和合。",
    "X19n0348_001:0581b24": "一時。",
    "X19n0348_001:0581c01": "肇師云。法王啟運嘉會之時也。真諦云。高時慢心",
    "X19n0348_001:0581c02": "不行。下時耽荒五欲。皆是若過若不及。不堪聞法。",
    "X19n0348_001:0581c03": "惟有平時。不耽不慢。即是一時也。大師云。眾生感",
    "X19n0348_001:0581c04": "佛。佛慈赴機。機應合一之時。亦是發真見諦之時。",
    "X19n0348_001:0581c05": "法眼明朗照世之時。佛眼照中之時。而言一者。若",
    "X19n0348_001:0581c06": "前思後覺。斯亦非一。思覺妄斷豁悟之時。故言一",
    "X19n0348_001:0581c07": "時也。",
    "X19n0348_001:0581c08": "觀解者。從假入空。與真一時。從空入假。與機一時。",
    "X19n0348_001:0581c09": "中道正觀。與法性一時。故云一時。",
    "X19n0348_001:0581c10": "○四說教主。",
    "X19n0348_001:0581c11": "佛。",
    "X19n0348_001:0581c12": "佛者。真諦云。佛有三義。一切智。異外道。慈悲異二",
    "X19n0348_001:0581c13": "乘。平等異小菩薩。餘人無此。釋論明。佛是第九號。",
    "X19n0348_001:0581c14": "佛名為覺。覺世間出世間常非常數非數等。朗然",
    "X19n0348_001:0581c15": "大悟。故名為佛。大師云。佛者依一切智。有丈六佛。",
    "X19n0348_001:0581c16": "依道種智。有丈六尊特佛。依一切種智。有法身佛。",
    "X19n0348_001:0581c17": "三佛不得一異。非一異而一異爾。",
    "X19n0348_001:0581c18": "觀解者。空觀覺知諸法一相。假觀覺知諸法種種",
    "X19n0348_001:0581c19": "相。中觀覺知諸法無一異相亦一異相。",
    "X19n0348_001:0581c20": "○五所依處。",
    "X19n0348_001:0581c21": "在毗耶離菴羅樹園。",
    "X19n0348_001:0581c22": "釋此為二。初以住釋在。天台大師云。在者。暫時曰",
    "X19n0348_001:0581c23": "在。久停名住。一往語耳。故今以住釋在。住者。佛是",
    "X19n0348_001:0581c24": "能住。毗離耶菴羅樹園是所住。真諦明住法有八。",
    "X19n0348_001:0582a01": "一住大千界內。二住依止處。毗離耶菴羅樹園也。",
    "X19n0348_001:0582a02": "三住五分法身壽命現在也。四住威儀利物也。五",
    "X19n0348_001:0582a03": "天住。住禪定。六梵住。住四等慈悲。七聖住。住三三",
    "X19n0348_001:0582a04": "昧。八大處住。住第一義也。釋論四住。攝八法。天住",
    "X19n0348_001:0582a05": "梵住攝其天住定住。聖住攝其五分命住。佛住攝",
    "X19n0348_001:0582a06": "其大處住。又有迹住。毗耶離城。攝其界內依止威",
    "X19n0348_001:0582a07": "儀三住。大師云。丈六身佛。住真諦也。丈六尊特合",
    "X19n0348_001:0582a08": "身佛。雙住真中也。尊特身佛。雙住俗中也。法身佛。",
    "X19n0348_001:0582a09": "住中道也。私謂。此經佛住。初明諸住。住凡聖同居",
    "X19n0348_001:0582a10": "土也。次住真諦。住方便有餘土也。次雙住真中。住",
    "X19n0348_001:0582a11": "實報土也。次法身住中道。住常寂光土也。如下經",
    "X19n0348_001:0582a12": "明。舍利弗言。我見此土丘陵坑坎。荊棘沙礫。土石",
    "X19n0348_001:0582a13": "諸山。穢惡充滿。凡聖同居也。即螺髻梵王所見。如",
    "X19n0348_001:0582a14": "自在天宮。亦同居土耳。次佛以足指按地。即時世",
    "X19n0348_001:0582a15": "界若干百千珍寶嚴飾。舉此一節。則上之二土。皆",
    "X19n0348_001:0582a16": "可論也。",
    "X19n0348_001:0582a17": "觀解者。世俗智住俗。即住同居。空觀住真。即住方",
    "X19n0348_001:0582a18": "便。假觀住俗。即住實報。中觀住第一義。即住寂光。",
    "X19n0348_001:0582a19": "次正釋住處。毗耶離。亦名維耶離。鞞舍隷。吠舍離。",
    "X19n0348_001:0582a20": "此云廣嚴。西域記云。吠舍釐國。舊訛毗舍離。什師",
    "X19n0348_001:0582a21": "言。毗言稻田之所宜。離耶言廣嚴。其地平正莊嚴。",
    "X19n0348_001:0582a22": "淨名略疏云。此云廣博嚴淨。其國寬平。名為廣博。",
    "X19n0348_001:0582a23": "城邑華麗。故名嚴淨。有師翻為好稻。出好粳糧。勝",
    "X19n0348_001:0582a24": "於餘國故也。有言好道。國有道砥直。有言好道。其",
    "X19n0348_001:0582b01": "國人民好樂正道。自敦仁義。不須君主。五百長者",
    "X19n0348_001:0582b02": "共行道法。率土人民。莫不歸悅。菴羅樹園者。此因",
    "X19n0348_001:0582b03": "樹以名園。謂毗耶離城有此名園。五百長者建立",
    "X19n0348_001:0582b04": "精舍。請佛安居。常轉法輪。園中多有此樹故也。翻",
    "X19n0348_001:0582b05": "譯名義集云。正云菴沒羅。或菴羅婆利。肇云奈也。",
    "X19n0348_001:0582b06": "其果似桃而非桃。又翻為難分別。昔耆婆之母。名",
    "X19n0348_001:0582b07": "為菴摩羅女。生此樹中。即濕生人類也。",
    "X19n0348_001:0582b08": "觀解者。觀此心俗諦。具足諸法。能生長法身嘉苗。",
    "X19n0348_001:0582b09": "即毗義也。觀此心中諦。性量周遍法界。即廣義也。",
    "X19n0348_001:0582b10": "觀此心真諦。性體清淨無染。即淨義也。觀此即真",
    "X19n0348_001:0582b11": "即俗即中。舉一即三。言三即一。難可分別。即菴摩",
    "X19n0348_001:0582b12": "羅義也。",
    "X19n0348_001:0582b13": "○六聞持伴四。初得果聲聞眾。二菩薩眾。三雜眾。",
    "X19n0348_001:0582b14": "四修因聲聞眾。若依大小列分先後者。應先菩薩。",
    "X19n0348_001:0582b15": "今不然者。古師云。逐形迹親疎。聲聞形出俗網。迹",
    "X19n0348_001:0582b16": "近如來。證經為親。故前列也。天人形乖服異。迹非",
    "X19n0348_001:0582b17": "侍奉。證經為疎。故後列也。菩薩形不檢節。迹無定",
    "X19n0348_001:0582b18": "處。既不同俗。復異於僧。處季孟之間。故居中仲也。",
    "X19n0348_001:0582b19": "此約事說也。若約義者。聲聞欣涅槃。天人著生死。",
    "X19n0348_001:0582b20": "各有所偏。菩薩不欣不著。居中求宗。故在兩間。釋",
    "X19n0348_001:0582b21": "論意亦爾。今初列得果聲聞眾。",
    "X19n0348_001:0582b22": "與大比丘眾八千人俱。",
    "X19n0348_001:0582b23": "釋論明。與者共義。舉七一解共。謂一時。一處。一戒。",
    "X19n0348_001:0582b24": "一心。一見。一道。一解脫也。大者。亦言多。亦言勝。器",
    "X19n0348_001:0582c01": "量尊重。為天王等大人所敬。故言大。升出九十五",
    "X19n0348_001:0582c02": "種道外。故言勝。徧知內外經書。故言多。大師云。今",
    "X19n0348_001:0582c03": "明有大道故。有大用故。有大知故。故言大。勝者道",
    "X19n0348_001:0582c04": "勝。用勝。知勝。故言勝。多者道多。用多。知多。故言多。",
    "X19n0348_001:0582c05": "道即性念處。大於一切智外道。用即共念處。勝神",
    "X19n0348_001:0582c06": "通外道。知即緣念處。多四韋陀外道也。若約教釋",
    "X19n0348_001:0582c07": "者。大人所敬。是三藏中釋耳。大者。大力羅漢所敬",
    "X19n0348_001:0582c08": "也。多者。遍知生滅即無生滅法。勝者。勝三藏四門",
    "X19n0348_001:0582c09": "也。此通教釋也。又大者。體法大力羅漢所敬也。多",
    "X19n0348_001:0582c10": "者。恒沙佛法皆知也。勝者。勝二乘人。此別教釋也。",
    "X19n0348_001:0582c11": "又大者。諸大菩薩所敬也。多者。法界不可量悉知",
    "X19n0348_001:0582c12": "也。勝者。勝諸菩薩也。此圓教釋也。正以迹雖聲聞。",
    "X19n0348_001:0582c13": "心同菩薩。聞教大小。隨行淺深。初無定在也。",
    "X19n0348_001:0582c14": "觀解者。空觀為大。假觀為多。中觀為勝。又直就中",
    "X19n0348_001:0582c15": "觀。心性廣博。猶若虗空。故名大。雙遮二邊。入寂滅",
    "X19n0348_001:0582c16": "海。故名勝。雙照二諦。多所含容。一心一切心。故名",
    "X19n0348_001:0582c17": "多也。",
    "X19n0348_001:0582c18": "比丘者。肇師云。秦言淨命乞食。破煩惱。能持戒。怖",
    "X19n0348_001:0582c19": "魔等。天竺一名。該此四義。秦無以翻。故存本稱。什",
    "X19n0348_001:0582c20": "師云。始出妻子家。應以乞食自資清淨活命。終出",
    "X19n0348_001:0582c21": "三界家。必須破煩惱持戒自守。具此二義。天魔怖",
    "X19n0348_001:0582c22": "其出境也。釋論云。怖魔。破惡。乞士。魔樂生死。其既",
    "X19n0348_001:0582c23": "出家。復化餘人。俱離三界。乖於魔意。魔用力制。翻",
    "X19n0348_001:0582c24": "被五縛。但愁懼而已。故名怖魔。出家人必破身口",
    "X19n0348_001:0583a01": "七惡。故言破惡。夫在家三種如法。一田。二商。三仕。",
    "X19n0348_001:0583a02": "用養身命。出家人佛不許此。惟乞食自濟。身安道",
    "X19n0348_001:0583a03": "存。福利檀越。三義相成。即比丘義也。大師云。如上",
    "X19n0348_001:0583a04": "所說。皆三藏教意。若歷緣求真。名乞士。破障理之",
    "X19n0348_001:0583a05": "惑。名破惡。修此行。怖四魔。即通教義。若歷三諦求",
    "X19n0348_001:0583a06": "理。名乞士。除通別惑。名破惡。怖八魔十魔。即別義。",
    "X19n0348_001:0583a07": "若即生死求實相味。名乞士。達煩惱即菩提。名破",
    "X19n0348_001:0583a08": "惡。魔界即佛界者。是圓教義。",
    "X19n0348_001:0583a09": "觀解者。觀一念心淨若虗空。不為二邊桎梏所破。",
    "X19n0348_001:0583a10": "平等大慧。無住無著。即名出家。以中觀自資。活法",
    "X19n0348_001:0583a11": "身慧命。名為乞士。觀五住煩惱即是菩提。是名破",
    "X19n0348_001:0583a12": "惡。一切諸邊顛倒無非中道。即是怖魔。",
    "X19n0348_001:0583a13": "眾者。天竺云僧伽。此翻和合眾。一人不名和合。四",
    "X19n0348_001:0583a14": "人已上。乃名和合。事和無別眾。法和無別理。佛常",
    "X19n0348_001:0583a15": "與若干人俱。法華與萬八千人俱。餘經多云千二",
    "X19n0348_001:0583a16": "百五十人俱。今經云與八千人俱。釋論明四種僧。",
    "X19n0348_001:0583a17": "不依淨命名破戒僧。不解法律名愚癡僧。五方便",
    "X19n0348_001:0583a18": "名慚愧僧。若法忍去名真實僧。此中非三種。但是",
    "X19n0348_001:0583a19": "真實僧。若依四教者。此僧歷遍阿含方等三味二",
    "X19n0348_001:0583a20": "味座。作同聞人。今正是受如來淨名彈呵。得恥小",
    "X19n0348_001:0583a21": "慕大。獲生酥益。中證信僧也。",
    "X19n0348_001:0583a22": "觀解者。初學中觀入相似觀。既未發真。慚第一義",
    "X19n0348_001:0583a23": "天。愧諸聖人。即是有羞僧。觀慧若發。即真實僧。若",
    "X19n0348_001:0583a24": "異此者。即前兩僧。不依觀行。名破戒僧。不解觀相。",
    "X19n0348_001:0583b01": "名愚癡僧。又觀數者。根塵相對一念心起。必落一",
    "X19n0348_001:0583b02": "界。界不孤起。必連具數而發。即十界。十界互具成",
    "X19n0348_001:0583b03": "百法界。界界十如是。即具千數。復以圓教八正道",
    "X19n0348_001:0583b04": "修之。即成八千人眾。若準諸經。舉大數後。即列眾",
    "X19n0348_001:0583b05": "首。今不列者。頭角弟子。皆具出於弟子品中。故不",
    "X19n0348_001:0583b06": "繁列也。又無歎德者。示受彈呵。故且避之。",
    "X19n0348_001:0583b07": "○次列菩薩眾五。初明氣類。二舉大數。三歎眾德。",
    "X19n0348_001:0583b08": "四列眾名。五結大數。今初明氣類。",
    "X19n0348_001:0583b09": "菩薩。",
    "X19n0348_001:0583b10": "菩薩。明氣類也。具存應云菩提薩埵摩訶薩埵。什",
    "X19n0348_001:0583b11": "師翻譯嫌煩。略去提埵二字。菩提此言道。薩埵此",
    "X19n0348_001:0583b12": "言心。摩訶此言大。此諸人等。求廣博大道。又成熟",
    "X19n0348_001:0583b13": "眾生。故道心大道心之氣類也。此有多種。謂藏通",
    "X19n0348_001:0583b14": "別圓。如釋論引迦旃延子明六度齊限滿者。三藏",
    "X19n0348_001:0583b15": "教菩薩也。大品明有菩薩發心與薩婆若相應者。",
    "X19n0348_001:0583b16": "通教菩薩也。又若大品明有菩薩遊戲神通。淨佛",
    "X19n0348_001:0583b17": "國土。此經得不思議解脫。皆能變身登座。而復受",
    "X19n0348_001:0583b18": "屈被呵者。此別教菩薩也。又若大品明有菩薩發",
    "X19n0348_001:0583b19": "心。即坐道樹。成正覺。轉法輪。度眾生者。此圓教菩",
    "X19n0348_001:0583b20": "薩也。",
    "X19n0348_001:0583b21": "觀解者。中道觀心。雙照二諦。名大。通至菩提果。名",
    "X19n0348_001:0583b22": "道。破五住塵勞。名成眾生。又觀因緣所生法。我說",
    "X19n0348_001:0583b23": "即是空。藏通菩薩也。亦名為假名。別教菩薩也。亦",
    "X19n0348_001:0583b24": "名中道義。圓教菩薩也。",
    "X19n0348_001:0583c01": "○二舉大數。",
    "X19n0348_001:0583c02": "三萬二千人。",
    "X19n0348_001:0583c03": "法華八萬。此經三萬二千。菩薩化導。有緣即赴。形",
    "X19n0348_001:0583c04": "迹不定。豈拘常數。今舉大數。適如是爾。若觀解者。",
    "X19n0348_001:0583c05": "觀一念心具十法界。法界互融。各各具十。成百法",
    "X19n0348_001:0583c06": "界。又復互融互具。成千法界。復各互具互融。成萬",
    "X19n0348_001:0583c07": "法界。每界具假名實法國土。即有三萬。餘有二千。",
    "X19n0348_001:0583c08": "不妨重觀一念具足三千。略假名而惟觀實法中",
    "X19n0348_001:0583c09": "之五陰國土二千。若多若少。一一觀之。如是下化",
    "X19n0348_001:0583c10": "自心眾生。上成無上覺道。是為觀心菩薩三萬二",
    "X19n0348_001:0583c11": "千也。",
    "X19n0348_001:0583c12": "○三歎眾德三。初略歎二德。次廣歎二德。三總結",
    "X19n0348_001:0583c13": "二德。初略歎二德又二。初歎自利德四。初為眾所",
    "X19n0348_001:0583c14": "尊。",
    "X19n0348_001:0583c15": "眾所知識。",
    "X19n0348_001:0583c16": "肇公曰。大士處世。猶日月之升天。有目之士。誰不",
    "X19n0348_001:0583c17": "知識。天台曰。聞名曰知。覩形曰識。此諸菩薩。不獨",
    "X19n0348_001:0583c18": "為人天之所知識。凡厥有情。咸受教化。無不聞名",
    "X19n0348_001:0583c19": "覩形。為眾人之所尊仰。又示身以為四教大道心",
    "X19n0348_001:0583c20": "成眾生之人。俾四教因人無不知識尊仰。",
    "X19n0348_001:0583c21": "觀解者。若以空觀。觀生滅無生二種四諦即空。發",
    "X19n0348_001:0583c22": "菩提心。上求下化。乃為兩教人之所知識。以假觀",
    "X19n0348_001:0583c23": "觀無量四諦即假。發菩提心。上求下化。乃為別教",
    "X19n0348_001:0583c24": "因人之所知識。以中觀觀無作四諦即中。發菩提",
    "X19n0348_001:0584a01": "心。上求下化。乃為圓教因人之所知識也。",
    "X19n0348_001:0584a02": "○二智行成就。",
    "X19n0348_001:0584a03": "大智本行皆悉成就。",
    "X19n0348_001:0584a04": "肇公曰。大智。一切種智也。此智。以六度六通眾行",
    "X19n0348_001:0584a05": "為本。諸大士已備此本行。",
    "X19n0348_001:0584a06": "燈曰。菩薩以大智為目。以導萬行之足。大行為足。",
    "X19n0348_001:0584a07": "以濟大智之目。目足相假。能到涼池。若分別者。則",
    "X19n0348_001:0584a08": "三藏菩薩。以析一切空道種大智為本。以導事六",
    "X19n0348_001:0584a09": "度之本行。通教菩薩。以即空一切道種大智。以導",
    "X19n0348_001:0584a10": "理六度之本行。別教菩薩。以但中一切道種一切",
    "X19n0348_001:0584a11": "種大智。以導無量六度之本行。圓教菩薩。以一切",
    "X19n0348_001:0584a12": "種具足二種圓中大智。以導無作六度之本行。如",
    "X19n0348_001:0584a13": "此種種大智本行。皆悉成就。故為眾所知識也。",
    "X19n0348_001:0584a14": "觀解者。三觀於一心中修。六度於一行中具。智導",
    "X19n0348_001:0584a15": "於行。行濟於智。應無所住以生其六度萬行之心。",
    "X19n0348_001:0584a16": "是為大智本行皆悉成就也。",
    "X19n0348_001:0584a17": "○三佛威建立。",
    "X19n0348_001:0584a18": "諸佛威神之所建立。",
    "X19n0348_001:0584a19": "肇公曰。天澤無私。不潤枯木。佛威雖普。不立無根。",
    "X19n0348_001:0584a20": "所建立者。道根必深也。",
    "X19n0348_001:0584a21": "燈曰。諸佛慈悲。恒欲度生。惟念化導之不廣。見諸",
    "X19n0348_001:0584a22": "菩薩。先修自利之行以利人。深契佛心。常生歡喜。",
    "X19n0348_001:0584a23": "故以威神而冥熏加被。俾其善根早立。共濟羣生",
    "X19n0348_001:0584a24": "於惡海。是以自度度人。三種威力。缺一不可。三力",
    "X19n0348_001:0584b01": "者。一諸佛威神之力。二修行三昧之力。三行者本",
    "X19n0348_001:0584b02": "有功德之力。前大智本行。即自力也。四教判(云云)。",
    "X19n0348_001:0584b03": "觀解者。圓修三觀。全性以起修。諸佛威神之所建",
    "X19n0348_001:0584b04": "立也。全修而在性。本有功德之力也。",
    "X19n0348_001:0584b05": "○四堪能護法。",
    "X19n0348_001:0584b06": "為護法城。受持正法。",
    "X19n0348_001:0584b07": "什公曰。法城。即實相法也。外為護法之城。內有受",
    "X19n0348_001:0584b08": "持之固。",
    "X19n0348_001:0584b09": "燈曰。正法者。本覺之妙性也。護法者。始覺之圓修",
    "X19n0348_001:0584b10": "也。凡為菩薩。先有圓修。以為護法之城。然後如來",
    "X19n0348_001:0584b11": "所說正覺本有之性。方能受持而不失。是故受持",
    "X19n0348_001:0584b12": "本覺不失。使一切三惑過非。與夫四魔眾惡之不",
    "X19n0348_001:0584b13": "入。真護法也。四教判(云云)。",
    "X19n0348_001:0584b14": "觀解與義釋同。可知。",
    "X19n0348_001:0584b15": "○二歎利他德五。初善能說法。",
    "X19n0348_001:0584b16": "能獅子吼。",
    "X19n0348_001:0584b17": "肇公曰。獅子吼無畏音也。凡所言說。不畏羣邪異",
    "X19n0348_001:0584b18": "學。喻獅子吼。眾獸下之。獅子吼曰美玅音也。",
    "X19n0348_001:0584b19": "燈曰。獅子乃百獸中王。具大筋力。能伏百獸。故百",
    "X19n0348_001:0584b20": "獸莫不下之。兼以音聲猛利。哮吼之時。百獸為之",
    "X19n0348_001:0584b21": "腦裂。獅兒增長威力。通喻四教菩薩。具足智力。以",
    "X19n0348_001:0584b22": "大音聲。為眾說法。羣邪為之降伏。弟子為之利益。",
    "X19n0348_001:0584b23": "然而圓教之人。又其勝也。",
    "X19n0348_001:0584b24": "觀解。以圓頓觀觀最下惑。三障為之銷除。三智為",
    "X19n0348_001:0584c01": "之成就。",
    "X19n0348_001:0584c02": "○二名聞遍滿。",
    "X19n0348_001:0584c03": "名聞十方。",
    "X19n0348_001:0584c04": "肇公曰。行滿天下。稱無不普。",
    "X19n0348_001:0584c05": "燈曰。菩薩既有召德之名。必有稱名之實。名隨德",
    "X19n0348_001:0584c06": "廣。德共名高。十方世界。無思不服。或以一人隨機。",
    "X19n0348_001:0584c07": "而有四教之名。或以萬德利人。而有三乘之實。",
    "X19n0348_001:0584c08": "觀解者。觀假名一千即空假中。而有召實之名。觀",
    "X19n0348_001:0584c09": "實法國土二千即空假中。而有稱名之實。即名聞",
    "X19n0348_001:0584c10": "十方也。",
    "X19n0348_001:0584c11": "○三作不請友。",
    "X19n0348_001:0584c12": "眾人不請。友而安之。",
    "X19n0348_001:0584c13": "肇公曰。真友不待請。譬慈母之赴嬰兒也。",
    "X19n0348_001:0584c14": "燈曰。不請而友。菩薩之恒心也。請而後友。菩薩之",
    "X19n0348_001:0584c15": "玅應也。先有不請而友之心。故其友也速。後有請",
    "X19n0348_001:0584c16": "而後友之應。故其友也誠。不觀之月乎。光明等照。",
    "X19n0348_001:0584c17": "固不待請而友之矣。水澄月現。此請而後友也。故",
    "X19n0348_001:0584c18": "經曰。佛身充滿於法界。普現一切羣生前。隨緣赴",
    "X19n0348_001:0584c19": "感靡不周。而恒處此菩提座。此不請而友。請而後",
    "X19n0348_001:0584c20": "友之誠證也。四教菩薩。比說可知。",
    "X19n0348_001:0584c21": "觀解者。法性本然。無乎不在。不請而友也。玅觀觀",
    "X19n0348_001:0584c22": "之。厥理斯顯。請而後友也。",
    "X19n0348_001:0584c23": "○四紹隆佛種。",
    "X19n0348_001:0584c24": "紹隆三寶。能使不絕。",
    "X19n0348_001:0585a01": "什公曰。非直顯明三寶宣通經法之謂也。謂能積",
    "X19n0348_001:0585a02": "善累功。自致成佛。成佛則有法。有法則有僧。不絕",
    "X19n0348_001:0585a03": "之功。事在來劫。今言不絕。則必能也。又於其中間",
    "X19n0348_001:0585a04": "自行化人。我既化人。人亦化物。物我俱成。三寶彌",
    "X19n0348_001:0585a05": "隆。眾生無盡。故三寶亦無盡也。",
    "X19n0348_001:0585a06": "燈曰。三寶為照世光明。必紹之隆之。寶幢常住世",
    "X19n0348_001:0585a07": "間。使眾生正信不斷。乃行菩薩道者之正務也。然",
    "X19n0348_001:0585a08": "有多種。四教果頭。法報應三身為佛寶。所說三藏",
    "X19n0348_001:0585a09": "十二部經為法寶。等覺已還。下至三乘聖賢。為僧",
    "X19n0348_001:0585a10": "寶。此別相三寶也。佛滅度後。範金刻木為佛寶。黃",
    "X19n0348_001:0585a11": "卷赤軸為法寶。剃髮染衣為僧寶。此住持三寶也。",
    "X19n0348_001:0585a12": "眾生本有佛性當處照明。為佛寶。清淨無染為法",
    "X19n0348_001:0585a13": "寶。處事事和。處理理和。為僧寶。此一體三寶也。若",
    "X19n0348_001:0585a14": "始終相從而說。由有一體三寶。故有別相三寶。復",
    "X19n0348_001:0585a15": "由別相三寶。故有住持三寶。此從本向末而說也。",
    "X19n0348_001:0585a16": "若從末向本。則由有住持三寶。方悟一體三寶。由",
    "X19n0348_001:0585a17": "悟一體三寶。然後修成而有別相三寶。是則佛滅",
    "X19n0348_001:0585a18": "度後。全藉住持三寶之假。以修一體之真。然後將",
    "X19n0348_001:0585a19": "來得成別相三寶之實。豈非住持三寶在所當弘",
    "X19n0348_001:0585a20": "乎。",
    "X19n0348_001:0585a21": "觀解。以一心三觀。觀一體三寶。空觀破見思惑。是",
    "X19n0348_001:0585a22": "紹隆一體佛寶。假觀破塵沙惑。是紹隆一體僧寶。",
    "X19n0348_001:0585a23": "中觀破無明惑。是紹隆一體法寶。",
    "X19n0348_001:0585a24": "○五降伏魔外。",
    "X19n0348_001:0585b01": "降伏魔怨。制諸外道。",
    "X19n0348_001:0585b02": "什公曰。魔。四魔。得無生忍。煩惱永斷。故降欲魔。得",
    "X19n0348_001:0585b03": "法身則更不得身。故降身魔。無身則無死。則降死",
    "X19n0348_001:0585b04": "魔。無三魔。則波旬不得其便。故降天魔也。如舍利",
    "X19n0348_001:0585b05": "弗與外道議論。七晝夜然後乃勝。斯其類也。",
    "X19n0348_001:0585b06": "燈曰。有界內四魔。界外四魔。若界內四魔。則藏通",
    "X19n0348_001:0585b07": "兩教聖人皆能降之。若界外方便土中四魔。惟別",
    "X19n0348_001:0585b08": "教聖人。乃能降之。若界外實報土四魔。惟圓教菩",
    "X19n0348_001:0585b09": "薩與佛。方能降之。此經具足四教。應明三種四魔。",
    "X19n0348_001:0585b10": "若分別難易者。前之三教。降之較難。惟今圓教。降",
    "X19n0348_001:0585b11": "之最易。以魔之所依者煩惱生死。此經明煩惱即",
    "X19n0348_001:0585b12": "菩提。生死即涅槃。非惟降之最易。兼且化而用之。",
    "X19n0348_001:0585b13": "故文殊問維摩詰言。此室何以空無侍者。維摩答",
    "X19n0348_001:0585b14": "云。一切眾魔。及諸外道。皆吾侍也。",
    "X19n0348_001:0585b15": "觀解者。空觀達見思煩惱分段生死。即是菩提涅",
    "X19n0348_001:0585b16": "槃。能降界內四魔。制諸外道。假觀達塵沙煩惱。界",
    "X19n0348_001:0585b17": "外變易生死。即是菩提涅槃。能降方便土四魔。制",
    "X19n0348_001:0585b18": "諸外道。中觀達界外根本無明變易生死。即是菩",
    "X19n0348_001:0585b19": "提涅槃。能降實報土四魔。制諸外道也。",
    "X19n0348_001:0585b20": "○次廣歎二德。初歎自利德五。初斷諸煩惱。",
    "X19n0348_001:0585b21": "悉已清淨。永離葢纏。",
    "X19n0348_001:0585b22": "肇公曰。葢。五葢。纏。十纏。亦有無量纏。身口意三業",
    "X19n0348_001:0585b23": "悉清淨。則葢不能累也。",
    "X19n0348_001:0585b24": "燈曰。五葢者。貪欲。嗔恚。愚癡。睡眠。掉悔。因是五法",
    "X19n0348_001:0585c01": "葢覆真性故名五葢。十纏者。一忿恚。二隱覆自罪。",
    "X19n0348_001:0585c02": "三意識昏迷。四五情暗暝。五嬉遊。六三業躁動。七",
    "X19n0348_001:0585c03": "屏處起罪不自羞。八露處起罪不羞他。九財不能",
    "X19n0348_001:0585c04": "惠施。十他榮心生熱惱。此之葢纏。約麤迹而言。但",
    "X19n0348_001:0585c05": "在欲界五趣。細而言之。上通三界。又細分法相。通",
    "X19n0348_001:0585c06": "二種三界。悉為四教止觀法門之所治故。是則三",
    "X19n0348_001:0585c07": "惑悉皆清淨。方得名為清淨永離。",
    "X19n0348_001:0585c08": "觀解者。修一心三止。能伏二種三界貪嗔掉悔三",
    "X19n0348_001:0585c09": "葢。修一心三觀。能破二種三界睡眠愚癡二葢。又",
    "X19n0348_001:0585c10": "修一心三止。能伏二種三界嬉游三業躁動。及七",
    "X19n0348_001:0585c11": "八九十六種之纏。修一心三觀。能破二種三界忿",
    "X19n0348_001:0585c12": "恚。及二三四種之纏。",
    "X19n0348_001:0585c13": "○二獲諸解脫。",
    "X19n0348_001:0585c14": "心常安住無礙解脫。",
    "X19n0348_001:0585c15": "肇公曰。此解脫七住所得。得此解脫。則於諸法通",
    "X19n0348_001:0585c16": "達無礙。故心常安住。",
    "X19n0348_001:0585c17": "燈曰。此無礙解脫。若一往約法相判。應如肇師。此",
    "X19n0348_001:0585c18": "但知有別教位次耳。以別七住但破見思。故於諸",
    "X19n0348_001:0585c19": "法通達無礙。若齊破惑。則下可約於通教第七已",
    "X19n0348_001:0585c20": "辦地。已破見思。得空解脫。上可約於圓教七信位",
    "X19n0348_001:0585c21": "人。已破見思。得空無礙解脫。若但約圓位判。則七",
    "X19n0348_001:0585c22": "信準上破見思已得空解脫。於有無礙。八九十信。",
    "X19n0348_001:0585c23": "破塵沙惑。得假解脫。於空無礙。初住去。破無明惑。",
    "X19n0348_001:0585c24": "得中道解脫。於空有二邊一切無礙。菩薩之人。心",
    "X19n0348_001:0586a01": "常安住三種解脫。於自利化他。法皆無礙也。",
    "X19n0348_001:0586a02": "觀解者。修圓頓空觀。伏破見思。心常安住空無礙",
    "X19n0348_001:0586a03": "解脫。修圓頓假觀。伏破塵沙。心常安住假無礙解",
    "X19n0348_001:0586a04": "脫。修圓頓中觀。心常安住中道無礙解脫。",
    "X19n0348_001:0586a05": "○三具諸持辯。",
    "X19n0348_001:0586a06": "念定總持辯才不斷。",
    "X19n0348_001:0586a07": "肇公曰。念。正念。定。正定。總持。謂持善不失。持惡不",
    "X19n0348_001:0586a08": "生。無所漏忘。謂之持。持有二種。有心相應持。不相",
    "X19n0348_001:0586a09": "應持。辯才。七辯也。此四是菩薩之要用。故常不斷。",
    "X19n0348_001:0586a10": "燈曰。正念正定。略舉八正之二。具足應云見。思惟。",
    "X19n0348_001:0586a11": "語。業。精進。定。念。命。無不皆正。又念定者。定具足也。",
    "X19n0348_001:0586a12": "總持者。慧具足也。辯才又定慧二門之所生也。三",
    "X19n0348_001:0586a13": "者器度圓滿。方可以出俗利生也。此之三法。四教",
    "X19n0348_001:0586a14": "菩薩皆可言之。惟觀其進解修觀破惑證真之何",
    "X19n0348_001:0586a15": "如爾。",
    "X19n0348_001:0586a16": "觀解者。圓修三止。可以得其念定。圓修三觀。可以",
    "X19n0348_001:0586a17": "得其總持。二者既備。辯才雖不求而自得也。",
    "X19n0348_001:0586a18": "○四具足十度。",
    "X19n0348_001:0586a19": "布施持戒忍辱精進禪定智慧及方便力無不具足。",
    "X19n0348_001:0586a20": "什公曰。上言道念不斷。然後具行六度。六度具足。",
    "X19n0348_001:0586a21": "則自事已畢。自事已畢。則方便度人。度人之廣。莫",
    "X19n0348_001:0586a22": "若神通。神通已具。乃化眾生。如是次第。如後淨國",
    "X19n0348_001:0586a23": "中說也。",
    "X19n0348_001:0586a24": "燈曰。菩薩度人之法。略言六度。廣則有十。六如餘",
    "X19n0348_001:0586b01": "經所說。十如華嚴所說。因開合不同。故廣略有異。",
    "X19n0348_001:0586b02": "不可以六為少以十為多也。如方便及智兩波羅",
    "X19n0348_001:0586b03": "蜜。乃從般若開出。願力兩波羅蜜。乃從禪度開出。",
    "X19n0348_001:0586b04": "今文云及方便力者。舉方便力。以及收二度也。故",
    "X19n0348_001:0586b05": "略言其六。已收其十。然有事六度。理六度。無量六",
    "X19n0348_001:0586b06": "度。無作六度。今經具足四教。亦舉一以全收也。正",
    "X19n0348_001:0586b07": "明菩薩渡人。如海導師。必得已完堅固之舟。可以",
    "X19n0348_001:0586b08": "濟多人於惡海。惡海者。三界之內。皆羅剎鬼國也。",
    "X19n0348_001:0586b09": "其羅剎食人之法有六。一慳悋為羅剎因。非布施",
    "X19n0348_001:0586b10": "而莫度。及至愚癡為羅剎因。非智慧而莫度。苟未",
    "X19n0348_001:0586b11": "自度而欲度人。自他俱溺。其理必然。故菩薩之欲",
    "X19n0348_001:0586b12": "度人。先以六舟航而度六此岸。從此達彼岸。只一",
    "X19n0348_001:0586b13": "彼岸。以因望果。故夥言其六。已到彼岸。不生住著。",
    "X19n0348_001:0586b14": "恒來此岸。方便度人。謂之此岸彼岸。及以中流。三",
    "X19n0348_001:0586b15": "皆不住。方名大菩薩也。蓋前六度。謂之具度。更以",
    "X19n0348_001:0586b16": "方便權謀。方能度生。故又有方便波羅蜜也。乘夙",
    "X19n0348_001:0586b17": "願力。誓願度生。故又有願波羅蜜也。自利利人。力",
    "X19n0348_001:0586b18": "皆具足。故又有力波羅蜜也。須以智力以濟之。故",
    "X19n0348_001:0586b19": "又有智波羅蜜也。",
    "X19n0348_001:0586b20": "觀解者。修一心三止觀時。於一念中所具依正。悉",
    "X19n0348_001:0586b21": "皆能捨。即施度也。三惑惡覺悉能防止。即戒度也。",
    "X19n0348_001:0586b22": "達煩惱生死。即菩提涅槃。不為二邊所辱。即忍度",
    "X19n0348_001:0586b23": "也。念念照了。不為三惑所雜。心心趣入。即精進也。",
    "X19n0348_001:0586b24": "三止止其動。而無三種分別。即禪度也三觀照其",
    "X19n0348_001:0586c01": "昏。而無三種睡眠。即智度也。具足巧度。能度在纏",
    "X19n0348_001:0586c02": "一念十界眾生。即方便度也。發弘誓願。不度不休。",
    "X19n0348_001:0586c03": "即願度也。三觀若成。具大力用。能破惡生善。即力",
    "X19n0348_001:0586c04": "度也。如此進修。能竪大智慧光明幢。即智度也。",
    "X19n0348_001:0586c05": "○五得無起忍。",
    "X19n0348_001:0586c06": "逮無所得不起法忍。",
    "X19n0348_001:0586c07": "什公曰。有識以來。未甞見法。於今始得。能信能受。",
    "X19n0348_001:0586c08": "忍不恐怖。安住不動。故名為忍。",
    "X19n0348_001:0586c09": "燈曰。逮。及也。至也。至無所得。證理圓極。入法性流",
    "X19n0348_001:0586c10": "者。若有一法可得。皆不足以為真證。故心經曰。以",
    "X19n0348_001:0586c11": "無所得故。心無罣礙。惟無所得。而法爾證得法忍",
    "X19n0348_001:0586c12": "故。又曰。依般若波羅蜜多故。得阿耨多羅三藐三",
    "X19n0348_001:0586c13": "菩提。法忍葢菩提之異名也。依仁王經說而有五",
    "X19n0348_001:0586c14": "忍。一伏忍。別在十信。圓在五品。二信忍。別在十住。",
    "X19n0348_001:0586c15": "圓在七信。三柔順忍。別在行向。圓在八九十信。四",
    "X19n0348_001:0586c16": "無生忍。別在十地。圓在初住。五寂滅忍。別在玅覺。",
    "X19n0348_001:0586c17": "當圓二行。圓至玅覺。今諸菩薩不起法忍。於五忍",
    "X19n0348_001:0586c18": "攝屬何忍。於諸位攝屬何位。據下歎位云。近無等",
    "X19n0348_001:0586c19": "等佛自在慧。則前之四忍。俱已證得。以後望前。得",
    "X19n0348_001:0586c20": "無生法忍無疑矣。",
    "X19n0348_001:0586c21": "觀解者。圓修三種止觀。圓伏五住煩惱。即伏忍。信",
    "X19n0348_001:0586c22": "一切諸法。即信忍。住此忍辱之地。心不卒暴。即柔",
    "X19n0348_001:0586c23": "順忍。達念念無生滅相可得。即無生忍。此心微玅。",
    "X19n0348_001:0586c24": "不見有五住煩惱。二種生死可得。即寂滅忍。",
    "X19n0348_001:0587a01": "○二歎利他德十九。初轉不退輪。",
    "X19n0348_001:0587a02": "已能隨順轉不退輪。",
    "X19n0348_001:0587a03": "肇公曰。無生之道。無有得而失者。不退也。流演圓",
    "X19n0348_001:0587a04": "通。無繫於一人。輪也。諸佛既轉此輪。諸大士亦能",
    "X19n0348_001:0587a05": "隨順而轉之。",
    "X19n0348_001:0587a06": "燈曰。輪有轉義。北有車乘之輪。南有水磑之輪。又",
    "X19n0348_001:0587a07": "有汲井之輪。皆互有高下。喻生死之輪。六道互有",
    "X19n0348_001:0587a08": "高下。此輪皆有退轉。有凡夫之自轉。不必佛菩薩",
    "X19n0348_001:0587a09": "為之轉也。惟化度眾生。使之出三界而不退。故諸",
    "X19n0348_001:0587a10": "佛菩薩。以己所證不退菩提之輪。而轉入他心。故",
    "X19n0348_001:0587a11": "凡說法。謂之轉大法輪也。但不退之位有三。一位",
    "X19n0348_001:0587a12": "不退。二行不退。三念不退。約四教分別。不生三惡",
    "X19n0348_001:0587a13": "道。為位不退。不生邊地。諸根完具。不受女身。即行",
    "X19n0348_001:0587a14": "不退。常識宿命。即念不退。此名阿鞞跋致。三藏義",
    "X19n0348_001:0587a15": "也。若六心已前。輕毛菩薩。信根未立。其位猶退。七",
    "X19n0348_001:0587a16": "心已上。從初地至六地。不退為凡夫二乘。名位不",
    "X19n0348_001:0587a17": "退。雖正使已盡。而未能遍修萬行。其行猶退。至七",
    "X19n0348_001:0587a18": "地名行不退。而猶起二乘念。故有念退。至八地道",
    "X19n0348_001:0587a19": "觀雙流。入法流水。名念不退。此名阿鞞跋致。乃三",
    "X19n0348_001:0587a20": "乘共地之義耳。地師云。十住是證不退。十行十迴",
    "X19n0348_001:0587a21": "向是行不退。十地是念不退。此是別教義。若華嚴",
    "X19n0348_001:0587a22": "初住。得如來一身無量身。具三不退。此圓教不退。",
    "X19n0348_001:0587a23": "此經具四教不退。而正意在圓。",
    "X19n0348_001:0587a24": "觀解者。修一心空觀。一空一切空。能階位不退。修",
    "X19n0348_001:0587b01": "一心假觀。一假一切假。能階行不退。修一心中觀。",
    "X19n0348_001:0587b02": "一中一切中。能階念不退。",
    "X19n0348_001:0587b03": "○次解法知根。",
    "X19n0348_001:0587b04": "善解法相。知眾生根。",
    "X19n0348_001:0587b05": "肇公曰。諸法殊相無不解。羣生異相無不知也。",
    "X19n0348_001:0587b06": "燈曰。善解法相。猶良醫之識藥也。知眾生根。猶良",
    "X19n0348_001:0587b07": "醫之知病也。苟識藥而不知病。猶富商之張藥肆。",
    "X19n0348_001:0587b08": "藥雖多。而奚以為。苟知病而不識藥。猶貧醫之熟",
    "X19n0348_001:0587b09": "方脉。病雖知。亦奚以為。惟富商與貧醫合業。以富",
    "X19n0348_001:0587b10": "藥而濟貧醫。以貧醫而行富藥。既病無不知。而藥",
    "X19n0348_001:0587b11": "無不授。即下文所謂為大醫王。善療眾病。應病與",
    "X19n0348_001:0587b12": "藥。令得服行。兩文相濟。然後可稱大菩薩也。",
    "X19n0348_001:0587b13": "觀解者。知空觀者。真空不空非但空。此空本具一",
    "X19n0348_001:0587b14": "切法。知假觀者。不思議假非偏假。此假本具一切",
    "X19n0348_001:0587b15": "空。知中觀者。圓中圓滿非但中。此中本具二邊法。",
    "X19n0348_001:0587b16": "若如此者。空不惟破。乃即破而即立。假不惟立。乃",
    "X19n0348_001:0587b17": "即立而即破。中不惟非破而非立。乃即破而即立。",
    "X19n0348_001:0587b18": "是名善解法相。知眾生根者。知一念心具十種法",
    "X19n0348_001:0587b19": "界。有生樂欲善根益。以十界性相差別觀之。知十",
    "X19n0348_001:0587b20": "法界眾生有生善善根益。以或止或觀。隨便宜觀",
    "X19n0348_001:0587b21": "之。知十法界眾生有破惡善根益。以止對治浮病",
    "X19n0348_001:0587b22": "而安之。以觀對治沉病而起之。知十法界眾生有",
    "X19n0348_001:0587b23": "入理益。以十法界道觀。雙遮雙照而統御之。",
    "X19n0348_001:0587b24": "○三葢眾無畏。",
    "X19n0348_001:0587c01": "葢諸大眾。得無所畏。",
    "X19n0348_001:0587c02": "什公曰。梵本云眾不能葢。眾不能葢。明其超出。今",
    "X19n0348_001:0587c03": "言葢眾。其言亦同也。菩薩自有四無所畏。非佛無",
    "X19n0348_001:0587c04": "畏也。恐畏之生。生於不足。無不足。故無所畏。能說",
    "X19n0348_001:0587c05": "而不能行。亦所以畏也。今能說而能行。故無畏。唯",
    "X19n0348_001:0587c06": "能說而又能行。故名無畏也。",
    "X19n0348_001:0587c07": "燈曰。菩薩四無所畏者。準智論。一總持無所畏。二",
    "X19n0348_001:0587c08": "知根無所畏。三決疑無所畏。四答報無所畏。又一",
    "X19n0348_001:0587c09": "切智。漏盡。說障道。說苦盡。皆無所畏。今謂。前云念",
    "X19n0348_001:0587c10": "定總持辯才不斷。即總持決疑答報無所畏。知眾",
    "X19n0348_001:0587c11": "生根。即知根無所畏。第其間法相。亦有四教之殊。",
    "X19n0348_001:0587c12": "準說可知。若此四法為眾所葢而不能葢人。則有",
    "X19n0348_001:0587c13": "所畏。既能葢眾。故無所畏。或難曰。吾聞君子有三",
    "X19n0348_001:0587c14": "畏。畏天命。畏大人。畏聖人之言。而釋氏偏言無畏。",
    "X19n0348_001:0587c15": "何也。對曰。論菩薩豈亡三畏。如畏自心辜負己靈",
    "X19n0348_001:0587c16": "埋沒佛性之不得道。即畏天命也。恭敬佛師。如畏",
    "X19n0348_001:0587c17": "君父。即畏大人也。每遵聖教而不敢違。即畏聖人",
    "X19n0348_001:0587c18": "之言也。今言無畏者。直是理直氣壯。當仁不讓於",
    "X19n0348_001:0587c19": "師。矧於千百人中。踞獅子座。縱無礙辯。契理契機。",
    "X19n0348_001:0587c20": "而有所畏乎。",
    "X19n0348_001:0587c21": "觀解者。以一心三止觀。以觀十界三諦。不畏三惑",
    "X19n0348_001:0587c22": "之所葢覆。即葢諸大眾。得無所畏也。",
    "X19n0348_001:0587c23": "○四三德莊嚴。",
    "X19n0348_001:0587c24": "功德智慧以修其心。相好嚴身。色像第一。",
    "X19n0348_001:0588a01": "肇公曰。心以智德為嚴。形以相好為飾。嚴心所以",
    "X19n0348_001:0588a02": "進道。飾形所以靡俗。",
    "X19n0348_001:0588a03": "燈曰。菩薩須修三法。一修功德以資解脫二修智",
    "X19n0348_001:0588a04": "慧以資般若。三修相好以資法身。故能登圓初發",
    "X19n0348_001:0588a05": "心住時。發一切功德。發一切智慧。發一切境界。如",
    "X19n0348_001:0588a06": "此之發。不前不後。亦不一時。能於百佛世界。現八",
    "X19n0348_001:0588a07": "相成道。進道靡俗。必至於是。則與諸佛分得其真。",
    "X19n0348_001:0588a08": "然而有三藏菩薩之三法。通教菩薩之三法。別教",
    "X19n0348_001:0588a09": "菩薩之三法。今明圓教。望前可知。",
    "X19n0348_001:0588a10": "觀解者。修空觀以資智慧。修假觀以資功德。修中",
    "X19n0348_001:0588a11": "觀以資色像。難者曰。修空假以資二法可爾。中觀",
    "X19n0348_001:0588a12": "以資色像。恐不其然。葢色像外嚴。事屬於假。何以",
    "X19n0348_001:0588a13": "謂之法身。對曰。謂色為假。此屬凡情。以色屬法。乃",
    "X19n0348_001:0588a14": "憑聖智。故勝鬘讚佛云。如來玅色身。世間無與等。",
    "X19n0348_001:0588a15": "無比不思議。是故今頂禮。又云。如來色無盡。智慧",
    "X19n0348_001:0588a16": "亦復然。一切法常住。是故我皈依。又起信云。如來",
    "X19n0348_001:0588a17": "色性。即是智慧。如是類證。廣諸契經。抑色為假。豈",
    "X19n0348_001:0588a18": "是大乘。",
    "X19n0348_001:0588a19": "○五捨諸飾好。",
    "X19n0348_001:0588a20": "捨諸世間所有飾好。",
    "X19n0348_001:0588a21": "什公曰。色相瓔珞飾好已備。故不外飾也。",
    "X19n0348_001:0588a22": "燈曰。世間二種莊嚴。一外。二內。西天貴人。身嚴瓔",
    "X19n0348_001:0588a23": "珞。已僭諸天。此土女人。飾極寶玉。又僭帝胄。然而",
    "X19n0348_001:0588a24": "總不及夙修多福。相好莊嚴。故輪王十善。相幾同",
    "X19n0348_001:0588b01": "佛。第明暗有差。然有界內二種莊嚴。界外二種莊",
    "X19n0348_001:0588b02": "嚴。又有劣應佛二種莊嚴。合身佛二種莊嚴。破十",
    "X19n0348_001:0588b03": "二品無明。報身佛二種莊嚴。破四十二品無明。報",
    "X19n0348_001:0588b04": "身佛二種莊嚴。展轉相望。以為世間飾好。惟圓教",
    "X19n0348_001:0588b05": "佛。乃能捨諸飾好。今此菩薩相好嚴身。或貴分真",
    "X19n0348_001:0588b06": "之飾好。盡捨一切諸嚴飾爾。",
    "X19n0348_001:0588b07": "觀解者。圓修空觀。破見思惑。捨人天之飾好。圓修",
    "X19n0348_001:0588b08": "假觀。破塵沙惑。捨二乘之飾好。圓修中觀。破無明",
    "X19n0348_001:0588b09": "惑。捨偏菩薩之飾好。",
    "X19n0348_001:0588b10": "○六名稱高遠。",
    "X19n0348_001:0588b11": "名稱高遠。踰於須彌。",
    "X19n0348_001:0588b12": "肇公曰。名自有高而不遠。遠而不高。前聞十方。取",
    "X19n0348_001:0588b13": "其遠也。今踰須彌。取其高也。高謂高勝也。",
    "X19n0348_001:0588b14": "燈曰。名。召體之名。稱。稱名之實也。菩薩稱名之實。",
    "X19n0348_001:0588b15": "豎徹三身之底。故曰高。橫亘四德之邊。故曰遠。踰",
    "X19n0348_001:0588b16": "於須彌者。喻仰之則聳而彌高。望之則秀而彌遠。",
    "X19n0348_001:0588b17": "不以高而不遠。稱既如是。名亦復然。當豎出乎三",
    "X19n0348_001:0588b18": "土。橫滿沙剎。故四教因人。莫不瞻之仰之也。",
    "X19n0348_001:0588b19": "觀解者。觀一念心性。具足三千。二千實法。即性體",
    "X19n0348_001:0588b20": "清淨。性量周遍。稱名之實。高遠踰於須彌也。一千",
    "X19n0348_001:0588b21": "假名。同實法清淨周遍。即召體之名清淨周遍。踰",
    "X19n0348_001:0588b22": "於須彌也。",
    "X19n0348_001:0588b23": "○七深信堅固。",
    "X19n0348_001:0588b24": "深信堅固猶若金剛。",
    "X19n0348_001:0588c01": "肇公曰。七住已上。無生信不可壞也。",
    "X19n0348_001:0588c02": "燈曰。肇公判位。多附通教及以別教。今判深信堅",
    "X19n0348_001:0588c03": "固為七住。以別教七住。名不退住。葢入於無生畢",
    "X19n0348_001:0588c04": "竟空界。此與通教第七已辦地齊。已破見思。登行",
    "X19n0348_001:0588c05": "不退。今謂。此經菩薩。如下文所歎。近無等等佛自",
    "X19n0348_001:0588c06": "在慧。約圓教等覺釋之。亦不為過。葢此深信。大約",
    "X19n0348_001:0588c07": "言之。其所信之理有三。曰空假中。如肇師判。但信",
    "X19n0348_001:0588c08": "空理而已。既非圓空。則其所信之理淺。直須一空",
    "X19n0348_001:0588c09": "一切空。一假一切假。一中一切中。方得為深。當知",
    "X19n0348_001:0588c10": "此諸菩薩。圓融三諦之理。皆能深證深信。故喻如",
    "X19n0348_001:0588c11": "金剛。能壞於三惑。不為三惑之所壞也。",
    "X19n0348_001:0588c12": "觀解者。一心三觀。徹照三諦。能伏五住。能破三惑。",
    "X19n0348_001:0588c13": "故能深信堅固。喻若金剛也。",
    "X19n0348_001:0588c14": "○八智斷玅用。",
    "X19n0348_001:0588c15": "法寶普照而雨甘露。",
    "X19n0348_001:0588c16": "肇公曰。法寶光無不照。澤無不潤。潤生死也。喻海",
    "X19n0348_001:0588c17": "有神寶。能放光除冥。亦因光而雨甘露。潤枯稿也。",
    "X19n0348_001:0588c18": "燈曰。法寶普照者。菩提智德之大用。此之大用。能",
    "X19n0348_001:0588c19": "照眾生三惑之暗冥。而雨甘露者。涅槃斷德之大",
    "X19n0348_001:0588c20": "用也。此之大用。能拔眾生二死之枯槁。喻如只一",
    "X19n0348_001:0588c21": "摩尼而有二用。即照幽冥。即雨甘露。即雨甘露而",
    "X19n0348_001:0588c22": "照幽冥。圓教初住。具此體用。別教初地。然後能之。",
    "X19n0348_001:0588c23": "前之二教。無此真實體用也。",
    "X19n0348_001:0588c24": "觀解者。三種止觀。即智明而惑盡。即惑盡而智明。",
    "X19n0348_001:0589a01": "如珠照明雨寶。俱體俱用也。",
    "X19n0348_001:0589a02": "○九言音逾眾。",
    "X19n0348_001:0589a03": "於眾言音微玅第一。",
    "X19n0348_001:0589a04": "肇公曰。殊類異音。既善其言。而復超勝。",
    "X19n0348_001:0589a05": "燈曰。四教菩薩說法言音也。大論云。迦陵在[穀禾+卵]。聲",
    "X19n0348_001:0589a06": "逾眾鳥。喻圓初心居說法品。稱理宣演。已勝偏乘。",
    "X19n0348_001:0589a07": "況深位乎。",
    "X19n0348_001:0589a08": "觀解。言者心之聲。音者言之響。形端則影直。聲和",
    "X19n0348_001:0589a09": "則響順。以上上觀。觀下下惑。一音普說。羣情等悅。",
    "X19n0348_001:0589a10": "即於眾言音微玅第一也。",
    "X19n0348_001:0589a11": "○十緣起斷邪。",
    "X19n0348_001:0589a12": "深入緣起。斷諸邪見。有無二邊。無復餘習。",
    "X19n0348_001:0589a13": "肇公曰。深入。謂智深解也。解法從緣起。則邪見無",
    "X19n0348_001:0589a14": "由生。有無二見。羣迷多惑。大士久盡。故無餘習",
    "X19n0348_001:0589a15": "也。燈曰。緣起之義。有世出世間。世間者。六道之法。",
    "X19n0348_001:0589a16": "莫不從十二因緣之所生。能解乎此。則外道邪見",
    "X19n0348_001:0589a17": "無由生。出世間者。藏通二教則以空觀為因。真諦",
    "X19n0348_001:0589a18": "為緣。能生三乘涅槃之法。能解乎此。則世間有見",
    "X19n0348_001:0589a19": "無由生。別教以假觀為因。俗諦為緣。能生菩薩之",
    "X19n0348_001:0589a20": "法。能入乎此。則二乘空見無由生。圓教以中觀為",
    "X19n0348_001:0589a21": "因。中諦為緣。能生佛界之法。能入乎此。則二邊但",
    "X19n0348_001:0589a22": "中之見無由生。又若通以世間因緣。為所觀事境。",
    "X19n0348_001:0589a23": "圓教菩薩。以三種止觀而深入之。則一切邪見。斷",
    "X19n0348_001:0589a24": "盡無有餘也。苟不然者。無足以稱深入矣。",
    "X19n0348_001:0589b01": "觀解準義可知。",
    "X19n0348_001:0589b02": "○十一說法無畏。",
    "X19n0348_001:0589b03": "演法無畏。猶師子吼。",
    "X19n0348_001:0589b04": "什公曰。上明一切時無畏。此明一切說法無畏。上",
    "X19n0348_001:0589b05": "師子吼。明德音遠振。此明能說實法。眾咸敬順。猶",
    "X19n0348_001:0589b06": "師子吼。威攝羣獸也。",
    "X19n0348_001:0589b07": "燈曰。藏教菩薩。雖能說諦緣度析空之法。不畏邪",
    "X19n0348_001:0589b08": "外。望通即空。而猶有所畏。通於三藏。雖無所畏。望",
    "X19n0348_001:0589b09": "於別教菩薩能從空出假及知但中。而猶有所畏。",
    "X19n0348_001:0589b10": "別菩薩。於前二而無所畏。望圓頓人能即空即假",
    "X19n0348_001:0589b11": "圓中圓滿非但中。而猶有所畏。惟圓頓人。能說諦",
    "X19n0348_001:0589b12": "緣度三。皆稱無作。故演法無畏。猶師子吼也。又能",
    "X19n0348_001:0589b13": "說不能行。作文字法師。望觀心人。猶有所畏。今能",
    "X19n0348_001:0589b14": "說能行。故無所畏。又能行不能說。望大法師。猶有",
    "X19n0348_001:0589b15": "所畏。今能行能說。故無所畏猶獅子吼。故大論云。",
    "X19n0348_001:0589b16": "多聞實智慧。是所說應受。又曰。所行如所說。今此",
    "X19n0348_001:0589b17": "菩薩不惟能說。能兼乎修行破惑。證智入真。已入",
    "X19n0348_001:0589b18": "深位。故演法無畏猶獅子吼也。",
    "X19n0348_001:0589b19": "觀解者。三止名為默。杜視聽。絕分別故。故曰止止",
    "X19n0348_001:0589b20": "不須說。我法玅難思。三觀名為說。朗智慧。具辯才",
    "X19n0348_001:0589b21": "故。故曰說即般若。智在說故。獅子具足二力。能伏",
    "X19n0348_001:0589b22": "眾獸。使降己故。能摧眾獸。使眾安故。故喻止觀而",
    "X19n0348_001:0589b23": "能伏破三種結惑。所謂說時默。默時說。大施門頭",
    "X19n0348_001:0589b24": "無壅塞。是以圓修行人。即觀而止。即止而觀。",
    "X19n0348_001:0589c01": "○十二說法益眾。",
    "X19n0348_001:0589c02": "其所說法。乃如雷震。",
    "X19n0348_001:0589c03": "肇公曰。法音雷震。開導羣萌。猶春雷動於百草也。",
    "X19n0348_001:0589c04": "燈曰。凡雷震具三種益。一能肅物。俾生誡謹。二能",
    "X19n0348_001:0589c05": "致雨。潤澤百穀。三能驚蟄。各遂生意。喻圓頓諸菩",
    "X19n0348_001:0589c06": "薩說法之時。戒能肅眾。使生敬畏。先以定動。令生",
    "X19n0348_001:0589c07": "渴仰。後以慧拔。俾起根力。",
    "X19n0348_001:0589c08": "觀解者。一心止觀。能防非止惡。即肅物義。寂而常",
    "X19n0348_001:0589c09": "照。即定動義。照而常寂。即慧拔義。",
    "X19n0348_001:0589c10": "○十三過量無量。",
    "X19n0348_001:0589c11": "無有量已過量。",
    "X19n0348_001:0589c12": "肇公曰。既得法身。入無為境。心不可以智求。形不",
    "X19n0348_001:0589c13": "可以像取。故曰無量。六住已下。名有量也。",
    "X19n0348_001:0589c14": "燈曰。虗空無丈尺。丈尺顯虗空。即器觀空。空則有",
    "X19n0348_001:0589c15": "量。除器觀空。空則無量。喻諸菩薩等覺已先。所證",
    "X19n0348_001:0589c16": "三德。猶有量也。已至等覺。雖不如佛。然而已過十",
    "X19n0348_001:0589c17": "地之量。故三德無有量也。",
    "X19n0348_001:0589c18": "觀解者。以空假中觀三諦理。歷別不融。此則有量。",
    "X19n0348_001:0589c19": "空即假中。融即而觀。則無有量。",
    "X19n0348_001:0589c20": "○十四法寶滿集。",
    "X19n0348_001:0589c21": "集眾法寶。如海導師。",
    "X19n0348_001:0589c22": "肇公曰。引導眾生。入大乘海。採取法寶。使必獲無",
    "X19n0348_001:0589c23": "難。猶海師善導商人。必獲夜光也。",
    "X19n0348_001:0589c24": "燈曰。此正言集。傍亦兼導。如海導師尚能導眾集",
    "X19n0348_001:0590a01": "寶。矧己所集必多於眾。然眾未必盡得摩尼。而己",
    "X19n0348_001:0590a02": "必得之。菩薩亦然。故薩埵入海。求心摩尼。自益兼",
    "X19n0348_001:0590a03": "人。其濟也廣。第眾生。所求者不一。而摩尼所雨隨",
    "X19n0348_001:0590a04": "意。應以人天。應以三乘。應以圓道。莫不滿願而後",
    "X19n0348_001:0590a05": "已。",
    "X19n0348_001:0590a06": "觀解者。所謂玅心體具。如如意珠。心佛及眾生。是",
    "X19n0348_001:0590a07": "三無差別。常智無緣。常境無相。無緣而緣。無非三",
    "X19n0348_001:0590a08": "觀。無相而相。三諦宛然。常如是觀。是集眾法寶如",
    "X19n0348_001:0590a09": "海導師也。",
    "X19n0348_001:0590a10": "○十五了達深法。",
    "X19n0348_001:0590a11": "了達諸法深玅之義。",
    "X19n0348_001:0590a12": "肇公曰。如實義也。",
    "X19n0348_001:0590a13": "燈曰。諸法者。十界十如權實之法也。深玅義者。諸",
    "X19n0348_001:0590a14": "法即實相也。又諸法屬權。實相屬實。權實不同。義",
    "X19n0348_001:0590a15": "則麤淺。權實相即。義則深玅。菩薩以權實相即之",
    "X19n0348_001:0590a16": "智。以達權實相即之法。能具乎此。方能善知眾生",
    "X19n0348_001:0590a17": "之根性也。",
    "X19n0348_001:0590a18": "觀解可知。",
    "X19n0348_001:0590a19": "○十六善知眾生。",
    "X19n0348_001:0590a20": "善知眾生往來所趣。及心所行。",
    "X19n0348_001:0590a21": "肇公曰。六趣往來。心行美惡。悉善知也。",
    "X19n0348_001:0590a22": "燈曰。六趣往來。果也。心行美惡。因也。若觀因知果。",
    "X19n0348_001:0590a23": "見果知因。如曰欲知前世因。今生受者是。欲知後",
    "X19n0348_001:0590a24": "世果。今生作者是。此為勸信之言。猶若蓍龜之卜。",
    "X19n0348_001:0590b01": "非善知也。菩薩洞明諸法權實相即。善惡交差。殃",
    "X19n0348_001:0590b02": "掘魔羅雖是惡人。佛性相熟。即便得度。善星比丘",
    "X19n0348_001:0590b03": "雖是善人。惡性相熟。授記地獄。如是了達。方稱善",
    "X19n0348_001:0590b04": "知。",
    "X19n0348_001:0590b05": "觀解者。觀一念心性具十界。交差互融。雖起惡念。",
    "X19n0348_001:0590b06": "以玅觀觀之。即成佛境。雖起善念。以緣塵分別而",
    "X19n0348_001:0590b07": "隨之。即是眾生。",
    "X19n0348_001:0590b08": "○十七隣佛功德。",
    "X19n0348_001:0590b09": "近無等等佛自在慧。十力無畏。十八不共。",
    "X19n0348_001:0590b10": "什公曰。諸佛智慧。無有等者。而此與佛等。復次實",
    "X19n0348_001:0590b11": "相法。無有等比。唯佛與等。菩薩隣而未得。故言近",
    "X19n0348_001:0590b12": "也。",
    "X19n0348_001:0590b13": "燈曰。法華釋籤云。淨名所歎菩薩。皆是等覺。位隣",
    "X19n0348_001:0590b14": "玅覺。故云近無等等。葢佛名無等。無等中最。故云",
    "X19n0348_001:0590b15": "等等。等覺近之。舉彼所近。故云佛自在慧。以此而",
    "X19n0348_001:0590b16": "觀。前之所歎。皆等覺德。其可以通別七住已上功",
    "X19n0348_001:0590b17": "德而擬之乎。",
    "X19n0348_001:0590b18": "觀解者。觀本具菩薩法界與本具佛法界相隣。故",
    "X19n0348_001:0590b19": "云近無等等佛自在慧。又觀己法界即佛法界。故",
    "X19n0348_001:0590b20": "云近無等等佛自在慧。",
    "X19n0348_001:0590b21": "○十八離惡現惡。",
    "X19n0348_001:0590b22": "關閉一切諸惡趣門。而生五道以現其身。",
    "X19n0348_001:0590b23": "肇公曰。法身無生而無不生。無生故惡趣門閉。無",
    "X19n0348_001:0590b24": "不生故現身五道也。",
    "X19n0348_001:0590c01": "燈曰。惡趣之門。五道啟而不關。二乘關而不啟。菩",
    "X19n0348_001:0590c02": "薩無惡道因故亦關。具慈悲心故亦啟。關者永斷",
    "X19n0348_001:0590c03": "於修惡。啟者繁興乎性惡。性惡之惡。本自無染。故",
    "X19n0348_001:0590c04": "雖現惡而非惡。故諸菩薩。於惡道之門。恒關而恒",
    "X19n0348_001:0590c05": "啟。恒啟而恒關。",
    "X19n0348_001:0590c06": "觀解者。觀修惡即性惡。無修惡可得。名關閉一切",
    "X19n0348_001:0590c07": "諸惡趣門。以三止觀。治諸修惡。而為性惡。生五道",
    "X19n0348_001:0590c08": "以現其身。惟其如此。故能果地以現其身也。",
    "X19n0348_001:0590c09": "○十九能治眾病。",
    "X19n0348_001:0590c10": "為大醫王。善療眾病。應病與藥。令得服行。",
    "X19n0348_001:0590c11": "肇公曰。法藥善療。諭醫王也。",
    "X19n0348_001:0590c12": "燈曰。前善解法相。名為識藥。知眾生根。名為知病。",
    "X19n0348_001:0590c13": "既能識藥而又能知病。然後應病而與法藥。令其",
    "X19n0348_001:0590c14": "服之行之。玅宗所謂諸法因緣須究本末。見思重",
    "X19n0348_001:0590c15": "數。如塵若沙。以大悲心。徧觀徧學。名為知病。諸法",
    "X19n0348_001:0590c16": "諸門。破性破相。一一對治。無不諳練。是名識藥。隨",
    "X19n0348_001:0590c17": "惑淺深。知機生熟。神通駭動。智辯宣揚。四悉當宜",
    "X19n0348_001:0590c18": "各令獲益。如是授藥。方肯服行。",
    "X19n0348_001:0590c19": "觀解者。法華玄義云。修從假入空時。先觀正因緣",
    "X19n0348_001:0590c20": "法。此法內外親疎隔別。必須殷勤欣悅無斁。此即",
    "X19n0348_001:0590c21": "世間悉檀。起初觀也。若欲觀假入空。須識為人便",
    "X19n0348_001:0590c22": "宜。若宜修觀。即用擇精進喜三覺分起之。若宜修",
    "X19n0348_001:0590c23": "止。則用除捨定三覺分起之。念隨兩處。是為隨宜",
    "X19n0348_001:0590c24": "善心則發。若有浮沈之病。須用對治悉檀。若心沈",
    "X19n0348_001:0591a01": "時。念擇進喜治之。若心浮時。念捨除定治之。若善",
    "X19n0348_001:0591a02": "用為人。善根則厚。若善用對治。煩惱則薄。於七覺",
    "X19n0348_001:0591a03": "中。隨依一覺。恍然如失。即依此覺分研修。能發真",
    "X19n0348_001:0591a04": "明。見第一義。是為用四悉檀。起從假入空觀。成一",
    "X19n0348_001:0591a05": "切智。發慧眼也。若從空入假觀。巧用四悉檀。取道",
    "X19n0348_001:0591a06": "種智法眼亦如是。若修中道第一義觀。巧用四悉",
    "X19n0348_001:0591a07": "檀。取一切種智佛眼亦如是。若一心三觀。巧用亦",
    "X19n0348_001:0591a08": "如是。是為觀心為大醫王。善治眾病。應病與藥。令",
    "X19n0348_001:0591a09": "得服行也。",
    "X19n0348_001:0591a10": "○三總結二德三。初歎自利德二。初正報莊嚴。",
    "X19n0348_001:0591a11": "無量功德皆成就。",
    "X19n0348_001:0591a12": "肇公曰。無德不備也。",
    "X19n0348_001:0591a13": "燈曰。三十二相。八十種好。十力。四無所畏。十八不",
    "X19n0348_001:0591a14": "共等。此身莊嚴也。雖是菩薩。亦具三身。今此莊嚴。",
    "X19n0348_001:0591a15": "是歎報身。諸佛究竟。菩薩分得。法華所謂深達罪",
    "X19n0348_001:0591a16": "福相。徧照於十方。微玅淨法身。具相三十二。以八",
    "X19n0348_001:0591a17": "十種好。用莊嚴法身。天人所戴仰。龍神咸恭敬。能",
    "X19n0348_001:0591a18": "莊嚴即報。身所莊嚴即法身。天人戴仰等即應身也。",
    "X19n0348_001:0591a19": "觀解者。以一心玅觀。照一境三諦。能照即報身。所",
    "X19n0348_001:0591a20": "照即法身。境觀契合。能起應用。即應身。",
    "X19n0348_001:0591a21": "○二依報莊嚴。",
    "X19n0348_001:0591a22": "無量佛土皆嚴淨。",
    "X19n0348_001:0591a23": "肇公曰。羣生無量。所好不同。故修無量淨土。以應",
    "X19n0348_001:0591a24": "彼所好也。",
    "X19n0348_001:0591b01": "燈曰。一切佛土。有橫竪二義。橫而言之。則凡聖同",
    "X19n0348_001:0591b02": "居。有種種差別。略如西方極樂國土。東方藥師國",
    "X19n0348_001:0591b03": "土。有凡夫聖人同處其間。其土清淨。種種莊嚴是",
    "X19n0348_001:0591b04": "也。竪而言之。有四不同。一凡聖同居淨土。為伏惑",
    "X19n0348_001:0591b05": "斷惑人所居。二方便有餘淨土。為已斷見思二教",
    "X19n0348_001:0591b06": "果人。兩教因人所居。三實報莊嚴淨土。為別圓破",
    "X19n0348_001:0591b07": "無明惑菩薩所居。四常寂光淨土。為圓教極果所",
    "X19n0348_001:0591b08": "居。今無量佛土嚴淨。既讓極果。則前之三種淨土。",
    "X19n0348_001:0591b09": "為此菩薩悉皆嚴淨也。",
    "X19n0348_001:0591b10": "觀解者。觀己一念。具足三千。國土一千。屬乎依報。",
    "X19n0348_001:0591b11": "以三觀伏乎三惑。即嚴淨同居土。以三觀圓破見",
    "X19n0348_001:0591b12": "思。即嚴淨方便土。圓破塵沙無明。即嚴淨報土。三",
    "X19n0348_001:0591b13": "惑究竟。即嚴淨寂光土。",
    "X19n0348_001:0591b14": "○二歎利他德二。初見聞獲益。",
    "X19n0348_001:0591b15": "其見聞者無不蒙益。",
    "X19n0348_001:0591b16": "○二功無虗棄。",
    "X19n0348_001:0591b17": "諸有所作亦不唐捐。",
    "X19n0348_001:0591b18": "燈曰。凡夫之心。用諸妄想。雖有善行。所作皆虗。故",
    "X19n0348_001:0591b19": "功德唐捐。菩薩之心。念念在道。凡有善行。無不皆",
    "X19n0348_001:0591b20": "實。故功無虗棄。故般若云。應無所住而生其心。菩",
    "X19n0348_001:0591b21": "薩無住生心。故功不唐捐也。",
    "X19n0348_001:0591b22": "觀解者。能以圓觀觀心。任其所作。一切眾事。莫非",
    "X19n0348_001:0591b23": "無住生心所在。故功不唐捐。",
    "X19n0348_001:0591b24": "○三結其總歎。"
}