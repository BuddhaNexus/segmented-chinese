{
    "T11n0316_013:0809c09": "佛說大乘菩薩藏正法經卷第",
    "T11n0316_013:0809c10": "十三",
    "T11n0316_013:0809c12": "西天譯經三藏朝散大夫",
    "T11n0316_013:0809c13": "試光祿卿傳梵大師賜紫",
    "T11n0316_013:0809c14": "沙門臣法護等奉　詔譯",
    "T11n0316_013:0809c15": "如來不思議品第四之七",
    "T11n0316_013:0809c16": "「復次舍利子！云何名為如來四無所畏不可",
    "T11n0316_013:0809c17": "思議？諸住信菩薩應發淨信，超越分別、離諸",
    "T11n0316_013:0809c18": "疑惑，乃至發希有想。舍利子！如來無所畏",
    "T11n0316_013:0809c19": "法其有四種，如來由具四無畏故了知勝處，",
    "T11n0316_013:0809c20": "於大眾中能師子吼轉妙梵輪，餘諸沙門婆",
    "T11n0316_013:0809c21": "羅門悉不能轉，一切世間天人魔梵無與如",
    "T11n0316_013:0809c22": "來同其法者。舍利子！何等是為四無所畏？一",
    "T11n0316_013:0809c23": "者一切智無畏，謂佛如來已能圓具無上勝",
    "T11n0316_013:0809c24": "智，於大眾中作如是言：『我成無上正等正覺，",
    "T11n0316_013:0809c25": "此法唯佛自所證知，餘諸天人世間不能與",
    "T11n0316_013:0809c26": "佛同其法語。』如來以此法故成等正覺，云何",
    "T11n0316_013:0809c27": "說名如來成等正覺？謂佛如來以一切法平",
    "T11n0316_013:0809c28": "等故而成正覺，於諸法中無高無下，若異生",
    "T11n0316_013:0809c29": "法、若聖人法、若諸佛法、若有學法、若無學",
    "T11n0316_013:0810a01": "法、若緣覺法、若菩薩法、若世間法、若出世",
    "T11n0316_013:0810a02": "間法、若有罪法、若無罪法、若有漏法、若無漏",
    "T11n0316_013:0810a03": "法、若有為法、若無為法，於如是等一切法中",
    "T11n0316_013:0810a04": "如來悉平等故，此名如來現成正覺。此中云",
    "T11n0316_013:0810a05": "何名為平等？謂空平等，見自性故。無相平等，",
    "T11n0316_013:0810a06": "相自性故。無願平等，三界自性故。無生平等，",
    "T11n0316_013:0810a07": "生自性故。無作平等，作自性故。無起平等，起",
    "T11n0316_013:0810a08": "自性故。無含藏平等，含藏自性故。如所說平",
    "T11n0316_013:0810a09": "等，三世自性故。明解脫平等，無明有愛自性",
    "T11n0316_013:0810a10": "故。涅槃平等，諸行自性故。舍利子！以如是等",
    "T11n0316_013:0810a11": "諸法平等，是故如來現成正覺。如來於大眾",
    "T11n0316_013:0810a12": "中得無所畏，以如是法教示眾會，令諸眾會",
    "T11n0316_013:0810a13": "咸生歡喜，身得喜故心極信順。復令眾會適",
    "T11n0316_013:0810a14": "悅快樂，如來大悲相應具真實故、平等性故、",
    "T11n0316_013:0810a15": "如實性故、無異性故、無種類性故、無所觀性",
    "T11n0316_013:0810a16": "故、無生性故、無離性故、無所取性故。如來",
    "T11n0316_013:0810a17": "所具無畏法中實無少法可取，亦非無取。如",
    "T11n0316_013:0810a18": "來無畏法中亦無虛誑，如實故平等。法界平",
    "T11n0316_013:0810a19": "等，於是平等法中，普盡一切世界舒坦無礙。",
    "T11n0316_013:0810a20": "如來如實之法，甚深微妙難解難知。如來起",
    "T11n0316_013:0810a21": "大悲心，即以是法起種種方便，為諸眾生廣",
    "T11n0316_013:0810a22": "大宣說聖出離法能盡諸苦。如來以大願力，",
    "T11n0316_013:0810a23": "一切眾生無師範者為作師範，未成正覺者",
    "T11n0316_013:0810a24": "令成正覺。所有一切眾生馳流諸境斷見等",
    "T11n0316_013:0810a25": "者，如來以無畏法悉令清淨。舍利子！如來",
    "T11n0316_013:0810a26": "無所畏法，無邊無際與虛空等，若欲知其虛",
    "T11n0316_013:0810a27": "空邊際，即知如來無畏邊際。諸住信菩薩聞",
    "T11n0316_013:0810a28": "是法已，應生淨信，超越分別、離諸疑惑，乃至",
    "T11n0316_013:0810a29": "發希有想。此說是名如來第一無畏。",
    "T11n0316_013:0810b01": "「復次舍利子！二者漏盡無畏，謂佛如來具足",
    "T11n0316_013:0810b02": "無上勝智，於大眾中作如是言：『我盡諸漏得",
    "T11n0316_013:0810b03": "無所畏。而彼一切天人世間，無能與佛同法",
    "T11n0316_013:0810b04": "語者。』此復云何如來已盡諸漏？謂佛如來欲",
    "T11n0316_013:0810b05": "漏已盡，心得解脫，斷滅一切貪行種子。如來",
    "T11n0316_013:0810b06": "有漏已盡，心得解脫，斷滅一切瞋行種子。如",
    "T11n0316_013:0810b07": "來無明漏已盡，心得解脫，斷滅一切癡行種",
    "T11n0316_013:0810b08": "子。如來見漏已盡，心得解脫，斷滅一切煩惱",
    "T11n0316_013:0810b09": "所行種子。此等是名如來諸漏已盡。如是所",
    "T11n0316_013:0810b10": "說皆世俗所成，非勝義諦。勝義諦者，謂最上",
    "T11n0316_013:0810b11": "聖智慧中若知若斷，若修若證，而無少法可",
    "T11n0316_013:0810b12": "住。何以故？如所說盡彼實知。若諸眾生修",
    "T11n0316_013:0810b13": "出離行，如來悉如實知。又舍利子！如來如實",
    "T11n0316_013:0810b14": "了知眼界、色界、眼識界。云何能知？謂佛了知",
    "T11n0316_013:0810b15": "內空、外空、內外空故。乃至意界、法界、意識界",
    "T11n0316_013:0810b16": "悉如實知。云何能知？謂佛了知內空、外空、內",
    "T11n0316_013:0810b17": "外空故。又舍利子！如來了知地界、水界、火界、",
    "T11n0316_013:0810b18": "風界及虛空界，悉如實知。云何能知？謂如虛",
    "T11n0316_013:0810b19": "空故亦然了知。如來悉知欲界、色界及無色",
    "T11n0316_013:0810b20": "界分別所起，知有為界是造作相，知無為界",
    "T11n0316_013:0810b21": "是無造作相，知雜染界是客塵煩惱相，知清",
    "T11n0316_013:0810b22": "淨界是自性明亮相，知諸行界是不如理作",
    "T11n0316_013:0810b23": "意無明相，知涅槃界是如理作意明智相。",
    "T11n0316_013:0810b24": "「又舍利子！若諸界依止、諸界安住、諸界隨順、",
    "T11n0316_013:0810b25": "諸界建立、諸界作用、諸界意趣、諸界寂定、",
    "T11n0316_013:0810b26": "諸界住著，如來一一如實了知，隨所知已即",
    "T11n0316_013:0810b27": "為說法。舍利子！此是如來種種界智力，如是",
    "T11n0316_013:0810b28": "勝力無有邊際。若諸住信菩薩於佛如來如",
    "T11n0316_013:0810b29": "是智力，聞已淨信，超越分別、離諸疑惑，後復",
    "T11n0316_013:0810c01": "生起身喜心喜適悅之相，發希有想。",
    "T11n0316_013:0810c02": "「如來無畏邊際，諸住信菩薩聞是法已，應生",
    "T11n0316_013:0810c03": "淨信，超越分別、離諸疑惑，乃至發希有想。此",
    "T11n0316_013:0810c04": "說是名如來第二無所畏法。如來由具無所",
    "T11n0316_013:0810c05": "畏故，一切天人世間無與如來同其法者。",
    "T11n0316_013:0810c06": "「復次舍利子！三者說障道無畏，謂佛如來具",
    "T11n0316_013:0810c07": "足無上勝智，於大眾中作如是言：『我說諸障",
    "T11n0316_013:0810c08": "道法能障聖道，乃至一切天人世間，無能與",
    "T11n0316_013:0810c09": "佛同法語者。』云何名為障道之法？有其一法",
    "T11n0316_013:0810c10": "能障聖道。何等為一？謂諸眾生心不清淨。二",
    "T11n0316_013:0810c11": "法能障聖道，謂無慚、無愧。三法能障聖道，謂",
    "T11n0316_013:0810c12": "身惡作、語惡作、意惡作。四法能障聖道，其四",
    "T11n0316_013:0810c13": "種法皆墮惡趣，謂貪欲當墮惡趣、瞋恚當墮",
    "T11n0316_013:0810c14": "惡趣、愚癡當墮惡趣、怖畏當墮惡趣。五法能",
    "T11n0316_013:0810c15": "障聖道，謂殺生、偷盜、邪染、妄語、飲酒。六法能",
    "T11n0316_013:0810c16": "障聖道，謂不尊重佛、不尊重法、不尊重僧、不",
    "T11n0316_013:0810c17": "尊重戒學、不尊重定學、不尊重修頭陀行者。",
    "T11n0316_013:0810c18": "七法能障聖道，謂慢、過慢、慢過慢、我慢、邪慢、",
    "T11n0316_013:0810c19": "增上慢、卑慢。八法能障聖道，謂邪見、邪思惟、",
    "T11n0316_013:0810c20": "邪語、邪業、邪命、邪勤、邪念、邪定。九法能障聖",
    "T11n0316_013:0810c21": "道，謂於我身作無義利生起害心，已作、現作、",
    "T11n0316_013:0810c22": "當作；於我所愛作無義利生起害心，已作、現",
    "T11n0316_013:0810c23": "作、當作、於我非愛作無義利生起害心，已作、",
    "T11n0316_013:0810c24": "現作、當作。十法能障聖道，謂殺生，偷盜，邪染，",
    "T11n0316_013:0810c25": "妄言，綺語，兩舌，惡口，貪，瞋，邪見。舍利子！如是",
    "T11n0316_013:0810c26": "等法能障聖道。乃至不如理作意相應所生",
    "T11n0316_013:0810c27": "結使，此法無味，是不可觀、是不可行，由顛倒",
    "T11n0316_013:0810c28": "勤行故不出離，生起一切愛見，取著於身語",
    "T11n0316_013:0810c29": "意業，愛著增熾。如來了知諸法能障聖道，知",
    "T11n0316_013:0811a01": "已如實為諸眾生廣大宣說障道之法，令諸",
    "T11n0316_013:0811a02": "眾生寂止近止。說除斷法普為教示，令諸眾",
    "T11n0316_013:0811a03": "會咸生歡喜，身得喜故心極信順。復令眾會",
    "T11n0316_013:0811a04": "適悅快樂，如來大悲相應具真實故、平等性",
    "T11n0316_013:0811a05": "故、如實性故、無異性故、無種類性故、無所觀",
    "T11n0316_013:0811a06": "性故、無生性故、無離性故、無所取性故。如",
    "T11n0316_013:0811a07": "來所具無畏法中實無少法可取，亦非無取。",
    "T11n0316_013:0811a08": "如來無畏法中亦無虛誑，如實故平等。法界",
    "T11n0316_013:0811a09": "平等，於是平等法中，普盡一切世界舒坦無",
    "T11n0316_013:0811a10": "礙。此如是等不可思議無量無數甚深正法，",
    "T11n0316_013:0811a11": "如來悉具足已，大悲之心所逼切故，為諸眾",
    "T11n0316_013:0811a12": "生說斷障道之法，普令一切寂止近止。舍利",
    "T11n0316_013:0811a13": "子！如來無所畏法，無邊無際與虛空等，若欲",
    "T11n0316_013:0811a14": "知其虛空邊際，即知如來無畏邊際。諸住信",
    "T11n0316_013:0811a15": "菩薩聞是法已，應生淨信，超越分別、離諸疑",
    "T11n0316_013:0811a16": "惑，乃至發希有想。此是如來第三無所畏法。",
    "T11n0316_013:0811a17": "如來由具無所畏故，一切天人世間無與如",
    "T11n0316_013:0811a18": "來同其法者。「復次舍利子！四者盡苦道無畏，",
    "T11n0316_013:0811a19": "謂佛如來具足無上勝智，於大眾中作如是",
    "T11n0316_013:0811a20": "言：『我說聖出離法能盡苦道，乃至一切天人",
    "T11n0316_013:0811a21": "世間無能與佛同法語者。』云何名為聖出離",
    "T11n0316_013:0811a22": "法能盡苦道？其有一法是聖出離道。何等為",
    "T11n0316_013:0811a23": "一？謂諸眾生心悉清淨。二法是聖出離道，謂",
    "T11n0316_013:0811a24": "奢摩他、毘鉢舍那。三法是聖出離道，謂空、無",
    "T11n0316_013:0811a25": "相、無願。四法是聖出離道，謂身念處、受念處、",
    "T11n0316_013:0811a26": "心念處、法念處。五法是聖出離道，謂信根、精",
    "T11n0316_013:0811a27": "進根、念根、定根、慧根。六法是聖出離道，謂念",
    "T11n0316_013:0811a28": "佛、念法、念僧、念戒、念施、念天。七法是聖出離",
    "T11n0316_013:0811a29": "道，謂擇法覺支、精進覺支、喜覺支、輕安覺支、",
    "T11n0316_013:0811b01": "捨覺支、念覺支、定覺支。八法是聖出離道，謂",
    "T11n0316_013:0811b02": "正見、正思惟、正語、正業、正命、正精進、正念、正",
    "T11n0316_013:0811b03": "定。九種歡喜根本法是聖出離道，謂歡喜、適",
    "T11n0316_013:0811b04": "悅、輕安、快樂、等持、如實知見、寂靜、離染、解脫。",
    "T11n0316_013:0811b05": "十法是聖出離道，謂遠離殺生、遠離偷盜、遠",
    "T11n0316_013:0811b06": "離邪染、遠離妄言、遠離綺語、遠離兩舌、遠離",
    "T11n0316_013:0811b07": "惡口、遠離貪欲、遠離瞋恚、能具正見。舍利子！",
    "T11n0316_013:0811b08": "如是所說諸聖出離法，能盡苦道。乃至諸善",
    "T11n0316_013:0811b09": "菩提分法，戒蘊相應、定蘊相應、慧蘊相應、解",
    "T11n0316_013:0811b10": "脫蘊相應、解脫知見蘊相應、四聖諦法相應，",
    "T11n0316_013:0811b11": "此等所說皆名聖出離道。復有聖出離道，謂",
    "T11n0316_013:0811b12": "正所行。此正所行，彼即無法可行亦非無行，",
    "T11n0316_013:0811b13": "無入無出、無取無捨。何以故？若已行、若當",
    "T11n0316_013:0811b14": "行，二法皆離彼一切法，無二亦然。此如實知",
    "T11n0316_013:0811b15": "見，是聖出離道。如來於此聖出離道自了知",
    "T11n0316_013:0811b16": "已，為諸眾生廣大宣說，令諸眾會咸生歡喜，",
    "T11n0316_013:0811b17": "身得喜故心極信順。復令眾會適悅快樂，如",
    "T11n0316_013:0811b18": "來大悲相應具真實故、平等性故、如實性故、",
    "T11n0316_013:0811b19": "無異性故、無種類性故、無所觀性故、無生性",
    "T11n0316_013:0811b20": "故、無離性故、無所取性故。如來所具無畏法",
    "T11n0316_013:0811b21": "中實無少法可取，亦非無取。如來無畏法中",
    "T11n0316_013:0811b22": "亦無虛誑，如實故平等。法界平等，於是平等",
    "T11n0316_013:0811b23": "法中，普盡一切世界舒坦無礙。此如是等不",
    "T11n0316_013:0811b24": "可思議無量無數甚深正法，如來悉具足已，",
    "T11n0316_013:0811b25": "大悲之心所逼切故，為諸眾生廣大宣說聖",
    "T11n0316_013:0811b26": "出離法，令諸眾生咸悉覺了盡苦邊際。舍利",
    "T11n0316_013:0811b27": "子！此是如來第四無所畏法。如來由具四無",
    "T11n0316_013:0811b28": "所畏故了知勝處，於大眾中作師子吼轉妙",
    "T11n0316_013:0811b29": "梵輪，餘諸沙門婆羅門悉不能轉，乃至一切",
    "T11n0316_013:0811c01": "世間天人魔梵無與如來同其法者。舍利子！",
    "T11n0316_013:0811c02": "如來如是四無所畏，無邊無際與虛空等，若",
    "T11n0316_013:0811c03": "欲知其虛空邊際，即知如來無畏邊際。諸住",
    "T11n0316_013:0811c04": "信菩薩得聞如來如是不可思議無畏之法，",
    "T11n0316_013:0811c05": "應生淨信，超越分別、離諸疑惑，後復生起身",
    "T11n0316_013:0811c06": "喜心喜，發希有想。」",
    "T11n0316_013:0811c07": "爾時世尊重明斯義說伽陀曰：",
    "T11n0316_013:0811c08": "「彼一切法皆平等，　　佛自然智隨覺了，",
    "T11n0316_013:0811c09": "　由是現證佛菩提，　　如來平等普觀視。",
    "T11n0316_013:0811c10": "　世間一切異生法，　　與諸佛法悉平等，",
    "T11n0316_013:0811c11": "　有學無學諸法門，　　及緣覺法亦如是。",
    "T11n0316_013:0811c12": "　所有世間一切法，　　及彼出世勝法門，",
    "T11n0316_013:0811c13": "　善惡無動法亦然，　　與涅盤道皆同等。",
    "T11n0316_013:0811c14": "　所有空法無相法，　　彼無願法亦復然，",
    "T11n0316_013:0811c15": "　無生無作諸法中，　　如來平等同觀照。",
    "T11n0316_013:0811c16": "　此平等法了知已，　　佛為眾生廣宣說，",
    "T11n0316_013:0811c17": "　化眾生歸解脫門，　　牟尼第一無所畏。",
    "T11n0316_013:0811c18": "　解脫世間三種法，　　為眾生說解脫門，",
    "T11n0316_013:0811c19": "　佛大無畏人中尊，　　此名第二無畏法。",
    "T11n0316_013:0811c20": "　雖知諸佛演正法，　　何故親近不解脫？",
    "T11n0316_013:0811c21": "　心不清淨慚愧無，　　由斯一二為障礙，",
    "T11n0316_013:0811c22": "　復由身語意三業，　　不遵戒法而惡作，",
    "T11n0316_013:0811c23": "　貪瞋癡怖起四愆，　　彼諸殺害并偷盜，",
    "T11n0316_013:0811c24": "　邪染妄言飲酒五，　　六不尊重七慢生，",
    "T11n0316_013:0811c25": "　八種邪法旋復興，　　彼九惱處多過失，",
    "T11n0316_013:0811c26": "　後起十種不善業，　　於解脫道為障礙。",
    "T11n0316_013:0811c27": "　深固作意不了知，　　為癡暗道所覆蔽，",
    "T11n0316_013:0811c28": "　取著虛妄及迷醉，　　顛倒勤行了知已，",
    "T11n0316_013:0811c29": "　乃復親近正法門，　　此名第三無畏法。",
    "T11n0316_013:0812a01": "　清淨法門無限量，　　近正法故證菩提，",
    "T11n0316_013:0812a02": "　唯佛智知寂靜門，　　知已廣施甘露法。",
    "T11n0316_013:0812a03": "　佛最稱讚菩提分，　　乃至廣多諸善法，",
    "T11n0316_013:0812a04": "　習近故為解脫門，　　佛十力尊善宣說。",
    "T11n0316_013:0812a05": "　深固勤行離諸染，　　於其善法悉相應，",
    "T11n0316_013:0812a06": "　是法非法無著心，　　寂靜解脫離憂怖。",
    "T11n0316_013:0812a07": "　如實了知諸善法，　　如空寥廓而無礙，",
    "T11n0316_013:0812a08": "　無執著法亦復然，　　彼能出離三有海。",
    "T11n0316_013:0812a09": "　三有海中迷著者，　　十力尊說業所生，",
    "T11n0316_013:0812a10": "　佛令解脫悲愍心，　　四無畏法虛空等。",
    "T11n0316_013:0812a11": "「舍利子！如是所說如來四無畏法不可思議，",
    "T11n0316_013:0812a12": "諸住信菩薩聞是法已，應生淨信，超越分別、",
    "T11n0316_013:0812a13": "離諸疑惑，乃至發希有想。」",
    "T11n0316_013:0812a14": "佛說大乘菩薩藏正法經卷第十三"
}