{
    "T04n0212_019:0708b24": "出曜經卷第十九",
    "T04n0212_019:0708b26": "姚秦涼州沙門竺佛念譯",
    "T04n0212_019:0708b27": "華品第十九",
    "T04n0212_019:0708b28": " 孰能擇地，  捨鑑取天，  唯說法句，",
    "T04n0212_019:0708b29": " 如擇善華。",
    "T04n0212_019:0708c01": "[0708c01] 如來所以演此偈者，欲以生言致難，然無能",
    "T04n0212_019:0708c02": "致詰者。佛還自說，孰能擇地，捨鑑取天，唯說",
    "T04n0212_019:0708c03": "法句，如擇善華。佛以偈報曰：",
    "T04n0212_019:0708c04": "「學者擇地，  捨鑑取天，  善說法句，",
    "T04n0212_019:0708c05": " 能採德華。」",
    "T04n0212_019:0708c06": "[0708c06] 學者擇地者，所謂向阿羅漢。云何名為地？",
    "T04n0212_019:0708c07": "所謂地者，愛種是也。學者執信擇選善地，",
    "T04n0212_019:0708c08": "除愛根本自致成道，是故說，學者擇地也。捨",
    "T04n0212_019:0708c09": "鑑取天者，學人修行，從此世間上至諸天，",
    "T04n0212_019:0708c10": "披求愛本永斷無餘，天龍鬼神八部將軍，",
    "T04n0212_019:0708c11": "其有愛者皆能除斷，是故說，捨鑑取天也。善",
    "T04n0212_019:0708c12": "說法句，能採德華者，句身味身分別義理",
    "T04n0212_019:0708c13": "一一剖判，以無礙智解諸縛著，猶如學人採",
    "T04n0212_019:0708c14": "致眾華以為鬘飾，賣既得價，觀者無厭，善",
    "T04n0212_019:0708c15": "說法句亦復如是，敷演玄微廣採眾妙，是故",
    "T04n0212_019:0708c16": "善說法句也。",
    "T04n0212_019:0708c17": " 斷林勿斷樹，  林中多生懼，",
    "T04n0212_019:0708c18": " 斷林滅林名，  無林謂比丘。",
    "T04n0212_019:0708c19": "[0708c19] 昔佛在舍衛國祇樹給孤獨園。爾時世尊與",
    "T04n0212_019:0708c20": "無央數眾說法，前後圍繞。時有一人，信心堅",
    "T04n0212_019:0708c21": "固，捨家妻子捐棄五親，出家學道求為沙",
    "T04n0212_019:0708c22": "門。爾時彼人在大眾中，心念宿舊五欲自娛，",
    "T04n0212_019:0708c23": "憶女顏貌如現目前，陰便動起；心懷慚愧，即",
    "T04n0212_019:0708c24": "詣靜處以刀斷之，血流溢出迷悶不自覺知。",
    "T04n0212_019:0708c25": "爾時世尊告大眾曰：「汝等觀此愚人，應獲而",
    "T04n0212_019:0708c26": "不獲，不斷而便斷之。夫欲斷者，當斷結使諸",
    "T04n0212_019:0708c27": "縛，何乃斷此形相？」由是如來頻說二偈：",
    "T04n0212_019:0708c28": "「斷林勿斷樹，  林中多生懼，  未斷林頃，",
    "T04n0212_019:0708c29": " 增人縛著。  斷林勿斷樹，  林中多生懼，",
    "T04n0212_019:0709a01": " 心縛無解，  如犢戀母。」",
    "T04n0212_019:0709a02": "[0709a02] 未斷林頃，增人縛著，未斷結使縛著諸想，心",
    "T04n0212_019:0709a03": "使流馳不能專一，是故說，未斷林頃，增人縛",
    "T04n0212_019:0709a04": "著也。心縛無解者，如苦行人常樂山藪，所",
    "T04n0212_019:0709a05": "以然者，皆由彼山得成道故，是故說，心縛無",
    "T04n0212_019:0709a06": "解。猶犢戀母者，猶如新生犢子，其心終不離",
    "T04n0212_019:0709a07": "母，此眾生類亦復如是，眾結未盡為狐疑所",
    "T04n0212_019:0709a08": "追逐，是故說，如犢戀母也。",
    "T04n0212_019:0709a09": " 當自斷戀，  如秋池華，  息跡受教，",
    "T04n0212_019:0709a10": " 佛說泥洹。",
    "T04n0212_019:0709a11": "[0709a11] 當自斷戀，如秋池華者，愛之染神病無端緒，",
    "T04n0212_019:0709a12": "猶如蓮華色鮮且好，其有見者莫不愛樂，及",
    "T04n0212_019:0709a13": "秋華萎，人心皆離不復貪樂，是故說，當自斷",
    "T04n0212_019:0709a14": "戀，如秋池華。息跡受教者，息跡者賢聖人，受",
    "T04n0212_019:0709a15": "正教誡初無差違，善法日增惡法日退。何",
    "T04n0212_019:0709a16": "以故？以佛說泥洹樂，泥洹中無苦惱眾患切",
    "T04n0212_019:0709a17": "身，是故說，佛說泥洹樂也。",
    "T04n0212_019:0709a18": " 如彼可意華，  色好而無香，",
    "T04n0212_019:0709a19": " 工言華如是，  無果不得報。",
    "T04n0212_019:0709a20": "[0709a20] 爾時世尊愍彼群生，欲演法教故說斯偈，夫",
    "T04n0212_019:0709a21": "說法人，上中下善義理深邃，言行自違不獲",
    "T04n0212_019:0709a22": "其報，是故世尊說不得其果。如來所以說此",
    "T04n0212_019:0709a23": "偈者，欲訓後弟子，欲令師教嚴切，現弟子義",
    "T04n0212_019:0709a24": "承受教誡，或時弟子不堪教戒，是故說，如",
    "T04n0212_019:0709a25": "彼可意華，色好而無香，工言善如是，無果不",
    "T04n0212_019:0709a26": "得報也。",
    "T04n0212_019:0709a27": " 如彼可意華，  色好而香潔，",
    "T04n0212_019:0709a28": " 工言善如是，  必得其果報。",
    "T04n0212_019:0709a29": "[0709a29] 爾時世尊為諸人前，頻而說斯法，彼說法人",
    "T04n0212_019:0709b01": "聲響清徹言無忌難，為眾生說法上中下善，",
    "T04n0212_019:0709b02": "義味具足，淨修梵行義理深邃，智者分別，已",
    "T04n0212_019:0709b03": "行專正訓彼亦爾，皆順於法不違義理，世尊",
    "T04n0212_019:0709b04": "說具得果報，是故說，如彼可意華，色好形",
    "T04n0212_019:0709b05": "香潔，工言善如是，必得其果報也。",
    "T04n0212_019:0709b06": " 如蜂集華，  不擾色香，  但取味去，",
    "T04n0212_019:0709b07": " 仁入聚然。",
    "T04n0212_019:0709b08": "[0709b08] 爾時世尊，為分越比丘而說斯偈，彼與食人",
    "T04n0212_019:0709b09": "與處求觀，見前人善色惡色若好若醜，見彼",
    "T04n0212_019:0709b10": "容姿熟視不離，見彼不端正者目不視之，聞",
    "T04n0212_019:0709b11": "彼香者以鼻嗅之，見彼穢者背而捨之，憶彼",
    "T04n0212_019:0709b12": "善色善香，還至房中晝夜思想。爾時世尊觀",
    "T04n0212_019:0709b13": "見比丘心各如是，佛告比丘：「汝等何不如蜂",
    "T04n0212_019:0709b14": "採華？但取味去不擾色香。汝比丘！善香惡",
    "T04n0212_019:0709b15": "香善色惡色若好若醜，何所加益？大家小家",
    "T04n0212_019:0709b16": "饒財貧賤，汝等如心便負彼人。如仁所行，何",
    "T04n0212_019:0709b17": "不如是行？」是故說，如蜂集華，不擾色香，但取",
    "T04n0212_019:0709b18": "味去，仁入聚然也。多作寶華，結步瑤琦者，",
    "T04n0212_019:0709b19": "如彼工巧華鬘弟子，多集眾華作華鬘，價以",
    "T04n0212_019:0709b20": "自存活。諸比丘見彼所行，便自造未曾有鬘，",
    "T04n0212_019:0709b21": "世尊說：「各造華鬘，汝等如是。正是行時，造無",
    "T04n0212_019:0709b22": "數行乃得人身，何不作福德而自修習布施",
    "T04n0212_019:0709b23": "思惟教誡，精進修戒持淨梵行？」是故說，多",
    "T04n0212_019:0709b24": "作寶華，結步瑤琦，廣積德者，所生轉好也。",
    "T04n0212_019:0709b25": " 愚誦千章，  不解一句，  智解一句，",
    "T04n0212_019:0709b26": " 即解百義。",
    "T04n0212_019:0709b27": "[0709b27] 愚誦千章，不解一句者，愚者無智無行無見",
    "T04n0212_019:0709b28": "無眼不修聞，但有淺智麤智，貪食彼千句不",
    "T04n0212_019:0709b29": "解一句，是故說，愚誦千章，不解一句也。智解",
    "T04n0212_019:0709c01": "一句，即解百義者，智者有眼有見能細思惟，",
    "T04n0212_019:0709c02": "彼一義圍遶義如此，法應爾不應爾，是故說，",
    "T04n0212_019:0709c03": "智解一句，即解百義也。",
    "T04n0212_019:0709c04": " 猶如雨時華，  萌芽始欲敷，",
    "T04n0212_019:0709c05": " 婬怒癡如是，  比丘得解脫。",
    "T04n0212_019:0709c06": "[0709c06] 猶如雨時華，萌芽始欲生者，猶如雨時天華",
    "T04n0212_019:0709c07": "得敷開亦不減，華葉墮落芽生益好，是故說，",
    "T04n0212_019:0709c08": "猶如雨時華，萌芽始欲敷。婬怒癡如是，比丘",
    "T04n0212_019:0709c09": "得解脫者，「汝等比丘，不畏王故作道人，不畏",
    "T04n0212_019:0709c10": "賊故作道人，不畏責故作道人，不畏病故作",
    "T04n0212_019:0709c11": "道人，不畏役故作道人。汝等所以作道人者，",
    "T04n0212_019:0709c12": "患厭世苦作道人，欲離生老病死故作道人，",
    "T04n0212_019:0709c13": "為爾不？」比丘答曰：「如是，世尊！」「汝等何不思",
    "T04n0212_019:0709c14": "惟去婬怒癡？遠離結使不與從事，當吐當除",
    "T04n0212_019:0709c15": "當滅當獲。何等當獲二業？自為己、為他人。",
    "T04n0212_019:0709c16": "自為己者，以善熏身，為他人者，若受人信施，",
    "T04n0212_019:0709c17": "衣被飯食床敷臥具病瘦醫藥，則無有損。」是",
    "T04n0212_019:0709c18": "故說，婬怒癡如是，比丘得解脫也。",
    "T04n0212_019:0709c19": " 如作田溝，  近于大道，  中生蓮華，",
    "T04n0212_019:0709c20": " 香潔可意。",
    "T04n0212_019:0709c21": "[0709c21] 如作田溝，近于大道者，所謂田溝者，不淨穢",
    "T04n0212_019:0709c22": "惡盡順其中，人見患之不肯親近，行則避之",
    "T04n0212_019:0709c23": "目不欲視，是故說，如作田溝，近于大道也。",
    "T04n0212_019:0709c24": "中生蓮華，香潔可意者，色成就香成就，人見",
    "T04n0212_019:0709c25": "歡喜當作是意，不問其地但觀其華。「云何於",
    "T04n0212_019:0709c26": "此處乃生極妙華？甚為奇特世之希有。」是故",
    "T04n0212_019:0709c27": "說，中生蓮華，香潔可意也。",
    "T04n0212_019:0709c28": " 有生死然，  凡夫處邊，  慧者樂出，",
    "T04n0212_019:0709c29": " 為佛弟子。",
    "T04n0212_019:0710a01": "[0710a01] 昔佛在舍衛國祇樹給孤獨園。爾時世尊一",
    "T04n0212_019:0710a02": "日一夜六時觀察，頗有眾生應從佛度，反更",
    "T04n0212_019:0710a03": "墜他凡夫地，則於佛法有大闕減。以天眼見",
    "T04n0212_019:0710a04": "舍衛城裏，有一旃陀羅兒。客除糞以自存命。",
    "T04n0212_019:0710a05": "爾時世尊，到時著衣持&#x9262;入舍衛城分衛，以",
    "T04n0212_019:0710a06": "次漸漸至彼旃陀羅家。時客除糞者，遙見世",
    "T04n0212_019:0710a07": "尊來，內懷慚恥，即避世尊更詣餘巷，如來忽",
    "T04n0212_019:0710a08": "然復往逆之。其人自念：「吾擔糞穢臭惡不",
    "T04n0212_019:0710a09": "淨，今日何由得覲世尊？」復欲避走，詣一澤地，",
    "T04n0212_019:0710a10": "索斷瓶破穢污淨地，恐地主瞋意欲馳走。佛",
    "T04n0212_019:0710a11": "遙喚曰：「吾今故為汝來，復欲何趣？」其人報曰：",
    "T04n0212_019:0710a12": "「身體穢污，不敢親近尊顏，是故欲避之耳。尊",
    "T04n0212_019:0710a13": "今當知，早喪父母，五親凋落無有妻息，孤",
    "T04n0212_019:0710a14": "窮單立，客除糞以自存活。不審世尊何所教",
    "T04n0212_019:0710a15": "誡？乃能慈愍與罪人共語。」爾時世尊告曰：",
    "T04n0212_019:0710a16": "「汝隨我來，欲度卿為沙門。」其人白佛言：「云何",
    "T04n0212_019:0710a17": "世尊！地獄餓鬼畜生亦得為道乎？」爾時世尊",
    "T04n0212_019:0710a18": "告彼人曰：「吾今永世以來修無數行求成佛",
    "T04n0212_019:0710a19": "道，正為罪苦人耳。」爾時世尊即以神力，手",
    "T04n0212_019:0710a20": "執其人上昇虛空，往至恒水側沐浴彼人身",
    "T04n0212_019:0710a21": "體香潔，復以神力接至祇洹精舍，&#x52C5;諸比",
    "T04n0212_019:0710a22": "丘：「將此人度為沙門。」受教即度為沙門。其",
    "T04n0212_019:0710a23": "人已得為道，內自思惟：「吾出寒賤，幸有微福",
    "T04n0212_019:0710a24": "得染道味，今不自求求於道者，後墮凡細復",
    "T04n0212_019:0710a25": "劇於今。」即自勸勵精勤日新，未經旬日便得",
    "T04n0212_019:0710a26": "須陀洹果、斯陀含果、阿那含果、阿羅漢果，六",
    "T04n0212_019:0710a27": "通清徹涌沒自由，即詣一大方石，當中央坐",
    "T04n0212_019:0710a28": "補納故衣。[0710a28] 爾時王波斯匿，聞佛度旃陀羅",
    "T04n0212_019:0710a29": "兒客除糞者，王自思惟：「佛出釋種豪族姓家，",
    "T04n0212_019:0710b01": "左右弟子皆出四姓，長者種婆羅門種剎利",
    "T04n0212_019:0710b02": "種，來入宮室受人供養信施，五體投地接",
    "T04n0212_019:0710b03": "足而禮；今聞如來度旃陀羅種，我等云何屈",
    "T04n0212_019:0710b04": "伏禮敬？吾今當往責數如來。」王自嚴駕出詣",
    "T04n0212_019:0710b05": "如來所，未到之頃，見一比丘坐大方石補納",
    "T04n0212_019:0710b06": "故衣，有五百淨居天圍遶禮覲。王直前語比",
    "T04n0212_019:0710b07": "丘曰：「今煩比丘往白世尊：『王波斯匿在外，欲",
    "T04n0212_019:0710b08": "覲世尊。』」比丘聞已即沒入石中，從如來精舍",
    "T04n0212_019:0710b09": "地中出，前白佛言：「王波斯匿在外欲見世尊。」",
    "T04n0212_019:0710b10": "佛告比丘：「汝今還從此地入，從彼石出，告",
    "T04n0212_019:0710b11": "王曰：『宜知是時。』」即如佛教，從石涌出告語",
    "T04n0212_019:0710b12": "王曰：「如來有教，大王宜知是時。」波斯匿王",
    "T04n0212_019:0710b13": "復作是念：「我今所以來者，欲問彼除糞人，今",
    "T04n0212_019:0710b14": "且捨置，先問此比丘云何得入是剛&#x9795;石裏",
    "T04n0212_019:0710b15": "涌沒自由？亦當問此比丘為是何人？」爾時波",
    "T04n0212_019:0710b16": "斯匿王，即除王飾前至佛所，頭面禮足在一",
    "T04n0212_019:0710b17": "面坐，須臾退坐前白佛言：「向者比丘為名何",
    "T04n0212_019:0710b18": "等？乃能有此神力，石裏往反無有罣礙。」佛告",
    "T04n0212_019:0710b19": "王曰：「此是客除糞人，今有神力如是。」爾時世",
    "T04n0212_019:0710b20": "尊以此因緣便說二偈：「猶如穢污惡地田溝",
    "T04n0212_019:0710b21": "深坑，生香潔蓮華。云何大王！有目之士當取",
    "T04n0212_019:0710b22": "此華不乎？」王白佛言：「唯然世尊！華極香潔當",
    "T04n0212_019:0710b23": "取莊飾，穢污當觀如母胎，於彼胎中生功德",
    "T04n0212_019:0710b24": "華。」時波斯匿王叉手合掌前白佛言：「唯然世",
    "T04n0212_019:0710b25": "尊！彼人快得善利，蒙聖垂教得在道次，既得",
    "T04n0212_019:0710b26": "為道，神足變化不可思議。自今以始，終身請",
    "T04n0212_019:0710b27": "此比丘供養，四事不闕。」是故說，慧者樂出家，",
    "T04n0212_019:0710b28": "為佛弟子。",
    "T04n0212_019:0710b29": " 如有採華，  專意不散，  村睡水漂，",
    "T04n0212_019:0710c01": " 為死所牽。",
    "T04n0212_019:0710c02": "[0710c02] 如有採華，專意不散者，昔有眾多人在野採",
    "T04n0212_019:0710c03": "華，採擇妙者競取好者，是故說，如有採花，專",
    "T04n0212_019:0710c04": "意不散也。村睡水漂，為死所牽者，時彼人民",
    "T04n0212_019:0710c05": "採華疲惓歸家睡眠，客水暴溢盡漂殺之，是",
    "T04n0212_019:0710c06": "故說，村睡水漂，為死所牽也。",
    "T04n0212_019:0710c07": " 如有採華，  專意不散，  欲意無厭，",
    "T04n0212_019:0710c08": " 為窮所困。",
    "T04n0212_019:0710c09": "[0710c09] 如有採華，專意不散者，是時人民採致妙華，",
    "T04n0212_019:0710c10": "競取好者奔趣東西，要獲妙香以用歡慶，是",
    "T04n0212_019:0710c11": "故說，如有採華，專意不散也。欲意無厭，為窮",
    "T04n0212_019:0710c12": "所困者，所以採取華者，欲以五欲自娛快自",
    "T04n0212_019:0710c13": "縱恣，莫知來變不觀未然，來變進趣死日",
    "T04n0212_019:0710c14": "逼至乃知為困，是故說，欲意無厭，為窮所困",
    "T04n0212_019:0710c15": "也。",
    "T04n0212_019:0710c16": " 如有採華，  專意不散，  未獲財業，",
    "T04n0212_019:0710c17": " 為窮所困。",
    "T04n0212_019:0710c18": "[0710c18] 如有採華，專意不散者，是時人民窮儉多乏，",
    "T04n0212_019:0710c19": "採華往賣用自存濟，是故說，如有採華，專意",
    "T04n0212_019:0710c20": "不散也。未獲財業，為窮所困者，其人慇懃所",
    "T04n0212_019:0710c21": "在求財，不稱其願不充悕望，便為窮所逼，捨",
    "T04n0212_019:0710c22": "此形當更受身，皆由無慮故捨形受形，是故",
    "T04n0212_019:0710c23": "說，未獲財業，為窮所困也。",
    "T04n0212_019:0710c24": " 觀身如坏，  幻法野馬，  斷魔華敷，",
    "T04n0212_019:0710c25": " 不&#x89A9;死王。",
    "T04n0212_019:0710c26": "[0710c26] 觀身如坏者，猶彼坏器危脆不牢必當敗壞，",
    "T04n0212_019:0710c27": "為磨滅法不可恃怙悉當歸盡，漸漸積聚乃",
    "T04n0212_019:0710c28": "成堆阜。此四大身亦復如是，不可恃怙皆當",
    "T04n0212_019:0710c29": "歸盡，為磨滅法，如是不久當捐棄塚間，是故",
    "T04n0212_019:0711a01": "說，觀身如坏也。幻法野馬者，猶如野馬光焰",
    "T04n0212_019:0711a02": "熾明幻人眼目，人欲往就尋究不知所在，徒",
    "T04n0212_019:0711a03": "自疲勞無所剋獲。解知諸法皆悉如是，無強",
    "T04n0212_019:0711a04": "無牢不可恃怙，是故說，幻法野馬也。斷魔華",
    "T04n0212_019:0711a05": "敷者，所謂魔者稱為自在天子，彼所著結",
    "T04n0212_019:0711a06": "髮，以見諦思惟道往斷，斷已斷當斷，剝已剝",
    "T04n0212_019:0711a07": "當剝，打已打當打，是故說，斷魔華敷也。不&#x89A9;",
    "T04n0212_019:0711a08": "死王者，見諦思惟道所應斷結已盡無餘，不",
    "T04n0212_019:0711a09": "復進趣向於自在天子，亦復不為天所牽連，",
    "T04n0212_019:0711a10": "是故說，不&#x89A9;死王也。",
    "T04n0212_019:0711a11": " 此身如沫，  幻法自然，  斷魔華敷，",
    "T04n0212_019:0711a12": " 不&#x89A9;死王。",
    "T04n0212_019:0711a13": "[0711a13] 此身如沫者，猶如聚沫不得久停不可恃怙，",
    "T04n0212_019:0711a14": "捉便消滅不可護持，此四大身亦復如是，無",
    "T04n0212_019:0711a15": "力無強亦無堅固，是故說，是身如沫也。幻",
    "T04n0212_019:0711a16": "法自然者，猶如幻化之物誑惑他人，非真非",
    "T04n0212_019:0711a17": "實，愚人染著謂為己，有智者觀察無一可貪，",
    "T04n0212_019:0711a18": "是故說，幻法自然。斷魔華敷者，見諦思惟所",
    "T04n0212_019:0711a19": "斷結使永盡無餘，更不適彼言而親近之，是",
    "T04n0212_019:0711a20": "故說，斷魔華敷也。不見死王者，見諦思惟結",
    "T04n0212_019:0711a21": "已盡，獨王三千，存亡自由，更不為自在天子",
    "T04n0212_019:0711a22": "所拘錄，是故說，不見死王也。解身與貪，一而",
    "T04n0212_019:0711a23": "不異，學能捨牢有，如選憂曇&#x9262;，比丘度彼",
    "T04n0212_019:0711a24": "此，如蛇脫故皮。學能捨牢有者，有中牢者",
    "T04n0212_019:0711a25": "何者是？可謂五欲是。心意染著不能捨離，",
    "T04n0212_019:0711a26": "令此眾生興意染著，流轉五道周而復始，一",
    "T04n0212_019:0711a27": "形毀壞復受一形。世間復有何者牢？所謂五",
    "T04n0212_019:0711a28": "盛陰身是。復使眾生類終日翫習不能去離，",
    "T04n0212_019:0711a29": "然彼學人執意牢固。能捨此牢有者，可謂",
    "T04n0212_019:0711b01": "賢聖，能捨五盛陰身及五欲者，是謂應賢聖",
    "T04n0212_019:0711b02": "行，是故說，學能捨牢有也。如選憂曇&#x9262;者，",
    "T04n0212_019:0711b03": "善別之人選擇妙華求憂曇&#x9262;，形神疲勞不",
    "T04n0212_019:0711b04": "能剋獲，意便疲厭即捨而去，是故說，如選憂",
    "T04n0212_019:0711b05": "&#x9262;也。比丘度彼此者，所謂比丘者，破諸結使",
    "T04n0212_019:0711b06": "毀辱形體，著衣持&#x9262;行乞度人。度彼此者，謂",
    "T04n0212_019:0711b07": "內外六情，內六入外六塵，是故說，比丘度彼",
    "T04n0212_019:0711b08": "此也。如蛇脫故皮者，賢聖人，三有牢者，為賢",
    "T04n0212_019:0711b09": "聖之道也，聖人能捨賢聖道，入無為泥洹城，",
    "T04n0212_019:0711b10": "是故說，如蛇脫故皮也。",
    "T04n0212_019:0711b11": "出曜經馬喻品第二十",
    "T04n0212_019:0711b12": " 如馬調軟，  隨意所如，  信戒精進，",
    "T04n0212_019:0711b13": " 定法要具，  忍和意定，  是斷諸苦。",
    "T04n0212_019:0711b14": "[0711b14] 如馬調軟，隨意所如者，如有善調馬之士以",
    "T04n0212_019:0711b15": "策御馬，隨意所如不失本徹，馬性剛直復恐",
    "T04n0212_019:0711b16": "鞭捶，恒自將護以慮為失，是故說，如馬調軟，",
    "T04n0212_019:0711b17": "隨意所如也。信戒精進，定法要具者，比丘執",
    "T04n0212_019:0711b18": "行亦如彼馬，內恒思惟恐有過失，復恐諸梵",
    "T04n0212_019:0711b19": "行人來見呵責，信心向佛法僧，精進牢固不",
    "T04n0212_019:0711b20": "可沮壞，意常入定，分別諸法亦不漏失，是故",
    "T04n0212_019:0711b21": "說，信戒精進，定法要具也。忍和意定者，學人",
    "T04n0212_019:0711b22": "進行調御諸根不令放逸，於諸根門悉得自",
    "T04n0212_019:0711b23": "在忍力具足，若人毀譽稱譏苦樂，不興恚心",
    "T04n0212_019:0711b24": "亦無是非，是故說，忍和意定也。是斷諸苦者，",
    "T04n0212_019:0711b25": "有中有餘無餘盡能斷入泥洹中，是故說，是",
    "T04n0212_019:0711b26": "斷諸苦。",
    "T04n0212_019:0711b27": " 從是住定，  如馬調御，  斷恚無漏，",
    "T04n0212_019:0711b28": " 是受天樂。",
    "T04n0212_019:0711b29": "[0711b29] 從是住定者，彼習定人收攝諸根，執意不亂",
    "T04n0212_019:0711c01": "心無他念，心所念法亦不流馳，是故說，從是",
    "T04n0212_019:0711c02": "住定也。如馬調御者，如彼調馬人，見彼惡",
    "T04n0212_019:0711c03": "馬[怡-台+龍]戾不調，著之羈靽加復策捶然後乃調，",
    "T04n0212_019:0711c04": "隨意所如無有疑滯，是故說，如馬調御也。斷",
    "T04n0212_019:0711c05": "恚無漏者，諸恚已盡無復諸漏，更不受當",
    "T04n0212_019:0711c06": "來有、後不復生，是故說，斷恚無漏也。是受天",
    "T04n0212_019:0711c07": "樂者，諸天晝夜衛護羅漢說功德，捨天重位",
    "T04n0212_019:0711c08": "來至人間，稱譽賢聖功德，展轉遠布無不聞",
    "T04n0212_019:0711c09": "者，是故說，是受天樂也。",
    "T04n0212_019:0711c10": " 不恣在放恣，  於眠多覺寤，",
    "T04n0212_019:0711c11": " 如羸馬比良，  棄惡乃為賢。",
    "T04n0212_019:0711c12": "[0711c12] 不恣在放恣，於眠多覺悟者，如彼修行人心",
    "T04n0212_019:0711c13": "無放逸，歎說不放逸之德，樂於閑靜不處憒",
    "T04n0212_019:0711c14": "亂，見放逸者勸使除貪。夫放逸人不獲善本",
    "T04n0212_019:0711c15": "多失財貨，於眠多覺悟，憶佛契經如來所",
    "T04n0212_019:0711c16": "說：「若人睡眠多有所損，應成之物反更壞敗，",
    "T04n0212_019:0711c17": "不應成物反更成立，皆由睡眠而有此變。」是",
    "T04n0212_019:0711c18": "故說，不恣在放恣，於眠多覺悟也。如羸馬",
    "T04n0212_019:0711c19": "比良，棄惡乃為賢者，猶如兩馬同趣一向，",
    "T04n0212_019:0711c20": "一馬肥良走速，一者羸劣走不及伴，然彼羸",
    "T04n0212_019:0711c21": "者先得正道垂欲究竟，後良馬以進超過於",
    "T04n0212_019:0711c22": "劣馬。此眾生類亦復如是，有利根人貪著睡",
    "T04n0212_019:0711c23": "眠不肯修學，有鈍根人意勤修學不著放逸，",
    "T04n0212_019:0711c24": "是故說，如羸馬比良，棄惡乃為賢。",
    "T04n0212_019:0711c25": " 慚愧之人，  智慧成就，  是易誘進，",
    "T04n0212_019:0711c26": " 如策良馬。",
    "T04n0212_019:0711c27": "[0711c27] 慚愧之人，智慧成就者，如人習行恥不及眾，",
    "T04n0212_019:0711c28": "得一望一轉欲前進，於行闕一者便自羞恥，",
    "T04n0212_019:0711c29": "「吾宿有何緣習行而不果獲？」煩惋自責如喪二",
    "T04n0212_019:0712a01": "親，意常欲離惡不善法。是故說，慚愧之人，智",
    "T04n0212_019:0712a02": "慧成就也。是易誘進，如策良馬者，盡能滅一",
    "T04n0212_019:0712a03": "切諸惡，永拔根原無復塵翳，如斯之人易",
    "T04n0212_019:0712a04": "進為道，是故說，是易誘進。良馬者，彼御馬",
    "T04n0212_019:0712a05": "人調御惡馬能令調良，豫知人意之所趣向，",
    "T04n0212_019:0712a06": "是故說，如策良馬。",
    "T04n0212_019:0712a07": " 譬馬調正，  可中王乘，  調為人尊，",
    "T04n0212_019:0712a08": " 乃受成信。",
    "T04n0212_019:0712a09": "[0712a09] 譬馬調正者，如彼王&#x53A9;有三種馬，一者上二",
    "T04n0212_019:0712a10": "者中三者下，餧食養育盡無差別，上馬者王",
    "T04n0212_019:0712a11": "數觀視，中馬者遣人看視，下馬者遣奴看視。",
    "T04n0212_019:0712a12": "是故說，譬馬調正也。可中王乘者，金銀挍具",
    "T04n0212_019:0712a13": "種種纓絡，乘有所至行步安庠，如王所念終",
    "T04n0212_019:0712a14": "不違錯，是故說，可中王乘也。調為人尊者，",
    "T04n0212_019:0712a15": "處眾人中為尊為上無有過者，最為第一無",
    "T04n0212_019:0712a16": "以為喻亦無儔匹，是故說，調為人尊也。乃受",
    "T04n0212_019:0712a17": "成信者，聞彼譏謗不懷憂慼，逆愍其人後當",
    "T04n0212_019:0712a18": "受殃，己終不瞋亦無恚怒，不生惡心向於前",
    "T04n0212_019:0712a19": "人，是故說，乃受誠信也。",
    "T04n0212_019:0712a20": " 雖為常調，  如彼新馳，  亦最善象，",
    "T04n0212_019:0712a21": " 不如自調。",
    "T04n0212_019:0712a22": "[0712a22] 雖為常調者，猶如調馬人少來知馬進趣，良",
    "T04n0212_019:0712a23": "善駑鈍悉皆了知，某者易調、某者難調，某者",
    "T04n0212_019:0712a24": "性急、某者性緩，能別此者乃謂善察，是故說，",
    "T04n0212_019:0712a25": "雖為常調也。如彼新馳者，復知惡馬不可",
    "T04n0212_019:0712a26": "調御，方始教習乘走東西，未經旬日復得調",
    "T04n0212_019:0712a27": "良，若志固不可調者，即付外人馱薪負草，",
    "T04n0212_019:0712a28": "是故說，如彼新馳也。亦最善象者，最善象者",
    "T04n0212_019:0712a29": "意伏心調，身體麤&#x6F81;獸中最大，為人所愛觀",
    "T04n0212_019:0712b01": "者無厭，是故說，亦最善象也。不如自調者，人",
    "T04n0212_019:0712b02": "能自調御除非去邪，為諸天世人、諸佛世尊、",
    "T04n0212_019:0712b03": "神通得道者所見敬，是故說，不如自調也。",
    "T04n0212_019:0712b04": " 彼不能乘，  人所不至，  唯自調者，",
    "T04n0212_019:0712b05": " 乃到調方。",
    "T04n0212_019:0712b06": "[0712b06] 彼不能乘，人所不至者，不能乘此乘至無畏",
    "T04n0212_019:0712b07": "境，亦復不能乘此乘至安隱處，復不能乘此",
    "T04n0212_019:0712b08": "至無災患處，是故說，彼不能乘也。唯自調者，",
    "T04n0212_019:0712b09": "乃到調方者，人能自調御，識神速到安隱處，",
    "T04n0212_019:0712b10": "不調者能使調，不正者能使正，永處無為，",
    "T04n0212_019:0712b11": "不復經歷憂悲喜怒，是故說，唯自調者，乃到",
    "T04n0212_019:0712b12": "調方。",
    "T04n0212_019:0712b13": " 彼不能乘，  人所不至，  唯自調者，",
    "T04n0212_019:0712b14": " 滅一切惡。",
    "T04n0212_019:0712b15": "[0712b15] 彼不能乘，人所不至者，不能乘此乘去離地",
    "T04n0212_019:0712b16": "獄餓鬼畜生，亦復不能超越八難，是故說，彼",
    "T04n0212_019:0712b17": "不能乘，人所不至也。唯自調者，滅一切惡者，",
    "T04n0212_019:0712b18": "人能自調眾善普會，於諸結使最得自在，盡",
    "T04n0212_019:0712b19": "能滅地獄餓鬼畜生蹤跡，是故說，唯自調者，",
    "T04n0212_019:0712b20": "滅一切惡。",
    "T04n0212_019:0712b21": " 彼不能乘，  人所不至，  唯自調者，",
    "T04n0212_019:0712b22": " 脫一切苦。",
    "T04n0212_019:0712b23": "[0712b23] 彼不能乘，人所不至者，乘此乘不能盡苦原",
    "T04n0212_019:0712b24": "本從此岸至彼岸。何以故？乘者非至竟乘、非",
    "T04n0212_019:0712b25": "第一義乘。是故說，彼不能乘，人所不至也。唯",
    "T04n0212_019:0712b26": "自調者，脫一切苦，永盡於苦無復生死，是故",
    "T04n0212_019:0712b27": "說，唯自調者，脫一切苦也。",
    "T04n0212_019:0712b28": " 彼不能乘，  人所不至，  唯自調者，",
    "T04n0212_019:0712b29": " 得至泥洹。",
    "T04n0212_019:0712c01": "[0712c01] 彼不能乘，人所不至者，不知蹤跡，況當知泥",
    "T04n0212_019:0712c02": "洹有可見耶？此事不然，是故說，彼不能乘，人",
    "T04n0212_019:0712c03": "所不至也。唯自調者，得至泥洹，解知泥洹亦",
    "T04n0212_019:0712c04": "自虛寂，專意一向無他異念，是故說，唯自調",
    "T04n0212_019:0712c05": "者，得至泥洹。",
    "T04n0212_019:0712c06": " 常自調御，  如止奔馬，  自能防制，",
    "T04n0212_019:0712c07": " 念度苦原。",
    "T04n0212_019:0712c08": "[0712c08] 常自調御者，念自調御去惡即善，如契經說，",
    "T04n0212_019:0712c09": "佛告&#x546A;那曰：「自不調御意不專一故，調御餘",
    "T04n0212_019:0712c10": "者，此事不然，欲得調人，先當自調。」是故說，常",
    "T04n0212_019:0712c11": "自調御也。如止奔馬者，如彼調馬人，調和",
    "T04n0212_019:0712c12": "奔逸馬避危就安，是故說，如止奔馬也。自能",
    "T04n0212_019:0712c13": "防制，念度苦原者，眾行已具便不履苦越過",
    "T04n0212_019:0712c14": "苦表。何者苦表？滅盡泥洹是，彼無復眾苦",
    "T04n0212_019:0712c15": "熱惱，是故說，自念防制，念度苦原也。",
    "T04n0212_019:0712c16": " 自為自衛護，  自歸求自度，",
    "T04n0212_019:0712c17": " 是故躬自慎，  如商賈良馬。",
    "T04n0212_019:0712c18": "[0712c18] 昔佛在羅閱城竹園迦蘭陀所。爾時耆域藥",
    "T04n0212_019:0712c19": "王請佛及比丘僧，又除般特一人。所以然",
    "T04n0212_019:0712c20": "者，以彼般特四月之中不能誦掃&#x7B92;名得。爾",
    "T04n0212_019:0712c21": "時如來及比丘僧，往到彼家各次第坐，耆域",
    "T04n0212_019:0712c22": "即起行清淨水，如來不受清淨水，耆域白佛",
    "T04n0212_019:0712c23": "言：「不審如來以何因緣不受水？」佛告耆域：「今",
    "T04n0212_019:0712c24": "此眾中無有般特比丘，是故不受水耳。」耆",
    "T04n0212_019:0712c25": "域白佛：「此般特四月之中不能誦掃&#x7B92;名",
    "T04n0212_019:0712c26": "得，行道放牛牧羊人，皆誦得此偈。何故請此",
    "T04n0212_019:0712c27": "人？」佛告耆域：「汝不請般特者，吾不受清淨",
    "T04n0212_019:0712c28": "水。」時耆域承佛教誡，即遣人往喚般特。佛",
    "T04n0212_019:0712c29": "告賢者阿難：「汝授&#x9262;與般特。」佛復告般特：",
    "T04n0212_019:0713a01": "「莫起于坐，遙授&#x9262;盂著如來手中。」爾時耆",
    "T04n0212_019:0713a02": "域見神力如是，乃自悔責：「咄我大誤，毀辱賢",
    "T04n0212_019:0713a03": "聖，今日乃知不可犯其口言。」即生恭敬心向",
    "T04n0212_019:0713a04": "般特比丘，乃不慇懃於五百人許。爾時世",
    "T04n0212_019:0713a05": "尊廣說曩昔因緣：「過去久遠無數世時，爾",
    "T04n0212_019:0713a06": "時耆域身躬為馬將，販賣轉易。時，驅千疋馬",
    "T04n0212_019:0713a07": "往詣他國，中路有一馬產駒，其主即以駒",
    "T04n0212_019:0713a08": "與人，驅馬進路。尋進他國與國王相見，王問",
    "T04n0212_019:0713a09": "馬將：『吾今觀此千疋馬，是凡常馬，然其中有",
    "T04n0212_019:0713a10": "一馬，悲鳴聲不與常馬同，此馬必生駁駒，",
    "T04n0212_019:0713a11": "其駒設長大者，價與此千疋馬等。若我得此",
    "T04n0212_019:0713a12": "駒者諸馬盡買，不得駒者吾不買馬。』馬將報",
    "T04n0212_019:0713a13": "曰：『自涉路已來，不憶馬產駒。』王告彼人：",
    "T04n0212_019:0713a14": "『吾誦馬相，聞馬母聲必知其駒好惡。』馬將追",
    "T04n0212_019:0713a15": "憶退還自念：『近於道路此馬母如產駁駒，即",
    "T04n0212_019:0713a16": "與中路主人。』其駒未經旬日便作人語，語",
    "T04n0212_019:0713a17": "其主曰：『若使馬將來索我者，得五百疋馬持",
    "T04n0212_019:0713a18": "我身與，不得五百疋馬莫持與之。』數日之中",
    "T04n0212_019:0713a19": "馬將自至，近留馬駒以相付託：『君有養活勞",
    "T04n0212_019:0713a20": "苦，今以一疋好馬贖之，願見相還。』其人答",
    "T04n0212_019:0713a21": "曰：『吾本不強從君索駒，自君去後勤苦養活，",
    "T04n0212_019:0713a22": "若今以五百疋馬贖，爾乃相還。』即如其言以",
    "T04n0212_019:0713a23": "五百疋馬贖，乃得本駒。」佛告耆域：「汝昔先薄",
    "T04n0212_019:0713a24": "賤馬駒用持乞人，後以五百疋馬贖取，先賤",
    "T04n0212_019:0713a25": "而後貴。今亦如是，請五百比丘，留般特一",
    "T04n0212_019:0713a26": "人，今反貴重般特，薄賤五百人。斯緣久矣，",
    "T04n0212_019:0713a27": "非適今日。」是故說，如商賈良馬也(馬喻品第二十竟)。"
}