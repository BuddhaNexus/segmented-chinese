{
    "T29n1562_060:0672c18": "阿毘達磨順正理論卷第六十",
    "T29n1562_060:0672c20": "尊者眾賢造",
    "T29n1562_060:0672c21": "三藏法師玄奘奉 詔譯",
    "T29n1562_060:0672c22": "辯賢聖品第六之四",
    "T29n1562_060:0672c23": "[0672c23] 說不淨觀相差別已。次應辯持息念。此差別",
    "T29n1562_060:0672c24": "相云何。頌曰。",
    "T29n1562_060:0672c25": " 息念慧五地  緣風依欲身",
    "T29n1562_060:0672c26": " 二得實外無  有六謂數等",
    "T29n1562_060:0672c27": "[0672c27] 論曰。言息念者。即契經中所說阿那阿波那",
    "T29n1562_060:0672c28": "念。言阿那者。謂持息入是引外風令入身義。",
    "T29n1562_060:0672c29": "阿波那者。謂持息出是引內風令出身義。如",
    "T29n1562_060:0673a01": "契經說。苾芻當知。持息入者。飲吸外風令入",
    "T29n1562_060:0673a02": "身內。持息出者。驅擯內風令出身外。慧由念",
    "T29n1562_060:0673a03": "力觀此為境。故名阿那阿波那念。有餘師說。",
    "T29n1562_060:0673a04": "言阿那者。謂能持來。阿波那者。謂能持去。此",
    "T29n1562_060:0673a05": "言意顯入息出息有能持義。慧由念觀此故",
    "T29n1562_060:0673a06": "得此念名。辯屬身風略有六種。一入息風。二",
    "T29n1562_060:0673a07": "出息風。三發語風。四除棄風。五隨轉風。六動",
    "T29n1562_060:0673a08": "身風。謂諸有情處胎卵位。先於臍處業生風",
    "T29n1562_060:0673a09": "起。穿身成穴如藕根莖。最初有風來入身內。",
    "T29n1562_060:0673a10": "乘茲口鼻餘風續入。此初及後名入息風。此",
    "T29n1562_060:0673a11": "入息風適至身內。有風續出名出息風。如鍛",
    "T29n1562_060:0673a12": "金師開[橐-石+非]囊口自然風入。風性法爾但有孔",
    "T29n1562_060:0673a13": "隙。必隨入故入已按之其風還出。入息出息",
    "T29n1562_060:0673a14": "次第亦然。理實此風無入無出。但如是轉能",
    "T29n1562_060:0673a15": "損益身。相續道中假名入出。入息轉位能逐",
    "T29n1562_060:0673a16": "身中。腐敗污垢諸臭穢物。增長火界令身",
    "T29n1562_060:0673a17": "輕舉。出息轉時能除&#x6B1D;蒸。損減火界令身沈",
    "T29n1562_060:0673a18": "重。發語風者。謂有別風是欲為先。展轉所引",
    "T29n1562_060:0673a19": "發語心起。所令增盛生從臍處。流轉衝喉擊",
    "T29n1562_060:0673a20": "異熟生。長養大種引等流性。風大種生鼓動",
    "T29n1562_060:0673a21": "齒脣。舌&#x816D;差別由此勢力。引起未來顯名句",
    "T29n1562_060:0673a22": "文。造色自性此居口內。名語亦業流出外時。",
    "T29n1562_060:0673a23": "但名為語。心生大種其理極成。謂見貪瞋癡",
    "T29n1562_060:0673a24": "心起者。面有潤慘亂色異常。又亦傳聞懷",
    "T29n1562_060:0673a25": "瞋毒者。面門生焰非有慈心。貪引火生焚身",
    "T29n1562_060:0673a26": "等故。除棄風者。謂有別風。隨便路行能蠲二",
    "T29n1562_060:0673a27": "穢。由穢內逼有苦受生。由苦受生發除棄欲。",
    "T29n1562_060:0673a28": "由除棄欲引起風心。此心起風成除棄業。又",
    "T29n1562_060:0673a29": "此風力令身安隱。隨轉風者。謂有別風遍隨",
    "T29n1562_060:0673b01": "身支諸毛孔轉。由此故得隨轉風名。此不依",
    "T29n1562_060:0673b02": "心但依業力。隨身孔隙自然流行。由此能除",
    "T29n1562_060:0673b03": "依孔隙住。腐敗污垢諸臭穢物。動身風者。",
    "T29n1562_060:0673b04": "謂有別風。能擊動身引起表業。應知此起以",
    "T29n1562_060:0673b05": "心為因。遍諸身支能為擊動。因顯風義乘辯",
    "T29n1562_060:0673b06": "六風。然於此中正明二息。此中意辯持息念",
    "T29n1562_060:0673b07": "故。此念自性是慧非餘。以契經說了知言故。",
    "T29n1562_060:0673b08": "此品念勝故得念名。由念力記持入出息量。",
    "T29n1562_060:0673b09": "故為顯緣息定慧得成。由念功能故說為念。",
    "T29n1562_060:0673b10": "并隨行性應准前門。此念所依唯通五地。謂",
    "T29n1562_060:0673b11": "依欲界靜慮中間。及初二三靜慮近分。由此",
    "T29n1562_060:0673b12": "但與捨根相應為對治尋。修此念故樂苦等",
    "T29n1562_060:0673b13": "受。能順引發親里等尋故對治尋。要任運受",
    "T29n1562_060:0673b14": "現在前位。若爾何故辯息念中言覺喜樂。此",
    "T29n1562_060:0673b15": "亦無過以諸勤修持息念位。中間有彼無色",
    "T29n1562_060:0673b16": "相生。諸瑜伽師雖覺彼相。於持息念不名乖",
    "T29n1562_060:0673b17": "越。約此密說覺喜樂言。不可由斯執持息念。",
    "T29n1562_060:0673b18": "亦容得與餘受相應。理實此中亦覺餘法以",
    "T29n1562_060:0673b19": "身念住。加行位中亦說觀於多六法故。謂若",
    "T29n1562_060:0673b20": "諸法隨屬於身。於彼法相如理觀察。亦名於",
    "T29n1562_060:0673b21": "身住循身觀。或彼行者轉緣風覺。暫時觀察",
    "T29n1562_060:0673b22": "喜受樂受。是故說言覺喜覺樂。由此故說諸",
    "T29n1562_060:0673b23": "聖弟子。爾時於受住循受觀。豈不此位出持",
    "T29n1562_060:0673b24": "息念。不爾彼加行意樂不息故。速復更起緣",
    "T29n1562_060:0673b25": "風念故。若爾何故唯覺喜樂不覺餘受。由",
    "T29n1562_060:0673b26": "此二受為貪染因力最勝故。行者欲令心於",
    "T29n1562_060:0673b27": "貪染。速解脫故偏觀喜樂。有餘師說。此非",
    "T29n1562_060:0673b28": "息念是彼加行所生功德。故覺喜樂立息念",
    "T29n1562_060:0673b29": "名有說。下三根本靜慮正在定位亦有捨受。",
    "T29n1562_060:0673c01": "彼說此念通依八地。上定現前息便無故。此",
    "T29n1562_060:0673c02": "念但緣息風為境。非通緣上所說六風。此",
    "T29n1562_060:0673c03": "念初依欲界身起。唯人天趣除北俱盧。唯加",
    "T29n1562_060:0673c04": "行得非離染得。未離染者定由加行現在前",
    "T29n1562_060:0673c05": "故。非離染得地所攝故。已說皆是近分地攝",
    "T29n1562_060:0673c06": "非根本故。又此念唯是勝加行引故。不應說",
    "T29n1562_060:0673c07": "此有離染得。此唯真實作意相應。有說。亦通",
    "T29n1562_060:0673c08": "勝解作意。正法有情方能修習。外道無有無",
    "T29n1562_060:0673c09": "說者故。彼不能覺微細法故。此與我執極相",
    "T29n1562_060:0673c10": "違故。彼我執有故此念無。由具六因此相圓",
    "T29n1562_060:0673c11": "滿。何等為六。一數二隨三止四觀五轉六淨。",
    "T29n1562_060:0673c12": "數謂繫心數入出息。從一至十不減不增。恐",
    "T29n1562_060:0673c13": "心於境極聚散故。然於此中容有三失。一數",
    "T29n1562_060:0673c14": "減失。二數增失。三雜亂失。數減失者。於二等",
    "T29n1562_060:0673c15": "謂一等。數增失者於一等謂二等。雜亂失者。",
    "T29n1562_060:0673c16": "於五入數為出於五。出數為入是於入謂出",
    "T29n1562_060:0673c17": "於出謂入義。離此三失名為正數。",
    "T29n1562_060:0673c18": "[0673c18] 或三失者。一太緩失。二太急失。三散亂失。太",
    "T29n1562_060:0673c19": "緩失者。謂由加行太慢緩故。便有懈怠惛睡",
    "T29n1562_060:0673c20": "纏心。或復縱心馳散外境。太急失者。謂由加",
    "T29n1562_060:0673c21": "行太躁急故。便令身心不平等起。若時力勵",
    "T29n1562_060:0673c22": "數入出息。息被逼迫便令身中不和風起。由",
    "T29n1562_060:0673c23": "此風故初令身支諸脈洪數。此風增位能引",
    "T29n1562_060:0673c24": "病生。以身支病生名身不平等。或由力勵",
    "T29n1562_060:0673c25": "數入出息。心被逼切便致狂亂。或為重憂之",
    "T29n1562_060:0673c26": "所摧伏。如是名曰心不平等。故有說言。諸有",
    "T29n1562_060:0673c27": "一切美妙飲食長養身支。無如有方便調入",
    "T29n1562_060:0673c28": "出息者。諸有一切毒刺刀火烈灰坑等損壞",
    "T29n1562_060:0673c29": "身支。無如無方便調入出息者。散亂失者。謂",
    "T29n1562_060:0674a01": "由心散便為一切煩惱摧伏。若十中間心散",
    "T29n1562_060:0674a02": "亂者。復應從一次第數之。終而復始乃至得",
    "T29n1562_060:0674a03": "定。凡數息時應先數入。以初生位入息在先。",
    "T29n1562_060:0674a04": "乃至死時出息最後。如是覺察死生位故。於",
    "T29n1562_060:0674a05": "無常想漸能修習隨謂繫心。隨入出息念入",
    "T29n1562_060:0674a06": "出息。為短為長為遠至何。復還旋返且念入",
    "T29n1562_060:0674a07": "息。為行遍身為行一分。隨彼息入。行至喉",
    "T29n1562_060:0674a08": "心臍髖髀膝。脛踝足指念恒隨逐。有餘師言。",
    "T29n1562_060:0674a09": "念此入息從足下出。穿度金輪下至風輪復",
    "T29n1562_060:0674a10": "還旋返。若念出息離身為至一磔一尋。隨所",
    "T29n1562_060:0674a11": "至方念恒隨逐。有餘師說。念出息風至吠嵐",
    "T29n1562_060:0674a12": "婆復還旋返。經主於此斥彼師言。此念真實",
    "T29n1562_060:0674a13": "作意俱起。不應念息至風輪等。彼言息念本",
    "T29n1562_060:0674a14": "根雖與實作意俱。中間有餘勝解作意相應",
    "T29n1562_060:0674a15": "起者。為令真實作意速成。故於中間起斯",
    "T29n1562_060:0674a16": "假想。雖爾無有出息念失。以息念加行意樂",
    "T29n1562_060:0674a17": "不歇故。止謂繫念唯在鼻端或在眉間乃至",
    "T29n1562_060:0674a18": "足指。隨所樂處安止其心。觀息住身如珠中",
    "T29n1562_060:0674a19": "縷。為冷為煖為損為益。觀謂觀察此息風已。",
    "T29n1562_060:0674a20": "兼觀息俱大種造色。及依色住心及心所。具",
    "T29n1562_060:0674a21": "觀五蘊以為境界。轉謂移轉緣息風覺。安",
    "T29n1562_060:0674a22": "置後後勝善根中。謂念住為初至世第一法。",
    "T29n1562_060:0674a23": "淨謂昇進入見道等。有餘師說。念住為初金",
    "T29n1562_060:0674a24": "剛喻定為後名轉。盡智等方名淨。息相差別",
    "T29n1562_060:0674a25": "云何應知。頌曰。",
    "T29n1562_060:0674a26": " 入出息隨身  依二差別轉",
    "T29n1562_060:0674a27": " 情數非執受  等流非下緣",
    "T29n1562_060:0674a28": "[0674a28] 論曰。隨身生地息彼地攝。以息是身一分攝",
    "T29n1562_060:0674a29": "故。此入出息轉依身心差別故。本論說息",
    "T29n1562_060:0674b01": "依身轉。亦依心轉隨其所應。若入出息唯依",
    "T29n1562_060:0674b02": "身轉不依心轉。則入無想定或入滅盡定。及",
    "T29n1562_060:0674b03": "生無想天息亦應轉。乃至廣說。具四緣故息",
    "T29n1562_060:0674b04": "方得轉。依此理說隨所應言。顯息必依身心",
    "T29n1562_060:0674b05": "差別。言四緣者。一入出息所依身。二毛孔開。",
    "T29n1562_060:0674b06": "三風道通。四入出息地&#x9E81;心現前。於此四中",
    "T29n1562_060:0674b07": "隨有所闕息便不轉。無心位中心無有故。生",
    "T29n1562_060:0674b08": "無色界四種皆無故息不轉。處卵胎中羯剌",
    "T29n1562_060:0674b09": "藍等。毛孔未開風道未通故息不轉。若處",
    "T29n1562_060:0674b10": "卵胎羯剌藍位。入出息轉則應躁動。身微薄",
    "T29n1562_060:0674b11": "故便應散壞。頞部曇等位身雖漸厚。而無孔",
    "T29n1562_060:0674b12": "隙故息猶不轉。入第四定毛孔不開。無現&#x9E81;",
    "T29n1562_060:0674b13": "心故息不轉。何緣但說入定非生。豈不已說",
    "T29n1562_060:0674b14": "生如說生。無想有本不說生無想者。但言入",
    "T29n1562_060:0674b15": "定生彼已成以契經中作如是說。此先入定",
    "T29n1562_060:0674b16": "後方生彼。有餘師說。生第四定能發表業心",
    "T29n1562_060:0674b17": "現前時亦有息轉。生彼容有息現前義故不",
    "T29n1562_060:0674b18": "說生。毘婆沙師不許此義。若爾生彼如何發",
    "T29n1562_060:0674b19": "言。彼亦有風然不名息。無損益果故無有失。",
    "T29n1562_060:0674b20": "言諸根熟諸根滿者。此言不顯眼等諸根。現",
    "T29n1562_060:0674b21": "見彼闕息亦轉故。但於四緣具說根熟滿聲。",
    "T29n1562_060:0674b22": "以諸根聲顯增上義。四緣於息轉有增上力。",
    "T29n1562_060:0674b23": "論假說為根亦無有過。如是諸根。處卵等位",
    "T29n1562_060:0674b24": "名未成熟。諸有正入第四定等名未圓滿。言",
    "T29n1562_060:0674b25": "入第四定毛孔不開。如何有色身而無毛孔。",
    "T29n1562_060:0674b26": "毛孔者謂空界。豈有色聚離空界耶。理實應",
    "T29n1562_060:0674b27": "然但今於此約通息道說有色身。而無毛孔",
    "T29n1562_060:0674b28": "亦無有失。何緣但入第四靜慮。身無毛孔非",
    "T29n1562_060:0674b29": "餘定耶。以彼等持極淳厚故。引第四定大種",
    "T29n1562_060:0674c01": "遍身即由此緣。尊者世友說。入彼定身毛孔",
    "T29n1562_060:0674c02": "合。若入世俗第四靜慮。身無毛孔其理可然。",
    "T29n1562_060:0674c03": "以彼定能引彼地攝。微密大種充滿身故。若",
    "T29n1562_060:0674c04": "入無漏第四定時。此身如何亦無毛孔。以彼",
    "T29n1562_060:0674c05": "但引隨所生地。大種現前造無表故。彼無漏",
    "T29n1562_060:0674c06": "定所引大種。雖生處攝而極微密。與彼相似",
    "T29n1562_060:0674c07": "故無有過。若生彼地身無毛孔。如何生彼能",
    "T29n1562_060:0674c08": "發語言。非發語言要由毛孔。但由頷動亦得",
    "T29n1562_060:0674c09": "發聲。如機關聲豈由毛孔。有餘師說。生於",
    "T29n1562_060:0674c10": "彼地咽喉以上亦有毛孔。有說。生彼能發語",
    "T29n1562_060:0674c11": "心。現在前時暫開毛孔。此入出息有情數",
    "T29n1562_060:0674c12": "收。無覺身中息無有故。是雖從外來而繫屬",
    "T29n1562_060:0674c13": "內義。此入出息非有執受。以息闕減執受相",
    "T29n1562_060:0674c14": "故。身中雖有有執受風。而此息風唯無執受。",
    "T29n1562_060:0674c15": "此入出息體是等流。是同類因所生果故。身",
    "T29n1562_060:0674c16": "中雖有長養異熟風。而此息風唯是等流性。",
    "T29n1562_060:0674c17": "身增長位息便損減。身損減時息增長故。非",
    "T29n1562_060:0674c18": "所長養斷已於後更相續故。非異熟生餘異",
    "T29n1562_060:0674c19": "熟色無此相故。唯自上地心之所觀。非下",
    "T29n1562_060:0674c20": "地心所緣境故。謂生欲界起欲界心。彼欲界",
    "T29n1562_060:0674c21": "身欲界息。依欲界心轉即彼心所觀。若生欲",
    "T29n1562_060:0674c22": "界起初定心。彼欲界身欲界息。依初定心轉",
    "T29n1562_060:0674c23": "即彼心所觀。起二三定心皆准前應說。生初",
    "T29n1562_060:0674c24": "靜慮起三地心。生二生三起二起自准生欲",
    "T29n1562_060:0674c25": "界如理應說。若生上地起下地心。彼上地身",
    "T29n1562_060:0674c26": "上地息。依下地心轉非彼心所觀。如是欲界",
    "T29n1562_060:0674c27": "息四地心所觀。初二三定息如其次第。為三",
    "T29n1562_060:0674c28": "二地自地心所觀。有息地四無息地五。住",
    "T29n1562_060:0674c29": "有息地起無息地心息必不轉。住無息地起",
    "T29n1562_060:0675a01": "有息地心息亦不轉。住有息地起有息地心。",
    "T29n1562_060:0675a02": "隨其所應有入出息轉。所辯持息念成滿相",
    "T29n1562_060:0675a03": "云何。應作是言。若觀行者注想觀息微細徐",
    "T29n1562_060:0675a04": "流。謂想遍身如筒一穴。息風連續如貫末",
    "T29n1562_060:0675a05": "尼。不能動身不發身識。齊此應說持息念",
    "T29n1562_060:0675a06": "成。有餘師言。增長自在所作事辦名此念成。",
    "T29n1562_060:0675a07": "初增長言顯持息念。下中上品次第成立。乃",
    "T29n1562_060:0675a08": "至若時隨其所樂。能入能出名為自在。若於",
    "T29n1562_060:0675a09": "此位能攝益身。遠耽嗜依尋名所作事辦。有",
    "T29n1562_060:0675a10": "餘師說。若具六相遠離三失。或若具足修十",
    "T29n1562_060:0675a11": "六種殊勝行相。齊此應說持息念成。經說息",
    "T29n1562_060:0675a12": "念有十七種。謂念入出息了知我已念入出",
    "T29n1562_060:0675a13": "息。短入出息長覺遍身。止身行覺喜覺樂",
    "T29n1562_060:0675a14": "覺。心行止心行覺心令心歡喜。令心攝持令",
    "T29n1562_060:0675a15": "心解脫。隨觀無常隨觀斷隨觀離隨觀滅。如",
    "T29n1562_060:0675a16": "是一一皆自了知。此十七中初是總觀。後十",
    "T29n1562_060:0675a17": "六種是差別觀。約四念住如次應知。各有",
    "T29n1562_060:0675a18": "四門成十六種。如何覺心行可受念住攝。因",
    "T29n1562_060:0675a19": "受果名故無有過。非此中說心行謂思。應",
    "T29n1562_060:0675a20": "知此中受名心行。謂由耽著樂受味故。便於",
    "T29n1562_060:0675a21": "彼彼境界。或生思造作心名為心行。受是思",
    "T29n1562_060:0675a22": "因故名心行無失。或但能覺受自體者。義准",
    "T29n1562_060:0675a23": "亦於思等自體。次第能覺生住壞相。如&#x751E;大",
    "T29n1562_060:0675a24": "海一渧水&#x918E;。則亦遍知大海水味。故唯覺受",
    "T29n1562_060:0675a25": "名覺心行。廣解一一相如經釋中辯。如是已",
    "T29n1562_060:0675a26": "說入修二門。由此二門心便得定。心得定已",
    "T29n1562_060:0675a27": "復何所修。頌曰。",
    "T29n1562_060:0675a28": " 依已修成止  為觀修念住",
    "T29n1562_060:0675a29": " 以自相共相  觀身受心法",
    "T29n1562_060:0675b01": " 自性聞等慧  餘相雜所緣",
    "T29n1562_060:0675b02": " 說次第隨生  治倒故唯四",
    "T29n1562_060:0675b03": "[0675b03] 論曰。已修成止以為所依。為觀速成修四念",
    "T29n1562_060:0675b04": "住。非不得定者能如實見故。如何修習四念",
    "T29n1562_060:0675b05": "住耶。以自相共相觀身受心法。謂修觀者專",
    "T29n1562_060:0675b06": "心一趣。以自共相於身等境。一一別觀修四",
    "T29n1562_060:0675b07": "念住。分別此法與所餘法。有差別義名觀自",
    "T29n1562_060:0675b08": "相。分別此法與所餘法。無差別義名觀共相。",
    "T29n1562_060:0675b09": "且身念住觀自相者。謂觀察身內外十處。自",
    "T29n1562_060:0675b10": "性各別從眼至觸。一一皆有處自相故。如是",
    "T29n1562_060:0675b11": "於彼各別法中。有正智生名觀自相。此自相",
    "T29n1562_060:0675b12": "觀得成滿時。有道色起爾時方立。自相種性",
    "T29n1562_060:0675b13": "身念住名。此亦遍知彼法自相。由此各別有",
    "T29n1562_060:0675b14": "正智生。非諸境中總生一智。有說。非此自",
    "T29n1562_060:0675b15": "相觀中觀無表色。以無表色與無色品極相",
    "T29n1562_060:0675b16": "似故。有說。此觀亦觀無表。亦別於無表有道",
    "T29n1562_060:0675b17": "色生故。次身念住觀共相者。謂觀察身一一",
    "T29n1562_060:0675b18": "處相。雖有差別而身相同。又於爾時觀十一",
    "T29n1562_060:0675b19": "處。俱是色相無有差別。謂皆不越大種所造。",
    "T29n1562_060:0675b20": "如是於彼一類法中。有正智生名觀共相。此",
    "T29n1562_060:0675b21": "共相觀得成滿時。有道色起爾時方立。共",
    "T29n1562_060:0675b22": "相種性身念住名。此亦遍知彼法共相。由",
    "T29n1562_060:0675b23": "此總有一正智生。非諸境中各生一智。或身",
    "T29n1562_060:0675b24": "念住觀自相者。謂觀於身各別自性。次身",
    "T29n1562_060:0675b25": "念住觀共相者。謂觀身上與餘有為。俱無",
    "T29n1562_060:0675b26": "常性與餘有漏。俱是苦性。與餘一切法俱空",
    "T29n1562_060:0675b27": "無我性。若時觀身無二念住故。唯極微集故。",
    "T29n1562_060:0675b28": "一一差別爾時名曰身念住成。如是應知受",
    "T29n1562_060:0675b29": "等念住相及成滿隨其所應。體皆非色故無",
    "T29n1562_060:0675c01": "極微差別。或如前說觀究竟相。謂後後位",
    "T29n1562_060:0675c02": "善根增長。如畦中水汎溢漫流。有說。欻然非",
    "T29n1562_060:0675c03": "愛相起。此有二種。其二者何。一能發瞋。二令",
    "T29n1562_060:0675c04": "不樂。此中但有令不樂相。以所習事若未自",
    "T29n1562_060:0675c05": "在。為求成滿故起欣樂。此於所習已得自在。",
    "T29n1562_060:0675c06": "止息希求故無欣樂。此四念住各有三種。自",
    "T29n1562_060:0675c07": "性相雜所緣別故。自性念住以慧為體。契經",
    "T29n1562_060:0675c08": "說為一趣道故。一是獨義求戰勝者。由此執",
    "T29n1562_060:0675c09": "此害煩惱怨。依此而行能趣圓寂。是故於此",
    "T29n1562_060:0675c10": "立趣道名。唯此獨尊名一趣道。此即是慧於",
    "T29n1562_060:0675c11": "斷煩惱。趣涅槃中慧最勝故。如契經說。姊妹",
    "T29n1562_060:0675c12": "當知諸聖弟子執智慧劍。能斷一切結縛隨",
    "T29n1562_060:0675c13": "眠。直趣涅槃無罣礙故。又契經說。若有於身",
    "T29n1562_060:0675c14": "住循身觀名身念住。於受心法說亦如是。諸",
    "T29n1562_060:0675c15": "循觀名唯目慧體。非慧無有循觀用故本論",
    "T29n1562_060:0675c16": "亦說。身念住云何。謂緣身慧餘三說亦爾。故",
    "T29n1562_060:0675c17": "知唯慧得念住名。慧中何等名自性念住。應",
    "T29n1562_060:0675c18": "知唯取聞思修所成。此中隨聞加行所起。緣",
    "T29n1562_060:0675c19": "別義慧名聞所成。若隨思義加行所起。非不",
    "T29n1562_060:0675c20": "待名亦非在定。緣別義慧名思所成。若在定",
    "T29n1562_060:0675c21": "中隨觀別義。不待名慧名修所成。即此亦",
    "T29n1562_060:0675c22": "名三種念住。相雜念住以慧所餘俱有為體。",
    "T29n1562_060:0675c23": "慧俱有法與慧俱時相雜住故。如契經說。苾",
    "T29n1562_060:0675c24": "芻當知說善法聚言即說四念住。既於念住",
    "T29n1562_060:0675c25": "說善聚言。故以慧俱多法為體。本論亦說由",
    "T29n1562_060:0675c26": "身增上所生善道。通有漏無漏亦名身念住。",
    "T29n1562_060:0675c27": "乃至廣說。此文總說與慧相應。俱有諸法名",
    "T29n1562_060:0675c28": "為念住。此文不言緣身道者。勿謂此如自性",
    "T29n1562_060:0675c29": "念住。體唯取相應道為其體故。所緣念住以",
    "T29n1562_060:0676a01": "慧所緣諸法為體。以一切法無不皆是。慧所",
    "T29n1562_060:0676a02": "緣故應名慧住。何故經中標以異名作異廣",
    "T29n1562_060:0676a03": "釋。此亦無失。約前三種釋念住名皆唯慧故。",
    "T29n1562_060:0676a04": "且就自性釋念住名。謂諸法中若有一法。由",
    "T29n1562_060:0676a05": "念得住彼名念住。此是何法是慧非餘。寧知",
    "T29n1562_060:0676a06": "慧住要由念力。以有念者慧增明故。謂慧得",
    "T29n1562_060:0676a07": "住由念所持。是念力資方得住義。如是標釋",
    "T29n1562_060:0676a08": "念住名時。唯依於慧不依餘法。是故廣釋如",
    "T29n1562_060:0676a09": "所標名。名義相符斯有何失。若就相雜釋念",
    "T29n1562_060:0676a10": "住名。謂與慧俱念方得住。令念得住故慧得",
    "T29n1562_060:0676a11": "念住名。念住相應及俱有法。與念住相雜名",
    "T29n1562_060:0676a12": "相雜念住。豈不定等亦與慧俱方得安住。則",
    "T29n1562_060:0676a13": "應許慧體令定等。住故得定等住名。不爾此",
    "T29n1562_060:0676a14": "中為顯念慧。相資力勝故偏立念住名。謂慧",
    "T29n1562_060:0676a15": "若於身受心法。以自共相循循觀時。要念力",
    "T29n1562_060:0676a16": "持方得明了。以於此地串習記持。方能進修",
    "T29n1562_060:0676a17": "餘未習地。是故於慧簡擇法時。念最能為堅",
    "T29n1562_060:0676a18": "強助伴。念於身等得安住時。要慧力持方能",
    "T29n1562_060:0676a19": "明記。故世尊說若有於身。住循身觀者念便",
    "T29n1562_060:0676a20": "住不謬。尊者無滅亦作是言。若有能於身住",
    "T29n1562_060:0676a21": "循身觀緣身念得住。乃至廣說。或若行者觀",
    "T29n1562_060:0676a22": "身等竟。無間不能觀於受等。便應追念先加",
    "T29n1562_060:0676a23": "行時。所有曾修受等行相。由追念故彼相現",
    "T29n1562_060:0676a24": "前。因此便能觀察受等。故說有念慧得增明。",
    "T29n1562_060:0676a25": "如是念生由先慧力。故念與慧為勝助伴。或",
    "T29n1562_060:0676a26": "此二法於一切時。所有功能相隨勝劣。故說",
    "T29n1562_060:0676a27": "二種相資最勝。若就所緣釋念住名。謂慧由",
    "T29n1562_060:0676a28": "念令念住故。便於慧體立念住名。念住所緣",
    "T29n1562_060:0676a29": "身等諸法。是念住所緣名所緣念住。故約三",
    "T29n1562_060:0676b01": "種釋念住名。皆顯慧強獨名念住。由此念住",
    "T29n1562_060:0676b02": "是慧理成。故釋與標無相違失。分別論者作",
    "T29n1562_060:0676b03": "如是言。念住即用念為自體。此中不應置",
    "T29n1562_060:0676b04": "念根故。標釋兩文俱說念故。此中不說慧住",
    "T29n1562_060:0676b05": "名故。彼言非理。所以者何。雖於此中置念",
    "T29n1562_060:0676b06": "名想。而依業用已置慧根。如信定慧根雖不",
    "T29n1562_060:0676b07": "如次置證淨靜慮。了別諦中而由功能義已",
    "T29n1562_060:0676b08": "置故。標釋兩文顯說慧故。謂前已辯標念",
    "T29n1562_060:0676b09": "住名。依慧非餘顯標慧故釋中具以循觀正",
    "T29n1562_060:0676b10": "知。二種慧名再說慧故。由此標釋都不相違。",
    "T29n1562_060:0676b11": "說念住言義如前說。前何所說。謂前所言為",
    "T29n1562_060:0676b12": "顯念慧相資力勝。是故偏立念住名等。又為",
    "T29n1562_060:0676b13": "具顯三種念住。故不於此說慧住言。謂說",
    "T29n1562_060:0676b14": "念言顯相雜念住。復說住言顯所緣念住。說",
    "T29n1562_060:0676b15": "循觀言顯自性念住。若言慧住唯局慧體。自",
    "T29n1562_060:0676b16": "相不捨得慧住名。此則但明自性念住。便為",
    "T29n1562_060:0676b17": "棄捨相雜所緣。則彼俱應不名念住然不應",
    "T29n1562_060:0676b18": "許。以於契經及本論中皆說三故。由此為證",
    "T29n1562_060:0676b19": "諸念住言。目慧非餘決定成立。何緣故說",
    "T29n1562_060:0676b20": "三種念住。為愚行相資糧所緣。三種有情故",
    "T29n1562_060:0676b21": "說三種。或根勝解分位各三。機宜不同故說",
    "T29n1562_060:0676b22": "三種。三中相雜能斷煩惱。非二能斷太減增",
    "T29n1562_060:0676b23": "故。與慧雜住得相雜名。理則但應慧俱有法。",
    "T29n1562_060:0676b24": "可得名曰相雜念住。非慧與慧可有相雜。無",
    "T29n1562_060:0676b25": "有一身二慧俱故。由此知慧非相雜攝。不",
    "T29n1562_060:0676b26": "應唯說相雜念住。能斷煩惱理應具言。自性",
    "T29n1562_060:0676b27": "相雜能斷煩惱。於斷煩惱慧為首故。無如是",
    "T29n1562_060:0676b28": "過。斷煩惱時於慧亦立相雜名故。謂得止觀",
    "T29n1562_060:0676b29": "平等運道能斷煩惱。其理決定。所餘一切心",
    "T29n1562_060:0676c01": "心所等。有止品攝有觀品收。此平等時彼亦",
    "T29n1562_060:0676c02": "平等。由是一切相雜理齊。顯斷惑時相雜理",
    "T29n1562_060:0676c03": "等。故亦於慧立相雜名。多於所成有勝能故。",
    "T29n1562_060:0676c04": "自性念住非。不亦能斷諸煩惱體是慧故。然",
    "T29n1562_060:0676c05": "名自性謂無所待。斷煩惱時必待餘法故。斷",
    "T29n1562_060:0676c06": "煩惱位慧立相雜名。由此所言相雜念住。能",
    "T29n1562_060:0676c07": "斷煩惱理善成立。此中斷煩惱但由修所成。",
    "T29n1562_060:0676c08": "然非此中聞思無用。隨順修故如殖樹根。修",
    "T29n1562_060:0676c09": "所成中唯法念住能斷煩惱。緣四五蘊或緣",
    "T29n1562_060:0676c10": "涅槃能斷惑故。法念住中共相作意能斷煩",
    "T29n1562_060:0676c11": "惱。自相作意緣少分境故無此能。四念住",
    "T29n1562_060:0676c12": "內前之三種。唯不雜緣第四通二。然三諦智",
    "T29n1562_060:0676c13": "唯有雜緣能斷煩惱。唯滅諦智雖不雜緣亦",
    "T29n1562_060:0676c14": "斷煩惱。雜緣智內至緣三蘊。亦定無有斷惑",
    "T29n1562_060:0676c15": "功能。即於此中總緣一切。有漏無漏為無為",
    "T29n1562_060:0676c16": "等。亦定無有斷惑功能。然不雜緣少雜多雜。",
    "T29n1562_060:0676c17": "於斷煩惱非全無用。引發能斷故修治身器",
    "T29n1562_060:0676c18": "故。彼於斷惑但可能為。加行勝進二道自體。",
    "T29n1562_060:0676c19": "唯有處中雜緣法念住。及唯緣滅不雜法念",
    "T29n1562_060:0676c20": "住。亦為無間解脫道體。若斷煩惱唯法念住。",
    "T29n1562_060:0676c21": "則法念住為無間道。此無間道現在前時。云",
    "T29n1562_060:0676c22": "何能修餘三念住。若三念住非斷治攝。乘無",
    "T29n1562_060:0676c23": "間道於未來修。斷有頂染時應修世俗智。諸",
    "T29n1562_060:0676c24": "無間道中應修他心智。彼何障礙非未來修。",
    "T29n1562_060:0676c25": "故於此中應詳理趣。非要同治方未來修。亦",
    "T29n1562_060:0676c26": "非所修都無限齊。後辯修處當廣為釋。身等",
    "T29n1562_060:0676c27": "念住各有三種。緣內外俱有差別故。且身念",
    "T29n1562_060:0676c28": "住有三種中。緣自相續說名為內緣他身等",
    "T29n1562_060:0676c29": "說名為外。雙緣二種說為內外。以有我愛而",
    "T29n1562_060:0677a01": "慢緩者。應觀內身猶如外故。或內如前緣無",
    "T29n1562_060:0677a02": "執受說名為外。緣他相續說為內外。待無執",
    "T29n1562_060:0677a03": "受及待自身得二名故。或緣根境及俱名三。",
    "T29n1562_060:0677a04": "或緣有情及非情數。通緣二種。差別為三。或",
    "T29n1562_060:0677a05": "緣有情外非情數。及髮毛等差別為三。以彼",
    "T29n1562_060:0677a06": "皆從內身生故。離根住故具得二名。或緣有",
    "T29n1562_060:0677a07": "情現在名內。緣外非情三世名外。緣情去來",
    "T29n1562_060:0677a08": "說為內外。有情類故墮法數故。又彼未來當",
    "T29n1562_060:0677a09": "墮情數。正墮法數彼過去時。曾墮情數正墮",
    "T29n1562_060:0677a10": "法數。彼不生法是生類故。受等三種一一各",
    "T29n1562_060:0677a11": "三。隨其所應准前應釋。此四念住說次隨",
    "T29n1562_060:0677a12": "生。生復何緣次第如是。生次如是相隨順故。",
    "T29n1562_060:0677a13": "有情多分於諸色中好受用故。不逮勝法好",
    "T29n1562_060:0677a14": "受用色以何為緣。謂於受中情深欣樂。欣樂",
    "T29n1562_060:0677a15": "於受由心不調。心之不調由諸煩惱。心由信",
    "T29n1562_060:0677a16": "等可令調伏。隨觀此理四念住生。或隨所緣",
    "T29n1562_060:0677a17": "&#x9E81;細生故。然非由此心最後觀。法中涅槃極",
    "T29n1562_060:0677a18": "微細故。彼想思等循觀受時。准義已能了知",
    "T29n1562_060:0677a19": "其相。同依心起等安危故。有餘師說。色可聚",
    "T29n1562_060:0677a20": "散可取可捨。相似相續不淨苦等易了知故。",
    "T29n1562_060:0677a21": "多分緣身生貪等故。男女展轉起貪處故。不",
    "T29n1562_060:0677a22": "淨觀持息念及分別界。三入修門一切多緣",
    "T29n1562_060:0677a23": "身為境故。修念住位應最初觀。此觀為因生",
    "T29n1562_060:0677a24": "輕安觸。由輕安觸引生樂受。經說身安便受",
    "T29n1562_060:0677a25": "樂故。如是樂受依心而生。淨心為因得解脫",
    "T29n1562_060:0677a26": "果。由是受等隨次而觀。故念住生如是次第。",
    "T29n1562_060:0677a27": "此四念住不增不減。能治淨等四顛倒故。觀",
    "T29n1562_060:0677a28": "身不淨治於不淨。謂淨顛倒雖淨顛倒通緣",
    "T29n1562_060:0677a29": "五蘊。然但觀身自性非淨便能總伏。如人已",
    "T29n1562_060:0677b01": "觀糞體不淨。亦不欣樂從糞所生。如是已觀",
    "T29n1562_060:0677b02": "身體不淨。亦不欣樂從身所生。由此觀身為",
    "T29n1562_060:0677b03": "不淨者。於五取蘊皆不欣樂。以有為身淨想",
    "T29n1562_060:0677b04": "迷者。彼方欣樂依身所生。是故觀身為不淨",
    "T29n1562_060:0677b05": "者。於身所起亦不欣樂。如有安住不淨觀",
    "T29n1562_060:0677b06": "時。雖不親觀聲等為境。而於歌等棄如糞穢。",
    "T29n1562_060:0677b07": "如是安住身念住時。雖不親觀受等為境。觀",
    "T29n1562_060:0677b08": "身自體為不淨故。終不欣樂受等三境。又雖",
    "T29n1562_060:0677b09": "不觀色無色境。以為不淨而於彼境。非不引",
    "T29n1562_060:0677b10": "生不樂行相。是故淨倒雖緣五蘊身念住成",
    "T29n1562_060:0677b11": "便能總伏。後三念住雖各別觀。例此應思能",
    "T29n1562_060:0677b12": "總伏理。觀受是苦能治於苦謂樂顛倒。謂若",
    "T29n1562_060:0677b13": "有法真可欣欲。是為樂義於多過患。所雜行",
    "T29n1562_060:0677b14": "中見有可欣殊勝功德。是名於苦謂樂顛倒。",
    "T29n1562_060:0677b15": "此倒必用耽受為先。以於受中深耽著著己。",
    "T29n1562_060:0677b16": "方於一切逼惱所依。有漏行中妄生樂想。是",
    "T29n1562_060:0677b17": "故觀受為苦性時。便能總伏計樂顛倒。觀心",
    "T29n1562_060:0677b18": "無常能治無常謂常顛倒。謂觀行者憎厭受",
    "T29n1562_060:0677b19": "故。於所依心見有眾多。品類差別引無常觀",
    "T29n1562_060:0677b20": "令現在前。便於有為不生常想。故能總伏計",
    "T29n1562_060:0677b21": "常顛倒。觀法無我能治無我謂我顛倒。謂有",
    "T29n1562_060:0677b22": "一類聞我無常。心不生喜遂作是念。誰令此",
    "T29n1562_060:0677b23": "心有多差別。彼即是我為遮彼計。復應諦觀",
    "T29n1562_060:0677b24": "除三所餘。亦唯是法便於一切不起我想。故",
    "T29n1562_060:0677b25": "能總伏計我顛倒。或為對治段觸識思食。如",
    "T29n1562_060:0677b26": "次建立身等四念住。數唯有四不增不減。"
}