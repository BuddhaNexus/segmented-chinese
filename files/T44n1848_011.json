{
    "T44n1848_011:0353a17": "起信論疏筆削記卷第十一",
    "T44n1848_011:0353a19": "長水沙門子璿錄",
    "T44n1848_011:0353a20": "[0353a20] ◎二枝末。疏二。初列。",
    "T44n1848_011:0353a21": "[0353a21] 二釋。釋中二。初疏文十一重喻合義相昭然。",
    "T44n1848_011:0353a22": "尋文易解。然此翳喻亦未全似。若以首末比",
    "T44n1848_011:0353a23": "況。最切者不過夢喻。已見前文。皆由無明力",
    "T44n1848_011:0353a24": "者。如下文云。當知無明能生一切染法。",
    "T44n1848_011:0353a25": "[0353a25] 無明為因等者。楞伽云。妄想為因境界為緣。",
    "T44n1848_011:0353a26": "和合而生。疏中用此以科論文。經中妄想即",
    "T44n1848_011:0353a27": "無明也無明生三細者。下文即展轉相生。今",
    "T44n1848_011:0353a28": "但約根本而言。故云無明為因。初總標。疏相",
    "T44n1848_011:0353a29": "不離體者。業等九相不離不覺體故。以即體",
    "T44n1848_011:0353b01": "之相即相之體故。不相離末。不離本者。三細",
    "T44n1848_011:0353b02": "六&#x9E81;之枝末。不離不覺無明之根本。以即本",
    "T44n1848_011:0353b03": "之末即末之本故。不相離。依無明起妄心",
    "T44n1848_011:0353b04": "者。即不覺生三相如下云。以依無明有梨耶。",
    "T44n1848_011:0353b05": "依妄心起無明者。以依阿梨耶識。說有無明",
    "T44n1848_011:0353b06": "也。其猶依水起波。波相起已。不離於水。由斯",
    "T44n1848_011:0353b07": "義故。名曰相應。非約心王心數說相應義。以",
    "T44n1848_011:0353b08": "此三種是不相應染故。",
    "T44n1848_011:0353b09": "[0353b09] 別解中三。各有標名。所依正釋。講者詳之。初",
    "T44n1848_011:0353b10": "標名論無明業相者。意表此二無有異體也。",
    "T44n1848_011:0353b11": "所以知者。前說業相盡處。便見心性成究竟",
    "T44n1848_011:0353b12": "覺。但以約義故。說相依顯體無別故。今雙舉",
    "T44n1848_011:0353b13": "又揀本覺隨染業相故。云無明業相顯覺不",
    "T44n1848_011:0353b14": "覺皆有業相。而真妄不同也。",
    "T44n1848_011:0353b15": "[0353b15] 論以依下二所依。疏根本無明者。以是所依",
    "T44n1848_011:0353b16": "故當根本。如夢依睡也。",
    "T44n1848_011:0353b17": "[0353b17] 論心動下。三正釋。疏二。初別解論文論二。初",
    "T44n1848_011:0353b18": "動作義。疏動作是業義者。是無明之業用。後",
    "T44n1848_011:0353b19": "之八相亦是動作。亦是無明業用。然約別義",
    "T44n1848_011:0353b20": "以立其名。唯此最初起用之始故名為業。反",
    "T44n1848_011:0353b21": "舉等者。如不睡則無夢。始覺者。即究竟時",
    "T44n1848_011:0353b22": "也。",
    "T44n1848_011:0353b23": "[0353b23] 論動則下。二為因義。疏為因是業義者。然九",
    "T44n1848_011:0353b24": "中前八皆得名因。所以不言業者。亦約別義",
    "T44n1848_011:0353b25": "故。今此初相能為苦本。故名業也。如得下反",
    "T44n1848_011:0353b26": "顯。以靜是妙樂之因故。反知動念即是苦因",
    "T44n1848_011:0353b27": "也。動因苦果等者。以一念起動即具微細四",
    "T44n1848_011:0353b28": "相。四相之苦果不離一念之動因。據此位中",
    "T44n1848_011:0353b29": "即是梨耶行苦。若準前明。四相俱時而有故。",
    "T44n1848_011:0353c01": "四相攝於九相。分段&#x9E81;苦亦在其中。所以次",
    "T44n1848_011:0353c02": "第說者。文不頓書故。義有因依故。若約時說",
    "T44n1848_011:0353c03": "則一念不覺無有前後故。有說云。一念不覺",
    "T44n1848_011:0353c04": "五蘊俱生。即斯義也。",
    "T44n1848_011:0353c05": "[0353c05] 此雖下。二通明行相。此乃九相之端細中之",
    "T44n1848_011:0353c06": "細。未有轉現心境差別故。云一相能所不分",
    "T44n1848_011:0353c07": "等。即當等者。自體即自證分也。如無相下引",
    "T44n1848_011:0353c08": "證。相即自體境界即所緣。當知下會彼同",
    "T44n1848_011:0353c09": "此。",
    "T44n1848_011:0353c10": "[0353c10] 二轉相疏依前等者。轉猶起也。是前業相起",
    "T44n1848_011:0353c11": "為此見。然餘相皆有起義。不名轉者。亦約別",
    "T44n1848_011:0353c12": "義故。如依於夢而有夢心。若依下若約果海",
    "T44n1848_011:0353c13": "性淨不動。則無有彼此之見。應知有見者但",
    "T44n1848_011:0353c14": "依動故。如無於夢則無夢心。如是下。就此一",
    "T44n1848_011:0353c15": "相位中。以明不說境界所以。以微細故。且說",
    "T44n1848_011:0353c16": "能見以為轉相。然此境界便是向下現相。以",
    "T44n1848_011:0353c17": "論中分能見所見各為一相。今此見相由內",
    "T44n1848_011:0353c18": "所發。非託境生故名為轉。依此轉相帶起所",
    "T44n1848_011:0353c19": "緣。復立現相。非謂於此能見之中。又自別有",
    "T44n1848_011:0353c20": "微細境也。學者應知。攝論下引證。意識即第",
    "T44n1848_011:0353c21": "六識智相是也。三世境者。諸有為法。非三世",
    "T44n1848_011:0353c22": "境者。諸無為法。斯皆意識所緣之境。可知者。",
    "T44n1848_011:0353c23": "意識&#x9E81;浮能所緣念。可以現今分別取解也。",
    "T44n1848_011:0353c24": "以有三世等境。為可知故。此識等者。即第八",
    "T44n1848_011:0353c25": "也。以無可知境故。既無境可知。故唯就能緣",
    "T44n1848_011:0353c26": "見分。以明此識也。如說十二因緣始不可知。",
    "T44n1848_011:0353c27": "此亦如是。唯識亦云不可知執受處。既云下",
    "T44n1848_011:0353c28": "結意。",
    "T44n1848_011:0353c29": "[0353c29] 三現相。疏依前等者。如依夢心而有夢境。反",
    "T44n1848_011:0354a01": "釋者。應云聖人離見既無此境。當知此境定",
    "T44n1848_011:0354a02": "從見生。如無夢心則無夢境。然上三相皆反",
    "T44n1848_011:0354a03": "以釋成者。以此是八地已上所知境界非下",
    "T44n1848_011:0354a04": "流所覺。由是以聖人不見相等。比決反驗令",
    "T44n1848_011:0354a05": "義明了。可見可信也。",
    "T44n1848_011:0354a06": "[0354a06] 疏即分別事識下二。初引經料揀二。初引經",
    "T44n1848_011:0354a07": "指配。事即是境分別境事之識。故名分別事",
    "T44n1848_011:0354a08": "識。楞伽等者。具云藏識海常住(本識)境界風所",
    "T44n1848_011:0354a09": "動(現識)種種諸識浪騰躍而轉生(事識)。",
    "T44n1848_011:0354a10": "[0354a10] 問下。二問答釋妨三。初問也。末那者。具云訖",
    "T44n1848_011:0354a11": "利瑟吒耶末那。此云染污。意謂與四惑相應",
    "T44n1848_011:0354a12": "故云染污。恒審思量故云意。即第七也。問意",
    "T44n1848_011:0354a13": "可知。",
    "T44n1848_011:0354a14": "[0354a14] 二答三。初六八相從答二。初約能執從所執",
    "T44n1848_011:0354a15": "故不說。必執相應者。謂第七種子在第八中。",
    "T44n1848_011:0354a16": "第八見分為第七所執。故曰相應。況二識相",
    "T44n1848_011:0354a17": "依互為根耶。瑜伽下引證可知。",
    "T44n1848_011:0354a18": "[0354a18] 又由下。二約所依從能依故不說。內依等者。",
    "T44n1848_011:0354a19": "以第八第七互依。第六依於七八。前五依六",
    "T44n1848_011:0354a20": "七八及同境依故。有偈云。五四六有二七八",
    "T44n1848_011:0354a21": "一俱依。但說能依必知有所。故略不云。",
    "T44n1848_011:0354a22": "[0354a22] 二以下二以義不便答二。初無和合義故不",
    "T44n1848_011:0354a23": "說。無明等者。前說無明與真和合成梨耶三",
    "T44n1848_011:0354a24": "相。末那但一向生滅無和合義。若言和合。自",
    "T44n1848_011:0354a25": "成梨耶。若無和合識從何生。義既不便求說",
    "T44n1848_011:0354a26": "不及。",
    "T44n1848_011:0354a27": "[0354a27] 又由下。二無緣外義故不說。末那無緣外者。",
    "T44n1848_011:0354a28": "以前五唯緣外塵。第八緣內根身種子及器",
    "T44n1848_011:0354a29": "世間。第六通緣一切。第七唯緣。第八見分。今",
    "T44n1848_011:0354b01": "六&#x9E81;皆緣外境故不說也。",
    "T44n1848_011:0354b02": "[0354b02] 亦可下。三約計內外答。此約我我所分。亦屬",
    "T44n1848_011:0354b03": "六八故。不言第七。意云。第七。正是執我我",
    "T44n1848_011:0354b04": "所。今分兩處無體可言。",
    "T44n1848_011:0354b05": "[0354b05] 楞伽下。三引證二。初引經可知。",
    "T44n1848_011:0354b06": "[0354b06] 經中下。二釋義。現識等者。正配釋。可知。所",
    "T44n1848_011:0354b07": "以下辨事識義也。既云攀緣外境。非六而誰。",
    "T44n1848_011:0354b08": "由是論依經說故。不復論第七識也。故知下",
    "T44n1848_011:0354b09": "結會彼此。然上多義明此論中不說第七者。",
    "T44n1848_011:0354b10": "要異曉公說。下智相即第七故。故彼文云。言",
    "T44n1848_011:0354b11": "智相者。是第七識&#x9E81;中之始。始有慧數分別",
    "T44n1848_011:0354b12": "我塵故名智相。夫人經說六識及心法智。今",
    "T44n1848_011:0354b13": "之智相即心法智也。若具而言之。緣於本識",
    "T44n1848_011:0354b14": "計以為我。緣所現境計為我所。今就&#x9E81;現。說",
    "T44n1848_011:0354b15": "依境界心起分別。又此境界不離現識。猶如",
    "T44n1848_011:0354b16": "影像不離鏡面。此第七識直爾內向計我我",
    "T44n1848_011:0354b17": "所。而不別計心外有塵故。餘處說還緣彼識。",
    "T44n1848_011:0354b18": "問云何得知。第七末那非但緣識。亦緣六塵。",
    "T44n1848_011:0354b19": "答此有二釋。一依比量。二聖言量。比量者。",
    "T44n1848_011:0354b20": "量云。意根是有法。必與意識同境故。是宗。因",
    "T44n1848_011:0354b21": "云。不共所依故。同喻如眼等根。異喻如次第",
    "T44n1848_011:0354b22": "滅意。三支無過故知意根遍行六塵。聖言量",
    "T44n1848_011:0354b23": "者。一金鼓經云。眼根受色耳分別聲。乃至意",
    "T44n1848_011:0354b24": "根分別一切諸法。大乘意根即是末那。故知",
    "T44n1848_011:0354b25": "遍緣一切也。又對法論十種分別中。言第一",
    "T44n1848_011:0354b26": "相分別者。謂身所居處所受用義。彼復如其",
    "T44n1848_011:0354b27": "次第。如諸色根器世間色等境界為相。第二",
    "T44n1848_011:0354b28": "相顯分別者。謂六識身及意。如前所說所取",
    "T44n1848_011:0354b29": "相。而顯現故。此中五識唯現色等塵。意識及",
    "T44n1848_011:0354c01": "意。通現色根及器世界色等境界。設使末那",
    "T44n1848_011:0354c02": "不緣色根器世界等。即能現分別唯應取六",
    "T44n1848_011:0354c03": "識。而言及意。故知通緣已上皆略彼疏。今此",
    "T44n1848_011:0354c04": "疏意說無第七。乃是影攝無違。常式意不緣",
    "T44n1848_011:0354c05": "外故。有多義也。",
    "T44n1848_011:0354c06": "[0354c06] 初總標。論以有等者。此之六相雖則展轉各",
    "T44n1848_011:0354c07": "有所依。今亦但取根本而言故。云依境也。楞",
    "T44n1848_011:0354c08": "伽境界風所動。種種諸識浪騰躍而轉生。此",
    "T44n1848_011:0354c09": "之謂也。",
    "T44n1848_011:0354c10": "[0354c10] 一中論依於境界者。此但外由境緣牽起。內",
    "T44n1848_011:0354c11": "根發生。故云心起也。疏於前等者。不知內發",
    "T44n1848_011:0354c12": "謂是外來。楞伽云。外實無有色。唯自心所現。",
    "T44n1848_011:0354c13": "愚夫不覺知妄分別有為。不知外境界種種",
    "T44n1848_011:0354c14": "皆自心。智者悉了知境界自心現。創起等者。",
    "T44n1848_011:0354c15": "隨其心王復起心數。揀擇染淨決定如此。故",
    "T44n1848_011:0354c16": "名智也。體是別境心所中慧。故云慧數。",
    "T44n1848_011:0354c17": "[0354c17] 二中疏依前等者。於順情可愛之境。心與喜",
    "T44n1848_011:0354c18": "俱名樂受覺。於違情不愛之境。心與瞋俱名",
    "T44n1848_011:0354c19": "苦受覺。不苦即樂不樂即苦。違順之境既續。",
    "T44n1848_011:0354c20": "苦樂之心豈斷。略以辨&#x9E81;故不論其捨。而實",
    "T44n1848_011:0354c21": "有之。但在苦樂之間耳。自相續者。當相不斷",
    "T44n1848_011:0354c22": "故。又能等者。以自相續故。復能發起煩惱。潤",
    "T44n1848_011:0354c23": "於已熟之業。令受報未熟之業令成熟。由是",
    "T44n1848_011:0354c24": "引導任持。令其生死不斷不絕。此則令他後",
    "T44n1848_011:0354c25": "四相續不斷也。廣如下生滅因緣。五意中",
    "T44n1848_011:0354c26": "釋。",
    "T44n1848_011:0354c27": "[0354c27] 三中論住持等者。謂於苦樂境上。堅固停止",
    "T44n1848_011:0354c28": "無有變改。執持不捨也。疏上皆等者。是執取",
    "T44n1848_011:0354c29": "相所依故具牒之。是此下唯此一句是第三",
    "T44n1848_011:0355a01": "相。以不知違順境如空華。不了苦樂心如幻",
    "T44n1848_011:0355a02": "化。的取為實。確然不改故云深取。故下等者。",
    "T44n1848_011:0355a03": "即下因緣意識中文。",
    "T44n1848_011:0355a04": "[0355a04] 四中疏依前下。境本非善以順己之情。便名",
    "T44n1848_011:0355a05": "為善。境亦非惡以違己之情便。名為惡。且善",
    "T44n1848_011:0355a06": "惡相已自不實。況其名字起自倒情。寧非是",
    "T44n1848_011:0355a07": "假。何以故。他人於此或以善為惡。以惡為善。",
    "T44n1848_011:0355a08": "二不定故。肇公云。物無當名之實。名無得物",
    "T44n1848_011:0355a09": "之功。由此名故不待眼見違順之相。但耳聞",
    "T44n1848_011:0355a10": "善惡之名。便生喜怒。是故目計名字也。楞",
    "T44n1848_011:0355a11": "伽下引證。義見前文。上來下配三障。自此已",
    "T44n1848_011:0355a12": "上直至根本無明。盡名為惑。若準佛名經云。",
    "T44n1848_011:0355a13": "獨頭無明為煩惱種。則別開無明以為煩惱",
    "T44n1848_011:0355a14": "所依。其實無明是癡。乃根本六惑之數。若",
    "T44n1848_011:0355a15": "也合論皆名煩惱。開合雖異俱是惑門。自下",
    "T44n1848_011:0355a16": "等即業苦。斯則三障即三道也。",
    "T44n1848_011:0355a17": "[0355a17] 五中疏執相等者。謂於我執貪瞋愛見。發動",
    "T44n1848_011:0355a18": "身口七支。造善惡不動等無量差別之業。於",
    "T44n1848_011:0355a19": "中雖有善及不動。然俱有漏不出三界。三界",
    "T44n1848_011:0355a20": "無安猶如火宅。故皆苦因也。",
    "T44n1848_011:0355a21": "[0355a21] 六中疏招果必然者。必定然是也。斯有兩義。",
    "T44n1848_011:0355a22": "一不得不受故。二善不為苦惡不為樂故。書",
    "T44n1848_011:0355a23": "曰。天作孽猶可違。自作孽不可逭。涅槃經云。",
    "T44n1848_011:0355a24": "非空非海中。非入山石間。無有地方所脫之",
    "T44n1848_011:0355a25": "不受報。故云必然。三界輪轉無有罷期。故曰",
    "T44n1848_011:0355a26": "循環。死此生彼不能脫免故云長縛。如螘循",
    "T44n1848_011:0355a27": "環。如蠶作繭。終而復始不自在故。正法念云。",
    "T44n1848_011:0355a28": "如繩繫飛鳥。雖遠攝即還。眾生業所牽。當知",
    "T44n1848_011:0355a29": "亦如是。苟非覺悟無有解期。今約此言故云",
    "T44n1848_011:0355b01": "長縛。",
    "T44n1848_011:0355b02": "[0355b02] 一正釋中。疏三細等者。染法雖多不出三界",
    "T44n1848_011:0355b03": "因果惑業。今以三細六&#x9E81;攝之。罄無不盡。如",
    "T44n1848_011:0355b04": "是染法皆由根本無明迷真所起。故云當知",
    "T44n1848_011:0355b05": "等。",
    "T44n1848_011:0355b06": "[0355b06] 二轉釋疏問意可知。答文便是解論意也。業",
    "T44n1848_011:0355b07": "氣即差別相。此相皆是不覺業用氣分。然此",
    "T44n1848_011:0355b08": "不覺是九相之總名。九相乃不覺之別號。故",
    "T44n1848_011:0355b09": "圓覺云。身心等相皆是無明。即斯義也。",
    "T44n1848_011:0355b10": "[0355b10] 雙辨同異者。向說覺與不覺。染淨迢然。又說",
    "T44n1848_011:0355b11": "依覺故迷不離本覺。若言其異。云何依覺故",
    "T44n1848_011:0355b12": "迷。若言其同云何染淨不等。又若定同定異。",
    "T44n1848_011:0355b13": "皆無進修之門何也。同則聖凡一等。欣厭都",
    "T44n1848_011:0355b14": "絕。異則染淨抗行迷悟永隔。由昧二門不即",
    "T44n1848_011:0355b15": "不離之旨故有斯惑。然於相無相宗失意者。",
    "T44n1848_011:0355b16": "各墮一邊故。今辨釋用袪迷謬。",
    "T44n1848_011:0355b17": "[0355b17] 一喻疏染淨等者。染即不覺三細六&#x9E81;。淨則",
    "T44n1848_011:0355b18": "覺義二相四鏡。以者。用也。緣真如是總相門",
    "T44n1848_011:0355b19": "故。能通與二法為性。又真如無相故。以此二",
    "T44n1848_011:0355b20": "法為相。斯則二相同依一性。一性同生二相。",
    "T44n1848_011:0355b21": "由是同字性相俱用。喻染淨者。器有精&#x9E81;故。",
    "T44n1848_011:0355b22": "餘文可知。",
    "T44n1848_011:0355b23": "[0355b23] 合中疏此二者。即上無漏無明義。如下說。而",
    "T44n1848_011:0355b24": "非實有者。從分別生。故經云。幻妄稱相。然幻",
    "T44n1848_011:0355b25": "之一喻諸教多引。以喻染淨其體不實。良以",
    "T44n1848_011:0355b26": "五天此術頗眾。見聞既審法理易明。今依古",
    "T44n1848_011:0355b27": "德解釋此義。法喻略開五種。喻之五者如結",
    "T44n1848_011:0355b28": "一巾幻作一馬一所依巾。二幻師術法。三所",
    "T44n1848_011:0355b29": "幻馬。四馬有即空。五癡執為實。法之五者。一",
    "T44n1848_011:0355c01": "真性。二識心。三依他起。四我法即空。五迷執",
    "T44n1848_011:0355c02": "我法。更無別體者。經云。其性真為妙覺明體。",
    "T44n1848_011:0355c03": "淨相即智淨不思議業。及後二鏡。已見前文",
    "T44n1848_011:0355c04": "下文即熏習中文。然則前三細六&#x9E81;雖是染",
    "T44n1848_011:0355c05": "相。以約不覺義說故不引用。今別引下文者。",
    "T44n1848_011:0355c06": "意證此染是真如相故。文云。真如之法實無",
    "T44n1848_011:0355c07": "有染。但以無明而熏習故。則有染相。若前九",
    "T44n1848_011:0355c08": "相。初標。後結。皆約不覺。不言皆是真如相",
    "T44n1848_011:0355c09": "故。由是疏文引用雅當。",
    "T44n1848_011:0355c10": "[0355c10] 正引中疏依此等者。眾生即不覺也。不覺無",
    "T44n1848_011:0355c11": "體即是真如。真如之理即涅槃性。性自寂滅。",
    "T44n1848_011:0355c12": "何待更滅。滅度涅槃即彼此方言也。淨名下",
    "T44n1848_011:0355c13": "彌勒章文。如前所引。大品亦云。斷一切結入",
    "T44n1848_011:0355c14": "涅槃者。是世俗法非第一義。何以故。空中無",
    "T44n1848_011:0355c15": "有滅。亦無所滅者。諸法畢竟空即是涅槃故。",
    "T44n1848_011:0355c16": "依此等者。菩提梵音秦言云覺。覺即始本二",
    "T44n1848_011:0355c17": "覺。二覺既是真如菩提。豈從修得。故大品云。",
    "T44n1848_011:0355c18": "以何義故名菩提。空義故是菩提。如義法性",
    "T44n1848_011:0355c19": "義實際義等是菩提也。此上約眾生。明不覺",
    "T44n1848_011:0355c20": "即真如故。本來涅槃。諸佛覺亦真如故。菩提",
    "T44n1848_011:0355c21": "不可修作。既言修作。應知約果所得故。疏云",
    "T44n1848_011:0355c22": "諸佛也。以本有故何須修作而後得耶。故云",
    "T44n1848_011:0355c23": "非可等。又前下重以真如二字。釋此二段也。",
    "T44n1848_011:0355c24": "舊入者。故圓覺云。始知眾生本來成佛。故云",
    "T44n1848_011:0355c25": "舊來。又一切眾生即究竟覺故。云無新得也。",
    "T44n1848_011:0355c26": "然舊來入與無新得義同文異。但以如為涅",
    "T44n1848_011:0355c27": "槃真為菩提。為別也。又時人多謂涅槃為相",
    "T44n1848_011:0355c28": "所累故。說不覺即如本來涅槃。計菩提修因",
    "T44n1848_011:0355c29": "所生故。說覺性即真亦非新得。由是相即無",
    "T44n1848_011:0356a01": "相故。約不覺說涅槃。非是修生元自本有故。",
    "T44n1848_011:0356a02": "約真性說菩提。望涅槃等者。涅槃合是修其",
    "T44n1848_011:0356a03": "智了所顯。以不覺即如如即涅槃。豈待了因",
    "T44n1848_011:0356a04": "了之方顯。斯則未嘗不顯。何待更顯。故上文",
    "T44n1848_011:0356a05": "云。舊來入涅槃。望菩提等者。菩提合是生因",
    "T44n1848_011:0356a06": "所作。以菩提是覺覺性即真故。不待作之始",
    "T44n1848_011:0356a07": "生。斯則未嘗不有。更何作耶。故上云。菩提無",
    "T44n1848_011:0356a08": "新得。然據前疏云諸佛菩提非修等。即將此",
    "T44n1848_011:0356a09": "二句獨就菩提而論。今又分此修作以望兩",
    "T44n1848_011:0356a10": "處所說。又似別是一解。學者知之。此之下既",
    "T44n1848_011:0356a11": "是本有之法。不合言得以體如實常不變故。",
    "T44n1848_011:0356a12": "不同妄法無實可得。斯無得法元真實故。",
    "T44n1848_011:0356a13": "[0356a13] 疏疑云下二。初敘疑。文顯易知。然此段文若",
    "T44n1848_011:0356a14": "在科下注之。其文則便。今太近上講者應悉。",
    "T44n1848_011:0356a15": "[0356a15] 二隨釋論二。初正釋疑。疏法性等者。楞伽云。",
    "T44n1848_011:0356a16": "真實中無物云何起分別。又經云。佛真法身",
    "T44n1848_011:0356a17": "猶如虛空。此皆約無色也。又疑下約應難真",
    "T44n1848_011:0356a18": "也。",
    "T44n1848_011:0356a19": "[0356a19] 論而有下。二釋轉難。疏彼見下謂佛果海但",
    "T44n1848_011:0356a20": "有大定智悲而無色相。眾生見色相者以彼",
    "T44n1848_011:0356a21": "業識所現。屬於無明差別之相故。下文云。但",
    "T44n1848_011:0356a22": "隨眾生見聞得益故。說為用也。非此下約離",
    "T44n1848_011:0356a23": "相釋。故下文說諸佛如來唯是法身智相之",
    "T44n1848_011:0356a24": "身第一義諦。無有世諦可見。既云法身智相",
    "T44n1848_011:0356a25": "第一義諦。豈於此中而有色等不空性耶。又",
    "T44n1848_011:0356a26": "亦下約性德釋。彼是真善妙色即性之相。雖",
    "T44n1848_011:0356a27": "名為色。亦非可見之相故。論云。智色以本下。",
    "T44n1848_011:0356a28": "前云以離念境界唯證相應故。後云。諸佛法",
    "T44n1848_011:0356a29": "身無有彼此色相迭相見故。",
    "T44n1848_011:0356b01": "[0356b01] 論異相下二。初喻。前同相則以生滅望真如",
    "T44n1848_011:0356b02": "說。以相望性明其同也。今異相秖就生滅一",
    "T44n1848_011:0356b03": "門染淨。自相望以成異也。",
    "T44n1848_011:0356b04": "[0356b04] 二合。疏別明等者。以無漏淨法體是覺性。覺",
    "T44n1848_011:0356b05": "性無差但隨無明故現差別。以彼下明無明",
    "T44n1848_011:0356b06": "本性自是差別。若不差別則不能迷平等理",
    "T44n1848_011:0356b07": "也。下文即真如體相熏習中文。諸無漏法即",
    "T44n1848_011:0356b08": "通指本始二覺修性功德也。直論性者。剋就",
    "T44n1848_011:0356b09": "真體說也。是前門中所示真如體故。但隨下",
    "T44n1848_011:0356b10": "約對染差別說淨差別。即後門中所示本覺",
    "T44n1848_011:0356b11": "相也。比如一月影現萬水。月本無差隨水影",
    "T44n1848_011:0356b12": "別。下文即相大文也。又由下約始覺義。說由",
    "T44n1848_011:0356b13": "為治慳貪等染法。成布施等波羅蜜無漏淨",
    "T44n1848_011:0356b14": "行。及果上十力四無畏等萬德之義也。前則",
    "T44n1848_011:0356b15": "待差染以成差。此則治差染以成差。亦可前",
    "T44n1848_011:0356b16": "相後用耳。又以隨差別眾生。以成差也。前已",
    "T44n1848_011:0356b17": "問答故此闕之。具此三義。故云隨染差別也。",
    "T44n1848_011:0356b18": "如是下釋染淨法皆如幻義。以對待之法本",
    "T44n1848_011:0356b19": "不立故。如經云。若有一法勝過涅槃。我亦說",
    "T44n1848_011:0356b20": "為如夢幻等。金剛亦云。凡所有相皆是虛妄。",
    "T44n1848_011:0356b21": "然上所說同異之義。即是真如生滅二門不",
    "T44n1848_011:0356b22": "相離義。約生滅門即同而異。約真如門即異",
    "T44n1848_011:0356b23": "而同。苟得一心二門之旨。即無惑於此。",
    "T44n1848_011:0356b24": "[0356b24] 總標。論生滅因緣者。以立義分中云。是心生",
    "T44n1848_011:0356b25": "滅因緣相。於中心生滅已如上釋。今則釋因",
    "T44n1848_011:0356b26": "緣兩字。然是生滅家之。因緣故。復言生滅",
    "T44n1848_011:0356b27": "也。",
    "T44n1848_011:0356b28": "[0356b28] 疏二。初解牒文。牒前以標者。謂牒前立義分",
    "T44n1848_011:0356b29": "中之所宗。標為此下論文之所釋。梨耶下一",
    "T44n1848_011:0356c01": "重是能生三細之因緣。心體者。即真如。於中",
    "T44n1848_011:0356c02": "唯取隨緣一義。以不守自性故。根本下以是",
    "T44n1848_011:0356c03": "親迷真覺故。不取枝末。又此唯當成事之義",
    "T44n1848_011:0356c04": "不取體空。又無明下一重能生六&#x9E81;之因緣。",
    "T44n1848_011:0356c05": "緣此兩重因緣。正如楞伽所說不思議熏變。",
    "T44n1848_011:0356c06": "及取種種塵。無始妄想熏等。廣如下說。又此",
    "T44n1848_011:0356c07": "兩重但有三法。謂真如唯因境界局緣。無明",
    "T44n1848_011:0356c08": "則望真為緣望境為因。結文可知。",
    "T44n1848_011:0356c09": "[0356c09] 諸識下。二解標文。然此但唯約心故云諸識。",
    "T44n1848_011:0356c10": "若云五陰和合中生。斯則兼於色心也。而無下",
    "T44n1848_011:0356c11": "如波無別體。唯依於水。上文云。依如來藏故",
    "T44n1848_011:0356c12": "有生滅心等。自相心者。即前不守自性生滅",
    "T44n1848_011:0356c13": "因也。能依等者。但以約法約人立名有異意。",
    "T44n1848_011:0356c14": "與意識即是眾生無別體也。即前諸識生滅相",
    "T44n1848_011:0356c15": "集而生也。又眾生是總。意等是別。總別雖殊",
    "T44n1848_011:0356c16": "其體一也。皆從心起以心為依。然此中能所",
    "T44n1848_011:0356c17": "依起。以心意意識相望分別。有通有局。思之",
    "T44n1848_011:0356c18": "可見。楞伽亦云。藏識說名心(第八)思量性名意",
    "T44n1848_011:0356c19": "(第七)能了諸境相是則名為識(前六)今此心是如來",
    "T44n1848_011:0356c20": "藏意是五。意識唯第六。故不同彼。",
    "T44n1848_011:0356c21": "[0356c21] 問中疏此心下。既云眾生依於心體有意等",
    "T44n1848_011:0356c22": "起。其相云何。",
    "T44n1848_011:0356c23": "[0356c23] 論以依下疏二。初釋文。是上等者。以梨耶是",
    "T44n1848_011:0356c24": "總覺及無明是總中別義。今既說無明依梨",
    "T44n1848_011:0356c25": "耶有。應知唯取覺義為所依也。論文約總取",
    "T44n1848_011:0356c26": "別。故云梨耶。疏中釋出別義。故云是上所說",
    "T44n1848_011:0356c27": "心。即不守自性真如也餘文可知。欲明等者。",
    "T44n1848_011:0356c28": "此但指前第一重之因緣也。上總下或問曰。",
    "T44n1848_011:0356c29": "前云依心有意等轉故兼云無明者。何謂也。",
    "T44n1848_011:0357a01": "故今釋之。",
    "T44n1848_011:0357a02": "[0357a02] 問上說下。二問答二。初問。舉前所說如云依",
    "T44n1848_011:0357a03": "覺故迷。又云。依如來藏有生滅心等。今此&#x5374;",
    "T44n1848_011:0357a04": "云依梨耶有。豈同前說。",
    "T44n1848_011:0357a05": "[0357a05] 二答中二。初正答三。初約迷真執似釋。與無",
    "T44n1848_011:0357a06": "明為依等者。如風動水成波風還依此波中",
    "T44n1848_011:0357a07": "故。前云風相水相不相捨離。又云。依不覺生",
    "T44n1848_011:0357a08": "三種相。與彼不覺相應不離故。何者下重釋",
    "T44n1848_011:0357a09": "前義。依迷者。是依無明迷真而有梨耶。真與",
    "T44n1848_011:0357a10": "妄俱似一似常故。即迷真義也。經云。迷本",
    "T44n1848_011:0357a11": "圓明。是生虛妄。迷似等者。依梨耶有無明。",
    "T44n1848_011:0357a12": "迷似一為實一。迷似常為實常。經云。所既妄",
    "T44n1848_011:0357a13": "立生汝妄能。即執妄義也。即此二義。一識",
    "T44n1848_011:0357a14": "所論前後互出。故不相違。",
    "T44n1848_011:0357a15": "[0357a15] 二云下。二總別義異釋。就本等者。剋就真體",
    "T44n1848_011:0357a16": "&#x7AEA;說也。覺即是本依本起末故。今就下都位",
    "T44n1848_011:0357a17": "即通約真妄橫說也。如風動水成波風水俱",
    "T44n1848_011:0357a18": "在波中也。",
    "T44n1848_011:0357a19": "[0357a19] 三云下。三約未起已起釋。未起等者。從未有",
    "T44n1848_011:0357a20": "梨耶時說。成就等者。已有梨耶處說。",
    "T44n1848_011:0357a21": "[0357a21] 然此下二結答也。意云。若唯取初義。則似真",
    "T44n1848_011:0357a22": "前妄後之失。亦有悟後再迷之過。亦同數論",
    "T44n1848_011:0357a23": "冥初生覺。若唯取後義。則似諸法不由迷真",
    "T44n1848_011:0357a24": "而成。但從本識建立。則有真妄別體之失。亦",
    "T44n1848_011:0357a25": "何異法相宗耶。今以後義免前過。以前義免",
    "T44n1848_011:0357a26": "後過。故互言也。以二義更互用之。隱顯相成。",
    "T44n1848_011:0357a27": "如綺之文。故云綺互。",
    "T44n1848_011:0357a28": "[0357a28] 一略明中疏依似起迷者。即依妄心起枝末",
    "T44n1848_011:0357a29": "無明。依迷起似者。即依根本不覺起妄心也。",
    "T44n1848_011:0357b01": "此言似者。即以創迷真性成此妄心。微細流",
    "T44n1848_011:0357b02": "注似其不動。似無差別故。云似一似常。楞嚴",
    "T44n1848_011:0357b03": "呼為妄覺影明。斯之謂也。此二下義有前後",
    "T44n1848_011:0357b04": "時無前後。如前三義答問。秖就一識一時而",
    "T44n1848_011:0357b05": "說。故不可作前後之異。餘文可知。依此等者。",
    "T44n1848_011:0357b06": "謂依心起業識。乃至依智識起相續。生於意",
    "T44n1848_011:0357b07": "識。斯則後依止前前能生後。次第依止及與",
    "T44n1848_011:0357b08": "能生也。於中能所依生前後相望。有通有局。",
    "T44n1848_011:0357b09": "如文可解。攝論下引證可知。",
    "T44n1848_011:0357b10": "[0357b10] 一中疏心不自起等者。心非動性故。性雖不",
    "T44n1848_011:0357b11": "動然隨緣故動。以不守自性故。即四鏡中不",
    "T44n1848_011:0357b12": "出義也。如水不自浪因風力也。由此免於無",
    "T44n1848_011:0357b13": "窮之過。正明起相者。以覺則不動。不動則無",
    "T44n1848_011:0357b14": "相。不覺則動。動則相起也。起動是業者。於二",
    "T44n1848_011:0357b15": "義中不舉。為因義者。亦含在其中也。以動即",
    "T44n1848_011:0357b16": "有苦果故。",
    "T44n1848_011:0357b17": "[0357b17] 二中疏依前下正釋此文。可知。轉識有二下",
    "T44n1848_011:0357b18": "對下辨異。無明所動者。此從內起位屬本識。",
    "T44n1848_011:0357b19": "當於三細名為轉識。若其境界所動者。此從",
    "T44n1848_011:0357b20": "外起位屬事識。當於六&#x9E81;。名為智識。上如泉",
    "T44n1848_011:0357b21": "涌之波。此如風擊之浪。但以常徒所明。轉識",
    "T44n1848_011:0357b22": "唯取前七。今此所說在本識中。恐有所濫故",
    "T44n1848_011:0357b23": "此揀之。",
    "T44n1848_011:0357b24": "[0357b24] 三中疏能現功者。即前轉識能現相故。就此",
    "T44n1848_011:0357b25": "功能便名現識。以其下釋行相也。故下文云。",
    "T44n1848_011:0357b26": "以有妄心即熏習無明。不了真如法故。不覺",
    "T44n1848_011:0357b27": "念起現妄境界。通現一切謂有漏。無漏色心",
    "T44n1848_011:0357b28": "諸法。非獨五塵也。若依下引論對辨。五根即",
    "T44n1848_011:0357b29": "眼等五色根及根依處。種子即善惡無記等",
    "T44n1848_011:0357c01": "三性種子。器世間即山河大地等。斯皆第八",
    "T44n1848_011:0357c02": "相分。然此相分皆為第八執受。執謂攝義持",
    "T44n1848_011:0357c03": "義。受謂領以為境。令生覺受。於中種子具",
    "T44n1848_011:0357c04": "三義。一攝為自體。二持令不散。三領以為境。",
    "T44n1848_011:0357c05": "根身具二闕攝為自體。故器界唯一。但領以",
    "T44n1848_011:0357c06": "為境故。故唯識云。不可知執受處。亦可種子",
    "T44n1848_011:0357c07": "根身緣而執受。器世間量但緣非執受故。今",
    "T44n1848_011:0357c08": "此下或問。若然者何故此中唯言現五塵耶。",
    "T44n1848_011:0357c09": "故此釋也。以對所牽事識故。於一切中偏舉",
    "T44n1848_011:0357c10": "此五。論云。對至即現意在此也。非如下約相",
    "T44n1848_011:0357c11": "續不斷義。以解常在前也。如第六識在五無",
    "T44n1848_011:0357c12": "心位。即有斷滅故。唯識云。意識常現起。除",
    "T44n1848_011:0357c13": "生無想天。及無心二定睡眠與悶絕。又第七",
    "T44n1848_011:0357c14": "入滅盡定時。雖云淨分不斷。且有盡七之言。",
    "T44n1848_011:0357c15": "為約染分亦成斷義。又成唯識所熏四義中",
    "T44n1848_011:0357c16": "云。若法始終一類相續。能持習氣乃是所熏。",
    "T44n1848_011:0357c17": "此揀前七轉識如風聲等。既言如風聲等。斯",
    "T44n1848_011:0357c18": "則非是相續有間斷故。又為下約為先義解",
    "T44n1848_011:0357c19": "常在前也。意云前者。先也。以迷時先有為諸",
    "T44n1848_011:0357c20": "法本。更無有法先於此故。末那無此義故揀",
    "T44n1848_011:0357c21": "之也。此即單揀第七也。然前揀六七之文。是",
    "T44n1848_011:0357c22": "海東意。後之一義是今疏意。故云又也。若言",
    "T44n1848_011:0357c23": "初句標。揀次唯揀第六。又為下方揀第七者。",
    "T44n1848_011:0357c24": "海東無後一意。如何摶句以讀文耶。學者應",
    "T44n1848_011:0357c25": "知。",
    "T44n1848_011:0357c26": "[0357c26] 四中疏細分者。法執俱生故。迷唯心境見從",
    "T44n1848_011:0357c27": "外來起微細心。分別染淨故。云不了。",
    "T44n1848_011:0357c28": "[0357c28] 五中論二。一直明本相。疏亦細分者。此是法",
    "T44n1848_011:0357c29": "執分別&#x9E81;於俱生。故除微字。但云細分。此上",
    "T44n1848_011:0358a01": "二識皆云細者。以是&#x9E81;中之細故。同是法執",
    "T44n1848_011:0358a02": "故。",
    "T44n1848_011:0358a03": "[0358a03] 論住持下二。別顯功能二。一能起潤惑。住持",
    "T44n1848_011:0358a04": "等者。住謂留住。持謂任持。謂留住任持令業",
    "T44n1848_011:0358a05": "不失也。疏以此等者。謂過去無明所發業行",
    "T44n1848_011:0358a06": "種子未成熟者。以有此識發愛取煩惱潤之。",
    "T44n1848_011:0358a07": "使令成熟堪為來世感果之有。有即業種變",
    "T44n1848_011:0358a08": "異也。若無下如植種於土無水則焦。結業待",
    "T44n1848_011:0358a09": "果無貪則敗。經云。愛水由潤業故。又復等者。",
    "T44n1848_011:0358a10": "謂潤已熟業令受果報。善惡樂苦自然相應",
    "T44n1848_011:0358a11": "不相違反。如印印物故曰無差。又現在即現",
    "T44n1848_011:0358a12": "報。未來即生後二報。如是下通釋前段。以結",
    "T44n1848_011:0358a13": "其名。斯則潤過去未熟業。令成現在已熟業。",
    "T44n1848_011:0358a14": "潤現在已熟業。令招未來果報。如是循環無",
    "T44n1848_011:0358a15": "有斷絕。由不斷絕故名相續。然其潤業等即",
    "T44n1848_011:0358a16": "是令他相續義也。",
    "T44n1848_011:0358a17": "[0358a17] 論能令下。二能起念慮。已經者。是過去下即",
    "T44n1848_011:0358a18": "未來。上當相相續。即現在也。顯此下疏二。初",
    "T44n1848_011:0358a19": "正釋此文。以此識既能起&#x9E81;分別。念慮三世。",
    "T44n1848_011:0358a20": "與前智相微細不同。非法分別而誰。",
    "T44n1848_011:0358a21": "[0358a21] 此上下。二通前重示二。初結屬此識。文意可",
    "T44n1848_011:0358a22": "知。",
    "T44n1848_011:0358a23": "[0358a23] 又為下。二總通前五。三細功能者。以第八識",
    "T44n1848_011:0358a24": "能集種子起現行故。後二功能者。於中但約",
    "T44n1848_011:0358a25": "分別不斷而分二異故。攝論云。意識緣三世",
    "T44n1848_011:0358a26": "境等。即斯義也。",
    "T44n1848_011:0358a27": "[0358a27] 順結中疏是前等者。此解是故二字。故說等",
    "T44n1848_011:0358a28": "者。三界不出五意。五意唯依一心故。云三界",
    "T44n1848_011:0358a29": "唯心作也。以現識中具有根身種子器世間",
    "T44n1848_011:0358b01": "故。故楞伽云。從於無色界乃至地獄中。普現",
    "T44n1848_011:0358b02": "為眾生。皆是唯心作。現似曰虛者。依他起法",
    "T44n1848_011:0358b03": "如麻上繩。似有其相究體不實。詐現曰偽者。",
    "T44n1848_011:0358b04": "遍計所起如繩上蛇。相畢竟無分別妄現。唯",
    "T44n1848_011:0358b05": "心作者。如繩蛇無體不離麻。故十地經即華",
    "T44n1848_011:0358b06": "嚴十地品。文云。了知三界依心有。十二因",
    "T44n1848_011:0358b07": "緣亦復然。一切皆由心所作。心若滅者生死",
    "T44n1848_011:0358b08": "盡。",
    "T44n1848_011:0358b09": "[0358b09] 反結。疏離彼等者。謂心起成識依識有塵。究",
    "T44n1848_011:0358b10": "其根本唯一心作。故經云。由心生故種種法",
    "T44n1848_011:0358b11": "生。又圭山云。生法本空。一切唯識。識如幻",
    "T44n1848_011:0358b12": "夢。但是一心。然此三界六塵皆攝色心等法。",
    "T44n1848_011:0358b13": "是故順結反結。皆歸一心。",
    "T44n1848_011:0358b14": "[0358b14] 問中疏現有等者。意云。若是唯心則不合有",
    "T44n1848_011:0358b15": "境。以心無相不可見故。既有所見。云何唯",
    "T44n1848_011:0358b16": "心。",
    "T44n1848_011:0358b17": "[0358b17] 答中二。一答無塵。疏以一切下。意云。一切法",
    "T44n1848_011:0358b18": "從心起故。所起無體即是一心。楞伽云。心亦",
    "T44n1848_011:0358b19": "唯是心。非心亦心起種種諸色相通達皆是",
    "T44n1848_011:0358b20": "心。又疑下躡所答處。以起此疑。疑意云。既是",
    "T44n1848_011:0358b21": "真淨一心。因何起作諸法。楞嚴滿慈圓覺剛",
    "T44n1848_011:0358b22": "藏皆同此意。由妄等者。其猶淨眼不合見華。",
    "T44n1848_011:0358b23": "但以翳覆便見華相。妄念即根本無明也。又",
    "T44n1848_011:0358b24": "亦下是前疑中之別意。非續次所起。文意可",
    "T44n1848_011:0358b25": "知。但前約依他釋。此約遍計也。釋云下意云。",
    "T44n1848_011:0358b26": "如見空華。是汝眼病。如楞伽云。如愚不了繩",
    "T44n1848_011:0358b27": "妄取以為蛇。不了自心現妄分別外境。",
    "T44n1848_011:0358b28": "[0358b28] 論一切下。二顯唯心。疏境唯等者。如像唯鏡",
    "T44n1848_011:0358b29": "現故。分別像者。是分別鏡也。楞嚴云。自心取",
    "T44n1848_011:0358c01": "自心非幻成幻法。無塵唯識者。如唯識頌云。",
    "T44n1848_011:0358c02": "唯識無境界。以無塵妄見。如人目有翳見毛",
    "T44n1848_011:0358c03": "月等事。論心不見心者。意云。心是一心不合",
    "T44n1848_011:0358c04": "自見。當知有所見者皆是妄也。故楞伽云。如",
    "T44n1848_011:0358c05": "刀不自割。如指不自觸。而心不見心。其事亦",
    "T44n1848_011:0358c06": "如是。既塵等者。意云。塵境若存則可以心緣。",
    "T44n1848_011:0358c07": "境塵既不有。縱有心在亦不自緣也。識不生",
    "T44n1848_011:0358c08": "者。意云。以有塵故。牽彼識生。既無塵境。識",
    "T44n1848_011:0358c09": "不生也。故經云。由法生故種種心生。今法既",
    "T44n1848_011:0358c10": "不生。心亦不生也。既無他可見亦不能自見。",
    "T44n1848_011:0358c11": "所見無故。能見不成也。能所俱寂者。心無心",
    "T44n1848_011:0358c12": "相是能緣寂。境無境相即所緣寂。楞伽云。能",
    "T44n1848_011:0358c13": "見及所見一切不可得。此中大意。欲顯一心",
    "T44n1848_011:0358c14": "本無能所。能所俱寂。方是真心。亦非泯之令",
    "T44n1848_011:0358c15": "寂本自寂也。攝論下引證。具云所說諸法唯",
    "T44n1848_011:0358c16": "識所現。無有少法能取少法。亦可論文從一",
    "T44n1848_011:0358c17": "切下。展轉釋疑。疑云。是法既無。云何分別釋",
    "T44n1848_011:0358c18": "云。一切分別即分別自心。又云。若如是者即",
    "T44n1848_011:0358c19": "應見心故。釋云。心不見心。反明分別悉皆是",
    "T44n1848_011:0358c20": "妄。又疑云。云何心不見心釋云。無相可得。",
    "T44n1848_011:0358c21": "斯則心無相故。不可見心。心外又無一法。當",
    "T44n1848_011:0358c22": "知有所見者皆妄見也。能所既寂唯一心在。",
    "T44n1848_011:0358c23": "即法空門下所顯真性也。故經云。諸幻滅盡",
    "T44n1848_011:0358c24": "覺心不動。◎"
}