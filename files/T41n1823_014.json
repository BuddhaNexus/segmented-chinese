{
    "T41n1823_014:0894b13": "俱舍論頌疏論本第十四",
    "T41n1823_014:0894b15": "[0894b15] 從此第三。廣明表無表。一明三無表。二依",
    "T41n1823_014:0894b16": "三別解。且初明三無表者。論云。傍論已了。",
    "T41n1823_014:0894b17": "復應辨前表無表相。頌曰。",
    "T41n1823_014:0894b18": " 無表三律儀  不律儀非二",
    "T41n1823_014:0894b19": "[0894b19] 釋曰。無表有三者。一者律儀。二者不律儀三",
    "T41n1823_014:0894b20": "者非律儀。非不律儀。頌言非二者。即是第",
    "T41n1823_014:0894b21": "三非律儀。非不律儀也。能遮能滅惡戒相",
    "T41n1823_014:0894b22": "續。故名律儀。",
    "T41n1823_014:0894b23": "[0894b23] 從此第二。依三別解。就中有五。一別解律",
    "T41n1823_014:0894b24": "儀二總明成就。三明得戒因緣。四明捨差",
    "T41n1823_014:0894b25": "別。五約處明成就第一別解律儀中。一",
    "T41n1823_014:0894b26": "明三善律儀。二別明初律儀。且初明三善",
    "T41n1823_014:0894b27": "律儀者。論云。如是律儀差別有幾。頌曰。",
    "T41n1823_014:0894b28": " 律儀別解脫  靜慮及道生",
    "T41n1823_014:0894b29": "[0894b29] 釋曰。此標三律儀也。一別解脫律儀(謂欲廛戒)",
    "T41n1823_014:0894c01": "二靜慮生律儀(謂色廛戒) 三道生律儀(謂無漏戒) 就",
    "T41n1823_014:0894c02": "第二別明初律儀中。一明初律儀。二安立",
    "T41n1823_014:0894c03": "四戒。三別解異名。且明初律儀者。論云。初",
    "T41n1823_014:0894c04": "律儀相差別云何。頌曰。",
    "T41n1823_014:0894c05": " 初律儀八種  實體唯有四",
    "T41n1823_014:0894c06": " 形轉名異故  各別不相違",
    "T41n1823_014:0894c07": "[0894c07] 釋曰。初句辨名。次三句明體。初律儀八種",
    "T41n1823_014:0894c08": "者。標也。一苾芻律儀。二苾芻尼律儀。三正學",
    "T41n1823_014:0894c09": "律儀。謂正學六法故(於五戒上。加不非時食也)。四勤策律",
    "T41n1823_014:0894c10": "儀。勤為大僧之所策勵。舊云沙彌。五勤",
    "T41n1823_014:0894c11": "策女律儀。六近事律儀。七近事女律儀。八近",
    "T41n1823_014:0894c12": "住律儀。如是八種。總名第一別解脫律儀",
    "T41n1823_014:0894c13": "也。實體唯有四者。明體也。名雖有八實體",
    "T41n1823_014:0894c14": "唯四。一苾芻。二勤策。三近事。四近住。所以",
    "T41n1823_014:0894c15": "然者。離苾芻戒。無別苾芻尼律儀。離勤策",
    "T41n1823_014:0894c16": "戒。無別正學勤策女律儀。離近事戒。無別",
    "T41n1823_014:0894c17": "近事女律儀。故體唯四。形轉名異故者。釋其",
    "T41n1823_014:0894c18": "所由也。形謂形相。即女男根。但由形轉。名",
    "T41n1823_014:0894c19": "有異故。戒體無別。謂轉根位。令本苾芻戒",
    "T41n1823_014:0894c20": "名苾芻尼律儀。或苾芻尼戒。名苾芻律儀。",
    "T41n1823_014:0894c21": "令本勤策戒名勤策女律儀。或勤策女及正",
    "T41n1823_014:0894c22": "學戒。名勤策律儀。令本近事戒。為近事女",
    "T41n1823_014:0894c23": "律儀。或近事女戒。為近事律儀。故論云。非",
    "T41n1823_014:0894c24": "轉根位有捨先得。得先未得律儀因緣故。",
    "T41n1823_014:0894c25": "四律儀非異三體(解云。捨戒因緣。總有四種捨。得戒因緣。謂從他",
    "T41n1823_014:0894c26": "受等。今轉根位。非四捨攝。故非有捨先得戒因緣也 又轉根位。無得先未得戒之因緣。故知尼等四戒。不",
    "T41n1823_014:0894c27": "異苾芻等三體也) 問若從近事。受勤策戒。復從勤策。",
    "T41n1823_014:0894c28": "受苾芻戒。此三律儀。為由增足遠離方便。",
    "T41n1823_014:0894c29": "立別別名。如隻金錢加一名雙。或五錢上",
    "T41n1823_014:0895a01": "加五名十。十上加十。成二十耶。為此三",
    "T41n1823_014:0895a02": "戒其體各別具足頓生。答三種律儀。其體各",
    "T41n1823_014:0895a03": "別。具足頓生。故於苾芻身中。有二百六十",
    "T41n1823_014:0895a04": "五戒。俱時而轉。問三種律儀。同不殺等。既爾",
    "T41n1823_014:0895a05": "相望。同類何別。答由因緣別。相望有異。",
    "T41n1823_014:0895a06": "因謂求戒。心名因也。本求五戒等。心有別",
    "T41n1823_014:0895a07": "也。緣謂戒師名緣。如五戒從一人受。十",
    "T41n1823_014:0895a08": "戒從兩師受。大戒從十師受。緣有別也。",
    "T41n1823_014:0895a09": "以諸遠離。依因緣發故。因緣別遠離有異。",
    "T41n1823_014:0895a10": "戒名遠離遠離惡也。又論云。若無此事。",
    "T41n1823_014:0895a11": "捨苾芻律儀。爾時則應三律儀皆捨。前二",
    "T41n1823_014:0895a12": "攝在後一中故。既不許然。故三各別。然此",
    "T41n1823_014:0895a13": "三種。互不相違。於一身中。俱時而轉。非",
    "T41n1823_014:0895a14": "由受後。捨前律儀。勿捨苾芻戒。便非近",
    "T41n1823_014:0895a15": "事等(解云。捨苾芻時。既名近事等。明知三戒俱時轉也)。",
    "T41n1823_014:0895a16": "[0895a16] 從此第二。安立四律儀。論云。近事。近住。勤",
    "T41n1823_014:0895a17": "策。苾芻。四種律儀。云何安立。頌曰。",
    "T41n1823_014:0895a18": " 受離五八十  一切所應離",
    "T41n1823_014:0895a19": " 立近事近住  勤策及苾芻",
    "T41n1823_014:0895a20": "[0895a20] 釋曰。初兩句標戒數。下兩句立戒名。謂若",
    "T41n1823_014:0895a21": "受離五所應遠離。安立第一近事律儀。",
    "T41n1823_014:0895a22": "五所應離者。一者殺生。二不與取。三欲邪行。",
    "T41n1823_014:0895a23": "四虛誑語。五飲諸酒。若受離八所應遠離。",
    "T41n1823_014:0895a24": "安立第二近住律儀。八所應離者。一者殺",
    "T41n1823_014:0895a25": "生。二不與取。三非梵行。四虛誑語。五飲諸",
    "T41n1823_014:0895a26": "酒。六塗飾香鬘歌舞觀聽。七眠坐高廣嚴麗",
    "T41n1823_014:0895a27": "床座。八食非時食。若受離十所應遠離。",
    "T41n1823_014:0895a28": "安立第三勤策律儀。謂於前八。塗飾香鬘。",
    "T41n1823_014:0895a29": "歌舞觀聽。開為二種。復加受畜金銀等寶",
    "T41n1823_014:0895b01": "(解云。譏嫌重故。開一為二。妨廢修道。制畜金銀也)若受離一切所應",
    "T41n1823_014:0895b02": "遠離身語業。安立第四苾芻律儀。",
    "T41n1823_014:0895b03": "[0895b03] 從此第三。別釋異名。論云。別解脫律儀。名",
    "T41n1823_014:0895b04": "差別者何。頌曰。",
    "T41n1823_014:0895b05": " 俱得名尸羅  妙行業律儀",
    "T41n1823_014:0895b06": " 唯初表無表  名別解業道",
    "T41n1823_014:0895b07": "[0895b07] 釋曰。此有六名。一能平險業。故名尸羅。訓",
    "T41n1823_014:0895b08": "釋言詞者。謂清涼義。如伽陀言。受持戒樂。",
    "T41n1823_014:0895b09": "身無熱惱。故名尸羅。二智者稱揚。故名妙",
    "T41n1823_014:0895b10": "行。三所作自體。故名為業。問豈不無表亦",
    "T41n1823_014:0895b11": "名無作。如何今說所作自體。答有慚恥者。",
    "T41n1823_014:0895b12": "受無表力。不造眾惡。故名不作表思所造。",
    "T41n1823_014:0895b13": "得所作名。四能防身語。故名律儀。第五第",
    "T41n1823_014:0895b14": "六名者。頌言唯初表無表名別解業道。名別",
    "T41n1823_014:0895b15": "解脫者。第五名也。業道者。第六名也。初謂",
    "T41n1823_014:0895b16": "初念。謂受戒時。別別棄捨種種惡故。依初",
    "T41n1823_014:0895b17": "別捨義。立別解脫名。第二念等。雖能捨惡。",
    "T41n1823_014:0895b18": "非初捨故。不得名為別解脫也 第二念",
    "T41n1823_014:0895b19": "等。但得名為別解脫律儀。能防非故。故律",
    "T41n1823_014:0895b20": "儀名。通初後位。無差別也。別解脫律儀者。",
    "T41n1823_014:0895b21": "別解脫之律儀。依主釋也。又此初念。亦名業",
    "T41n1823_014:0895b22": "道。第六名也。本求戒思。今日究竟。依業暢",
    "T41n1823_014:0895b23": "義。立業道名。謂戒前思。名之為業。初念戒",
    "T41n1823_014:0895b24": "體。名之為道。思所遊履故。業家之道。故",
    "T41n1823_014:0895b25": "名業道。故初剎那。名別解脫。初棄惡故。亦",
    "T41n1823_014:0895b26": "得名為別解脫律儀。能防非故。亦得名為",
    "T41n1823_014:0895b27": "根本業道。暢思起故。第二念等。不名業道。",
    "T41n1823_014:0895b28": "非暢思故。名為後起。根本後故。",
    "T41n1823_014:0895b29": "[0895b29] 從此第二。總明成就。於中有二。一總明",
    "T41n1823_014:0895c01": "成就。二約世明成就。就初總明。復分三段。",
    "T41n1823_014:0895c02": "一明成三戒。二明斷律儀。三會經二律儀。",
    "T41n1823_014:0895c03": "此下第一。明成三戒。論云。誰成就何律儀。",
    "T41n1823_014:0895c04": "頌曰。",
    "T41n1823_014:0895c05": " 八成別解脫  得靜慮聖者",
    "T41n1823_014:0895c06": " 成靜慮道生  後二隨心轉",
    "T41n1823_014:0895c07": "[0895c07] 釋曰。初句明成別解脫。次兩句明成定道。",
    "T41n1823_014:0895c08": "後句明差別。八成別解脫者。始自苾芻。終",
    "T41n1823_014:0895c09": "於近住。此之八眾。成別解脫戒也。得靜慮",
    "T41n1823_014:0895c10": "者。謂得根本四靜慮。及未至中間。兼上三靜",
    "T41n1823_014:0895c11": "慮近分。總名靜慮。諸近分地近靜慮故。得",
    "T41n1823_014:0895c12": "靜慮名。如近村邑得村邑名。得聖者。謂學",
    "T41n1823_014:0895c13": "無學也。若得靜慮者。成靜慮生律儀。謂戒",
    "T41n1823_014:0895c14": "從靜慮生。或依靜慮故。名靜慮生律儀。若",
    "T41n1823_014:0895c15": "得聖者。成道生律儀。後二隨心轉者。唯定道",
    "T41n1823_014:0895c16": "二名心隨轉。入定則有出定則無。與定心。",
    "T41n1823_014:0895c17": "俱名心隨轉。別解脫戒。非心隨轉。異心無",
    "T41n1823_014:0895c18": "心。亦恒轉故(異心者。惡無記也)。",
    "T41n1823_014:0895c19": "[0895c19] 從此第二。明斷律儀。論云。靜慮無漏。二種",
    "T41n1823_014:0895c20": "律儀。依何義故。名斷律儀。頌曰。",
    "T41n1823_014:0895c21": " 未至九無間  俱生二名斷",
    "T41n1823_014:0895c22": "[0895c22] 釋曰。未至九無間者。謂未至地。九無間道。",
    "T41n1823_014:0895c23": "有斷律儀。此無間道。通靜慮道及無漏道",
    "T41n1823_014:0895c24": "也。俱生二名斷者。二謂靜慮無漏戒。此戒",
    "T41n1823_014:0895c25": "與未至九無間道。俱時而生。名俱生二也。",
    "T41n1823_014:0895c26": "此俱生二。以能永斷欲廛惡戒。及能起惑。",
    "T41n1823_014:0895c27": "名斷律儀。前八無間。俱生二戒。能斷欲惑。",
    "T41n1823_014:0895c28": "名斷律儀。第九無間。俱生二戒。能斷欲惑。",
    "T41n1823_014:0895c29": "兼斷惡戒。名斷律儀。以此惡戒是緣縛斷。",
    "T41n1823_014:0896a01": "要斷能緣九品惑盡。方名為斷。故前八品。",
    "T41n1823_014:0896a02": "不斷惡戒。唯未至地。能斷欲惑。故取未至",
    "T41n1823_014:0896a03": "也。無間道斷惑。解脫道證滅。故唯無間。名",
    "T41n1823_014:0896a04": "斷律儀。有靜慮律儀。非斷律儀。應作四",
    "T41n1823_014:0896a05": "句。第一句者。除未至定九無間道。有漏律",
    "T41n1823_014:0896a06": "儀。取所餘未至地有漏解脫道律儀。及上地",
    "T41n1823_014:0896a07": "有漏靜慮律儀。以有漏故。名靜慮律儀。不",
    "T41n1823_014:0896a08": "斷惑故。非斷律儀。第二句者。依未至定。九",
    "T41n1823_014:0896a09": "無間道。無漏律儀。以無漏故。非靜慮律儀。",
    "T41n1823_014:0896a10": "以無間道。故名斷律儀。第三句者。謂未至",
    "T41n1823_014:0896a11": "定。九無間道有漏律儀。以有漏故。名靜慮",
    "T41n1823_014:0896a12": "律儀。無間道故。名斷律儀。第四句者。除未",
    "T41n1823_014:0896a13": "至定。九無間道無漏律儀。取所餘未至地。無",
    "T41n1823_014:0896a14": "漏解脫道。及上地一切無漏律儀。以無漏故。",
    "T41n1823_014:0896a15": "非靜慮律儀。非無間道故。非斷律儀也。",
    "T41n1823_014:0896a16": "[0896a16] 無漏律儀。非斷律儀。亦有四句。准前四句。",
    "T41n1823_014:0896a17": "思而可知。",
    "T41n1823_014:0896a18": "[0896a18] 從此第三。會經二律儀。論云。若爾世尊所",
    "T41n1823_014:0896a19": "說。略戒頌曰 身律儀善哉 善哉語律儀",
    "T41n1823_014:0896a20": " 意律儀善哉 善哉遍律儀(遍律儀者。總歎三業)。[0896a20] 又契",
    "T41n1823_014:0896a21": "經說。應善守護。應善安住眼根律儀。問此",
    "T41n1823_014:0896a22": "上兩經意及眼根。此二律儀。以何為自性。",
    "T41n1823_014:0896a23": "答此二自性。非無表色。若爾是何。頌曰。",
    "T41n1823_014:0896a24": " 正知正念合  名意根律儀",
    "T41n1823_014:0896a25": "[0896a25] 釋曰。正知正念合名意根律儀者。合前二種",
    "T41n1823_014:0896a26": "正知正念。名意根律儀。正知是慧。正念是",
    "T41n1823_014:0896a27": "念。以此念慧。能防過非。故二律儀。慧念為",
    "T41n1823_014:0896a28": "體。",
    "T41n1823_014:0896a29": "[0896a29] 從此第二。約世明成就。一成就無表。二成",
    "T41n1823_014:0896b01": "就表。三明惡戒名。四成表無表。就成無表",
    "T41n1823_014:0896b02": "中。一約世明成就。二約世成處中。三住善",
    "T41n1823_014:0896b03": "惡成中。且初約世明成就者。論云。今應",
    "T41n1823_014:0896b04": "思擇。表及無表。誰成就何。齊何時分(問也)且",
    "T41n1823_014:0896b05": "辨成無表律儀不律儀。頌曰(答也。表在後文明也。此唯明無",
    "T41n1823_014:0896b06": "表。故言且也)。",
    "T41n1823_014:0896b07": " 住別解無表  未捨恒成現",
    "T41n1823_014:0896b08": " 剎那後成過  不律儀亦然",
    "T41n1823_014:0896b09": " 得靜慮律儀  恒成就過未",
    "T41n1823_014:0896b10": " 聖初除過去  住定道成中",
    "T41n1823_014:0896b11": "[0896b11] 釋曰。前三句。明別解脫無表。次一句。明不",
    "T41n1823_014:0896b12": "律儀無表。次兩句。明定共無表。次一句。明",
    "T41n1823_014:0896b13": "道共無表。後一句。雙明定道。住別解無表未",
    "T41n1823_014:0896b14": "捨恒成現者。別解無表。未捨已來恒成現",
    "T41n1823_014:0896b15": "在。此未捨言。遍流至後定道句中。以說成",
    "T41n1823_014:0896b16": "就必未捨故。剎那後成過者。此明別解脫",
    "T41n1823_014:0896b17": "無表初剎那後亦成過去。法後得故。成過",
    "T41n1823_014:0896b18": "去也。由此初念。唯成現世。若第二念。通成",
    "T41n1823_014:0896b19": "二世。無法前得。不成未來。問何故無法前",
    "T41n1823_014:0896b20": "得。答不隨心。色勢微劣故。無法前得。不律",
    "T41n1823_014:0896b21": "儀亦然者。此明不律儀無表。約世成就。如",
    "T41n1823_014:0896b22": "別解脫戒。故言亦然。謂至未捨惡戒已來",
    "T41n1823_014:0896b23": "恒成現在。初剎那後。亦成過去。得靜慮律",
    "T41n1823_014:0896b24": "儀恒成就過未者。此明靜慮戒。未捨已來恒",
    "T41n1823_014:0896b25": "成過去及與未來。恒成就過者。謂餘過去生。",
    "T41n1823_014:0896b26": "所失靜慮戒。今初剎那。必還得彼過去定",
    "T41n1823_014:0896b27": "戒。恒成未者。隨心轉色。勢力強故。若未捨",
    "T41n1823_014:0896b28": "已來。恒成未來。聖初除過去者。謂聖所住。",
    "T41n1823_014:0896c01": "無漏律儀。於初剎那苦法忍位。必成未來。",
    "T41n1823_014:0896c02": "不成過去。此類聖道。先未起故。過去既無。",
    "T41n1823_014:0896c03": "故不說成就。若第二念。恒成過未。與定戒",
    "T41n1823_014:0896c04": "同也。住定道成中者。住謂現住。中謂現在。過",
    "T41n1823_014:0896c05": "未中故。正在定中。說名為住。若在觀位。成",
    "T41n1823_014:0896c06": "現在戒。名為成中。若出觀時。不成現在。",
    "T41n1823_014:0896c07": "以定道戒隨心轉故。",
    "T41n1823_014:0896c08": "[0896c08] 從此第二。約世成處中。論云。已辨安住善",
    "T41n1823_014:0896c09": "惡律儀。住中云何。頌曰。",
    "T41n1823_014:0896c10": " 住中有無表  初成中後二",
    "T41n1823_014:0896c11": "[0896c11] 釋曰。言住中者。謂非律非不律也有。無表",
    "T41n1823_014:0896c12": "者。謂此住中未必一切皆有無表。或有無",
    "T41n1823_014:0896c13": "表。故標有言。若有無表。即是善戒。或是惡",
    "T41n1823_014:0896c14": "戒。種類所攝。初成中後二者。住中無表初",
    "T41n1823_014:0896c15": "成現在。初剎那後。成過現二世也。",
    "T41n1823_014:0896c16": "[0896c16] 從此第三。明住善惡成中。論云。住律儀",
    "T41n1823_014:0896c17": "不律儀。亦有成惡善無表。不設有成就。為",
    "T41n1823_014:0896c18": "經幾時。頌曰。",
    "T41n1823_014:0896c19": " 住律不律儀  起染淨無表",
    "T41n1823_014:0896c20": " 初成中後二  至染淨勢終",
    "T41n1823_014:0896c21": "[0896c21] 釋曰。上二句。答前問。下二句。答後問。若住",
    "T41n1823_014:0896c22": "律儀。起染無表者。如諸苾芻起勝煩惱。作",
    "T41n1823_014:0896c23": "殺縛等。住不律儀。起淨無表者。如屠人",
    "T41n1823_014:0896c24": "等起淳淨心。作禮佛等。然此二心。未斷已",
    "T41n1823_014:0896c25": "來。所有無表。恒時相續。故此無表。至染淨",
    "T41n1823_014:0896c26": "勢終也。初念唯成現在。後念成過現二世",
    "T41n1823_014:0896c27": " 從此第二。明成表者。論云。已辨無表。成",
    "T41n1823_014:0896c28": "表云何。頌曰。",
    "T41n1823_014:0896c29": " 表正作成中  後成過非未",
    "T41n1823_014:0897a01": " 有覆及無覆  唯成就現在",
    "T41n1823_014:0897a02": "[0897a02] 釋曰。前兩句。明成善惡表。下兩句。明成",
    "T41n1823_014:0897a03": "無記表。表正作成中者。此表謂律不律。及處",
    "T41n1823_014:0897a04": "中表也。正作此表業。恒成現在。名為成中。",
    "T41n1823_014:0897a05": "後成過非未者。此上表業。初剎那後。通成過",
    "T41n1823_014:0897a06": "去。非成未來。不隨心色。勢微劣故。有覆及",
    "T41n1823_014:0897a07": "無覆唯成就現在者。明無記表也。唯成就現",
    "T41n1823_014:0897a08": "在者。謂無記表。唯法俱得。成現在世。無前",
    "T41n1823_014:0897a09": "後得。不成過未。法力劣故。此無記表。性昧",
    "T41n1823_014:0897a10": "鈍故。從他起故。唯成現在 有覆無記等。",
    "T41n1823_014:0897a11": "能發之心。雖是無記。不隨他起。通成三",
    "T41n1823_014:0897a12": "世。謂無記心。名為劣心。無記表業。從劣心",
    "T41n1823_014:0897a13": "起。其力倍劣彼能起心。故表成現心成三",
    "T41n1823_014:0897a14": "世。有差別也。",
    "T41n1823_014:0897a15": "[0897a15] 從此第三。明惡戒異名。論云。此不律儀。名",
    "T41n1823_014:0897a16": "差別者。頌曰。",
    "T41n1823_014:0897a17": " 惡行惡戒業  業道不律儀",
    "T41n1823_014:0897a18": "[0897a18] 釋曰。此有五名。是不律儀名之差別。是諸智",
    "T41n1823_014:0897a19": "者。所呵厭故。果非愛故。立惡行名。污淨尸",
    "T41n1823_014:0897a20": "羅。故名惡戒。身語所造。故名為業。根本所",
    "T41n1823_014:0897a21": "攝。故名業道。不禁身語。名不律儀。然業道",
    "T41n1823_014:0897a22": "名。唯目初念。通初後位。立餘四名。",
    "T41n1823_014:0897a23": "[0897a23] 從此第四。成表及無表。論云。或成表業。非",
    "T41n1823_014:0897a24": "無表等。應作四句。其事云何。頌曰。",
    "T41n1823_014:0897a25": " 成表非無表  住中劣思作",
    "T41n1823_014:0897a26": " 捨未生表聖  成無表非表",
    "T41n1823_014:0897a27": "[0897a27] 釋曰。初兩句。是第一句。下兩句是第二句。成",
    "T41n1823_014:0897a28": "表非無表者。標也。住中劣思作者。釋也。住",
    "T41n1823_014:0897a29": "非律非不律。名為住中。謂住中人。以微劣",
    "T41n1823_014:0897b01": "心。造善造惡。唯發表業。以心輕故。不",
    "T41n1823_014:0897b02": "發無表。捨未生表聖成無表非表者。謂經生",
    "T41n1823_014:0897b03": "聖住胎藏位。表業未生。過去生者。今時已",
    "T41n1823_014:0897b04": "捨。故不成表。但成無表。若欲色聖。成過未",
    "T41n1823_014:0897b05": "定道無表。若無色界聖。成過未道共無表",
    "T41n1823_014:0897b06": " 俱句者。謂住處中。重心造業。及未經生。",
    "T41n1823_014:0897b07": "聖人亦成表。成無表名俱句也 俱非者。",
    "T41n1823_014:0897b08": "謂諸異生。住胎藏中。不成表及無表也",
    "T41n1823_014:0897b09": " 從此第三。明得戒緣別。一明得三律儀。二",
    "T41n1823_014:0897b10": "明時分齊。三明近住戒。四明近事戒。五明",
    "T41n1823_014:0897b11": "得三戒別。從此第一明得三律儀。論云。此",
    "T41n1823_014:0897b12": "諸律儀。由何而得。頌曰。",
    "T41n1823_014:0897b13": " 定生得定地  彼聖得道生",
    "T41n1823_014:0897b14": " 別解脫律儀  得由他教等",
    "T41n1823_014:0897b15": "[0897b15] 釋曰。定生得定地者。明得定戒也。有漏未",
    "T41n1823_014:0897b16": "至中間。四根本禪。及上三近分靜慮。名為定",
    "T41n1823_014:0897b17": "地。此定生戒。與定心俱。故得定地。得定",
    "T41n1823_014:0897b18": "戒也。彼聖得道生者。明得道戒也。彼謂彼",
    "T41n1823_014:0897b19": "前靜慮。復說聖言。簡取六地。謂未至中間。",
    "T41n1823_014:0897b20": "四根本定。唯此六地。有無漏道。故說聖言。",
    "T41n1823_014:0897b21": "簡取無漏六靜慮地。得彼聖道。得道生戒。",
    "T41n1823_014:0897b22": "與心俱故。別解脫律儀得由他教等者。明",
    "T41n1823_014:0897b23": "得別解脫戒也。言他教者。從師受故。此",
    "T41n1823_014:0897b24": "有二種。一從僧伽得。僧伽此云眾。苾芻及",
    "T41n1823_014:0897b25": "尼正學。依眾發戒。名從僧伽得。二依補",
    "T41n1823_014:0897b26": "特伽羅得。是別人也。餘勤策等。五種戒。不",
    "T41n1823_014:0897b27": "從眾發。名從補特伽羅得。頌云等者。毘婆",
    "T41n1823_014:0897b28": "沙師說。有十種得具戒法。故說等言。一由",
    "T41n1823_014:0897b29": "自然謂佛獨覺。自然是智。以不從師。證此",
    "T41n1823_014:0897c01": "智時。得具足戒。二由證入正性離生。謂憍",
    "T41n1823_014:0897c02": "陳如等五比丘。見道生時。得具足戒。三由",
    "T41n1823_014:0897c03": "佛命善來苾芻。爾時得戒。謂耶舍等。正理",
    "T41n1823_014:0897c04": "論云。由本願力。佛威加故。四由信受佛為",
    "T41n1823_014:0897c05": "大師。得具足戒。謂大迦葉也。五由善巧酬",
    "T41n1823_014:0897c06": "答。謂蘇陀夷。年始七歲。佛問汝家在何。彼",
    "T41n1823_014:0897c07": "答言。三界無家。稱可佛心。未滿二十。佛",
    "T41n1823_014:0897c08": "許僧中羯磨受戒。六由敬受八尊重法。謂",
    "T41n1823_014:0897c09": "大生主。梵云摩訶波闍波提。大梵天王。名",
    "T41n1823_014:0897c10": "大生主。生眾生多故。從梵王邊。乞得以所",
    "T41n1823_014:0897c11": "乞處為名。佛遣阿難為說八法。彼聞敬",
    "T41n1823_014:0897c12": "重。便即得戒。七由遣使。謂法授尼。此尼端",
    "T41n1823_014:0897c13": "正。恐路有難。不住僧中。僧遣使尼。傳法",
    "T41n1823_014:0897c14": "往與授戒。彼便得戒。以尼端正。別開此緣。",
    "T41n1823_014:0897c15": "八由持律為第五人。邊國僧少。許五人受。",
    "T41n1823_014:0897c16": "要須一人持律羯磨。故云第五。九由十眾",
    "T41n1823_014:0897c17": "得。謂於中國。十由三說歸佛法僧。謂六",
    "T41n1823_014:0897c18": "十賢部。共集受具足戒。佛遣阿難。為說三",
    "T41n1823_014:0897c19": "歸。彼便得戒。如上所得別解脫律儀非必",
    "T41n1823_014:0897c20": "定。依表業而發。",
    "T41n1823_014:0897c21": "[0897c21] 從此第二。明戒時分齊。一明別解脫戒。二",
    "T41n1823_014:0897c22": "明不律儀。今即是初戒時分齊者。論云。又",
    "T41n1823_014:0897c23": "此所說。別解脫戒。應齊幾時。要期而受。頌",
    "T41n1823_014:0897c24": "曰。",
    "T41n1823_014:0897c25": " 別解脫律儀  盡壽或晝夜",
    "T41n1823_014:0897c26": "[0897c26] 釋曰。苾芻等七眾。要盡形壽。唯近住戒。一晝",
    "T41n1823_014:0897c27": "夜受。以戒時邊際但有二種。一壽命邊際。",
    "T41n1823_014:0897c28": "二晝夜邊際。故時定爾。若依經部。或一晝夜",
    "T41n1823_014:0897c29": "或多晝夜。皆容受得近住律儀。毘婆沙師",
    "T41n1823_014:0898a01": "言。曾無契經說過晝夜。受近住成。是故我",
    "T41n1823_014:0898a02": "宗。不許斯義。",
    "T41n1823_014:0898a03": "[0898a03] 從此第二。明惡戒時。論云。依何邊際。得不",
    "T41n1823_014:0898a04": "律儀。頌曰。",
    "T41n1823_014:0898a05": " 惡戒無晝夜  謂非如善受",
    "T41n1823_014:0898a06": "[0898a06] 釋曰。要期盡壽。造諸惡業。得不律儀。非一",
    "T41n1823_014:0898a07": "晝夜。謂此非如善戒受故。謂必無有立限",
    "T41n1823_014:0898a08": "對師。我一晝夜受不律儀戒。此是智人所",
    "T41n1823_014:0898a09": "訶厭業。無對師故。無一晝夜。要期盡壽。",
    "T41n1823_014:0898a10": "雖不對師。由起畢竟壞善意樂。得不律",
    "T41n1823_014:0898a11": "儀。",
    "T41n1823_014:0898a12": "[0898a12] 從此第三。明近住戒。就中一明受方法。二",
    "T41n1823_014:0898a13": "明具八支。三明不受近事得近住。且初",
    "T41n1823_014:0898a14": "明受方法者。論云。說一晝夜近住律儀。欲",
    "T41n1823_014:0898a15": "正受時。當云何受。頌曰。",
    "T41n1823_014:0898a16": " 近住於晨旦  下座從師受",
    "T41n1823_014:0898a17": " 隨教說具支  離嚴飾晝夜",
    "T41n1823_014:0898a18": "[0898a18] 釋曰。此有七意。一於晨旦。謂受此戒。要日",
    "T41n1823_014:0898a19": "出時。此戒要經一晝夜故。若旦有礙緣。齋",
    "T41n1823_014:0898a20": "竟亦得受。二須下座。謂在師前。居卑劣座。",
    "T41n1823_014:0898a21": "或蹲或跪曲躬合掌。唯除有病。若不恭敬。",
    "T41n1823_014:0898a22": "不發律儀。三從師受。謂必從師。無容自",
    "T41n1823_014:0898a23": "受。以後若遇諸犯戒緣。由愧戒師。能不違",
    "T41n1823_014:0898a24": "犯。四隨教說。受此戒者。應隨師教受者",
    "T41n1823_014:0898a25": "後說。勿前勿俱。異此授受。二俱不成。五具",
    "T41n1823_014:0898a26": "足受八支。方成近住。隨有所闕。近住不成。",
    "T41n1823_014:0898a27": "六離嚴飾。憍逸處故。常嚴身具。不必須離。",
    "T41n1823_014:0898a28": "緣彼不能生憍逸故。七晝夜謂至明旦日",
    "T41n1823_014:0898a29": "初出時。若不如斯依法受者。但生妙行。",
    "T41n1823_014:0898b01": "不得律儀。云近住者。近阿羅漢住。以",
    "T41n1823_014:0898b02": "隨學彼故。或近盡壽戒住。或名長養長",
    "T41n1823_014:0898b03": "養薄少。善根有情。令其善根漸增長故。如",
    "T41n1823_014:0898b04": "有頌曰 由此能長養 自他善淨心 是",
    "T41n1823_014:0898b05": "故薄伽梵 說此名長養。",
    "T41n1823_014:0898b06": "[0898b06] 從此第二。明具八支。論云。何緣受此。必",
    "T41n1823_014:0898b07": "具八支。頌曰。",
    "T41n1823_014:0898b08": " 戒不逸禁支  四一三如次",
    "T41n1823_014:0898b09": " 為防諸性罪  失念及憍逸",
    "T41n1823_014:0898b10": "[0898b10] 釋曰。前兩句者。離殺等四。名為戒支。防",
    "T41n1823_014:0898b11": "性罪故 離飲酒一。名不放逸支。酒必放",
    "T41n1823_014:0898b12": "逸。犯性戒故 離塗飾等三。名禁約支。以",
    "T41n1823_014:0898b13": "能隨順厭離心故 下兩句者。釋上立三",
    "T41n1823_014:0898b14": "支也。所以立第一戒支者。為防性罪故。",
    "T41n1823_014:0898b15": "殺生等四。名為性罪 立第二不放逸支",
    "T41n1823_014:0898b16": "者。防失念故 立第三禁約支者。防憍逸",
    "T41n1823_014:0898b17": "故 而說此八。名八齋支者。依經部宗。此",
    "T41n1823_014:0898b18": "之八種。總名為齋。別說為支 支者分也。以",
    "T41n1823_014:0898b19": "別成總。得支名故。是故齋名。假而非實。",
    "T41n1823_014:0898b20": "如車眾分(攬眾分成。名為車也)。及四支軍(攬象馬車步。四支成名軍",
    "T41n1823_014:0898b21": "也)。五支散等(攬五分藥。成名散也)。其車軍散。三是假",
    "T41n1823_014:0898b22": "名也 若薩婆多宗。離非時食是齋體。八中",
    "T41n1823_014:0898b23": "一故。亦齋支。所餘七支。八中一故。是齋支。",
    "T41n1823_014:0898b24": "非是離非時食。非齋也。",
    "T41n1823_014:0898b25": "[0898b25] 從此第三。明不受近事。得近住。論云。為",
    "T41n1823_014:0898b26": "唯近事即得受近住。為餘亦有受近住耶。",
    "T41n1823_014:0898b27": "頌曰。",
    "T41n1823_014:0898b28": " 近住餘亦有  不受三歸無",
    "T41n1823_014:0898b29": "[0898b29] 釋曰。餘亦有者。餘謂三歸也。不受近事。但",
    "T41n1823_014:0898c01": "受三歸。亦得近住故。言餘亦有。不受三",
    "T41n1823_014:0898c02": "歸。必不得近住。故言不受三歸無。或有不",
    "T41n1823_014:0898c03": "知要受三歸。方始發戒。或復忘誤。直受近",
    "T41n1823_014:0898c04": "住。亦發得戒。由意樂力。發律儀故。",
    "T41n1823_014:0898c05": "[0898c05] 從此第四。明近事戒。一明發戒時。二會經",
    "T41n1823_014:0898c06": "文。三明三品戒。四明三歸體。五明離邪行。",
    "T41n1823_014:0898c07": "六明娶妻不犯。七明離虛誑語。八明遮飲",
    "T41n1823_014:0898c08": "酒。此下第一。明近事律儀。依經部宗。受三",
    "T41n1823_014:0898c09": "歸名三歸近事。後說五戒相。名五戒近事。",
    "T41n1823_014:0898c10": "受三歸時。未發五戒。於此五戒。隨受多",
    "T41n1823_014:0898c11": "少。皆發得戒。若薩婆多宗。受三歸竟。即發",
    "T41n1823_014:0898c12": "五戒。要須五戒。方名近事。故論云。如契經",
    "T41n1823_014:0898c13": "說。佛告大名。諸有在家白衣男子男根成",
    "T41n1823_014:0898c14": "就。歸佛法僧。起慇淨心。發誠諦語。自稱我",
    "T41n1823_014:0898c15": "是鄔波索迦(此云近事)。願尊憶持。慈悲護念。齊",
    "T41n1823_014:0898c16": "此名曰鄔波索迦。為但受三歸。即成近事",
    "T41n1823_014:0898c17": "(引經起問)。外國諸師。說唯此即成(經部宗答。唯此三歸。即成近事也)。",
    "T41n1823_014:0898c18": "迦濕彌羅國諸論師言。離近事律儀。則非",
    "T41n1823_014:0898c19": "近事(有宗義也。要五戒名近事)。若爾應與此經相違(經部難也。",
    "T41n1823_014:0898c20": "此大名經。但說三歸。不言五戒也)。此不相違。已發戒故(有宗答也)。何",
    "T41n1823_014:0898c21": "時發戒(經部徵已上論文)。頌曰。",
    "T41n1823_014:0898c22": " 稱近事發戒  說如苾芻等",
    "T41n1823_014:0898c23": "[0898c23] 釋曰。稱近事發戒者。答發戒時也。大名經",
    "T41n1823_014:0898c24": "中。稱近事言。此時發戒。謂經云。自稱我是",
    "T41n1823_014:0898c25": "鄔波索迦願尊憶持。慈悲護念。此時即發近",
    "T41n1823_014:0898c26": "事五戒。稱近事等言。便發律儀故。本求戒",
    "T41n1823_014:0898c27": "心。擬受五戒。故受三歸。即發五戒。以經復",
    "T41n1823_014:0898c28": "說我從今日。乃至命終。捨生言故。此經意。",
    "T41n1823_014:0898c29": "說捨殺生等。略去殺等。但說捨生。故於前",
    "T41n1823_014:0899a01": "時。已發五戒。說如苾芻等者。舉喻釋成也。",
    "T41n1823_014:0899a02": "說謂經說捨殺生等。由如苾芻。一白三羯",
    "T41n1823_014:0899a03": "磨竟發苾芻戒。後說四重學處者。令識相",
    "T41n1823_014:0899a04": "堅持。近事戒亦然。先受三歸已。發近事戒。",
    "T41n1823_014:0899a05": "後說捨生等。令識相堅持。是故近事。必",
    "T41n1823_014:0899a06": "具律儀。",
    "T41n1823_014:0899a07": "[0899a07] 從此第二會經文。頌曰。",
    "T41n1823_014:0899a08": " 若皆具律儀  何言一分等",
    "T41n1823_014:0899a09": " 謂約能持說",
    "T41n1823_014:0899a10": "[0899a10] 釋曰。前兩句。引經難。後一句。通釋也。經部",
    "T41n1823_014:0899a11": "師言。若具律儀。方名近事。何故世尊言。有",
    "T41n1823_014:0899a12": "四種。一能學一分(謂一戒也)。二能學少分(謂二戒也)。",
    "T41n1823_014:0899a13": "三能學多分(謂三戒四戒也)。四能學滿分(謂五戒也)。謂",
    "T41n1823_014:0899a14": "約能持說者。有宗通釋也。理實近事。須具",
    "T41n1823_014:0899a15": "五戒。謂約能持。說一分等。能持先所受故。",
    "T41n1823_014:0899a16": "說能學言。若不爾者。應言受一分等。經既",
    "T41n1823_014:0899a17": "不言受一分等。明知能學。約能持說。",
    "T41n1823_014:0899a18": "[0899a18] 從此第三。明三品戒。論云。此近事等。一切",
    "T41n1823_014:0899a19": "律儀。何緣得成下中上品。頌曰。",
    "T41n1823_014:0899a20": " 下中上隨心",
    "T41n1823_014:0899a21": "[0899a21] 釋曰。上品心受戒。得上品戒。乃至下品心",
    "T41n1823_014:0899a22": "受。得下品戒。故戒隨心。有三品別。由此",
    "T41n1823_014:0899a23": "理故。或有羅漢。成下品戒。異生成上品",
    "T41n1823_014:0899a24": "戒。",
    "T41n1823_014:0899a25": "[0899a25] 從此第四。明三歸體。論云。諸有歸依佛法",
    "T41n1823_014:0899a26": "僧者。為歸何等。頌曰。",
    "T41n1823_014:0899a27": " 歸依成佛僧  無學二種法",
    "T41n1823_014:0899a28": " 及涅槃擇滅  是說具三歸",
    "T41n1823_014:0899a29": "[0899a29] 釋曰。歸依佛者。不歸佛身。但歸依成佛無",
    "T41n1823_014:0899b01": "學法。由無學法。能成佛故。又佛得無學法。",
    "T41n1823_014:0899b02": "是殊勝故。又佛得無學法。能覺悟一切故",
    "T41n1823_014:0899b03": " 由此三義故。歸依也 無學法者。謂佛身",
    "T41n1823_014:0899b04": "中。盡無生智。無漏五蘊為體 歸依僧者。謂",
    "T41n1823_014:0899b05": "歸依成僧二種法。所謂學法。無學法。此二",
    "T41n1823_014:0899b06": "種法。能成四向四果僧故。故歸依也。歸依法",
    "T41n1823_014:0899b07": "者。唯歸涅槃。涅槃即擇滅也。一切眾生身",
    "T41n1823_014:0899b08": "中。所證擇滅。是善是常。寂滅一相故。通歸",
    "T41n1823_014:0899b09": "依 若依論主。歸依佛者。非直歸依佛無",
    "T41n1823_014:0899b10": "學法。亦歸依佛身。以損生身。成無間罪。故",
    "T41n1823_014:0899b11": "知佛身亦真佛體。故須歸依。歸依僧者。亦",
    "T41n1823_014:0899b12": "歸僧身。以所依身是苾芻故。故通歸依。此",
    "T41n1823_014:0899b13": "能歸依。語表為體。問歸依者。何義。答是救",
    "T41n1823_014:0899b14": "濟義。由歸三寶。解脫苦故。如世尊言。眾",
    "T41n1823_014:0899b15": "人怖所逼。多歸依諸山(山神名也)園苑及叢林",
    "T41n1823_014:0899b16": "(亦神名也)孤樹制多等(孤樹神。制多外道塔也)。此歸依非勝。",
    "T41n1823_014:0899b17": "此歸依非尊。不因此歸依。能解脫眾苦。諸",
    "T41n1823_014:0899b18": "有歸依佛。及歸依法僧。於四聖諦中。恒以",
    "T41n1823_014:0899b19": "慧觀察知苦(苦諦)知苦集(集諦)知永超眾苦。",
    "T41n1823_014:0899b20": "知八支聖道(道諦)。趣安穩涅槃(滅諦)。此歸依最",
    "T41n1823_014:0899b21": "勝。此歸依最尊。必因此歸依。能解脫眾苦。",
    "T41n1823_014:0899b22": "是故歸依。普於一切受律儀處。為方便門。",
    "T41n1823_014:0899b23": "[0899b23] 從此第五。明離邪行。論云。何緣世尊於餘",
    "T41n1823_014:0899b24": "律儀處。立離非梵行。唯於近事一律儀中。",
    "T41n1823_014:0899b25": "但制令其離欲邪行(離欲邪行者。自妻不非時也) 頌曰。",
    "T41n1823_014:0899b26": " 邪行最可呵  易離得不作",
    "T41n1823_014:0899b27": "[0899b27] 釋曰。此有三意。制欲邪行。一最可呵責。侵",
    "T41n1823_014:0899b28": "他妻故。感惡趣故。非非梵行。二易遠離",
    "T41n1823_014:0899b29": "故。謂邪行易遠離。在家耽欲。離非梵行。難",
    "T41n1823_014:0899c01": "故不制離非梵行也。三得不作故。謂諸聖",
    "T41n1823_014:0899c02": "者。於欲邪行。決定不作。得不作律儀。經生",
    "T41n1823_014:0899c03": "聖者。性戒成就。雖易多生。亦不犯故。離非",
    "T41n1823_014:0899c04": "梵行。則不如是。謂初二聖。有自妻故。有",
    "T41n1823_014:0899c05": "非梵行。由上三因。是故近事。制欲邪行。若",
    "T41n1823_014:0899c06": "不爾者。應經生聖犯近事戒。有自妻故。",
    "T41n1823_014:0899c07": "[0899c07] 從此第六。明娶妻不犯。論云。諸有先受近",
    "T41n1823_014:0899c08": "事律儀。後娶妻妾。於彼妻妾。先受戒時。得",
    "T41n1823_014:0899c09": "律儀不(問也)。理實應得。勿但於一分。得別解",
    "T41n1823_014:0899c10": "脫律儀(答也)。若爾云何。後非犯戒(難也)。頌曰。",
    "T41n1823_014:0899c11": " 得律儀如誓  非總於相續",
    "T41n1823_014:0899c12": "[0899c12] 釋曰。得律儀如誓者。如本受誓。而得律儀。",
    "T41n1823_014:0899c13": "本受誓云。我於一切有情。誓斷欲邪行罪。",
    "T41n1823_014:0899c14": "非總於相續者。謂誓不言我總於一切有情",
    "T41n1823_014:0899c15": "相續。離非梵行。故於有情得離邪行戒。不",
    "T41n1823_014:0899c16": "得離非梵行戒。故後娶妻妾。非毀犯前",
    "T41n1823_014:0899c17": "戒。",
    "T41n1823_014:0899c18": "[0899c18] 從此第七。明離虛誑語。論云。何緣但制離",
    "T41n1823_014:0899c19": "虛誑語。非離間語等。為近事戒。亦由前說",
    "T41n1823_014:0899c20": "三種因故。謂虛誑語。最可呵故。諸在家者。",
    "T41n1823_014:0899c21": "易遠離故。一切聖者。得不作故。復有別",
    "T41n1823_014:0899c22": "因。頌曰。",
    "T41n1823_014:0899c23": " 以開虛誑語  便越諸學處",
    "T41n1823_014:0899c24": "[0899c24] 釋曰。學處者戒名學處。所應學故。越者違",
    "T41n1823_014:0899c25": "越 若開誑語。便越學處。被檢問時。於所",
    "T41n1823_014:0899c26": "犯戒。便言我不作。因斯於戒。多所違越。",
    "T41n1823_014:0899c27": "故佛為欲令彼堅持。於一切律儀。皆制虛",
    "T41n1823_014:0899c28": "誑語。",
    "T41n1823_014:0899c29": "[0899c29] 從此第八。明離飲酒。論云。何緣於彼諸遮",
    "T41n1823_014:0900a01": "罪中。不制離餘。唯遮飲酒。頌曰。",
    "T41n1823_014:0900a02": " 遮中唯離酒  為護餘律儀",
    "T41n1823_014:0900a03": "[0900a03] 釋曰。遮罪雖多。飲酒過重。謂飲酒者。心多",
    "T41n1823_014:0900a04": "放逸。必犯律儀。為護律儀。故遮飲酒。酒",
    "T41n1823_014:0900a05": "無定量。少分亦醉。故佛嚴制。乃至茅端亦不",
    "T41n1823_014:0900a06": "許飲酒非性罪。佛教遮制。不許令飲。違",
    "T41n1823_014:0900a07": "遮得罪。故名遮罪。如殺生等。未制戒時。",
    "T41n1823_014:0900a08": "聖必不犯。故名性罪。性是罪故。又性罪相。",
    "T41n1823_014:0900a09": "唯染心行。療病飲酒。不為醉亂。許無染心。",
    "T41n1823_014:0900a10": "故非性罪。"
}