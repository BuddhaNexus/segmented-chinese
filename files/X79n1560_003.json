{
    "X79n1560_003:0496b10": "禪林僧寶傳卷第三",
    "X79n1560_003:0496b12": "宋明白庵居沙門 惠洪 撰",
    "X79n1560_003:0496b13": "汝州風穴沼禪師",
    "X79n1560_003:0496b14": "[0496b14] 師諱延沼。以偽唐乾寧三年十二月。生於餘杭劉氏。",
    "X79n1560_003:0496b15": "少魁礨。有英氣。於書無所不觀。然無經世意。父兄強",
    "X79n1560_003:0496b16": "之仕。一至京師。即東歸。從開元寺智恭律師。剃髮受",
    "X79n1560_003:0496b17": "具。游講肆。玩法華玄義。修止觀定慧。宿師爭下之。棄",
    "X79n1560_003:0496b18": "去遊名山。謁越州鏡清怤禪師。機語不契。北遊襄沔",
    "X79n1560_003:0496b19": "間。寓止華嚴。時僧守廓者。自南院顒公所來。華嚴陞",
    "X79n1560_003:0496b20": "座曰。若是臨濟德山。高亭大愚。鳥窠船子下兒孫。不",
    "X79n1560_003:0496b21": "用如何若何。便請單刀直入。廓出眾便喝。華嚴亦喝。",
    "X79n1560_003:0496b22": "廓又喝。華嚴亦喝。廓禮拜起。指以顧眾曰。這老漢一",
    "X79n1560_003:0496b23": "場敗缺。喝一喝歸眾。風穴心奇之。因結為友。遂默悟",
    "X79n1560_003:0496b24": "三玄旨要。嘆曰。臨濟用處如是耶。廓使更見南院。問",
    "X79n1560_003:0496c01": "曰。入門須辨主。端的請師分。南院左拊其膝。風穴便",
    "X79n1560_003:0496c02": "喝。南院右拊其膝。風穴亦喝。南院曰。左邊一拍且止。",
    "X79n1560_003:0496c03": "右邊一拍作麼生。風穴曰。瞎南院反取拄杖。風穴笑",
    "X79n1560_003:0496c04": "曰。盲枷瞎棒。倒奪打和尚去。南院倚拄杖曰。今日被",
    "X79n1560_003:0496c05": "黃面浙子鈍置。風穴曰。大似持&#x9262;不得詐言不饑。南",
    "X79n1560_003:0496c06": "院曰。子到此間乎。曰是何言歟。南院曰好問汝。曰亦",
    "X79n1560_003:0496c07": "不可放過。便禮拜。南院喜賜之坐。問所與遊者何人。",
    "X79n1560_003:0496c08": "對曰。襄州與廓侍者同夏。南院曰。親見作家。風穴於",
    "X79n1560_003:0496c09": "是俯就弟子之列。從容承稟。日聞智證。南院曰。汝乘",
    "X79n1560_003:0496c10": "願力。來荷大法。非偶然也。問曰。汝聞臨濟將終時語",
    "X79n1560_003:0496c11": "不。曰聞之。曰臨濟曰。誰知吾正法眼藏。向這瞎驢邊",
    "X79n1560_003:0496c12": "滅&#x5374;。渠平生如師子。見即殺人。及其將死。何故屈膝",
    "X79n1560_003:0496c13": "妥尾如此。對曰。密付將終。全主即滅。又問。三聖如何",
    "X79n1560_003:0496c14": "亦無語乎。對曰。親承入室之真子。不同門外之遊人。",
    "X79n1560_003:0496c15": "南院頷之。又問。汝道四種料簡語。料簡何法。對曰。凡",
    "X79n1560_003:0496c16": "語不滯凡情。即墮聖解。學者大病。先聖哀之。為施方",
    "X79n1560_003:0496c17": "便。如楔出楔。曰。如何是奪人不奪境。曰新出紅爐金",
    "X79n1560_003:0496c18": "彈子。簉破闍梨鐵面門。又問。如何是奪境不奪人。曰",
    "X79n1560_003:0496c19": "&#x84AD;草乍分頭腦裂。亂雲初綻影猶存。又問。如何是人",
    "X79n1560_003:0496c20": "境俱奪。曰躡足進前須急急。促鞭當鞅莫遲遲。又問",
    "X79n1560_003:0496c21": "如何是人境俱不奪。曰常憶江南三月裏。鷓鴣啼處",
    "X79n1560_003:0496c22": "百花香。又問曰。臨濟有三句。當日有問。如何是第一",
    "X79n1560_003:0496c23": "句。臨濟曰。三要印開朱點窄。未容擬議主賓存。風穴",
    "X79n1560_003:0496c24": "隨聲便喝。又曰。如何是第二句。臨濟曰。妙解豈容無",
    "X79n1560_003:0497a01": "著問。漚和爭赴截流機。風穴曰。未問已前錯。又問曰。",
    "X79n1560_003:0497a02": "如何是第三句。臨濟曰。但看棚頭弄傀儡。抽牽全藉",
    "X79n1560_003:0497a03": "裏頭人。風穴曰。明破即不堪。於是南院以為。可以支",
    "X79n1560_003:0497a04": "臨濟。幸不辜負興化先師。所以付託之意。風穴依止。",
    "X79n1560_003:0497a05": "六年辭去。後唐長興二年。至汝水。見草屋數椽依山。",
    "X79n1560_003:0497a06": "如逃亡人家。問田父。此何所。田父曰。古風穴寺。世以",
    "X79n1560_003:0497a07": "律居。僧物故。又歲饑。眾棄之而去。餘佛像&#x76B7;鐘耳。風",
    "X79n1560_003:0497a08": "穴曰。我居之可乎。田父曰可。風穴入留止。日乞村落。",
    "X79n1560_003:0497a09": "夜燃松脂。單丁者七年。檀信為新之。成叢林。偽晉天",
    "X79n1560_003:0497a10": "福二年。州牧聞其風。盡禮致之。上元日開法。嗣南院。",
    "X79n1560_003:0497a11": "偽漢乾祐二年。牧移守郢州。風穴之避&#x5BBC;往依之。牧",
    "X79n1560_003:0497a12": "館于郡齋。&#x5BBC;平。汝州有宋太師者。施第為寶坊。號新",
    "X79n1560_003:0497a13": "寺。迎風穴居焉。法席冠天下。學者自遠而至。陞座曰。",
    "X79n1560_003:0497a14": "先師曰。欲得親切。莫將問來問。會麼。問在答處。答在",
    "X79n1560_003:0497a15": "問處。雖然如是。有時問不在答處。答不在問處。汝若",
    "X79n1560_003:0497a16": "擬議。老僧在汝&#x811A;跟底。太凡參學眼目。直須臨機。大",
    "X79n1560_003:0497a17": "用現前。勿自拘於小節。設使言前薦得。猶為滯&#x6BBB;迷",
    "X79n1560_003:0497a18": "封。句下精通。未免觸途狂見。應是向來依他作解。明",
    "X79n1560_003:0497a19": "昧兩岐。與汝一切掃&#x5374;。直教箇箇如師子兒。吒呀地。",
    "X79n1560_003:0497a20": "對眾證據。哮吼一聲。壁立千仞。誰敢正眼&#x89B0;著。&#x89B0;著",
    "X79n1560_003:0497a21": "即瞎&#x5374;渠眼。又曰。若立一塵。家國興盛。野老顰頞。不",
    "X79n1560_003:0497a22": "立一塵。家國喪亡。野老安貼。於此明得。闍梨無分。全",
    "X79n1560_003:0497a23": "是老僧。於此不明。老僧即是闍梨。闍梨與老僧。亦能",
    "X79n1560_003:0497a24": "悟&#x5374;天下人。亦能瞎&#x5374;天下人。欲識闍梨麼。拊其左",
    "X79n1560_003:0497b01": "膝曰。這裏是。欲識老僧麼。拊其右膝曰。這裏是。於時",
    "X79n1560_003:0497b02": "莫有善其機者。偽周廣順元年。賜寺名廣慧。二十有",
    "X79n1560_003:0497b03": "二年。以宋開寶六年癸酉八月旦日。登座說偈曰。道",
    "X79n1560_003:0497b04": "在乘時須濟物。遠方來慕自騰騰。他年有叟情相似。",
    "X79n1560_003:0497b05": "日日香煙夜夜燈。至十五日。跏趺而化。前一日手書",
    "X79n1560_003:0497b06": "別檀越。閱世七十有八。坐五十有九夏。有得法上首。",
    "X79n1560_003:0497b07": "住汝州首山念禪師。",
    "X79n1560_003:0497b08": "汝州首山念禪師",
    "X79n1560_003:0497b09": "[0497b09] 禪師諱省念。生狄氏。萊州人也。幼棄家。得度於南禪",
    "X79n1560_003:0497b10": "寺。為人簡重。有精識。專修頭陀行。誦法華經。叢林畏",
    "X79n1560_003:0497b11": "敬之。目以為念法華。至風穴。隨眾作止。無所參扣。然",
    "X79n1560_003:0497b12": "終疑教外有別傳之法。不言也。風穴每念。大仰有讖。",
    "X79n1560_003:0497b13": "臨濟一宗。至風而止。懼當之。熟視座下。堪任法道。無",
    "X79n1560_003:0497b14": "如念者。一日陞座曰。世尊以青蓮目。顧迦葉。正當是",
    "X79n1560_003:0497b15": "時。且道箇什麼。若言不說。而說又成埋沒先聖。語未",
    "X79n1560_003:0497b16": "卒。念便下去。侍者進曰。念法華無所言。而去何也。風",
    "X79n1560_003:0497b17": "穴曰渠會也。明日念與真上座。俱詣方丈。風穴問真",
    "X79n1560_003:0497b18": "曰。如何是世尊不說說。對曰。勃姑樹頭鳴。風穴曰。汝",
    "X79n1560_003:0497b19": "作許多癡福何用。乃顧念曰。何如。對曰。動容揚古路。",
    "X79n1560_003:0497b20": "不墮悄然機。風穴謂真曰。何不看渠語。又一日陞座。",
    "X79n1560_003:0497b21": "顧視大眾。念便下去。風穴即歸方丈。自是聲名重諸",
    "X79n1560_003:0497b22": "方。首山在汝城之外。荒遠處。而念居之將終身焉。登",
    "X79n1560_003:0497b23": "其門者。皆叢林精練衲子。念必勘驗之。留者纔二十",
    "X79n1560_003:0497b24": "餘輩。然天下稱法席之冠。必指首山。&#x751E;問僧。不從人",
    "X79n1560_003:0497c01": "薦得底事。試道看。僧便喝。曰好好相借問。惡發作麼。",
    "X79n1560_003:0497c02": "僧又喝。念曰。今日放過即不可。僧擬議。念喝之。又問",
    "X79n1560_003:0497c03": "僧。近離何處。曰襄州。曰夏在何處。曰洞山。念曰還我",
    "X79n1560_003:0497c04": "洞山鼻孔來。僧曰不會。念曰&#x5374;是老僧罪過。又問僧。",
    "X79n1560_003:0497c05": "近離何處。對曰廣慧。曰穿雲不渡水。渡水不穿雲。離",
    "X79n1560_003:0497c06": "此二途。速道。曰昨夜宿長橋。念曰。與麼則合喫首山",
    "X79n1560_003:0497c07": "棒也。曰尚未參堂。曰兩重公案。僧曰恰是。念曰耶耶。",
    "X79n1560_003:0497c08": "又問僧。近離何處。對曰襄州。曰有事相借問。得麼。對",
    "X79n1560_003:0497c09": "曰便請。念曰鷂子過新羅。僧入室。念便喝。其僧禮拜。",
    "X79n1560_003:0497c10": "便打之。僧曰。如何是不生不滅法。曰新羅人喫冷淘。",
    "X79n1560_003:0497c11": "夜有僧入室。念曰誰。僧不對。曰識得汝也。僧笑。念曰。",
    "X79n1560_003:0497c12": "更莫是別人麼。因作偈曰。輕輕踏地恐人知。語笑分",
    "X79n1560_003:0497c13": "明更莫疑。知者只今猛提取。莫待天明失&#x5374;&#x9DC4;。&#x751E;謂",
    "X79n1560_003:0497c14": "眾曰。佛法無多子。只是汝輩。自信不及。若能自信。千",
    "X79n1560_003:0497c15": "聖出頭來。無奈汝何。何故如此。為向汝面。前無開口",
    "X79n1560_003:0497c16": "處。祇為汝自信不及。向外馳求。所以到這裏。假如便",
    "X79n1560_003:0497c17": "是釋迦佛。也與汝三十棒。然雖如是。初機後學。憑箇",
    "X79n1560_003:0497c18": "什麼道理。且問汝輩。還得與麼也未。良久曰。若得與",
    "X79n1560_003:0497c19": "麼。方名無事。又曰。諸上座。不得胡喝亂喝。尋常向汝",
    "X79n1560_003:0497c20": "道。賓即始終賓。主即始終主。賓無二賓。主無二主。若",
    "X79n1560_003:0497c21": "有二賓二主。即是兩箇瞎漢。又曰。我若立。汝須坐。我",
    "X79n1560_003:0497c22": "若坐。汝須立。坐即共汝坐。立即共汝立。雖然如是。到",
    "X79n1560_003:0497c23": "這裏。著眼始得。若也定動中間。即千里萬里。何故如",
    "X79n1560_003:0497c24": "此。如隔&#x7ABB;見馬騎相似。既然如此。直須子細。不得掠",
    "X79n1560_003:0498a01": "&#x8657;好。他時後日。賺著汝。有事近前。無事珍重。因舉。臨",
    "X79n1560_003:0498a02": "濟曰。今日更不用如何若何。便須單刀直入。還有出",
    "X79n1560_003:0498a03": "來。對眾證據者麼。時有僧出。禮拜起便喝。臨濟亦喝。",
    "X79n1560_003:0498a04": "僧又喝。臨濟亦喝。僧禮拜。臨濟曰。須是這僧即得。若",
    "X79n1560_003:0498a05": "是別人。三十棒。一棒校不得。為這僧會賓主句。他一",
    "X79n1560_003:0498a06": "喝不作一喝用。且道前一喝是。後一喝是。那箇是賓。",
    "X79n1560_003:0498a07": "那箇是主。所以老僧尋常向汝道。這裏一喝不作一",
    "X79n1560_003:0498a08": "喝用。有時以喝作問行。有時作探竿影草。有時作踞",
    "X79n1560_003:0498a09": "地師子。有時作金剛王寶&#x5292;。若作問行來時。須急著",
    "X79n1560_003:0498a10": "眼始得。若作探竿影草時。你諸人合作麼生。若作踞",
    "X79n1560_003:0498a11": "地師子時。野干須屎尿出始得。若作金剛王寶&#x5292;用",
    "X79n1560_003:0498a12": "時。天王也須腦裂。只與麼橫喝&#x7AEA;喝。總喚作好道理",
    "X79n1560_003:0498a13": "商量。&#x5374;既知如此。也須親近上流。博問先知。自己親",
    "X79n1560_003:0498a14": "證始得。莫與麼掠&#x8657;。過&#x5374;平生。他時後日。因果歷然。",
    "X79n1560_003:0498a15": "僧問。學人乍入叢林。乞師指示。曰闍梨在老僧會。多",
    "X79n1560_003:0498a16": "少時。對曰已經冬夏。曰莫錯舉似人。乃曰。若論此事。",
    "X79n1560_003:0498a17": "寔不掛一元字&#x811A;。便下座。&#x751E;作綱宗偈曰。咄哉拙郎",
    "X79n1560_003:0498a18": "君(汾陽注曰。素潔條然)。巧妙無人識(運機非面目)。打破鳳林關(蕩盡玲瓏",
    "X79n1560_003:0498a19": "性)。著靴水上立(塵泥自異)。咄哉巧女兒(汾陽曰。妙智埋圓融)。攛梭不",
    "X79n1560_003:0498a20": "解織(無間功不立)。看他&#x9B2A;&#x9DC4;人(旁觀審騰距。爭功不自傷)。水牛也不識",
    "X79n1560_003:0498a21": "(全力能負。不露頭角)。念道被天下。移寶安山廣教院。眾不過四",
    "X79n1560_003:0498a22": "十輩。老於寶應。淳化三年十二月初四日。留僧過歲。",
    "X79n1560_003:0498a23": "作偈曰。吾今年邁六十七。老病相依且過日。今年記",
    "X79n1560_003:0498a24": "取明年事。明年記著今年日。至明年十二月初四日。",
    "X79n1560_003:0498b01": "陞座辭眾曰。諸子謾波波。過&#x5374;幾恒河。觀音指彌勒。",
    "X79n1560_003:0498b02": "文殊不奈何。良久曰。白銀世界金色身。情與無情共",
    "X79n1560_003:0498b03": "一真。明暗盡時都不照。日輪午後示全身。午後泊然",
    "X79n1560_003:0498b04": "而化。闍維得五色舍利。塔于首山。嫡嗣昭禪師。",
    "X79n1560_003:0498b05": "汾州太子昭禪師",
    "X79n1560_003:0498b06": "[0498b06] 禪師諱善昭。生俞氏。太原人也。器識沉邃。少緣飾。有",
    "X79n1560_003:0498b07": "大智。於一切文字。不由師訓。自然通曉。年十四。父母",
    "X79n1560_003:0498b08": "相繼而亡。孤苦厭世相。剃髮受具。杖策游方。所至少",
    "X79n1560_003:0498b09": "留。不喜觀&#x89A7;。或譏其不韻。昭嘆之曰。是何言之陋哉。",
    "X79n1560_003:0498b10": "從上先德行&#x811A;。正以聖心未通。驅馳決擇耳。不緣山",
    "X79n1560_003:0498b11": "水也。昭歷諸方。見老宿者。七十有一人。皆妙得其家",
    "X79n1560_003:0498b12": "風。尤喜論曹洞。石門徹禪師者。蓋其派之魁奇者。昭",
    "X79n1560_003:0498b13": "作五位偈。示之曰。五位參尋切要知。纖毫纔動即差",
    "X79n1560_003:0498b14": "違。金剛透匣誰能曉。唯有那吒第一機。舉目便令三",
    "X79n1560_003:0498b15": "界靜。振鈴還使九天歸。正中妙挾通回互。擬議鋒鋩",
    "X79n1560_003:0498b16": "失&#x5374;威。徹拊手稱善。然昭終疑。臨濟兒孫。別有奇處。",
    "X79n1560_003:0498b17": "最後至首山問。百丈卷簟意旨如何。曰。龍袖拂開全",
    "X79n1560_003:0498b18": "體現。昭曰。師意如何。曰象王行處絕狐蹤。於是大悟。",
    "X79n1560_003:0498b19": "言下拜起。而曰。萬古碧潭空界月。再三撈摝始應知。",
    "X79n1560_003:0498b20": "有問者曰。見何道理。便爾自肯。曰。正是我放身命處。",
    "X79n1560_003:0498b21": "服勤甚久。辭去。遊湘衡間。長沙太守張公茂宗。以四",
    "X79n1560_003:0498b22": "名剎請昭。擇之而居。昭笑。一夕遯去。北抵襄沔。寓止",
    "X79n1560_003:0498b23": "白馬。太守劉公昌言。聞之造謁。以見晚為嘆。時洞山",
    "X79n1560_003:0498b24": "公隱皆&#x8657;席。眾議歸昭。太守請擇之。昭以手耶揄曰。",
    "X79n1560_003:0498c01": "我長行粥飯僧。傳佛心宗。非細職也。前後八請。堅臥",
    "X79n1560_003:0498c02": "不答。淳化四年。首山歿。西河道俗千餘人。&#x604A;心削牘。",
    "X79n1560_003:0498c03": "遣沙門契&#x8066;。迎請住持汾州太平寺太子院。昭閉關",
    "X79n1560_003:0498c04": "高枕。&#x8066;排闥而入。讓之曰。佛法大事。靜退小節。風穴",
    "X79n1560_003:0498c05": "懼應讖。憂宗旨墜滅。幸而有先師。先師已棄世。汝有",
    "X79n1560_003:0498c06": "力荷擔。如來大法者。今何時而欲安眠哉。昭矍起握",
    "X79n1560_003:0498c07": "&#x8066;手曰。非公不聞此語。趨辦嚴吾行矣。既至。宴坐一",
    "X79n1560_003:0498c08": "榻。足不越閫者三十年。天下道俗。慕仰不敢名。同曰",
    "X79n1560_003:0498c09": "汾州。并汾地苦寒。昭罷夜參。有異比丘。振錫而至。謂",
    "X79n1560_003:0498c10": "昭曰。會中有大士六人。奈何不說法。言訖陞空而去。",
    "X79n1560_003:0498c11": "昭密記以偈曰。胡僧金錫光。請法到汾陽。六人成大",
    "X79n1560_003:0498c12": "器。勸請為敷揚。時楚圓守芝號上首。叢林知名。龍德",
    "X79n1560_003:0498c13": "府尹李侯。與昭有舊。&#x8657;承天寺致之。使三反不赴。使",
    "X79n1560_003:0498c14": "者受罰。復至曰。必欲得師俱往。不然有死而已。昭笑",
    "X79n1560_003:0498c15": "曰。老病業已不出院。借往當先後之。何必俱耶。使者",
    "X79n1560_003:0498c16": "曰。師諾。則先後唯所擇。昭令饌設。且俶裝曰。吾先行",
    "X79n1560_003:0498c17": "矣。停箸而化。閱世七十有八。坐六十五夏。",
    "X79n1560_003:0498c18": "[0498c18] 贊曰。風穴倦游。見草屋單丁。止住者七年。首山精嚴。",
    "X79n1560_003:0498c19": "不出山者二十年。汾州儼臨人天。不越閫者三十年。",
    "X79n1560_003:0498c20": "是皆哲人。事業之見於微細者也。然猶卓絕如此。況",
    "X79n1560_003:0498c21": "其大者乎。吾何足以知之。然觀其死生之際。如賈胡",
    "X79n1560_003:0498c22": "傳吏。留即留。去即去。嗚呼是其所以起臨濟也。"
}