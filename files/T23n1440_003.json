{
    "T23n1440_003:0517b02": "薩婆多毘尼毘婆沙卷第三",
    "T23n1440_003:0517b04": "失譯人名今附秦錄",
    "T23n1440_003:0517b05": "盜戒因緣第二之二",
    "T23n1440_003:0517b06": "[0517b06] 國中以王舍城、優填王國於十六大國最為",
    "T23n1440_003:0517b07": "第一，於閻浮提內中國邊方一切統攝，而",
    "T23n1440_003:0517b08": "優填王國用王舍國法。以此義推，於閻浮提",
    "T23n1440_003:0517b09": "一切國法禮義以王舍城為正。阿闍世王於",
    "T23n1440_003:0517b10": "人王第一；佛為法王眾聖中尊，故佛在王舍",
    "T23n1440_003:0517b11": "城依人王制戒。王舍國法，五錢以上入重罪",
    "T23n1440_003:0517b12": "中。佛依此法，盜至五錢得波羅夷。如是閻浮",
    "T23n1440_003:0517b13": "提內現有佛法處，限五錢得罪。若國不用錢，",
    "T23n1440_003:0517b14": "准五錢成罪。律師云言：更有一義祕不欲廣。",
    "T23n1440_003:0517b15": "若自盜他物，欲取五錢已上，從始發足，步步",
    "T23n1440_003:0517b16": "輕偷蘭遮；乃至選擇取三錢已還，得輕偷蘭；",
    "T23n1440_003:0517b17": "四錢，成重偷蘭。若取一錢乃至四錢，亦從始",
    "T23n1440_003:0517b18": "發足乃至取三錢，亦輕偷蘭；得四錢，重偷",
    "T23n1440_003:0517b19": "蘭。若遣使取他物，當教時，得輕偷蘭；若取物",
    "T23n1440_003:0517b20": "五錢已上、離本處時，此比丘得波羅夷，隨教",
    "T23n1440_003:0517b21": "取物故。若受使比丘在彼取物時，狂心亂心",
    "T23n1440_003:0517b22": "病壞心取物，比丘不得罪，遣使比丘得罪。若",
    "T23n1440_003:0517b23": "教取金乃取銀，此比丘不得波羅夷，以異教",
    "T23n1440_003:0517b24": "故；得偷蘭，以先方便故。若受使人隨教，不",
    "T23n1440_003:0517b25": "教從此至彼，受使人若是比丘，步步輕偷蘭，",
    "T23n1440_003:0517b26": "教他比丘無罪。若盜僧物五錢以上，得重偷",
    "T23n1440_003:0517b27": "蘭；四錢以下，得輕偷蘭，而報罪甚深。若曳",
    "T23n1440_003:0517b28": "不離僧地，得輕偷蘭。若入比丘所拔房，得",
    "T23n1440_003:0517b29": "重偷蘭。若舍屬一主，物不異主，若不離地未",
    "T23n1440_003:0517c01": "出家界，步步輕偷蘭。若入女姊妹奴婢房中，",
    "T23n1440_003:0517c02": "得波羅夷。若入兄弟兒房中，得輕偷蘭。若",
    "T23n1440_003:0517c03": "出主地相亦波羅夷。若比丘冬夏拔房，房即",
    "T23n1440_003:0517c04": "屬此比丘，隨房所得地遠近即為房界。若",
    "T23n1440_003:0517c05": "僧房中住而不拔此房，則是異主異房。若",
    "T23n1440_003:0517c06": "物在地，物是一主。地屬異主，若地無異相，隨",
    "T23n1440_003:0517c07": "物周圓邊際為相，若出邊際則離本處。若在",
    "T23n1440_003:0517c08": "褥上有異色，物在一色移在異色，即離本",
    "T23n1440_003:0517c09": "處。無主水中有主鳥，若沈令水覆背上，名",
    "T23n1440_003:0517c10": "離本處。若舉離水，名離本處。若移鳥令離",
    "T23n1440_003:0517c11": "周圓邊際，名離本處。若流水中捉鳥住，令後",
    "T23n1440_003:0517c12": "水過前頭，亦名離本處。有主水中有主鳥，若",
    "T23n1440_003:0517c13": "舉離水，名離本處。若水是一主，岸上地是",
    "T23n1440_003:0517c14": "異主，若曳上岸，名離本處。若地與水同是一",
    "T23n1440_003:0517c15": "主，縱令上岸，不名異處。若未入王界，有一比",
    "T23n1440_003:0517c16": "丘語此比丘：「彼國稅重。」聞重便還。若稅實",
    "T23n1440_003:0517c17": "重，二俱無過。若稅實輕，妄說言重教他比丘，",
    "T23n1440_003:0517c18": "得重偷蘭，受教比丘無罪。若入王界，語言稅",
    "T23n1440_003:0517c19": "重，聞重即還。若稅實重，二俱無咎。若稅實",
    "T23n1440_003:0517c20": "輕，妄說言重教他比丘，得波羅夷；受教比",
    "T23n1440_003:0517c21": "丘無罪。若瓶中有寶，欲盜此寶，合瓶持去",
    "T23n1440_003:0517c22": "若近若遠，得輕偷蘭。若取寶舉出離瓶底，",
    "T23n1440_003:0517c23": "得波羅夷。取非人五錢已上，重偷蘭；若四錢",
    "T23n1440_003:0517c24": "以下，輕偷蘭。天與畜生盡名非人。[0517c24] 云何名",
    "T23n1440_003:0517c25": "無主物？若二國界中間各自封相，其間空地，",
    "T23n1440_003:0517c26": "地若有物，名無主物。又如一王征破異國，所",
    "T23n1440_003:0517c27": "破國王若死若走，後王未統攝此國，爾時地",
    "T23n1440_003:0517c28": "若有物，名無主物。若無主物有主心取，輕偷",
    "T23n1440_003:0517c29": "蘭。若有主物無主心取，突吉羅。若物有人",
    "T23n1440_003:0518a01": "守護，無我所心盜取，於物主邊得波羅夷。田",
    "T23n1440_003:0518a02": "地相言得勝，波羅夷。不如，得輕偷蘭。若牛馬",
    "T23n1440_003:0518a03": "珍寶相言得勝，未離本處，得輕偷蘭。相言得",
    "T23n1440_003:0518a04": "物，離本處，波羅夷。若相言勝負未定，先牽牛",
    "T23n1440_003:0518a05": "馬去，得輕偷蘭。後相言得勝，得波羅夷，以",
    "T23n1440_003:0518a06": "先離本處故。若比丘白衣時有田地，先出家",
    "T23n1440_003:0518a07": "時一切盡捨，不屬比丘也；若先不捨者，故屬",
    "T23n1440_003:0518a08": "比丘。若國罰負比丘，若先失物，作心未捨還",
    "T23n1440_003:0518a09": "取此物、若己物外更取他物，計錢成罪。若先",
    "T23n1440_003:0518a10": "心已捨，正使己物亦不得取，取亦計錢。若國",
    "T23n1440_003:0518a11": "禁物，若持出王界者入死罪中，若比丘持出，",
    "T23n1440_003:0518a12": "律師初言得重。後更問之，似不入重，然違犯",
    "T23n1440_003:0518a13": "王教，突吉羅。盜王民有死罪、有重罰負。若盜",
    "T23n1440_003:0518a14": "心持去，離本處，得波羅夷。若王人正使出家",
    "T23n1440_003:0518a15": "出國，既無死罪亦無罰負，王直不聽，若無盜",
    "T23n1440_003:0518a16": "心將出國，違王教，突吉羅。拘耶尼用牛馬市，",
    "T23n1440_003:0518a17": "買賣牛得錢，錢滿得罪。弗婆提用衣市買，",
    "T23n1440_003:0518a18": "其法亦爾，三天下同。有比丘盜罪，凡是三寶",
    "T23n1440_003:0518a19": "物、他寄物，自為衣服醫藥父母，除販賣，一切",
    "T23n1440_003:0518a20": "無過。",
    "T23n1440_003:0518a21": "殺戒因緣第三",
    "T23n1440_003:0518a22": "[0518a22] 有魔天神者，魔王在第六天，一切欲界眾生",
    "T23n1440_003:0518a23": "皆屬於魔。有內眷屬、外眷屬，內眷屬受魔教，",
    "T23n1440_003:0518a24": "外眷屬不受魔教。此天神受魔教。[0518a24] 即生惡邪",
    "T23n1440_003:0518a25": "見者，或言見盜，或言戒盜。[0518a25] 問曰：「阿難言者，",
    "T23n1440_003:0518a26": "問曰：佛一切智，何故教諸比丘令得如是衰",
    "T23n1440_003:0518a27": "惱？若不知者，不名一切智。」[0518a27] 答曰：「佛一切等",
    "T23n1440_003:0518a28": "教，爾時不但六十人受不淨觀，佛法教無有",
    "T23n1440_003:0518a29": "偏，但受得利有多有少，故無咎也。佛深知眾",
    "T23n1440_003:0518b01": "生根業始終，必以此法因緣後得大利。云六",
    "T23n1440_003:0518b02": "十比丘，迦葉佛所受不淨觀法，不能專修多",
    "T23n1440_003:0518b03": "犯惡行，命終入地獄中。今佛出世，罪畢得生",
    "T23n1440_003:0518b04": "人間，墮下賤家出家入道。以本緣故，應受此",
    "T23n1440_003:0518b05": "法。既命終已得生天上，於天來下從佛聽法",
    "T23n1440_003:0518b06": "得獲道&#x8FF9;。以是因緣，佛無偏也。」[0518b06] 得大果大利",
    "T23n1440_003:0518b07": "者，一現漏盡結、二不墮惡道、三生天人中、",
    "T23n1440_003:0518b08": "四善法增長、五不墮下賤家。[0518b08] 阿那波耶者，",
    "T23n1440_003:0518b09": "出息入息。始習此法，繫心鼻頭；若觀六界，繫",
    "T23n1440_003:0518b10": "意頂上；若不習不淨，注心眉間。所以習不",
    "T23n1440_003:0518b11": "淨觀先在面上者，修此觀法為除貪欲心。欲",
    "T23n1440_003:0518b12": "心生，要從面起，故先觀於面。[0518b12] 結跏趺坐者，",
    "T23n1440_003:0518b13": "所以結跏趺坐，為正身故。所以正身，為正心",
    "T23n1440_003:0518b14": "故。是正於心，必先正身。又云：九十六種外道",
    "T23n1440_003:0518b15": "皆不結跏趺坐，欲異外道故，為此坐法。又云：",
    "T23n1440_003:0518b16": "欲止睡眠故。又云：欲生前人信敬心故。如一",
    "T23n1440_003:0518b17": "時有異國來罰罽賓，入其界內，見諸比丘在",
    "T23n1440_003:0518b18": "山林樹下結跏趺坐正身正意，即生信敬尋",
    "T23n1440_003:0518b19": "歸本國。又云：佛坐道樹時結跏趺坐，利根辟",
    "T23n1440_003:0518b20": "支佛亦結跏趺坐，以是諸緣故結跏趺坐。",
    "T23n1440_003:0518b21": "[0518b21] 得波羅夷罪者。[0518b21] 問曰：「何以但害人得波羅夷？」",
    "T23n1440_003:0518b22": "[0518b22] 答曰：「人中有三歸、五戒、波羅提木叉戒故。又",
    "T23n1440_003:0518b23": "沙門四果多在人中得，佛與辟支佛必在人",
    "T23n1440_003:0518b24": "中得漏盡故也。是以害人波羅夷，餘道不得",
    "T23n1440_003:0518b25": "波羅夷。若為殺人作刀杖弓箭，突吉羅。若",
    "T23n1440_003:0518b26": "執刀欲殺人，發足步步輕偷蘭；乃至未傷人",
    "T23n1440_003:0518b27": "已還，盡輕偷蘭。若刀著人，不問深淺，命未",
    "T23n1440_003:0518b28": "斷以還，重偷蘭；若死，波羅夷。若為殺人故作",
    "T23n1440_003:0518b29": "坑，未成時突吉羅；作竟，輕偷蘭。若人墮中，勇",
    "T23n1440_003:0518c01": "健便急即能出坑，得重偷蘭。若墮坑中不死，",
    "T23n1440_003:0518c02": "亦重偷蘭。作弶作撥亦爾。若遣使殺人，當",
    "T23n1440_003:0518c03": "教時得輕偷蘭。使若殺時，此比丘得波羅夷。",
    "T23n1440_003:0518c04": "遣使殺人，亦三心中得波羅夷。若遣使殺人，",
    "T23n1440_003:0518c05": "遣使殺人比丘若誦經禮佛，使殺，彼時",
    "T23n1440_003:0518c06": "遣使比丘得波羅夷，是善心中得罪。不善心",
    "T23n1440_003:0518c07": "中、無記心中，義推可知。若遣使殺人，教彼人",
    "T23n1440_003:0518c08": "若來者殺，而受使者彼人去時殺者，比丘得",
    "T23n1440_003:0518c09": "輕偷蘭。若教刀殺而用杖殺、若殺此而殺彼，",
    "T23n1440_003:0518c10": "凡不如本教更異方便，盡輕偷蘭。若教一人",
    "T23n1440_003:0518c11": "殺彼人，而受使者更使異人，如是展轉乃至",
    "T23n1440_003:0518c12": "十人，最後人殺時，盡得波羅夷。若比丘善知",
    "T23n1440_003:0518c13": "星曆陰陽龜易、解國興衰軍馬形勢，若以比",
    "T23n1440_003:0518c14": "丘語故征統異國，有所殺害兼得財寶，皆得",
    "T23n1440_003:0518c15": "殺、盜二波羅夷。若優婆塞，以王故同心共",
    "T23n1440_003:0518c16": "征異國、若破他國，有所傷殺兼得財寶，雖手",
    "T23n1440_003:0518c17": "不作，以同心故，亦犯殺、盜二戒。若二人相刺",
    "T23n1440_003:0518c18": "一時死，無犯戒罪，以受戒誓畢一形故。若以",
    "T23n1440_003:0518c19": "刀杖欲殺人故，或杖打刀刺，不尋手死十日",
    "T23n1440_003:0518c20": "應死，後更異人打，即尋杖死。打死比丘",
    "T23n1440_003:0518c21": "得波羅夷，先打比丘得重偷蘭。若遣使殺人，",
    "T23n1440_003:0518c22": "使若往殺下刀，不問深淺，前人不死，遣使比",
    "T23n1440_003:0518c23": "丘、受使比丘俱重偷蘭。」[0518c23] 若墮胎殺者，在母",
    "T23n1440_003:0518c24": "腹中諸根成就以來，隨以種種因緣而得殺",
    "T23n1440_003:0518c25": "者，名墮胎殺。[0518c25] 按腹殺者，若在腹中諸根未",
    "T23n1440_003:0518c26": "成，如薄酪生酥，若按腹令散，若彼死者",
    "T23n1440_003:0518c27": "名按腹殺。[0518c27] 乃至腹中初得二根者，始處緣",
    "T23n1440_003:0518c28": "時，父母精合識處其中，得身根、命根。爾時",
    "T23n1440_003:0518c29": "作因緣殺者，得波羅夷。此是窮下之說也。",
    "T23n1440_003:0519a01": "有四人不可殺：入滅盡定、無想定、佛使、入慈",
    "T23n1440_003:0519a02": "三昧。",
    "T23n1440_003:0519a03": "妄語第四",
    "T23n1440_003:0519a04": "[0519a04] 若為利養名聞故，言我得不淨觀、阿那波那",
    "T23n1440_003:0519a05": "乃至世間第一法，得向四沙門果、四禪、四無",
    "T23n1440_003:0519a06": "量心、四無色定、五神通，盡波羅夷。乃至自言",
    "T23n1440_003:0519a07": "持戒清淨婬欲不起，若不實者，偷蘭遮。若自",
    "T23n1440_003:0519a08": "言諸天龍乃至羅剎鬼來至我所，彼問我、我答",
    "T23n1440_003:0519a09": "彼，是事不實者，波羅夷。所以得罪者，自現內",
    "T23n1440_003:0519a10": "有勝法能感諸天龍神，又自顯斷恐怖故。龍",
    "T23n1440_003:0519a11": "神來至我所，我無恐懼，可名過人法；不名過",
    "T23n1440_003:0519a12": "天，佛在人中結戒故、人中有波羅提木叉戒",
    "T23n1440_003:0519a13": "故、又人中多入聖道多修善法勝於天故，",
    "T23n1440_003:0519a14": "但勝人已勝於天。又言：但勝人，得波羅夷；天",
    "T23n1440_003:0519a15": "故無所論。若不誦四阿含，自言誦四阿含；非",
    "T23n1440_003:0519a16": "阿毘曇師，自言阿毘曇師；非律師，自言律師；",
    "T23n1440_003:0519a17": "實非坐禪作阿練若，自言我是阿練若；悉",
    "T23n1440_003:0519a18": "偷蘭遮。大而言之，無所習誦，而言我有所誦",
    "T23n1440_003:0519a19": "習，悉偷蘭遮。",
    "T23n1440_003:0519a20": "十三事初",
    "T23n1440_003:0519a21": "[0519a21] 與諸比丘結戒者。[0519a21] 問曰：「一切善法不言結，何",
    "T23n1440_003:0519a22": "以但言結戒？」[0519a22] 答曰：「戒是萬善之本，但結戒即",
    "T23n1440_003:0519a23": "一切結也。佛所以制此故出精戒，為令法",
    "T23n1440_003:0519a24": "久住故、又欲止誹謗故。若作此事，世人外道",
    "T23n1440_003:0519a25": "當言：『沙門釋子作不淨行，與俗人無異。』又",
    "T23n1440_003:0519a26": "欲生天龍善神信敬心故，若作此事，雖復私",
    "T23n1440_003:0519a27": "屏，天龍善神一切見之。又佛平等不問親&#x758E;，",
    "T23n1440_003:0519a28": "有事則制、無事則止。又諸佛法爾，婬是惡行，",
    "T23n1440_003:0519a29": "法應制之。」[0519a29] 僧伽婆尸沙者，秦言僧殘，是罪屬",
    "T23n1440_003:0519b01": "僧，僧中有殘，因眾除滅。又云：四事無殘，此",
    "T23n1440_003:0519b02": "雖犯有殘，因僧滅罪，故曰僧殘。[0519b02] 問曰：「四篇皆",
    "T23n1440_003:0519b03": "是有殘，何以獨此戒言有殘？」[0519b03] 答曰：「四篇雖",
    "T23n1440_003:0519b04": "是有殘，不一切盡因僧滅。如三十事中，三事",
    "T23n1440_003:0519b05": "因僧滅，餘則不因。九十事中，七事因僧，餘則",
    "T23n1440_003:0519b06": "不因。十三事，一切因僧。又犯此戒，行波利",
    "T23n1440_003:0519b07": "婆沙亦在僧中，摩那埵亦在僧中，出罪亦在",
    "T23n1440_003:0519b08": "僧中，餘戒不爾，故名僧殘。又此戒不共，如比",
    "T23n1440_003:0519b09": "丘犯得僧殘，比丘尼犯得波逸提。」[0519b09] 問曰：「何以",
    "T23n1440_003:0519b10": "不同？」[0519b10] 答曰：「為令二眾有差別故。又云：女人",
    "T23n1440_003:0519b11": "煩惱深重難拘難制，若與制重則罪惱眾生。",
    "T23n1440_003:0519b12": "又云：女人要在私屏多緣多力苦乃出精，男",
    "T23n1440_003:0519b13": "子不爾，隨事能出，故不同也。若比丘作方便",
    "T23n1440_003:0519b14": "出精，精未出，變為尼然後出，無罪。以尼無出",
    "T23n1440_003:0519b15": "精方便故。若比丘故出精，一心即變為尼，",
    "T23n1440_003:0519b16": "即清淨住。若比丘作六夜摩那埵未竟即變",
    "T23n1440_003:0519b17": "為尼，亦清淨住。若行波利婆沙未竟即變",
    "T23n1440_003:0519b18": "為尼，亦清淨住。若比丘尼變為比丘亦如是。",
    "T23n1440_003:0519b19": "不共戒如是。共戒云何？若比丘先作僧殘未",
    "T23n1440_003:0519b20": "成，變為尼然後成事，先比丘得偷蘭遮，尼",
    "T23n1440_003:0519b21": "得僧殘，以罪同故。若比丘尼變為比丘亦",
    "T23n1440_003:0519b22": "爾。若比丘犯僧殘，一念變為尼，乃至十年",
    "T23n1440_003:0519b23": "五年覆藏然後變為尼，一種十五日除罪。",
    "T23n1440_003:0519b24": "若比丘尼犯僧殘，一念不覆藏乃至發露，行",
    "T23n1440_003:0519b25": "十五日法中一日二日若變為比丘，但作六",
    "T23n1440_003:0519b26": "夜摩那埵，然後出罪。若先犯罪有覆藏日，即",
    "T23n1440_003:0519b27": "變為比丘，隨本覆日行波利婆沙。」[0519b27] 夢中出精",
    "T23n1440_003:0519b28": "者，有三事能發煩惱：一因緣、二方便、三境",
    "T23n1440_003:0519b29": "界。眾生先善業故生富貴處，但以婬欲為",
    "T23n1440_003:0519c01": "先，若生天上亦復如是，人天富樂是婬欲因",
    "T23n1440_003:0519c02": "緣也。二方便者，若見聞女色，後方便思惟，然",
    "T23n1440_003:0519c03": "後起欲，是名方便。三境界者，若見上妙女色",
    "T23n1440_003:0519c04": "即生欲心，是名境界。是比丘先富貴家子，雖",
    "T23n1440_003:0519c05": "得出家，以先欲因緣重故，夢中失精。復以是",
    "T23n1440_003:0519c06": "事因緣故，遊諸聚落，或見好色、或方便思惟，",
    "T23n1440_003:0519c07": "以是因緣故，夢中失精。[0519c07] 一面立者，阿難恭",
    "T23n1440_003:0519c08": "敬佛故不坐。[0519c08] 問曰：「舍利弗、目連深恭敬佛，",
    "T23n1440_003:0519c09": "何以坐耶？」[0519c09] 答曰：「此二人恭敬法故，阿難兼",
    "T23n1440_003:0519c10": "以俗親故，是以不同。又云：阿難受他使故不",
    "T23n1440_003:0519c11": "坐。又云：諸佛法爾，凡侍比丘法不應坐。」[0519c11] 讚戒",
    "T23n1440_003:0519c12": "讚持戒者，為折伏破戒故、令持戒者增善根",
    "T23n1440_003:0519c13": "故。如佛讚多聞智慧懃精進，若破戒者、若",
    "T23n1440_003:0519c14": "愚癡者、若懈怠者，知佛語無二，必有深利",
    "T23n1440_003:0519c15": "作如是說。不持戒者懃加持戒，愚癡眾生懃",
    "T23n1440_003:0519c16": "求智慧，懈怠眾生懃加精進，是故讚持戒",
    "T23n1440_003:0519c17": "也。",
    "T23n1440_003:0519c18": "第二摩捉戒",
    "T23n1440_003:0519c19": "[0519c19] 迦留陀夷持戶鉤在門間立。此人婬欲偏多，",
    "T23n1440_003:0519c20": "伺見女人共語笑抱捉，解釋欲心。[0519c20] 問曰：「若",
    "T23n1440_003:0519c21": "欲心多者，何不作大事破戒？」[0519c21] 答曰：「此人根",
    "T23n1440_003:0519c22": "熟應得漏盡故。又應度此舍衛城中具足千",
    "T23n1440_003:0519c23": "家正少一人，是故不作大事。」[0519c23] 諸女人何以",
    "T23n1440_003:0519c24": "來看？一以世間多事多諸&#x6031;務，出家人所住",
    "T23n1440_003:0519c25": "處寂靜安樂故。二親近善知識，欲聞法故。",
    "T23n1440_003:0519c26": "三眾僧房中種種嚴飾，采畫房舍床榻臥具，",
    "T23n1440_003:0519c27": "觸目可樂，是故來看。[0519c27] 何故正食後來？又言：",
    "T23n1440_003:0519c28": "無有定義。若食前來，復當言何以不食後來？",
    "T23n1440_003:0519c29": "進退有疑耳。又云：俗人食前多事多緣，或",
    "T23n1440_003:0520a01": "作飲食分處奴婢，夫婿兒子各隨緣已，然後",
    "T23n1440_003:0520a02": "共相依隨登山遊澤或詣僧坊。又云：所以",
    "T23n1440_003:0520a03": "至僧坊者，為欲親近善人，樂聞法故。若食前",
    "T23n1440_003:0520a04": "來，諸比丘各乞食隨緣，不在僧坊，是故食",
    "T23n1440_003:0520a05": "後來。[0520a05] 「諸女人何以隨比丘入房舍中？」[0520a05] 答曰：",
    "T23n1440_003:0520a06": "「謂出家之人斷欲清淨，信敬故隨入無疑。」[0520a06] 有",
    "T23n1440_003:0520a07": "善者默然。[0520a07] 問曰：「何故有默、有不默者？」[0520a07] 「有云：",
    "T23n1440_003:0520a08": "欲心多者默然，欲心少者不默然。有云：若",
    "T23n1440_003:0520a09": "知識者默然，非知識者不默然，不相錯故。有",
    "T23n1440_003:0520a10": "云：人性不同，有樂覆罪過者默然，有不",
    "T23n1440_003:0520a11": "樂藏過者不默。有云：無有父母兄弟夫婿兒",
    "T23n1440_003:0520a12": "女，無所畏難故默然；有父母兄弟夫婿兒女",
    "T23n1440_003:0520a13": "者，有畏難故不默然。」[0520a13] 諸比丘為諸女人說法",
    "T23n1440_003:0520a14": "者，為說佛法，眾僧是良祐福田，可信可敬，莫",
    "T23n1440_003:0520a15": "以小緣故自破善根。又云：讚歎迦留陀夷種",
    "T23n1440_003:0520a16": "種功德智慧，當得漏盡，度千家作大利益，莫",
    "T23n1440_003:0520a17": "見小因緣故自失敬信也。佛所以結此摩捉",
    "T23n1440_003:0520a18": "女人戒，一以出家之人飄然無所依止，今結",
    "T23n1440_003:0520a19": "此戒與之作伴，令有所依怙。二欲止&#x9B2A;諍",
    "T23n1440_003:0520a20": "故，此是諍競根本，若捉女人則生諍亂。三",
    "T23n1440_003:0520a21": "息嫌疑故，若比丘設捉女人，人見不謂直捉",
    "T23n1440_003:0520a22": "而已，謂作大惡，是故止之。四為斷大惡之",
    "T23n1440_003:0520a23": "源，欲是眾禍之先，若摩捉女人則開眾惡",
    "T23n1440_003:0520a24": "門，禁微防著。五為護正念故，若親近女人",
    "T23n1440_003:0520a25": "則失正念。六為增上法故，比丘出家&#x8FF9;絕欲",
    "T23n1440_003:0520a26": "穢，栖心事外為世揩軌。若摩捉女人，與惡",
    "T23n1440_003:0520a27": "人無別，則喪世人宗敬之心。[0520a27] 此是不共戒。",
    "T23n1440_003:0520a28": "比丘犯僧殘，比丘尼犯摩捉，波羅夷。若比丘",
    "T23n1440_003:0520a29": "欲摩捉女人，根變作尼，變竟後捉無罪，以",
    "T23n1440_003:0520b01": "尼無方便心故，即清淨住。若比丘已犯摩捉",
    "T23n1440_003:0520b02": "僧殘，根變作尼，即清淨住。若尼犯摩捉波羅",
    "T23n1440_003:0520b03": "夷，根變作比丘，即清淨住。若比丘捉女人，未",
    "T23n1440_003:0520b04": "著女人即變為男子，手著時非女人，不得僧",
    "T23n1440_003:0520b05": "殘，得先方便偷蘭遮；捉已變，得僧殘。若尼欲",
    "T23n1440_003:0520b06": "捉男子，手未捉，根變為女，變為女竟捉，不",
    "T23n1440_003:0520b07": "得波羅夷，得先方便偷蘭遮。未變捉，捉竟變，",
    "T23n1440_003:0520b08": "得重。",
    "T23n1440_003:0520b09": "第三惡語戒",
    "T23n1440_003:0520b10": "[0520b10] 此是不共戒。比丘惡語得僧殘，比丘尼惡語",
    "T23n1440_003:0520b11": "偷蘭遮，式叉摩尼、沙彌、沙彌尼，突吉羅。此五",
    "T23n1440_003:0520b12": "篇戒各有種類，十三事中初五戒；三十事中",
    "T23n1440_003:0520b13": "三戒：從非親里尼取衣、浣故衣、染羊毛；九",
    "T23n1440_003:0520b14": "十事中十五戒，與女人過五六語、教尼至",
    "T23n1440_003:0520b15": "日沒時，次第後十戒，食家中前後二戒，",
    "T23n1440_003:0520b16": "與女人同室宿，議共道行；四悔過中第四戒；",
    "T23n1440_003:0520b17": "眾學法中不眄視、不高視戒，是婬戒種類。十",
    "T23n1440_003:0520b18": "三事二房舍；三十事中七戒：畜寶戒、種種",
    "T23n1440_003:0520b19": "用寶戒、販賣戒、自乞縷使織師織、還奪他比",
    "T23n1440_003:0520b20": "丘衣、知物向僧自迴向己；九十事中三戒：藏",
    "T23n1440_003:0520b21": "針筩等戒、與五眾衣輒還用、與賊眾議共道",
    "T23n1440_003:0520b22": "行；四悔過中第三戒；眾多學戒中以飯覆",
    "T23n1440_003:0520b23": "羹、淨草淨水。如是等戒。是盜戒種類。十三",
    "T23n1440_003:0520b24": "事中污他家；三十事中憍奢耶敷具；九十事",
    "T23n1440_003:0520b25": "中知水有蟲自澆草土若使人澆、知水有",
    "T23n1440_003:0520b26": "蟲取用二戒，打他比丘、搏他比丘二戒，故",
    "T23n1440_003:0520b27": "奪畜生命；四悔過中初戒；眾學中大塼飯、",
    "T23n1440_003:0520b28": "淨草淨水。如是等戒，殺戒種類。十三事中",
    "T23n1440_003:0520b29": "二謗戒、破僧相助三戒、戾語戒；三十事中",
    "T23n1440_003:0520c01": "三戒：一二居士作衣、若王大臣遣使戒；九",
    "T23n1440_003:0520c02": "十事中初十戒；四悔過中第二戒；眾多學一",
    "T23n1440_003:0520c03": "切說法戒。如是等戒。妄語戒種類。二百五",
    "T23n1440_003:0520c04": "十戒，以類而言有四種類。以罪而言，罪有五",
    "T23n1440_003:0520c05": "差、偷蘭遮。[0520c05] 十三事，初房舍。",
    "T23n1440_003:0520c06": "[0520c06] 佛在阿羅毘國，此是鬼神名。此國是阿羅毘",
    "T23n1440_003:0520c07": "所住處，故因之為名。[0520c07] 諸比丘者，有二種：一世",
    "T23n1440_003:0520c08": "諦比丘、二第一義諦比丘。住波羅提木叉戒，",
    "T23n1440_003:0520c09": "是世諦比丘；住無漏戒，是第一義諦比丘。",
    "T23n1440_003:0520c10": "[0520c10] 大迦葉者，迦葉名多故，以大辯之：一大富",
    "T23n1440_003:0520c11": "貴長者所生故、二能捨大富貴豪族出家故、",
    "T23n1440_003:0520c12": "三能行頭陀少欲知足大法故、四國王帝主",
    "T23n1440_003:0520c13": "天龍鬼神多知多識所供養故、五捨世間大",
    "T23n1440_003:0520c14": "利養少欲知足行乞食故。如大舍利弗，成",
    "T23n1440_003:0520c15": "就大智慧故。如大目連，成就大神通故。以成",
    "T23n1440_003:0520c16": "就大功德故，兼行少欲知足頭陀法故，名大",
    "T23n1440_003:0520c17": "迦葉。與少不足，名為多欲；得一求一，名不知",
    "T23n1440_003:0520c18": "足。又復得內供養無厭，名為多欲；得外利",
    "T23n1440_003:0520c19": "養無厭，名不知足。[0520c19] 與諸比丘結戒，一以為法",
    "T23n1440_003:0520c20": "久住故、二為止誹謗故、三不惱害眾生令信",
    "T23n1440_003:0520c21": "敬增長故、四為少欲知足行善法故。此名不",
    "T23n1440_003:0520c22": "共戒，比丘犯僧殘，比丘尼犯偷蘭，下三眾犯",
    "T23n1440_003:0520c23": "突吉羅。是舍私作，無檀越主，自乞自作，",
    "T23n1440_003:0520c24": "以多緣多事惱亂在家人故，制令應量。[0520c24] 長十",
    "T23n1440_003:0520c25": "二&#x6429;手、內廣七&#x6429;手者，佛一&#x6429;手，凡人一肘",
    "T23n1440_003:0520c26": "半。[0520c26] 示處者，僧應示作處。集僧已能盡往示",
    "T23n1440_003:0520c27": "處者益善，若不往，僧應差四人示處。教應",
    "T23n1440_003:0520c28": "量已印封作相。若僧不教應量、不示難處妨",
    "T23n1440_003:0520c29": "處者，突吉羅。難處者，蛇窟乃至鼠穴，是名難",
    "T23n1440_003:0521a01": "處。齊幾名無難處？但使齊房四角已還，無難",
    "T23n1440_003:0521a02": "處得作。又云：但使出入道徑無難，名無",
    "T23n1440_003:0521a03": "難處。妨者，是舍四邊一尋內，有塔地若王地，",
    "T23n1440_003:0521a04": "以王來入僧房內，王或欲止息眠戲，不欲在",
    "T23n1440_003:0521a05": "僧房內，別結此地屬王，故名王地。居士者，以",
    "T23n1440_003:0521a06": "居士作僧房，壇越數來往僧中。止息戲笑",
    "T23n1440_003:0521a07": "不欲在僧房中，故別結此地屬居士。外道",
    "T23n1440_003:0521a08": "地者，居士有親里外道出家，來往僧中故，",
    "T23n1440_003:0521a09": "別結此地屬外道。比丘尼地者，居士親里女",
    "T23n1440_003:0521a10": "出家作尼，來往僧房中故，別結此地屬尼。",
    "T23n1440_003:0521a11": "大石者，若近在房，行來進止作諸惱害、或破",
    "T23n1440_003:0521a12": "器物，故名妨處。流水者，若近流水、或水長漂",
    "T23n1440_003:0521a13": "沒房舍、或水流食岸毀壞不少。池水者，池",
    "T23n1440_003:0521a14": "水浸潤不得久固。大樹者，飛鳥所集有諸音",
    "T23n1440_003:0521a15": "聲，多所惱亂兼屎尿不淨，并枝折落有所傷",
    "T23n1440_003:0521a16": "破。深坑者，頹損崩壞，令房不得久故。[0521a16] 不",
    "T23n1440_003:0521a17": "問處、過量、難處、妨處，四事不如法，若平地時、",
    "T23n1440_003:0521a18": "封地作相時，以得偷蘭遮；從二團泥未竟",
    "T23n1440_003:0521a19": "已還，盡輕偷蘭；餘一團泥在，未竟，重偷蘭；",
    "T23n1440_003:0521a20": "竟，僧殘。若三事不如法、一事如法，二事不",
    "T23n1440_003:0521a21": "如法、二事如法，一事不如法、三事如法，從平",
    "T23n1440_003:0521a22": "地封地作相，乃至一團泥未竟已還，盡輕",
    "T23n1440_003:0521a23": "偷蘭；作房竟，得重偷蘭。作房比丘先自看作",
    "T23n1440_003:0521a24": "房處，然後集僧，集僧已從僧三乞。僧應先",
    "T23n1440_003:0521a25": "示處，次封作相竟然後羯磨。若封相風吹雨",
    "T23n1440_003:0521a26": "水壞滅者，應更作相。已羯磨時相壞亦成羯",
    "T23n1440_003:0521a27": "磨，半已相壞亦成羯磨，若羯磨已相壞亦成",
    "T23n1440_003:0521a28": "羯磨。若印封作相已，不得餘處作房。若異",
    "T23n1440_003:0521a29": "比丘不得此處作房，正應此比丘作，作房已",
    "T23n1440_003:0521b01": "不得嫌小，更大作房不如法，隨作時得偷蘭。",
    "T23n1440_003:0521b02": "若房主比丘死、若遠行者去絕不還，隨意處",
    "T23n1440_003:0521b03": "分，若與三寶、若隨親與、若與白衣、若自賣作",
    "T23n1440_003:0521b04": "錢自在隨心。若賣房不得賣地，若眾僧不聽，",
    "T23n1440_003:0521b05": "眾僧得罪。若房主比丘不自分處者，屬四方",
    "T23n1440_003:0521b06": "僧，眾僧次第應住。若此房上更異比丘欲",
    "T23n1440_003:0521b07": "作房，不須白僧，但房主比丘聽作，自在得",
    "T23n1440_003:0521b08": "作；不聽，不得作。此房亦隨主自在分處，若不",
    "T23n1440_003:0521b09": "分處，即屬四方僧，如先比丘法。若比丘作房",
    "T23n1440_003:0521b10": "不如法，若四方僧地不得作塔，不得作別波",
    "T23n1440_003:0521b11": "演，若作得罪。亦不得四方僧地中，為佛法自",
    "T23n1440_003:0521b12": "為種殖。若僧和合，聽四方僧地中作塔，得",
    "T23n1440_003:0521b13": "作；若不和合、不聽，不得作。若僧地中有種種",
    "T23n1440_003:0521b14": "花，應淨人取，作次第與僧隨意供養，不得",
    "T23n1440_003:0521b15": "私取自供養三寶。若花多，眾僧取不能盡，若",
    "T23n1440_003:0521b16": "僧和合，聽隨意取之。若荒餓後，三寶園田無",
    "T23n1440_003:0521b17": "有分別，先舊比丘及以白衣一切盡無、問定",
    "T23n1440_003:0521b18": "無處，若眾僧和合，隨意分處。非僧地，地應",
    "T23n1440_003:0521b19": "屬王，若比丘作房者，應以白王然後作房，",
    "T23n1440_003:0521b20": "不白不得作。若僧坊中內，不得起塔作像，",
    "T23n1440_003:0521b21": "以近人臭穢不清淨。若重閣舍，若經像在下",
    "T23n1440_003:0521b22": "重，不得在上住。若塔地花，不得供養僧、法，",
    "T23n1440_003:0521b23": "正應供養佛。此花亦得賣取錢，以供養塔用。",
    "T23n1440_003:0521b24": "若屬塔水，以供塔用。設用有殘，若致功力是",
    "T23n1440_003:0521b25": "塔人者，應賣此水以錢屬塔，不得餘用，",
    "T23n1440_003:0521b26": "用則計錢。若塔無人致水功力，一由僧人。",
    "T23n1440_003:0521b27": "殘水多少善好籌量。若學問坐禪比丘各有",
    "T23n1440_003:0521b28": "定業，若學不根本如學問法者，取學問臘則",
    "T23n1440_003:0521b29": "不清淨。若禪不根本心如禪法者，取坐禪臘",
    "T23n1440_003:0521c01": "則不清淨。[0521c01] 後房舍。",
    "T23n1440_003:0521c02": "[0521c02] 佛在俱睒彌國。長老闡那者，是佛異母弟，",
    "T23n1440_003:0521c03": "優填王妹兒，生大豪族，出家為道，多住此",
    "T23n1440_003:0521c04": "國。性[仁-二+戾]自用，作種種過惡，多在此國。與諸",
    "T23n1440_003:0521c05": "比丘結戒者，所以因緣如上說。此是不共戒，",
    "T23n1440_003:0521c06": "若比丘犯僧殘，若比丘尼犯偷蘭，下三眾罪",
    "T23n1440_003:0521c07": "犯突吉羅。[0521c07] 有主者，有檀越主人為比丘出錢",
    "T23n1440_003:0521c08": "作僧房，以僧房故不問量。若檀越欲作大房，",
    "T23n1440_003:0521c09": "語主人意小作者，則應少欲法。若檀越意為",
    "T23n1440_003:0521c10": "福德故、欲令容受多人故，欲作大房、欲多重",
    "T23n1440_003:0521c11": "作房，不應違施者意，若違損他福德。若主人",
    "T23n1440_003:0521c12": "意欲如耆闍崛山祇桓精舍廣大嚴淨者，應",
    "T23n1440_003:0521c13": "好示語檀越，意令開解然後小作房。律師云：",
    "T23n1440_003:0521c14": "後房舍，有檀越主，與比丘物為眾僧作房；但",
    "T23n1440_003:0521c15": "以眾房不限量數，自餘作法如前房說。若",
    "T23n1440_003:0521c16": "不問僧作處、難處、妨處三事，不如法從平地",
    "T23n1440_003:0521c17": "印封作相，二團泥未竟已還，盡輕偷蘭；一",
    "T23n1440_003:0521c18": "團泥未竟，重偷蘭；作房舍竟，僧殘。若二事",
    "T23n1440_003:0521c19": "不如法、一事如法，若一事不如法、二事如法，",
    "T23n1440_003:0521c20": "從平地印封作相，一團泥未竟已還，輕偷蘭；",
    "T23n1440_003:0521c21": "作房竟，重偷蘭。若自物與僧作房亦如是。若",
    "T23n1440_003:0521c22": "僧祇物一人作僧房，不問作處、難處、妨處，",
    "T23n1440_003:0521c23": "而作房處無難、無妨，作房竟突吉羅；若有",
    "T23n1440_003:0521c24": "難處、妨處，平地印封作相，乃至二團泥未竟",
    "T23n1440_003:0521c25": "以還，輕偷蘭；一團泥未竟以還，重偷蘭；作竟，",
    "T23n1440_003:0521c26": "僧殘。若自物、施主物，自物作房，如初房舍",
    "T23n1440_003:0521c27": "法。若初房舍、若後房舍，倩他作，作不如法，",
    "T23n1440_003:0521c28": "二俱得罪。若僧房、自房。作法白僧三乞。次第",
    "T23n1440_003:0521c29": "如初房說。優婆塞者，秦言離惡修善，亦名親",
    "T23n1440_003:0522a01": "近。",
    "T23n1440_003:0522a02": "第八無根謗戒",
    "T23n1440_003:0522a03": "[0522a03] 佛在王舍城者，迦維羅長養色身，摩竭提國",
    "T23n1440_003:0522a04": "長養法身，是故佛多在王舍城。陀驃力士子",
    "T23n1440_003:0522a05": "成就五法故，僧羯磨作知臥具人。[0522a05] 問曰：「五",
    "T23n1440_003:0522a06": "法成就者多，何以正差陀驃？」[0522a06] 答曰：「以陀驃舊",
    "T23n1440_003:0522a07": "住王舍城瞻待客比丘故。又云：為滿本願。",
    "T23n1440_003:0522a08": "過去迦葉佛時亦為眾僧作知臥具人，稱可",
    "T23n1440_003:0522a09": "僧意。爾時作願：『願我將來亦為眾僧作知臥",
    "T23n1440_003:0522a10": "具人。』及在彼世時亦知臥具、稱悅時人，是",
    "T23n1440_003:0522a11": "以今佛還知臥具。佛所以令德行具足者使",
    "T23n1440_003:0522a12": "知臥具，現無&#x608B;法故。外道法，凡有所知見，",
    "T23n1440_003:0522a13": "盡不與弟子，恐弟子德行與己齊等，無師相",
    "T23n1440_003:0522a14": "承故。佛法不爾，一切無惜，隨弟子優劣隨事",
    "T23n1440_003:0522a15": "稱差。又欲現長幼智德階差，知臥具者其德",
    "T23n1440_003:0522a16": "如是，況受用者。又欲莊嚴將來彌勒佛法故，",
    "T23n1440_003:0522a17": "如今舍利弗智慧第一、目連神足第一、迦旃",
    "T23n1440_003:0522a18": "延解契經第一、富樓那四辯第一、阿難總持",
    "T23n1440_003:0522a19": "第一，五百弟子各為第一，陀驃知臥具第一。",
    "T23n1440_003:0522a20": "時人見佛弟子各稱第一，皆發勝願自誓立",
    "T23n1440_003:0522a21": "行：『願我於當來佛法中，亦得第一如是。』」[0522a21] 佛出",
    "T23n1440_003:0522a22": "世莊嚴未來，五百佛法隨所應與，阿練若阿",
    "T23n1440_003:0522a23": "練若共，持律持律共，說法說法共，讀修&#x59AC;",
    "T23n1440_003:0522a24": "路讀修&#x59AC;路共。[0522a24] 問曰：「若如是隨同者共，不",
    "T23n1440_003:0522a25": "有所偏私耶？」[0522a25] 答曰：「不爾。眾僧先已自唱隨同",
    "T23n1440_003:0522a26": "業者共，以業同故，不相擾亂得安樂住。」[0522a26] 問曰：",
    "T23n1440_003:0522a27": "「是四人其業各異，何以常不相離？」[0522a27] 答曰：「阿",
    "T23n1440_003:0522a28": "練若，禪法有所疑滯，諮問有處，兼欲數聞說",
    "T23n1440_003:0522a29": "法增修，是以相近。持律者，凡欲知戒相輕重、",
    "T23n1440_003:0522b01": "決了罪過斷解僧法，是以相近。法師者，義論",
    "T23n1440_003:0522b02": "說法稱揚三寶，能增長善根。契經者，誦諸大",
    "T23n1440_003:0522b03": "經，多知廣見隨事能答，故相親近。若僧坊中",
    "T23n1440_003:0522b04": "房&#x5C20;少，若有四房，先唱與阿練若，次第唱",
    "T23n1440_003:0522b05": "與。若別波演有四房，亦次第唱與。若舍有四",
    "T23n1440_003:0522b06": "重，亦次第唱與。若無四房，隨宜分處。」[0522b06] 不須燈",
    "T23n1440_003:0522b07": "燭者。[0522b07] 「凡光明神力要入定心，若分臥具必出",
    "T23n1440_003:0522b08": "定心。云何不定心中而有光明？」[0522b08] 答曰：「諸佛",
    "T23n1440_003:0522b09": "不可思議、禪定不可思議、龍不可思議、業",
    "T23n1440_003:0522b10": "報不可思議。又云：此人利根，禪定亦利。當分",
    "T23n1440_003:0522b11": "臥具時，或入定心、或出定心，其間駃速，謂但",
    "T23n1440_003:0522b12": "是散心。如擊鼓人，手自擊鼓、口並叫喚，擊鼓",
    "T23n1440_003:0522b13": "心非緣叫喚心，二心各異，但以其駃疾故，謂",
    "T23n1440_003:0522b14": "是一心。又如浮人，手捉浮瓠&#x811A;並蹋水，捉浮",
    "T23n1440_003:0522b15": "瓠心、&#x811A;蹋水心，二心各異亦復如是。又云：",
    "T23n1440_003:0522b16": "先入定心手出光明，出光明已然後出定。以",
    "T23n1440_003:0522b17": "入定勢力故，雖在不定心中，光明不滅。猶",
    "T23n1440_003:0522b18": "如陶師轉輪作器，以一轉力故十匝五匝，",
    "T23n1440_003:0522b19": "勢故不盡。此亦復爾，一定力故光明久住。",
    "T23n1440_003:0522b20": "如過去然燈佛，出現於世為眾生說法。時世",
    "T23n1440_003:0522b21": "眾生樂著世樂，懈怠慢恣不受佛法。定光如",
    "T23n1440_003:0522b22": "來以神通力化作一城，莊嚴清淨，其中人",
    "T23n1440_003:0522b23": "民富樂充溢五欲自恣。如是經由十二年中，",
    "T23n1440_003:0522b24": "定光如來亦十二年常在禪定。過是以後，",
    "T23n1440_003:0522b25": "大水忽至漂沒此城，城中人民一切散滅。時",
    "T23n1440_003:0522b26": "世人民樂著富樂者或悟無常：『我不久亦當",
    "T23n1440_003:0522b27": "如是。』定光如來即從定起，踊在虛空作種種",
    "T23n1440_003:0522b28": "神變，從虛空來下為眾說法。時會眾生，或",
    "T23n1440_003:0522b29": "得須陀洹乃至阿羅漢，或種辟支佛道因緣，",
    "T23n1440_003:0522c01": "或發阿耨多羅三藐三菩提心者，無量眾生",
    "T23n1440_003:0522c02": "大得法利。以神通力，常得停住十二年中；",
    "T23n1440_003:0522c03": "以定力故，光明暫住，何足為難？」[0522c03] 問曰：「佛",
    "T23n1440_003:0522c04": "法，罪當發露、功德覆藏。陀驃何故常放光明",
    "T23n1440_003:0522c05": "自顯功德？」[0522c05] 答曰：「自顯功德凡有二種：一為利",
    "T23n1440_003:0522c06": "養名聞、二為佛法眾生故。若為佛法眾生，隨",
    "T23n1440_003:0522c07": "時自在無所障礙。陀驃所以放光明者，正為",
    "T23n1440_003:0522c08": "止誹謗故。如佛為婆羅門女所謗故，作師子",
    "T23n1440_003:0522c09": "吼，自說：『我有十力、四無所畏、十八不共法。』以",
    "T23n1440_003:0522c10": "表清淨。如舍利弗、目連，為瞿迦離所謗，作師",
    "T23n1440_003:0522c11": "子吼：『我有七覺意寶。如長者家，其庫藏中有",
    "T23n1440_003:0522c12": "種種衣服、種種器仗，自在取用。我有七覺意",
    "T23n1440_003:0522c13": "寶，亦隨意取用之。』以表清淨。目連亦作師",
    "T23n1440_003:0522c14": "子吼，自說：『我生已盡，不復當生，所作已辦，梵",
    "T23n1440_003:0522c15": "行已成。』以表清淨。阿那律為人所謗，自說：『我",
    "T23n1440_003:0522c16": "入智慧樓，觀自在遊戲。』以表清淨。如莎伽",
    "T23n1440_003:0522c17": "陀為人所謗言其飲酒，自言：『我禪定能令從",
    "T23n1440_003:0522c18": "阿鼻地獄上至阿迦尼吒天滿其中火。』以表",
    "T23n1440_003:0522c19": "清淨。如輸毘陀為人所謗，自說：『一念能知五",
    "T23n1440_003:0522c20": "百劫事。』以表清淨。陀驃為慈地所謗故，常",
    "T23n1440_003:0522c21": "放光明，以表清淨。復次除輕毀心故，如學問",
    "T23n1440_003:0522c22": "比丘輕毀坐禪、勸佐眾事比丘，坐禪比丘亦",
    "T23n1440_003:0522c23": "輕毀二業比丘，勸佐眾事比丘亦輕毀坐禪、",
    "T23n1440_003:0522c24": "學問比丘。是故陀驃以坐禪力常現光明，",
    "T23n1440_003:0522c25": "兼知臥具勸佐眾事，滅相輕毀勝負心故。三",
    "T23n1440_003:0522c26": "為折伏山林樹下比丘高慢心故，常謂城傍",
    "T23n1440_003:0522c27": "比丘在散亂心中多言多事，行道修業無所能",
    "T23n1440_003:0522c28": "成，自謂靜處無能過者。是故陀驃雖在事",
    "T23n1440_003:0522c29": "亂，得大神力，手放光明以分臥具，伏彼高",
    "T23n1440_003:0523a01": "心。四為現精進果報，以精進力得此神通，以",
    "T23n1440_003:0523a02": "激勵懈怠諸慢恣者。五為檀越施主增長善",
    "T23n1440_003:0523a03": "根。六為現不退法，陀驃先德行純備，後為慈",
    "T23n1440_003:0523a04": "地所謗，時人疑謂其退，故放光明，明實不",
    "T23n1440_003:0523a05": "退。七欲現眾僧大威德故，分臥具比丘神德",
    "T23n1440_003:0523a06": "猶爾，況餘大德名聞高遠者。八為愛惜正",
    "T23n1440_003:0523a07": "業不令虛缺，常在定心兼分臥具，令僧事得",
    "T23n1440_003:0523a08": "辦而不廢禪業，以是因緣故常放光明。眾僧",
    "T23n1440_003:0523a09": "羯磨作差會人，作差會人故，為慈地所謗。",
    "T23n1440_003:0523a10": "然後作知臥具人，以被謗故，手出光明，令諸",
    "T23n1440_003:0523a11": "眾生滅諸惡法。以知臥具事亦勝故移令在",
    "T23n1440_003:0523a12": "前，差會在後。」[0523a12] 慈地比丘所以常得&#x9E81;惡食者，",
    "T23n1440_003:0523a13": "先業力故。又此人日夜無清淨心，天龍鬼神",
    "T23n1440_003:0523a14": "與作因緣，令其所作事不如意。[0523a14] 世尊知我者，",
    "T23n1440_003:0523a15": "以實清淨故，不得言爾；以本業力故，不得言",
    "T23n1440_003:0523a16": "不。佛何故不說陀驃清淨？一以佛平等心無",
    "T23n1440_003:0523a17": "親無愛故，不即言一是一非。二以陀驃本業",
    "T23n1440_003:0523a18": "果熟故。過去迦葉佛時作知食人，時有一塚",
    "T23n1440_003:0523a19": "間比丘是阿羅漢，儀容端政在路而行。有",
    "T23n1440_003:0523a20": "一女人見生染愛，隨觀不捨。時主食人見其",
    "T23n1440_003:0523a21": "如是，謂先與交通，尋作是言：「是比丘必與此",
    "T23n1440_003:0523a22": "女人共作惡法。」以謗賢聖故，墮在地獄。罪",
    "T23n1440_003:0523a23": "畢得出，以本善業值佛得道。殘業力故，受",
    "T23n1440_003:0523a24": "此惡報。[0523a24] 是彌多羅比丘尼自說作罪故，應與",
    "T23n1440_003:0523a25": "滅羯磨。自言罪者，比丘、比丘尼、式叉摩尼、沙",
    "T23n1440_003:0523a26": "彌、沙彌尼自言作罪，若不改悔，應與滅羯磨。",
    "T23n1440_003:0523a27": "若不與滅羯磨，但直爾驅出，若改悔者，得偷",
    "T23n1440_003:0523a28": "蘭遮；若不改悔者，突吉羅。若比丘犯戒內爛，",
    "T23n1440_003:0523a29": "舉眾共知，不須自言，直爾遣出。若與羯磨，",
    "T23n1440_003:0523b01": "使四遠同聞，折伏罪惡得作無過。凡五眾自",
    "T23n1440_003:0523b02": "言作重罪，若一人前自說、若多人前說，盡應",
    "T23n1440_003:0523b03": "遣出。比丘、比丘尼應現前，三眾不現前。[0523b03] 陀驃",
    "T23n1440_003:0523b04": "比丘與憶念毘尼，如七滅諍中。[0523b04] 滅羯磨法者，",
    "T23n1440_003:0523b05": "不得眾共作一切僧事，百一羯磨皆不得同",
    "T23n1440_003:0523b06": "眾，眾僧自恣臘面門臘皆不得與。若死，眾僧",
    "T23n1440_003:0523b07": "不得羯磨取物，應與所親白衣。自不得從他",
    "T23n1440_003:0523b08": "受法，亦不得教前人法。不得受他禮拜供養、",
    "T23n1440_003:0523b09": "說戒及一切羯磨，不得與欲清淨。有三種人",
    "T23n1440_003:0523b10": "必墮地獄罪，因誹謗故。兼說二人墮地獄罪，",
    "T23n1440_003:0523b11": "佛不欲面稱人惡。眾中有此惡者，是故佛因",
    "T23n1440_003:0523b12": "事說過，令諸罪人摧伏惡心深心慚愧。夫人",
    "T23n1440_003:0523b13": "生世間，斧在口中生。此中佛自說本緣：「過去",
    "T23n1440_003:0523b14": "不可計劫有佛出世名阿梨羅，彼佛法中有",
    "T23n1440_003:0523b15": "兄弟二人，出家作比丘。兄坐禪故，得阿羅漢",
    "T23n1440_003:0523b16": "三明六通；弟學通三藏，闡揚佛法。時世四輩",
    "T23n1440_003:0523b17": "宗奉二人，但兄以聖道故，利養偏勝。時檀",
    "T23n1440_003:0523b18": "越持一端[疊*毛]，與兄不與弟，凡飲食衣服病",
    "T23n1440_003:0523b19": "瘦醫藥皆偏不同。其弟比丘生惱疾心，欲",
    "T23n1440_003:0523b20": "毀害誹謗。時檀越遣一女至三藏比丘所，比",
    "T23n1440_003:0523b21": "丘語女言：『汝與我謗彼比丘。』女言：『此是聖人。",
    "T23n1440_003:0523b22": "云何謗之？』此比丘以種種方便誘惑其心，",
    "T23n1440_003:0523b23": "女人即可之。比丘言：『我當索取彼[疊*毛]，持以",
    "T23n1440_003:0523b24": "與汝，以證其罪。但言：「與我行婬。」』即索與之，女",
    "T23n1440_003:0523b25": "即還歸家。問其意故，何以經久？即言：『彼處",
    "T23n1440_003:0523b26": "比丘留我戲弄，是故經久。』復言：『與我此[疊*毛]。』",
    "T23n1440_003:0523b27": "於時世人咸生疑惑。羅漢比丘見此二人作",
    "T23n1440_003:0523b28": "大罪惡，即避異方。佛言：『時弟比丘者，則我身",
    "T23n1440_003:0523b29": "是。女人者，孫陀利是。以我前世謗漏盡無學",
    "T23n1440_003:0523c01": "人故，今漏盡在無學地，還被誹謗。』」[0523c01] 與諸比",
    "T23n1440_003:0523c02": "丘結戒者，為法久住故，為止謗毀令梵行安",
    "T23n1440_003:0523c03": "樂住不妨讀經行道故。[0523c03] 此是共戒，比丘犯得",
    "T23n1440_003:0523c04": "僧殘，比丘尼犯亦得僧殘，下三眾犯得突吉",
    "T23n1440_003:0523c05": "羅。[0523c05] 無根波羅夷者，無根謗有四種：一以無根",
    "T23n1440_003:0523c06": "波羅夷法謗，得僧殘；二以無根僧殘謗，得波",
    "T23n1440_003:0523c07": "逸提；三以無根出佛身血、破僧謗，得偷蘭；四",
    "T23n1440_003:0523c08": "以無根波逸提謗，得突吉羅。說他&#x9E81;罪有三",
    "T23n1440_003:0523c09": "種：一說他波羅夷僧殘，得波逸提；說他出佛",
    "T23n1440_003:0523c10": "身血、破僧，偷蘭；說波逸提，突吉羅。覆他&#x9E81;罪",
    "T23n1440_003:0523c11": "有三種：一覆藏他波羅夷、僧殘，得波逸提；",
    "T23n1440_003:0523c12": "二覆藏他出佛身血、破僧，偷蘭遮；覆波逸提，",
    "T23n1440_003:0523c13": "突吉羅。輕呵戒唯有一種，輕呵五篇戒，盡波",
    "T23n1440_003:0523c14": "逸提。乃至輕呵最後一篇，亦波逸提。無根",
    "T23n1440_003:0523c15": "謗、說他&#x9E81;罪、輕呵戒，是三事諍，亂法故。覆藏",
    "T23n1440_003:0523c16": "他&#x9E81;罪，匿藏罪惡，染污佛法故。復次無根謗、",
    "T23n1440_003:0523c17": "說他&#x9E81;罪，妨廢讀經行道故。輕呵戒，破佛",
    "T23n1440_003:0523c18": "法身故。覆&#x9E81;罪，令佛法不清淨，長養惡法",
    "T23n1440_003:0523c19": "故。[0523c19] 無根者，有三種根本：一見、二聞、三疑。依此",
    "T23n1440_003:0523c20": "三種，名為有根；不見、不聞、不疑，是名無根，云",
    "T23n1440_003:0523c21": "疑不成根。眼根者，必使清淨無病，見事審諦",
    "T23n1440_003:0523c22": "可依可信，唯聽肉眼不聽天眼，以有天眼者",
    "T23n1440_003:0523c23": "不說人惡。復次若聽天眼說過者，人誰無過？",
    "T23n1440_003:0523c24": "但有大小天眼無往不見，若聽說過者，則",
    "T23n1440_003:0523c25": "妨亂事多。耳根者，必使清淨無謬審諦可信，",
    "T23n1440_003:0523c26": "亦不可聽天耳，事同天眼。疑不可依，若說罪",
    "T23n1440_003:0523c27": "過為說定相，疑者非是決定，或謂犯罪、或謂",
    "T23n1440_003:0523c28": "不犯，或不可依，故不得為根。",
    "T23n1440_003:0523c29": "第十破僧戒",
    "T23n1440_003:0524a01": "[0524a01] 破僧輪、破羯磨僧，有何差別？答曰：「有種種",
    "T23n1440_003:0524a02": "差別。破僧輪、破羯磨僧，俱偷蘭遮。而破僧",
    "T23n1440_003:0524a03": "輪，犯逆罪偷蘭遮，不可懺；破羯磨僧，犯非逆",
    "T23n1440_003:0524a04": "罪可懺偷蘭遮。復次破僧輪，入阿鼻獄受罪",
    "T23n1440_003:0524a05": "一劫；破羯磨僧，不墮阿鼻獄。復次破僧輪下",
    "T23n1440_003:0524a06": "至九人，破羯磨僧下至八人。復次破僧輪，一",
    "T23n1440_003:0524a07": "人自稱作佛；破羯磨僧，不自稱作佛。復次破",
    "T23n1440_003:0524a08": "僧輪，界內界外一切盡破；破羯磨僧，要",
    "T23n1440_003:0524a09": "在界內別作羯磨。復次破僧輪，必男子；破羯",
    "T23n1440_003:0524a10": "磨僧，男子女人二俱能破。復次破僧輪，破",
    "T23n1440_003:0524a11": "俗諦僧；破羯磨僧，俗諦僧、第一義諦僧二俱",
    "T23n1440_003:0524a12": "能破。復次破僧輪、但破閻浮提；破羯磨僧，通",
    "T23n1440_003:0524a13": "三天下。」[0524a13] 調達以五法誘諸年少比丘，令生異",
    "T23n1440_003:0524a14": "見。破僧之要，以五法為根本。[0524a14] 問曰：「此五法，佛",
    "T23n1440_003:0524a15": "常自讚歎，何故名為非法？」[0524a15] 答曰：「佛所以讚歎",
    "T23n1440_003:0524a16": "者，云四聖種能得八聖道成沙門四果。今調",
    "T23n1440_003:0524a17": "達倒說，云八聖道趣向泥洹反更遲難，修行",
    "T23n1440_003:0524a18": "五法以求解脫其道甚速。是故說為非法。」[0524a18] 非",
    "T23n1440_003:0524a19": "法說法者，五法非法，說是法。法說非法者，",
    "T23n1440_003:0524a20": "八聖道是法，說言非法。非律說律者，五法非",
    "T23n1440_003:0524a21": "律，說言是律。律說非律者，八聖道是律，說",
    "T23n1440_003:0524a22": "言非律。非犯說犯者，佛不制心戒，而說心起",
    "T23n1440_003:0524a23": "三毒即是犯戒。犯說非犯者，不制剃髮剪",
    "T23n1440_003:0524a24": "爪佛說犯戒，而言爪髮有命，有不剃剪",
    "T23n1440_003:0524a25": "不。犯輕說重，如優&#x9262;羅龍，以摘樹葉故罪不",
    "T23n1440_003:0524a26": "可懺，因此便言殺草木者一切是重。重說輕",
    "T23n1440_003:0524a27": "者，見須提那達尼吒等以先作故不得重罪，",
    "T23n1440_003:0524a28": "便言婬欲、盜是輕。有殘說無殘者，下四篇",
    "T23n1440_003:0524a29": "戒犯則有殘，而說言無殘。無殘說有殘者，",
    "T23n1440_003:0524b01": "四重犯則無殘，而說有殘。常所說法說非常",
    "T23n1440_003:0524b02": "所說法者，八聖道是常所用法，而說非是常",
    "T23n1440_003:0524b03": "所用法。非常所用法說是常所用法者，五法",
    "T23n1440_003:0524b04": "是非常所用法，而說是常所用法。四禁是輕、",
    "T23n1440_003:0524b05": "餘篇言重，此是非教，而說是教。四禁是重、餘",
    "T23n1440_003:0524b06": "篇是輕，此是正教，而說非教。"
}