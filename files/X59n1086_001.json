{
    "X59n1086_001:0354b05": "No. 1086",
    "X59n1086_001:0354b06": "授菩薩戒儀",
    "X59n1086_001:0354b08": "天台沙門 湛然 述",
    "X59n1086_001:0354b09": "[0354b09] 依古德及梵網瓔珞地持并高昌等文授菩薩戒行",
    "X59n1086_001:0354b10": "事之儀略為十二門雖不專依一家併不違聖教。",
    "X59n1086_001:0354b11": "第一開導第二三歸第三請師",
    "X59n1086_001:0354b12": "第四懺悔第五發心第六問遮",
    "X59n1086_001:0354b13": "第七授戒第八證明第九現相",
    "X59n1086_001:0354b14": "第十說相第十一廣願第十二勸持",
    "X59n1086_001:0354b15": "第一開導者[0354b15] 應先問言欲受何戒佛法大海深廣無",
    "X59n1086_001:0354b16": "涯唯信能入由有信故三學可成菩提可至故三學",
    "X59n1086_001:0354b17": "中以戒為首菩提廣路戒為資糧生死大海戒為船",
    "X59n1086_001:0354b18": "筏三途重病戒為良藥戒有多種五八十具菩薩律",
    "X59n1086_001:0354b19": "儀五戒報人八十報天出家大戒感小解脫三明六",
    "X59n1086_001:0354b20": "通無餘永寂菩薩律儀八萬細行報得佛果三身四",
    "X59n1086_001:0354b21": "德相好不共一切功德今既不求人天小果唯欲專",
    "X59n1086_001:0354b22": "求無上菩提須具六法方得戒一者能授人謂能授",
    "X59n1086_001:0354b23": "戒者須預知頒類及以人數於中幾許中國邊方餘",
    "X59n1086_001:0354b24": "道雜類雖得人身無有安樂八苦交逼四&#x8675;競煎四",
    "X59n1086_001:0354c01": "大危脆念念不住六賊爭&#x99C8;新新生滅設雖受餘戒",
    "X59n1086_001:0354c02": "報人天不免沈沒二乘小果永住涅槃故須虔誠誓",
    "X59n1086_001:0354c03": "求極果二者所依處先須諮白無內外障安置壇場",
    "X59n1086_001:0354c04": "莊嚴清淨皆令地鋪使受者安穩三者高座秉法四",
    "X59n1086_001:0354c05": "者專求大道五者生希有心如貧如飢如病如怖得",
    "X59n1086_001:0354c06": "寶得食得醫得安不生一念散亂之心若無懇誠徒",
    "X59n1086_001:0354c07": "勞彼此六者專為利他求戒以菩薩發心利物為本",
    "X59n1086_001:0354c08": "發大勇猛不惜身命誓與眾生同入真如法界大海。",
    "X59n1086_001:0354c09": "第二三歸者[0354c09] 應教而言弟子(某甲)願從今身盡未來際",
    "X59n1086_001:0354c10": "歸依佛兩足尊歸依法離欲尊歸依僧眾中尊(三說)弟",
    "X59n1086_001:0354c11": "子(某甲)等從今身盡未來際歸依佛竟歸依法竟歸依",
    "X59n1086_001:0354c12": "僧竟(三說)從今已往歸佛為師更不歸餘邪魔外道唯",
    "X59n1086_001:0354c13": "願三寶慈悲攝受慈愍故(應須廣明一體三寶為所依境復知此境有別相住",
    "X59n1086_001:0354c14": "持等用之也)。",
    "X59n1086_001:0354c15": "第三請師者[0354c15] 唯令自陳恐汝不解我今教汝我(某甲)等",
    "X59n1086_001:0354c16": "今從大德求受菩薩戒大德於我不憚勞苦慈愍故",
    "X59n1086_001:0354c17": "此但是請傳教之師次請眾聖為授戒師先請和上",
    "X59n1086_001:0354c18": "詞云弟子(某甲)等奉請釋迦如來應正等覺為我和上",
    "X59n1086_001:0354c19": "我依和上故得受菩薩戒慈愍故(禮一拜)文殊菩薩為",
    "X59n1086_001:0354c20": "羯磨阿闍梨彌勒菩薩為教授阿闍梨一切如來為",
    "X59n1086_001:0354c21": "尊證師一切菩薩為同學等侶(詞句具如和上)當知聖師神",
    "X59n1086_001:0354c22": "通道眼皆悉見聞如對目前是故行者請得師已雖",
    "X59n1086_001:0354c23": "對凡師恒如&#x89A9;聖准高昌本自此已後無有懺悔但",
    "X59n1086_001:0354c24": "加乞戒亦先教其從傳教師乞云族姓大德今正是",
    "X59n1086_001:0355a01": "時願施我菩薩戒法次戒師應起為白聖師言(獨詞三遍)",
    "X59n1086_001:0355a02": "下禮盤而起獨可唱敬白十方盡&#x8657;空界一切諸佛",
    "X59n1086_001:0355a03": "諸大菩薩此(某甲)等求我白諸佛菩薩欲從諸佛菩薩",
    "X59n1086_001:0355a04": "乞受菩薩戒此(某甲)等已發大願已有深信能捨一切",
    "X59n1086_001:0355a05": "不惜身命唯願諸佛菩薩憐愍故施與(某甲)等菩薩淨",
    "X59n1086_001:0355a06": "戒(三說)。",
    "X59n1086_001:0355a07": "第四懺悔者[0355a07] 無始已來誰能無罪或有重罪障戒不",
    "X59n1086_001:0355a08": "發故曇無讖三年始獲故有上根上行之人宜應",
    "X59n1086_001:0355a09": "靜處別置道場事理合行精誠懇到上品相現戒品",
    "X59n1086_001:0355a10": "自成今此通方彼時行事利根之士逐語想成宿種",
    "X59n1086_001:0355a11": "現加式辨前事故今略出濟世生善利物之儀於中",
    "X59n1086_001:0355a12": "為三先明懺意次明運心三正說罪為懺方法初云",
    "X59n1086_001:0355a13": "意者夫言戒者是白淨法法器清淨方堪進受如淨",
    "X59n1086_001:0355a14": "潔縶易受染色是故先教懺悔洗浣亦如浣故衣先",
    "X59n1086_001:0355a15": "以&#x7070;汁後用清水然佛滅後向二千年正法沈淪邪",
    "X59n1086_001:0355a16": "風競扇眾生薄祐生在此時縱有聽聞頗生信受猶",
    "X59n1086_001:0355a17": "如畫水不得久住空中造立難可成就良由惑障深",
    "X59n1086_001:0355a18": "厚見執鏗然若不起於慇重之心罪無由滅罪若不",
    "X59n1086_001:0355a19": "滅戒品難期是故不可&#x8F19;爾而受然懺悔法有其三",
    "X59n1086_001:0355a20": "種上品懺者舉身投地如大山崩毛孔流血中品懺",
    "X59n1086_001:0355a21": "者自露所犯悲犯泣流淚下品懺者通陳過咎隨師",
    "X59n1086_001:0355a22": "口言今雖下品猶請諸佛諸大菩薩為作證明諸佛",
    "X59n1086_001:0355a23": "菩薩有大慈悲常欲令於法界眾生如我無異雖觀",
    "X59n1086_001:0355a24": "眾生猶如赤子然須行者自發精誠如請大王先須",
    "X59n1086_001:0355b01": "淨舍亦如濁水日輪不現三世諸佛皆因此戒得成",
    "X59n1086_001:0355b02": "菩提(云云)次運心者雖從戒師說罪名種然須先運",
    "X59n1086_001:0355b03": "逆順十心重罪方滅故天台大師於大止觀懺淨文",
    "X59n1086_001:0355b04": "中具立此方成四三昧彼具解釋今略列名以為行",
    "X59n1086_001:0355b05": "者作滅罪良緣先言順流者謂無始來隨順生死自",
    "X59n1086_001:0355b06": "微至著不逾斯十一者妄計我人二外加惡友三不",
    "X59n1086_001:0355b07": "隨喜他善四縱恣三業五惡心遍布六盡夜相續七",
    "X59n1086_001:0355b08": "覆語過失八不畏惡道九無慚無愧十撥無因果(亦須",
    "X59n1086_001:0355b09": "教依名運念令罪消滅)次明逆流者所言逆者謂逆生死依前",
    "X59n1086_001:0355b10": "順流次第逆上如欲破賊先須知賊根源窟穴故知",
    "X59n1086_001:0355b11": "必須從後向前如人倒地還從地起一正信因果二",
    "X59n1086_001:0355b12": "自愧&#x5C05;責三怖畏惡道四發露瑕玼五斷相續心六",
    "X59n1086_001:0355b13": "發菩提心七修功補過八守護正法九念十方佛十",
    "X59n1086_001:0355b14": "觀罪性空(須一一釋對破以故知無始障不可率除如伐樹得根灸病得穴故須逆順觀其罪",
    "X59n1086_001:0355b15": "由其罪性空方為永謝)運此十心已作如是言仰啟十方盡&#x8657;",
    "X59n1086_001:0355b16": "空界一切三寶釋迦牟尼當來彌勒十二部經真如",
    "X59n1086_001:0355b17": "藏海諸大菩薩緣覺聲聞證明我等披陳懺悔從無",
    "X59n1086_001:0355b18": "始來至於今日於其中間皆由妄計我人為貪嗔癡",
    "X59n1086_001:0355b19": "無量煩惱惱亂身心縱恣三業具造十惡五逆四重",
    "X59n1086_001:0355b20": "作一闡提撥無因果(具列十惡五逆四重無因果相)壞僧伽藍焚燒",
    "X59n1086_001:0355b21": "經藏身四威儀損殤含識盜三寶物及餘趣財顛倒",
    "X59n1086_001:0355b22": "邪婬汙染梵行汙父汙母汙比丘比丘尼人男人女",
    "X59n1086_001:0355b23": "畜生鬼神等一切男女誑惑三寶謗三乘法言非佛",
    "X59n1086_001:0355b24": "說障礙留難或飲酒食肉無慈悲心或食五辛薰穢",
    "X59n1086_001:0355c01": "三寶或於一切出家人所有戒無戒持戒破戒打罵",
    "X59n1086_001:0355c02": "訶責乃至於一切有情無情作不饒益如是等罪不",
    "X59n1086_001:0355c03": "可數知自作教他見聞隨喜對三寶前披陳懺悔齊",
    "X59n1086_001:0355c04": "佛所知不敢覆藏一懺已後永斷相續更不敢作願",
    "X59n1086_001:0355c05": "罪消滅唯願三寶慈悲證明三遍已語欲入佛海以",
    "X59n1086_001:0355c06": "信為本生在佛家以戒為本故有三歸乃至菩薩戒",
    "X59n1086_001:0355c07": "然受五八十戒人如秉燭夜行所見不遠受小乘戒",
    "X59n1086_001:0355c08": "如月下遊雖未大明猶勝燈燭若受大乘戒如在日",
    "X59n1086_001:0355c09": "中無不曉了能摧八難能免八苦遠離生死具足二",
    "X59n1086_001:0355c10": "嚴四德圓滿降伏四魔(云云)。",
    "X59n1086_001:0355c11": "第五發心者[0355c11] 先當繼念十方諸佛為所期果是故經",
    "X59n1086_001:0355c12": "云若能念佛得見佛心佛心復以慈悲為本慈悲乃",
    "X59n1086_001:0355c13": "以弘誓居先是故弘誓為菩提因(具足為說發四弘心)發弘誓",
    "X59n1086_001:0355c14": "已復加四心及成四弘誓一者觀於一切眾生如佛",
    "X59n1086_001:0355c15": "無異二如國王三如父母四如大家何以故佛為法",
    "X59n1086_001:0355c16": "王是所求故心佛眾生三無別故王居國尊親在家",
    "X59n1086_001:0355c17": "尊大家復為下類中尊生因中於果上想故若不爾",
    "X59n1086_001:0355c18": "者何能度人為度眾生立餘三誓又復發四種心一",
    "X59n1086_001:0355c19": "者所作功德與共二者願一切眾生過於煩惱生死",
    "X59n1086_001:0355c20": "大海三願共眾生通達一切諸經了義四共眾生至",
    "X59n1086_001:0355c21": "於菩提此亦四弘之別名而以利生為本故并俱於",
    "X59n1086_001:0355c22": "眾生起想以四弘誓利生為本既發心已三業清淨",
    "X59n1086_001:0355c23": "猶如明鏡內外清徹堪受淨戒以此戒品具足三聚",
    "X59n1086_001:0355c24": "三聚&#x5FA7;收一切法故。",
    "X59n1086_001:0356a01": "第六問遮者[0356a01] 既能發心建立行相行相不出自行化",
    "X59n1086_001:0356a02": "他自行故上求利他故下化汝等既知發心之相堪",
    "X59n1086_001:0356a03": "能成就滿足四弘此但現在身心發趣若有遮難戒",
    "X59n1086_001:0356a04": "品不發梵網經云若有七遮不應為受我今問汝當",
    "X59n1086_001:0356a05": "如實答若不實答徒苦自他無所&#x5C05;獲&#x8657;稱菩薩則",
    "X59n1086_001:0356a06": "為欺誑一切眾生負心誑佛枉受利養汝不曾出佛",
    "X59n1086_001:0356a07": "身血不(應答云無)不殺父不不殺母不不殺和上不不殺",
    "X59n1086_001:0356a08": "阿闍梨不不破羯磨僧不不殺聖人不若無七遮堪",
    "X59n1086_001:0356a09": "得受戒應起專注心發慇重心今此方欲汝等授戒",
    "X59n1086_001:0356a10": "發戒品心若能專志如仰完器則有所&#x5C05;一念差違",
    "X59n1086_001:0356a11": "猶如覆器必無所成然此戒者無有形色而能流注",
    "X59n1086_001:0356a12": "汝等身心盡未來際成就大果而於爾時無所覺知",
    "X59n1086_001:0356a13": "尚若有形入汝身時常作天崩地裂之聲故須繫念",
    "X59n1086_001:0356a14": "不得餘覺及餘思惟(須具為說緣境為發戒緣也)。",
    "X59n1086_001:0356a15": "第七正授戒者[0356a15] 先略示三相次正授戒言三相者所",
    "X59n1086_001:0356a16": "謂攝律儀戒攝善法戒饒益有情戒應須廣辨三聚",
    "X59n1086_001:0356a17": "廣狡偏圓之相以作行者期心之本若不爾者秉法",
    "X59n1086_001:0356a18": "不成小乘亦有三聚名故次正秉法者應語言汝等",
    "X59n1086_001:0356a19": "諦聽汝等今於我所求受一切菩薩淨戒求受一切",
    "X59n1086_001:0356a20": "菩薩學處所謂攝律儀戒攝善法戒饒益有情戒此",
    "X59n1086_001:0356a21": "諸淨戒此諸學處過去一切諸菩薩已受已學已解",
    "X59n1086_001:0356a22": "已行已成未來一切諸菩薩當受當學當行當成現",
    "X59n1086_001:0356a23": "在一切諸菩薩今受今學今解今行當來作佛汝等",
    "X59n1086_001:0356a24": "從今身盡未來際於其中間不得犯能持不(三問三答)第",
    "X59n1086_001:0356b01": "一遍時應語言十方法界一切境上微玅戒法悉皆",
    "X59n1086_001:0356b02": "動轉不久應當入汝身中第二&#x5FA7;凡次即語云此玅",
    "X59n1086_001:0356b03": "戒法即從法界諸法上起遍&#x8657;空中集汝頂上微妙",
    "X59n1086_001:0356b04": "可愛如光明雲臺第三遍初復應示言若更一遍此",
    "X59n1086_001:0356b05": "玅戒法入汝身中清淨圓滿正在此時納受戒法不",
    "X59n1086_001:0356b06": "得餘覺餘思令戒不漏第三遍已語言即是菩薩名",
    "X59n1086_001:0356b07": "真佛子故大經云發心畢竟二不別如是二心先心",
    "X59n1086_001:0356b08": "難。",
    "X59n1086_001:0356b09": "第八證明者[0356b09] 戒師應為受者作白言獨弟子(某甲)仰",
    "X59n1086_001:0356b10": "啟十方盡&#x8657;空界一切諸佛於此世界一四天下南",
    "X59n1086_001:0356b11": "瞻部州人主地大唐國(某州某縣)僧伽藍中佛像前有數",
    "X59n1086_001:0356b12": "多弟子來於我所求受菩薩戒竟我已為證明唯願",
    "X59n1086_001:0356b13": "諸佛為亦作證明(三說)請諸菩薩亦如向說(三說)。",
    "X59n1086_001:0356b14": "第九現相者受者[0356b14] 既有三品之心相現亦有三品不",
    "X59n1086_001:0356b15": "同所謂&#x51C9;風異香聲光明種種異相於十法界此相",
    "X59n1086_001:0356b16": "現時彼諸菩薩各問彼佛何因緣故有此相現彼佛",
    "X59n1086_001:0356b17": "答彼菩薩言此相現(某方某界某國某處)有眾多佛子於師處",
    "X59n1086_001:0356b18": "三說求受菩薩戒竟今請我等而作證明我為作證",
    "X59n1086_001:0356b19": "故有此相彼諸菩薩各各歡喜咸相語言於如是等",
    "X59n1086_001:0356b20": "極惡處具足如是猛利煩惱惡業眾生能發如是極",
    "X59n1086_001:0356b21": "勝之心甚為希有深生憐愍乃於汝等起於堅固梵",
    "X59n1086_001:0356b22": "行之心十方菩薩尚發是心是故汝等宜應至心守",
    "X59n1086_001:0356b23": "護禁戒不惜身命勿令毀犯上品相者上風上香光",
    "X59n1086_001:0356b24": "明等中下准此唯佛能了餘無能知。",
    "X59n1086_001:0356c01": "第十說相者[0356c01] 謂略陳持犯猶如聲聞略說四夷故大",
    "X59n1086_001:0356c02": "乘略陳十種以從易持難識者說應先為說此十總",
    "X59n1086_001:0356c03": "名波羅夷者此是梵音此土往翻名他勝處善法益",
    "X59n1086_001:0356c04": "已名之為自惡法損己名之為他若惡法增損害善",
    "X59n1086_001:0356c05": "法名為佗勝處然論持犯乃至有命一針一艸等皆",
    "X59n1086_001:0356c06": "名持犯今從易識妨損處深故隨說之(云云)。",
    "X59n1086_001:0356c07": "[0356c07] 若諸菩薩已於戒師所三說求受菩薩戒竟。",
    "X59n1086_001:0356c08": "[0356c08] (第一)若自殺若教人殺若作坑&#x7A7D;與人非人藥施設方便",
    "X59n1086_001:0356c09": "非真菩薩假名菩薩無慚無愧犯波羅夷汝從今身",
    "X59n1086_001:0356c10": "盡未來際於其中間不得犯能持不(答言能持)。",
    "X59n1086_001:0356c11": "[0356c11] (第二)若自盜若教人盜盜人五錢若過五錢(第三)若燒若埋若",
    "X59n1086_001:0356c12": "壞色如是五大五塵若淫人男女諸天鬼神畜生男",
    "X59n1086_001:0356c13": "女作不淨行(第四)若非真實非己有自言得禪得解脫得",
    "X59n1086_001:0356c14": "定得九大禪得初信乃至等覺妙覺天龍鬼神來供",
    "X59n1086_001:0356c15": "養我(云云)(第五)若酤諸酒乃至(第六)若說出家在家菩薩言犯",
    "X59n1086_001:0356c16": "十波羅夷中隨犯一波羅夷(第七)若自讚己真實所得并",
    "X59n1086_001:0356c17": "毀出家在家菩薩言犯十重中一重罪四十八輕中",
    "X59n1086_001:0356c18": "一一輕罪(第八)若慳法慳財有來求者法不為說一句一",
    "X59n1086_001:0356c19": "偈財不施與一針一艸反生罵辱(第九)若瞋一切出家在",
    "X59n1086_001:0356c20": "家菩薩若非菩薩諸天鬼畜懺謝(第十)若謗三寶若增若",
    "X59n1086_001:0356c21": "減若相違若戲論下至一句(一一文若初若後皆初至戒竟後從非真并同",
    "X59n1086_001:0356c22": "初句)。",
    "X59n1086_001:0356c23": "第十一廣願者[0356c23] 上來受戒但是起行菩薩之儀利他",
    "X59n1086_001:0356c24": "為本是故更須以願加之師應教言弟子(某甲)等願以",
    "X59n1086_001:0357a01": "懺悔受戒發心所生功德迴施法界一切眾生願法",
    "X59n1086_001:0357a02": "界眾生未離苦者願令離苦未得樂者願令得樂未",
    "X59n1086_001:0357a03": "發菩提心者願令發菩提心未斷惡修善者願斷惡",
    "X59n1086_001:0357a04": "修善未集佛法者願集佛法樂利生者願早利生未",
    "X59n1086_001:0357a05": "成佛者願速成佛又以功德願共法界諸眾生等捨",
    "X59n1086_001:0357a06": "此身已生極樂界彌陀佛前聽聞正法悟無生忍具",
    "X59n1086_001:0357a07": "大神通遊歷十方供養諸佛常聞無上大乘正法福",
    "X59n1086_001:0357a08": "智資糧自行化他生十方佛前一切佛法速得圓滿",
    "X59n1086_001:0357a09": "又以此功德願共眾生從今已往於自行門未得無",
    "X59n1086_001:0357a10": "生忍前永離三惡道身永離下賤身永離女人身永",
    "X59n1086_001:0357a11": "離&#x6285;繫身常於佛法中清淨修諸行於利他門分身",
    "X59n1086_001:0357a12": "十方國土常為眾生大知識示其正道令生實果願",
    "X59n1086_001:0357a13": "眾生聞我名者發菩提心見我身者斷惡修善聽我",
    "X59n1086_001:0357a14": "說者得大智慧知我心者即成正覺發願已禮三寶。",
    "X59n1086_001:0357a15": "第十二教令持戒者[0357a15] 既得戒已如服良藥須知禁忌",
    "X59n1086_001:0357a16": "及以補養自行斷惡為禁忌利他修善如補養是故",
    "X59n1086_001:0357a17": "應須具足二持遍修諸善遍斷諸惡懃行慈救恭敬",
    "X59n1086_001:0357a18": "三寶(云云)於一一行悉須以願而加護之常思滿足",
    "X59n1086_001:0357a19": "四弘之願六度四等不離剎那以玅觀門融通萬境",
    "X59n1086_001:0357a20": "事理具足正助合修圓頓十乘超逾十境。"
}