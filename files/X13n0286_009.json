{
    "X13n0286_009:0474b07": "大佛頂如來密因修證了義諸菩薩萬行首楞嚴經",
    "X13n0286_009:0474b08": "如說第九卷",
    "X13n0286_009:0474b10": "[0474b10] 阿難。世間一切所修心人。不假禪那。無有智慧。但能",
    "X13n0286_009:0474b11": "執身。不行婬欲。若行若坐。想念俱無。愛染不生。無留",
    "X13n0286_009:0474b12": "欲界。是人應念身為梵侶。如是一類。名梵眾天。欲習",
    "X13n0286_009:0474b13": "既除。離欲心現。於諸律儀。愛樂隨順。是人應時能行",
    "X13n0286_009:0474b14": "梵德。如是一類。名梵輔天。身心妙圓。威儀不缺。清淨",
    "X13n0286_009:0474b15": "禁戒。加以明悟。是人應時能統梵眾。為大梵王。如是",
    "X13n0286_009:0474b16": "一類。名大梵天。阿難。此三勝流。一切苦惱所不能逼。",
    "X13n0286_009:0474b17": "雖非正修真三摩地。清淨心中。諸漏不動。名為初禪。",
    "X13n0286_009:0474b18": "[0474b18] 欲天但十善感生。色天兼禪定感生。然特有漏禪",
    "X13n0286_009:0474b19": "觀。六事行耳。六行者。厭欲界是苦。是粗。是障。欣色",
    "X13n0286_009:0474b20": "界是淨。是妙。是離也。粗惑不染。淨報現前。應念而",
    "X13n0286_009:0474b21": "生梵世。唯戒而已。離欲心現。愛順律儀。則定戒相",
    "X13n0286_009:0474b22": "應矣。行梵德者。弘揚梵化也。梵輔則天臣矣。身心",
    "X13n0286_009:0474b23": "雙攝。妙圓清淨。加以明悟。智出梵眾。故能統之為",
    "X13n0286_009:0474b24": "大梵王。背染趣淨。故名勝流。執身伏欲。曰苦惱不",
    "X13n0286_009:0474c01": "逼。心離散亂。曰諸漏不動。禪即禪那定也。從初之",
    "X13n0286_009:0474c02": "四。皆有漏禪。禪以三昧得名。此非真三摩地。何以",
    "X13n0286_009:0474c03": "名為初禪。謂彼已離穢濁欲心。已離散動欲習。故",
    "X13n0286_009:0474c04": "得初禪之名。自此以上。絕無女人。心跡俱離。無所",
    "X13n0286_009:0474c05": "交接。兼無飲食睡眠。稍覺饑倦。即入禪定。出定則",
    "X13n0286_009:0474c06": "飽滿精明。是但以禪悅為食息。",
    "X13n0286_009:0474c07": "[0474c07] 阿難。其次梵天。統攝梵人。圓滿梵行。澄心不動。寂湛",
    "X13n0286_009:0474c08": "生光。如是一類。名少光天。光光相然。照耀無盡。映十",
    "X13n0286_009:0474c09": "方界。&#x5FA7;成琉璃。如是一類。名無量光天。吸持圓光。成",
    "X13n0286_009:0474c10": "就教體。發化清淨。應用無盡。如是一類。名光音天。阿",
    "X13n0286_009:0474c11": "難。此三勝流。一切憂懸所不能逼。雖非正修真三摩",
    "X13n0286_009:0474c12": "地。清淨心中。麤漏已伏。名為二禪。",
    "X13n0286_009:0474c13": "[0474c13] 澄心不動。因戒生定也。寂湛生光。因定發慧也。指",
    "X13n0286_009:0474c14": "身量光明。非指慧照。其光尚劣。名少光。定力轉明。",
    "X13n0286_009:0474c15": "妙光迭發。境隨先發。&#x5FA7;成琉璃。名無量光。納境於",
    "X13n0286_009:0474c16": "心曰吸。躡前圓先。吸納保持。不致離散。令人觀光",
    "X13n0286_009:0474c17": "修梵。故曰成就教體。不假言語曰清淨。隨機受益",
    "X13n0286_009:0474c18": "曰無盡。以光代音。名光音。初禪定力。尚假戒扶。此",
    "X13n0286_009:0474c19": "天不假戒扶。而自不動。定勝發光。以光之勝劣為",
    "X13n0286_009:0474c20": "次。初禪漏心不動。而未能伏。此天已伏粗漏。懸。不",
    "X13n0286_009:0474c21": "安也。憂懸較苦惱為輕。苦屬身。憂屬心。",
    "X13n0286_009:0474c22": "[0474c22] 阿難。如是天人。圓光成音。披音露妙。發成精行。通寂",
    "X13n0286_009:0474c23": "滅樂。如是一類。名少淨天。淨空現前。引發無際。身心",
    "X13n0286_009:0474c24": "輕安。成寂滅樂。如是一類。名無量淨天。世界身心。一",
    "X13n0286_009:0475a01": "切圓淨。淨德成就。勝託現前。歸寂滅樂。如是一類。名",
    "X13n0286_009:0475a02": "&#x5FA7;淨天。阿難。此三勝流。具大隨順。身心安隱。得無量",
    "X13n0286_009:0475a03": "樂。雖非正得真三摩地。安隱心中。歡喜畢具。名為三禪。",
    "X13n0286_009:0475a04": "[0475a04] 由圓光教體。披露妙理。故得發成精行。而生淨樂。",
    "X13n0286_009:0475a05": "樂非境也。出於淨性。淡泊寂淨。名寂滅樂。但通而",
    "X13n0286_009:0475a06": "未成。名少淨。淨久發空。漸次&#x8657;豁。至無邊際。初但",
    "X13n0286_009:0475a07": "心通。次身心廓然。安樂廣大。故曰成。無量。乃身心",
    "X13n0286_009:0475a08": "之無量。次但身心。後加世界。通成&#x8657;寂。故曰圓淨",
    "X13n0286_009:0475a09": "曰淨德成就。天中妙樂。至此已極。便認此為清淨",
    "X13n0286_009:0475a10": "極樂之鄉。終身歸托之地。故曰托。曰歸。身心世界。",
    "X13n0286_009:0475a11": "依正咸淨。方名&#x5FA7;淨。初禪隨順律儀。此隨順淨業。",
    "X13n0286_009:0475a12": "至無量周&#x5FA7;。乃大隨順。安隱者。自在受用也。界內",
    "X13n0286_009:0475a13": "以三禪為極樂處。故曰無量樂。此名離喜妙樂。喜",
    "X13n0286_009:0475a14": "是動心所發。樂是淨心所融。二禪心有喜受。分別",
    "X13n0286_009:0475a15": "散亂。尚未安隱。至此始得輕安穩貼。",
    "X13n0286_009:0475a16": "[0475a16] 阿難。復次天人。不逼身心。苦因已盡。樂非常住。久必",
    "X13n0286_009:0475a17": "壞生。苦樂二心俱時頓捨。麤重相滅。淨福性生。如是",
    "X13n0286_009:0475a18": "一類。名福生天。捨心圓融。勝解清淨。福無遮中。得妙",
    "X13n0286_009:0475a19": "隨順。窮未來際。如是一類。名福愛天。阿難。從是天中。",
    "X13n0286_009:0475a20": "有二岐路。若於先心無量淨光。福德圓明。修證而住。",
    "X13n0286_009:0475a21": "如是一類。名廣果天。若於先心雙厭苦樂。精研捨心。",
    "X13n0286_009:0475a22": "相續不斷。圓窮捨道。身心俱滅。心慮&#x7070;凝。經五百劫。",
    "X13n0286_009:0475a23": "是人既以生滅為因。不能發明不生滅性。初半劫滅。",
    "X13n0286_009:0475a24": "後半劫生。如是一類。名無想天。阿難。此四勝流。一切",
    "X13n0286_009:0475b01": "世間諸苦樂境。所不能動。雖非無為真不動地。有所",
    "X13n0286_009:0475b02": "得心。功用純熟。名為四禪。",
    "X13n0286_009:0475b03": "[0475b03] 初禪俱名梵者。持戒精潔故。二禪俱名光者。生光",
    "X13n0286_009:0475b04": "發化故。三禪俱名淨者。能伏六識染汙故。四禪苦",
    "X13n0286_009:0475b05": "樂俱捨。任運自在。乃世間真福。故曰福生。曰福愛。",
    "X13n0286_009:0475b06": "清淨之福。與下界濁福不同。故曰淨福。方初捨時。",
    "X13n0286_009:0475b07": "尚存捨相。久之圓熟渾融。漸近自然矣。初以捨為",
    "X13n0286_009:0475b08": "勝解。僅得淨除粗重。至此不作勝想。則勝解之念",
    "X13n0286_009:0475b09": "亦清淨矣。初時捨心有&#x788D;。故福亦有&#x788D;。至此捨心",
    "X13n0286_009:0475b10": "已融。故福無遮&#x788D;。盡未來際。隨心順意也。從福愛",
    "X13n0286_009:0475b11": "分二岐路。趣廣果。是直往道。趣無想。是迂僻道。一",
    "X13n0286_009:0475b12": "增進。一斷滅也。不取苦樂。亦不厭苦藥。但以四無",
    "X13n0286_009:0475b13": "量心。熏修福德。證廣大果。若以苦樂為可厭。而執",
    "X13n0286_009:0475b14": "著捨心。精研不斷。身心一切皆捨。獲受&#x7070;心之果。",
    "X13n0286_009:0475b15": "即無想定也。所謂苦樂心滅。厭捨心生。猶然生滅",
    "X13n0286_009:0475b16": "之因。八地菩薩。方是真不動地。此但不為苦樂所",
    "X13n0286_009:0475b17": "動。非無為真境。而有為功用則純熟矣。",
    "X13n0286_009:0475b18": "[0475b18] 阿難。此中復有五不還天。於下界中九品習氣。俱時",
    "X13n0286_009:0475b19": "滅盡。苦樂雙亡。下無卜居。故於捨心眾同分中。安立",
    "X13n0286_009:0475b20": "居處。阿難。苦樂兩滅。&#x9B2C;心不交。如是一類。名無煩天。",
    "X13n0286_009:0475b21": "機括獨行。研交無地。如是一類。名無熱天。十方世界。",
    "X13n0286_009:0475b22": "妙見圓澄。更無塵象一切沉垢。如是一類。名善見天。",
    "X13n0286_009:0475b23": "精見現前。陶鑄無礙。如是一類。名善現天。究竟&#x7FA3;幾。",
    "X13n0286_009:0475b24": "窮色性性。入無邊際。如是一類。名色究竟天。阿難。此",
    "X13n0286_009:0475c01": "不還天。彼諸四禪四位天王。獨有欽聞。不能知見。如",
    "X13n0286_009:0475c02": "今世間曠野深山。聖道場地。皆阿羅漢所住持故。世",
    "X13n0286_009:0475c03": "間麤人所不能見。阿難。是十八天。獨行無交。未盡形",
    "X13n0286_009:0475c04": "累。自此以還。名為色界。",
    "X13n0286_009:0475c05": "[0475c05] 不復欲界受生。曰不還。亦名五淨居。習氣與現行",
    "X13n0286_009:0475c06": "皆滅。曰俱盡。苦亡則不居五趣。樂亡則不居三禪。",
    "X13n0286_009:0475c07": "非同分也。獨捨念清淨地。乃其同分可卜安居。希",
    "X13n0286_009:0475c08": "阿羅漢果。&#x9B2C;心。指苦樂交戰之心。此時內無能交",
    "X13n0286_009:0475c09": "之心。尚覺外有所交之地。至於機括獨行。則往來",
    "X13n0286_009:0475c10": "自由。研窮所交之地。了不可得。上專就心說。此兼",
    "X13n0286_009:0475c11": "指境說。二種依稀塵既不緣。根無所偶矣。塵象。指",
    "X13n0286_009:0475c12": "境界言。沉垢。指煩惱言。至此依稀十方國土。皎然",
    "X13n0286_009:0475c13": "清淨矣。陶鑄無礙者。鎔鍊諸惑。不作障&#x788D;。能起十",
    "X13n0286_009:0475c14": "四變化自在。如陶人範土。治人鑄金。隨心轉變也。",
    "X13n0286_009:0475c15": "至此依稀一切變現。不為煩惱矣。&#x7FA3;幾。即眾微也。",
    "X13n0286_009:0475c16": "小乘以色法為眾微和合所成。今研究眾微。窮諸",
    "X13n0286_009:0475c17": "色性。悉歸於空。從有色之邊際。入無色之邊際。所",
    "X13n0286_009:0475c18": "謂柝色明空也。前天修有漏凡定。此天修無漏聖",
    "X13n0286_009:0475c19": "定。粗細懸如。故但仰嘉名。不能見也。如今五句是",
    "X13n0286_009:0475c20": "喻。初禪二禪三禪各三天。四禪四天。復有五不還",
    "X13n0286_009:0475c21": "天。為十八天。純是禪定善想所感。無情欲。故云獨",
    "X13n0286_009:0475c22": "行無交。有色礙。故云未盡形累。總名色界。",
    "X13n0286_009:0475c23": "[0475c23] 復次阿難。從是有頂色邊際中。其間復有二種岐路。",
    "X13n0286_009:0475c24": "若於捨心。發明智慧。慧光圓通。便出塵界。成阿羅漢。",
    "X13n0286_009:0476a01": "入菩薩乘。如是一類。名為迴心大阿羅漢。",
    "X13n0286_009:0476a02": "[0476a02] 此標聖獨出也。究竟居色頂。故曰有頂。與無色&#x96A3;。",
    "X13n0286_009:0476a03": "故曰色邊際。三果根有利鈍。故於捨心。復分二路。",
    "X13n0286_009:0476a04": "其利根者。研窮色性。徹見真空。發無漏慧。慧光圓",
    "X13n0286_009:0476a05": "通。橫出無色。向大乘。不局天趣矣。",
    "X13n0286_009:0476a06": "[0476a06] 若在捨心。捨厭成就。覺身為礙。銷礙入空。如是一類。",
    "X13n0286_009:0476a07": "名為空處。諸礙既銷。無礙無滅。其中唯留阿賴耶識。",
    "X13n0286_009:0476a08": "全於末那半分微細。如是一類。名為識處。空色既亡。",
    "X13n0286_009:0476a09": "識心都滅。十方寂然。&#x9008;無攸往。如是一類。名無所有。",
    "X13n0286_009:0476a10": "處。識性不動。以滅窮研。於無盡中。發宣盡性。如存不",
    "X13n0286_009:0476a11": "存。若盡非盡。如是一類。名為非想非非想處。此等窮",
    "X13n0286_009:0476a12": "空。不盡空理。從不還天聖道窮者。如是一類。名不迴",
    "X13n0286_009:0476a13": "心鈍阿羅漢。若從無想諸外道天。窮空不歸。迷漏無",
    "X13n0286_009:0476a14": "聞。便入輪轉。",
    "X13n0286_009:0476a15": "[0476a15] 此下四天。不悟性色真空。而勤於銷礙也。厭患色",
    "X13n0286_009:0476a16": "如牢獄。心欲出離。覺有身為質礙。而不自在。即修",
    "X13n0286_009:0476a17": "空觀。而滅身歸無。名空處定。患厭&#x8657;空無邊。緣多",
    "X13n0286_009:0476a18": "則散。能破於定。諸礙即銷而無。則不依於色。無礙",
    "X13n0286_009:0476a19": "之無亦滅。則不依於空。賴耶。即第八識。末那。即第",
    "X13n0286_009:0476a20": "七識。全於末那。謂第七識全在也。全分之中。有半",
    "X13n0286_009:0476a21": "分漸漸微細。末那名恒審思量。起我法二執。此天",
    "X13n0286_009:0476a22": "以伏惑之力。故末那雖全。而見分思量之相。任運",
    "X13n0286_009:0476a23": "輕細。名識處定。識心。即半分末那。都滅者。憑深定",
    "X13n0286_009:0476a24": "力。伏其現行不行。&#x9008;無所有者。滅識定中所證境",
    "X13n0286_009:0476b01": "界。名無所有處定。識性不動。指第八湛不搖處。見",
    "X13n0286_009:0476b02": "此境界。即以滅盡之念。深加研窮。并滅無所有想。",
    "X13n0286_009:0476b03": "求至湛入合湛之境。於無盡中。發宣盡性。謂於本",
    "X13n0286_009:0476b04": "非寂滅之境。見為真寂滅性也。前七已銷。無明未",
    "X13n0286_009:0476b05": "破。故曰如存不存。若盡非盡。超過有無二想也。此",
    "X13n0286_009:0476b06": "等。指前四天人。初天窮色而歸空。次天窮空而歸",
    "X13n0286_009:0476b07": "識。三天窮識以歸無。四天窮無以歸盡。如此窮空。",
    "X13n0286_009:0476b08": "豈唯不達圓頓性色真空之旨。即人法二空之理。",
    "X13n0286_009:0476b09": "皆所不了。妄欲銷之空之。滅之盡之。豈知終不能",
    "X13n0286_009:0476b10": "銷空滅盡也。故自五不還天。窮空而入此天者。根",
    "X13n0286_009:0476b11": "本尚正。俟八萬劫滿。斷盡思惑而出三界。名鈍根",
    "X13n0286_009:0476b12": "羅漢。對前有頂之迴心者。故曰鈍也。從無想窮空",
    "X13n0286_009:0476b13": "而入此天者。根本原邪。以彼迷有漏天。作無為解。",
    "X13n0286_009:0476b14": "故八萬劫受報已滿。無所歸托。便入淪墜矣。",
    "X13n0286_009:0476b15": "[0476b15] 阿難。是諸天上各各天人。則是凡夫業果酬答。答盡",
    "X13n0286_009:0476b16": "入淪。彼之天王。即是菩薩遊三摩提。漸次增進。迴向",
    "X13n0286_009:0476b17": "聖倫所修行路。",
    "X13n0286_009:0476b18": "[0476b18] 通結三界天人天主。凡聖各別也。天人。即天之臣",
    "X13n0286_009:0476b19": "民。是凡夫攝。業果酬答者。因中修十善八定。而以",
    "X13n0286_009:0476b20": "六欲四禪酬之。故報盡入輪。天王即是菩薩等者。",
    "X13n0286_009:0476b21": "寄位進修。不落輪迴者也。此段當在無色界下○",
    "X13n0286_009:0476b22": "各天原非正修。然漸次增進。即是菩薩遊三摩提。",
    "X13n0286_009:0476b23": "自劣而向勝也。聲聞緣覺已得正果。然得少為足",
    "X13n0286_009:0476b24": "遂入識陰十種邪見之末。自勝而向劣也。",
    "X13n0286_009:0476c01": "[0476c01] 阿難。是四空天。身心滅盡。定性現前。無業果色。從此",
    "X13n0286_009:0476c02": "逮終。名無色界。",
    "X13n0286_009:0476c03": "[0476c03] 此結屬無色也。前二天。色空俱無。是身滅盡。後二",
    "X13n0286_009:0476c04": "天。伏識現行。是心滅盡。由身心俱滅。故定性現前",
    "X13n0286_009:0476c05": "也。無業果色者。非若欲色二界業報所感。根身器",
    "X13n0286_009:0476c06": "界。以有勝定。故隨化依正。自在受用。所謂定果色",
    "X13n0286_009:0476c07": "也。空處至非想。統名無色。",
    "X13n0286_009:0476c08": "[0476c08] 此皆不了妙覺明心。積妄發生。妄有三界。中間妄隨",
    "X13n0286_009:0476c09": "七趣沈溺。補特迦羅。各從其類。",
    "X13n0286_009:0476c10": "[0476c10] 此總結三界也。自六欲至非想。皆由不能了達本",
    "X13n0286_009:0476c11": "有妙覺明心。從迷積迷。妄生三界。諸天人隨業報",
    "X13n0286_009:0476c12": "盡。不免又隨七趣淪溺。不得休息。補特迦羅。此云",
    "X13n0286_009:0476c13": "數取趣。即中有身也。以能數數受生。取諸趣故。",
    "X13n0286_009:0476c14": "[0476c14] 復次阿難。是三界中。復有四種阿修羅類。若於鬼道。",
    "X13n0286_009:0476c15": "以護法力。乘通入空。此阿修羅。從卵而生。鬼趣所攝。",
    "X13n0286_009:0476c16": "若於天中。降德貶墜。其所卜居。&#x96A3;於日月。此阿修羅。",
    "X13n0286_009:0476c17": "從胎而出。人趣所攝。有修羅王。執持世界。力洞無畏。",
    "X13n0286_009:0476c18": "能與梵王。及天帝釋。四天爭權。此阿修羅。因變化有。",
    "X13n0286_009:0476c19": "天趣所攝。阿難。別有一分下劣修羅。生大海心。沉水",
    "X13n0286_009:0476c20": "穴口。旦遊&#x8657;空。暮歸水宿。此阿修羅。因濕氣有。畜生",
    "X13n0286_009:0476c21": "趣攝。",
    "X13n0286_009:0476c22": "[0476c22] 此明四種修羅也。言鬼道者。顯其前因。從鬼道發",
    "X13n0286_009:0476c23": "心也。如護戒護定。護經護&#x546A;等。皆名護法。謂從鬼",
    "X13n0286_009:0476c24": "道。藉護法力。而生此趣。能乘神通。而入居空界者。",
    "X13n0286_009:0477a01": "約其現果。是卵生。以卵從想生故。約其因。或是三",
    "X13n0286_009:0477a02": "夜叉。親往如來座下轉生者。當是鬼趣攝也。言天",
    "X13n0286_009:0477a03": "中者。指其前因。降德者。在天中有損德而下謫也。",
    "X13n0286_009:0477a04": "卜居&#x96A3;日月者。以不離人間。固是胎生。人趣所攝",
    "X13n0286_009:0477a05": "也。執持世界者。謂能驅役鬼神。興災興福。力洞無",
    "X13n0286_009:0477a06": "畏者。言其力量廣大。通貫天人。故心無怖畏。帝釋",
    "X13n0286_009:0477a07": "四天。常與&#x9B2C;戰。今言梵王亦爭者。或帝釋不勝。則",
    "X13n0286_009:0477a08": "梵王以下俱助力也。若力不能勝。則身入藕絲孔",
    "X13n0286_009:0477a09": "中。約可大可小。知是化生。力與天等。是天趣攝也。",
    "X13n0286_009:0477a10": "生海水心口者。經稱毗摩質多阿修羅王。以居海",
    "X13n0286_009:0477a11": "底。是濕生。以下劣故。是畜生攝。",
    "X13n0286_009:0477a12": "[0477a12] 阿難。如是地獄餓鬼畜生。人及神仙。天洎修羅。精研",
    "X13n0286_009:0477a13": "七趣。皆是昏沉諸有為相。妄想受生。妄想隨業。於妙",
    "X13n0286_009:0477a14": "圓明無作本心。皆如空華。元無所著。但一&#x8657;妄。更無",
    "X13n0286_009:0477a15": "根緒。阿難。此等眾生。不識本心。受此輪迴。經無量劫。",
    "X13n0286_009:0477a16": "不得真淨。皆由隨順殺盜婬故。反此三種。又則出生",
    "X13n0286_009:0477a17": "無殺盜婬。有名鬼倫。無名天趣。有無相傾。起輪迴性。",
    "X13n0286_009:0477a18": "若得妙發三摩提者。則妙常寂。有無二無。無二亦滅。",
    "X13n0286_009:0477a19": "尚無不殺不偷不婬。云何更隨殺盜婬事。阿難。不斷",
    "X13n0286_009:0477a20": "三業。各各有私。因各各私。眾私同分。非無定處。自妄",
    "X13n0286_009:0477a21": "發生。生妄無因。無可尋究。",
    "X13n0286_009:0477a22": "[0477a22] 精研者。升沉往復。百千萬迴。不知出要也。七趣皆",
    "X13n0286_009:0477a23": "由妄想。於圓妙中。了無根緒。故如空華。前問妙心",
    "X13n0286_009:0477a24": "&#x5FA7;圓。何有獄鬼人畜等道。此結示由殺盜婬三為",
    "X13n0286_009:0477b01": "根本。有是業。則墜為鬼倫。無是業。則升為天趣。七",
    "X13n0286_009:0477b02": "趣舉二通攝。因有而墜。因無而升。故有無相傾。起",
    "X13n0286_009:0477b03": "輪迴性。若得妙發真三摩提。則可免耳。二無者。有",
    "X13n0286_009:0477b04": "無俱無也。有無既無。亦無無有無之念。曰無二亦",
    "X13n0286_009:0477b05": "滅。此則不但超生死。更超小乘涅槃。上云皆由隨",
    "X13n0286_009:0477b06": "順殺盜婬故。已揭出受病元由。恐人疑云。天趣持",
    "X13n0286_009:0477b07": "此三戒。何以不免輪迴。故云此非持戒之過。乃以",
    "X13n0286_009:0477b08": "有漏心持戒之過也。無漏學中。纖塵不起。尚無持",
    "X13n0286_009:0477b09": "戒。何況毀戒。此正痛絕三業之語。不斷三句。言造",
    "X13n0286_009:0477b10": "業私而受報則有定處。原是自妄之所招感。既所",
    "X13n0286_009:0477b11": "生是妄。實無有因。故不可究其起處。",
    "X13n0286_009:0477b12": "[0477b12] 汝勗修行。欲得菩提。要除三惑。不盡三惑。縱得神通。",
    "X13n0286_009:0477b13": "皆是世間有為功用。習氣不滅。落於魔道。雖欲除妄。",
    "X13n0286_009:0477b14": "倍加&#x8657;偽。如來說為可哀憐者。汝妄自造。非菩提咎。",
    "X13n0286_009:0477b15": "作是說者。名為正說。若他說者。即魔王說。",
    "X13n0286_009:0477b16": "[0477b16] 三惡三善。總是業。不達此為繫縛之本。障智之端。",
    "X13n0286_009:0477b17": "名三惑。不但除有三。亦除無三。&#x8462;伏現行而不除",
    "X13n0286_009:0477b18": "種子。遇緣復起。終落魔道。倍加&#x8657;偽者。如各自謂",
    "X13n0286_009:0477b19": "得無上道。實皆假世智以妄研。乘神通而造業。違",
    "X13n0286_009:0477b20": "遠圓通。背涅槃城。故如來憫之。前問佛體真實。云",
    "X13n0286_009:0477b21": "何復有諸趣。故答云。汝妄自造。非佛體有咎。菩提。",
    "X13n0286_009:0477b22": "即佛體也。復警云。若使末世勸人離此三種者。即",
    "X13n0286_009:0477b23": "是佛說。若讚此三種為無礙者。即是魔說。映下五",
    "X13n0286_009:0477b24": "陰魔事。魔之惱人先破戒故。",
    "X13n0286_009:0477c01": "[0477c01] 即時如來將罷法座。於師子&#x7240;。攬七寶几。迴紫金山。",
    "X13n0286_009:0477c02": "再來&#x51ED;倚。普告大眾及阿難言。汝等有學緣覺聲聞。",
    "X13n0286_009:0477c03": "今日迴心趣大菩提無上妙覺。吾今已說真修行法。",
    "X13n0286_009:0477c04": "汝猶未識修奢摩他毗婆舍那。微細魔事。魔境現前。",
    "X13n0286_009:0477c05": "汝不能識。洗心非正。落於邪見。或汝陰魔。或復天魔。",
    "X13n0286_009:0477c06": "或著鬼神。或遭魑魅。心中不明。認賊為子。又復於中",
    "X13n0286_009:0477c07": "得少為足。如第四禪無聞比丘。妄言證聖。天報已畢。",
    "X13n0286_009:0477c08": "衰相現前。謗阿羅漢身遭後有。墮阿鼻獄。汝應諦聽。",
    "X13n0286_009:0477c09": "吾今為汝子細分別。阿難起立。并其會中同有學者。",
    "X13n0286_009:0477c10": "歡喜頂禮。伏聽慈誨。",
    "X13n0286_009:0477c11": "[0477c11] 真修行路。阿難等尚未親歷。不知途中艱阻。世尊",
    "X13n0286_009:0477c12": "是過來人。故將罷座。而迴身復留。指明途中所遇。",
    "X13n0286_009:0477c13": "令其自識。預備不虞。真修行法。即指反聞一門也。",
    "X13n0286_009:0477c14": "魔事最為微細。忽爾現前。能契合人心。不識其為",
    "X13n0286_009:0477c15": "邪為正。若胸中一毫未淨。彼即乘此一毫之隙。勾",
    "X13n0286_009:0477c16": "入邪見矣。陰魔。即色陰中初心自現。不從外來。天",
    "X13n0286_009:0477c17": "魔。鬼神。魑魅。皆受想二陰所現。若道眼不明。為彼",
    "X13n0286_009:0477c18": "所轉。遂認賊為子。立使家寶劫盡矣。心見二魔。皆",
    "X13n0286_009:0477c19": "行陰識陰中自心邪見。得少為足之過。如第下。舉",
    "X13n0286_009:0477c20": "一為例。無聞者。無多聞慧。但勤小行。得生四禪。便",
    "X13n0286_009:0477c21": "謂已證阿羅漢。及天報將畢。見有生處。遂謗佛妄",
    "X13n0286_009:0477c22": "說阿羅漢不受後有。因此墜墮。乃邪誤之咎也。",
    "X13n0286_009:0477c23": "[0477c23] 佛告阿難。及諸大眾。汝等當知有漏世界十二類生。",
    "X13n0286_009:0477c24": "本覺妙明。覺圓心體。與十方佛。無二無別。由汝妄想。",
    "X13n0286_009:0478a01": "迷理為咎。癡愛發生。生發&#x5FA7;迷。故有空性。化迷不息。",
    "X13n0286_009:0478a02": "有世界生。則此十方微塵國土非無漏者。皆是迷頑",
    "X13n0286_009:0478a03": "妄想安立。當知&#x8657;空生汝心內。猶如片雲點太清裏。",
    "X13n0286_009:0478a04": "況諸世界在&#x8657;空耶。汝等一人發真歸元。此十方空",
    "X13n0286_009:0478a05": "皆悉銷殞。云何空中所有國土而不振裂。",
    "X13n0286_009:0478a06": "[0478a06] 本覺湛然。纖塵不立。由迷妄有頑空。由頑空成漏",
    "X13n0286_009:0478a07": "界。為魔所依。斷迷妄而發真心。則&#x8657;空銷殞。而國",
    "X13n0286_009:0478a08": "土振裂。魔自無依。問古今發真者眾矣。而空界依",
    "X13n0286_009:0478a09": "然何也。答世界是眾生共業所感。眾生不可盡。世",
    "X13n0286_009:0478a10": "界不可盡。一人發真。但能銷殞一人世界。彼眾同",
    "X13n0286_009:0478a11": "分。暫雖震動。旋復凝結。若使同能發真。則山河器",
    "X13n0286_009:0478a12": "界。化成無上知覺。為淨妙佛土矣。",
    "X13n0286_009:0478a13": "[0478a13] 汝輩修禪。飾三摩地。十方菩薩。及諸無漏。大阿羅漢。",
    "X13n0286_009:0478a14": "心精通[泳-永+曶]。當處湛然。一切魔王。及與鬼神。諸凡夫天。",
    "X13n0286_009:0478a15": "見其宮殿無故崩裂。大地振坼。水陸飛騰。無不驚慴。",
    "X13n0286_009:0478a16": "凡夫昏暗。不覺遷訛。彼等咸得五種神通。唯除漏盡。",
    "X13n0286_009:0478a17": "戀此塵勞。如何令汝摧裂其處。是故鬼神及諸天魔。",
    "X13n0286_009:0478a18": "魍魎妖精。於三昧時。僉來惱汝。",
    "X13n0286_009:0478a19": "[0478a19] 飾。嚴護也。禪力相應。與佛菩薩。大阿羅漢。心精通",
    "X13n0286_009:0478a20": "[泳-永+曶]。將出魔界。故大地震動。魔宮為摧。魔戀塵勞。久",
    "X13n0286_009:0478a21": "依漏界。寧肯捐棄。故來惱害。水陸飛騰。指魔眾水",
    "X13n0286_009:0478a22": "居陸居者。遷訛。即震裂意。凡夫不知行人定力之",
    "X13n0286_009:0478a23": "遷訛。謬言地震。唯除漏盡者。六通中未證漏盡一",
    "X13n0286_009:0478a24": "通也。五通既具。知汝定力所為。決不相容。",
    "X13n0286_009:0478b01": "[0478b01] 然彼諸魔雖有大怒。彼塵勞內。汝妙覺中。如風吹光。",
    "X13n0286_009:0478b02": "如刀斷水。了不相觸。汝如沸湯。彼如堅&#x6C37;。煖氣漸&#x96A3;。",
    "X13n0286_009:0478b03": "不口銷殞。徒恃神力。但為其客。成就破亂。由汝心中",
    "X13n0286_009:0478b04": "五陰主人。主人若迷。客得其便。當處禪那。覺悟無惑。",
    "X13n0286_009:0478b05": "則彼魔事。無奈汝何。陰銷入明。則彼群邪。咸受幽氣。",
    "X13n0286_009:0478b06": "明能破暗。近自銷殞。如何敢留擾亂禪定。若不明悟。",
    "X13n0286_009:0478b07": "被陰所迷。則汝阿難必為魔子。成就魔人。如摩登伽。",
    "X13n0286_009:0478b08": "殊為眇劣。彼唯&#x546A;汝破佛律儀。八萬行中。祗毀一戒。",
    "X13n0286_009:0478b09": "心清淨故。尚未淪溺。此乃隳汝寶覺全身。如宰臣家。",
    "X13n0286_009:0478b10": "忽遭藉沒。宛轉零落。無可哀救。",
    "X13n0286_009:0478b11": "[0478b11] 此言悟則無咎迷則致亂也。成就三昧。破亂三昧。",
    "X13n0286_009:0478b12": "不在於客。悉由主人。主人。真心也。覺悟無惑者。一",
    "X13n0286_009:0478b13": "心不動。於彼善惡境界。不欣不怖。魔力雖強。不能",
    "X13n0286_009:0478b14": "動汝。由汝陰氣已銷。得大光明藏。彼則咸受幽氣。",
    "X13n0286_009:0478b15": "住於昏冥之鄉。彼若鄰近光明。幽氣自然銷殞。安",
    "X13n0286_009:0478b16": "敢擾汝之禪定。若被陰所迷。反墮彼類矣。宰臣藉",
    "X13n0286_009:0478b17": "沒。喻幾登寶位。而淪惡趣。",
    "X13n0286_009:0478b18": "[0478b18] 阿難當知汝坐道場。銷落諸念。其念若盡。則諸離念",
    "X13n0286_009:0478b19": "一切精明。動靜不移。憶忘如一。當住此處。入三摩提。",
    "X13n0286_009:0478b20": "如明目人處大幽暗。精性妙淨。心未發光。此則名為",
    "X13n0286_009:0478b21": "色陰區宇。若目明朗。十方洞開。無復幽黯。名色陰盡。",
    "X13n0286_009:0478b22": "是人則能超越劫濁。觀其所由。堅固妄想。以為其本。",
    "X13n0286_009:0478b23": "[0478b23] 坐道場。不必土壇鏡像。端坐其中。一切時。四威儀。",
    "X13n0286_009:0478b24": "反聞正定。便是。銷落諸念者。功深念盡。等&#x8657;空界",
    "X13n0286_009:0478c01": "也。一切精明者。常不昧也。靜時精明。動亦不移。忘",
    "X13n0286_009:0478c02": "時精明。憶亦如之。此禪那得力處。依之進趣。正定",
    "X13n0286_009:0478c03": "可入矣。明目處暗。狀其將開未開之境。精性妙淨。",
    "X13n0286_009:0478c04": "定心顯也。合明目之喻。心未發光。慧未生也。合處",
    "X13n0286_009:0478c05": "暗之喻。陰以覆蔽為義。區局真性。此色陰未破之",
    "X13n0286_009:0478c06": "相。若使心光發越。障礙皆通。即肉眼所見。十方洞",
    "X13n0286_009:0478c07": "開。而前之黑暗。皆化成光明。內徹五臟。外徹山河。",
    "X13n0286_009:0478c08": "天上人間。悉如指掌。此色陰已破之相。劫者時也。",
    "X13n0286_009:0478c09": "劫濁因色陰而有。色陰一破。則三際斷除。故能超",
    "X13n0286_009:0478c10": "越。堅固妄想。於外四大。堅執為心外實有。於內四",
    "X13n0286_009:0478c11": "大。堅執為心所住處。乃色陰根本。若不執著。色何",
    "X13n0286_009:0478c12": "由為陰乎。前決定義中。歷指重疊五濁。即今五陰",
    "X13n0286_009:0478c13": "也。次云如澄濁水。貯於淨器。即今銷除五陰也。但",
    "X13n0286_009:0478c14": "未及詳示。此處辨析魔事。&#x5374;亦了前公案。",
    "X13n0286_009:0478c15": "[0478c15] 阿難。當在此中精研妙明。四大不織。少選之間。身能",
    "X13n0286_009:0478c16": "出礙。此名精明流溢前境。斯但功用暫得如是。非為",
    "X13n0286_009:0478c17": "聖證。不作聖心。名善境界。若作聖解。即受&#x7FA3;邪。",
    "X13n0286_009:0478c18": "[0478c18] 此下十種。皆色陰將破未破之相。先明外徹。此中",
    "X13n0286_009:0478c19": "者。定中也。妙明即聞性。反聞精研。則四大&#x8657;融。如",
    "X13n0286_009:0478c20": "雲如影。不復密織堅實。故身能出礙。豁然透過墻",
    "X13n0286_009:0478c21": "壁。此特定力所逼。使精妙流溢。暫得前境&#x8657;融。隨",
    "X13n0286_009:0478c22": "得隨失。不同證果聖人。一得永得。若行人無見識。",
    "X13n0286_009:0478c23": "&#x8F19;起證聖之解。則魔得其便矣。",
    "X13n0286_009:0478c24": "[0478c24] 阿難。復以此心精研妙明。其身內徹。是人忽然於其",
    "X13n0286_009:0479a01": "身內。拾出蟯蛔。身相宛然。亦無傷毀。此名精明流溢",
    "X13n0286_009:0479a02": "形體。斯但精行暫得如是。非為聖證。不作聖心。名善",
    "X13n0286_009:0479a03": "境界。若作聖解。即受&#x7FA3;邪。",
    "X13n0286_009:0479a04": "[0479a04] 此明內徹。心光忽照。五臟開明。如揭&#x8462;覆。親見蟯",
    "X13n0286_009:0479a05": "蛔。以手拾出。身無傷毀。流溢同前。內融形體為異。",
    "X13n0286_009:0479a06": "[0479a06] 又以此心。內外精研。其時魂魄意志精神。除執受身。",
    "X13n0286_009:0479a07": "餘皆涉入。互為賓主。忽於空中聞說法聲。或聞十方",
    "X13n0286_009:0479a08": "同敷密義。此名精魄遞相離合。成就善種。暫得如是。",
    "X13n0286_009:0479a09": "非為聖證。不作聖心。名善境界。若作聖解。即受&#x7FA3;邪。",
    "X13n0286_009:0479a10": "[0479a10] 此明內外俱徹。魂藏於肝。魄藏於肺。意藏於脾。志",
    "X13n0286_009:0479a11": "藏於膽。精藏於腎。神藏於心。定力精研。四大既空。",
    "X13n0286_009:0479a12": "主無所依。流出於外。唯第八執受身。安然不遷。彼",
    "X13n0286_009:0479a13": "六交相涉入。一為主而五為賓也。離合者。離本位",
    "X13n0286_009:0479a14": "而合他位也。夙昔聞六根互用。熏成善種。故於定",
    "X13n0286_009:0479a15": "中偶一發露。非若聖人證入圓通。",
    "X13n0286_009:0479a16": "[0479a16] 又以此心澄露皎徹。內光發明。十方&#x5FA7;作閻浮檀色。",
    "X13n0286_009:0479a17": "一切種類。化為如來。於時忽見毗盧遮那。踞天光臺。",
    "X13n0286_009:0479a18": "千佛圍繞。百億國土。及與蓮華。俱時出現。此名心魂",
    "X13n0286_009:0479a19": "靈悟所染。心光研明。照諸世界。暫得如是。非為聖證。",
    "X13n0286_009:0479a20": "不作聖心。名善境界。若作聖解。即受&#x7FA3;邪。",
    "X13n0286_009:0479a21": "[0479a21] 此明現佛境界。淨穢二境。隨心所感。此心澄徹。靈",
    "X13n0286_009:0479a22": "悟濬發。佛境現前。無情&#x5FA7;成金界。有情盡作如來。",
    "X13n0286_009:0479a23": "靈悟所染者。先所熏染圓頓慧覺。眾生本來是佛。",
    "X13n0286_009:0479a24": "此之種子。因定激發。暫現殊勝。",
    "X13n0286_009:0479b01": "[0479b01] 又以此心精研妙明。觀察不停。抑按降伏。制止超越。",
    "X13n0286_009:0479b02": "於時忽然十方&#x8657;空成七寶色。或百寶色。同時&#x5FA7;滿。",
    "X13n0286_009:0479b03": "不相留礙。青黃赤白。各各純現。此名抑按功力逾分。",
    "X13n0286_009:0479b04": "暫得如是。非為聖證。不作聖心。名善境界。若作聖解。",
    "X13n0286_009:0479b05": "即受&#x7FA3;邪。",
    "X13n0286_009:0479b06": "[0479b06] 此明空成寶色。觀察者。審究妄心起處。抑按者。於",
    "X13n0286_009:0479b07": "起處遏捺之。降伏者。隨抑從順。制止者。恐後跳梁。",
    "X13n0286_009:0479b08": "更加防範。重重處分。超越過甚。故妙明逼極。煥散",
    "X13n0286_009:0479b09": "發現。致&#x8657;空成寶色也。&#x8657;空寶色即自己心光。",
    "X13n0286_009:0479b10": "[0479b10] 又以此心研究澄徹。精光不亂。忽於夜半。在暗室內。",
    "X13n0286_009:0479b11": "見種種物。不殊白晝。而暗室物。亦不除滅。此名心細",
    "X13n0286_009:0479b12": "密澄其見。所視洞幽。暫得如是。非為聖證。不作聖心。",
    "X13n0286_009:0479b13": "名善境界。若作聖解。即受&#x7FA3;邪。",
    "X13n0286_009:0479b14": "[0479b14] 此言暗中見物。心光密澄。物不能遁。暗物不除。言",
    "X13n0286_009:0479b15": "實境也。研究澄徹之功。暫時發露。非真得常光。",
    "X13n0286_009:0479b16": "[0479b16] 又以此心圓入&#x8657;融。四體忽然同於草木。火燒刀斫",
    "X13n0286_009:0479b17": "曾無所覺。又則火光不能燒爇。縱割其肉。猶如削木。",
    "X13n0286_009:0479b18": "此名塵併。排四大性。一向入純。暫得如是。非為聖證。",
    "X13n0286_009:0479b19": "不作聖心。名善境界。若作聖解。即受&#x7FA3;邪。",
    "X13n0286_009:0479b20": "[0479b20] 此身同草木也。定力&#x8657;融。則五塵併消。四大排遣。",
    "X13n0286_009:0479b21": "純覺遺身。故無傷觸。暫時發露。未得性色真空。",
    "X13n0286_009:0479b22": "[0479b22] 又以此心成就清淨。淨心功極。忽見大地十方山河。",
    "X13n0286_009:0479b23": "皆成佛國。具足七寶光明&#x5FA7;滿。又見恒沙諸佛如來。",
    "X13n0286_009:0479b24": "&#x5FA7;滿空界。樓殿華麗。下見地獄。上觀天宮。得無障礙。",
    "X13n0286_009:0479c01": "此名欣厭凝想日深。想久化成。非為聖證。不作聖心。",
    "X13n0286_009:0479c02": "名善境界。若作聖解。即受&#x7FA3;邪。",
    "X13n0286_009:0479c03": "[0479c03] 此&#x89A9;佛&#x89A9;界也。欣厭凝想。未入定前。欣淨厭穢。熏",
    "X13n0286_009:0479c04": "習成種。今反聞逼極。心光所灼。悉發現耳。雖說化",
    "X13n0286_009:0479c05": "成。亦非&#x8657;境。雖是實境。仍同幻化。",
    "X13n0286_009:0479c06": "[0479c06] 又以此心研究深遠。忽於中夜。遙見遠方市井街巷。",
    "X13n0286_009:0479c07": "親族眷屬。或聞其語。此名迫心。逼極飛出。故多隔見。",
    "X13n0286_009:0479c08": "非為聖證。不作聖心。名善境界。若作聖解。即受&#x7FA3;邪。",
    "X13n0286_009:0479c09": "[0479c09] 此遙見遙聞也。用心研究到深遠處。遂令心光逼",
    "X13n0286_009:0479c10": "極飛出。故障隔處皆能見聞。中夜。心境俱靜之時。",
    "X13n0286_009:0479c11": "此亦暫時光景。非實證無邊海剎。不隔毫端也。",
    "X13n0286_009:0479c12": "[0479c12] 又以此心研究精極。見善知識。形體變移。少選無端",
    "X13n0286_009:0479c13": "種種遷改。此名邪心含受魑魅。或遭天魔入其心腹。",
    "X13n0286_009:0479c14": "無端說法。通達妙義。非為聖證。不作聖心。魔事銷歇。",
    "X13n0286_009:0479c15": "若作聖解。即受&#x7FA3;邪。",
    "X13n0286_009:0479c16": "[0479c16] 上九境。皆定心逼極所發善境。非魔所為。要須作",
    "X13n0286_009:0479c17": "證。方成招魔之端。此是大定中。竭力窮研。到至精",
    "X13n0286_009:0479c18": "至極之地。與諸聖心精通&#x8117;。而色陰將破。故魔心",
    "X13n0286_009:0479c19": "震驚。魔擾於是發端。見善下。發其妄見也。見善知",
    "X13n0286_009:0479c20": "識者。行人靜中自見也。形體變遷者。變現佛菩薩",
    "X13n0286_009:0479c21": "天龍諸像也。邪心含受者。行人防心不密。領受妄",
    "X13n0286_009:0479c22": "境。故鬼物眩惑。現此&#x8657;影。非真實見聖也。或遭下。",
    "X13n0286_009:0479c23": "發其狂慧也。天魔入心者。魔入行人身中。持其心",
    "X13n0286_009:0479c24": "神也。說法達妙。指行人自說。魔力持之使然。非真",
    "X13n0286_009:0480a01": "實心開也。行人用功。自淺而深。魔魅肆擾。由微而",
    "X13n0286_009:0480a02": "著。此節與下受陰十境。皆暗中入心。令自發亂。至",
    "X13n0286_009:0480a03": "想陰中。方飛附旁人。顯然誑惑。",
    "X13n0286_009:0480a04": "[0480a04] 阿難。如是十種禪那現境。皆是色陰用心交互。故現",
    "X13n0286_009:0480a05": "斯事。眾生頑迷。不自忖量。逢此因緣。迷不自識。謂言",
    "X13n0286_009:0480a06": "登聖。大妄語成。墮無間獄。汝等當依如來滅後。於末",
    "X13n0286_009:0480a07": "法中。宣示斯義。無令天魔得其方便。保持覆護。成無",
    "X13n0286_009:0480a08": "上道。",
    "X13n0286_009:0480a09": "[0480a09] 交互者。禪觀心。與各陰妄想交戰。互為勝負也。如",
    "X13n0286_009:0480a10": "色中每一善境。乃觀力暫勝。故得心光發露。隨開",
    "X13n0286_009:0480a11": "隨閉。即是妄想復勝。此魔之所以乘間而入也。",
    "X13n0286_009:0480a12": "[0480a12] 阿難。彼善男子。修三摩提。奢摩他中。色陰盡者。見諸",
    "X13n0286_009:0480a13": "佛心。如明鏡中顯現其像。若有所得而未能用。猶如",
    "X13n0286_009:0480a14": "魘人。手足宛然。見聞不惑。心觸客邪而不能動。此則",
    "X13n0286_009:0480a15": "名為受陰區宇。若魘咎歇。其心離身。返觀其面。去住",
    "X13n0286_009:0480a16": "自由。無復留礙。名受陰盡。是人則能超越見濁。觀其",
    "X13n0286_009:0480a17": "所由。&#x8657;明妄想以為其本。",
    "X13n0286_009:0480a18": "[0480a18] 諸佛心。即我妙覺明心。色陰盡者。四大已銷。無復",
    "X13n0286_009:0480a19": "留礙。故心開而得見之。雖得親見本體。未能發自",
    "X13n0286_009:0480a20": "在用者。受陰未破也。受以領納為義。納境於心。能",
    "X13n0286_009:0480a21": "陰真空妙性。手足二句。喻若有所得。心觸二句。喻",
    "X13n0286_009:0480a22": "不得其用。魘咎歇。喻受陰盡也。心本不在身中。受",
    "X13n0286_009:0480a23": "陰妄為領納。受陰盡。則心能出礙。故能離身返觀。",
    "X13n0286_009:0480a24": "去住自在。與黃冠出陽神。相似而寔不同。彼有心",
    "X13n0286_009:0480b01": "求之。此無心得之。妄起見覺。汩亂湛性。名為見濁。",
    "X13n0286_009:0480b02": "即受陰之體。盡則超之矣。因違順之幻境。生損益",
    "X13n0286_009:0480b03": "之妄受。受陰無體。&#x8657;有所明。故名&#x8657;明妄想。",
    "X13n0286_009:0480b04": "[0480b04] 阿難。彼善男子。當在此中得大光耀。其心發明。內抑",
    "X13n0286_009:0480b05": "過分。忽於其處。發無窮悲。如是乃至觀見蚊&#x8771;。猶如",
    "X13n0286_009:0480b06": "赤子。心生憐愍。不覺流淚。此名功用抑摧過越。悟則",
    "X13n0286_009:0480b07": "無咎。非為聖證。覺了不迷。久自銷歇。若作聖解。則有",
    "X13n0286_009:0480b08": "悲魔入其心腑。見人則悲。啼泣無限。失於正受。當從",
    "X13n0286_009:0480b09": "淪墜。",
    "X13n0286_009:0480b10": "[0480b10] 此抑己生悲也。既破色陰。無復幽黯。故得大光耀。",
    "X13n0286_009:0480b11": "知受陰為咎。故內自抑伏而破之。抑伏太過。失於",
    "X13n0286_009:0480b12": "柔慈。故多悲愍。以致悲魔附焉。",
    "X13n0286_009:0480b13": "[0480b13] 阿難。又彼定中諸善男子。見色陰銷。受陰明白。勝相",
    "X13n0286_009:0480b14": "現前。感激過分。忽於其中生無限勇。其心猛利。志齊",
    "X13n0286_009:0480b15": "諸佛。謂三僧祇。一念能越。此名功用陵率過越。悟則",
    "X13n0286_009:0480b16": "無咎。非為聖證。覺了不迷。久自銷歇。若作聖解。則有",
    "X13n0286_009:0480b17": "狂魔入其心腑。見人則誇。我慢無比。其心乃至上不",
    "X13n0286_009:0480b18": "見佛。下不見人。失於正受。當從淪墜。",
    "X13n0286_009:0480b19": "[0480b19] 此揚己如佛也。勝相現前者。色陰盡。而見諸佛心",
    "X13n0286_009:0480b20": "也。感激過分者。向聞即心是佛。未曾親見。今始見",
    "X13n0286_009:0480b21": "本來佛性。故奮發大勇。自謂不歷僧祇。立地成佛。",
    "X13n0286_009:0480b22": "不知理雖頓悟。事要漸除。此由陵蔑輕率。越分自",
    "X13n0286_009:0480b23": "僭。故作斯語。若自反知非。復歸無咎。若迷而不反。",
    "X13n0286_009:0480b24": "則有狂魔入心。生大我慢。上無諸佛。下無眾生。自",
    "X13n0286_009:0480c01": "謂惟我獨尊。其失正受。淪墜無疑。",
    "X13n0286_009:0480c02": "[0480c02] 又彼定中諸善男子。見色陰銷。受陰明白。前無新證。",
    "X13n0286_009:0480c03": "歸失故居。智力衰微。入中隳地。&#x9008;無所見。心中忽然",
    "X13n0286_009:0480c04": "生大枯渴。於一切時沉憶不散。將此以為勤精進相。",
    "X13n0286_009:0480c05": "此名修心無慧自失。悟則無咎。非為聖證。若作聖解。",
    "X13n0286_009:0480c06": "則有憶魔入其心腑。旦夕撮心。懸在一處。失於正受。",
    "X13n0286_009:0480c07": "當從淪墜。",
    "X13n0286_009:0480c08": "[0480c08] 此無慧沉憶也。前無新證者。受陰未破也。退失故",
    "X13n0286_009:0480c09": "居者。色陰已破也。當以慧力照破受陰本空。自可",
    "X13n0286_009:0480c10": "證入。若智力衰微。則墜在兩楹。無所依倚。入中隳",
    "X13n0286_009:0480c11": "地。則前後皆迷。&#x9008;無所見矣。由無慧水灌溉。故忽",
    "X13n0286_009:0480c12": "生枯渴。由前後雙脫。進退無地。故時刻沉憶。不敢",
    "X13n0286_009:0480c13": "走作。復將沉憶不散以為勤精進相。而欲破受陰。",
    "X13n0286_009:0480c14": "不亦過乎。此名無慧而自失也。若知非速改。即得",
    "X13n0286_009:0480c15": "無咎。若以沉憶不散為聖證。則憶魔乘間而入。日",
    "X13n0286_009:0480c16": "夜撮心懸掛一處。失正受而從淪墜矣。",
    "X13n0286_009:0480c17": "[0480c17] 又彼定中諸善男子。見色陰銷。受陰明白。慧力過定。",
    "X13n0286_009:0480c18": "失於猛利。以諸勝性懷於心中。自心已疑是盧舍那。",
    "X13n0286_009:0480c19": "得少為足。此名用心亡失恒審。溺於知見。悟則無咎。",
    "X13n0286_009:0480c20": "非為聖證。若作聖解。則有下劣易知足魔入其心腑。",
    "X13n0286_009:0480c21": "見人自言我得無上第一義諦。失於正受。當從淪墜。",
    "X13n0286_009:0480c22": "[0480c22] 此慧偏發狂也。色盡受明。定之勝性。忘懷可也。乃",
    "X13n0286_009:0480c23": "得少為足。自疑為佛。致下劣易足之魔附焉。前謂",
    "X13n0286_009:0480c24": "佛可速成。念越多劫修之無難。此見自性即是。不",
    "X13n0286_009:0481a01": "假修證。過更甚矣。問宗門本來是佛。不待修證何",
    "X13n0286_009:0481a02": "耶。答為人唯執修成。孤負己靈。抑揚之耳。竿頭進",
    "X13n0286_009:0481a03": "步。何&#x751E;恃己靈撥修證哉。",
    "X13n0286_009:0481a04": "[0481a04] 又彼定中諸善男子。見色陰銷。受陰明白。新證未獲。",
    "X13n0286_009:0481a05": "故心已亡。歷覽二際。自生艱險。於心忽然生無盡憂。",
    "X13n0286_009:0481a06": "如坐鐵&#x7240;。如飲毒藥。心不欲活。常求於人令害其命。",
    "X13n0286_009:0481a07": "早取解脫。此各修行失於方便。悟則無咎。非為聖證。",
    "X13n0286_009:0481a08": "若作聖解。則有一分常憂愁魔。入其心腑。手執刀劍。",
    "X13n0286_009:0481a09": "自割其肉。欣其捨壽。或常憂愁。走入山林。不耐見人。",
    "X13n0286_009:0481a10": "失於正受。當從淪墜。",
    "X13n0286_009:0481a11": "[0481a11] 此覺險思憂也。歷覽二際者。觀色受二邊際也。心",
    "X13n0286_009:0481a12": "生艱險。慮遭退失也。本是勤修。警懼太甚。無智慧",
    "X13n0286_009:0481a13": "方便以自解。遂致患害。",
    "X13n0286_009:0481a14": "[0481a14] 又彼定中諸善男子。見色陰銷。受陰明白。處清淨中。",
    "X13n0286_009:0481a15": "心安隱後。忽然自有無限喜生。心中歡悅。不能自止。",
    "X13n0286_009:0481a16": "此名輕安無慧自禁。悟則無咎。非為聖證。若作聖解。",
    "X13n0286_009:0481a17": "則有一分好喜樂魔。入其心腑。見人則笑。於衢路傍。",
    "X13n0286_009:0481a18": "自歌自舞。自謂已得無礙解脫。失於正受。當從淪墜。",
    "X13n0286_009:0481a19": "[0481a19] 此覺安多喜也。此名無慧自禁而生。若以慧眼觀",
    "X13n0286_009:0481a20": "察。何足深喜。則喜風自息。仍歸無咎。",
    "X13n0286_009:0481a21": "[0481a21] 又彼定中諸善男子。見色陰銷。受陰明白。自謂已足。",
    "X13n0286_009:0481a22": "忽有無端大我慢起。如是乃至慢與過慢。及慢過慢。",
    "X13n0286_009:0481a23": "或增上慢。或卑劣慢。一時俱發。心中尚輕十方如來。",
    "X13n0286_009:0481a24": "何況下位聲聞緣覺。此名見勝。無慧自救。悟則無咎。",
    "X13n0286_009:0481b01": "非為聖證。若作聖解。則有一分大我慢魔。入其心腑。",
    "X13n0286_009:0481b02": "不禮塔廟。摧毀經像。謂檀越言。此是金銅。或是土木。",
    "X13n0286_009:0481b03": "經是樹葉。或是[疊*毛]華。肉身真常。不自恭敬。&#x5374;崇土木。",
    "X13n0286_009:0481b04": "實為顛倒。其深信者。從其毀碎。埋棄地中。疑誤眾生。",
    "X13n0286_009:0481b05": "入無間獄。失於正受。當從淪墜。",
    "X13n0286_009:0481b06": "[0481b06] 此見勝生慢也。慢有七。恃己陵他名我慢。同德相",
    "X13n0286_009:0481b07": "傲名慢。於同中爭勝。名過慢。於勝爭勝。名慢過慢。",
    "X13n0286_009:0481b08": "未得謂得。名增上慢。以劣自甘。名卑劣慢。經缺邪",
    "X13n0286_009:0481b09": "慢。不禮塔廟。是我慢。亦為七慢之總。勝者。因見殊",
    "X13n0286_009:0481b10": "勝。勝氣所使也。有慧則悟平等。不見一眾生可慢。",
    "X13n0286_009:0481b11": "敢慢諸聖哉。問臨濟不禮祖塔。丹霞燒木佛。巖頭",
    "X13n0286_009:0481b12": "說祖師言句是破草鞋。非大我慢乎。答此為執外",
    "X13n0286_009:0481b13": "求而不達自心。執言教而不肯進修。故假此激之。",
    "X13n0286_009:0481b14": "一片慈心也。若使稍有慢心。質之於經。當入阿鼻。",
    "X13n0286_009:0481b15": "[0481b15] 又彼定中諸善男子。見色陰銷。受陰明白。於精明中。",
    "X13n0286_009:0481b16": "圓悟精理。得大隨順。其心忽生無量輕安。已言成聖。",
    "X13n0286_009:0481b17": "得大自在。此名因慧獲諸輕清。悟則無咎。非為聖證。",
    "X13n0286_009:0481b18": "若作聖解。則有一分好輕清魔。入其心腑。自謂滿足。",
    "X13n0286_009:0481b19": "更不求進。此等多作無聞比丘。疑誤眾生。墮阿鼻獄。",
    "X13n0286_009:0481b20": "失於正受。當從淪墜。",
    "X13n0286_009:0481b21": "[0481b21] 此慧安自足也。以色銷為精明。以精明為圓悟。遂",
    "X13n0286_009:0481b22": "謂得大隨順。輕安自在。得少為足。無聞之儔也。比",
    "X13n0286_009:0481b23": "上過似輕。但自足不進。非更慢他。",
    "X13n0286_009:0481b24": "[0481b24] 又彼定中諸善男子。見色陰銷。受陰明白。於明悟中。",
    "X13n0286_009:0481c01": "得&#x8657;明性。其中忽然歸向永滅。撥無因果。一向入空。",
    "X13n0286_009:0481c02": "空心現前。乃至心生長斷滅解。悟則無咎。非為聖證。",
    "X13n0286_009:0481c03": "若作聖解。則有空魔入其心腑。乃謗持戒。名為小乘。",
    "X13n0286_009:0481c04": "菩薩悟空。有何持犯。其人常於信心檀越飲酒噉肉。",
    "X13n0286_009:0481c05": "廣行婬穢。因魔力故。攝其前人。不生疑謗。鬼心久入。",
    "X13n0286_009:0481c06": "或食屎尿與酒肉等。一種俱空。破佛律儀。誤入人罪。",
    "X13n0286_009:0481c07": "失於正受。當從淪墜。",
    "X13n0286_009:0481c08": "[0481c08] 此著空毀戒也。前圓悟。此明悟。特受陰中之悟耳。",
    "X13n0286_009:0481c09": "因得&#x8657;明。誤執斷空。成諸邪咎。此空魔也。近有說",
    "X13n0286_009:0481c10": "大&#x8657;空為本性。一切佛事皆著相。一切俗事為無",
    "X13n0286_009:0481c11": "礙者。即此類。自誤誤人。不可勝紀。急宜聞經悔悟。",
    "X13n0286_009:0481c12": "[0481c12] 又彼定中諸善男子。見色陰銷。受陰明白。味其&#x8657;明。",
    "X13n0286_009:0481c13": "深入心骨。其心忽有無限愛生。愛極發狂。便為貪欲。",
    "X13n0286_009:0481c14": "此名定境安順入心。無慧自持。誤入諸欲。悟則無咎。",
    "X13n0286_009:0481c15": "非為聖證。若作聖解。則有欲魔入其心腑。一向說欲",
    "X13n0286_009:0481c16": "為菩提道。化諸白衣平等行欲。其行婬者。名持法子。",
    "X13n0286_009:0481c17": "神鬼力故。於末世中。攝其凡愚。其數至百。如是乃至",
    "X13n0286_009:0481c18": "一百二百。或五六百。多滿千萬。魔心生厭。離其身體。",
    "X13n0286_009:0481c19": "威德既無。陷於王難。疑誤眾生。入無間獄。失於正受。",
    "X13n0286_009:0481c20": "當從淪墜。",
    "X13n0286_009:0481c21": "[0481c21] 此著有行婬也。愛因順起。空境順心。邪愛成咎。&#x8462;",
    "X13n0286_009:0481c22": "禪定中。自有妙觸輕安之境。隨順入心。當用慧觀",
    "X13n0286_009:0481c23": "察。一切不受。方為正受。耽著不捨。引起婬欲魔。",
    "X13n0286_009:0481c24": "[0481c24] 阿難。如是十種禪那現境。皆是受陰用心交互。故現",
    "X13n0286_009:0482a01": "斯事。眾生頑迷。不自忖量。逢此因緣。迷不自識。謂言",
    "X13n0286_009:0482a02": "登聖。大妄語成。墮無間獄。汝等亦當將如來語。於我",
    "X13n0286_009:0482a03": "滅後。傳示末法。&#x5FA7;令眾生開悟斯義。無令天魔得其",
    "X13n0286_009:0482a04": "方便。保持覆護。成無上道。",
    "X13n0286_009:0482a05": "[0482a05] 此十種魔事已成。非前十為引發之端。然但暗入",
    "X13n0286_009:0482a06": "人心。令其不覺自顛。不同後十就人惱亂陷害。",
    "X13n0286_009:0482a07": "[0482a07] 阿難。彼善男子。修三摩提。受陰盡者。雖未漏盡。心離",
    "X13n0286_009:0482a08": "其形。如鳥出籠。已能成就。從是凡身。上歷菩薩六十",
    "X13n0286_009:0482a09": "聖位。得意生身。隨往無礙。譬如有人。熟寐寱言。是人",
    "X13n0286_009:0482a10": "雖則無別所知。其言已成音韻倫次。令不寐者咸悟",
    "X13n0286_009:0482a11": "其語。此則名為想陰區宇。若動念盡。浮想銷除。於覺",
    "X13n0286_009:0482a12": "明心如去塵垢。一倫生死。首尾圓照。名想陰盡。是人",
    "X13n0286_009:0482a13": "則能超煩惱濁。觀其所由。融通妄想以為其本。",
    "X13n0286_009:0482a14": "[0482a14] 真心周&#x5FA7;。本不局身。非局而局。受陰之為也。受陰",
    "X13n0286_009:0482a15": "一盡。從凡身歷聖位。隨意現身矣。想者。心慮浮相。",
    "X13n0286_009:0482a16": "能覆妙明而障聖道。故有熟寐寱言之喻。音韻倫",
    "X13n0286_009:0482a17": "次。喻有聖位分也。不寐者咸悟其語。喻證聖之人。",
    "X13n0286_009:0482a18": "知其有聖位分也。然以想陰尚在。未能即證聖位。",
    "X13n0286_009:0482a19": "三漸次。乾慧。十信。十住。十行。十向。四加。十地。等妙。",
    "X13n0286_009:0482a20": "通六十位。雖有賢有聖。總是聖位之塗路。故均稱",
    "X13n0286_009:0482a21": "聖位。覺明如鏡。浮想如塵。塵銷鏡朗。想盡心明。倫。",
    "X13n0286_009:0482a22": "類也。三界異生。雖分十二。而生死大同。故曰一倫。",
    "X13n0286_009:0482a23": "首尾即始終。生死各有始終。想盡則無生死。故曰",
    "X13n0286_009:0482a24": "首尾圓照。煩惱因想而生。想盡則超之。想能融變。",
    "X13n0286_009:0482b01": "使心隨境。使境隨心。故名融通妄想。",
    "X13n0286_009:0482b02": "[0482b02] 阿難。彼善男子受陰&#x8657;妙。不遭邪慮。圓定發明。三摩",
    "X13n0286_009:0482b03": "地中。心愛圓明。銳其精思。貪求善幻。爾時天魔候得",
    "X13n0286_009:0482b04": "其便。飛精附人。口說經法。其人不覺是其魔著。自言",
    "X13n0286_009:0482b05": "謂得無上涅槃。來彼求巧善男子處。敷座說法。其形",
    "X13n0286_009:0482b06": "斯須或作比丘。令彼人見。或為帝釋。或為婦女。或比",
    "X13n0286_009:0482b07": "丘尼。或寢暗室。身有光明。是人愚迷。惑為菩薩。信其",
    "X13n0286_009:0482b08": "教化。搖蕩其心。破佛律儀。潛行貪欲。口中好言災祥",
    "X13n0286_009:0482b09": "變異。或言如來某處出世。或言劫火。或說刀兵。恐怖",
    "X13n0286_009:0482b10": "於人。令其家資無故耗散。此名&#x6060;鬼。年老成魔。惱亂",
    "X13n0286_009:0482b11": "是人。厭足心生。去彼人體。弟子與師俱陷王難。汝當",
    "X13n0286_009:0482b12": "先覺。不入輪迴。迷惑不知。墮無間獄。",
    "X13n0286_009:0482b13": "[0482b13] 此貪求善巧也。受陰&#x8657;妙者。謂能離身反觀。作用",
    "X13n0286_009:0482b14": "自在也。不遭邪慮者。不為十境惑動也。圓定發明",
    "X13n0286_009:0482b15": "者。由受陰一破。見惑已銷。於諸前塵。不起分別。成",
    "X13n0286_009:0482b16": "一精明也。心愛圓明者。心生愛樂。欲令妄想盡。而",
    "X13n0286_009:0482b17": "覺心圓明。無不了知。善巧方便。無不成就。將欲度",
    "X13n0286_009:0482b18": "生以行教化。故發憤銳思。而貪求善巧。只此一貪。",
    "X13n0286_009:0482b19": "便是動魔之本。天魔乘一念之隙。飛精附人。說法",
    "X13n0286_009:0482b20": "以惑之。受盡之人。邪魔不能入其心腑。故遣精靈",
    "X13n0286_009:0482b21": "附旁人以煽惑。令其自壞定心。此人不知為魔著",
    "X13n0286_009:0482b22": "身。故因說經法。自謂得證涅槃。向求巧人前。投其",
    "X13n0286_009:0482b23": "所好。說法變形。作諸善巧。蠱惑其念。是求巧人。傾",
    "X13n0286_009:0482b24": "心受教。於是昔日之定心。今已搖蕩。昔日之律儀。",
    "X13n0286_009:0482c01": "今已破壞。墮其術中。不能出矣。好言災祥等者。是",
    "X13n0286_009:0482c02": "指魔附之人。發言詭異。惑亂人心。此名下。指名示",
    "X13n0286_009:0482c03": "害。&#x6060;鬼。是貪習遇物成形。至老方為魔使。厭足心",
    "X13n0286_009:0482c04": "生。去彼人體者。謂久之魔鬼生厭。去彼所附人之",
    "X13n0286_009:0482c05": "體。弟子。即求巧之人。師。即說法之師。先覺者。謂凡",
    "X13n0286_009:0482c06": "有毀戒誘婬者。便知是魔。不隨彼轉。",
    "X13n0286_009:0482c07": "[0482c07] 阿難。又善男子受陰&#x8657;妙。不遭邪慮。圓定發明。三摩",
    "X13n0286_009:0482c08": "地中。心愛游蕩。飛其精思。貪求經歷。爾時天魔候得",
    "X13n0286_009:0482c09": "其便。飛精附人。口說經法。其人亦不覺知魔著。亦言",
    "X13n0286_009:0482c10": "自得無上涅槃。來彼求遊善男子處。敷座說法。自形",
    "X13n0286_009:0482c11": "無變。其聽法者。忽自見身坐寶蓮華。全體化成紫金",
    "X13n0286_009:0482c12": "光聚。一眾聽人。各各如是。得未曾有。是人愚迷。惑為",
    "X13n0286_009:0482c13": "菩薩。婬逸其心。破佛律儀。潛行貪欲。口中好言諸佛",
    "X13n0286_009:0482c14": "應世。某處某人。當是某佛。化身來此。某人即是某菩",
    "X13n0286_009:0482c15": "薩等。來化人間。其人見故。心生傾渴。邪見密興。種智",
    "X13n0286_009:0482c16": "銷滅。此名魃鬼。年老成魔。惱亂是人。厭足心生。去彼",
    "X13n0286_009:0482c17": "人體。弟子與師俱陷王難。汝當先覺。不入輪迴。迷惑",
    "X13n0286_009:0482c18": "不知。墮無間獄。",
    "X13n0286_009:0482c19": "[0482c19] 此貪求經歷也。無邊剎海。不隔毫端。果熟因圓。自",
    "X13n0286_009:0482c20": "然發現。若一貪求。天魔即遣精靈附人。不自變形",
    "X13n0286_009:0482c21": "而變他形。現生成佛者。由彼貪求經歷佛土。故現",
    "X13n0286_009:0482c22": "佛國以投其好也。是人。指行人也。婬逸其心。化定",
    "X13n0286_009:0482c23": "心而縱蕩不拘也。魔口所出。皆指目前是佛土者。",
    "X13n0286_009:0482c24": "以彼好遊蕩。故以此誘之。既見諸佛。復聞其說。故",
    "X13n0286_009:0483a01": "傾心渴仰。捨己從他也。魃鬼。是婬習遇風成形之",
    "X13n0286_009:0483a02": "鬼物。今為魔使也。",
    "X13n0286_009:0483a03": "[0483a03] 又善男子受陰&#x8657;妙。不遭邪慮。圓定發明。三摩地中。",
    "X13n0286_009:0483a04": "心愛&#x7DDC;[泳-永+曶]。澄其精思。貪求契合。爾時天鬼候得其便。",
    "X13n0286_009:0483a05": "飛精附人。口說經法。其人實不覺知魔著。亦言自得",
    "X13n0286_009:0483a06": "無上涅槃。來彼求合善男子處。敷座說法。其形及彼",
    "X13n0286_009:0483a07": "聽法之人。外無遷變。令其聽者。未聞法前。心自開悟。",
    "X13n0286_009:0483a08": "念念移易。或得宿命。或有他心。或見地獄。或知人間",
    "X13n0286_009:0483a09": "好惡諸事。或口說偈。或自誦經。各各歡娛。得未曾有。",
    "X13n0286_009:0483a10": "是人愚迷。惑為菩薩。綿愛其心。破佛律儀。潛行貪欲。",
    "X13n0286_009:0483a11": "口中好言佛有大小。某佛先佛。某佛後佛。其中亦有",
    "X13n0286_009:0483a12": "真佛假佛。男佛女佛。菩薩亦然。其人見故。洗滌本心。",
    "X13n0286_009:0483a13": "易入邪悟。此名魅鬼。年老成魔。惱亂是人。厭足心生。",
    "X13n0286_009:0483a14": "去彼人體。弟子與師俱陷王難。汝當先覺。不入輪迴。",
    "X13n0286_009:0483a15": "迷惑不知。墮無間獄。",
    "X13n0286_009:0483a16": "[0483a16] 此貪求契合也。綿。密也。[泳-永+曶]。合也。以此心上契諸佛。",
    "X13n0286_009:0483a17": "下合眾生也。功夫到寂滅現前時。自然上同下合。",
    "X13n0286_009:0483a18": "不必貪求。由行人有貪契之心。故魔亦現默契之",
    "X13n0286_009:0483a19": "事。念念移易者。謂心開之人。念念不同。如下所云",
    "X13n0286_009:0483a20": "也。或得宿命者。是己尋常不知者。今忽知也。或得",
    "X13n0286_009:0483a21": "他心者。是彼尋常所念者。今亦知其所念也。乃至",
    "X13n0286_009:0483a22": "說偈誦經。皆是現密契之事。以惑其心也。綿愛其",
    "X13n0286_009:0483a23": "心者。行人被惑。亦密愛之。欲遂其心之所求也。而",
    "X13n0286_009:0483a24": "魔口復以妖言竦動。行人既見密契之人。又聞妖",
    "X13n0286_009:0483b01": "異之語。由是將昔日正定之心。洗滌無餘。轉入邪",
    "X13n0286_009:0483b02": "知邪解矣。魅鬼。是誑習遇畜成形之鬼。",
    "X13n0286_009:0483b03": "[0483b03] 又善男子受陰&#x8657;妙。不遭邪慮。圓定發明。三摩地中。",
    "X13n0286_009:0483b04": "心愛根本。窮覽物化。性之終始。精爽其心。貪求辨析。",
    "X13n0286_009:0483b05": "爾時天魔候得其便。飛精附人。口說經法。其人先不",
    "X13n0286_009:0483b06": "覺知魔著。亦言自得無上涅槃。來彼求元善男子處。",
    "X13n0286_009:0483b07": "敷座說法。身有威神。摧伏求者。令其座下雖未聞法。",
    "X13n0286_009:0483b08": "自然心伏。是諸人等。將佛涅槃菩提法身。即是現前",
    "X13n0286_009:0483b09": "我肉身上。父父子子。遞代相生。即是法身常住不絕。",
    "X13n0286_009:0483b10": "都指現在即為佛國。無別淨居及金色相。其人信受。",
    "X13n0286_009:0483b11": "忘失先心。身命歸依。得未曾有。是等愚迷。惑為菩薩。",
    "X13n0286_009:0483b12": "推究其心。破佛律儀。潛行貪欲。口中好言眼耳鼻舌。",
    "X13n0286_009:0483b13": "皆為淨土。男女二根。即是菩提涅槃真處。彼無知者。",
    "X13n0286_009:0483b14": "信是穢言。此名蠱毒魘勝惡鬼。年老成魔。惱亂是人。",
    "X13n0286_009:0483b15": "厭足心生。去彼人體。弟子與師俱陷王難。汝當先覺。",
    "X13n0286_009:0483b16": "不入輪迴。迷惑不知。墮無間獄。",
    "X13n0286_009:0483b17": "[0483b17] 此貪求辨析也。愛根本者。求萬物之本也。欲使物",
    "X13n0286_009:0483b18": "化一一洞徹根柢。毫無疑滯。使心豁神爽。故貪求",
    "X13n0286_009:0483b19": "辨析。由此一念。即是招魔之端。故魔乘間而入也。",
    "X13n0286_009:0483b20": "身有威神摧伏求者。以魔力攝服人心也。諸人領",
    "X13n0286_009:0483b21": "魔法以遞相開化。蠱惑人心者也。由行人貪求化",
    "X13n0286_009:0483b22": "元。故指目前斷滅者為常住本。穢汙者為清淨根。",
    "X13n0286_009:0483b23": "以投其欲。行人既信受其言。遂將辨析之心。一一",
    "X13n0286_009:0483b24": "棄去。即信目前父父子子。遞代相生者。為物化本。",
    "X13n0286_009:0483c01": "日將魔心魔語。推究以為至理。遂入其黨。彼魔精",
    "X13n0286_009:0483c02": "者。既令魔黨宣穢言以煽惑。己復出穢言以印證。",
    "X13n0286_009:0483c03": "安有不被惑者哉。蠱鬼。即恨習遇蟲成形者也。",
    "X13n0286_009:0483c04": "[0483c04] 又善男予受陰&#x8657;妙。不遭邪慮。圓定發明。三摩地中。",
    "X13n0286_009:0483c05": "心愛懸應。周流精研。貪求冥感。爾時天魔候得其便。",
    "X13n0286_009:0483c06": "飛精附人。口說經法。其人元不覺知魔著。亦言自得",
    "X13n0286_009:0483c07": "無上涅槃。來彼求應善男子處。敷座說法。能令聽眾",
    "X13n0286_009:0483c08": "暫見其身如百千歲。心生愛染。不能捨離。身為奴僕。",
    "X13n0286_009:0483c09": "四事供養。不覺疲勞。各各令其座下人心。知是先師。",
    "X13n0286_009:0483c10": "本善知識。別生法愛。黏如膠漆。得未曾有。是人愚迷。",
    "X13n0286_009:0483c11": "惑為菩薩。親近其心。破佛律儀。潛行貪欲。口中好言",
    "X13n0286_009:0483c12": "我於前世。於某生中。先度某人。當時是我妻妾兄弟。",
    "X13n0286_009:0483c13": "今來相度。與汝相隨。歸某世界。供養某佛。或言別有",
    "X13n0286_009:0483c14": "大光明天。佛於中住。一切如來所休居地。彼無知者。",
    "X13n0286_009:0483c15": "信是&#x8657;誑。遺失本心。此名厲鬼。年老成魔。惱亂是人。",
    "X13n0286_009:0483c16": "厭足心生。去彼人體。弟子與師俱陷王難。汝當先覺。",
    "X13n0286_009:0483c17": "不入輪迴。迷惑不知。墮無間獄。",
    "X13n0286_009:0483c18": "[0483c18] 此貪求感應也。愛懸應。求冥感者。欲以定心求諸",
    "X13n0286_009:0483c19": "佛之感應也。感應之道。如水清月現。豈可以意求。",
    "X13n0286_009:0483c20": "一有此心。遂有邪魔乘間而應之矣。暫見其身如",
    "X13n0286_009:0483c21": "百千歲者。魔現老人之相也。因見其年老。令座中",
    "X13n0286_009:0483c22": "人知是先世之師。前生知識。故別生法愛。如膠漆",
    "X13n0286_009:0483c23": "之固結。此皆詐現冥感之事。行人為彼迷惑。日日",
    "X13n0286_009:0483c24": "親近。不知不覺。遂將佛子轉為魔眷。其魔既詐現",
    "X13n0286_009:0484a01": "冥感之事。復詐陳冥感之語。人安得不信哉。厲鬼。",
    "X13n0286_009:0484a02": "即瞋習遇衰成形者也。",
    "X13n0286_009:0484a03": "[0484a03] 又善男子受陰&#x8657;妙。不遭邪慮。圓定發明。三摩地中。",
    "X13n0286_009:0484a04": "心愛深入。&#x5C05;己辛勤。樂處陰寂。貪求靜謐。爾時天魔",
    "X13n0286_009:0484a05": "候得其便。飛精附人。口說經法。其人本不覺知魔著。",
    "X13n0286_009:0484a06": "亦言自得無上涅槃。來彼求陰善男子處。敷座說法。",
    "X13n0286_009:0484a07": "令其聽人各知本業。或於其處。語一人言。汝今未死。",
    "X13n0286_009:0484a08": "已作畜生。&#x52C5;使一人於後蹋尾。頓令其人起不能得。",
    "X13n0286_009:0484a09": "於是一眾傾心欽服。有人起心。已知其肇。佛律儀外。",
    "X13n0286_009:0484a10": "重加精苦。誹謗比丘。罵詈徒眾。訐露人事。不避譏嫌。",
    "X13n0286_009:0484a11": "口中好言未然禍福。及至其時。毫髮無失。此大力鬼。",
    "X13n0286_009:0484a12": "年老成魔。惱亂是人。厭足心生。去彼人體。弟子與師",
    "X13n0286_009:0484a13": "俱陷王難。汝當先覺。不入輪迴。迷惑不知。墮無間獄。",
    "X13n0286_009:0484a14": "[0484a14] 此貪求宿命也。心愛四句。當與下章心愛三句換",
    "X13n0286_009:0484a15": "過。則前後相應矣。愛知見。貪宿命者。欲盡知三世",
    "X13n0286_009:0484a16": "之境。欲盡見他人之心。知見立而邪魔人矣。汝今",
    "X13n0286_009:0484a17": "未死。已作畜生者。由愛宿命通。故詐現宿命通也。",
    "X13n0286_009:0484a18": "有人起心。已知其肇者。由愛他心通。故詐現他心",
    "X13n0286_009:0484a19": "通也。佛律儀外重加精苦者。詐現精進以惑人心",
    "X13n0286_009:0484a20": "也。誹謗二句。指正人為邪人也。訐露二句。攻發人",
    "X13n0286_009:0484a21": "之陰私。而欲人信伏也。口中四句。詐現天眼天耳",
    "X13n0286_009:0484a22": "也。此上五通。是空行大力鬼所詐現者也。",
    "X13n0286_009:0484a23": "[0484a23] 又善男子受陰&#x8657;妙。不遭邪慮。圓定發明。三摩地中。",
    "X13n0286_009:0484a24": "心愛知見。勤苦研尋。貪求宿命。爾時天魔候得其便。",
    "X13n0286_009:0484b01": "飛精附人。口說經法。其人殊不覺知魔著。亦言自得",
    "X13n0286_009:0484b02": "無上涅槃。來彼求知善男子處。敷座設法。是人無端",
    "X13n0286_009:0484b03": "於說法處。得大寶珠。其魔或時化為畜生。口銜其珠。",
    "X13n0286_009:0484b04": "及雜珍寶。簡策符牘。諸奇異物。先授彼人。後著其體。",
    "X13n0286_009:0484b05": "或誘聽人藏於地下。有明月珠照耀其處。是諸聽者",
    "X13n0286_009:0484b06": "得未曾有。多食藥草。不餐嘉饌。或時日餐一麻一麥。",
    "X13n0286_009:0484b07": "其形肥充。魔力持故。誹謗比丘。罵詈徒眾。不避譏嫌。",
    "X13n0286_009:0484b08": "口中好言他方寶藏。十方聖賢潛匿之處。隨其後者。",
    "X13n0286_009:0484b09": "往往見有奇異之人。此名山林土地。城隍川嶽鬼神。",
    "X13n0286_009:0484b10": "年老成魔。或有宣婬。破佛戒律。與承事者。潛行五欲。",
    "X13n0286_009:0484b11": "或有精進。純食草木。無定行事。惱亂是人。厭足心生。",
    "X13n0286_009:0484b12": "去彼人體。弟子與師多陷王難。汝當先覺。不入輪迴。",
    "X13n0286_009:0484b13": "迷惑不知。墮無間獄。",
    "X13n0286_009:0484b14": "[0484b14] 此貪求靜謐也。靜謐。是禪定極境。餘人不知。唯佛",
    "X13n0286_009:0484b15": "能知。一有愛心。魔則乘愛。現陰寂之事以惑之矣。",
    "X13n0286_009:0484b16": "是人無端得大寶珠者。即行人從說法處得珠也。",
    "X13n0286_009:0484b17": "或先銜珠投人以附體。或先藏珠地下以誘人。或",
    "X13n0286_009:0484b18": "食藥草麻麥而充肥。此皆詐現陰寂不可知之事。",
    "X13n0286_009:0484b19": "以投其好也。魔既現陰事以動入。復說陰事以惑",
    "X13n0286_009:0484b20": "眾。此皆陸地之鬼神。久而成魔使者也。或有下。魔",
    "X13n0286_009:0484b21": "黨成&#x7FA3;結隊。以擾亂行人也。",
    "X13n0286_009:0484b22": "[0484b22] 又善男子受陰&#x8657;妙。不遭邪慮。圓定發明。三摩地中。",
    "X13n0286_009:0484b23": "心愛神通種種變化。研究化元。貪取神力。爾時天魔",
    "X13n0286_009:0484b24": "候得其便。飛精附人。口說經法。其人誠不覺知魔著。",
    "X13n0286_009:0484c01": "亦言自得無上涅槃。來彼求通善男子處。敷座說法。",
    "X13n0286_009:0484c02": "是人或復手執火光。手撮其光分於所聽四眾頭上。",
    "X13n0286_009:0484c03": "是諸聽人。頂上火光皆長數尺。亦無熱性。曾不焚燒。",
    "X13n0286_009:0484c04": "或水上行。如履平地。或於空中安坐不動。或入瓶內。",
    "X13n0286_009:0484c05": "或處囊中。越牖透垣。曾無障礙。唯於刀兵不得自在。",
    "X13n0286_009:0484c06": "自言是佛。身著白衣。受比丘禮。誹謗禪律。罵詈徒眾。",
    "X13n0286_009:0484c07": "訐露人事。不避譏嫌。口中常說神通自在。或復令人",
    "X13n0286_009:0484c08": "傍見佛土。鬼力惑人。非有真實。贊嘆行婬。不毀麤行。",
    "X13n0286_009:0484c09": "將諸猥媟以為傳法。此名天地大力山精海精風精。",
    "X13n0286_009:0484c10": "河精土精。一切草木。積劫精魅。或復龍魅。或壽終仙。",
    "X13n0286_009:0484c11": "再活為魅。或仙期終。計年應死。其形不化。他&#x6060;所附。",
    "X13n0286_009:0484c12": "年老成魔。惱亂是人。厭足心生。去彼人體。弟子與師",
    "X13n0286_009:0484c13": "多陷王難。汝當先覺。不入輪迴。迷惑不知。墮無間獄。",
    "X13n0286_009:0484c14": "[0484c14] 此貪求神力也。神通神力。但得六根互用。自然具",
    "X13n0286_009:0484c15": "足。豈可貪求。一著貪求。便招魔事。是人下。詐現十",
    "X13n0286_009:0484c16": "八神變以惑人也。唯畏刀兵。足知邪魅。口中下。說",
    "X13n0286_009:0484c17": "神通以亂人也。讚婬而不毀麤行。足徵魔說。此皆",
    "X13n0286_009:0484c18": "水居陸居諸精靈類。詐現神通也。",
    "X13n0286_009:0484c19": "[0484c19] 又善男子受陰&#x8657;妙。不遭邪慮。圓定發明。三摩地中。",
    "X13n0286_009:0484c20": "心愛入滅。研究化性。貪求深空。爾時天魔候得其便。",
    "X13n0286_009:0484c21": "飛精附人。口說經法。其人終不覺知魔著。亦言自得",
    "X13n0286_009:0484c22": "無上涅槃。來彼求空善男子處。敷座說法。於大眾內。",
    "X13n0286_009:0484c23": "其形忽空。眾無所見。還從&#x8657;空。突然而出。存沒自在。",
    "X13n0286_009:0484c24": "或現其身洞如&#x7460;璃。或垂手足作栴檀氣。或大小便",
    "X13n0286_009:0485a01": "如厚石蜜。誹謗戒律。輕賤出家。口中常說無因無果。",
    "X13n0286_009:0485a02": "一死永滅。無復後身。及諸凡聖。雖得空寂。潛行貪欲。",
    "X13n0286_009:0485a03": "受其欲者。亦得空心。撥無因果。此名日月薄蝕精氣。",
    "X13n0286_009:0485a04": "金玉芝草。麟鳳龜鶴。經千萬年不死為靈。出生國土。",
    "X13n0286_009:0485a05": "年老成魔。惱亂是人。厭足心生。去彼人體。弟子與師",
    "X13n0286_009:0485a06": "多陷王難。汝當先覺。不入輪迴。迷惑不知。墮無間獄。",
    "X13n0286_009:0485a07": "[0485a07] 此貪求深空也。真空不妨妙有。有而性常自空。所",
    "X13n0286_009:0485a08": "以具修萬行。了無所著。若欲杜絕眾行以為深空。",
    "X13n0286_009:0485a09": "即同外道斷見。便有魔擾矣。於大眾下。因貪空而",
    "X13n0286_009:0485a10": "現空以投其欲也。誹謗二句。因空而謗法輕僧也。",
    "X13n0286_009:0485a11": "口中下。說斷滅空以撥無因果也。雖得空寂。潛行",
    "X13n0286_009:0485a12": "貪欲者。談空而心著有也。受其欲而得空心者。魔",
    "X13n0286_009:0485a13": "力攝持。與之俱化也。此名下。令人識名而嚴防也。",
    "X13n0286_009:0485a14": "[0485a14] 又善男子受陰&#x8657;妙。不遭邪慮。圓定發明。三摩地中。",
    "X13n0286_009:0485a15": "心愛長壽。辛苦研幾。貪求永歲。棄分段生。頓希變易",
    "X13n0286_009:0485a16": "細相常住。爾時天魔候得其便。飛精附人。口說經法。",
    "X13n0286_009:0485a17": "其人竟不覺知魔著。亦言自得無上涅槃。來彼求生",
    "X13n0286_009:0485a18": "善男子處敷座說法。好言他方往還無滯。或經萬里。",
    "X13n0286_009:0485a19": "瞬息再來。皆於彼方取得其物。或於一處。在一宅中。",
    "X13n0286_009:0485a20": "數步之間。令其從東詣至西壁。是人急行。累年不到。",
    "X13n0286_009:0485a21": "因此心信。疑佛現前。口中常說十方眾生皆是吾子。",
    "X13n0286_009:0485a22": "我生諸佛。我出世界。我是元佛。出世自然不因修得。",
    "X13n0286_009:0485a23": "此名住世自在天魔。使其眷屬如遮文茶。及四天王。",
    "X13n0286_009:0485a24": "毗舍童子。未發心者。利其&#x8657;明。食彼精氣。或不因師。",
    "X13n0286_009:0485b01": "其修行人親自觀見稱執金剛。與汝長命。現美女身。",
    "X13n0286_009:0485b02": "盛行貪欲。未逾年歲。肝腦枯竭。口兼獨言。聽若妖魅。",
    "X13n0286_009:0485b03": "前人未詳。多陷王難。未及遇刑。先已乾死。惱亂彼人。",
    "X13n0286_009:0485b04": "以至殂殞。汝當先覺。不入輪迴。迷惑不知。墮無間獄。",
    "X13n0286_009:0485b05": "[0485b05] 此貪求永歲也。分段生死。三界惑盡。方始得離。二",
    "X13n0286_009:0485b06": "乘無學。登地菩薩。皆得變易。今未離染。欲於分段",
    "X13n0286_009:0485b07": "身上。變粗作細。易短為長。故曰棄分段生。頓希變",
    "X13n0286_009:0485b08": "易。瞬息而萬里再來。急行而累月不到。詐現時之",
    "X13n0286_009:0485b09": "可延可促。以投其欲也。口中下。說長壽以竦聽也。",
    "X13n0286_009:0485b10": "自在天。即欲界魔王。第六天攝。使其眷屬者。魔王",
    "X13n0286_009:0485b11": "不自現身。是飛精附人也。遮文茶。此云嫉&#x59AC;女。即",
    "X13n0286_009:0485b12": "役使鬼也。毗舍遮。此云啖精氣。皆屬四天。已發心",
    "X13n0286_009:0485b13": "者則護人。未發心者則啖人。由行人定力&#x8657;明。食",
    "X13n0286_009:0485b14": "其精氣以害之也。或不因師者。魔不附人說法。而",
    "X13n0286_009:0485b15": "親現身。令行人自見也。稱金剛。現美女者。害人之",
    "X13n0286_009:0485b16": "巧計也。獨言者。即美女也。不詳其意。受其說而行",
    "X13n0286_009:0485b17": "猥媟者。多陷王難。雖未行刑。精神先枯竭而死矣。",
    "X13n0286_009:0485b18": "[0485b18] 阿難當知是十種魔。於末世時。在我法中。出家修道。",
    "X13n0286_009:0485b19": "或附人體。或自現形。皆言已成正&#x5FA7;知覺。讚嘆婬欲。",
    "X13n0286_009:0485b20": "破佛律儀。先惡魔師與魔弟子。婬婬相傳。如是邪精。",
    "X13n0286_009:0485b21": "昧其心腑。近則九生。多踰百世。令真修行。總為魔眷。",
    "X13n0286_009:0485b22": "命終之後。必為魔民。失正&#x5FA7;知。墮無間獄。汝今未須",
    "X13n0286_009:0485b23": "先取寂滅。縱得無學。留願入彼末法之中。起大慈悲。",
    "X13n0286_009:0485b24": "救度正心深信眾生。令不著魔。得正知見。我今度汝",
    "X13n0286_009:0485c01": "已出生死。汝遵佛語。名報佛恩。",
    "X13n0286_009:0485c02": "[0485c02] 此囑當機留願度生也。前十種魔。唯第十自現形。",
    "X13n0286_009:0485c03": "餘皆附人。昔佛住世。諸魔壞法。佛神力故。皆不能",
    "X13n0286_009:0485c04": "壞。魔作誓言。如來滅後。依教出家。破壞佛法。是知",
    "X13n0286_009:0485c05": "壞法比丘。皆魔侶也。阿難前云願今得果成寶王。",
    "X13n0286_009:0485c06": "還度如是恒沙眾。此復叮嚀留願人間流通教法",
    "X13n0286_009:0485c07": "也。前云將此深心奉塵剎。是則名為報佛恩。故又",
    "X13n0286_009:0485c08": "囑其遵佛語。而傳法度生。即是報佛恩也。",
    "X13n0286_009:0485c09": "[0485c09] 阿難。如是十種禪那現境。皆是想陰用心交互。故現",
    "X13n0286_009:0485c10": "斯事。眾生頑迷。不自忖量。逢此因緣。迷不自識。謂言",
    "X13n0286_009:0485c11": "登聖。大妄語成。墮無間獄。汝等必須將如來語。於我",
    "X13n0286_009:0485c12": "滅後。傳示末法。&#x5FA7;令眾生開悟斯義。無令天魔得其",
    "X13n0286_009:0485c13": "方便。保持覆護。成無上道。",
    "X13n0286_009:0485c14": "[0485c14] 此十魔破佛律儀。更甚於四陰諸魔。故如來至此。",
    "X13n0286_009:0485c15": "囑付阿難。叮嚀倍切。阿難結集諸經。受佛囑也。即",
    "X13n0286_009:0485c16": "今教法流通。孰非愍世之心。悲救之力耶。",
    "X13n0286_009:0485c17": "大佛頂如來密因修證了義諸菩薩萬行首楞嚴經"
}