{
    "X83n1578_015:0563b07": "指月錄卷之十五",
    "X83n1578_015:0563b09": "  六祖下第五世",
    "X83n1578_015:0563b10": "▲潭州石霜山慶諸禪師[0563b10] 廬陵新淦陳氏子。初習毗",
    "X83n1578_015:0563b11": "尼。忽棄去。抵溈山為米頭。一日篩米次。溈曰。施主米",
    "X83n1578_015:0563b12": "莫拋撒。師曰。不拋撒。溈於地上拾得一粒曰。汝道不",
    "X83n1578_015:0563b13": "拋撒。這個是甚麼。師無對。溈又曰。莫輕這一粒。百千",
    "X83n1578_015:0563b14": "粒盡從這一粒生。師曰。百千粒從這一粒生。未審這",
    "X83n1578_015:0563b15": "一粒從甚麼處生。溈呵呵大笑。歸方丈。溈至晚上堂",
    "X83n1578_015:0563b16": "曰。大眾米裏有蟲。諸人好看。後參道吾。問如何是觸",
    "X83n1578_015:0563b17": "目菩提。吾喚沙彌。彌應諾。吾曰。添淨瓶水著。良久&#x5374;",
    "X83n1578_015:0563b18": "問師。汝適來問甚麼。師擬舉。吾便起去。師於此有省。",
    "X83n1578_015:0563b19": "吾將順世。垂語曰。我心中有一物。久而為患。誰能為",
    "X83n1578_015:0563b20": "我除之。師曰。心物俱非。除之益患。吾曰。賢哉賢哉。師",
    "X83n1578_015:0563b21": "後避世。混俗於長沙瀏陽陶家坊。朝游夕處。人莫能",
    "X83n1578_015:0563b22": "識。後因僧自洞山來。師問。和尚有何言句示徒。曰解",
    "X83n1578_015:0563b23": "夏上堂云。秋初夏末。兄弟或東去西去。直須向萬里",
    "X83n1578_015:0563b24": "無寸草處去。良久曰。祇如萬里無寸草處。作麼生去。",
    "X83n1578_015:0563c01": "師曰。有人下語否。曰無。師曰。何不道出門便是草。僧",
    "X83n1578_015:0563c02": "回舉似洞山。山曰。瀏陽乃有古佛耶。",
    "X83n1578_015:0563c03": "[0563c03] 妙喜曰。不見道。師子一滴乳。迸散十斛驢乳 大",
    "X83n1578_015:0563c04": "陽延云。如今直道不出門亦是草漫漫地。且道合",
    "X83n1578_015:0563c05": "向甚麼處行履。良久云。莫守寒巖異草青。坐著白",
    "X83n1578_015:0563c06": "雲宗不妙 圓通善云。且道諸人即今&#x811A;跟下一",
    "X83n1578_015:0563c07": "句作麼生道。若道萬里無寸草。許你參見洞山。若",
    "X83n1578_015:0563c08": "道出門便是草。許你參見石霜。若道不出門亦是",
    "X83n1578_015:0563c09": "草漫漫地。許你參見大陽。若總道不得。許你參見",
    "X83n1578_015:0563c10": "延聖。何故。惟有好風來席上。更無閑語落人間。",
    "X83n1578_015:0563c11": "[0563c11] 師在方丈內。僧在&#x7A93;外問。咫尺之間。為甚麼不&#x89A9;師",
    "X83n1578_015:0563c12": "顏。師曰。&#x5FA7;界不曾藏。僧舉問雪峰。&#x5FA7;界不曾藏。意旨",
    "X83n1578_015:0563c13": "如何。峰曰。甚麼處不是石霜。師聞曰。這老漢。著甚死",
    "X83n1578_015:0563c14": "急。峰聞曰。老僧罪過。",
    "X83n1578_015:0563c15": "[0563c15] 玄沙云。山頭老漢。蹉過石霜 洞山价云。笑殺土",
    "X83n1578_015:0563c16": "地 東禪齊云。只如雪&#x5CEF;。是會石霜意。不會石霜",
    "X83n1578_015:0563c17": "意。若會。也他為什麼道死急。若不會。作麼生。雪&#x5CEF;",
    "X83n1578_015:0563c18": "豈可不會。然法且無異。奈以師承不同。解之差別。",
    "X83n1578_015:0563c19": "他云&#x5FA7;界不曾藏。也須曾學來始得會。亂說即不",
    "X83n1578_015:0563c20": "可 幻寄云。齊公此言。以病為藥。眼目定動。入地",
    "X83n1578_015:0563c21": "獄如箭射。",
    "X83n1578_015:0563c22": "[0563c22] 僧問。三千里外。遠聞石霜有個不顧。師曰是。曰祇如",
    "X83n1578_015:0563c23": "萬象歷然。是顧不顧。師曰。我道不驚眾。曰不驚眾是",
    "X83n1578_015:0563c24": "與萬象合。如何是不顧。師曰。&#x5FA7;界不曾藏 僧辭。師",
    "X83n1578_015:0564a01": "問。船去陸去。曰遇船即船。遇陸即陸。師曰。我道半塗",
    "X83n1578_015:0564a02": "稍難。僧無對 雲蓋問。萬戶俱閉即不問。萬戶俱開",
    "X83n1578_015:0564a03": "時如何。師曰。堂中事作麼生。曰無人接得渠。師曰。道",
    "X83n1578_015:0564a04": "也太煞道。也只道得八九成。曰未審和尚作麼生道。",
    "X83n1578_015:0564a05": "師曰。無人識得渠。",
    "X83n1578_015:0564a06": "[0564a06] 妙喜曰。一對無孔鐵椎。就中一個最重 傳燈錄。",
    "X83n1578_015:0564a07": "于師後語。仍作無人接得渠 東禪齊云。只如石",
    "X83n1578_015:0564a08": "霜意作麼生。若道一般。前來為甚麼不許伊。若道",
    "X83n1578_015:0564a09": "別有道理。又只重說一&#x5FA7;。且道古人意作麼生。",
    "X83n1578_015:0564a10": "[0564a10] 問僧。近離甚處。曰審道。師於面前畫一畫曰。汝刺&#x811A;",
    "X83n1578_015:0564a11": "與麼來。還審得這個麼。曰審不得。師曰。汝衲衣與麼",
    "X83n1578_015:0564a12": "厚。為甚&#x5374;審這個不得。曰某甲衲衣雖厚。爭奈審這",
    "X83n1578_015:0564a13": "個不得。師曰。與麼則七佛出世。也救你不得。曰說甚",
    "X83n1578_015:0564a14": "七佛。千佛出世也救某甲不得。師曰。太懵懂生。曰爭",
    "X83n1578_015:0564a15": "奈&#x807B;。師曰。參堂去。僧曰。喏喏 裴相公來。師拈起裴",
    "X83n1578_015:0564a16": "笏問。在天子手中為珪。在官人手中為笏。在老僧手",
    "X83n1578_015:0564a17": "中。且道喚作甚麼。裴無對。師乃留下笏 示眾。初機",
    "X83n1578_015:0564a18": "未覯大事。先須識取頭。其尾自至。&#x758E;山仁參。問如何",
    "X83n1578_015:0564a19": "是頭。師曰。直須知有。曰如何是尾。師曰。盡&#x5374;今時。曰",
    "X83n1578_015:0564a20": "有頭無尾時如何。師曰。吐得黃金堪作甚麼。曰有尾",
    "X83n1578_015:0564a21": "無頭時如何。師曰。猶有依倚在。曰直得頭尾相稱時",
    "X83n1578_015:0564a22": "如何。師曰。渠不作個解會。亦未許渠在。",
    "X83n1578_015:0564a23": "[0564a23] 後僧問九&#x5CEF;。如何是頭。&#x5CEF;曰。開眼不覺曉。曰如何",
    "X83n1578_015:0564a24": "是尾。&#x5CEF;曰。不坐萬年&#x7240;。曰有頭無尾時如何。&#x5CEF;曰。",
    "X83n1578_015:0564b01": "終是不貴。曰有尾無頭時如何。&#x5CEF;曰。雖飽無力。曰",
    "X83n1578_015:0564b02": "直得頭尾相稱時如何。&#x5CEF;曰。兒孫得力。室內不知。",
    "X83n1578_015:0564b03": "[0564b03] 師居石霜二十年。學眾多有常坐不臥屹若株杌。天",
    "X83n1578_015:0564b04": "下謂之枯木眾。唐僖宗聞師名。專使賜紫。師堅辭不",
    "X83n1578_015:0564b05": "受。光啟四年戊申二月己亥。安坐而化。",
    "X83n1578_015:0564b06": "▲潭州漸源仲興禪師[0564b06] 在道吾為侍者。因過茶與吾。",
    "X83n1578_015:0564b07": "吾提起盞曰。是邪是正。師&#x4E49;手近前目視吾。吾曰。邪",
    "X83n1578_015:0564b08": "則總邪。正則總正。師曰。某甲不恁麼道。吾曰。汝作麼",
    "X83n1578_015:0564b09": "生。師奪盞子提起曰。是邪是正。吾曰。汝不&#x8657;為吾侍",
    "X83n1578_015:0564b10": "者。師便禮拜。一日侍吾往檀越家弔慰。師拊棺曰。生",
    "X83n1578_015:0564b11": "耶死耶。吾曰。生也不道。死也不道。師曰。為甚麼不道。",
    "X83n1578_015:0564b12": "吾曰。不道不道。歸至中路。師曰。和尚今日須與某甲",
    "X83n1578_015:0564b13": "道。若不道。打和尚去也。吾曰。打即任打。道即不道。師",
    "X83n1578_015:0564b14": "便打。吾歸院曰。汝宜離此去。恐知事得知不便。師乃",
    "X83n1578_015:0564b15": "禮辭。隱於村院。經三年後。忽聞童子念觀音經。至應",
    "X83n1578_015:0564b16": "以比丘身得度者。即現比丘身。忽然大省。遂焚香遙",
    "X83n1578_015:0564b17": "禮曰。信知先師遺言終不&#x8657;發。自是我不會。&#x5374;怨先",
    "X83n1578_015:0564b18": "師。先師既沒。惟石霜是嫡嗣。必為證明。乃造石霜。霜",
    "X83n1578_015:0564b19": "見便問。離道吾後到甚處來。師曰。祇在村院寄足霜",
    "X83n1578_015:0564b20": "曰。前來打先師因緣會也未。師起身進前曰。&#x5374;請和",
    "X83n1578_015:0564b21": "尚道一轉語。霜曰。不見道。生也不道。死也不道。師乃",
    "X83n1578_015:0564b22": "述在村院得底因緣。遂禮拜石霜。設齋懺悔。他日持",
    "X83n1578_015:0564b23": "鍬復到石霜。於法堂上。從東過西。從西過東。霜曰作",
    "X83n1578_015:0564b24": "麼。師曰。覓先師靈骨。霜曰。洪波浩渺白浪滔天。覓甚",
    "X83n1578_015:0564c01": "先師靈骨。師曰。正好著力。霜曰。這裏針劄不入。著甚",
    "X83n1578_015:0564c02": "麼力。源持鍬肩上便出。",
    "X83n1578_015:0564c03": "[0564c03] 太原孚代云。先師靈骨猶在 雪竇頌。兔馬有角。",
    "X83n1578_015:0564c04": "牛羊無角。絕毫絕釐。如山如嶽。黃金靈骨今猶在。",
    "X83n1578_015:0564c05": "白浪滔天何處著。無處著。隻履西歸曾失&#x5374; 圜",
    "X83n1578_015:0564c06": "悟勤云。有者錯會道。不道便是道。無句是有句。兔",
    "X83n1578_015:0564c07": "馬無角。&#x5374;云有角。牛羊有角。&#x5374;云無角。且得沒交",
    "X83n1578_015:0564c08": "涉。殊不知古人千變萬化。現如此神通。只為打破",
    "X83n1578_015:0564c09": "你這精靈鬼窟。若透得去。不消一個了字。兔馬有",
    "X83n1578_015:0564c10": "角。牛羊無角。絕毫絕釐。如山如嶽。這四句。便似摩",
    "X83n1578_015:0564c11": "尼寶珠一顆相似。雪竇渾崙地吐在你面前了也。",
    "X83n1578_015:0564c12": "後來祇是據&#x6B35;結案。",
    "X83n1578_015:0564c13": "[0564c13] 一日寶&#x76D6;和尚來訪。師便捲起簾子。在方丈內坐。&#x76D6;",
    "X83n1578_015:0564c14": "一見乃下&#x5374;簾。便歸客位。師令侍者傳語。長老遠來",
    "X83n1578_015:0564c15": "不易。猶隔津在。&#x76D6;擒住侍者與一掌。者曰。不用打某",
    "X83n1578_015:0564c16": "甲。有堂頭和尚在。&#x76D6;曰。為有堂頭老漢。所以打你。者",
    "X83n1578_015:0564c17": "回舉似師。師曰。猶隔津在。",
    "X83n1578_015:0564c18": "▲僧密禪師[0564c18] 與洞山行次。忽見白兔走過。師曰俊哉。",
    "X83n1578_015:0564c19": "洞曰。作麼生。師曰。大似白衣拜相。洞曰。老老大大作",
    "X83n1578_015:0564c20": "這個說話。師曰。你作麼生。洞曰。積代簪纓暫時落魄。",
    "X83n1578_015:0564c21": "師把針次。洞山問曰。作甚麼。師曰把針。洞曰。把針事",
    "X83n1578_015:0564c22": "作麼生。師曰。針針相似。洞曰。二十年同行。作這個語",
    "X83n1578_015:0564c23": "話。豈有與麼功夫。師曰。長老又作麼生。洞曰。如大地",
    "X83n1578_015:0564c24": "火發底道理。師問。智識所通莫不游踐。徑截處乞師",
    "X83n1578_015:0565a01": "一言。洞曰。師伯意何得取功。師因斯頓覺。下語非常",
    "X83n1578_015:0565a02": " 後與洞山過獨木橋。洞先過了。拈起木橋曰。過來",
    "X83n1578_015:0565a03": "過來。師喚价闍黎。洞乃放下橋木。",
    "X83n1578_015:0565a04": "▲澧州夾山善會禪師[0565a04] 廣州廖氏子。自得法船子。遯",
    "X83n1578_015:0565a05": "世幽棲。學者鱗萃。咸通庚寅。乃開席夾山 師初在",
    "X83n1578_015:0565a06": "溈山作典座。溈問。今日喫甚菜。師曰。二年同一春。溈",
    "X83n1578_015:0565a07": "曰好好修事著。師曰。龍宿鳳巢 僧問。從上立祖意",
    "X83n1578_015:0565a08": "教意。和尚為甚麼&#x5374;言無。師曰。三年不喫飯。目前無",
    "X83n1578_015:0565a09": "饑人。曰既是無饑人。某甲為甚麼不悟。師曰。祇為悟",
    "X83n1578_015:0565a10": "迷&#x5374;闍黎。復示偈曰。明明無悟法。悟法&#x5374;迷人。長舒",
    "X83n1578_015:0565a11": "兩&#x811A;睡。無偽亦無真 問。撥塵見佛時如何。師曰。直",
    "X83n1578_015:0565a12": "須揮劍。若不揮劍。漁父棲巢。僧後問石霜。撥塵見佛",
    "X83n1578_015:0565a13": "時如何。霜曰。渠無國土。甚處逢渠。僧回舉似師。師上",
    "X83n1578_015:0565a14": "堂舉了。乃曰。門庭施設不如老僧。入理深談。猶較石",
    "X83n1578_015:0565a15": "霜百步 問。古人布髮掩泥。當為何事。師曰。九烏射",
    "X83n1578_015:0565a16": "盡。一翳猶存。一箭墮地。天下黯黑 師會下有一僧。",
    "X83n1578_015:0565a17": "到石霜。入門便道不審。霜曰。不必闍黎。僧云。與麼則",
    "X83n1578_015:0565a18": "珍重。又到巖頭。亦云不審。頭乃噓兩聲。僧云。與麼則",
    "X83n1578_015:0565a19": "珍重。纔回步。頭云。雖是後生。亦能管帶。其僧歸舉似",
    "X83n1578_015:0565a20": "師。師明日陞堂。乃喚昨日從石霜巖頭來底阿師出",
    "X83n1578_015:0565a21": "來。如法舉前話。僧舉了。師云。大眾還會麼。若無人道。",
    "X83n1578_015:0565a22": "老僧不惜兩莖眉毛道去也。乃云。石霜雖有殺人刀。",
    "X83n1578_015:0565a23": "且無活人劍。巖頭亦有殺人刀。亦有活人劍 上堂。",
    "X83n1578_015:0565a24": "我二十年住此山。未曾舉著宗門中事。有僧問。承和",
    "X83n1578_015:0565b01": "尚有言。二十年住此山。未曾舉著宗門中事。是否。師",
    "X83n1578_015:0565b02": "曰是。僧便掀倒禪&#x7240;。師休去。至明日普請掘一坑。令",
    "X83n1578_015:0565b03": "侍者請昨日僧至曰。老僧二十年說無義語。今日請",
    "X83n1578_015:0565b04": "上座打殺老僧。埋向坑裏。便請便請。若不打殺老僧。",
    "X83n1578_015:0565b05": "上座自著打殺。埋在坑中始得。其僧歸堂束裝潛去。",
    "X83n1578_015:0565b06": "[0565b06] 蔣山懃云。夾山濁時頭尾皆濁。這僧清時始終俱",
    "X83n1578_015:0565b07": "清。後人不會。便云。這僧怕被打殺潛去。殊不知綿",
    "X83n1578_015:0565b08": "裏有針。這僧好是好。只是少一轉語。待夾山云闍",
    "X83n1578_015:0565b09": "黎若不打殺老僧闍黎自著打殺埋向坑中。只近",
    "X83n1578_015:0565b10": "前兩手擘開眼云。&#x732B;。",
    "X83n1578_015:0565b11": "[0565b11] 虎頭上座參。師問甚處來。曰湖南來。師曰。曾到石霜",
    "X83n1578_015:0565b12": "麼。曰要路經過。爭得不到。師曰。聞石霜有毬子話。是",
    "X83n1578_015:0565b13": "否。曰和尚也須急著眼始得。師曰。作麼生是毬子。曰",
    "X83n1578_015:0565b14": "跳不出。師曰。作麼生是毬杖。曰沒手足。師曰。且去。老",
    "X83n1578_015:0565b15": "僧未與闍黎相見。明日升座。師曰。昨日新到在麼。頭",
    "X83n1578_015:0565b16": "出應諾。師曰。目前無法。意在目前。不是目前法。非耳",
    "X83n1578_015:0565b17": "目之所到。頭曰。今日雖問。要且不是。師曰。片月雖明。",
    "X83n1578_015:0565b18": "非關天地。頭曰。莫[尸@豕]沸。便作掀禪&#x7240;勢。師曰。且緩緩。",
    "X83n1578_015:0565b19": "虧著上座甚麼處。頭&#x7AEA;起拳曰。目前還著得這個麼",
    "X83n1578_015:0565b20": "師曰。作家作家。頭又作掀禪&#x7240;勢。師曰。大眾看這一",
    "X83n1578_015:0565b21": "員戰將。若是門庭布列。山僧不如他。若據入理之談。",
    "X83n1578_015:0565b22": "也較山僧一級地 師示眾云。百草頭薦取老僧。&#x9599;",
    "X83n1578_015:0565b23": "市裏識取天子。",
    "X83n1578_015:0565b24": "[0565b24] 雲門云。蝦&#x87C7;鑽你鼻孔。毒蛇穿作眼睛。且向葛藤",
    "X83n1578_015:0565c01": "裏會取 妙喜云。夾山垛生招箭。雲門認賊為子。",
    "X83n1578_015:0565c02": "雖然如是。知恩者少。負恩者多。",
    "X83n1578_015:0565c03": "[0565c03] 僧問。如何是夾山境。師曰。猿抱子歸青嶂裏。鳥銜花",
    "X83n1578_015:0565c04": "落碧巖前。",
    "X83n1578_015:0565c05": "[0565c05] 後來法眼云。我二十年祇作境話會 浮山遠云。",
    "X83n1578_015:0565c06": "直饒不作境話會。亦未在。何故。犀因翫月紋生角。",
    "X83n1578_015:0565c07": "象被雷驚花入牙。",
    "X83n1578_015:0565c08": "[0565c08] 上堂。金烏玉兔。交互爭輝。坐&#x5374;日頭。天下黑暗。上唇",
    "X83n1578_015:0565c09": "與下唇。從來不相識。明明向君道。莫令眼顧著。何也。",
    "X83n1578_015:0565c10": "日月未足為明。天地未足為大。空中不運斤。巧匠不",
    "X83n1578_015:0565c11": "遺蹤。見性不留佛。悟道不存師。尋常老僧道。目&#x89A9;瞿",
    "X83n1578_015:0565c12": "曇。猶如黃葉。一大藏教。是老僧坐具。祖師玄旨。是破",
    "X83n1578_015:0565c13": "草鞋。寧可赤&#x811A;。不著最好 上堂。不知天曉。悟不由",
    "X83n1578_015:0565c14": "師。龍門躍鱗。不墮漁人之手。但意不寄私緣。舌不親",
    "X83n1578_015:0565c15": "玄旨。正好知音。此名俱生話。若向玄旨疑去。賺殺闍",
    "X83n1578_015:0565c16": "黎。困魚止濼。鈍鳥栖蘆。雲水非闍黎。闍黎非雲水。老",
    "X83n1578_015:0565c17": "僧於雲水而得自在。闍黎又作麼生 上堂。明不越",
    "X83n1578_015:0565c18": "戶。穴不棲巢。目不顧他位裏。&#x811A;不踏他位裏。六戶不",
    "X83n1578_015:0565c19": "掩。四衢無蹤。學不亭午。意不立玄。千劫眼不借舌頭",
    "X83n1578_015:0565c20": "底。萬劫舌頭不顧眼中明。峻機不假鋒鋩事。到這裏",
    "X83n1578_015:0565c21": "有甚麼事。闍黎。竿頭絲線從君弄。不犯清波意自殊",
    "X83n1578_015:0565c22": " 上堂。有祖以來。時人錯會。相承至今。以佛祖言句",
    "X83n1578_015:0565c23": "為人師範。若或如此。&#x5374;成狂人無智人去。他祇指示",
    "X83n1578_015:0565c24": "汝。無法本是道。道無一法。無佛可成。無道可得。無法",
    "X83n1578_015:0566a01": "可取。無法可捨。所以老僧道。目前無法。意在目前。他",
    "X83n1578_015:0566a02": "不是目前法。若向佛祖邊學。此人未具眼在。何故。皆",
    "X83n1578_015:0566a03": "屬所依。不得自在。本祇為生死茫茫。識性無自由分。",
    "X83n1578_015:0566a04": "千里萬里求善知識。須具正眼。求脫&#x8657;謬之見。定取",
    "X83n1578_015:0566a05": "目前生死。為復實有。為復實無。若有人定得。許汝出",
    "X83n1578_015:0566a06": "頭。上根之人。言下明道。中下根器。波波浪走。何不向",
    "X83n1578_015:0566a07": "生死中定當取。何處更疑佛疑祖。替汝生死。有智人",
    "X83n1578_015:0566a08": "笑汝。汝若不會。更聽一頌。勞持生死法。惟向佛邊求。",
    "X83n1578_015:0566a09": "目前述正理。撥火覓浮漚 中和元年十一月七日",
    "X83n1578_015:0566a10": "召主事曰。吾與眾僧話道累歲。佛法深旨各應自知。",
    "X83n1578_015:0566a11": "吾今幻質時盡即去。汝等善保護。如吾在日。勿得雷",
    "X83n1578_015:0566a12": "同世人。輒生惆悵。言訖。奄然而逝。",
    "X83n1578_015:0566a13": "▲舒州投子山大同禪師(參翠微語參翠微章)[0566a13] 他日問。如何是",
    "X83n1578_015:0566a14": "佛理。微曰。佛即不理。師曰。莫落空否。微曰。真空不空。",
    "X83n1578_015:0566a15": "微復示讖偈曰。佛理何曾理。真空又不空。大同居寂",
    "X83n1578_015:0566a16": "住。敷演我師宗。師後住投子院。名寂住 一日趙州",
    "X83n1578_015:0566a17": "和尚至桐城縣。師亦出山。途中相遇。乃逆而問曰。莫",
    "X83n1578_015:0566a18": "是投子山主麼。師曰。茶鹽錢布施我。州先歸菴中坐。",
    "X83n1578_015:0566a19": "師後&#x643A;一瓶油歸。州曰。久嚮投子。及乎到來。祇見個",
    "X83n1578_015:0566a20": "賣油翁。師曰。汝祇識賣油翁。且不識投子。州曰。如何",
    "X83n1578_015:0566a21": "是投子。師提起油瓶曰。油油。師自過胡餅與州。州不",
    "X83n1578_015:0566a22": "管。師令侍者過胡餅。州禮侍者三拜。州問。大死底人",
    "X83n1578_015:0566a23": "&#x5374;活時如何。師曰。不許夜行。投明須到。州曰。我早侯",
    "X83n1578_015:0566a24": "白。伊更侯黑。",
    "X83n1578_015:0566b01": "[0566b01] 雪竇頌云。活中有眼還同死。藥忌何須驗作家。古",
    "X83n1578_015:0566b02": "佛尚言曾未到。不知誰解撒泥沙 徑山杲頌。禾",
    "X83n1578_015:0566b03": "黍不陽&#x8276;。競栽桃李春。翻令力耕者。半作賣花人。",
    "X83n1578_015:0566b04": "[0566b04] 雪峰到。師指菴前一片石。謂雪峰曰。三世諸佛總在",
    "X83n1578_015:0566b05": "裏許。峰曰。須知有不在裏許者。師曰。不快漆桶。師與",
    "X83n1578_015:0566b06": "雪峰遊龍眠。有兩路。峰問。那個是龍眠路。師以杖指",
    "X83n1578_015:0566b07": "之。峰曰。東去西去。師曰。不快漆桶。問一槌便就時如",
    "X83n1578_015:0566b08": "何。師曰。不是性燥漢。曰不假一槌時如何。師曰。不快",
    "X83n1578_015:0566b09": "漆桶。峰問。此間還有人參也無。師將钁頭拋向峰面",
    "X83n1578_015:0566b10": "前。峰曰。恁麼則當處掘去也。師曰。不快漆桶。峰辭。師",
    "X83n1578_015:0566b11": "送出門。召曰道者。峰回首應諾。師曰。塗中善為。",
    "X83n1578_015:0566b12": "[0566b12] 雪竇顯。於不是性燥漢處拈云。我當時若作雪峰。",
    "X83n1578_015:0566b13": "待投子道不是性燥漢處。只向伊道。鉗鎚在我手",
    "X83n1578_015:0566b14": "裏。諸上座。合與投子著得個甚麼語。若能道得。便",
    "X83n1578_015:0566b15": "乃性燥平生光揚宗眼。若也顢頇。頂上一椎。莫言",
    "X83n1578_015:0566b16": "不道。",
    "X83n1578_015:0566b17": "[0566b17] 僧問趙州。初生孩子還具六識也無。州云。急水上打",
    "X83n1578_015:0566b18": "毬子。後僧問師。急水上打毬子。意旨如何。師曰。念念",
    "X83n1578_015:0566b19": "不停留。",
    "X83n1578_015:0566b20": "[0566b20] 雪竇顯頌云。六識無功伸一問。作家曾共辨來端。",
    "X83n1578_015:0566b21": "茫茫急水打毬子。落處不停誰解看。",
    "X83n1578_015:0566b22": "[0566b22] 師因僧問。如何是十身調御。師下禪&#x7240;立。又問。凡聖",
    "X83n1578_015:0566b23": "相去多少。師亦下禪&#x7240;立。",
    "X83n1578_015:0566b24": "[0566b24] 雪竇顯云。此公案。諸人無不委知。若與麼舉。天下",
    "X83n1578_015:0566c01": "衲僧盡為念話社家。雪竇還有長處也無。試為大",
    "X83n1578_015:0566c02": "眾舉看。凡聖相去多少。投子下禪&#x7240;立。如何是十",
    "X83n1578_015:0566c03": "身調御。投子下禪&#x7240;立。且道。與前來舉底。是同是",
    "X83n1578_015:0566c04": "別。若道一般。許上座具一隻眼。若道別有奇特。也",
    "X83n1578_015:0566c05": "許上座具一隻眼。復更開一線道。凡聖相去多少。",
    "X83n1578_015:0566c06": "請上座下一轉語。如何是十身調御。請上座答一",
    "X83n1578_015:0566c07": "轉語。非但參見投子。亦得知雪竇長處。或復總道",
    "X83n1578_015:0566c08": "下禪&#x7240;立。惜取眉毛好。",
    "X83n1578_015:0566c09": "[0566c09] 問。一切聲是佛聲。是否。師曰是。曰和尚莫[尸@豕]沸&#x76CC;鳴",
    "X83n1578_015:0566c10": "聲。師便打。問粗言及細語。皆歸第一義。是否。師曰是。",
    "X83n1578_015:0566c11": "曰喚和尚作頭驢得麼。師便打。",
    "X83n1578_015:0566c12": "[0566c12] 妙喜云。賊賊敗也。復云。且道那個是正賊。那個是",
    "X83n1578_015:0566c13": "草賊 雪竇頌。投子投子。機輪無滯。放一得二。同",
    "X83n1578_015:0566c14": "彼同此。可憐無限弄潮人。畢竟還落潮中死。忽然",
    "X83n1578_015:0566c15": "活。百川倒流&#x9599;活活。",
    "X83n1578_015:0566c16": "[0566c16] 問。一等是水。為甚麼海鹹河淡。師曰。天上星地下木",
    "X83n1578_015:0566c17": " 師在京。赴一檀越齋。檀越將一盤草來。師拳兩手",
    "X83n1578_015:0566c18": "安頭上。檀越便將齋來。後有僧問。和尚在京投齋。意",
    "X83n1578_015:0566c19": "旨如何。師曰。觀世音菩薩 問。和尚自住此山。有何",
    "X83n1578_015:0566c20": "境界。師曰。丫角女子白頭絲 中和中。巢&#x5BBC;暴起。天",
    "X83n1578_015:0566c21": "下喪亂。有狂徒持刃問師曰。住此何為。師乃隨宜說",
    "X83n1578_015:0566c22": "法。渠魁聞而拜伏。脫身服為施而去。乾化四年四月",
    "X83n1578_015:0566c23": "六日示微疾。大眾請醫。師謂眾曰。四大動作。聚散常",
    "X83n1578_015:0566c24": "程。汝等勿慮。吾自保矣。言訖。跏趺而寂。",
    "X83n1578_015:0567a01": "▲鄂州清平山安樂院令遵禪師[0567a01] 初參翠微。便問。如",
    "X83n1578_015:0567a02": "何是西來的的意。微曰。待無人即向汝說。師良久曰。",
    "X83n1578_015:0567a03": "無人也請和尚說。微下禪&#x7240;引師入竹園。師又曰。無",
    "X83n1578_015:0567a04": "人也請和尚說。微指竹曰。這竿得恁麼長。那竿得恁",
    "X83n1578_015:0567a05": "麼短。師雖領其微言。猶未徹其玄旨。出住大通。舉初",
    "X83n1578_015:0567a06": "見翠微機緣謂眾曰。先師入泥入水為我。自是我不",
    "X83n1578_015:0567a07": "識好惡。師自此化導 僧問。如何是大乘。曰井索。如",
    "X83n1578_015:0567a08": "何是小乘。曰錢索。如何是有漏。曰笊篱。如何是無漏。",
    "X83n1578_015:0567a09": "曰木杓。",
    "X83n1578_015:0567a10": "[0567a10] 法雲秀云。大乘小乘。井索錢索。有漏無漏。笊篱木",
    "X83n1578_015:0567a11": "杓 法昌遇和尚垂語云。我要一個不會禪底。做",
    "X83n1578_015:0567a12": "國師 妙喜曰。且道是醍醐句。毒藥句。",
    "X83n1578_015:0567a13": "▲鼎州德山宣鑒禪師[0567a13] 簡州周氏子。丱歲出家。依年",
    "X83n1578_015:0567a14": "受具。精究律藏。於性相諸經貫通旨趣。常講金剛般",
    "X83n1578_015:0567a15": "若。時謂之周金剛。常謂同學曰。一毛吞海。海性無虧。",
    "X83n1578_015:0567a16": "纖芥投鋒。鋒利不動。學與無學。惟我知焉。後聞南方",
    "X83n1578_015:0567a17": "禪席頗盛。師氣不平。乃曰。出家兒。千劫學佛威儀。萬",
    "X83n1578_015:0567a18": "劫學佛細行。不得成佛。南方魔子。敢言直指人心見",
    "X83n1578_015:0567a19": "性成佛。我當摟其窟穴。滅其種類。以報佛恩。遂擔青",
    "X83n1578_015:0567a20": "龍疏鈔出蜀。至澧陽。路上見一婆子賣餅。因息肩買",
    "X83n1578_015:0567a21": "餅點心。婆指擔曰。這個是甚麼文字。師曰。青龍疏鈔。",
    "X83n1578_015:0567a22": "婆曰。講何經。師曰。金剛經。婆曰。我有一問。你若答得。",
    "X83n1578_015:0567a23": "施與點心。若答不得。且別處去。金剛經道。過去心不",
    "X83n1578_015:0567a24": "可得。現在心不可得。未來心不可得。未審上座點那",
    "X83n1578_015:0567b01": "個心。師無語。遂往龍潭。至法堂曰。久嚮龍潭。及乎到",
    "X83n1578_015:0567b02": "來。潭又不見。龍又不現。潭引身曰。子親到龍潭。師無",
    "X83n1578_015:0567b03": "語。遂棲止焉。一夕侍立次。潭曰。更深。何不下去。師珍",
    "X83n1578_015:0567b04": "重便出。&#x5374;回曰。外面黑。潭點紙燭度與師。師擬接。潭",
    "X83n1578_015:0567b05": "復吹滅。師於此大悟。便禮拜。潭曰。子見個甚麼。師曰。",
    "X83n1578_015:0567b06": "從今向去。更不疑天下老和尚舌頭也。至來日。龍潭",
    "X83n1578_015:0567b07": "陞座謂眾曰。可中有個漢。牙如劍樹。口似血盆。一棒",
    "X83n1578_015:0567b08": "打不回頭。他時向孤峰頂上。立吾道去在。師將疏鈔",
    "X83n1578_015:0567b09": "堆法堂前。舉火炬曰。窮諸玄辯。若一毫置於太&#x8657;。竭",
    "X83n1578_015:0567b10": "世樞機。似一滴投於巨壑。遂焚之。於是禮辭 抵溈",
    "X83n1578_015:0567b11": "山。挾複子上法堂。從西過東。從東過西曰。有麼有麼。",
    "X83n1578_015:0567b12": "山坐次殊不顧盻。師曰無無。(雪竇著語云。勘破了也)便出。至門",
    "X83n1578_015:0567b13": "首乃曰。雖然如此。也不得草草。遂具威儀。再入相見。",
    "X83n1578_015:0567b14": "纔跨門提起坐具曰。和尚。山擬取拂子。師便喝。拂袖",
    "X83n1578_015:0567b15": "而出。(雪竇著語云。勘破了也)溈山至晚問首座。今日新到在否。",
    "X83n1578_015:0567b16": "座曰。當時背&#x5374;法堂。著草鞋出去也。山曰。此子已後。",
    "X83n1578_015:0567b17": "向孤峰頂上。盤結草菴。呵佛罵祖去在。",
    "X83n1578_015:0567b18": "[0567b18] 雪竇著語云。雪上加霜。復頌云。一勘破。二勘破。雪",
    "X83n1578_015:0567b19": "上加霜曾險墮。飛騎將軍入虜庭。再得完全能幾",
    "X83n1578_015:0567b20": "個。急走過。不放過。孤&#x5CEF;頂上草裏坐。咄 圜悟勤",
    "X83n1578_015:0567b21": "云。雪竇道勘破。且道是勘破德山。為復勘破溈山",
    "X83n1578_015:0567b22": " 妙喜曰。二尊宿恁麼相見。每人失&#x5374;一隻眼。",
    "X83n1578_015:0567b23": "[0567b23] 小參。示眾曰。今夜不答話。問話者三十棒。時有僧出",
    "X83n1578_015:0567b24": "禮拜。師便打。僧曰。某甲話也未問。和尚因甚麼打某",
    "X83n1578_015:0567c01": "甲。師曰。汝是甚麼處人。曰新羅人。師曰。未跨船舷。好",
    "X83n1578_015:0567c02": "與三十棒。",
    "X83n1578_015:0567c03": "[0567c03] 圓明密云。大小德山。龍頭蛇尾 法眼云。大小德",
    "X83n1578_015:0567c04": "山。話作兩橛 圜悟勤云。雖則直截單提。各能扶",
    "X83n1578_015:0567c05": "&#x7AEA;德山。要且只扶得末後句。未扶得最初句在。且",
    "X83n1578_015:0567c06": "作麼生是德山最初句。大鵬欲展摩霄翅。誰顧崩",
    "X83n1578_015:0567c07": "騰六合雲。又云。若作兩橛會。且得沒交涉。便作龍",
    "X83n1578_015:0567c08": "頭蛇尾會。且得沒交涉。既不恁麼會。畢竟作麼生。",
    "X83n1578_015:0567c09": "且道二老宿。為甚麼&#x5374;如此拈。諸人試著眼看",
    "X83n1578_015:0567c10": " 雪竇顯云。此二老宿。雖善裁長補短。捨重從輕。要",
    "X83n1578_015:0567c11": "見德山老漢。亦未可在。何故。殊不知。德山握閫外",
    "X83n1578_015:0567c12": "之威權。有當斷不斷不招其亂底劍。諸人要識新",
    "X83n1578_015:0567c13": "羅僧麼。只是撞著露柱底瞎漢 圜悟勤又云。雪",
    "X83n1578_015:0567c14": "竇道新羅僧便是撞著露柱底瞎漢。甚麼處是這",
    "X83n1578_015:0567c15": "僧瞎處。人多情解道。等他德山道你是甚麼處人。",
    "X83n1578_015:0567c16": "當時便以坐具劈面摵。癡人。若如此。德山便放你",
    "X83n1578_015:0567c17": "也。且道畢竟甚麼處是這僧瞎處。師便打 玄覺",
    "X83n1578_015:0567c18": "云。叢林中喚作膈下語。且從。祇如德山道問話者",
    "X83n1578_015:0567c19": "三十棒。意作麼生 大愚芝云。時人盡道。德山作",
    "X83n1578_015:0567c20": "家用得好。若與麼會。還曾夢見麼。大愚道。德山被",
    "X83n1578_015:0567c21": "這僧一推。直得瓦解&#x6C37;消。雖然如是。今日覓這一",
    "X83n1578_015:0567c22": "個尊宿。也大難得。",
    "X83n1578_015:0567c23": "[0567c23] 示眾。道得也三十棒。道不得也三十棒。臨濟聞得。謂",
    "X83n1578_015:0567c24": "洛浦曰。汝去問他。道得為甚麼也三十棒。待伊打汝。",
    "X83n1578_015:0568a01": "接住棒送一送。看伊作麼生。浦如教而問。師便打。浦",
    "X83n1578_015:0568a02": "接住送一送。師便歸方丈。浦回舉似臨濟。濟曰。我從",
    "X83n1578_015:0568a03": "來疑著這漢。雖然如是。你還識德山麼。浦擬議。濟便",
    "X83n1578_015:0568a04": "打 臨濟侍立次。師曰困。濟曰。老漢寱語作麼。師便",
    "X83n1578_015:0568a05": "打。濟掀倒禪&#x7240;。師便休。",
    "X83n1578_015:0568a06": "[0568a06] 雪竇云。二員作者。具啐啄同時眼。有啐啄同時用。",
    "X83n1578_015:0568a07": "雪竇擬向猛虎口中奪鹿。飢鷹爪下分兔。敢謂臨",
    "X83n1578_015:0568a08": "濟德山二俱瞎漢。有人辨得。天下橫行 妙喜曰。",
    "X83n1578_015:0568a09": "你看他了事漢。等閒驀路相逢。自然各各有出身",
    "X83n1578_015:0568a10": "之路。後來雲&#x5CEF;悅禪師拈云。此二員作家。一拶一",
    "X83n1578_015:0568a11": "捺。略露風規。大似把手上高山。雖然如是。未免旁",
    "X83n1578_015:0568a12": "觀者醜。且道。誰是旁觀者。良久喝一喝。據妙喜所",
    "X83n1578_015:0568a13": "見。雲&#x5CEF;亦未免和泥合水。好與這兩個老漢。一狀",
    "X83n1578_015:0568a14": "領過。一坑埋&#x5374;。且道過在甚麼處。",
    "X83n1578_015:0568a15": "[0568a15] 龍牙問。學人仗鏌&#x91FE;&#x5292;。擬取師頭時如何。師引頸近",
    "X83n1578_015:0568a16": "前曰。[囗@力]。牙曰。頭落也。師呵呵大笑。牙後到洞山。舉前",
    "X83n1578_015:0568a17": "話。山曰。德山道甚麼。牙曰。德山無語。洞曰。莫道無語。",
    "X83n1578_015:0568a18": "且將德山落底頭。呈似老僧看。牙方省。便懺謝。有僧",
    "X83n1578_015:0568a19": "舉似師。師曰。洞山老人不識好惡。這漢死來多少時。",
    "X83n1578_015:0568a20": "救得有甚麼用處 有僧相看。乃近前作相撲勢。師",
    "X83n1578_015:0568a21": "曰。與麼無禮。合喫山僧手裏棒。僧拂袖便行。師曰。饒",
    "X83n1578_015:0568a22": "汝如是。也祇得一半。僧轉身便喝。師曰。須是我打你",
    "X83n1578_015:0568a23": "始得。曰諸方有明眼人在。師曰。天然有眼。僧擘開眼",
    "X83n1578_015:0568a24": "曰&#x732B;。便出。師曰。黃河三千年一度清 師令侍者喚",
    "X83n1578_015:0568b01": "義存。存上來。師曰。我自喚義存。汝又來作甚麼。存無",
    "X83n1578_015:0568b02": "對 雪&#x5CEF;問。從上宗乘。學人還有分也無。師打一棒",
    "X83n1578_015:0568b03": "曰。道甚麼。曰不會。至明日請益。師曰。我宗無語句。實",
    "X83n1578_015:0568b04": "無一法與人。&#x5CEF;因此有省。",
    "X83n1578_015:0568b05": "[0568b05] 巖頭聞之曰。德山老人。一條眷梁骨。硬似鐵。&#x629D;不",
    "X83n1578_015:0568b06": "折。雖然如此。於唱教門中。猶較些子 保福問招",
    "X83n1578_015:0568b07": "慶。祇如巖頭出世。有何言教過於德山。便恁麼道。",
    "X83n1578_015:0568b08": "慶云。汝不見巖頭道。如人學射。久久方中。福云。中",
    "X83n1578_015:0568b09": "後如何。慶云。展闍黎。莫不識痛癢。福云。和尚今日",
    "X83n1578_015:0568b10": "非唯舉話。慶云。展闍黎是甚麼心行。明招云。大小",
    "X83n1578_015:0568b11": "招慶。錯下名言。",
    "X83n1578_015:0568b12": "[0568b12] 僧參。師問維那。今日幾人新到。曰八人。師曰。喚來一",
    "X83n1578_015:0568b13": "時生按著 上堂。及盡知也。直得三世諸佛口挂壁",
    "X83n1578_015:0568b14": "上。猶有一人呵呵大笑。若識此人。參學事畢。",
    "X83n1578_015:0568b15": "[0568b15] 或作德山密語 投子青云。德山大似藏盡楚天",
    "X83n1578_015:0568b16": "月。猶存漢地星。",
    "X83n1578_015:0568b17": "[0568b17] 上堂。若也於己無事。則勿妄求。妄求而得。亦非得也。",
    "X83n1578_015:0568b18": "汝但無事於心。無心於事。則&#x8657;而靈。空而妙。若毛端",
    "X83n1578_015:0568b19": "許言之本末者。皆為自欺。何故。毫釐繫念。三塗業因。",
    "X83n1578_015:0568b20": "瞥爾情生。萬劫羈鎖。聖凡。名。號盡是&#x8657;聲。殊相劣形",
    "X83n1578_015:0568b21": "皆為幻色。汝欲求之。得無累乎。及其厭之。又成大患。",
    "X83n1578_015:0568b22": "終為無益 示眾云。諸子從朝至暮。有甚麼事。莫要",
    "X83n1578_015:0568b23": "逞驢唇馬觜。問德山老漢麼。我且不怕你。未審諸子",
    "X83n1578_015:0568b24": "有何疑慮。近來末法時代。多有鬼神。&#x7FA3;隊傍家走言。",
    "X83n1578_015:0568c01": "我是禪師。未審學得多少禪道。說似老漢來。你諸方",
    "X83n1578_015:0568c02": "老禿奴。教汝修行作佛。傍家走。成得幾個佛也。你若",
    "X83n1578_015:0568c03": "無可學。又走作甚麼。若有學者。你將取學得底來。呈",
    "X83n1578_015:0568c04": "似老漢看。一句不相當。須喫痛棒始得。你被他諸方",
    "X83n1578_015:0568c05": "老禿奴魔魅著。便道我是修行人。打硬作模作樣。恰",
    "X83n1578_015:0568c06": "似得道底人面孔。莫取次用心。萬劫千生輪迴三界。",
    "X83n1578_015:0568c07": "皆為有心。何以故。心生則種種法生。若能一念不生。",
    "X83n1578_015:0568c08": "則永脫生死。不被生死纏縛。要行即行。要坐即坐。更",
    "X83n1578_015:0568c09": "有甚麼事。仁者。我見你諸人。到處發心。向老禿奴會",
    "X83n1578_015:0568c10": "下。學佛法荷負。不惜身命。皆被釘&#x5374;諸子眼睛。斷諸",
    "X83n1578_015:0568c11": "子命根。三二百個婬女相似。道我主化建立法幢。為",
    "X83n1578_015:0568c12": "後人開眼目。自救得麼。仁者。如此說修行。你豈不聞",
    "X83n1578_015:0568c13": "道。老胡。經三大阿僧祇劫修行。即今何在。八十年後",
    "X83n1578_015:0568c14": "死去。與你何別。諸子莫狂。勸你。不如休歇去。無事去。",
    "X83n1578_015:0568c15": "你瞥起一念心。便是魔家眷屬。破戒俗人。你見德山",
    "X83n1578_015:0568c16": "出世。十個五個。總擬聚頭來難問。待教結舌無言。你",
    "X83n1578_015:0568c17": "是僂儸兒。今何不出來。破布袋裏盛錐子。不出頭。是",
    "X83n1578_015:0568c18": "好手。我要問你。實底莫錯。仁者。波波地傍家走。道我",
    "X83n1578_015:0568c19": "解禪解道。點胸點肋。稱楊稱鄭。到這裏須盡吐&#x5374;始",
    "X83n1578_015:0568c20": "得無事。你但外不著聲色。內無能所知解。體無凡聖。",
    "X83n1578_015:0568c21": "更學甚麼。設學得百千妙義。只是個喫瘡疣鬼。總是",
    "X83n1578_015:0568c22": "精魅。我這個&#x8657;空。道有且不是有。道無且不是無。言",
    "X83n1578_015:0568c23": "凡不凡。言聖不聖。一切處安著他不得。與你萬法為",
    "X83n1578_015:0568c24": "師。這個老漢。不敢謗他。所以老胡吐出許多方便涕",
    "X83n1578_015:0569a01": "唾。教你無事去。莫向外求。你更不肯。欲得採集殊勝",
    "X83n1578_015:0569a02": "言句。蘊在胸襟。巧說言辭。以舌頭取辦。高著布裙。貴",
    "X83n1578_015:0569a03": "圖人知。道我是禪師。要出頭處。若作如此見解。打那",
    "X83n1578_015:0569a04": "鬼骨臀。入拔舌地獄有日在。到處覓人道。我是祖師",
    "X83n1578_015:0569a05": "門下客。&#x5374;被他問著本分事。口似木[木*突]。便&#x5374;與他說",
    "X83n1578_015:0569a06": "菩提涅槃真如解脫。廣引三藏言教。是禪是道。誑他",
    "X83n1578_015:0569a07": "閭閻。有甚麼交涉。謗我先祖。德山老漢見處即不然。",
    "X83n1578_015:0569a08": "這裏佛也無。法也無。達磨是老臊胡。十地菩薩是擔",
    "X83n1578_015:0569a09": "糞漢。等妙二覺是破戒凡夫。菩提涅槃是繫驢橛。十",
    "X83n1578_015:0569a10": "二分教是鬼神簿。拭瘡膿紙。四果三賢初心十地。是",
    "X83n1578_015:0569a11": "守古墓鬼。自救得也無。佛是老胡矢橛。(我先祖下至此。會元載之",
    "X83n1578_015:0569a12": "○雲門偃云。讚佛讚祖。須是德山老人始得)仁者莫錯。身被瘡疣衣。學甚",
    "X83n1578_015:0569a13": "麼事。飽喫飯了。說真如涅槃。皮下還有血麼。須是個",
    "X83n1578_015:0569a14": "丈夫始得。汝莫愛聖。聖是空名。向三界十方世間。若",
    "X83n1578_015:0569a15": "有一塵一法可得。與你執取生解。保任貴重者。盡落",
    "X83n1578_015:0569a16": "天魔外道。是有學得底。亦是依草附木精魅野狐。諸",
    "X83n1578_015:0569a17": "子。老漢此間。無一法與你諸人作解會。自己亦不會",
    "X83n1578_015:0569a18": "禪。老漢亦不是善知識。百無所解。只是屙矢放尿。乞",
    "X83n1578_015:0569a19": "食乞衣。更有甚麼事。德山老漢勸你。不如本分去。早",
    "X83n1578_015:0569a20": "休歇去。莫學顛狂。每人擔個死屍。浩浩地去。到處向",
    "X83n1578_015:0569a21": "老禿奴口裏。愛他涕唾喫。便道我是入三界。修蘊積",
    "X83n1578_015:0569a22": "行。長養聖胎。願成佛果。如斯等輩。德山老漢見之。似",
    "X83n1578_015:0569a23": "毒箭入心。花針亂眼。辜負先祖。帶累我宗。圖他道我",
    "X83n1578_015:0569a24": "是出家兒。如此消他十方施主水。也消不得。莫筭道。",
    "X83n1578_015:0569b01": "敢向他國王地上行。父母不供甘旨。豈為無事。莫錯",
    "X83n1578_015:0569b02": "用心。閻羅王徵你草鞋錢有日在。穿你鼻孔&#x432B;著橛",
    "X83n1578_015:0569b03": "上。償他宿債。莫言老漢不道。是你諸人大似有福。遇",
    "X83n1578_015:0569b04": "著德山出世。與你解去繩索。脫&#x5374;籠頭。卸&#x5374;背馱。作",
    "X83n1578_015:0569b05": "個好人去。三界六道收攝你不得。更無別法。是個烜",
    "X83n1578_015:0569b06": "赫&#x8657;空。無礙自在。不是你莊嚴得底物。從佛從祖。皆",
    "X83n1578_015:0569b07": "傳此法。而得出離。一大藏教。只是整理你今時人。諸",
    "X83n1578_015:0569b08": "子莫向別處求覓。乃至達磨小碧眼胡僧。到此來。也",
    "X83n1578_015:0569b09": "只是教你無事去。教你莫造作。著衣喫飯。屙矢送尿。",
    "X83n1578_015:0569b10": "更無生死可怖。亦無涅槃可得。無菩提可證。只是尋",
    "X83n1578_015:0569b11": "常一個無事人。第一莫拱手作禪師。覓個出頭處。巧",
    "X83n1578_015:0569b12": "言語魔魅後生。欲得人喚作長老。自己分上都沒交",
    "X83n1578_015:0569b13": "涉。徒知心識浩浩地。日夜&#x63D1;怪不休。稱楊稱鄭。我是",
    "X83n1578_015:0569b14": "江西馬大師宗徒。德山老漢且不是你&#x7FA3;隊人。我見",
    "X83n1578_015:0569b15": "石頭和尚。不識好惡。老漢所以罵伊。諸子。你但莫著",
    "X83n1578_015:0569b16": "聲色名言句義境致。機關道理。善惡凡聖。取捨攀緣。",
    "X83n1578_015:0569b17": "染淨明暗。有無諸念。可中與麼得。方是個無事人。佛",
    "X83n1578_015:0569b18": "亦不如你。祖亦不如你。仁者莫走蹋。汝&#x811A;板&#x6FF6;去。別",
    "X83n1578_015:0569b19": "無禪道可學。若有學得者。即是二頭三首外道見解。",
    "X83n1578_015:0569b20": "亦無神通變現可得。汝道神通是聖。諸天龍神五通",
    "X83n1578_015:0569b21": "神仙外道修羅。亦有神通。應可是佛也。孤峰獨宿。一",
    "X83n1578_015:0569b22": "食卯齋。長坐不臥。六時禮念。疑他生死。老胡有言。諸",
    "X83n1578_015:0569b23": "行無常。是生滅法。若言入定凝神靜慮得者。尼乾子",
    "X83n1578_015:0569b24": "等諸外道師。亦入得八萬劫大定。莫是佛否。明知邪",
    "X83n1578_015:0569c01": "見精魅。仁者。老胡不是聖。佛是老胡矢橛。且要仁者",
    "X83n1578_015:0569c02": "辨取好惡。莫著人我。免被諸聖橛。菩提橛。解脫殊勝。",
    "X83n1578_015:0569c03": "名言妙義。沒溺繫縛汝。何以故。一念妄心不盡。即是",
    "X83n1578_015:0569c04": "生死相續。仁者。時不待人。莫因循過日。時光可惜。老",
    "X83n1578_015:0569c05": "漢不圖你田舍奴荷負。若肯即信取。若不肯。每人有",
    "X83n1578_015:0569c06": "個矢&#x9262;擔取去。老漢亦不求你。諸方大有老禿奴。取",
    "X83n1578_015:0569c07": "一方處所。說禪說道。你急去學取抄取。我此間終無",
    "X83n1578_015:0569c08": "一法與你諸人。仁者問取學取。以為知解。老漢不能",
    "X83n1578_015:0569c09": "入拔舌地獄。若有一塵一法示諸人說。言有佛有法。",
    "X83n1578_015:0569c10": "有三界可出者。皆是野狐精魅。諸仁者。欲識得麼。只",
    "X83n1578_015:0569c11": "是個&#x8657;空。尚無纖塵可得。處處清淨。光明洞達。表裏",
    "X83n1578_015:0569c12": "瑩徹。無事無依。無棲泊處。有甚麼事。老漢從生至死。",
    "X83n1578_015:0569c13": "只是個老比丘。雖在三界生。而無垢染。欲得出離。何",
    "X83n1578_015:0569c14": "處去。設有去處。亦是籠檻。魔得其便。仁者莫用身心",
    "X83n1578_015:0569c15": "無可得。只要一切時中。莫用他聲色。應是從前行履",
    "X83n1578_015:0569c16": "處。一時放&#x5374;。頓脫羈鎖。永離&#x76D6;纏。一念不生。即前後",
    "X83n1578_015:0569c17": "際斷。無思無念。無一法可當情。仁者作麼生擬下口",
    "X83n1578_015:0569c18": "嘴。你多知解。還曾識渠面孔麼。出家兒。乃至十地滿",
    "X83n1578_015:0569c19": "心菩薩。覓他蹤跡不著。所以諸天歡喜。地神捧足。十",
    "X83n1578_015:0569c20": "方諸佛讚嘆。魔王啼哭。何以故。緣此&#x8657;空活鱍鱍地。",
    "X83n1578_015:0569c21": "無根株。無住處。若到這裏。眼光定動。即沒交涉。仁者。",
    "X83n1578_015:0569c22": "莫求佛。佛是大殺人賊。賺多少人。入婬魔坑。莫求文",
    "X83n1578_015:0569c23": "殊普賢。是田舍奴。可惜許。堂堂一個丈夫兒。喫他毒",
    "X83n1578_015:0569c24": "藥便了。擬作禪師面孔。見神見鬼。向後狂亂傍家走。",
    "X83n1578_015:0570a01": "覓師婆打瓦卜去。被無知老禿奴。便即與卜道。教你",
    "X83n1578_015:0570a02": "禮祖師鬼佛鬼。菩提涅槃鬼。是小婬女子。不會便問",
    "X83n1578_015:0570a03": "如何是祖師西來意。這老禿奴。便打禪&#x7240;作境致。&#x7AEA;",
    "X83n1578_015:0570a04": "拂子云。好晴好雨好燈籠。巧述言詞。強生節目。言有",
    "X83n1578_015:0570a05": "玄路鳥道展手。若取如是說。如將寶器貯於不淨。如",
    "X83n1578_015:0570a06": "將人糞作栴檀香。仁者。彼既丈夫我亦爾。怯弱於誰。",
    "X83n1578_015:0570a07": "竟日就他諸方老禿奴口嘴。接他涕唾喫。了無慚無",
    "X83n1578_015:0570a08": "愧。苦哉苦哉。狂&#x5374;子去。因果分明。水牯牛牽&#x7282;拽耙。",
    "X83n1578_015:0570a09": "眼睛突出。氣力不登。大棒打你脊。&#x5374;佛衣食道。我修",
    "X83n1578_015:0570a10": "行了也。若不明大理。饒你去佛肚裏過來。只是個能",
    "X83n1578_015:0570a11": "行底矢橛。不曾遇著好人。便即認得六根門頭光影。",
    "X83n1578_015:0570a12": "向口裏說取露布。是隱言妙句。光彩尖新。爭奈你自",
    "X83n1578_015:0570a13": "家無分。仁者。是別人涕唾。更有一輩。三三兩兩聚頭",
    "X83n1578_015:0570a14": "商量。甚麼處無事好。經冬過夏。快說禪道。有知解會",
    "X83n1578_015:0570a15": "義理。仁者。總作如此見解。覓便宜。豈有如此道理。入",
    "X83n1578_015:0570a16": "地獄有日在。莫道不向諸子說。到處菜不擇一莖。柴",
    "X83n1578_015:0570a17": "不搬一束。一朝福盡。只是喫草去。&#x8657;消信施。濫稱參",
    "X83n1578_015:0570a18": "學。更作禪師模樣。無益於人。自己分上。十二時中行",
    "X83n1578_015:0570a19": "履處。心常附物。見人只欲妖媚掉尾子。指東話西。眼",
    "X83n1578_015:0570a20": "裏口邊。果然不見。只欲將相似語。勘當解處。老漢與",
    "X83n1578_015:0570a21": "你諸人何別。郎君子莫取一期眼。下口快喫他毒藥",
    "X83n1578_015:0570a22": "了。似貪婬女人。不持齋戒。瞎禿奴。&#x7FA3;羊僧。顛&#x5374;他人",
    "X83n1578_015:0570a23": "入地獄。仁者莫取次看冊子。尋句義。覓勝負。一遞一",
    "X83n1578_015:0570a24": "口。何時休歇。老漢相勸。不是惡事。切須自帶眼目。辨",
    "X83n1578_015:0570b01": "取清濁。是佛語是魔語。莫受人惑。所以殊勝名言。皆",
    "X83n1578_015:0570b02": "是老胡一期方便施施。切須休歇去。莫倚一物。領他",
    "X83n1578_015:0570b03": "言語作解會。揀擇親&#x758E;。浮&#x8657;詐偽。記他閑言長語。皆",
    "X83n1578_015:0570b04": "是比量。仁者。老漢只恐諸子墮坑落塹。作薄福業事",
    "X83n1578_015:0570b05": "褫唇嘴。得少為足。向靜處立。不肯進前。自惑諸境。亂",
    "X83n1578_015:0570b06": "走他人。由巡萬法。&#x76D6;為不信&#x8657;空。本來無事。增減他",
    "X83n1578_015:0570b07": "不得。你諸人。好似老&#x9D76;身在&#x8657;空。心在糞堆上。只覓",
    "X83n1578_015:0570b08": "死物喫。諸子莫道。德山老漢。不曾入叢林商量。高聲",
    "X83n1578_015:0570b09": "罵取。無人情。不怕業。只為諸子不守分。馳騁四方。傍",
    "X83n1578_015:0570b10": "他門戶。恰似女姑鬼。傳言送語。依事作解。心跡不忘。",
    "X83n1578_015:0570b11": "自猶不立。常負死屍。擔枷帶鎖。五百一千里。來到德",
    "X83n1578_015:0570b12": "山面前。八字立地。如欠伊禪道相似。和尚須為或說。",
    "X83n1578_015:0570b13": "指示我老漢全體作用。大棒鎧遮田舍奴。罵賊矢孔",
    "X83n1578_015:0570b14": "面。不識好惡。到我這裏。恰似遇澧州人。&#x7151;魚羹爛臛",
    "X83n1578_015:0570b15": "一頓。且圖你放下重擔。去&#x5374;枷鎖。作個好人去。還肯",
    "X83n1578_015:0570b16": "麼。若肯即住。不肯一任脫去。珍重 示眾。有言時。騎",
    "X83n1578_015:0570b17": "虎頭收虎尾。第一句下明宗旨。無言時。覿露機鋒。如",
    "X83n1578_015:0570b18": "同電拂 師因疾。僧問。還有不病者也無。師曰有。曰",
    "X83n1578_015:0570b19": "如何是不病者。師曰。阿[口*耶]阿[口*耶]。師復告眾曰。捫空追",
    "X83n1578_015:0570b20": "響。勞汝心神。夢覺覺非。竟有何事。言訖。安坐而化。即",
    "X83n1578_015:0570b21": "唐咸通六年十二月三日也。"
}