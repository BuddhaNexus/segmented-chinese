{
    "T08n0221_009:0061a02": "放光般若經卷第九",
    "T08n0221_009:0061a04": "西晉于闐國三藏無羅叉",
    "T08n0221_009:0061a05": "奉　詔譯",
    "T08n0221_009:0061a06": "摩訶般若波羅蜜照明品第四十一",
    "T08n0221_009:0061a07": "舍利弗白佛言：「世尊！是般若波羅蜜耶？」佛",
    "T08n0221_009:0061a08": "言：「是。舍利弗！」舍利弗言：「世尊！般若波羅蜜",
    "T08n0221_009:0061a09": "者作照明故。世尊！般若波羅蜜者至竟清淨",
    "T08n0221_009:0061a10": "故。世尊！般若波羅蜜者為有名字。世尊！般若",
    "T08n0221_009:0061a11": "波羅蜜者於三界無沾污。世尊！般若波羅蜜",
    "T08n0221_009:0061a12": "者除諸垢冥。世尊！般若波羅蜜者於三十七",
    "T08n0221_009:0061a13": "品之最尊上。世尊！般若波羅蜜者安隱諸災",
    "T08n0221_009:0061a14": "患恐怖者。世尊！般若波羅蜜者為五荒見蔽",
    "T08n0221_009:0061a15": "者作明故。世尊！般若波羅蜜者無際眾生入",
    "T08n0221_009:0061a16": "邪徑者而作正導。世尊！般若波羅蜜者薩云",
    "T08n0221_009:0061a17": "若是，能除諸習緒。世尊！般若波羅蜜者菩",
    "T08n0221_009:0061a18": "薩之母，生諸佛法故。世尊！般若波羅蜜者",
    "T08n0221_009:0061a19": "不生不壞，從有名至竟空故。世尊！般若波",
    "T08n0221_009:0061a20": "羅蜜者離於生死亦無所滅，不與作本故。世",
    "T08n0221_009:0061a21": "尊！般若波羅蜜者受諸孤窮者，為作珍寶施",
    "T08n0221_009:0061a22": "故。世尊！般若波羅蜜者具足，初無能伏者。世",
    "T08n0221_009:0061a23": "尊！般若波羅蜜者三轉十二事而轉法輪，亦",
    "T08n0221_009:0061a24": "無能轉者，所轉終不動還故。世尊！般若波",
    "T08n0221_009:0061a25": "羅蜜者能現種種之本，及所有無所有空故。",
    "T08n0221_009:0061a26": "唯，世尊，當云何住般若波羅蜜？」世尊報言：「當",
    "T08n0221_009:0061a27": "如世尊住。舍利弗！禮般若波羅蜜當如禮",
    "T08n0221_009:0061a28": "世尊。何以故？般若波羅蜜者則是世尊，世尊",
    "T08n0221_009:0061a29": "與般若波羅蜜無有別。般若波羅蜜則是世",
    "T08n0221_009:0061b01": "尊，世尊則是般若波羅蜜。諸佛世尊因般若",
    "T08n0221_009:0061b02": "波羅蜜而得名字，菩薩、辟支佛、阿羅漢至須",
    "T08n0221_009:0061b03": "陀洹、皆因般若波羅蜜得其名字。十善、四禪、",
    "T08n0221_009:0061b04": "四等、四空定、五通，內外空及有無空，三十七",
    "T08n0221_009:0061b05": "品、佛十種力及十八法，乃至薩云若，皆因般",
    "T08n0221_009:0061b06": "若波羅蜜出生。」於是釋提桓因意念：「何因尊",
    "T08n0221_009:0061b07": "者舍利弗乃生是問？」釋提桓因便問舍利弗",
    "T08n0221_009:0061b08": "言：「尊者！何緣乃生是問？因何事有是問？」舍",
    "T08n0221_009:0061b09": "利弗報言：「拘翼！菩薩摩訶薩漚惒拘舍羅，為",
    "T08n0221_009:0061b10": "般若波羅蜜所護持，及諸過去當來今現在",
    "T08n0221_009:0061b11": "諸佛世尊，從初發意以來至法欲盡，於其中",
    "T08n0221_009:0061b12": "間所作善本，盡持作薩云若。拘翼！是故菩",
    "T08n0221_009:0061b13": "薩摩訶薩持般若波羅蜜過五波羅蜜上。拘",
    "T08n0221_009:0061b14": "翼！譬如人生盲，或百人或千人或萬人，欲",
    "T08n0221_009:0061b15": "有所至，若欲入城，而無有導終不能有所至。",
    "T08n0221_009:0061b16": "拘翼！是五波羅蜜為如盲者，離般若波羅",
    "T08n0221_009:0061b17": "蜜如盲者無導，亦不能具足至道，亦不能",
    "T08n0221_009:0061b18": "成薩云若。五波羅蜜為般若波羅蜜所護，如",
    "T08n0221_009:0061b19": "盲者得眼目。般若波羅蜜護五波羅蜜，令",
    "T08n0221_009:0061b20": "五波羅蜜各得名字。」釋提桓因語舍利弗：「如",
    "T08n0221_009:0061b21": "所言，五波羅蜜因般若波羅蜜得名字者，五",
    "T08n0221_009:0061b22": "波羅蜜但有名而無度？」舍利弗言：「如是，拘翼！",
    "T08n0221_009:0061b23": "五波羅蜜因般若波羅蜜而得名字，五波羅",
    "T08n0221_009:0061b24": "蜜但有名無有度也。菩薩住於般若波羅蜜",
    "T08n0221_009:0061b25": "者，為已具足五波羅蜜，是故般若波羅蜜於",
    "T08n0221_009:0061b26": "五波羅蜜，為最上化、妙化、無比之化。」舍利弗",
    "T08n0221_009:0061b27": "白佛言：「世尊！當云何入般若波羅蜜中？」佛言：",
    "T08n0221_009:0061b28": "「如入五陰，當作是入般若波羅蜜。如入五波",
    "T08n0221_009:0061b29": "羅蜜，當作是入般若波羅蜜。如入內外空及",
    "T08n0221_009:0061c01": "有無空，如入三十七品、佛十種力及十八法，",
    "T08n0221_009:0061c02": "如入薩云若、如入諸法，當作是入般若波羅",
    "T08n0221_009:0061c03": "蜜中。」舍利弗言：「世尊！云何入五陰，如入般若",
    "T08n0221_009:0061c04": "波羅蜜？云何如入諸法，作是入般若波羅蜜？」",
    "T08n0221_009:0061c05": "佛言：「於五陰無所生無所得、無取無捨無所",
    "T08n0221_009:0061c06": "壞，當作是入般若波羅蜜。於諸法無所生無",
    "T08n0221_009:0061c07": "所得、無取無捨亦無所壞，是為入般若波羅",
    "T08n0221_009:0061c08": "蜜。」舍利弗言：「作如是入般若波羅蜜，為及",
    "T08n0221_009:0061c09": "何法？」佛言：「於諸法無所及，是乃為般若波羅",
    "T08n0221_009:0061c10": "蜜名號。」「世尊！不逮何法？」佛言：「不逮善法亦",
    "T08n0221_009:0061c11": "不逮惡法，亦不逮道法亦不逮俗法，亦不逮",
    "T08n0221_009:0061c12": "有漏無漏法，亦不逮有為無為法。何以故？般",
    "T08n0221_009:0061c13": "若波羅蜜之興亦不為希望起。以是故，於諸",
    "T08n0221_009:0061c14": "法無所及、無所逮。」釋提桓因白佛言：「云何，世",
    "T08n0221_009:0061c15": "尊！是般若波羅蜜為不逮薩云若？」佛言：「如是，",
    "T08n0221_009:0061c16": "拘翼！般若波羅蜜不逮薩云若，亦不逮亦不",
    "T08n0221_009:0061c17": "有。」「世尊！云何亦不逮亦不有？」佛言：「般若波羅",
    "T08n0221_009:0061c18": "蜜者，亦不以字，亦不以想，亦不以生死。」釋提",
    "T08n0221_009:0061c19": "桓因言：「世尊！亦不以字，亦不以想，亦不以生",
    "T08n0221_009:0061c20": "死，云何為逮？」佛言：「如不入，亦不受、亦不捨、亦",
    "T08n0221_009:0061c21": "不住，作是及如不及。拘翼！般若波羅蜜如是",
    "T08n0221_009:0061c22": "逮諸法如無所逮。」釋提桓因白佛言：「世尊！般",
    "T08n0221_009:0061c23": "若波羅蜜之興，甚奇甚特！於諸法無所生、無",
    "T08n0221_009:0061c24": "所有、無所倚、無所壞。」須菩提白佛言：「若菩",
    "T08n0221_009:0061c25": "薩行般若波羅蜜，為逮諸法？不逮諸法？菩薩",
    "T08n0221_009:0061c26": "聞是，或恐或怖，便離般若波羅蜜。」佛言：「如",
    "T08n0221_009:0061c27": "是，菩薩聞是或能恐怖。若有行般若波羅蜜",
    "T08n0221_009:0061c28": "菩薩，或作是念言：『般若波羅蜜空，般若波羅",
    "T08n0221_009:0061c29": "蜜無有堅固，般若波羅蜜侵欺人。』作是念者，",
    "T08n0221_009:0062a01": "便能遠離般若波羅蜜。以是因緣，菩薩便遠",
    "T08n0221_009:0062a02": "離般若波羅蜜。」須菩提白佛言：「信般若波羅",
    "T08n0221_009:0062a03": "蜜者，為不信何等法？」佛言：「信般若波羅蜜，",
    "T08n0221_009:0062a04": "為不信色，為不信痛想行識，為不信六情，不",
    "T08n0221_009:0062a05": "信色聲香味細滑法，為不信十八性及十二",
    "T08n0221_009:0062a06": "因緣乃至五波羅蜜，亦不信內外空及有無",
    "T08n0221_009:0062a07": "空，亦不信三十七品及十八法、佛十種力，不",
    "T08n0221_009:0062a08": "信須陀洹至羅漢、辟支佛，亦不信阿耨多羅",
    "T08n0221_009:0062a09": "三耶三菩，亦不信薩云若。」佛告須菩提：「若",
    "T08n0221_009:0062a10": "不有五陰及薩云若者，為不信般若波羅蜜。",
    "T08n0221_009:0062a11": "以是故，須菩提！信般若波羅蜜者，為不信",
    "T08n0221_009:0062a12": "五陰諸法及薩云若。若不有五陰及諸法",
    "T08n0221_009:0062a13": "者，為不信般若波羅蜜；信般若波羅蜜者，",
    "T08n0221_009:0062a14": "為不信諸法。」須菩提白佛言：「世尊！般若波",
    "T08n0221_009:0062a15": "羅蜜者為大度。」佛言：「於意云何，何以知般",
    "T08n0221_009:0062a16": "若波羅蜜為大度？」須菩提言：「般若波羅蜜，亦",
    "T08n0221_009:0062a17": "不使五陰大、亦不令五陰小，亦不使五波羅",
    "T08n0221_009:0062a18": "蜜大、亦不令五波羅蜜小。從內外空至有無",
    "T08n0221_009:0062a19": "空，亦不令大亦不使小。三十七品、佛十八法，",
    "T08n0221_009:0062a20": "亦不令大亦不令小。至道及佛法，亦不令大",
    "T08n0221_009:0062a21": "亦不令小。亦不聚五陰亦不散五陰，乃至佛",
    "T08n0221_009:0062a22": "法亦不聚亦不散。亦不平相五陰亦不不平",
    "T08n0221_009:0062a23": "相，乃至佛法亦不平相亦不不平相。亦不廣",
    "T08n0221_009:0062a24": "五陰亦不狹五陰，乃至佛法亦不廣亦不狹。",
    "T08n0221_009:0062a25": "亦不使五陰強亦不使弱，乃至佛法亦不強",
    "T08n0221_009:0062a26": "亦不弱。世尊！以是故！般若波羅蜜為菩薩之",
    "T08n0221_009:0062a27": "大度。世尊！若新發意菩薩未習六波羅蜜者，",
    "T08n0221_009:0062a28": "聞是五陰及六波羅蜜無所增減、無有廣狹。",
    "T08n0221_009:0062b01": "聞是語者，或能不行般若波羅蜜。何以故？不",
    "T08n0221_009:0062b02": "以般若波羅蜜故五陰及佛法有大有小，不",
    "T08n0221_009:0062b03": "以般若波羅蜜故五陰及佛法有強有弱。世",
    "T08n0221_009:0062b04": "尊！行般若波羅蜜欲求大小五陰、欲強弱佛",
    "T08n0221_009:0062b05": "法，是為大累。何以故？道初無有累想。何以",
    "T08n0221_009:0062b06": "故？眾生不生、般若波羅蜜不生，當作是見、當",
    "T08n0221_009:0062b07": "作是知。五陰亦不生、佛法亦不生，當作是觀。",
    "T08n0221_009:0062b08": "觀般若波羅蜜所有，如觀眾生所有。觀般若",
    "T08n0221_009:0062b09": "波羅蜜所有，當如觀五陰所有。觀佛所有，當",
    "T08n0221_009:0062b10": "如觀般若波羅蜜所有。觀般若波羅蜜無所",
    "T08n0221_009:0062b11": "有，亦如觀五陰無所有。觀般若波羅蜜無所",
    "T08n0221_009:0062b12": "有，如觀佛無所有。觀般若波羅蜜無所有，如",
    "T08n0221_009:0062b13": "觀眾生亦無所有。觀般若波羅蜜寂，觀眾生",
    "T08n0221_009:0062b14": "亦寂。觀般若波羅蜜寂，觀佛法亦寂。觀五",
    "T08n0221_009:0062b15": "陰亦寂，觀般若波羅蜜亦寂。觀般若波羅蜜",
    "T08n0221_009:0062b16": "亦無有緒，當知眾生亦無有緒。五陰及佛法",
    "T08n0221_009:0062b17": "亦無有緒，般若波羅蜜亦無有緒。般若波羅",
    "T08n0221_009:0062b18": "蜜不可思議，當知眾生亦不可思議，五陰亦",
    "T08n0221_009:0062b19": "不可思議，及佛法亦不可思議。眾生不敗壞，",
    "T08n0221_009:0062b20": "當知般若波羅蜜亦不壞敗。眾生不逮阿惟",
    "T08n0221_009:0062b21": "三佛，當知般若波羅蜜亦不逮阿惟三佛，當",
    "T08n0221_009:0062b22": "知五陰亦不逮阿惟三佛，佛亦不逮阿惟三",
    "T08n0221_009:0062b23": "佛。眾生力不具足，當知般若波羅蜜力不具",
    "T08n0221_009:0062b24": "足，五陰力不具足，佛力亦不具足。以是，世",
    "T08n0221_009:0062b25": "尊！大度者，是菩薩摩訶薩般若波羅蜜。」",
    "T08n0221_009:0062b26": "摩訶般若波羅蜜泥犁品第四十二",
    "T08n0221_009:0062b27": "舍利弗白佛言：「唯，世尊！菩薩摩訶薩解般若",
    "T08n0221_009:0062b28": "波羅蜜者，為從何所來而生是間？發阿耨多",
    "T08n0221_009:0062b29": "羅三耶三菩為幾何間？為更見供養幾如來？",
    "T08n0221_009:0062c01": "行六波羅蜜為幾時？云何解般若波羅蜜導",
    "T08n0221_009:0062c02": "入深義？」佛告舍利弗：「是菩薩摩訶薩供養十",
    "T08n0221_009:0062c03": "方諸如來、無所著、等正覺，從彼來生是間。是",
    "T08n0221_009:0062c04": "菩薩從發意以來，不可計阿僧祇劫，行六波",
    "T08n0221_009:0062c05": "羅蜜亦不可計。來到是間，從是以來不可復",
    "T08n0221_009:0062c06": "計，常供養諸佛而來生是間。是輩菩薩見般",
    "T08n0221_009:0062c07": "若波羅蜜時，如見世尊無有異。若聞般若波",
    "T08n0221_009:0062c08": "羅蜜時，如聞世尊所說亦無有異。是菩薩摩",
    "T08n0221_009:0062c09": "訶薩解般若波羅蜜導入深義，不以想入、不",
    "T08n0221_009:0062c10": "以二入，而無所倚。」須菩提白佛言：「世尊！般",
    "T08n0221_009:0062c11": "若波羅蜜可得見聞不？」佛言：「不可得見聞。",
    "T08n0221_009:0062c12": "何以故？須菩提？般若波羅蜜者，亦非見事、亦",
    "T08n0221_009:0062c13": "非聞事。般若波羅蜜者，亦無所聞、亦無所見，",
    "T08n0221_009:0062c14": "以諸法聾故。五波羅蜜者，亦不見、亦不聞，以",
    "T08n0221_009:0062c15": "諸法聾故。內外空及有無空，無所聞、無所見，",
    "T08n0221_009:0062c16": "以諸法聾故。三十七品、十種力、十八法、無所",
    "T08n0221_009:0062c17": "見、無所聞，以諸法聾故。須菩提！道及佛亦",
    "T08n0221_009:0062c18": "無所見、無所聞、亦如聾法故。」須菩提白佛言：",
    "T08n0221_009:0062c19": "「菩薩摩訶薩學般若波羅蜜久如，當與般若波",
    "T08n0221_009:0062c20": "羅蜜相應。」佛語須菩提：「是事應當分別。須",
    "T08n0221_009:0062c21": "菩提！有因緣令菩薩適發意便應深般若波",
    "T08n0221_009:0062c22": "羅蜜，以漚惒拘舍羅不見諸法榮冀，終不誹",
    "T08n0221_009:0062c23": "謗，終不離六波羅蜜，終不離諸佛世尊。若",
    "T08n0221_009:0062c24": "復欲作諸善之本，供養承事諸佛世尊者，即",
    "T08n0221_009:0062c25": "如意願，從一佛國至一佛國，終不復受母人",
    "T08n0221_009:0062c26": "胎生，終不離五通，不與諸垢相近，亦不與",
    "T08n0221_009:0062c27": "聲聞、辟支佛意相近，教化眾生、淨佛國土。菩",
    "T08n0221_009:0062c28": "薩如是行者，為應深般若波羅蜜。須菩提！復",
    "T08n0221_009:0062c29": "有善男子、善女人行菩薩道者，見無央數不",
    "T08n0221_009:0063a01": "可計阿僧祇諸佛，行六波羅蜜而有所倚，聞",
    "T08n0221_009:0063a02": "說深般若波羅蜜便棄捨去。如是菩薩更生",
    "T08n0221_009:0063a03": "慢意，便離諸佛世尊，便不得聞深般若波羅",
    "T08n0221_009:0063a04": "蜜。」佛語須菩提：「不樂聞深般若波羅蜜者，今",
    "T08n0221_009:0063a05": "亦在會中坐。何以故？是善男子、善女人行菩",
    "T08n0221_009:0063a06": "薩道時、從本聞深般若波羅蜜、不樂捨去。用",
    "T08n0221_009:0063a07": "是故，今聞深般若波羅蜜，不樂復欲捨去，與",
    "T08n0221_009:0063a08": "身口意不和，積無黠之罪。以是罪重故，拒逆",
    "T08n0221_009:0063a09": "深般若波羅蜜。拒逆深般若波羅蜜者，為拒",
    "T08n0221_009:0063a10": "逆過去當來今現在諸佛薩云若。已以逆薩",
    "T08n0221_009:0063a11": "云若罪故，斷薩云若。用斷薩云若罪故，當入",
    "T08n0221_009:0063a12": "泥犁中見煮無央數百千歲，從一泥犁出復至",
    "T08n0221_009:0063a13": "一泥犁，至劫盡火燒時，當復至他方大泥犁",
    "T08n0221_009:0063a14": "中。他方劫盡，當復從他方一泥犁中復至一",
    "T08n0221_009:0063a15": "他方泥犁中，如是遍諸他方泥犁。以用是斷",
    "T08n0221_009:0063a16": "法罪故，當復更來生是間泥犁中，當受泥犁",
    "T08n0221_009:0063a17": "中劇痛之罪，至劫盡當墮他方畜生中。如是",
    "T08n0221_009:0063a18": "展轉遍墮十方諸畜生中。從畜生中出，當生",
    "T08n0221_009:0063a19": "炎樓，受薜荔形極劇勤苦。如是久後纔得為",
    "T08n0221_009:0063a20": "人。所生之處，常當生盲家、或生殺人家、或",
    "T08n0221_009:0063a21": "生魚獵家屠殺家、或生下賤乞匃人家，或盲",
    "T08n0221_009:0063a22": "或聾、或無手足、或瘖瘂不能言。受是罪已，當",
    "T08n0221_009:0063a23": "復生邊地無佛、無法、無弟子處。作是斷法者，",
    "T08n0221_009:0063a24": "皆當具足受是上罪。」舍利弗白佛言：「是斷法",
    "T08n0221_009:0063a25": "者為入五無間罪。」佛言：「如是斷法之罪，不可",
    "T08n0221_009:0063a26": "具說。說是般若波羅蜜時，若斷他人言：『是",
    "T08n0221_009:0063a27": "非律、是非尊教、是非如來、無所著、等正覺之",
    "T08n0221_009:0063a28": "教。』自不修學，復斷他人令遠離之；自喪",
    "T08n0221_009:0063a29": "其意，復喪他人意；自毒其意，復毒他人意；為",
    "T08n0221_009:0063b01": "自亡失，復亡失他人；自不解深般若波羅蜜",
    "T08n0221_009:0063b02": "而棄捨去，復教他人令遠離之。舍利弗！是",
    "T08n0221_009:0063b03": "曹之人尚不當聞其音聲，何況當與共從事",
    "T08n0221_009:0063b04": "而同處坐起？何以故？當知是輩人，法中之大",
    "T08n0221_009:0063b05": "患，當知是人為墮衰冥。若聞是輩人所說有",
    "T08n0221_009:0063b06": "信受者，亦當復受不測之罪。舍利弗！斷般",
    "T08n0221_009:0063b07": "若波羅蜜之人，當知是為法中之大病。」舍利",
    "T08n0221_009:0063b08": "弗言：「世尊！是謗法之人在所生處，受其身",
    "T08n0221_009:0063b09": "形寧可說不？」佛言：「置是謗法之人所生受形。",
    "T08n0221_009:0063b10": "何以故？是人儻聞，其身熱血從口中出，其人",
    "T08n0221_009:0063b11": "愁憂，或病或死或痿黃熟，受是苦痛糜死之",
    "T08n0221_009:0063b12": "罪。若使無是輩罪者，世尊終不使舍利弗發",
    "T08n0221_009:0063b13": "是問也。有如是痛者所受身形，以是故如來",
    "T08n0221_009:0063b14": "不為舍利弗說。」舍利弗言：「世尊！當說是斷",
    "T08n0221_009:0063b15": "法之人所受身形。世尊所說者，當為後世而",
    "T08n0221_009:0063b16": "作大明。」佛言：「我屬所說誹謗斷法所可受罪，",
    "T08n0221_009:0063b17": "所更泥犁展轉劫數，受畜生身、受薜荔形所",
    "T08n0221_009:0063b18": "更劫數，以受人身盲聾瘖瘂下賤乞匃所更",
    "T08n0221_009:0063b19": "如是，則為後世作大明。已聞是教者，則不敢",
    "T08n0221_009:0063b20": "復斷法誹謗。」舍利弗言：「世尊！善男子、善女",
    "T08n0221_009:0063b21": "人各當自念：『我聞是語，其心恐怖。我終不敢",
    "T08n0221_009:0063b22": "有是輩事，盡我形壽終不敢斷法誹謗如彼。",
    "T08n0221_009:0063b23": "我若誹謗，或墮惡處勤苦如是。』」須菩提白佛",
    "T08n0221_009:0063b24": "言：「世尊！善男子、善女人常當攝身口意行，",
    "T08n0221_009:0063b25": "意當念言：『我等不當受是壞法之罪，不見如",
    "T08n0221_009:0063b26": "來而不見法、不見眾僧，或生無佛處，或墮貧",
    "T08n0221_009:0063b27": "家，或生抵突不聞法處。』」須菩提白佛言：「世",
    "T08n0221_009:0063b28": "尊！以口行故便受壞法深重之罪耶？」佛言：「如",
    "T08n0221_009:0063b29": "是！以口過故！便受壞法深重之罪。須菩提！當",
    "T08n0221_009:0063c01": "來之世或有愚人，於善法教為我作沙門，反",
    "T08n0221_009:0063c02": "誹謗遠離深般若波羅蜜。誹謗遠離深般若",
    "T08n0221_009:0063c03": "波羅蜜者，為已誹謗諸如來，無所著，等正覺",
    "T08n0221_009:0063c04": "之道。已誹謗如來道者，則為誹謗遠離過去",
    "T08n0221_009:0063c05": "當來現在諸佛薩云若。已誹謗薩云若者，則",
    "T08n0221_009:0063c06": "為遠離法。已遠離法者，則為遠離僧。已遠離",
    "T08n0221_009:0063c07": "僧者，則為遠離世間正見，已遠離正見者，則為",
    "T08n0221_009:0063c08": "遠離三十七品、薩云若、已離薩云若者、則為受",
    "T08n0221_009:0063c09": "不可計阿僧祇劫之罪身。受是罪身者，則為",
    "T08n0221_009:0063c10": "受不可計阿僧祇劫愁悲苦惱。」須菩提白佛",
    "T08n0221_009:0063c11": "言：「世尊！愚癡之人遠離深般若波羅蜜為有",
    "T08n0221_009:0063c12": "幾事？」佛言：「有四事。何等為四？一者、為魔所",
    "T08n0221_009:0063c13": "使；二者、不信不解深法，不愛不樂；三者、與惡知",
    "T08n0221_009:0063c14": "識相得，不應順行入於五陰——以是三事遠離",
    "T08n0221_009:0063c15": "深法；四者、是愚癡人多行瞋恚，喜自貢高訾",
    "T08n0221_009:0063c16": "蔑他人。以是四事故，愚癡之人遠離深般若",
    "T08n0221_009:0063c17": "波羅蜜。」須菩提白佛言：「深般若波羅蜜難了。",
    "T08n0221_009:0063c18": "何以故？解不隨順，不應善本，惡友相得。」佛",
    "T08n0221_009:0063c19": "言：「如是，須菩提！如汝所言。」須菩提復白佛言：",
    "T08n0221_009:0063c20": "「世尊！云何深般若波羅蜜難了難知？」佛報言：",
    "T08n0221_009:0063c21": "「須菩提！五陰不縛不解。何以故？色色自有性，",
    "T08n0221_009:0063c22": "痛痛自有性，想想自有性，行行自有性，識識",
    "T08n0221_009:0063c23": "自有性。六波羅蜜亦不縛亦不解。何以故？六",
    "T08n0221_009:0063c24": "波羅蜜所有無所有故。內空、外空及有無空",
    "T08n0221_009:0063c25": "亦不縛亦不解。何以故？內外空亦無所有故。",
    "T08n0221_009:0063c26": "須菩提！三十七品至佛十八法，乃至薩云若薩",
    "T08n0221_009:0063c27": "云若事亦不縛亦不解。何以故？所有者皆無",
    "T08n0221_009:0063c28": "所有故。五陰過去亦不縛亦不解。何以故？諸",
    "T08n0221_009:0063c29": "陰過去空過去空故。須菩提！乃至薩云若過",
    "T08n0221_009:0064a01": "去亦不縛亦不解。何以故？薩云若過去空故。",
    "T08n0221_009:0064a02": "須菩提？當來五陰亦不縛亦不解。何以故？當",
    "T08n0221_009:0064a03": "來五陰空故；乃至薩云若亦復如是。現在五",
    "T08n0221_009:0064a04": "陰亦不縛亦不解。何以故？現在五陰空故；乃",
    "T08n0221_009:0064a05": "至薩云若亦復如是。」須菩提言：「世尊！解不",
    "T08n0221_009:0064a06": "隨順，無有善本，惡友相得，懈怠之人、無慧進",
    "T08n0221_009:0064a07": "者、喜亂志者、是輩之人不能解深般若波羅",
    "T08n0221_009:0064a08": "蜜。」佛言：「如汝所言，是輩之人不能解說深般",
    "T08n0221_009:0064a09": "若波羅蜜。須菩提！五陰淨者則道亦淨，以道",
    "T08n0221_009:0064a10": "淨故所得果淨。須菩提！以五陰淨則般若波",
    "T08n0221_009:0064a11": "羅蜜淨，般若波羅蜜淨則五陰淨。以五陰淨",
    "T08n0221_009:0064a12": "則薩云若淨，以薩云若淨則五陰淨。五陰與",
    "T08n0221_009:0064a13": "薩云若則一無有二，亦不破亦不壞。須菩提！",
    "T08n0221_009:0064a14": "五陰無有二淨，薩云若亦無二淨，一法無二。",
    "T08n0221_009:0064a15": "眾生，知見，壽命亦淨。眾生亦淨，薩云若淨，一",
    "T08n0221_009:0064a16": "淨無有二。須菩提！吾我淨，薩云若淨，知見、壽",
    "T08n0221_009:0064a17": "命淨。五陰。薩云若，一淨無二，亦不斷亦不破。須",
    "T08n0221_009:0064a18": "菩提！婬怒癡、五陰、薩云若淨，一淨無二。須菩提！",
    "T08n0221_009:0064a19": "癡淨，已癡淨則行淨；已行淨則識淨；已識淨",
    "T08n0221_009:0064a20": "則名色淨；已名色淨則六入淨；已六入淨則",
    "T08n0221_009:0064a21": "栽淨；已栽淨則覺淨；已覺淨則愛淨；已愛淨",
    "T08n0221_009:0064a22": "則受淨；已受淨則有淨；已有淨則生淨；已生",
    "T08n0221_009:0064a23": "淨則死淨；已死淨則六波羅蜜淨；已六波羅",
    "T08n0221_009:0064a24": "蜜淨則內外空及有無空淨；已有無空淨則",
    "T08n0221_009:0064a25": "三十七品淨；已三十七品淨則薩云若淨；薩",
    "T08n0221_009:0064a26": "云若淨是為一淨無有二，亦無破亦無斷。須",
    "T08n0221_009:0064a27": "菩提！般若波羅蜜淨、五陰淨、薩云若淨，一淨",
    "T08n0221_009:0064a28": "無二淨。五波羅蜜淨，薩云若淨；內外空及有",
    "T08n0221_009:0064a29": "無空淨，薩云若淨；三十七品淨，薩云若淨；十",
    "T08n0221_009:0064b01": "八法淨，薩云若淨。須菩提！薩云若淨乃至般",
    "T08n0221_009:0064b02": "若波羅蜜淨，等無有異。須菩提！有為淨、無為",
    "T08n0221_009:0064b03": "淨，一淨無有二。須菩提！過去淨、當來淨、現在",
    "T08n0221_009:0064b04": "淨，過去當來今現在淨，一淨無二，亦不壞亦",
    "T08n0221_009:0064b05": "不斷，以是故為淨。」",
    "T08n0221_009:0064b06": "摩訶般若波羅蜜明淨品第四十三",
    "T08n0221_009:0064b07": "舍利弗白佛言：「世尊！淨為甚深。」佛言：「常淨。」",
    "T08n0221_009:0064b08": "舍利弗言：「世尊！何以故常淨。」佛言：「五陰淨",
    "T08n0221_009:0064b09": "故常淨。舍利弗！三十七品、十種力及十八法，",
    "T08n0221_009:0064b10": "道淨、佛淨，薩云若薩云若事淨，故淨甚深。」舍",
    "T08n0221_009:0064b11": "利弗言：「明淨。世尊！」佛言：「常淨故。」舍利弗言：",
    "T08n0221_009:0064b12": "「何以故明淨。」佛言：「六波羅蜜淨、薩云若淨，是",
    "T08n0221_009:0064b13": "故明淨。」舍利弗言：「世尊！泥洹淨耶？」佛言：「常",
    "T08n0221_009:0064b14": "淨。」「世尊！何以故泥洹淨？」佛言：「以五陰無邊，",
    "T08n0221_009:0064b15": "福亦無來無去；薩云若無邊，福亦無來亦無去",
    "T08n0221_009:0064b16": "故。」舍利弗言：「世尊！淨無所著。」佛言：「常淨。」",
    "T08n0221_009:0064b17": "「世尊！何誰無所著淨？」佛言：「以五陰性猛、無",
    "T08n0221_009:0064b18": "所著、常淨故，至薩云若性猛、無所著、常淨故。」",
    "T08n0221_009:0064b19": "「世尊！無所逮、無所得淨耶？」佛言：「常淨。」「世尊！",
    "T08n0221_009:0064b20": "何以故無所逮、無所得淨耶？」佛言：「五陰無",
    "T08n0221_009:0064b21": "所逮、無所得淨，至薩云若無所逮、無所得淨。」",
    "T08n0221_009:0064b22": "「世尊！無所生淨。」佛言：「常淨。」「世尊！何以故",
    "T08n0221_009:0064b23": "無所生、無所生淨？」佛言：「無所生者是無所生",
    "T08n0221_009:0064b24": "淨，至薩云若無所生無所生淨。」舍利弗言：「世",
    "T08n0221_009:0064b25": "尊！不生三界淨耶？」佛言：「常淨。」「世尊！何以",
    "T08n0221_009:0064b26": "故不生三界淨耶？」佛言：「不有三界所有故，",
    "T08n0221_009:0064b27": "不生為淨。」「世尊！無所知淨。」佛言：「常淨。」「世尊！",
    "T08n0221_009:0064b28": "何以故無所知淨？」佛言：「諸法聾故，無所知",
    "T08n0221_009:0064b29": "淨。」「世尊！知淨。」佛言：「常淨。」「世尊！云何五陰",
    "T08n0221_009:0064c01": "無所知淨？」佛言：「五陰相空故，無所知淨。」「世",
    "T08n0221_009:0064c02": "尊！諸法皆淨耶？」佛言：「常淨。」「世尊！云何諸",
    "T08n0221_009:0064c03": "法淨故淨？」佛言：「諸法無所得故諸法淨。」舍",
    "T08n0221_009:0064c04": "利弗言：「世尊！般若波羅蜜於薩云若，亦不",
    "T08n0221_009:0064c05": "作增事、亦不作損事淨。」佛言：「常淨。」「世尊！何",
    "T08n0221_009:0064c06": "以故般若波羅蜜於薩云若不作增損事淨？」",
    "T08n0221_009:0064c07": "佛言：「法常住故。」「世尊！般若波羅蜜淨，諸法",
    "T08n0221_009:0064c08": "無所取。」佛言：「常淨。」「世尊！云何般若波羅蜜淨",
    "T08n0221_009:0064c09": "諸法無所取耶？」佛言：「法性不動轉故。」須菩",
    "T08n0221_009:0064c10": "提白佛言：「吾我五陰淨耶？」佛言：「常淨。」須菩",
    "T08n0221_009:0064c11": "提言：「世尊！何以故吾我淨五陰淨？何以故",
    "T08n0221_009:0064c12": "常淨？」佛言：「吾我無所有，五陰無所有，故常淨。」",
    "T08n0221_009:0064c13": "須菩提言：「世尊！吾我淨，六波羅蜜淨，三十七",
    "T08n0221_009:0064c14": "品淨。吾我淨，十力淨，十八法淨。」佛言：「常淨。」須",
    "T08n0221_009:0064c15": "菩提言：「何以故吾我淨乃至十八法淨？」佛",
    "T08n0221_009:0064c16": "言：「吾我無所有，乃至佛十八法亦無所有，故",
    "T08n0221_009:0064c17": "淨。」「世尊！吾我淨，須陀洹淨，乃至羅漢、辟支佛",
    "T08n0221_009:0064c18": "淨。吾我淨，道亦淨。」佛言：「常淨。」「世尊！何以故",
    "T08n0221_009:0064c19": "吾我淨，聲聞、辟支佛淨，乃至道、佛道亦淨耶？」",
    "T08n0221_009:0064c20": "佛言：「諸法相空淨。」「世尊！吾我淨，薩云若淨。」",
    "T08n0221_009:0064c21": "佛言：「常淨。」「世尊！云何吾我淨，薩云若淨常",
    "T08n0221_009:0064c22": "淨耶？」佛言：「無有相不變故。」須菩提言：「世尊！",
    "T08n0221_009:0064c23": "二淨無所得、無所逮。」佛言：「常淨。」「世尊！云何",
    "T08n0221_009:0064c24": "二淨無所逮、無所得常淨？」佛言：「不著不斷故。」",
    "T08n0221_009:0064c25": "「世尊！吾我淨無所陷溺。」佛言：「無所生淨。」須",
    "T08n0221_009:0064c26": "菩提言：「世尊！云何吾我五陰淨，無所生常淨",
    "T08n0221_009:0064c27": "耶？」佛言：「空無邊際故。」須菩提白佛言：「若菩",
    "T08n0221_009:0064c28": "薩摩訶薩作是知者，是為行般若波羅蜜。」佛",
    "T08n0221_009:0064c29": "言：「常淨。」「世尊！云何作是知為行般若波羅",
    "T08n0221_009:0065a01": "蜜？」",
    "T08n0221_009:0065a02": "佛言：「知道事故。」須菩提白佛言：「假",
    "T08n0221_009:0065a03": "令菩薩行般若波羅蜜以漚惒拘舍羅者，作",
    "T08n0221_009:0065a04": "是念：『色亦不知色，痛想行識亦不知識，過",
    "T08n0221_009:0065a05": "去法亦不知過去法，未來法亦不知未來法，",
    "T08n0221_009:0065a06": "現在法亦不知現在法。』」佛語須菩提：「得般若",
    "T08n0221_009:0065a07": "波羅蜜，行漚惒拘舍羅菩薩，不作是念：『行六",
    "T08n0221_009:0065a08": "波羅蜜。』言：『我布施，持是施為是施。』至般若波",
    "T08n0221_009:0065a09": "羅蜜亦復如是。亦不言：『我作功德，我有功德。』",
    "T08n0221_009:0065a10": "亦不言：『我當得菩薩道。』亦不言：『我教化眾生、",
    "T08n0221_009:0065a11": "淨佛國土。』亦不言：『我逮薩云若。』諸行般若波",
    "T08n0221_009:0065a12": "羅蜜漚惒拘舍羅者，亦不有是念：『內空、外空",
    "T08n0221_009:0065a13": "至有無空。』無是念故。須菩提！是為菩薩摩訶",
    "T08n0221_009:0065a14": "薩行般若波羅蜜漚惒拘舍羅，為無所著。」釋",
    "T08n0221_009:0065a15": "提桓因問須菩提：「善男子、善女人行菩薩道",
    "T08n0221_009:0065a16": "者，何等為著？」報言：「拘翼！行菩薩道者，有意",
    "T08n0221_009:0065a17": "想，有施想，有六波羅蜜想，有內空、外空及",
    "T08n0221_009:0065a18": "有無空想，有三十七品想，有十八法想，有",
    "T08n0221_009:0065a19": "十力想，有諸佛如來想，有供養諸佛功德想，",
    "T08n0221_009:0065a20": "都盧計之合之，持是想作阿耨多羅三耶三",
    "T08n0221_009:0065a21": "菩。拘翼！善男子行菩薩道者，是為著，不能",
    "T08n0221_009:0065a22": "得無礙慧行般若波羅蜜。何以故？五陰性不",
    "T08n0221_009:0065a23": "可旨，有所造設，乃至薩云若性亦不可旨，有",
    "T08n0221_009:0065a24": "所造設。拘翼！菩薩摩訶薩所為阿耨多羅",
    "T08n0221_009:0065a25": "三耶三菩，為諸眾生勸助眾生，為眾生行檀",
    "T08n0221_009:0065a26": "波羅蜜，念眾生故亦復勸助他人，使為眾生",
    "T08n0221_009:0065a27": "行檀波羅蜜。不當作想行六波羅蜜，亦不當",
    "T08n0221_009:0065a28": "想行內空、外空及有無空，亦不當想行三十",
    "T08n0221_009:0065a29": "七品，亦不當想行道。善男子、善女人作如",
    "T08n0221_009:0065b01": "是行，復勸助他人令作阿耨多羅三耶三菩。",
    "T08n0221_009:0065b02": "作是勸助者為不自墮落，亦不令他人離諸",
    "T08n0221_009:0065b03": "佛之勸助。如是善男、子善女人離諸際著。」佛",
    "T08n0221_009:0065b04": "告須菩提：「善哉，善哉！令諸菩薩解諸際著。",
    "T08n0221_009:0065b05": "須菩提！諦聽，諦聽，善思念之。當更為汝說微",
    "T08n0221_009:0065b06": "妙著。」須菩提叉手言：「唯，世尊！願樂欲聞。」佛",
    "T08n0221_009:0065b07": "言：「善男子、善女人發阿耨多羅三耶三菩想",
    "T08n0221_009:0065b08": "念如來。須菩提！適有想念便著於諸如來。",
    "T08n0221_009:0065b09": "從發意至于法盡、於其中間所作功德、皆作",
    "T08n0221_009:0065b10": "想念。作是想念求阿耨多羅三耶三菩、隨其",
    "T08n0221_009:0065b11": "想念則為著諸佛、弟子眾及諸眾生所作功",
    "T08n0221_009:0065b12": "德。持是想念作阿耨多羅三耶三菩，如所想、",
    "T08n0221_009:0065b13": "如所著。何以故？不當以想念諸佛之功德。」須",
    "T08n0221_009:0065b14": "菩提白佛言：「般若波羅蜜甚深。」佛言：「諸法",
    "T08n0221_009:0065b15": "性寂故。」須菩提言：「世尊！般若波羅蜜者大",
    "T08n0221_009:0065b16": "有名字。」佛言：「般若波羅蜜，無有作者、無能",
    "T08n0221_009:0065b17": "成者、無能得者，亦無能逮者、亦無能覺者。」須",
    "T08n0221_009:0065b18": "菩提言：「世尊！一切諸法無能逮得者。」佛言：",
    "T08n0221_009:0065b19": "「法性無二也。須菩提！諸法性無有若干，一性；",
    "T08n0221_009:0065b20": "一性者則非性，非性者則非作，非作者亦",
    "T08n0221_009:0065b21": "不造。須菩提！法性一，非造作。」佛言：「菩薩摩",
    "T08n0221_009:0065b22": "訶薩知一切法非作非造，則棄一切著際。」須",
    "T08n0221_009:0065b23": "菩提白佛言：「般若波羅蜜難曉難知。」佛言：",
    "T08n0221_009:0065b24": "「亦無知者、亦無見者、亦無得者，無有識者、亦無",
    "T08n0221_009:0065b25": "逮覺者。」須菩提白佛言：「世尊！般若波羅蜜",
    "T08n0221_009:0065b26": "者不可思議。」佛告須菩提言：「亦非意所生，亦",
    "T08n0221_009:0065b27": "非五陰所生，亦非三十七品所生，亦非十力、",
    "T08n0221_009:0065b28": "十八法所生。」◎",
    "T08n0221_009:0065b29": "◎摩訶般若波羅蜜無作品第四十四",
    "T08n0221_009:0065c01": "須菩提白佛言：「世尊！般若波羅蜜為無所",
    "T08n0221_009:0065c02": "作。」佛報言：「無有作者故。須菩提！乃至諸法",
    "T08n0221_009:0065c03": "亦無所有。」「世尊！菩薩摩訶薩行般若波羅",
    "T08n0221_009:0065c04": "蜜，當云何行？」佛言：「菩薩行般若波羅蜜，不",
    "T08n0221_009:0065c05": "行色，為行般若波羅蜜；不行痛想行識，為行",
    "T08n0221_009:0065c06": "般若波羅蜜；乃至薩云若無所行，為行般若",
    "T08n0221_009:0065c07": "波羅蜜。於五陰不念有常無常，為行般若波",
    "T08n0221_009:0065c08": "羅蜜；乃至薩云若亦不念有常無常，為行般",
    "T08n0221_009:0065c09": "若波羅蜜。於五陰無苦無樂，為行般若波羅",
    "T08n0221_009:0065c10": "蜜；乃至薩云若亦無苦無樂為，行般若波羅",
    "T08n0221_009:0065c11": "蜜。於五陰不有我無我，為行般若波羅蜜；乃",
    "T08n0221_009:0065c12": "至薩云若亦不有我無我，為行般若波羅蜜。",
    "T08n0221_009:0065c13": "於五陰無淨無不淨，為行般若波羅蜜，乃",
    "T08n0221_009:0065c14": "至薩云若亦無淨無不淨，為行般若波羅蜜。",
    "T08n0221_009:0065c15": "何以故？五陰者亦不見有常無常，亦不見",
    "T08n0221_009:0065c16": "有苦有樂、有我無我、好不好；乃至薩云若亦",
    "T08n0221_009:0065c17": "復如是。◎「復次，須菩提！菩薩行般若波羅",
    "T08n0221_009:0065c18": "蜜，不具足行五陰，為行般若波羅蜜；乃至",
    "T08n0221_009:0065c19": "薩云若不具足行，為行般若波羅蜜。何以",
    "T08n0221_009:0065c20": "故？五陰不具足為非五陰，不作是行為行般",
    "T08n0221_009:0065c21": "若波羅蜜；乃至薩云若不具足為非薩云若，",
    "T08n0221_009:0065c22": "不作是行為行般若波羅蜜。」須菩提白佛言：",
    "T08n0221_009:0065c23": "「世尊！甚可奇特！行菩薩道者，善說菩薩著。」",
    "T08n0221_009:0065c24": "佛言：「如是，如是！如來、無所著、等正覺善說",
    "T08n0221_009:0065c25": "菩薩著不著事。復次，須菩提！菩薩於五陰",
    "T08n0221_009:0065c26": "無所著，為行般若波羅蜜；眼耳鼻舌身意，",
    "T08n0221_009:0065c27": "於六情無所著，為行般若波羅蜜；於六波羅",
    "T08n0221_009:0065c28": "蜜無所著，為行般若波羅蜜；乃至薩云若不",
    "T08n0221_009:0065c29": "著，為行般若波羅蜜。須菩提！菩薩作如是行",
    "T08n0221_009:0066a01": "者，便知五陰著不著，亦復知薩云若著不著，",
    "T08n0221_009:0066a02": "知須陀洹道著不著，知聲聞、辟支佛道著不",
    "T08n0221_009:0066a03": "著，知三耶三佛道著不著。」須菩提白佛言：「世",
    "T08n0221_009:0066a04": "尊！甚奇甚特！法甚深乃爾。說亦不增亦不減，",
    "T08n0221_009:0066a05": "不說亦不增亦不減。」佛告須菩提：「如是，如是！",
    "T08n0221_009:0066a06": "如汝所言。須菩提！譬如諸如來、無所著、等正",
    "T08n0221_009:0066a07": "覺盡壽稱譽虛空亦不增，若謗毀虛空亦不",
    "T08n0221_009:0066a08": "減。譬如稱譽幻人亦不增，若毀訾幻人亦不",
    "T08n0221_009:0066a09": "減；聞善亦不喜，聞惡亦不怒。須菩提！諸法",
    "T08n0221_009:0066a10": "之法亦復如是，若說若不說，亦不增亦不減。」",
    "T08n0221_009:0066a11": "須菩提白佛言：「世尊！菩薩行般若波羅蜜，",
    "T08n0221_009:0066a12": "念般若波羅蜜，甚難甚難。世尊！菩薩行般",
    "T08n0221_009:0066a13": "若波羅蜜不恐不怯，應阿耨多羅三耶三菩",
    "T08n0221_009:0066a14": "不復動轉。何以故？世尊？念般若波羅蜜者，",
    "T08n0221_009:0066a15": "為欲念虛空。虛空亦無有六波羅蜜，虛空",
    "T08n0221_009:0066a16": "亦無有五陰，亦無內外空及有無空，亦無",
    "T08n0221_009:0066a17": "三十七品，亦無十力、亦無四無所畏、亦無十",
    "T08n0221_009:0066a18": "八法，亦無須陀洹道、亦無斯陀含道、亦無阿",
    "T08n0221_009:0066a19": "那含道、亦無阿羅漢道，亦無辟支佛道；虛空",
    "T08n0221_009:0066a20": "亦無三耶三佛道。世尊！菩薩摩訶薩作是僧",
    "T08n0221_009:0066a21": "那僧涅者，當應為作禮。世尊！為眾生精進、",
    "T08n0221_009:0066a22": "為眾生展力、為眾生鬥、為眾生作要誓者，為",
    "T08n0221_009:0066a23": "欲為空作精進、為欲為空作要誓。世尊！為眾",
    "T08n0221_009:0066a24": "生作要誓者為欲度空！是菩薩為大要誓；為",
    "T08n0221_009:0066a25": "虛空等眾生作要誓者，為欲舉空著虛空中。",
    "T08n0221_009:0066a26": "諸菩薩摩訶薩發阿耨多羅三耶三菩意者，",
    "T08n0221_009:0066a27": "為建大精進力。世尊！菩薩為眾生發阿耨",
    "T08n0221_009:0066a28": "多羅三耶三菩意者，為建大誓已。世尊！是",
    "T08n0221_009:0066a29": "菩薩摩訶薩為大勇猛，為虛空等眾生發阿耨",
    "T08n0221_009:0066b01": "多羅三耶三菩。何以故？世尊！假令三千大千",
    "T08n0221_009:0066b02": "剎土其中所有盡為如來。譬如叢林甘蔗竹",
    "T08n0221_009:0066b03": "葦稻麻草木藥果諸樹盡為如來，一一諸佛",
    "T08n0221_009:0066b04": "各說經法，或至一劫復過一劫，一一如來各",
    "T08n0221_009:0066b05": "度眾生，無央數眾不可復計，不覺眾生之性",
    "T08n0221_009:0066b06": "有增有減。何以故？眾生無所有寂故。世尊！",
    "T08n0221_009:0066b07": "置是三千大千國土。十方恒邊沙一沙為一",
    "T08n0221_009:0066b08": "佛國，爾所佛國其中所有皆為如來，教化眾",
    "T08n0221_009:0066b09": "生不可計量不可稱度，眾生之性無增無減。",
    "T08n0221_009:0066b10": "所以者何？一切眾生皆空寂故。是故眾生無",
    "T08n0221_009:0066b11": "始無終，與空等故。世尊！以是故，我作是說：『欲",
    "T08n0221_009:0066b12": "度眾生者，為欲度空耳。』」有異比丘意念言：「當",
    "T08n0221_009:0066b13": "為般若波羅蜜作字。於般若波羅蜜中，亦無",
    "T08n0221_009:0066b14": "法可生者，亦無法可滅者，而於中有戒性、三",
    "T08n0221_009:0066b15": "昧性、智慧性、解脫性、見解脫慧性而於其中",
    "T08n0221_009:0066b16": "現；有須陀洹、斯陀含、阿那含、阿羅漢、辟支佛、",
    "T08n0221_009:0066b17": "三耶三佛，而有三寶，有轉法輪。」於是釋提桓",
    "T08n0221_009:0066b18": "因語須菩提：「菩薩習般若波羅蜜，為習何等？」",
    "T08n0221_009:0066b19": "耆年須菩提報釋提桓因言：「學般若波羅蜜",
    "T08n0221_009:0066b20": "者為習空。」釋提桓因白佛言：「若善男子、善女",
    "T08n0221_009:0066b21": "人受持般若波羅蜜，諷誦讀念習行中事者。",
    "T08n0221_009:0066b22": "世尊！我當為作何等護？」須菩提語釋提桓因",
    "T08n0221_009:0066b23": "言：「拘翼！汝頗見法有可護者不？」「唯，尊者！實不",
    "T08n0221_009:0066b24": "見法有可護者。」須菩提言：「拘翼！善男子、善",
    "T08n0221_009:0066b25": "女人如般若波羅蜜教住者，則為已得護，不",
    "T08n0221_009:0066b26": "離般若波羅蜜教，若人、若非人，終不得其便。",
    "T08n0221_009:0066b27": "如般若波羅蜜教住者，當知是善男子、善女",
    "T08n0221_009:0066b28": "人，終不離般若波羅蜜。若有人言：『我欲護菩",
    "T08n0221_009:0066b29": "薩摩訶薩者。』當知是人為欲護空。拘翼！寧",
    "T08n0221_009:0066c01": "能護夢及熱時炎、幻、化、影、響？寧能護是輩事",
    "T08n0221_009:0066c02": "不？」釋提桓因言：「不能護。」「拘翼！若菩薩行般",
    "T08n0221_009:0066c03": "若波羅蜜，亦如是。拘翼！寧能護佛及佛所化",
    "T08n0221_009:0066c04": "不？」釋提桓因言：「不能。」「菩薩行般若波羅蜜，亦",
    "T08n0221_009:0066c05": "無能與作護也。拘翼！能護法性、真際、不可思",
    "T08n0221_009:0066c06": "議，能與作護不？」「唯，須菩提！不能。」「菩薩行般",
    "T08n0221_009:0066c07": "若波羅蜜，亦復如是，無能與作護者。」釋提桓",
    "T08n0221_009:0066c08": "因問須菩提：「菩薩行般若波羅蜜，當云何覺",
    "T08n0221_009:0066c09": "知夢法、幻法、熱時之炎法、響法、化法而不貢",
    "T08n0221_009:0066c10": "高？」須菩提言：「拘翼！菩薩行般若波羅蜜，亦",
    "T08n0221_009:0066c11": "不念五陰，於五陰不貢高；至薩云若，亦不念",
    "T08n0221_009:0066c12": "亦不貢高；於夢法乃至化，亦不念亦不貢高。」",
    "T08n0221_009:0066c13": "佛之威神，令三千大千國土諸四天王乃至",
    "T08n0221_009:0066c14": "首陀會天各持天上碎末栴檀遙散佛上。散",
    "T08n0221_009:0066c15": "已來詣佛所，頭面著地為佛作禮，却住一面。",
    "T08n0221_009:0066c16": "爾時諸四天王諸釋提桓因，諸梵天王及諸",
    "T08n0221_009:0066c17": "首陀會天，承佛威神各各意念：「今我曹等當",
    "T08n0221_009:0066c18": "請十方面各千佛使轉般若波羅蜜品。」諸四",
    "T08n0221_009:0066c19": "天王釋、梵諸尊天適作是念已，應時十方面",
    "T08n0221_009:0066c20": "各千佛應時悉現，皆說般若波羅蜜品；其弟",
    "T08n0221_009:0066c21": "子者亦如須菩提；其難問者皆如釋提桓因，",
    "T08n0221_009:0066c22": "亦如是問；與釋迦牟尼佛說般若波羅蜜等",
    "T08n0221_009:0066c23": "無差特。佛言：「彌勒菩薩摩訶薩亦當於是處",
    "T08n0221_009:0066c24": "成阿耨多羅三耶三菩、成阿惟三佛，亦當於",
    "T08n0221_009:0066c25": "是處說般若波羅蜜。是賢劫中當來諸佛，亦",
    "T08n0221_009:0066c26": "當於是處成阿耨多羅三耶三佛，亦當於是",
    "T08n0221_009:0066c27": "處說般若波羅蜜。」須菩提白佛言：「以何事、以",
    "T08n0221_009:0066c28": "何象、以何意，彌勒菩薩摩訶薩成阿耨多羅",
    "T08n0221_009:0066c29": "三耶三佛，說般若波羅蜜？」佛告須菩提言：「彌",
    "T08n0221_009:0067a01": "勒菩薩摩訶薩成作佛時，亦不說五陰有常",
    "T08n0221_009:0067a02": "無常，亦不說五陰有苦有樂、有淨不淨、有我",
    "T08n0221_009:0067a03": "無我、好不好，亦不說五陰有縛有解，亦不說",
    "T08n0221_009:0067a04": "五陰有過去當來今現在；五陰常淨當說五",
    "T08n0221_009:0067a05": "陰常淨，乃至薩云若常淨當說薩云若常淨。」",
    "T08n0221_009:0067a06": "須菩提白佛言：「般若波羅蜜清淨。世尊！」佛言：",
    "T08n0221_009:0067a07": "「以五陰清淨故，般若波羅蜜清淨。」「世尊！云何",
    "T08n0221_009:0067a08": "以五陰清淨故般若波羅蜜清淨？」佛言：「五陰",
    "T08n0221_009:0067a09": "亦不生亦不滅、亦不著亦不斷，以是故五陰",
    "T08n0221_009:0067a10": "清淨。須菩提，虛空清淨故，般若波羅蜜清淨。」",
    "T08n0221_009:0067a11": "「世尊！云何虛空清淨，般若波羅蜜清淨？」佛言：",
    "T08n0221_009:0067a12": "「虛空不生不滅、無所有，是故虛空清淨。」「世尊！",
    "T08n0221_009:0067a13": "云何虛空無所有，般若波羅蜜清淨？」佛言：「虛",
    "T08n0221_009:0067a14": "空不可護持故，般若波羅蜜清淨如虛空事，",
    "T08n0221_009:0067a15": "故般若波羅蜜清淨。」「世尊！云何如虛空事故，",
    "T08n0221_009:0067a16": "般若波羅蜜清淨？」佛言：「如虛空無二寂，以是",
    "T08n0221_009:0067a17": "事，般若波羅蜜清淨。」佛言：「如虛空無行，般若",
    "T08n0221_009:0067a18": "波羅蜜清淨。」「世尊！云何虛空無行，般若波羅",
    "T08n0221_009:0067a19": "蜜清淨？」佛言：「以虛空無所行故，般若波羅蜜",
    "T08n0221_009:0067a20": "清淨。」佛言：「以虛空無所倚，般若波羅蜜清淨。」",
    "T08n0221_009:0067a21": "「世尊！云何虛空無所倚，般若波羅蜜清淨？」佛",
    "T08n0221_009:0067a22": "言：「如虛空無所累故，般若波羅蜜清淨。須菩",
    "T08n0221_009:0067a23": "提！以諸法不生不滅、不著不斷故，般若波羅",
    "T08n0221_009:0067a24": "蜜清淨。」「世尊！云何諸法不生不滅、不著不斷",
    "T08n0221_009:0067a25": "故，般若波羅蜜清淨？」佛言：「以諸法常清淨",
    "T08n0221_009:0067a26": "故，般若波羅蜜清淨。」須菩提白佛言：「世尊！",
    "T08n0221_009:0067a27": "若善男子、善女人持般若波羅蜜，諷誦讀習",
    "T08n0221_009:0067a28": "行中事者，是善男子、善女人終不病目，耳鼻",
    "T08n0221_009:0067a29": "無病，雖身有老終不久衰。隨其壽終，終時不",
    "T08n0221_009:0067b01": "亂身意安隱，終不毒病誤妄惡死。常有諸天",
    "T08n0221_009:0067b02": "隨侍擁護，諸四天王至首陀會天常皆隨護。",
    "T08n0221_009:0067b03": "善男子、善女人為法師者，若月十四日十五",
    "T08n0221_009:0067b04": "日說般若波羅蜜時，爾時諸天皆悉來會。善",
    "T08n0221_009:0067b05": "男子、善女人作是說般若波羅蜜時，所得功",
    "T08n0221_009:0067b06": "德不可復計、不可復稱量、不可思議。」佛告須",
    "T08n0221_009:0067b07": "菩提：「善男子、善女人若六齋以說般若波羅",
    "T08n0221_009:0067b08": "蜜，時諸天來會，所得功德不可計量。所以者",
    "T08n0221_009:0067b09": "何？般若波羅蜜者極大珍寶。須菩提！於般",
    "T08n0221_009:0067b10": "若波羅蜜珍寶中，斷三惡趣、斷人中貧，施人",
    "T08n0221_009:0067b11": "天道、人道，使一切人得生大姓梵志、長者家，",
    "T08n0221_009:0067b12": "得生四王天上至三十三天；施人須陀洹道，",
    "T08n0221_009:0067b13": "斯陀含、阿那含、阿羅漢、辟支佛道；施人阿耨",
    "T08n0221_009:0067b14": "多羅三耶三菩道。何以故？於般若波羅蜜中",
    "T08n0221_009:0067b15": "廣說十善事，於中學已，便知有剎利、梵志、大",
    "T08n0221_009:0067b16": "姓長者，知有四天王上至三十三天；便知有",
    "T08n0221_009:0067b17": "須陀洹道，聲聞、辟支佛道；便知有三耶三佛",
    "T08n0221_009:0067b18": "道；便知有四禪、四等，及四空定、三十七品、佛",
    "T08n0221_009:0067b19": "十種力，及十八法、四無所畏；便知有六波羅",
    "T08n0221_009:0067b20": "蜜，知有內外空及有無空；便知有薩云若；以",
    "T08n0221_009:0067b21": "是故名為珍寶度，名為般若波羅蜜。於珍寶",
    "T08n0221_009:0067b22": "度中，亦無生者亦無滅者，亦無著者亦無斷",
    "T08n0221_009:0067b23": "者，亦無取者亦無棄者。所以者何？亦無有法",
    "T08n0221_009:0067b24": "有生滅者、有著斷者、有取放者。須菩提！般若",
    "T08n0221_009:0067b25": "波羅蜜無有善法亦無惡法，亦無道法亦無",
    "T08n0221_009:0067b26": "俗法，亦無漏不漏，亦無有為法亦無無為法。",
    "T08n0221_009:0067b27": "以是故，須菩提！珍寶波羅蜜無所倚。是珍寶",
    "T08n0221_009:0067b28": "波羅蜜無有法能染者，無有法能逮者。所以",
    "T08n0221_009:0067b29": "者何？不可得法與相近者，是故無能染者。」佛",
    "T08n0221_009:0067c01": "告須菩提：「若有菩薩行般若波羅蜜，若不作",
    "T08n0221_009:0067c02": "是知、不作是念、不作是倚、不作是戲，為行般",
    "T08n0221_009:0067c03": "若波羅蜜，為念般若波羅蜜，為禮諸如來、無",
    "T08n0221_009:0067c04": "所著、等正覺，從佛國至佛國，供養承事禮敬",
    "T08n0221_009:0067c05": "諸佛，教化眾生、淨佛國土。須菩提！是般若波",
    "T08n0221_009:0067c06": "羅蜜，無有法可見者、無有不可見者，亦不取",
    "T08n0221_009:0067c07": "亦不放，亦不生亦不滅，亦不著亦不斷，亦不",
    "T08n0221_009:0067c08": "增亦不減，亦不過去當來今現在，亦不使",
    "T08n0221_009:0067c09": "欲界過亦不使住，亦不使形界過亦不使住，",
    "T08n0221_009:0067c10": "亦不使無形界過亦不使住，亦不與人六波",
    "T08n0221_009:0067c11": "羅蜜亦不教人棄，亦不與人內外空及有無",
    "T08n0221_009:0067c12": "空亦不棄，亦不與人三十七品亦不棄，亦不",
    "T08n0221_009:0067c13": "與人十力及十八法亦無所棄，亦不持聲聞、",
    "T08n0221_009:0067c14": "辟支佛上至薩云若有所與亦不使棄。「復次，",
    "T08n0221_009:0067c15": "須菩提！般若波羅蜜者，亦不持羅漢法有所",
    "T08n0221_009:0067c16": "與亦不棄凡人法，亦不持辟支佛法有所與",
    "T08n0221_009:0067c17": "亦不棄羅漢法，亦不持佛法有所與亦不棄",
    "T08n0221_009:0067c18": "辟支佛法，亦不持佛法有所與有所棄。須菩",
    "T08n0221_009:0067c19": "提！般若波羅蜜，亦不持無為法有所與亦不",
    "T08n0221_009:0067c20": "棄有為法。何以故？有佛無佛法性住如故。法",
    "T08n0221_009:0067c21": "性者則是法身，亦不以忘住亦不以損住。」是",
    "T08n0221_009:0067c22": "時諸天眾於虛空歡喜踊躍大笑，持天憂鉢",
    "T08n0221_009:0067c23": "羅華，拘勿投華，分陀利華而散佛上。俱發聲",
    "T08n0221_009:0067c24": "言：「我等今於閻浮提再見法輪轉。所以者何？",
    "T08n0221_009:0067c25": "無央數天子於空中得無所從生法忍故。」佛",
    "T08n0221_009:0067c26": "告須菩提：「轉法輪亦不二亦不一。般若波羅",
    "T08n0221_009:0067c27": "蜜者，亦不為法故轉，亦不有所為故不轉，以",
    "T08n0221_009:0067c28": "有無空故。」須菩提白佛言：「何等有無空故，",
    "T08n0221_009:0067c29": "般若波羅蜜有所轉、有所逮？」佛言：「六波羅",
    "T08n0221_009:0068a01": "蜜空，以六波羅蜜空空。內外空，以內外空空。",
    "T08n0221_009:0068a02": "及有無空，以有無空空。三十七品空，以三十",
    "T08n0221_009:0068a03": "七品空空。十力空，以十力空空。佛十八法空，",
    "T08n0221_009:0068a04": "以十八法空空。聲聞、辟支佛空，以聲聞、辟支",
    "T08n0221_009:0068a05": "佛空空。薩云若空，以薩云若空空。」須菩提白",
    "T08n0221_009:0068a06": "佛言：「般若波羅蜜所謂空者，是菩薩之大度。",
    "T08n0221_009:0068a07": "菩薩有般若波羅蜜一切空故，得成阿耨多",
    "T08n0221_009:0068a08": "羅三耶三菩阿惟三佛，亦無所逮覺而轉法",
    "T08n0221_009:0068a09": "輪，亦無有法可為轉者，亦不復轉還亦不見",
    "T08n0221_009:0068a10": "法。何以故？索法可為轉者亦不可得，以諸",
    "T08n0221_009:0068a11": "法常無所有故。何以故？空、無相、無願亦無所",
    "T08n0221_009:0068a12": "轉、亦無所還者，般若波羅蜜有是教說、有是",
    "T08n0221_009:0068a13": "施設、有是分別分部、有是宣示分流。般若波",
    "T08n0221_009:0068a14": "羅蜜有是教者，如是為大清淨教。般若波羅",
    "T08n0221_009:0068a15": "蜜教，亦無說者、亦無受者、亦無取證者。若無",
    "T08n0221_009:0068a16": "說、無受、無證，如是為無般泥洹者。若無般泥",
    "T08n0221_009:0068a17": "洹者，於是教法中亦為無有尊祐福田。」◎",
    "T08n0221_009:0068a18": "放光般若波羅蜜經卷第九"
}