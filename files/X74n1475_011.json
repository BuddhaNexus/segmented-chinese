{
    "X74n1475_011:0454c11": "圓覺道場修證廣儀卷第十一",
    "X74n1475_011:0454c13": "終南山草堂寺沙門 宗密 述",
    "X74n1475_011:0454c14": "第十六上歎佛",
    "X74n1475_011:0454c15": "[0454c15] 如來淨妙色身。&#x5FA7;一切處。&#x5FA7;一切眾生。&#x5FA7;一切法。&#x5FA7;",
    "X74n1475_011:0454c16": "一切國土。非至非不至。如來身無身故。為眾生故。示",
    "X74n1475_011:0454c17": "現其身。以智光明。普照明故。令一切眾生世出世間",
    "X74n1475_011:0454c18": "諸善根業。皆得成就。以無量事。普益眾生。滅惡生善。",
    "X74n1475_011:0454c19": "破愚為智。常放無礙智慧光明。光照諸大菩薩。次照",
    "X74n1475_011:0454c20": "緣覺聲聞。次照決定善根眾生。乃至邪定亦皆普及。",
    "X74n1475_011:0454c21": "為作未來利益因緣。令成就故(云云)。至心歸命。禮大",
    "X74n1475_011:0454c22": "方廣圓覺經中。大光明藏。問凡聖順覺。清淨慧菩薩。",
    "X74n1475_011:0454c23": "[0454c23] 於是清淨慧菩薩。在大眾中。即從座起。頂禮佛足。而",
    "X74n1475_011:0454c24": "白佛言。大悲世尊。為我等輩。廣說如是不思議事。本",
    "X74n1475_011:0455a01": "所不見。本所不聞。我等今者。蒙佛善誘。身心泰然。得",
    "X74n1475_011:0455a02": "大饒益。願為一切諸來法眾。重宣法王圓滿覺性。一",
    "X74n1475_011:0455a03": "切眾生。及諸菩薩。如來世尊。所證所得。云何差別。",
    "X74n1475_011:0455a04": " 從因修習終於果  此義前來說已圓",
    "X74n1475_011:0455a05": " 次第修成諸位地  相承義理次應宣",
    "X74n1475_011:0455a06": " 淨慧知時而白佛  蒙前善誨至安然",
    "X74n1475_011:0455a07": " 大眾疑情皆已盡  更無義因可諮煩",
    "X74n1475_011:0455a08": " 只是要聞凡聖位  恐增上慢到心前",
    "X74n1475_011:0455a09": " 各知分齊勤修習  永免癡心僭聖賢",
    "X74n1475_011:0455a10": " 眾生菩薩并諸佛  皆隨順覺覺無偏",
    "X74n1475_011:0455a11": " 所證所修何別異  致令凡聖各相懸",
    "X74n1475_011:0455a12": "[0455a12] 善男子。圓覺自性非性性有。循諸性起。無取無證。於",
    "X74n1475_011:0455a13": "實相中。實無菩薩及諸眾生。何以故。菩薩眾生皆是",
    "X74n1475_011:0455a14": "幻化。幻化滅故無取證者。譬如眼根不自見眼。性自",
    "X74n1475_011:0455a15": "平等。無平等者。眾生迷倒。未能除滅一切幻化。於滅",
    "X74n1475_011:0455a16": "未滅妄功用中。便顯差別。若得如來寂滅隨順。實無",
    "X74n1475_011:0455a17": "寂滅及寂滅者。",
    "X74n1475_011:0455a18": " 佛言淨慧汝應聽  差別無差不異明",
    "X74n1475_011:0455a19": " 圓覺本來諸行性(非輪迴性。及五性也)",
    "X74n1475_011:0455a20": " 性中各有覺圓靈  隨諸性起成差別",
    "X74n1475_011:0455a21": " 起滅無從(智起無來處。妄滅無去處)性本冥(冥者。凝然不變也)",
    "X74n1475_011:0455a22": " 於實相中唯自性  實無菩薩及眾生",
    "X74n1475_011:0455a23": " 菩薩眾生皆幻化  幻化滅時何所成(無別佛也)",
    "X74n1475_011:0455a24": " 如彼眼根不自見  本來平等離虧盈",
    "X74n1475_011:0455b01": " 眾生不悟如斯事  未能滅幻但隨情",
    "X74n1475_011:0455b02": " 滅未滅中妄功用  約斯便立聖凡名",
    "X74n1475_011:0455b03": " 從凡至聖成差別  大圓鏡裏見殊形",
    "X74n1475_011:0455b04": " 成佛自然其寂滅(若得如來寂滅隨順)",
    "X74n1475_011:0455b05": " 即無寂滅及能成",
    "X74n1475_011:0455b06": "[0455b06] 善男子。一切眾生。從無始來。由妄想我及愛我者。曾",
    "X74n1475_011:0455b07": "不自知念念生滅。故起憎愛。&#x8EAD;著五欲。若遇善友。教",
    "X74n1475_011:0455b08": "令開悟淨圓覺性。發明起滅。即知此生。性自勞慮。若",
    "X74n1475_011:0455b09": "復有人。勞慮永斷。得法界淨。即彼淨解為自鄣礙。故",
    "X74n1475_011:0455b10": "於圓覺而不自在。此名凡夫隨順覺性。",
    "X74n1475_011:0455b11": " 權宗位地皆稱實  實教始終是假名",
    "X74n1475_011:0455b12": " 此唱經文當信位  初從凡地入真靈",
    "X74n1475_011:0455b13": " 眾生妄執身為我  愛我當耽外色聲",
    "X74n1475_011:0455b14": " 曾不自知五蘊性  剎那生滅未&#x751E;停",
    "X74n1475_011:0455b15": " 忽逢善友心開悟  發明生滅本無生",
    "X74n1475_011:0455b16": " 即知曠劫&#x8657;勞慮  與他貪愛百經營",
    "X74n1475_011:0455b17": "[0455b17] (上明從迷而悟了。此下明依悟息妄。得悟淨力。方名信位。即是初發起大菩提心也。若雖開悟。不頓發明。",
    "X74n1475_011:0455b18": "斷勞慮心。亦無〔直〕入信也。雖有信而無根也。經云。若復有人。即知合此兩勢也。文闕一&#x98DC;。故以一偈補之)。",
    "X74n1475_011:0455b19": " 若人雖悟如斯理 勞慮依前偈侚世榮",
    "X74n1475_011:0455b20": " 此則未名入信位 風吹蓬轉益緣輕(諸教云。十",
    "X74n1475_011:0455b21": "信未滿。如輕毛隨風。是此意也) 若復有人勞慮斷",
    "X74n1475_011:0455b22": " 不將主宰更當情 便見無邊法界淨",
    "X74n1475_011:0455b23": " 用斯淨相作圓成 即此解心為自礙",
    "X74n1475_011:0455b24": " 故於圓覺不通明 此是凡夫隨順覺",
    "X74n1475_011:0455c01": " 信根成就可修行",
    "X74n1475_011:0455c02": "[0455c02] 善男子。一切菩薩見解為礙。雖斷解礙。猶住見覺。覺",
    "X74n1475_011:0455c03": "礙為礙。而不自在。此名菩薩未入地者隨順覺性。",
    "X74n1475_011:0455c04": " 進修反覆推情知 &#x5C05;志頻觀覺性常",
    "X74n1475_011:0455c05": " 方見解心(為礙)猶帶相 未聞佛地聖凡忘(見道位。雖",
    "X74n1475_011:0455c06": "是聖人。而不見聖凡相) 雖超信位能治起(第二注也)",
    "X74n1475_011:0455c07": " 猶拘(住)見覺在真&#x8193;(此病在真法身中。如人病在色身腸肚中也)",
    "X74n1475_011:0455c08": " 見者(覺礙為礙)未除還是礙 此於圓覺豈無妨",
    "X74n1475_011:0455c09": " 未聖超凡何所目 世尊呼彼作賢良(良即賢也。",
    "X74n1475_011:0455c10": "為押韻故) 至今共號三賢位(三名如次",
    "X74n1475_011:0455c11": "下) 此經攝要舉宏綱(經中不列",
    "X74n1475_011:0455c12": "三十心也) 還須更覽同宗教",
    "X74n1475_011:0455c13": " 梵網(戒也)華嚴(經也。皆盧遮那真身所說)始廣張(廣張三十也)",
    "X74n1475_011:0455c14": " 專慕聖流十發趣(十住也) 十般長養(十行也。下相對釋此兩名)",
    "X74n1475_011:0455c15": "十金剛(十迴向也) 恒常住理(故名十住)方能趣",
    "X74n1475_011:0455c16": "(住理故。能念念發心。趣於聖道。故菩薩戒名十發趣也。二名皆通。故起信中。分別發趣道相)",
    "X74n1475_011:0455c17": " 長養聖胎十行強(修施等十行。方能長養聖胎。故戒中名十長養也)",
    "X74n1475_011:0455c18": " 迴(迴謂迴轉。向謂趣向)己向他(眾生)凡向聖(菩薩也。又迴事向理實際也)",
    "X74n1475_011:0455c19": " 由斯佛放膝輪光(佛於華嚴十迴向會。放膝輪光。加會主菩薩。膝足屈申迴",
    "X74n1475_011:0455c20": "轉之處。表迴向心矣) 十幢高聳(會主菩薩名金剛幢。同位",
    "X74n1475_011:0455c21": "十菩薩。皆有幢字。表高聳義)雖(雖縱奪之詞。生起下句。雖超前位。未及十地也)堅固",
    "X74n1475_011:0455c22": "(堅固者。金剛義也。由三迴向故。行解堅固。堪入聖位。是以戒中。名十金剛。仁王經中。名十堅也)",
    "X74n1475_011:0455c23": " 未登十地聖人鄉 既是賢人隨順覺",
    "X74n1475_011:0455c24": " 立名賢位始相當(此經但云未入地者。隨順覺性。不言賢位。諸經又云三賢",
    "X74n1475_011:0456a01": "故此二句。會通二意也)",
    "X74n1475_011:0456a02": "[0456a02] 善男子。有照有覺。俱名鄣礙。是故菩薩常覺不住。照",
    "X74n1475_011:0456a03": "與照者同時寂滅。譬如有人自斷其首。首已斷故。無",
    "X74n1475_011:0456a04": "能斷者。則以礙心。自滅諸礙。礙已斷滅。無滅礙者。修",
    "X74n1475_011:0456a05": "多羅教。如標月指。若復見月。了知所標畢竟非月。一",
    "X74n1475_011:0456a06": "切如來。種種言說。開示菩薩。亦復如是。此名菩薩已",
    "X74n1475_011:0456a07": "入地者。隨順覺性。",
    "X74n1475_011:0456a08": "初二述加行位為入道之由",
    "X74n1475_011:0456a09": " 因能迴向心寥廓 加行精勤入聖流(暖。頂。忍。世",
    "X74n1475_011:0456a10": "第一等四法。是加行入聖近方便也。此法依四尋伺四如實智。初後位立四尋伺者。尋思名義自性",
    "X74n1475_011:0456a11": "差別。假有實無。&#x5FA7;知此四離識。及識非有。故名實智。名義相異。故別尋求。二二相同。故合思察。依明",
    "X74n1475_011:0456a12": "得定。發下尋思。觀無所取。立為燸位。謂此位中。創觀所取名等四法皆自心變。假施設有。實不可得。",
    "X74n1475_011:0456a13": "初獲慧日前行相故〔明〕得名。即此所獲道火前相。故亦名暖。次依明增定。發上尋思。觀無所取。立為",
    "X74n1475_011:0456a14": "頂位。謂此位中。重觀所取名等四法皆自心變。假施設有。實不可得。明相轉盛。故〔名〕明增。尋思位極。",
    "X74n1475_011:0456a15": "故復名頂。依印順定。發下如實智。於無所取。決定印持。無能取中。亦順樂忍。既無實境。離能取識。寧",
    "X74n1475_011:0456a16": "有實識離所取境。所取能取相待立故。印順忍時總立為忍印前順後。立印順名。忍境識空。故亦名",
    "X74n1475_011:0456a17": "忍。依無間定。發上如實智。印二取空。立世第一法。謂前上忍。唯印能取空。今世第一法。二空雙印。從",
    "X74n1475_011:0456a18": "此無間。必入見道。故立無間名。異生法中此最勝故。名世第一法。如是燸頂依能取識。觀所取空。下",
    "X74n1475_011:0456a19": "忍起時。印境空相。中忍轉位。於能取識。印境是空。順樂忍可。上忍起位。印能取空。世第一法。雙印空",
    "X74n1475_011:0456a20": "相。皆帶相故。未能證實。故說菩薩。此四位中。猶於現前。安立少物。謂是唯識真勝義性。以彼空有二",
    "X74n1475_011:0456a21": "相未除。帶相觀心。有所得故。非實安住真唯識理。故彼偈云現前立少物。謂是唯識性。以有所得故。",
    "X74n1475_011:0456a22": "非實住唯識。彼識滅已。方實安住。故今此云入聖流也)",
    "X74n1475_011:0456a23": " 名義性差無所取 鑽研到頂印前修",
    "X74n1475_011:0456a24": " 順後俱空無問所 現前少物尚彌留",
    "X74n1475_011:0456b01": " 雖屬世間最第一 剎那後念法第儔(儔輩伴也。",
    "X74n1475_011:0456b02": "等流類也)",
    "X74n1475_011:0456b03": "次四述證道[0456b03] (初半覺前非餘正明證相)。",
    "X74n1475_011:0456b04": " 方知照覺俱名礙 將眼看眸(眼中睛也)實可著",
    "X74n1475_011:0456b05": "(覺照於覺。將眼看眼故。可羞於愚癡也。眼不自見不妨現見。如性不自覺。不妨常覺。故下云。常覺不",
    "X74n1475_011:0456b06": "住是也) 常覺不妨常不住",
    "X74n1475_011:0456b07": " 照與照者一時休 智於所緣無所得(唯識見道",
    "X74n1475_011:0456b08": "頌云。若時於所緣。智都無所得) 離能所取迥然幽(頌次云。離",
    "X74n1475_011:0456b09": "二取相故。爾時住唯識。此下將唯識長行。和會此經云)",
    "X74n1475_011:0456b10": " 常覺(此經)即無分別智(彼論文也)",
    "X74n1475_011:0456b11": " 不住(此經)何關戲論收(彼論自釋。頌中無所遠離種種戲論法故。即此經不",
    "X74n1475_011:0456b12": "住字是也。無所得。亦是不住之義) 爾時得住圓明覺(彼論云。爾",
    "X74n1475_011:0456b13": "時得住真唯識性。識性即此圓覺也。今順經宗。故云覺矣)",
    "X74n1475_011:0456b14": " 智與真如等廓周(彼云。智與真如平等平等)",
    "X74n1475_011:0456b15": " 如日照空珠照體 亦如人自斷其頭",
    "X74n1475_011:0456b16": " 智日真空無二相 心珠本照離因由",
    "X74n1475_011:0456b17": " 礙心自滅於心礙 滅已即無被滅讎(有人滅我。",
    "X74n1475_011:0456b18": "彼即如讎。今不然也)",
    "X74n1475_011:0456b19": "次三偈將前證道。對後教道。會通華嚴",
    "X74n1475_011:0456b20": " 華嚴初地經文說(初地經云。得經論智)",
    "X74n1475_011:0456b21": " 教證二道地中優(優勝也。天親十地論釋之。開為九對。證一一云。教道證道",
    "X74n1475_011:0456b22": "說二道。入地方勝。故今云優) 證道甚深成教道",
    "X74n1475_011:0456b23": " 天親造論九九重□ 照時只為亡能所",
    "X74n1475_011:0456b24": " &#x5FA7;照無邊百億□(彼經云。此見多百佛土王多百世界)",
    "X74n1475_011:0456c01": " 悟佛教文離字句 得經論智轉勤求",
    "X74n1475_011:0456c02": " 今經雖略還同二 當知聖理所讚流",
    "X74n1475_011:0456c03": " 前是證門後是教 二皆不住即更收(不住二。即",
    "X74n1475_011:0456c04": "二道圓也。教即證。證即教。更互相即故。更互相收也)",
    "X74n1475_011:0456c05": "次別釋教道",
    "X74n1475_011:0456c06": " 如人以指標初月 智者看天月似&#x920E;",
    "X74n1475_011:0456c07": " 遇滯指端不見月 二途俱失轉成疣",
    "X74n1475_011:0456c08": " 理於心地非於語 語裏求真豈可搜",
    "X74n1475_011:0456c09": " 月在空天不在指 指端覓月實悠悠",
    "X74n1475_011:0456c10": " 如斯不住言兼證 方可名為法病瘳(瘳者。病差",
    "X74n1475_011:0456c11": "也) 此入地人隨順覺",
    "X74n1475_011:0456c12": " 照真慧日已膢膢",
    "X74n1475_011:0456c13": "[0456c13] 善男子。一切鄣礙。即究竟覺。得念失念。無非解脫。成",
    "X74n1475_011:0456c14": "法破法。皆名涅槃。智慧愚癡。通為般若。菩薩外道所",
    "X74n1475_011:0456c15": "成就法。同是菩提。無明真如無異境界。諸戒定慧。及",
    "X74n1475_011:0456c16": "婬怒癡。俱是梵行。眾生國土同一法性。地獄天宮皆",
    "X74n1475_011:0456c17": "為淨土。有性無性。齊成佛道。一切煩惱畢竟解脫。法",
    "X74n1475_011:0456c18": "界海慧。照了諸相。猶如&#x8657;空。此名如來隨順覺性。",
    "X74n1475_011:0456c19": " 前辭曠劫塵勞界  創入如來法性中",
    "X74n1475_011:0456c20": " 一向離凡唯聖道  一心稱理脫樊籠",
    "X74n1475_011:0456c21": "次通聖中因果之異",
    "X74n1475_011:0456c22": " 今成佛果融凡聖 故與因門有異同(同者。同聖",
    "X74n1475_011:0456c23": "清淨之理異者。該於凡垢等) 全合自然常究竟(自然是本",
    "X74n1475_011:0456c24": "覺。全合者。不住始覺故。名究竟覺也) 不俱識智故圓通",
    "X74n1475_011:0457a01": "次正述佛果之相",
    "X74n1475_011:0457a02": " 一切鄣礙即靈覺 一切真如悉混融(釋初總標",
    "X74n1475_011:0457a03": "之句。以下釋十對二相不異) 念力存亡俱解脫(一也)",
    "X74n1475_011:0457a04": " 法界成破總真空(二也) 愚智邪正成般若(三四也)",
    "X74n1475_011:0457a05": " 無明真性並尊崇(五也) 戒定貪瞋皆梵行(五六也)",
    "X74n1475_011:0457a06": " 冥途地獄等天宮 情與非情(國土)一法性(&#x5374;述",
    "X74n1475_011:0457a07": "七也) 有性無性證圓宗(九也)",
    "X74n1475_011:0457a08": " 一切齊成無上道 更何煩惱可塵蒙(十)",
    "X74n1475_011:0457a09": "後總擇而結位",
    "X74n1475_011:0457a10": " 法界慧光常照了  故令諸相等&#x8657;空",
    "X74n1475_011:0457a11": " 此是如來隨順覺  毗盧果位大威雄",
    "X74n1475_011:0457a12": "[0457a12] 善男子。但諸菩薩。及末世眾生。居一切時。不起妄念。",
    "X74n1475_011:0457a13": "於諸妄心。亦不息滅。住妄想境。不可了知。於無了知。",
    "X74n1475_011:0457a14": "不辨真實。彼諸眾生。聞是法門。信解受持。不生驚畏。",
    "X74n1475_011:0457a15": "是則名為隨順覺性。善男子。汝等當知。如是眾生。已",
    "X74n1475_011:0457a16": "曾供養百千萬億恒河沙諸佛。及大菩薩。植眾德本。",
    "X74n1475_011:0457a17": "佛說是人。名為成就一切種智。",
    "X74n1475_011:0457a18": " 地位隨緣雖等級  修時不得筭途程",
    "X74n1475_011:0457a19": " 稱性本無分別念  不妨階品自增明",
    "X74n1475_011:0457a20": " 佛言汝等諸菩薩  及未來時眾異生",
    "X74n1475_011:0457a21": " 居一切時勿起念  妄心亦不息教停",
    "X74n1475_011:0457a22": " 住妄想中不了別  於無了別亦妄情",
    "X74n1475_011:0457a23": " 世尊自說安心法  南宗北祖不應爭",
    "X74n1475_011:0457a24": " 彼諸眾生聞此法  信解受持心不驚",
    "X74n1475_011:0457b01": " 是則真名隨順覺  聖賢位地豈難成",
    "X74n1475_011:0457b02": " 此人已供恒沙佛  植諸德本福充盈",
    "X74n1475_011:0457b03": " 佛自與他明授記  一切種智是其名",
    "X74n1475_011:0457b04": "至心懺悔",
    "X74n1475_011:0457b05": "[0457b05] 眾等前來依天&#x76B7;教。總相運於邊法界眾生等清淨",
    "X74n1475_011:0457b06": "三業。普懺悔竟。今當復以次下經文。還依天&#x76B7;。別明",
    "X74n1475_011:0457b07": "觀行。觀察罪業根源。蕩除細惑。泯於諸見。而為懺悔。",
    "X74n1475_011:0457b08": "時諸天子。聞是語已。得法曾有。心大歡喜。而問之言。",
    "X74n1475_011:0457b09": "菩薩摩訶薩。云何悔除一切過惡。爾時天&#x76B7;。以菩薩",
    "X74n1475_011:0457b10": "三昧善根力故。發聲告言。諸天子。菩薩知諸業不從",
    "X74n1475_011:0457b11": "東方來。不從南西北方四維上下來。而共積集上住",
    "X74n1475_011:0457b12": "於心。但從顛倒生。無有住處。菩薩如是決定明見無",
    "X74n1475_011:0457b13": "有疑。惑諸天子。如我天&#x76B7;。說業。說報。說行。說戒。說喜。",
    "X74n1475_011:0457b14": "說安。說諸三昧。諸佛菩薩亦復如是。說我。說我所。說",
    "X74n1475_011:0457b15": "眾生。說貪恚癡種種諸業。而實無我。無有我所。諸所",
    "X74n1475_011:0457b16": "作業。六趣果報。十方推求不可得。諸天子。譬如我聲",
    "X74n1475_011:0457b17": "不生不滅。造惡諸天。不聞餘聲。唯聞以地獄覺悟之",
    "X74n1475_011:0457b18": "聲。一切諸業。亦復如是。非生非滅。隨有修集。則受其",
    "X74n1475_011:0457b19": "報。諸天子。如我天&#x76B7;所出音聲。於無量劫。不可窮盡。",
    "X74n1475_011:0457b20": "無有間斷。若來若去。皆不可得。而於無量世界。隨眾",
    "X74n1475_011:0457b21": "生心。皆使得聞。一切諸佛。亦復如是。隨眾生心。悉令",
    "X74n1475_011:0457b22": "得見。諸天子。如有頗梨鏡。若為能照。清淨鑒徹。與十",
    "X74n1475_011:0457b23": "方界其量正等無量無邊。諸國土中。一切山川。一切",
    "X74n1475_011:0457b24": "眾生。乃至地獄畜生餓鬼。所有影像。皆於中現。諸天",
    "X74n1475_011:0457c01": "子。於汝意云何。彼諸影像。可得說言來入鏡中。從鏡",
    "X74n1475_011:0457c02": "去不。答言。不也。諸天子。一切諸業。亦復如是。雖能出",
    "X74n1475_011:0457c03": "生諸善果報。無來去處。若如是知。是真實懺悔。一切",
    "X74n1475_011:0457c04": "罪惡。悉得清淨。今約此品理智用心。復以普賢行願",
    "X74n1475_011:0457c05": "品中懺悔偈文。而為懺悔。",
    "X74n1475_011:0457c06": " 我昔所造諸惡業  皆由無始貪恚癡",
    "X74n1475_011:0457c07": " 從身口意之所生  一切我今皆懺悔",
    "X74n1475_011:0457c08": "[0457c08] 懺悔已。至心歸命禮三寶。",
    "X74n1475_011:0457c09": "[0457c09] 天&#x76B7;說業報性空懺悔法時。百千億那由他佛剎微",
    "X74n1475_011:0457c10": "塵數等世界中。兜率諸天子。得無生法忍。無量不思",
    "X74n1475_011:0457c11": "議阿僧祗。六欲諸天子。發阿耨多羅三藐三菩提心。",
    "X74n1475_011:0457c12": "六欲天中。一切天女。皆捨女身。發無上菩提之意。爾",
    "X74n1475_011:0457c13": "時諸天子。聞說普賢廣大迴向。得十地故。獲諸力莊",
    "X74n1475_011:0457c14": "嚴三昧。以眾生數等清淨三業。悔除一切諸重鄣故。",
    "X74n1475_011:0457c15": "即見百千億那由他佛剎微塵數七寶蓮華。一一華",
    "X74n1475_011:0457c16": "上皆有菩薩。結跏趺坐。放大光明。彼諸菩薩。一一隨",
    "X74n1475_011:0457c17": "好。放眾生數等光明。彼光明中。有眾生數等諸佛。結",
    "X74n1475_011:0457c18": "跏趺坐。隨眾生心。而為說法。",
    "X74n1475_011:0457c19": "至心發願[0457c19] (華嚴行願品。十願第四。不離善友因緣願。及第三勤修二利願也)。",
    "X74n1475_011:0457c20": " 願所與我同行者 於一切處總團圓(本文云。常",
    "X74n1475_011:0457c21": "集會) 身口意業悉皆同",
    "X74n1475_011:0457c22": " 所有行願同修學 所有益我善知識",
    "X74n1475_011:0457c23": " 為我顯示普賢門(本文云行) 亦願與我同集會",
    "X74n1475_011:0457c24": " 於我常生歡喜意(本文云心) 願修清淨波羅蜜",
    "X74n1475_011:0458a01": " 常不忘失菩提心 滅除垢鄣無有餘",
    "X74n1475_011:0458a02": " 一切妙行皆成就 於諸惑業及魔境",
    "X74n1475_011:0458a03": " 世間道中解脫心(本云得解脫)",
    "X74n1475_011:0458a04": " 猶如日月不住空 亦似蓮華不著水(本文此句",
    "X74n1475_011:0458a05": "在上)",
    "X74n1475_011:0458a06": "[0458a06] 發願已。歸命禮三寶。",
    "X74n1475_011:0458a07": "○白眾等聽說此時無常偈",
    "X74n1475_011:0458a08": " 凡夫得病多難起  比來曾見幾人亡",
    "X74n1475_011:0458a09": " 街巷哭聲常在耳  荒郊塚墓漸成行",
    "X74n1475_011:0458a10": " 定知老少終難免  思量豈不自悲傷",
    "X74n1475_011:0458a11": " 合堂並是黃泉客  爭保吾身得久長",
    "X74n1475_011:0458a12": " 悟此無常事  早願證真常  常樂無常苦",
    "X74n1475_011:0458a13": " 苦樂在人心(此下引正法念處經云)  一切多用心",
    "X74n1475_011:0458a14": " 猶如風水火  隨所得因緣  心如是行轉",
    "X74n1475_011:0458a15": " 心能速疾去  亦能速疾迴  速生將天中",
    "X74n1475_011:0458a16": " 速令入惡道  若能防護心  所作無不辦",
    "X74n1475_011:0458a17": "第十七上歎佛",
    "X74n1475_011:0458a18": "[0458a18] 如來應正等覺。知心意識俱不可得。但以知無量故。",
    "X74n1475_011:0458a19": "知如來心。如來智慧。為一切世間出世間智所依。而",
    "X74n1475_011:0458a20": "如來智無所依(一也)。又恒出生世出世智。而如來智無",
    "X74n1475_011:0458a21": "增減(二也)。如大海。其水潛流四天下地。及八十億諸州",
    "X74n1475_011:0458a22": "中。有穿鑿者。無不得水。而彼大海。不作分別我出於",
    "X74n1475_011:0458a23": "水。佛智海水。亦復如是。流入一切眾生心中。若諸眾",
    "X74n1475_011:0458a24": "生。觀察境界。修習法門。即得智慧清淨明了。而如來",
    "X74n1475_011:0458b01": "智平等無二。無有分別。但隨眾生心行異故。所得智",
    "X74n1475_011:0458b02": "慧。各各不同(三也)。",
    "X74n1475_011:0458b03": "[0458b03] 至心歸命禮大方廣圓覺經中大光明藏問修證方",
    "X74n1475_011:0458b04": "便威德自在菩薩",
    "X74n1475_011:0458b05": "[0458b05] 於是威德自在菩薩白佛言。世尊。譬如大城。外有四",
    "X74n1475_011:0458b06": "門。隨方來者。非止一路。一切菩薩。莊嚴佛國。及成菩",
    "X74n1475_011:0458b07": "提。非一方便。唯願世尊。廣為我等。宣說一切方便漸",
    "X74n1475_011:0458b08": "次。并修行人。總有幾種。令此會菩薩。及末世眾生。求",
    "X74n1475_011:0458b09": "大乘者。速得開悟。遊戲如來大寂滅海。",
    "X74n1475_011:0458b10": " 前說通明觀行竟  該於利鈍故云通",
    "X74n1475_011:0458b11": " 頓悟漸修所斷證  從因至果一期終",
    "X74n1475_011:0458b12": " 上根依此能修斷  中品雖修習氣濃",
    "X74n1475_011:0458b13": " 威德愍之虔請佛  別開方便助前功",
    "X74n1475_011:0458b14": " 聖凡順覺言雖備  利鈍降心力不同",
    "X74n1475_011:0458b15": " 遂便宜應分路徑  隨機各入悉歸宗",
    "X74n1475_011:0458b16": " 如有大城雖是一  門須四面遂面東",
    "X74n1475_011:0458b17": " 不可南來從北入  各隨方所豈乖中",
    "X74n1475_011:0458b18": " 唯願世尊廣為說  方便漸次契真空",
    "X74n1475_011:0458b19": " 并修行人有幾種  盡令悟入涅槃宮",
    "X74n1475_011:0458b20": "[0458b20] 爾時世尊。告威德自在菩薩言。善哉善哉。善男子。汝",
    "X74n1475_011:0458b21": "今諦聽。當為汝說。善男子。無上妙覺。&#x5FA7;諸十方。出生",
    "X74n1475_011:0458b22": "如來。與一切法。同體平等。於諸修行。實無有二。方便",
    "X74n1475_011:0458b23": "隨順。其數無量。圓攝所歸。脩性差別。當有三種。",
    "X74n1475_011:0458b24": " 威德發言合聖意  世尊即許為宣揚",
    "X74n1475_011:0458c01": " 隨病雖開差別行  莫交迷欲覺心王",
    "X74n1475_011:0458c02": " 覺心靈妙元無上  彌滿&#x8657;空&#x5FA7;十方",
    "X74n1475_011:0458c03": " 唯是出□一切佛  與諸法數等真常",
    "X74n1475_011:0458c04": " 眾生迷此生&#x8657;妄  反妄歸真前六章",
    "X74n1475_011:0458c05": " 修佛菩提唯此道  實無有二可籌量",
    "X74n1475_011:0458c06": " 若約隨機方便引  機情種類數無央",
    "X74n1475_011:0458c07": " 對治法藥隨時處  未世明師自審詳",
    "X74n1475_011:0458c08": " 應接機緣雖各別  終須契理始相當",
    "X74n1475_011:0458c09": " 理者覺心三諦義  順三修觀發心光",
    "X74n1475_011:0458c10": " 圓攝所歸三種者  此三義用悉無疆",
    "X74n1475_011:0458c11": " 修此三門方便處  諦聽次下為開張",
    "X74n1475_011:0458c12": "此後述修三觀前之方便",
    "X74n1475_011:0458c13": "十四中 初三偈 標舉大意",
    "X74n1475_011:0458c14": " 三法能起一切禪 修之須具眾因緣",
    "X74n1475_011:0458c15": " 因者了心元是覺 如前六段已明宣",
    "X74n1475_011:0458c16": " 用此覺心修鍊行 猶如鍊&#x945B;火為先",
    "X74n1475_011:0458c17": " 若用妄心還息妄 菩提聖道在何年",
    "X74n1475_011:0458c18": " 緣者五般又各五 二十五種總須專(此文。出天",
    "X74n1475_011:0458c19": "台止觀。為具五緣。呵五欲。棄五蓋。調五事。行五法也)",
    "X74n1475_011:0458c20": " 龍樹天台并五祖(天台。依智論中。纂出故。云龍樹也。五祖及諸師教禪。雖不",
    "X74n1475_011:0458c21": "定立名數。而方便亦不於此。但或開。或合也) 及諸佛語悉如詮(教在諸經。",
    "X74n1475_011:0458c22": "如涅槃等。天台集為一處)",
    "X74n1475_011:0458c23": "次十一偈 述五緣",
    "X74n1475_011:0458c24": " 第一門中具五者 一須持戒決心堅",
    "X74n1475_011:0459a01": " 若於業道猶存意 三昧如何得現前(經云。尸羅",
    "X74n1475_011:0459a02": "不清淨。三昧不現前) 二者欲除衣貪念",
    "X74n1475_011:0459a03": " 先須友計始忘緣(准大小乘經。頭它持戒衣有四種。一上品人。草葉等。二中",
    "X74n1475_011:0459a04": "品人。糞掃衣。三下品人。三衣下中更開百一供身也。食亦四種。一果衣。二常乞。三僧次。四別請。及檀",
    "X74n1475_011:0459a05": "越送食) 衣用樹皮或草葉",
    "X74n1475_011:0459a06": " 雪山童子使齊肩(須使與他齊也)",
    "X74n1475_011:0459a07": " 次著一衣名糞掃(如大迦葉也)",
    "X74n1475_011:0459a08": " 糞堆繒帛破而穿 火燒鼠咬并牛嚼",
    "X74n1475_011:0459a09": " 但是人間所棄捐 求時易得無人奪",
    "X74n1475_011:0459a10": " 住隨處坐或安眠 不假經營常坦蕩",
    "X74n1475_011:0459a11": " 終身免被世緣牽 國土多寒無忍力",
    "X74n1475_011:0459a12": " 麤絕細絹絮麤&#x7DDC; 或但三衣勿剩長",
    "X74n1475_011:0459a13": " 或從百一勿雙全 皆須有主常供給",
    "X74n1475_011:0459a14": " 不令衣念到心邊 三衣外者須知淨",
    "X74n1475_011:0459a15": " 共人對手述其言 食者深山松&#x6822;果",
    "X74n1475_011:0459a16": " 或常持&#x9262;近人煙 或自有人常許送",
    "X74n1475_011:0459a17": " 舌塵莫使汙情田 如斯友計名知足",
    "X74n1475_011:0459a18": " 知足之人是大賢 衣食欲令常具足",
    "X74n1475_011:0459a19": " 無過依此勝諸天(不知足者。雖似天堂。猶不稱意。今日知足故。勝諸天)",
    "X74n1475_011:0459a20": " 三者閑居寂靜處 直令無事可相煩",
    "X74n1475_011:0459a21": " 四者絕心諸事業 不論俗典及真詮",
    "X74n1475_011:0459a22": " 五者必須依善友 此於成道是根源(善友有三",
    "X74n1475_011:0459a23": "種) 就中教授真知識",
    "X74n1475_011:0459a24": " 開示須令解行圓 同行亦須真善友",
    "X74n1475_011:0459b01": " 互相策勵使精研 外護亦名為善友",
    "X74n1475_011:0459b02": " 始終免慮遇逃邅",
    "X74n1475_011:0459b03": "四 八 述呵五欲[0459b03] (謂色聲香味觸五塵也)。",
    "X74n1475_011:0459b04": " 第二門中具五者 令呵所欲五般塵",
    "X74n1475_011:0459b05": " 五是色聲香味觸 常能誑惑世愚人(令人於順",
    "X74n1475_011:0459b06": "境主貪違境生瞋) 欲者令人欲得塵(塵者汙淨",
    "X74n1475_011:0459b07": "明身) 眼見色時生愛惡",
    "X74n1475_011:0459b08": " 耳聞聲處起怨親 鼻覺馨□并臭穢",
    "X74n1475_011:0459b09": " 舌分鹹澹及甜辛 身觸炎涼或&#x6F81;滑",
    "X74n1475_011:0459b10": " 皆生忻厭發貪瞋 此中一一雖違順",
    "X74n1475_011:0459b11": " 鄣修禪者順為因 順境五塵多過患",
    "X74n1475_011:0459b12": " 呵嫌莫便惑心神 此五得之無所益",
    "X74n1475_011:0459b13": " 狗&#x8EAD;枯骨血沾脣 此五都慮無實物",
    "X74n1475_011:0459b14": " 猶如夢得妄歡忻 此五暫時非人固",
    "X74n1475_011:0459b15": " 猶如假借世金銀 逆風火炬終燒午",
    "X74n1475_011:0459b16": " 果樹蟲蛇必害身 毒&#x76B7;(聲如毒塗&#x76B7;聞之即死)熱金",
    "X74n1475_011:0459b17": "何可觸(觸如熱金。風觸之即燒) 蜜力(昧如蜜塗刀。舐之即傷舌)龍氣",
    "X74n1475_011:0459b18": "(香如弊龍氣。臭之即病)豈宜親 衣為蓋形莫揀好",
    "X74n1475_011:0459b19": " 食緣正命莫貪珍 色味偏能牽想念",
    "X74n1475_011:0459b20": " 存之早晚得歸真",
    "X74n1475_011:0459b21": "五 十 述棄五蓋[0459b21] (一貪。二瞋。三睡眠。四棹悔。五疑)。",
    "X74n1475_011:0459b22": " 第三五蓋皆須棄  貪恚睡眠掉悔疑",
    "X74n1475_011:0459b23": " 諸佛目之為蓋者  蓋於心慧不圓知",
    "X74n1475_011:0459b24": " 初者名為貪欲蓋  答彌勒處已微推",
    "X74n1475_011:0459c01": " 前說五塵是所欲  能貪欲者&#x5374;於斯",
    "X74n1475_011:0459c02": " 希須欲得名貪欲  此於禪定最相違",
    "X74n1475_011:0459c03": " 美食鮮衣飽暖處  意中籌度欲圖之",
    "X74n1475_011:0459c04": " 瞋恚能燒一切善  害於禪定及慈悲",
    "X74n1475_011:0459c05": " 想念那人曾惱我  便增我慢欲營為",
    "X74n1475_011:0459c06": " 睡時六識都冥昧  喘息雖存似死尸",
    "X74n1475_011:0459c07": " 餘蓋帶情猶可覺  睡當迷倒渾然時",
    "X74n1475_011:0459c08": " 掉悔名為第四蓋  掉中三業總難羈(羈伴)",
    "X74n1475_011:0459c09": " 卒爾譚論世上事(口掉)  等閑遊走失威儀(身掉)",
    "X74n1475_011:0459c10": " 意地無端緣雜境  不能專注正思惟",
    "X74n1475_011:0459c11": " 自覺乖禪心又悔  悔中快快恨難追",
    "X74n1475_011:0459c12": " 吾者自疑非法器  法雖勝妙恐差機(疑自)",
    "X74n1475_011:0459c13": " 或疑此法修成否  &#x8657;消日月枉住持(疑法)",
    "X74n1475_011:0459c14": " 或疑法主非真正  豈可將身一向依(疑師)",
    "X74n1475_011:0459c15": " 猶預不能勤近趣  恰如行路遇分岐(此釋棄義)",
    "X74n1475_011:0459c16": " 如上五般須屏棄  誓心決志勿追隨",
    "X74n1475_011:0459c17": " 然後心心修定慧  清潭澄治鑒幽微",
    "X74n1475_011:0459c18": "六 十一 述調五事[0459c18] (一食。二睡。三身。四息。五心)。",
    "X74n1475_011:0459c19": " 第四門中調五事 節量各便得中平",
    "X74n1475_011:0459c20": " 飲食友身勿縱恣 須教宴坐久安寧",
    "X74n1475_011:0459c21": " 飽則填心擁氣脈 五情昏闇不輕清",
    "X74n1475_011:0459c22": " 飢則&#x8657;羸或困倦 心難[至*力]挺志難精",
    "X74n1475_011:0459c23": " 二者睡眠多過患 須身提撕勿縱情",
    "X74n1475_011:0459c24": " 此猶好於世上事 況修聖道豈能成",
    "X74n1475_011:0460a01": " 數數策令神道白 勤勤覺使念心明",
    "X74n1475_011:0460a02": " 毒蛇同室如何睡 賊陣相臨豈不驚",
    "X74n1475_011:0460a03": " 三者調身先導引 展於友節力如爭",
    "X74n1475_011:0460a04": " 呵出胸中熱濁氣 結跏端坐便傭停",
    "X74n1475_011:0460a05": " 腰背通肩無聳曲 項&#x984B;至頂勿偏傾",
    "X74n1475_011:0460a06": " 上下齒齊舌柱&#x816D; 安神&#x9587;目務藏晶(晶光也。天",
    "X74n1475_011:0460a07": "台云。纔斷外光。不得全合眼) 四者善調安般(出息)息(不調",
    "X74n1475_011:0460a08": "之相有四。一風。二喘。三氣。四息) 喘風麤氣患悲輕",
    "X74n1475_011:0460a09": " 麤氣疲勞風散亂 喘多結滯息難行",
    "X74n1475_011:0460a10": " 寬放身心隨血脈 &#x7DDC;&#x7DDC;出入寂無聲",
    "X74n1475_011:0460a11": " 依此自然心易定 世尊樹下證無生",
    "X74n1475_011:0460a12": " 五者調心離定鄣 心遊塵境亂縱橫",
    "X74n1475_011:0460a13": " 用此麤心欲入定 如將汝礫作坯瓶",
    "X74n1475_011:0460a14": " 麤者昏沉麤掉舉 欲求禪定審須聽",
    "X74n1475_011:0460a15": " 掉好攀緣亂擾擾 沉無記錄闇冥冥",
    "X74n1475_011:0460a16": " 繫念鼻端須審聽 安心臍下絕經營",
    "X74n1475_011:0460a17": " 臍下抑浮令寂寂 鼻端策昧使惺惺",
    "X74n1475_011:0460a18": "七 五 述行五法[0460a18] (一欲。二精進。三念。四巧慧。五一心)。",
    "X74n1475_011:0460a19": " 第五門中行五法  此於禪定是親因",
    "X74n1475_011:0460a20": " 一者心心欲離世  情中好樂欲修真",
    "X74n1475_011:0460a21": " 二者全依鑽火喻  初中後夜志精勤",
    "X74n1475_011:0460a22": " 三念世間皆可厭  唯禪尊重實為珍",
    "X74n1475_011:0460a23": " 四名巧慧能量度  得失輕重定其倫",
    "X74n1475_011:0460a24": " 世界苦多西樂少  禪那常樂永宣遵",
    "X74n1475_011:0460b01": " 五者由前已揀擇  一心決定不因循",
    "X74n1475_011:0460b02": " 志等金剛難可壞  誓如鐵石出迷津",
    "X74n1475_011:0460b03": " 無量劫來緣造業  尚猶&#x8657;喪百千身",
    "X74n1475_011:0460b04": " 設盡此生無所獲  終無退念一微塵",
    "X74n1475_011:0460b05": "八 二 總結因緣[0460b05] (初二句緣。後二句因)。",
    "X74n1475_011:0460b06": " 上來二十五般事  皆是此經三觀緣",
    "X74n1475_011:0460b07": " 三觀所依何法是  悟於淨覺本未圓",
    "X74n1475_011:0460b08": " 用此覺心修觀行  觀成稱體即無邊",
    "X74n1475_011:0460b09": " 三觀悉皆同此意  至心聽取佛誠言",
    "X74n1475_011:0460b10": "九 五 述行本[0460b10] (前二十五種是行緣。此是行因。故云本也)。",
    "X74n1475_011:0460b11": "[0460b11] 善男子。若諸菩薩悟淨圓覺。以淨覺心。",
    "X74n1475_011:0460b12": " 經&#x5675;若諸菩薩者  揀於修觀是何機",
    "X74n1475_011:0460b13": " 若字由來通兩勢  若迷若悟二相違",
    "X74n1475_011:0460b14": " 迷者不堪修此觀  悟人方可任隨宜",
    "X74n1475_011:0460b15": " 二月空華悟淨處",
    "X74n1475_011:0460b16": "[0460b16] 釋悟淨字。悟無明如空華。覺體即淨。",
    "X74n1475_011:0460b17": " 二空法界覺圓時(釋圓覺字。悟二空時。所顯真如。覺即圓也)",
    "X74n1475_011:0460b18": " 此淨覺心是行本 三門皆用此為基(基本也。此",
    "X74n1475_011:0460b19": "是萬行之基也) 心境俱空非斷滅",
    "X74n1475_011:0460b20": " 良由此體自常持 於此體中止念慮(初勸)",
    "X74n1475_011:0460b21": " 或將起幻正思惟 或住靈源觀起滅",
    "X74n1475_011:0460b22": " 觀成萬類悉能知 豈似漸門無解力",
    "X74n1475_011:0460b23": " 將迷息妄無期□ 荷澤漸修因頓悟",
    "X74n1475_011:0460b24": " 正同此教度人規(規矩也)",
    "X74n1475_011:0460c01": "十 七 述起行",
    "X74n1475_011:0460c02": "[0460c02] 取靜為行。由澄諸念。覺識煩動。",
    "X74n1475_011:0460c03": " 三種觀門今第一 止於動亂泯喧塵",
    "X74n1475_011:0460c04": " 不取諸緣為取靜 靜為躁木固宜道",
    "X74n1475_011:0460c05": " 達磨教門名壁觀 內心無喘(此四字是達磨之言)絕",
    "X74n1475_011:0460c06": "諸因 宗分離念(北宗)辨無念(南宗)",
    "X74n1475_011:0460c07": " 行之皆可出沉淪 真理本來非動靜",
    "X74n1475_011:0460c08": " 今令取靜似乖真 為欲對治喧動習",
    "X74n1475_011:0460c09": " 且將靜境以澄神 心安此境名為取(非別有所",
    "X74n1475_011:0460c10": "取) 此是奢磨他觀行人(無著",
    "X74n1475_011:0460c11": "論中。止觀二門。皆有觀字) 散取攝來歸正念",
    "X74n1475_011:0460c12": " 唯心無境是精勤 精勤久習其心住(上三句。依",
    "X74n1475_011:0460c13": "起信論修止門中。下三句。接彼勢銷此經文) 妄念波澄識像分",
    "X74n1475_011:0460c14": " 故見歷然分別識 是非煩動尚紛紜(如水清即",
    "X74n1475_011:0460c15": "萬像現。下二句反釋) 心念動時不覺動",
    "X74n1475_011:0460c16": " 耳唯聞外不聞聞(佛頂云。眾生迷本。聞諸聲故流轉。下一句順釋)",
    "X74n1475_011:0460c17": " 今經淨源方覺識(問。念與識何別。而云無念有何識)",
    "X74n1475_011:0460c18": " 雖然識有不資重(念者。生情記之不捨故。熏識起業識。但分別是非。不隨之",
    "X74n1475_011:0460c19": "而繫滯也) 識有念時生愛惡",
    "X74n1475_011:0460c20": " 識無念處絕憂忻(荷澤云。眼見色而能分別種種色。此是識也。文云。不隨分",
    "X74n1475_011:0460c21": "別起。此是色無念也。北宗云。眼見色意同知染法。此是念也。又云。眼見色意同知淨法。此是識也)",
    "X74n1475_011:0460c22": " 識細念麤須審察 但能無念伏魔軍(但者不必",
    "X74n1475_011:0460c23": "事須無識也)",
    "X74n1475_011:0460c24": "十一 述功成",
    "X74n1475_011:0461a01": "[0461a01] 靜慧發生。身心客塵。從此永滅。便能內發寂靜輕安。",
    "X74n1475_011:0461a02": " 前說正修寂靜行 今論此行已功成",
    "X74n1475_011:0461a03": " 波息清潭徹底照 識空靜慧朗然明(無念識&#x98DC;",
    "X74n1475_011:0461a04": "成慧也。何名靜慧。下答云) 因靜心通名靜慧(問。何名發",
    "X74n1475_011:0461a05": "生。下答云) 隱中顯發義云生",
    "X74n1475_011:0461a06": " 貪恚客塵從此滅 內心寂靜體輕清(問。何名客",
    "X74n1475_011:0461a07": "塵。昔何所生。今何所滅。下二偈答) 迷時妄執身心我",
    "X74n1475_011:0461a08": " 我相生於愛惡情 愛惡染心非自己",
    "X74n1475_011:0461a09": " 世尊遂立客塵名 靜慧既生無我相",
    "X74n1475_011:0461a10": " 身心煩惱豈能停 是故經云從此滅",
    "X74n1475_011:0461a11": " 對治道理甚惺惺 又云內發輕安者(問。輕安雖",
    "X74n1475_011:0461a12": "是〔必〕法。因身調適而得。何名曰發) 事勢相因可諦聽",
    "X74n1475_011:0461a13": " 心有所之之謂意 意能引氣氣成形",
    "X74n1475_011:0461a14": " 意昏氣濁身塵重 意靜氣清身軟輕",
    "X74n1475_011:0461a15": " 輕利安和如病差 身心調暢自精靈",
    "X74n1475_011:0461a16": " 心靜氣和身亦樂 身內心氣故安寧",
    "X74n1475_011:0461a17": " 修既從心非外得 故云內發莫疑經",
    "X74n1475_011:0461a18": "十二 七",
    "X74n1475_011:0461a19": "[0461a19] 由寂靜故。十方世界諸如來心。於中顯現。如鏡中像。",
    "X74n1475_011:0461a20": " 靜行已成今感應 遂將諸佛互相通",
    "X74n1475_011:0461a21": " 今問凡夫修觀行 如何便有此奇功",
    "X74n1475_011:0461a22": " 眾生心者猶如鏡 垢淨之時力不同",
    "X74n1475_011:0461a23": " 垢則難呈一切像 淨時能現萬般容",
    "X74n1475_011:0461a24": " 本覺真心妄念翳 何殊明鏡被塵蒙",
    "X74n1475_011:0461b01": " 今用奔摩澄妄念 客塵已滅即心空",
    "X74n1475_011:0461b02": " 由是十方諸佛現 由來凡聖本圓融",
    "X74n1475_011:0461b03": " 我心應在佛心裏 何疑佛現我心中",
    "X74n1475_011:0461b04": " 恐有疑於影像喻 更須徵起再研窮",
    "X74n1475_011:0461b05": " 佛心非相今云影 乍聞此喻似朦朧",
    "X74n1475_011:0461b06": " 凡銳入於一鏡內 九唯影像一唯銅",
    "X74n1475_011:0461b07": " 銅喻觀心影喻佛 如斯配合豈乖宗",
    "X74n1475_011:0461b08": " 論中亦說法身影(論云。諸佛法身。&#x5FA7;一切處。無有作意。故說但隨眾生心現。",
    "X74n1475_011:0461b09": "眾生心者。猶如於鏡。鏡〔差〕有〔同〕垢。色像不現。如是眾生心垢。法身不現)",
    "X74n1475_011:0461b10": " 文字雖殊義亦同(真心即法身也。法性宗中經論如是)",
    "X74n1475_011:0461b11": " 若就華嚴法界說 聖凡相&#x5FA7;互重重(據此。即佛",
    "X74n1475_011:0461b12": "&#x5FA7;眾生。元是本分。何況觀成)",
    "X74n1475_011:0461b13": "十三 二",
    "X74n1475_011:0461b14": "[0461b14] 此方便者。名奢摩他。",
    "X74n1475_011:0461b15": " 奢摩他者唐言止 心靜良田止萬緣",
    "X74n1475_011:0461b16": " 大涅槃經云遠離(彼經。說三相故。得離十相。三者。奢摩他者。名曰遠離。能令",
    "X74n1475_011:0461b17": "眾生離五欲故) 亦云寂靜義皆然(能令三業。",
    "X74n1475_011:0461b18": "成寂靜故。正同此云寂靜輕安) 亦云能滅(能滅一切煩惱。經同此。云",
    "X74n1475_011:0461b19": "客塵永滅)能清等(能清貪瞋愚癡三濁法故。一一標云奢摩他者)",
    "X74n1475_011:0461b20": " 悉是定門義一邊(彼經云。以是義故。故名定相。義一邊者。是一類義也。問此",
    "X74n1475_011:0461b21": "門既名於止。止觀義別。何以疏科文。標云三觀) 前段標為觀行者",
    "X74n1475_011:0461b22": " 三門終處自明宣(待都了對天台三止三觀。又涅槃三相。一一和會。即易見",
    "X74n1475_011:0461b23": "也)",
    "X74n1475_011:0461b24": "至心懺悔",
    "X74n1475_011:0461c01": "[0461c01] 夫懺悔者。必須先敬三寶。所以然者。三寶即是一切",
    "X74n1475_011:0461c02": "眾生良友福田。若能歸向者。則滅無量罪。長無量福。",
    "X74n1475_011:0461c03": "能令行者離生死苦。得解脫樂。是故弟子某甲等歸。",
    "X74n1475_011:0461c04": "依十方盡&#x8657;空界一切諸佛。歸依十方盡&#x8657;空界一",
    "X74n1475_011:0461c05": "切尊法。歸依十方盡&#x8657;空界一切聖僧。弟子比丘某",
    "X74n1475_011:0461c06": "甲等。仰啟十方諸佛。諸大菩薩。辟支迦佛。及阿羅漢。",
    "X74n1475_011:0461c07": "一切聖賢弟子等。上來雖已懺悔根本無明。及煩惱",
    "X74n1475_011:0461c08": "鄣業鄣報鄣。而煩惱心數無量無邊。非唯八萬。所造",
    "X74n1475_011:0461c09": "之業。所應受報。皆悉無邊。不可具陳。今據諸教所明。",
    "X74n1475_011:0461c10": "我等所知分齊。更欲廣懺無始已來本末罪鄣。准諸",
    "X74n1475_011:0461c11": "經教。若欲委細懺悔本末麤細一切惑業。令除滅者。",
    "X74n1475_011:0461c12": "先當與七種心以為方便。然後一切罪鄣。乃可得滅。",
    "X74n1475_011:0461c13": "何等為七。一者慚愧。二者恐怖。三者厭離。四者發菩",
    "X74n1475_011:0461c14": "提心。五者怨親平等。六念報佛恩。七者觀罪性空。",
    "X74n1475_011:0461c15": "[0461c15] 第一．慚愧者。自性我與釋迦如來。往昔同為凡夫。而",
    "X74n1475_011:0461c16": "今世尊修行成道已來。已從爾所塵沙劫數。而我等",
    "X74n1475_011:0461c17": "相與&#x8EAD;染六塵。流浪生死。無出離心。此實天下可慚",
    "X74n1475_011:0461c18": "可愧。可羞可&#x803B;。",
    "X74n1475_011:0461c19": "[0461c19] 第二．恐怖者。既是凡夫。心口意業。常與罪鄣相應。以",
    "X74n1475_011:0461c20": "是因緣。命終之後。應墮地獄餓鬼畜生。受無量苦。如",
    "X74n1475_011:0461c21": "此實為可驚可怖。可恐可懼。",
    "X74n1475_011:0461c22": "[0461c22] 第三．厭離者。我等相與親生死之中。唯有無量苦空",
    "X74n1475_011:0461c23": "無我不淨&#x8657;假。如水上泡速起速滅。往來流轉。猶若",
    "X74n1475_011:0461c24": "車輪。生老病死。八苦交煎。無時暫息。眾等相與觀察",
    "X74n1475_011:0462a01": "自身。從頭至足。其中但有三十六物。髮毛爪齒膿囊",
    "X74n1475_011:0462a02": "涕唾生熟二藏大&#x8193;小&#x8193;脾腎心肺肝膽[月*冊]胃肪膏",
    "X74n1475_011:0462a03": "腦膜筋脈骨髓大小便利九孔常流。是故經云。此身",
    "X74n1475_011:0462a04": "苦所集。一切皆不淨。何有智慧者。而當樂此身。生死",
    "X74n1475_011:0462a05": "既有如此種種惡法。甚可患厭。",
    "X74n1475_011:0462a06": "[0462a06] 第四．發菩提心者。經言。當樂佛身。佛身者即法身也。",
    "X74n1475_011:0462a07": "從無量功德智慧生。從六波羅蜜生。從慈悲喜捨生。",
    "X74n1475_011:0462a08": "從三十七助菩提法生。從如是等種種功德智慧。生",
    "X74n1475_011:0462a09": "如來身。欲得此身者。當發菩提心。求一切種智。常樂",
    "X74n1475_011:0462a10": "我淨。薩婆若果。淨佛國土。成就眾生。於身命財無所",
    "X74n1475_011:0462a11": "&#x6061;惜。",
    "X74n1475_011:0462a12": "[0462a12] 第五．怨親平等者。於一切眾生。起慈悲心。無彼我想。",
    "X74n1475_011:0462a13": "何以故爾。若見怨親。即是分別。以分別心故。起諸相",
    "X74n1475_011:0462a14": "著。相著因緣。生諸煩惱。煩惱因緣。造諸惡業。惡業因",
    "X74n1475_011:0462a15": "緣故得苦果。",
    "X74n1475_011:0462a16": "[0462a16] 第六．念報佛恩者。如來往昔無量劫中。捨頭目髓腦。",
    "X74n1475_011:0462a17": "支節手足。國城妻子。象馬七珍。為我等故。修諸苦行。",
    "X74n1475_011:0462a18": "此恩此德。實難酬報。是故經云。若以頂戴兩肩荷負。",
    "X74n1475_011:0462a19": "於恒沙劫亦不能報。我等欲報如來恩者。當於此世",
    "X74n1475_011:0462a20": "界。勇猛精進。捍勞忍苦。不惜身命。建立三寶。弘通大",
    "X74n1475_011:0462a21": "乘。廣化眾生。同入正道。",
    "X74n1475_011:0462a22": "[0462a22] 第七．觀罪性空者。我等所造眾罪。無有實相。從因緣",
    "X74n1475_011:0462a23": "生。顛倒而有。既因緣而生。則可從因緣而滅。從因緣",
    "X74n1475_011:0462a24": "生者。押近惡友。造作無端。從因緣滅者。即是今日洗",
    "X74n1475_011:0462b01": "心懺悔。是故經云。此罪相。不在內。不在外。不在中間。",
    "X74n1475_011:0462b02": "故知此罪從本是空。生如是等七種心已。緣想十方",
    "X74n1475_011:0462b03": "諸佛賢聖。擎拳合掌。披陳至到。慚愧改革。舒瀝心肝。",
    "X74n1475_011:0462b04": "洗蕩腸胃。如此懺悔。亦何罪而不滅。亦何鄣而不消。",
    "X74n1475_011:0462b05": "若復正爾悠悠。後縱情慮。徒自勞形。事將何益。但復",
    "X74n1475_011:0462b06": "人命無常。喻如轉燭。一息不還。便向&#x7070;壤。三塗苦報",
    "X74n1475_011:0462b07": "即身應受。不可以錢財寶貨囑託求脫。窅窅冥冥。恩",
    "X74n1475_011:0462b08": "赦無期。獨嬰此苦。無代受者。莫言我今生中無有此",
    "X74n1475_011:0462b09": "罪。所以不能懇到懺悔。經中說言。凡夫之入。舉足動",
    "X74n1475_011:0462b10": "步。無非是罪。又復過去生中。皆悉成就無量惡業。追",
    "X74n1475_011:0462b11": "逐行者。如影隨。形若不懺悔。罪惡日深。故苞藏瑕疵。",
    "X74n1475_011:0462b12": "佛教不許。說悔先罪。淨名所尚。故知長淪苦海。寶由",
    "X74n1475_011:0462b13": "隱覆。是故弟子今日發露懺悔。不敢覆藏。運此增上",
    "X74n1475_011:0462b14": "之心。歸投三寶。至誠懺悔。",
    "X74n1475_011:0462b15": "[0462b15] 弟子等從無始以來。至于今日。或在人天六道受報。",
    "X74n1475_011:0462b16": "有此心識。常懷惑愚。繁滿胸衿。或因三毒。造一切罪。",
    "X74n1475_011:0462b17": "或因三漏。造一切罪。或因三覺。造一切罪。或因三受。",
    "X74n1475_011:0462b18": "造一切罪。或因三苦。造一切罪。或緣三假。造一切罪。",
    "X74n1475_011:0462b19": "或貪三有。造一切罪。如是等罪。無量無邊。惱亂一切",
    "X74n1475_011:0462b20": "六道四生。今日慚愧。皆悉懺悔。",
    "X74n1475_011:0462b21": "[0462b21] 又復弟子無始已來。至于今因。或因四識住。造一切",
    "X74n1475_011:0462b22": "罪。或因四流。造一切罪。或因四取。造一切罪。或因四",
    "X74n1475_011:0462b23": "執。造一切罪。或因四大。造一切罪。或因四縛。造一切",
    "X74n1475_011:0462b24": "罪。或因四食。造一切罪。或因四生。造一切罪。如是等",
    "X74n1475_011:0462c01": "罪。無量無邊。惱亂六道一切眾生。今日慚愧。皆悉懺",
    "X74n1475_011:0462c02": "悔。",
    "X74n1475_011:0462c03": "[0462c03] 又復弟子無始已來。至于今日。或因五住地。造一切",
    "X74n1475_011:0462c04": "罪。或因五受根。造一切罪。或因五蓋。造一切罪。或因",
    "X74n1475_011:0462c05": "五慳。造一切罪。或因五見。造一切罪。或因五心。造一",
    "X74n1475_011:0462c06": "切罪。如是等煩惱。無量無邊。惱亂六道一切眾生。今",
    "X74n1475_011:0462c07": "日發露。皆悉懺悔。",
    "X74n1475_011:0462c08": "[0462c08] 又復弟子無始已來。至于今日。或因六情根。造一切",
    "X74n1475_011:0462c09": "罪。或因六識。造一切罪。或因六想。造一切罪。或因六",
    "X74n1475_011:0462c10": "受。造一切罪。或因六行。造一切罪。或因六愛。造一切",
    "X74n1475_011:0462c11": "罪。或因六疑。造一切罪。如是等煩惱。無量無邊。惱亂",
    "X74n1475_011:0462c12": "六道一切眾生。今日慚愧發露。皆悉懺悔。",
    "X74n1475_011:0462c13": "[0462c13] 又復弟子無始已來。至於今日。或因七漏。造一切罪。",
    "X74n1475_011:0462c14": "或因七使。造一切罪。或因八倒。造一切罪。或因八垢。",
    "X74n1475_011:0462c15": "造一切罪。或因八苦。造一切罪。惱亂六道一切眾生。",
    "X74n1475_011:0462c16": "今日發露。皆悉懺悔。",
    "X74n1475_011:0462c17": "[0462c17] 又復弟子無始已來。至於今日。或因九惱。造一切罪。",
    "X74n1475_011:0462c18": "或因九結。造一切罪。或因九上緣。造一切罪。或因十",
    "X74n1475_011:0462c19": "煩惱。造一切罪。或因十纏。造一切罪。或因十一&#x5FA7;使。",
    "X74n1475_011:0462c20": "造一切罪。或因十二入。造一切罪。或因十六知見。造",
    "X74n1475_011:0462c21": "一切罪。或因十八界。造一切罪。或因二十五我。造一",
    "X74n1475_011:0462c22": "切罪。或因六十二見。造一切罪。或因見諦思惟八十",
    "X74n1475_011:0462c23": "八使百八煩惱。晝夜熾燃。開諸漏門。遠一切罪。惱亂",
    "X74n1475_011:0462c24": "賢聖及以四生。&#x5FA7;滿三界。彌&#x4E98;六道。無處中藏。無處",
    "X74n1475_011:0463a01": "可避。今日至倒向十方佛尊法聖眾。慚愧發露。皆悉",
    "X74n1475_011:0463a02": "懺悔。",
    "X74n1475_011:0463a03": "至心發願",
    "X74n1475_011:0463a04": "[0463a04] 願弟子承是懺悔三毒等一切煩惱。生生世世。三慧",
    "X74n1475_011:0463a05": "明。三達朗。三苦滅。三願滿 願弟子。承是懺悔四識",
    "X74n1475_011:0463a06": "等一切煩惱所生功德。生生世世。廣四等心。立四信",
    "X74n1475_011:0463a07": "業。四惡趣滅。得四無畏 願弟子。承是懺悔五蓋等",
    "X74n1475_011:0463a08": "諸煩惱。度五道。&#x7AEA;五根。淨五眼。成五法身 懺悔愛",
    "X74n1475_011:0463a09": "等諸煩惱所生功德。願生生世世。具足六神通。滿足",
    "X74n1475_011:0463a10": "六度業。不為六塵惑。常行六妙行。",
    "X74n1475_011:0463a11": "[0463a11] 又願弟子承是懺悔七漏八垢九結十纏等一切諸",
    "X74n1475_011:0463a12": "煩惱。所生功德。生生世世。坐七淨華。洗八塵水。具九",
    "X74n1475_011:0463a13": "斷智。成十地行願。以懺悔十一&#x5FA7;使。及十二入。十八",
    "X74n1475_011:0463a14": "界等。一切諸煩惱。所生功德。願十一空解當用栖心",
    "X74n1475_011:0463a15": "自在。能轉十二行輪。具足十八不共之法。無量功德。",
    "X74n1475_011:0463a16": "一切圓滿。迴此功德。普及眾生。",
    "X74n1475_011:0463a17": "[0463a17] 發願已。歸命禮三寶。",
    "X74n1475_011:0463a18": "○白眾等聽說經中無常偈",
    "X74n1475_011:0463a19": " 人命無根本  難可保須臾  忽然病困廛",
    "X74n1475_011:0463a20": " 氣急喘唯麤(集者標舉)  諸識皆昏昧",
    "X74n1475_011:0463a21": " 行入險城中  親知咸棄捨  任被繩牽去",
    "X74n1475_011:0463a22": " 將至燄摩羅  隨業而受報  勝因生善道",
    "X74n1475_011:0463a23": " 惡業墮泥梨(已上出無常經。已下正法念經)  如畫好醜形",
    "X74n1475_011:0463a24": " 令譬眾像現(譬上有天宮。有地獄。乃至五道)  心業亦如是",
    "X74n1475_011:0463b01": " 能為善惡形(已〔上〕集者結勸)  寄語修行者",
    "X74n1475_011:0463b02": " 心筆利而尖  須將畫聖賢  莫畫三惡道",
    "X74n1475_011:0463b04": "圓覺道場修證廣儀第卷十一",
    "X74n1475_011:0463b06": "[0463b06] 永仁六年十二月二十四日巳時書",
    "X74n1475_011:0463b07": "[0463b07] 山井菴室(六十九)"
}