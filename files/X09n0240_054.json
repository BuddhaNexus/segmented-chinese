{
    "X09n0240_054:0085c12": "大方廣佛華嚴經綱要卷第五十四",
    "X09n0240_054:0085c13": "于闐國三藏沙門實叉難陀 譯經",
    "X09n0240_054:0085c14": "清涼山大華嚴寺沙門澄觀 疏義",
    "X09n0240_054:0085c15": "明匡山法雲寺憨山沙門德清提挈",
    "X09n0240_054:0085c16": "[0085c16] 上答前二十句問明十住行法竟。下有三十門答",
    "X09n0240_054:0085c17": "前十行三十句問。",
    "X09n0240_054:0085c18": "離世間品第三十八之二",
    "X09n0240_054:0085c19": "[0085c19] 佛子。菩薩摩訶薩有十種力持。何等為十。所謂佛力",
    "X09n0240_054:0085c20": "持。法力持。眾生力持。業力持。行力持。願力持。境界力",
    "X09n0240_054:0085c21": "持。時力持。善力持。智力持。是為十。若諸菩薩安住此",
    "X09n0240_054:0085c22": "法。則於一切法。得無上自在力持。佛子。菩薩摩訶薩",
    "X09n0240_054:0085c23": "有十種大欣慰。何等為十。所謂諸菩薩發如是心。盡",
    "X09n0240_054:0085c24": "未來世所有諸佛出興於世。我當皆得隨逐承事令",
    "X09n0240_054:0086a01": "生歡喜。如是思惟心大欣慰。復作是念。彼諸如來出",
    "X09n0240_054:0086a02": "興於世。我當悉以無上供具恭敬供養。如是思惟心",
    "X09n0240_054:0086a03": "大欣慰。復作是念。我於諸佛所興供養時。彼諸如來",
    "X09n0240_054:0086a04": "必示誨我法。我悉以深心恭敬聽受如說脩行。於菩",
    "X09n0240_054:0086a05": "薩地。必得已生現生當生。如是思惟心大欣慰。復作",
    "X09n0240_054:0086a06": "是念。我當於不可說不可說劫行菩薩行。常與一切",
    "X09n0240_054:0086a07": "諸佛菩薩而得共俱。如是思惟心大欣慰。復作是念。",
    "X09n0240_054:0086a08": "我於往昔。未發無上大菩提心。有諸怖畏。所謂不活",
    "X09n0240_054:0086a09": "畏。惡名畏。死畏。墮惡道畏。大眾威德畏。自一發心悉",
    "X09n0240_054:0086a10": "皆遠離。不驚不恐。不畏不懼。不怯不怖。一切眾魔及",
    "X09n0240_054:0086a11": "諸外道所不能壞。如是思惟心大欣慰。復作是念。我",
    "X09n0240_054:0086a12": "當令一切眾生成無上菩提。成菩提已。我當於彼佛",
    "X09n0240_054:0086a13": "所。修菩薩行。盡其形壽。以大信心。興所應供佛諸供",
    "X09n0240_054:0086a14": "養具。而為供養。及涅槃後。各起無量塔供養舍利。及",
    "X09n0240_054:0086a15": "受持守護所有遺法。如是思惟心大欣慰。又作是念。",
    "X09n0240_054:0086a16": "十方所有一切世界。我當悉以無上莊嚴而莊嚴之。",
    "X09n0240_054:0086a17": "皆令具足種種奇妙。平等清淨。復以種種大神通力。",
    "X09n0240_054:0086a18": "住持震動。光明照耀普使周&#x5FA7;。如是思惟心大欣慰。",
    "X09n0240_054:0086a19": "復作是念。我當斷一切眾生疑惑。淨一切眾生欲樂。",
    "X09n0240_054:0086a20": "啟一切眾生心意。滅一切眾生煩惱。閉一切眾生惡",
    "X09n0240_054:0086a21": "道門。開一切眾生善趣門。破一切眾生黑闇。與一切",
    "X09n0240_054:0086a22": "眾生光明。令一切眾生離眾魔業。使一切眾生至安",
    "X09n0240_054:0086a23": "隱處。如是思惟心大欣慰。菩薩摩訶薩復作是念。諸",
    "X09n0240_054:0086a24": "佛如來如優曇華難可值遇。於無量劫莫能一見。我",
    "X09n0240_054:0086b01": "當於未來世。欲見如來。則便得見。諸佛如來常不捨",
    "X09n0240_054:0086b02": "我。恒住我所令我得見。為我說法無有斷絕。既聞法",
    "X09n0240_054:0086b03": "已心意清淨。遠離諂曲質直無偽。於念念中常見諸佛。",
    "X09n0240_054:0086b04": "如是思惟心大欣慰。復作是念。我於未來當得成佛。",
    "X09n0240_054:0086b05": "以佛神力。於一切世界。為一切眾生各別示現成等",
    "X09n0240_054:0086b06": "正覺。清淨無畏大師子吼。以本大願周&#x5FA7;法界。擊大",
    "X09n0240_054:0086b07": "法鼓。雨大法雨。作大法施。於無量劫常演正法。大悲",
    "X09n0240_054:0086b08": "所持身語意業無有疲厭。如是思惟心大欣慰。佛子。",
    "X09n0240_054:0086b09": "是為菩薩摩訶薩十種大欣慰。若諸菩薩安住此法。",
    "X09n0240_054:0086b10": "則得無上成正覺智慧大欣慰。佛子。菩薩摩訶薩有",
    "X09n0240_054:0086b11": "十種深入佛法。何等為十。所謂入過去世一切世界。",
    "X09n0240_054:0086b12": "入未來世一切世界。入現在世世界數世界行世界",
    "X09n0240_054:0086b13": "說世界清淨。入一切世界種種性。入一切眾生種種",
    "X09n0240_054:0086b14": "業報。入一切菩薩種種行。知過去一切佛次第。知未",
    "X09n0240_054:0086b15": "來一切佛次第。知現在十方&#x8657;空法界等一切諸佛",
    "X09n0240_054:0086b16": "國土眾會。說法調伏。知世間法聲聞法獨覺法菩薩",
    "X09n0240_054:0086b17": "法如來法。雖知諸法皆無分別。而說種種法悉入法",
    "X09n0240_054:0086b18": "界無所入故。如其法說無所取著。是為十。若諸菩薩",
    "X09n0240_054:0086b19": "安住此法。則得入於阿耨多羅三藐三菩提大智慧",
    "X09n0240_054:0086b20": "甚深性。佛子。菩薩摩訶薩有十種依止。菩薩依此行",
    "X09n0240_054:0086b21": "菩薩行。何等為十。所謂依止供養一切諸佛。行菩薩",
    "X09n0240_054:0086b22": "行。依止調伏一切眾生。行菩薩行。依止親近一切善",
    "X09n0240_054:0086b23": "友行菩薩行。依止積集一切善根行菩薩行。依止嚴",
    "X09n0240_054:0086b24": "淨一切佛土行菩薩行。依止不捨一切眾生行菩薩",
    "X09n0240_054:0086c01": "行。依止深入一切波羅蜜行菩薩行。依止滿足一切",
    "X09n0240_054:0086c02": "菩薩願行菩薩行。依止無量菩提心行菩薩行。依止",
    "X09n0240_054:0086c03": "一切佛菩提行菩薩行。是為十。菩薩依此行菩薩行。",
    "X09n0240_054:0086c04": "佛子。菩薩摩訶薩有十種發無畏心。何等為十。所謂",
    "X09n0240_054:0086c05": "滅一切障礙業發無畏心。於佛滅後護持正法發無",
    "X09n0240_054:0086c06": "畏心。降伏一切魔發無畏心。不惜身命發無畏心。摧",
    "X09n0240_054:0086c07": "破一切外道邪論發無畏心。令一切眾生歡喜發無",
    "X09n0240_054:0086c08": "畏心。令一切眾會皆悉歡喜發無畏心。調伏一切天",
    "X09n0240_054:0086c09": "龍。夜叉。乾闥婆。阿修羅。迦樓羅。緊那羅。摩&#x777A;羅伽。發",
    "X09n0240_054:0086c10": "無畏心。離二乘地入甚深法發無畏心。於不可說不",
    "X09n0240_054:0086c11": "可說劫行菩薩行心無疲厭發無畏心。是為十。若諸",
    "X09n0240_054:0086c12": "菩薩安住此法。則得如來無上大智無所畏心。佛子。",
    "X09n0240_054:0086c13": "菩薩摩訶薩發十種無疑心。於一切佛法心無疑惑。",
    "X09n0240_054:0086c14": "何等為十。所謂菩薩摩訶薩發如是心。我當以布施",
    "X09n0240_054:0086c15": "攝一切眾生。以戒忍精進禪定智慧慈悲喜捨。攝一",
    "X09n0240_054:0086c16": "切眾生。發此心時決定無疑。若生疑心無有是處。是",
    "X09n0240_054:0086c17": "為第一發無疑心。菩薩摩訶薩又作是念。未來諸佛",
    "X09n0240_054:0086c18": "出興於世。我當一切承事供養。發此心時決定無疑。",
    "X09n0240_054:0086c19": "若生疑心無有是處。是為第二發無疑心。菩薩摩訶",
    "X09n0240_054:0086c20": "薩又作是念。我當以種種奇妙光明網周&#x5FA7;莊嚴一",
    "X09n0240_054:0086c21": "切世界。發此心時決定無疑。若生疑心無有是處。是",
    "X09n0240_054:0086c22": "為第三發無疑心。菩薩摩訶薩又作是念。我當盡未",
    "X09n0240_054:0086c23": "來劫修菩薩行。無數無量無邊無等。不可數不可稱",
    "X09n0240_054:0086c24": "不可思不可量不可說。不可說不可說。過諸算數。究",
    "X09n0240_054:0087a01": "竟法界&#x8657;空界一切眾生。我當悉以無上教化調伏",
    "X09n0240_054:0087a02": "法而成熟之。發此心時決定無疑。若生疑心無有是",
    "X09n0240_054:0087a03": "處。是為第四發無疑心。菩薩摩訶薩又作是念。我當",
    "X09n0240_054:0087a04": "修菩薩行滿大誓願。具一切智安住其中。發此心時",
    "X09n0240_054:0087a05": "決定無疑。若生疑心無有是處。是為第五發無疑心。",
    "X09n0240_054:0087a06": "菩薩摩訶薩又作是念。我當普為一切世間行菩薩",
    "X09n0240_054:0087a07": "行。為一切法清淨光明。照明一切所有佛法。發此心",
    "X09n0240_054:0087a08": "時決定無疑。若生疑心無有是處。是為第六發無疑",
    "X09n0240_054:0087a09": "心。菩薩摩訶薩又作是念。我當知一切法皆是佛法。",
    "X09n0240_054:0087a10": "隨眾生心。為其演說悉令開悟。發此心時決定無疑。",
    "X09n0240_054:0087a11": "若生疑心無有是處。是為第七發無疑心。菩薩摩訶",
    "X09n0240_054:0087a12": "薩又作是念。我當於一切法得無障礙門。知一切障",
    "X09n0240_054:0087a13": "礙不可得故。其心如是無有疑惑住真實性。乃至成",
    "X09n0240_054:0087a14": "於阿耨多羅三藐三菩提。發此心時決定無疑。若生",
    "X09n0240_054:0087a15": "疑心無有是處。是為第八發無疑心。菩薩摩訶薩又",
    "X09n0240_054:0087a16": "作是念。我當知一切法莫不皆是出世間法。遠離一",
    "X09n0240_054:0087a17": "切妄想顛倒。以一莊嚴而自莊嚴。而無所莊嚴。於此",
    "X09n0240_054:0087a18": "自了不由他悟。發此心時決定無疑。若生疑心無有",
    "X09n0240_054:0087a19": "是處。是為第九發無疑心。菩薩摩訶薩又作是念。我",
    "X09n0240_054:0087a20": "當於一切法成最正覺。離一切妄想顛倒故。得一念",
    "X09n0240_054:0087a21": "相應智故。若一若異不可得故。離一切數故。究竟無",
    "X09n0240_054:0087a22": "為故。離一切言說故。住不可說境界際故。發此心時",
    "X09n0240_054:0087a23": "決定無疑。若生疑心無有是處。是為第十發無疑心。",
    "X09n0240_054:0087a24": "若諸菩薩安住此法。則於一切佛法心無所疑。佛子。",
    "X09n0240_054:0087b01": "菩薩摩訶薩有十種不可思議。何等為十。所謂一切",
    "X09n0240_054:0087b02": "善根不可思議。一切誓願不可思議。知一切法如幻",
    "X09n0240_054:0087b03": "不可思議。發菩提心修菩薩行善根不失無所分別",
    "X09n0240_054:0087b04": "不可思議。雖深入一切法亦不取滅度。以一切願未",
    "X09n0240_054:0087b05": "成滿故不可思議。修菩薩道而示現降神入胎誕生",
    "X09n0240_054:0087b06": "出家苦行往詣道場。降伏眾魔。成最正覺。轉正法輪。",
    "X09n0240_054:0087b07": "入般涅槃。神變自在無有休息。不捨悲願救護眾生",
    "X09n0240_054:0087b08": "不可思議。雖能示現如來十力神變自在。而亦不捨",
    "X09n0240_054:0087b09": "等法界心教化眾生不可思議。知一切法無相是相。",
    "X09n0240_054:0087b10": "相是無相。無分別是分別。分別是無分別。非有是有。",
    "X09n0240_054:0087b11": "有是非有。無作是作。作是無作。非說是說。說是非說",
    "X09n0240_054:0087b12": "不可思議。知心與菩提等。知菩提與心等。心及菩提",
    "X09n0240_054:0087b13": "與眾生等。亦不生心顛倒想顛倒見顛倒不可思議。",
    "X09n0240_054:0087b14": "於念念中入滅盡定。盡一切漏而不證實際。亦不盡",
    "X09n0240_054:0087b15": "有漏善根。雖知一切法無漏。而知漏盡。亦知漏滅。雖",
    "X09n0240_054:0087b16": "知佛法即世間法世間法即佛法。而不於佛法中分",
    "X09n0240_054:0087b17": "別世間法。不於世間法中分別佛法。一切諸法悉入",
    "X09n0240_054:0087b18": "法界。無所入故。知一切法皆無二。無變易故。是為第",
    "X09n0240_054:0087b19": "十不可思議。佛子。是為菩薩摩訶薩十種不可思議。",
    "X09n0240_054:0087b20": "若諸菩薩安住其中。則得一切諸佛無上不可思議",
    "X09n0240_054:0087b21": "法。佛子。菩薩摩訶薩有十種巧密語。何等為十。所謂",
    "X09n0240_054:0087b22": "於一切佛經中巧密語。於一切受生處巧密語。於一",
    "X09n0240_054:0087b23": "切菩薩神通變現成等正覺巧密語。於一切眾生業",
    "X09n0240_054:0087b24": "報巧密語。於一切眾生所起染淨巧密語。於一切法",
    "X09n0240_054:0087c01": "究竟無障礙門巧密語。於一切&#x8657;空界一一方處悉",
    "X09n0240_054:0087c02": "有世界。或成或壞間無空處巧密語。於一切法界一",
    "X09n0240_054:0087c03": "切十方乃至微細處。悉有如來示現初生。乃至成佛",
    "X09n0240_054:0087c04": "入般涅槃充滿法界悉分別見巧密語。見一切眾生",
    "X09n0240_054:0087c05": "平等涅槃無變易故而不捨大願。以一切智願未得",
    "X09n0240_054:0087c06": "圓滿令滿足故巧密語。雖知一切法不由他悟。而不",
    "X09n0240_054:0087c07": "捨離諸善知識。於如來所轉加尊敬。與善知識和合",
    "X09n0240_054:0087c08": "無二。於諸善根修習種植迴向安住。同一所作。同一",
    "X09n0240_054:0087c09": "體性。同一出離。同一成就巧密語。是為十。若諸菩薩",
    "X09n0240_054:0087c10": "安住其中。則得如來無上善巧微密語。佛子。菩薩摩",
    "X09n0240_054:0087c11": "訶薩有十種巧分別智。何等為十。所謂入一切剎巧",
    "X09n0240_054:0087c12": "分別智。入一切眾生處巧分別智。入一切眾生心行",
    "X09n0240_054:0087c13": "巧分別智。入一切眾生根巧分別智。入一切眾生業",
    "X09n0240_054:0087c14": "報巧分別智。入一切聲聞行巧分別智。入一切獨覺",
    "X09n0240_054:0087c15": "行巧分別智。入一切菩薩行巧分別智。入一切世間",
    "X09n0240_054:0087c16": "法巧分別智。入一切佛法巧分別智。是為十。若諸菩",
    "X09n0240_054:0087c17": "薩安住其中。則得一切諸佛無上善巧分別諸法智。",
    "X09n0240_054:0087c18": "佛子。菩薩摩訶薩有十種入三昧。何等為十。所謂於",
    "X09n0240_054:0087c19": "一切世界入三昧。於一切眾生身入三昧。於一切法",
    "X09n0240_054:0087c20": "入三昧。見一切佛入三昧。住一切劫入三昧。從三昧",
    "X09n0240_054:0087c21": "起現不思議身入三昧。於一切佛身入三昧。覺悟一",
    "X09n0240_054:0087c22": "切眾生平等入三昧。一念中入一切菩薩三昧智入",
    "X09n0240_054:0087c23": "三昧。一念中以無礙智成就一切諸菩薩行願無有",
    "X09n0240_054:0087c24": "休息入三昧。是為十。若諸菩薩安住其中。則得一切",
    "X09n0240_054:0088a01": "諸佛無上善巧三昧法。佛子。菩薩摩訶薩有十種&#x5FA7;",
    "X09n0240_054:0088a02": "入。何等為十。所謂眾生&#x5FA7;入。國土&#x5FA7;入。世間種種相",
    "X09n0240_054:0088a03": "&#x5FA7;入。火災&#x5FA7;入。水災&#x5FA7;入。佛&#x5FA7;入。莊嚴&#x5FA7;入。如來無",
    "X09n0240_054:0088a04": "邊功德身&#x5FA7;入。一切種種說法&#x5FA7;入。一切如來種種",
    "X09n0240_054:0088a05": "供養&#x5FA7;入。是為十。若諸菩薩安住其中。則得如來無",
    "X09n0240_054:0088a06": "上大智&#x5FA7;入法。佛子。菩薩摩訶薩有十種解脫門。何",
    "X09n0240_054:0088a07": "等為十。所謂一身周&#x5FA7;一切世界解脫門。於一切世",
    "X09n0240_054:0088a08": "界示現無量種種色相解脫門。以一切世界入一佛",
    "X09n0240_054:0088a09": "剎解脫門。普加持一切眾生界解脫門。以一切佛莊",
    "X09n0240_054:0088a10": "嚴身充滿一切世界解脫門。於自身中見一切世界",
    "X09n0240_054:0088a11": "解脫門。一念中住一切世界解脫門。於一切世示現",
    "X09n0240_054:0088a12": "一切如來出世解脫門。一身充滿一切法界解脫門。",
    "X09n0240_054:0088a13": "一念中示現一切佛遊戲神通解脫門。是為十。若諸",
    "X09n0240_054:0088a14": "菩薩安住其中。則得如來無上解脫門。佛子。菩薩摩",
    "X09n0240_054:0088a15": "訶薩有十種神通。何等為十。所謂憶念宿命方便智",
    "X09n0240_054:0088a16": "通。天耳無礙方便智通。知他眾生不思議心行方便",
    "X09n0240_054:0088a17": "智通。天眼觀察無有障礙方便智通。隨眾生心現不",
    "X09n0240_054:0088a18": "思議大神通力方便智通。一身普現無量世界方便",
    "X09n0240_054:0088a19": "智通。一念&#x5FA7;入不可說不可說世界方便智通。出生",
    "X09n0240_054:0088a20": "無量莊嚴具莊嚴不思議世界方便智通。示現不可",
    "X09n0240_054:0088a21": "說變化身方便智通。隨不思議眾生心。於不可說世",
    "X09n0240_054:0088a22": "界。現成阿耨多羅三藐三菩提方便智通。是為十。若",
    "X09n0240_054:0088a23": "諸菩薩安住其中。則得如來無上大善巧神通。為一",
    "X09n0240_054:0088a24": "切眾生種種示現令其修學。佛子菩薩摩訶薩有十",
    "X09n0240_054:0088b01": "種明。何等為十。所謂知一切眾生業報善巧智明。知",
    "X09n0240_054:0088b02": "一切眾生境界寂滅清淨無諸戲論善巧智明。知一",
    "X09n0240_054:0088b03": "切眾生種種所緣唯是一相悉不可得一切諸法皆",
    "X09n0240_054:0088b04": "如金剛善巧智明。能以無量微妙音聲。普聞十方一",
    "X09n0240_054:0088b05": "切世界善巧智明。普壞一切心所染著善巧智明。能",
    "X09n0240_054:0088b06": "以方便示現受生或不受生善巧智明。捨離一切想",
    "X09n0240_054:0088b07": "受境界善巧智明。知一切法非有非無相一性無性",
    "X09n0240_054:0088b08": "無所分別。而能了知種種諸法。於無量劫分別演說。",
    "X09n0240_054:0088b09": "住於法界成阿耨多羅三藐三菩提善巧智明。菩薩",
    "X09n0240_054:0088b10": "摩訶薩知一切眾生生本無有生。了達受生不可得",
    "X09n0240_054:0088b11": "故。而知因知緣。知事。知境界。知行。知生。知滅。知言說。",
    "X09n0240_054:0088b12": "知迷惑。知離迷惑。知顛倒。知離顛倒。知雜染。知清淨。",
    "X09n0240_054:0088b13": "知生死。知涅槃。知可得。知不可得。知執著。知無執著。",
    "X09n0240_054:0088b14": "知住知動。知去知還。知起知不起。知失壞。知出離。知",
    "X09n0240_054:0088b15": "成熟。知諸根。知調伏。隨其所應種種教化。未曾忘失",
    "X09n0240_054:0088b16": "菩薩所行。何以故。菩薩但為利益眾生故發阿耨多",
    "X09n0240_054:0088b17": "羅三藐三菩提心。無餘所為。是故菩薩常化眾生身",
    "X09n0240_054:0088b18": "無疲倦。不違一切世間所作。是名緣起善巧智明。菩",
    "X09n0240_054:0088b19": "薩摩訶薩於佛無著不起著心。於法無著不起著心。",
    "X09n0240_054:0088b20": "於剎無著不起著心。於眾生無著不起著心。不見有",
    "X09n0240_054:0088b21": "眾生而行教化調伏說法。然亦不捨菩薩諸行大悲",
    "X09n0240_054:0088b22": "大願。見佛聞法隨順修行。依於如來種諸善根。恭敬",
    "X09n0240_054:0088b23": "供養無有休息。能以神力震動十方無量世界。其心",
    "X09n0240_054:0088b24": "廣大等法界故。知種種說法。知眾生數。知眾生差別。",
    "X09n0240_054:0088c01": "知苦生。知苦滅。知一切行皆如影像。行菩薩行永斷",
    "X09n0240_054:0088c02": "一切受生根本。但為救護一切眾生行菩薩行而無",
    "X09n0240_054:0088c03": "所行。隨順一切諸佛種性。發如大山王心。知一切&#x8657;",
    "X09n0240_054:0088c04": "妄顛倒。入一切種智門。智慧廣大不可傾動。當成正",
    "X09n0240_054:0088c05": "覺。於生死海平等濟度一切眾生善巧智明。是為十。",
    "X09n0240_054:0088c06": "若諸菩薩安住其中。則得如來無上大善巧智明。佛",
    "X09n0240_054:0088c07": "子。菩薩摩訶薩有十種解脫。何等為十。所謂煩惱解",
    "X09n0240_054:0088c08": "脫。邪見解脫。諸取解脫。蘊處界解脫。超二乘解脫。無",
    "X09n0240_054:0088c09": "生法忍解脫。於一切世間一切剎一切眾生一切法",
    "X09n0240_054:0088c10": "離著解脫。無邊住解脫。發起一切菩薩行入如來無",
    "X09n0240_054:0088c11": "分別地解脫。於一念中悉能了知一切三世解脫。是",
    "X09n0240_054:0088c12": "為十。若諸菩薩安住此法。則能施作無上佛事。教化",
    "X09n0240_054:0088c13": "成熟一切眾生。佛子。菩薩摩訶薩有十種園林。何等",
    "X09n0240_054:0088c14": "為十。所謂生死是菩薩園林。無厭捨故。教化眾生是",
    "X09n0240_054:0088c15": "菩薩園林。不疲倦故。住一切劫是菩薩園林攝諸大",
    "X09n0240_054:0088c16": "行故。清淨世界是菩薩園林自所止住故。一切魔宮",
    "X09n0240_054:0088c17": "殿是菩薩園林降伏彼眾故。思惟所聞法是菩薩園",
    "X09n0240_054:0088c18": "林如理觀察故。六波羅蜜四攝事三十七菩提分法",
    "X09n0240_054:0088c19": "是菩薩園林紹繼慈父境界故。十力四無所畏十八",
    "X09n0240_054:0088c20": "不共乃至一切佛法是菩薩園林不念餘法故。示現",
    "X09n0240_054:0088c21": "一切菩薩威力自在神通是菩薩園林以大神力轉",
    "X09n0240_054:0088c22": "正法輪調伏眾生無休息故。一念於一切處為一切",
    "X09n0240_054:0088c23": "眾生示成正覺是菩薩園林法身周&#x5FA7;盡&#x8657;空一切",
    "X09n0240_054:0088c24": "世界故。是為十。若諸菩薩安住此法。則得如來無上",
    "X09n0240_054:0089a01": "離憂惱大安樂行。佛子。菩薩摩訶薩有十種宮殿。何",
    "X09n0240_054:0089a02": "等為十。所謂菩提心是菩薩宮殿。恒不忘失故。十善",
    "X09n0240_054:0089a03": "業道福德智慧是菩薩宮殿。教化欲界眾生故。四梵",
    "X09n0240_054:0089a04": "住禪定是菩薩宮殿教化色界眾生故。生淨居天是",
    "X09n0240_054:0089a05": "菩薩宮殿一切煩惱不染故。生無色界是菩薩宮殿",
    "X09n0240_054:0089a06": "令諸眾生離難處故。生雜染世界是菩薩宮殿令一",
    "X09n0240_054:0089a07": "切眾生斷煩惱故。現處內宮妻子眷屬是菩薩宮殿",
    "X09n0240_054:0089a08": "成就往昔同行眾生故。現居輪王護世釋梵是菩薩",
    "X09n0240_054:0089a09": "宮殿為調伏自在心眾生故。住一切菩薩行遊戲神",
    "X09n0240_054:0089a10": "通皆得自在是菩薩宮殿善遊戲諸禪解脫三昧智",
    "X09n0240_054:0089a11": "慧故。一切佛所受無上自在一切智王灌頂記是菩",
    "X09n0240_054:0089a12": "薩宮殿。住十力莊嚴作一切法王自在事故。是為十。",
    "X09n0240_054:0089a13": "若諸菩薩安住其中。則得法灌頂於一切世間神力",
    "X09n0240_054:0089a14": "自在。佛子。菩薩摩訶薩有十種所樂。何等為十。所謂",
    "X09n0240_054:0089a15": "樂正念。心不散亂故。樂智慧。分別諸法故。樂往詣一",
    "X09n0240_054:0089a16": "切佛所。聽法無厭故。樂諸佛。充滿十方無邊際故。樂",
    "X09n0240_054:0089a17": "菩薩自在。為諸眾生以無量門而現身故。樂諸三昧",
    "X09n0240_054:0089a18": "門。於一三昧門入一切三昧門故。樂陀羅尼。持法不",
    "X09n0240_054:0089a19": "忘轉受眾生故。樂無礙辯才。於一文一句經不可說",
    "X09n0240_054:0089a20": "劫分別演說無窮盡故。樂成正覺。為一切眾生以無",
    "X09n0240_054:0089a21": "量門示現於身成正覺故。樂轉法輪。摧滅一切異道",
    "X09n0240_054:0089a22": "法故。是為十。若諸菩薩安住此法。則得一切諸佛如",
    "X09n0240_054:0089a23": "來無上法樂。佛子。菩薩摩訶薩有十種莊嚴。何等為",
    "X09n0240_054:0089a24": "十。所謂力莊嚴。不可壞故。無畏莊嚴。無能伏故。義莊",
    "X09n0240_054:0089b01": "嚴說不可說義無窮盡故。法莊嚴八萬四千法聚觀",
    "X09n0240_054:0089b02": "察演說無忘失故。願莊嚴一切菩薩所發弘誓無退",
    "X09n0240_054:0089b03": "轉故。行莊嚴修普賢行而出離故。剎莊嚴以一切剎",
    "X09n0240_054:0089b04": "作一剎故。普音莊嚴周&#x5FA7;一切諸佛世界雨法雨故。",
    "X09n0240_054:0089b05": "力持莊嚴於一切劫行無數行不斷絕故。變化莊嚴",
    "X09n0240_054:0089b06": "於一眾生身示現一切眾生數等身。令一切眾生悉",
    "X09n0240_054:0089b07": "得知見。求一切智無退轉故。是為十。若諸菩薩安住",
    "X09n0240_054:0089b08": "此法。則得如來一切無上法莊嚴。佛子。菩薩摩訶薩",
    "X09n0240_054:0089b09": "發十種不動心。何等為十。所謂於一切所有悉皆能",
    "X09n0240_054:0089b10": "捨不動心。思惟觀察一切佛法不動心。憶念供養一",
    "X09n0240_054:0089b11": "切諸佛不動心。於一切眾生誓無惱害不動心。普攝",
    "X09n0240_054:0089b12": "眾生不揀怨親不動心。求一切佛法無有休息不動",
    "X09n0240_054:0089b13": "心。一切眾生數等不可說不可說劫行菩薩行不生",
    "X09n0240_054:0089b14": "疲厭亦無退轉不動心。成就有根信。無濁信。清淨信。",
    "X09n0240_054:0089b15": "極清淨信。離垢信。明徹信。恭敬供養一切佛信。不退",
    "X09n0240_054:0089b16": "轉信。不可盡信。無能壞信。大歡喜踊躍信不動心。成",
    "X09n0240_054:0089b17": "就出生一切智方便道不動心。聞一切菩薩行法信",
    "X09n0240_054:0089b18": "受不謗不動心。是為十。若諸菩薩安住此法。則得無",
    "X09n0240_054:0089b19": "上一切智不動心。佛子。菩薩摩訶薩有十種不捨深",
    "X09n0240_054:0089b20": "大心。何等為十。所謂不捨成滿一切佛菩薩深大心。",
    "X09n0240_054:0089b21": "不捨教化調伏一切眾生深大心。不捨不斷一切諸",
    "X09n0240_054:0089b22": "佛種性深大心。不捨親近一切善知識深大心。不捨",
    "X09n0240_054:0089b23": "供養一切諸佛深大心。不捨專求一切大乘功德法",
    "X09n0240_054:0089b24": "深大心。不捨於一切佛所修行梵行護持淨戒深大",
    "X09n0240_054:0089c01": "心。不捨親近一切菩薩深大心。不捨求一切佛法方",
    "X09n0240_054:0089c02": "便護持深大心。不捨滿一切菩薩行願集一切諸佛",
    "X09n0240_054:0089c03": "法深大心。是為十。若諸菩薩安住其中。則能不捨一",
    "X09n0240_054:0089c04": "切佛法。佛子。菩薩摩訶薩有十種智慧觀察。何等為",
    "X09n0240_054:0089c05": "十。所謂善巧分別說一切法智慧觀察。了知三世一",
    "X09n0240_054:0089c06": "切善根智慧觀察。了知一切諸菩薩行自在變化智",
    "X09n0240_054:0089c07": "慧觀察。了知一切諸法義門智慧觀察。了知一切諸",
    "X09n0240_054:0089c08": "佛威力智慧觀察。了知一切陀羅尼門智慧觀察。於",
    "X09n0240_054:0089c09": "一切世界普說正法智慧觀察。入一切法界智慧觀",
    "X09n0240_054:0089c10": "察。知一切十方不可思議智慧觀察。知一切佛法智",
    "X09n0240_054:0089c11": "慧光明無有障礙智慧觀察。是為十。若諸菩薩安住",
    "X09n0240_054:0089c12": "其中則得如來無上大智慧觀察。佛子。菩薩摩訶薩",
    "X09n0240_054:0089c13": "有十種說法。何等為十。所謂說一切法皆從緣起。說",
    "X09n0240_054:0089c14": "一切法皆悉如幻。說一切法無有乖諍。說一切法無",
    "X09n0240_054:0089c15": "有邊際。說一切法無所依止。說一切法猶如金剛。說",
    "X09n0240_054:0089c16": "一切法皆悉如如。說一切法皆悉寂靜。說一切法皆",
    "X09n0240_054:0089c17": "悉出離。說一切法皆住一義本性成就。是為十。若諸",
    "X09n0240_054:0089c18": "菩薩安住其中。則能善巧說一切法。佛子。菩薩摩訶",
    "X09n0240_054:0089c19": "薩有十種清淨。何等為十。所謂深心清淨。斷疑清淨。",
    "X09n0240_054:0089c20": "離見清淨。境界清淨。求一切智清淨。辯才清淨。無畏",
    "X09n0240_054:0089c21": "清淨。住一切菩薩智清淨。受一切菩薩律儀清淨。具",
    "X09n0240_054:0089c22": "足成就無上菩提三十二種百福相白淨法一切善",
    "X09n0240_054:0089c23": "根清淨。是為十。若諸菩薩安住其中。則得一切如來",
    "X09n0240_054:0089c24": "無上清淨法。佛子。菩薩摩訶薩有十種印。何等為十。",
    "X09n0240_054:0090a01": "所謂菩薩摩訶薩知苦苦壞苦行苦。專求佛法不生",
    "X09n0240_054:0090a02": "懈怠。行菩薩行無有疲懈。不驚不畏不恐不怖。不捨",
    "X09n0240_054:0090a03": "大願。求一切智堅固不退。究竟阿耨多羅三藐三菩",
    "X09n0240_054:0090a04": "提。是為第一印。菩薩摩訶薩見有眾生愚癡狂亂。或",
    "X09n0240_054:0090a05": "以麤弊惡語而相毀辱。或以刀杖瓦石而加損害。終",
    "X09n0240_054:0090a06": "不以此境界捨菩薩心。但忍辱柔和專修佛法。住最",
    "X09n0240_054:0090a07": "勝道入離生位。是為第二印。菩薩摩訶薩聞說與一",
    "X09n0240_054:0090a08": "切智相應甚深佛法。能以自智。深信忍可解了趣入。",
    "X09n0240_054:0090a09": "是為第三印。菩薩摩訶薩又作是念。我發深心求一",
    "X09n0240_054:0090a10": "切智。我當成佛得阿耨多羅三藐三菩提。一切眾生",
    "X09n0240_054:0090a11": "流轉五趣受無量苦。亦當令其發菩提心。深信歡喜。",
    "X09n0240_054:0090a12": "勤修精進堅固不退。是為第四印。菩薩摩訶薩知如",
    "X09n0240_054:0090a13": "來智無有邊際。不以齊限測如來智。菩薩曾於無量",
    "X09n0240_054:0090a14": "佛所聞如來智無有邊際。故能不以齊限測度。一切",
    "X09n0240_054:0090a15": "世間文字所說皆有齊限。悉不能知如來智慧。是為",
    "X09n0240_054:0090a16": "第五印。菩薩摩訶薩於阿耨多羅三藐三菩提。得最",
    "X09n0240_054:0090a17": "勝欲甚深欲廣欲大欲種種欲無能勝欲無上欲堅",
    "X09n0240_054:0090a18": "固欲眾魔外道并其眷屬無能壞欲求一切智不退",
    "X09n0240_054:0090a19": "轉欲。菩薩住如是等欲。於無上菩提畢竟不退。是為",
    "X09n0240_054:0090a20": "第六印。菩薩摩訶薩行菩薩行不顧身命無能沮壞。",
    "X09n0240_054:0090a21": "發心趣向一切智故。一切智性常現前故。得一切佛",
    "X09n0240_054:0090a22": "智光明故。終不捨離佛菩提。終不捨離善知識。是為",
    "X09n0240_054:0090a23": "第七印。菩薩摩訶薩若見善男子善女人趣大乘者。",
    "X09n0240_054:0090a24": "令其增長求佛法心。令其安住一切善根。令其攝取",
    "X09n0240_054:0090b01": "一切智心。令其不退無上菩提。是為第八印。菩薩摩",
    "X09n0240_054:0090b02": "訶薩令一切眾生得平等心。勸令勤修一切智道。以",
    "X09n0240_054:0090b03": "大悲心而為說法。令於阿耨多羅三藐三菩提永不",
    "X09n0240_054:0090b04": "退轉。是為第九印。菩薩摩訶薩與三世諸佛同一善",
    "X09n0240_054:0090b05": "根。不斷一切諸佛種性。究竟得至一切智智。是為第",
    "X09n0240_054:0090b06": "十印。佛子。是為菩薩摩訶薩十種印。菩薩以此速成",
    "X09n0240_054:0090b07": "阿耨多羅三藐三菩提。具足如來一切法無上智印。",
    "X09n0240_054:0090b08": "佛子。菩薩摩訶薩有十種智光照。何等為十。所謂知",
    "X09n0240_054:0090b09": "定當成阿耨多羅三藐三菩提智光照。見一切佛智",
    "X09n0240_054:0090b10": "光照。見一切眾生死此生彼智光照。解一切修多羅",
    "X09n0240_054:0090b11": "法門智光照。依善知識發菩提心集諸善根智光照。",
    "X09n0240_054:0090b12": "示現一切諸佛智光照。教化一切眾生悉令安住如",
    "X09n0240_054:0090b13": "來地智光照。演說不可思議廣大法門智光照。善巧",
    "X09n0240_054:0090b14": "了知一切諸佛神通威力智光照。滿足一切諸波羅",
    "X09n0240_054:0090b15": "蜜智光照。是為十。若諸菩薩安住此法。則得一切諸",
    "X09n0240_054:0090b16": "佛無上智光照。佛子。菩薩摩訶薩有十種無等住。一",
    "X09n0240_054:0090b17": "切眾生聲聞獨覺悉無與等。何等為十。所謂菩薩摩",
    "X09n0240_054:0090b18": "訶薩雖觀實際而不取證。以一切願未成滿故。是為",
    "X09n0240_054:0090b19": "第一無等住。菩薩摩訶薩種等法界一切善根。而不",
    "X09n0240_054:0090b20": "於中有少執著。是為第二無等住。菩薩摩訶薩修菩",
    "X09n0240_054:0090b21": "薩行知其如化。以一切法悉寂滅故。而於佛法不生",
    "X09n0240_054:0090b22": "疑惑。是為第三無等住。菩薩摩訶薩雖離世間所有",
    "X09n0240_054:0090b23": "妄想。然能作意於不可說劫行菩薩行滿足大願。終",
    "X09n0240_054:0090b24": "不中起疲厭之心。是為第四無等住。菩薩摩訶薩於",
    "X09n0240_054:0090c01": "一切法無所取著。以一切法性寂滅故而不證涅槃。",
    "X09n0240_054:0090c02": "何以故。一切智道未成滿故。是為第五無等住。菩薩",
    "X09n0240_054:0090c03": "摩訶薩知一切劫皆即非劫。而真實說一切劫數。是",
    "X09n0240_054:0090c04": "為第六無等住。菩薩摩訶薩知一切法悉無所作。而",
    "X09n0240_054:0090c05": "不捨作道求諸佛法。是為第七無等住。菩薩摩訶薩",
    "X09n0240_054:0090c06": "知三界唯心。三世唯心。而了知其心無量無邊。是為",
    "X09n0240_054:0090c07": "第八無等住。菩薩摩訶薩為一眾生於不可說劫行",
    "X09n0240_054:0090c08": "菩薩行。欲令安住一切智地。如為一眾生。為一切眾",
    "X09n0240_054:0090c09": "生悉亦如是而不生疲厭。是為第九無等住。菩薩摩",
    "X09n0240_054:0090c10": "訶薩雖修行圓滿而不證菩提。何以故。菩薩作如是",
    "X09n0240_054:0090c11": "念。我之所作本為眾生。是故我應久處生死方便利",
    "X09n0240_054:0090c12": "益。皆令安住無上佛道。是為第十無等住。佛子。是為",
    "X09n0240_054:0090c13": "菩薩摩訶薩十種無等住。若諸菩薩安住其中。則得",
    "X09n0240_054:0090c14": "無上大智一切佛法無等住。佛子。菩薩摩訶薩發十",
    "X09n0240_054:0090c15": "種無下劣心。何等為十。佛子。菩薩摩訶薩作如是念。",
    "X09n0240_054:0090c16": "我當降伏一切天魔及其眷屬。是為第一無下劣心。",
    "X09n0240_054:0090c17": "又作是念。我當悉破一切外道及其邪法。是為第二",
    "X09n0240_054:0090c18": "無下劣心。又作是念。我當於一切眾生善言開喻皆",
    "X09n0240_054:0090c19": "令歡喜。是為第三無下劣心。又作是念。我當成滿&#x5FA7;",
    "X09n0240_054:0090c20": "法界一切波羅蜜行。是為第四無下劣心。又作是念。",
    "X09n0240_054:0090c21": "我當積集一切福德藏。是為第五無下劣心。又作是",
    "X09n0240_054:0090c22": "念。無上菩提廣大難成。我當修行悉令圓滿。是為第",
    "X09n0240_054:0090c23": "六無下劣心。又作是念。我當以無上教化無上調伏",
    "X09n0240_054:0090c24": "教化調伏一切眾生。是為第七無下劣心。又作是念",
    "X09n0240_054:0091a01": "一切世界種種不同。我當以無量身成等正覺。是為",
    "X09n0240_054:0091a02": "第八無下劣心。又作是念。我修菩薩行時若有眾生",
    "X09n0240_054:0091a03": "來從我乞手足耳鼻血肉骨髓妻子象馬乃至王位。",
    "X09n0240_054:0091a04": "如是一切悉皆能捨。不生一念憂悔之心。但為利益",
    "X09n0240_054:0091a05": "一切眾生。不求果報。以大悲為首。大慈究竟。是為第",
    "X09n0240_054:0091a06": "九無下劣心。又作是念。三世所有一切諸佛一切佛",
    "X09n0240_054:0091a07": "法一切眾生一切國土一切世界一切三世一切&#x8657;",
    "X09n0240_054:0091a08": "空界一切法界一切語言施設界一切寂滅涅槃界。",
    "X09n0240_054:0091a09": "如是一切種種諸法。我當以一念相應慧悉知悉覺。",
    "X09n0240_054:0091a10": "悉見悉證。悉修悉斷。然於其中無分別離分別。無種",
    "X09n0240_054:0091a11": "種差別。無巧德。無境界。非有非無。非一非二。以不二",
    "X09n0240_054:0091a12": "智知一切二。以無相智知一切相。以無分別智知一",
    "X09n0240_054:0091a13": "切分別。以無異智知一切異。以無差別智知一切差",
    "X09n0240_054:0091a14": "別。以無世間智知一切世間。以無世智知一切世。以",
    "X09n0240_054:0091a15": "無眾生智知一切眾生。以無執著智知一切執著。以",
    "X09n0240_054:0091a16": "無住處智知一切住處。以無雜染智知一切雜染。以",
    "X09n0240_054:0091a17": "無盡智知一切盡。以究竟法界智於一切世界示現",
    "X09n0240_054:0091a18": "身。以離言音智示不可說言音。以一自性智入於無",
    "X09n0240_054:0091a19": "自性。以一境界智現種種境界。知一切法不可說而",
    "X09n0240_054:0091a20": "現大自在言說。證一切智地。為教化調伏一切眾生",
    "X09n0240_054:0091a21": "故。於一切世間示現大神通變化。是為第十無下劣",
    "X09n0240_054:0091a22": "心。佛子。是為菩薩摩訶薩發十種無下劣心。若諸菩",
    "X09n0240_054:0091a23": "薩安住此心。則得一切最上無下劣佛法。佛子。菩薩",
    "X09n0240_054:0091a24": "摩訶薩於阿耨多羅三藐三菩提有十種如山增上",
    "X09n0240_054:0091b01": "心。何等為十。佛子。菩薩摩訶薩常作意勤修一切智",
    "X09n0240_054:0091b02": "法。是為第一如山增上心。恒觀一切法本性空無所",
    "X09n0240_054:0091b03": "得。是為第二如山增上心。願於無量劫行菩薩行修",
    "X09n0240_054:0091b04": "一切白淨法。以住一切白淨法故。知見如來無量智",
    "X09n0240_054:0091b05": "慧。是為第三如山增上心。為求一切佛法故。等心敬",
    "X09n0240_054:0091b06": "奉諸善知識。無異希求。無盜法心。唯生尊重未曾有",
    "X09n0240_054:0091b07": "意。一切所有悉皆能捨。是為第四如山增上心。若有",
    "X09n0240_054:0091b08": "眾生罵辱毀謗。打棒屠割。苦其形體。乃至斷命。如是",
    "X09n0240_054:0091b09": "等事悉皆能受。終不因此生動亂心生瞋害心。亦不",
    "X09n0240_054:0091b10": "退捨大悲弘誓。更令增長無有休息。何以故。菩薩於",
    "X09n0240_054:0091b11": "一切法如實出離捨成就故。證得一切諸如來法。忍",
    "X09n0240_054:0091b12": "柔辱和已自在故。是為第五如山增上心。菩薩摩訶",
    "X09n0240_054:0091b13": "薩成就增上大功德。所謂天增上功德。人增上功德。",
    "X09n0240_054:0091b14": "色增上功德。力增上功德。眷屬增上功德。欲增上功",
    "X09n0240_054:0091b15": "德。王位增上功德。自在增上功德。福德增上功德。智",
    "X09n0240_054:0091b16": "慧增上功德。雖復成就如是功德。終不於此而生染",
    "X09n0240_054:0091b17": "著。所謂不著味。不著欲。不著財富。不著眷屬。但深樂",
    "X09n0240_054:0091b18": "法。隨法去。隨法住。隨法趣向。隨法究竟。以法為依。以",
    "X09n0240_054:0091b19": "法為救。以法為歸。以法為舍。守護法。愛樂法。希求法。",
    "X09n0240_054:0091b20": "思惟法。佛子。菩薩摩訶薩雖復具受種種法樂。而常",
    "X09n0240_054:0091b21": "遠離眾魔境界。何以故。菩薩摩訶薩於過去世發如",
    "X09n0240_054:0091b22": "是心。我當令一切眾生皆悉永離眾魔境界。住佛境",
    "X09n0240_054:0091b23": "故。是為第六如山增上心。菩薩摩訶薩為求阿耨多",
    "X09n0240_054:0091b24": "羅三藐三菩提。已於無量阿僧祇劫。行菩薩道。精勤",
    "X09n0240_054:0091c01": "匪懈。猶謂我今始發阿耨多羅三藐三菩提心。行菩",
    "X09n0240_054:0091c02": "薩行。亦不驚。亦不怖。亦不畏。雖能一念即成阿耨多",
    "X09n0240_054:0091c03": "羅三藐三菩提。然為眾生故。於無量劫行菩薩行無",
    "X09n0240_054:0091c04": "有休息。是為第七如山增上心。菩薩摩訶薩知一切",
    "X09n0240_054:0091c05": "眾生性不和善。難調難度。不能知恩。不能報恩。是故",
    "X09n0240_054:0091c06": "為其發大誓願。欲令皆得心意自在。所行無礙。捨離",
    "X09n0240_054:0091c07": "惡念。不於他所生諸煩惱。是為第八如山增上心。菩",
    "X09n0240_054:0091c08": "薩摩訶薩復作是念。非他令我發菩提心。亦不待人",
    "X09n0240_054:0091c09": "助我修行。我自發心集諸佛法。誓期自勉。盡未來劫",
    "X09n0240_054:0091c10": "行菩薩道。成阿耨多羅三藐三菩提。是故我今修菩",
    "X09n0240_054:0091c11": "薩行。當淨自心亦淨他心。當知自境界亦知他境界。",
    "X09n0240_054:0091c12": "我當悉與三世諸佛境界平等。是為第九如山增上",
    "X09n0240_054:0091c13": "心。菩薩摩訶薩作如是觀。無有一法修菩薩行。無有",
    "X09n0240_054:0091c14": "一法滿菩薩行。無有一法教化調伏一切眾生。無有",
    "X09n0240_054:0091c15": "一法供養恭敬一切諸佛。無有一法於阿耨多羅三",
    "X09n0240_054:0091c16": "藐三菩提已成今成當成。無有一法已說今說當說。",
    "X09n0240_054:0091c17": "說者及法俱不可得。而亦不捨阿耨多羅三藐三菩",
    "X09n0240_054:0091c18": "提願。何以故。菩薩求一切法皆無所得。如是出生阿",
    "X09n0240_054:0091c19": "耨多羅三藐三菩提。是故於法雖無所得。而勤修習。",
    "X09n0240_054:0091c20": "增上善業。清淨對治智慧圓滿。念念增長一切具足。",
    "X09n0240_054:0091c21": "其心於此不驚不怖。不作是念。若一切法皆悉寂滅。",
    "X09n0240_054:0091c22": "我有何義求於無上菩提之道。是為第十如山增上",
    "X09n0240_054:0091c23": "心。佛子。是為菩薩摩訶薩於阿耨多羅三藐三菩提",
    "X09n0240_054:0091c24": "十種如山增上心。若諸菩薩安住其中。則得如來無",
    "X09n0240_054:0092a01": "上大智山王增上心。佛子。菩薩摩訶薩有十種入阿",
    "X09n0240_054:0092a02": "耨多羅三藐三菩提如海智。何等為十。所謂入一切",
    "X09n0240_054:0092a03": "無量眾生界。是為第一如海智。入一切世界而不起",
    "X09n0240_054:0092a04": "分別。是為第二如海智。知一切&#x8657;空界無量無礙。普",
    "X09n0240_054:0092a05": "入十方一切差別世界網。是為第三如海智。菩薩摩",
    "X09n0240_054:0092a06": "訶薩善入法界。所謂無礙入不斷入不常入無量入",
    "X09n0240_054:0092a07": "不生入不滅入一切入悉了知故。是為第四如海智。",
    "X09n0240_054:0092a08": "菩薩摩訶薩。於過去未來現在諸佛菩薩。法師聲聞",
    "X09n0240_054:0092a09": "獨覺。及一切凡夫所集善根。已集現集當集。三世諸",
    "X09n0240_054:0092a10": "佛於阿耨多羅三藐三菩提。已成今成當成所有善",
    "X09n0240_054:0092a11": "根。三世諸佛說法調伏一切眾生。已說今說當說所",
    "X09n0240_054:0092a12": "有善根。於彼一切皆悉了知。深信隨喜願樂修習無",
    "X09n0240_054:0092a13": "有厭足。是為第五如海智。菩薩摩訶薩於念念中入",
    "X09n0240_054:0092a14": "過去世不可說劫。於一劫中或百億佛出世。或千億",
    "X09n0240_054:0092a15": "佛出世。或百千億佛出世。或無數。或無量。或無邊。或",
    "X09n0240_054:0092a16": "無等。或不可數。或不可稱。或不可思。或不可量。或不",
    "X09n0240_054:0092a17": "可說。或不可說不可說。超過算數諸佛世尊出興於",
    "X09n0240_054:0092a18": "世。及彼諸佛道場眾會聲聞菩薩。說法調伏一切眾",
    "X09n0240_054:0092a19": "生。壽命延促。法住久近。如是一切悉皆明見。如一劫。",
    "X09n0240_054:0092a20": "一切諸劫皆亦如是。其無佛劫所有眾生。有於阿耨",
    "X09n0240_054:0092a21": "多羅三藐三菩提種諸善根亦悉了知。若有眾生善",
    "X09n0240_054:0092a22": "根熟已。於未來世當得見佛。亦悉了知。如是觀察過",
    "X09n0240_054:0092a23": "去世不可說不可說劫。心無厭足。是為第六如海智。",
    "X09n0240_054:0092a24": "菩薩摩訶薩入未來世觀察分別一切諸劫無量無",
    "X09n0240_054:0092b01": "邊。知何劫有佛。何劫無佛。何劫有幾如來出世。一一",
    "X09n0240_054:0092b02": "如來名號何等。住何世界。世界名何。度幾眾生。壽命",
    "X09n0240_054:0092b03": "幾時。如是觀察盡未來際。皆悉了知。不可窮盡而無",
    "X09n0240_054:0092b04": "厭足。是為第七如海智。菩薩摩訶薩入現在世觀察",
    "X09n0240_054:0092b05": "思惟。於念念中普見十方無邊品類不可說世界皆",
    "X09n0240_054:0092b06": "有諸佛。於無上菩提已成今成當成。往詣道場。菩提",
    "X09n0240_054:0092b07": "樹下坐吉祥草。降伏魔軍。成阿耨多羅三藐三菩提。",
    "X09n0240_054:0092b08": "從此起已。入於城邑。升天宮殿。說微妙法。轉大法輪。",
    "X09n0240_054:0092b09": "示現神通調伏眾生。乃至附囑阿耨多羅三藐三菩",
    "X09n0240_054:0092b10": "提法。捨於壽命入般涅槃。入涅槃已結集法藏。令久",
    "X09n0240_054:0092b11": "住世。莊嚴佛塔種種供養。亦見彼世界所有眾生。值",
    "X09n0240_054:0092b12": "佛聞法受持諷誦。憶念思惟增長慧解。如是觀察普",
    "X09n0240_054:0092b13": "&#x5FA7;十方。而於佛法無有錯謬。何以故。菩薩摩訶薩了",
    "X09n0240_054:0092b14": "知諸佛皆悉如夢。而能往詣一切佛所恭敬供養。菩",
    "X09n0240_054:0092b15": "薩爾時不著自身。不著諸佛。不著世界。不著眾會。不",
    "X09n0240_054:0092b16": "著說法。不著劫數。然見佛聞法。觀察世界。入諸劫數",
    "X09n0240_054:0092b17": "無有厭足。是為第八如海智。菩薩摩訶薩於不可說",
    "X09n0240_054:0092b18": "不可說劫一一劫中供養恭敬不可說不可說無量",
    "X09n0240_054:0092b19": "諸佛。示現自身歿此生彼。以出過三界一切供具而",
    "X09n0240_054:0092b20": "為供養。并及供養菩薩聲聞一切大眾。一一如來般",
    "X09n0240_054:0092b21": "涅槃後。皆以無上供具供養舍利。及廣行惠施滿足",
    "X09n0240_054:0092b22": "眾生。佛子。菩薩摩訶薩以不可思議心。不求報心。究",
    "X09n0240_054:0092b23": "竟心。饒益心。於不可說不可說劫為阿耨多羅三藐",
    "X09n0240_054:0092b24": "三菩提故。供養諸佛。饒益眾生。護持正法。開示演說。",
    "X09n0240_054:0092c01": "是為第九如海智。菩薩摩訶薩於一切佛所一切菩",
    "X09n0240_054:0092c02": "薩所一切法師所。一向專求菩薩所說法。菩薩所學",
    "X09n0240_054:0092c03": "法。菩薩所教法。菩薩修行法。菩薩清淨法。菩薩成熟",
    "X09n0240_054:0092c04": "法。菩薩調伏法。菩薩平等法。菩薩出離法。菩薩總持",
    "X09n0240_054:0092c05": "法得此法已。受持讀誦分別解說無有厭足。令無量",
    "X09n0240_054:0092c06": "眾生於佛法中。發一切智相應心。入真實相。於阿耨",
    "X09n0240_054:0092c07": "多羅三藐三菩提得不退轉。菩薩如是於不可說不",
    "X09n0240_054:0092c08": "可說劫無有厭足。是為第十如海智。佛子。是為菩薩",
    "X09n0240_054:0092c09": "摩訶薩十種入阿耨多羅三藐三菩提如海智。若諸",
    "X09n0240_054:0092c10": "菩薩安住此法。則得一切諸佛無上大智慧海。",
    "X09n0240_054:0092c11": "[0092c11] 大文第三十種力持下有三十門。答前十行三十",
    "X09n0240_054:0092c12": "句問。次第顯十行中行。第一行有三門。二行三行",
    "X09n0240_054:0092c13": "各有一門。第四行有二門。第五行有六門。六行七",
    "X09n0240_054:0092c14": "行八行九行四位各有二門。第十行有九門。所以",
    "X09n0240_054:0092c15": "用門多少者。檀在初故具三。戒忍通世間故唯一。",
    "X09n0240_054:0092c16": "定慧尊勝故有多門。智中既多。故般若中略。餘次",
    "X09n0240_054:0092c17": "勝故但用二門。然此十行。具修十度。名十波羅蜜",
    "X09n0240_054:0092c18": "門。以莊嚴佛果福慧兩足。唯此十行更無別法。然",
    "X09n0240_054:0092c19": "三乘別教所修。但云六度。未名波羅蜜。以未稱真",
    "X09n0240_054:0092c20": "故。今此十行十度。以力持為首者。由前十住證窮",
    "X09n0240_054:0092c21": "法界。今稱法界起行。故一一皆稱佛行。以法界全",
    "X09n0240_054:0092c22": "體。力持此行故。如大風輪。有力能持世界。今以法",
    "X09n0240_054:0092c23": "界起智願力。建立眾行。故先明力持。故疏釋云力",
    "X09n0240_054:0092c24": "持又名建立義。以盡法界力建此行故。雖十度次",
    "X09n0240_054:0093a01": "第不同。總不出此力持一門故。次一門十種大欣",
    "X09n0240_054:0093a02": "慰。以前檀度一門融攝一切諸波羅蜜。由見法界",
    "X09n0240_054:0093a03": "一一融徹。故凡所施皆稱法界。為無相真行。其行",
    "X09n0240_054:0093a04": "既真。則預欣當成妙果決定無疑故。然第三門有",
    "X09n0240_054:0093a05": "十種深入。此則既入法界。何待當成。即是現證。故",
    "X09n0240_054:0093a06": "此一門。專以法施。故入三世間知種種剎因果體",
    "X09n0240_054:0093a07": "性及眾生五性差別。雖法界平等。不妨隨機稱性",
    "X09n0240_054:0093a08": "說種種法。如此乃名真說法者。故此一度則諸度",
    "X09n0240_054:0093a09": "圓攝。故結云得入菩提甚深法性。此三門已滿檀",
    "X09n0240_054:0093a10": "度故成就歡喜行也。二十種依止一門明饒益行。",
    "X09n0240_054:0093a11": "成戒度。三十種無畏心一門明無違逆行。成忍度。",
    "X09n0240_054:0093a12": "以依止法界得大隨順故於十種難行能行。難忍",
    "X09n0240_054:0093a13": "能忍。境界如空。又何所違逆耶。四十種無疑心下",
    "X09n0240_054:0093a14": "二門明無屈撓行。成進度。由深證法界。則境界如",
    "X09n0240_054:0093a15": "空。故一切難行難忍之事。無所違逆。故自信其心。",
    "X09n0240_054:0093a16": "猶同金剛。決定能壞一切。決定一切無能壞者。故",
    "X09n0240_054:0093a17": "於出真入俗。一切行中利樂有情。直往無礙。決定",
    "X09n0240_054:0093a18": "無疑。由無疑故則一切所行真不能留。俗不能礙。",
    "X09n0240_054:0093a19": "心佛眾生三無差別。不待更融。當體平等。如此誰",
    "X09n0240_054:0093a20": "能屈撓耶。如此精進勇猛。由無屈撓。故權實雙運。",
    "X09n0240_054:0093a21": "二諦融通。一切所行不可思議。故為攝善行不可",
    "X09n0240_054:0093a22": "思議也。五有六門十種密語等。明無癡亂行。以成",
    "X09n0240_054:0093a23": "禪度。由前無屈撓行。出真入俗。善能利生無礙。故",
    "X09n0240_054:0093a24": "此初二門明語密。以顯一言演一切法。智巧則善",
    "X09n0240_054:0093b01": "識機宜。次二門所依定體。以十種三昧。普入一切",
    "X09n0240_054:0093b02": "利生之處。一時齊遍。無有先後。如大海潮應不失",
    "X09n0240_054:0093b03": "時。由此體用雙彰。故後二門明解脫神通利生自",
    "X09n0240_054:0093b04": "在。以智巧故無癡即定之慧。以&#x5FA7;入故不亂即慈",
    "X09n0240_054:0093b05": "之定。由稱真法界。法爾如然。六有二門明善現行。",
    "X09n0240_054:0093b06": "成慧度。正顯利生之行體。由前以三昧力普入一",
    "X09n0240_054:0093b07": "切眾生界。所以入者。為利生故。故今正明於所入",
    "X09n0240_054:0093b08": "法界。教化眾生。現種種行。然此妙行必依根本大",
    "X09n0240_054:0093b09": "智為體。故以十種善巧智。雙照事理。權實雙行。雖",
    "X09n0240_054:0093b10": "觀生無生。不捨度生。觀緣離緣。不礙隨緣利物。且",
    "X09n0240_054:0093b11": "盡知眾生心行隨根調伏。於所行所化一一皆稱",
    "X09n0240_054:0093b12": "法界性。平等教化。故得無礙大解脫門。是善現行",
    "X09n0240_054:0093b13": "也。此解脫與上不同。上但寂照二境不為法縛。此",
    "X09n0240_054:0093b14": "就行中名大解脫。七有二門名無著位中行。以成",
    "X09n0240_054:0093b15": "方便度。園林者所遊樂處。十宮殿者所安適故。由",
    "X09n0240_054:0093b16": "上利生之行。遊於法界眾生界。如遊園林。以眾生",
    "X09n0240_054:0093b17": "界為安適處。所以如此者。以得根本大智為體。權",
    "X09n0240_054:0093b18": "智為用。故遊居自在。以成無礙解為有慧方便故",
    "X09n0240_054:0093b19": "名無著。八有二門明難得位中行。以成願度。由上",
    "X09n0240_054:0093b20": "遊於法界。廣化眾生樂得所化。故內深願樂。以利",
    "X09n0240_054:0093b21": "他行化功歸己。一一行門盡成己德。故以利生之",
    "X09n0240_054:0093b22": "德為己莊嚴。願以德嚴。表裏增勝。真難得也。九有",
    "X09n0240_054:0093b23": "二門明善法位中行。以成力度。由前願樂益深。故",
    "X09n0240_054:0093b24": "行益廣大。以觸處皆真故外境不動。悲智益增故",
    "X09n0240_054:0093c01": "內心不捨。故行彌深大其力廣大。是為善法。十有",
    "X09n0240_054:0093c02": "九門明真實位中行。以成智度。此行位收前九行。",
    "X09n0240_054:0093c03": "統歸一法界心。故有十種智。一觀察智。謂善巧觀",
    "X09n0240_054:0093c04": "察一切佛法。二說法智。以觀善巧故善能說法。三",
    "X09n0240_054:0093c05": "離陟智。以稱法性說故離障清淨。四審決智。以善",
    "X09n0240_054:0093c06": "巧智印定諸法。故心決定成佛無疑。為十智印。五",
    "X09n0240_054:0093c07": "照徹智。由於一切法審決印定。故智光照徹了法",
    "X09n0240_054:0093c08": "無遺。六無等智。由前照徹故不偏著。雙住理事無",
    "X09n0240_054:0093c09": "與等故。七無下劣智。既知無與等者。則望上進。於",
    "X09n0240_054:0093c10": "諸勝事無怯弱心。故無下劣。八高出智。由無下劣",
    "X09n0240_054:0093c11": "故萬行&#x9008;出。直趣菩提。不可傾動。九深廣智。謂不",
    "X09n0240_054:0093c12": "但求升。且行體深廣包含融攝。如海納百川融成",
    "X09n0240_054:0093c13": "一味。故此智度一門融前九行九度。一一收歸法",
    "X09n0240_054:0093c14": "界。由此勝進。入迴向心。"
}