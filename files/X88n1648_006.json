{
    "X88n1648_006:0319a10": "冥報記輯書卷第六",
    "X88n1648_006:0319a12": "唐汾州孝義縣人路伯達至永徽年中。負同縣人錢",
    "X88n1648_006:0319a13": "一千文。後乃違契拒諱。及執契往徵。遂共錢主於佛",
    "X88n1648_006:0319a14": "前為信誓曰。若我未還公。願吾死後與公家作牛畜。",
    "X88n1648_006:0319a15": "言訖未逾一年而死。至二歲時向錢主家牸牛產一",
    "X88n1648_006:0319a16": "赤犢子。額上生白毛為路伯達三字。其子姪等恥之。",
    "X88n1648_006:0319a17": "將錢五千文求贖。主不肯與。乃施與隰城縣啟福寺",
    "X88n1648_006:0319a18": "僧真如。助造十五級浮圖。人有見者發心止惡。競投",
    "X88n1648_006:0319a19": "錢物布施。",
    "X88n1648_006:0319a20": "唐右金吾兵曹京兆韋知十至永徽中煑一羊脚。半",
    "X88n1648_006:0319a21": "日猶生。知十怒家人曰。用柴十倍於常。不知何意。如",
    "X88n1648_006:0319a22": "此更命重煑。還復如故。乃命剖之。其中遂得一銅像。",
    "X88n1648_006:0319a23": "長徑寸焉。光明照灼相好成就。其家一生不敢食酒",
    "X88n1648_006:0319a24": "肉。中山郎餘令親聞說之。",
    "X88n1648_006:0319b01": "唐坊州人上柱國王懷智至顯慶初亡歿。其母孫氏",
    "X88n1648_006:0319b02": "及弟懷善懷表並存。至四年六月。壅州高陵有一人。",
    "X88n1648_006:0319b03": "失其姓名。死經七日背上已爛而甦。此人於地下見",
    "X88n1648_006:0319b04": "懷智云。見任泰山錄事。遣此人執筆。口授為書。謂之",
    "X88n1648_006:0319b05": "曰。汝雖合死今方便放汝歸家。宜為我持此書至坊",
    "X88n1648_006:0319b06": "州訪我家。通人兼白我孃。懷智今為太山錄事參軍。",
    "X88n1648_006:0319b07": "幸蒙安泰。但家中曾貸寺家木作門。此既功德物。請",
    "X88n1648_006:0319b08": "早酬償之。懷善即死。不合久住。速作經像救助。不然",
    "X88n1648_006:0319b09": "恐無濟理。此人既蘇之後。即齎書故送其舍。所論家",
    "X88n1648_006:0319b10": "事無不闇合。至經三日懷善遂即暴死。合州道俗聞",
    "X88n1648_006:0319b11": "者莫不增修功德。[邱丘+(夕/鹿)]州人勳衛侯智純說之。",
    "X88n1648_006:0319b12": "夏侯均者冀州阜城人也。顯慶二年病經四十餘日",
    "X88n1648_006:0319b13": "昏亂殆死。自云。被配作牛頻經苦訴。訴云。嘗三度於",
    "X88n1648_006:0319b14": "隱師處受戒懺悔。自省無過。何忍遣作牛身受苦如",
    "X88n1648_006:0319b15": "是。均已被配磨坊。經二十日。苦使後為勘當受戒。是",
    "X88n1648_006:0319b16": "實不虗。始得免罪。此人生平甚有膂力。酗酒好鬬。今",
    "X88n1648_006:0319b17": "現斷酒肉。清信賢者。為隱師弟子齋戒不絕。",
    "X88n1648_006:0319b18": "唐京都西市北店有王會師者其母先終。服制已畢。",
    "X88n1648_006:0319b19": "至顯慶二年內。其家乃產一青黃母狗。會師妻為其",
    "X88n1648_006:0319b20": "盜食。乃以杖擊之數下。狗遂作人語曰。我是汝姑。新",
    "X88n1648_006:0319b21": "婦杖我大錯。我為嚴酷家人過甚。遂得此報。今既被",
    "X88n1648_006:0319b22": "打羞向汝家。因即走出。會師聞而洟泣拘以歸家。而",
    "X88n1648_006:0319b23": "復還去。凡經四五。會師見其意正乃屈請市北大街",
    "X88n1648_006:0319b24": "中。正是己店北大牆。後作小舍安置。每日送食。市人",
    "X88n1648_006:0319c01": "及行客就親者極眾。投餅與者不可勝數。此犬常不",
    "X88n1648_006:0319c02": "離此舍。過齋時即不肯食。經一二歲莫知所之。",
    "X88n1648_006:0319c03": "唐汾州孝義縣縣泉村人劉摩兒至顯慶四年八月",
    "X88n1648_006:0319c04": "二十七日。遇患而終。其男師保明日又死。父子平生",
    "X88n1648_006:0319c05": "行皆險詖。其北隣有祁隴威。因採樵被車輾死。經數",
    "X88n1648_006:0319c06": "日而蘇。乃見摩兒男師保在鑊湯中。須臾之間。皮肉",
    "X88n1648_006:0319c07": "俱盡。無復人形。唯見白骨。如此良久。還復本形。隴威",
    "X88n1648_006:0319c08": "問其故。對曰。為我射獵故受此罪。又謂保曰。卿父何",
    "X88n1648_006:0319c09": "在。對曰。我父罪重不可卒見。卿既即還。請白家中。為",
    "X88n1648_006:0319c10": "修齋福。言訖被使催促。前至府舍。見館宇崇峻。執仗",
    "X88n1648_006:0319c11": "者二十餘人。一官人問之曰。汝比有何福業。對曰。隴",
    "X88n1648_006:0319c12": "威去年正月在獨村看讀一切經。脫衫一領布施。兼",
    "X88n1648_006:0319c13": "受五戒。至今不犯。官人乃云。若如所云。無量功德。何",
    "X88n1648_006:0319c14": "須來此。乃索簿勘見簿曰。其人合死不虗。側注云。受",
    "X88n1648_006:0319c15": "戒布施福助更合延壽。乃遣人送還。當即蘇活。",
    "X88n1648_006:0319c16": "唐冀州舘陶縣主簿姓周忘其名字。至顯慶四年十",
    "X88n1648_006:0319c17": "一月奉使於臨渝關互市。當去之時。將佐史等二人",
    "X88n1648_006:0319c18": "從往。周將錢帛稍多。二人乃以土囊壓而殺之。所有",
    "X88n1648_006:0320a01": "錢帛咸盜將去。唯有隨身衣服充斂。至歲暮乃入妻",
    "X88n1648_006:0320a02": "夢。具說被殺之狀。兼言所盜財物藏隱之處。妻乃依",
    "X88n1648_006:0320a03": "此告官。官司案辯具得實狀錢。帛竝獲二人。皆坐處",
    "X88n1648_006:0320a04": "死。相州智力寺僧慧永云。當親見明庭觀道士劉仁",
    "X88n1648_006:0320a05": "實說之。",
    "X88n1648_006:0320a06": "唐隴西李虔觀今居鄭州。至顯慶五年丁父憂。乃刺",
    "X88n1648_006:0320a07": "血寫金剛般若經及般若心經各一卷隨願往生經",
    "X88n1648_006:0320a08": "一卷。出外將入。即一浴身。後忽聞院中有異香非常。",
    "X88n1648_006:0320a09": "郁烈隣側。並就觀之無不稱歎。中山郎餘令。曾過鄭",
    "X88n1648_006:0320a10": "州見彼親友。具陳說之。",
    "X88n1648_006:0320a11": "唐相州滏陽縣人信都元方少有操尚。尤好釋典。年",
    "X88n1648_006:0320a12": "二十九。至顯慶五年春正月死。死後月餘。其兄法觀",
    "X88n1648_006:0320a13": "寺僧道傑。情切友情。乃將一巫者至家。遣求元方與",
    "X88n1648_006:0320a14": "語。法觀又頗解法術。乃作一符攝得元方。令巫者問",
    "X88n1648_006:0320a15": "其由委。巫者不識字。遣解書人執筆。巫者為元方口",
    "X88n1648_006:0320a16": "授。作書一紙。與同學馮行基。具述平生之意。并詩二",
    "X88n1648_006:0320a17": "首。及其家中亦留書。啟文理順序言詞悽愴。其書疏",
    "X88n1648_006:0320a18": "大抵勸修功德。及遣念佛寫經。以為殺生之業。罪之",
    "X88n1648_006:0320a19": "大者。無過於此。又云。元方不入地獄。亦不墮鬼中。前",
    "X88n1648_006:0320a20": "蒙冥官處分。令於石州李仁師家為男。但為隴州吳",
    "X88n1648_006:0320a21": "山縣石名遠於華嶽祈子。乃改與石家為男。又云。受",
    "X88n1648_006:0320a22": "生日逼忽迫不得更住。從二月受胎。至十二月誕育。",
    "X88n1648_006:0320a23": "願兄等慈流就彼相看也。言訖洟泣而去。河東薛大",
    "X88n1648_006:0320a24": "造寓居滏陽。前任吳山縣令自云。具識名遠。智力寺",
    "X88n1648_006:0320b01": "僧慧永法真等說之。",
    "X88n1648_006:0320b02": "唐封元則渤海長河人也。至顯慶中為光祿寺太官",
    "X88n1648_006:0320b03": "掌膳。時有西蕃客于闐王來朝。食料餘羊。凡至數十",
    "X88n1648_006:0320b04": "百口。王並託元則送於僧寺。放作長生。元則乃竊令",
    "X88n1648_006:0320b05": "屠家烹宰。收其錢直。龍朔元年夏六月。雒陽大雨震",
    "X88n1648_006:0320b06": "雷霹靂元則。於宣仁門外大街中殺之。折其項裂血",
    "X88n1648_006:0320b07": "流灑地。觀者盈衢莫不驚愕。",
    "X88n1648_006:0320b09": "冥報記輯書卷第六"
}