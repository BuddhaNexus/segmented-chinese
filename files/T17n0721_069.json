{
    "T17n0721_069:0406c02": "正法念處經卷第六十九",
    "T17n0721_069:0406c04": "元魏婆羅門瞿曇般若流支譯",
    "T17n0721_069:0406c05": "身念處品之六",
    "T17n0721_069:0406c06": "「復次，修行者隨順觀外身。十大山中復有何",
    "T17n0721_069:0406c07": "等河池流水、華果、鳥獸？彼以聞慧或以天眼",
    "T17n0721_069:0406c08": "見：僧迦賒山，僧迦賒樹六時之華，其樹晝夜",
    "T17n0721_069:0406c09": "光明不斷，如閻浮提燃大炬火，其香普熏滿",
    "T17n0721_069:0406c10": "一由旬。如閻浮提所有林樹少分相類，如是",
    "T17n0721_069:0406c11": "僧迦賒山有四大林：一名青影林；二名鳥音",
    "T17n0721_069:0406c12": "林；三名溫涼林；四名鋡毘羅林。若至此林，其",
    "T17n0721_069:0406c13": "花如雲從空而下，合和聚集，故名僧迦賒山",
    "T17n0721_069:0406c14": "(僧迦賒言聚集)。青影林者，隨有一切白色眾鳥住在",
    "T17n0721_069:0406c15": "此林，以林力故，如琉璃色故，名青影林。鳥",
    "T17n0721_069:0406c16": "音林者，若入此林，如意所念，鳥出妙音，欝單",
    "T17n0721_069:0406c17": "越人見之，生大歡喜，故名鳥音林。溫涼林者，",
    "T17n0721_069:0406c18": "若人有寒，入則溫暖，若有熱者，入此林中即",
    "T17n0721_069:0406c19": "得清涼。林中有鳥，名曰風行，是命命鳥，以",
    "T17n0721_069:0406c20": "鳥力故，一念能行一千由旬。若人見鳥，憶念",
    "T17n0721_069:0406c21": "欲行，即乘此鳥，一念能至一千由旬。其命命",
    "T17n0721_069:0406c22": "鳥能解四天下人所有語言，亦能宣說，如人",
    "T17n0721_069:0406c23": "受樂，如人欲樂，其身七寶莊嚴，兩翼青寶、車",
    "T17n0721_069:0406c24": "璩頗梨、赤蓮華寶莊嚴其身，見者歡喜。觀僧",
    "T17n0721_069:0406c25": "迦賒山，有第二林，名曰鸚鵡，林鳥歡喜，有蓮",
    "T17n0721_069:0406c26": "華池涌覆其上，若閻浮提鵝王中熱而死，",
    "T17n0721_069:0406c27": "生此池中。如閻浮提鵝王住阿那婆達多池",
    "T17n0721_069:0406c28": "中，種種眾鳥住在此林中。鵝鴨鴛鴦、鵁鶄之",
    "T17n0721_069:0406c29": "鳥、怛荼摩那婆鳥、黃鳥鳩鴿、屯頭醯鳥、香",
    "T17n0721_069:0407a01": "鳥、三婆闍鳥、瞿耶沙吒鳥、聲歡喜鳥、六時",
    "T17n0721_069:0407a02": "行鳥、喜月明鳥、月出歡喜鳥、日色孔雀鳥，若",
    "T17n0721_069:0407a03": "見雷時，歡喜出聲。生樂鳥、少黃色鳥、俱羅婆",
    "T17n0721_069:0407a04": "鳥、那提背鳥、泥均崙陀鳥、陀婆迦鳥、雜身",
    "T17n0721_069:0407a05": "鳥、眾蜂旋鳥，其音能滿至一由旬，如閻浮提",
    "T17n0721_069:0407a06": "蜂住於樹林。烏鳥、山舞鳥、第一音鳥、鷄鳥、",
    "T17n0721_069:0407a07": "婆羅羅鳥、華覆身鳥、住蓮華鳥、青優鉢羅鳥、",
    "T17n0721_069:0407a08": "遮沙鳥、頻伽項鳥、般舟吒鳥、樂娑羅鳥、常音",
    "T17n0721_069:0407a09": "聲鳥、箜篌音鳥、見雲歡喜鳥、僧迦摩鳥、見鬪",
    "T17n0721_069:0407a10": "歡喜鳥、白雲鳥。復有異鳥，觀之可愛。離瞋",
    "T17n0721_069:0407a11": "恚鳥住林樹間，欝單曰人見之歡喜。觀彼",
    "T17n0721_069:0407a12": "眾鳥住林中，如實知外身。",
    "T17n0721_069:0407a13": "「復次，修行者隨順觀外身。僧迦賒山有何等",
    "T17n0721_069:0407a14": "林？彼以聞慧或以天眼見：第三林，名鋡毘羅",
    "T17n0721_069:0407a15": "林，枝葉相覆，蔭影涼厚，欝單越人為遊戲",
    "T17n0721_069:0407a16": "故，入此林中。林名斑葉樹，次名龍華樹，次",
    "T17n0721_069:0407a17": "名菴婆羅，次名拘鞞陀羅樹，次名娑羅",
    "T17n0721_069:0407a18": "樹，次名喜愛樹，次名鳥息樹，次名婆羅多羅",
    "T17n0721_069:0407a19": "樹，次名賒摩樹，次名尼沙迦毘陀樹，次名周",
    "T17n0721_069:0407a20": "多樹，次名迦羅樹，次名毘羅迦樹，次名旗",
    "T17n0721_069:0407a21": "隣陀樹，次名婆鳩羅樹，次名喜香樹，次名憍",
    "T17n0721_069:0407a22": "樂樹，次名奚多羅樹，次名多摩羅樹，次名鳩",
    "T17n0721_069:0407a23": "羅迦樹，次名青荊香樹，次名月輪樹，次名曜",
    "T17n0721_069:0407a24": "行樹，次名常開敷樹，次名尼均輪樹，次名開",
    "T17n0721_069:0407a25": "樹，次名阿濕波他樹，次名甄叔迦樹，次名賒",
    "T17n0721_069:0407a26": "摩梨樹，次名楊柳樹，次名毘邏樹，次名迦卑",
    "T17n0721_069:0407a27": "樹，次名那梨吱羅樹，次名波那娑樹，次名",
    "T17n0721_069:0407a28": "無遮果樹，次名阿殊那花樹，次名迦曇婆羅",
    "T17n0721_069:0407a29": "樹，次名泥周羅樹，次名天木香樹，次名乘攝",
    "T17n0721_069:0407b01": "樹，次名水生樹華，次名曼陀羅樹華，次名俱",
    "T17n0721_069:0407b02": "賒耶舍樹花，次名金色華，次名銀色花，次名",
    "T17n0721_069:0407b03": "毘琉璃樹，次名孔雀止息樹，次名異處行樹，",
    "T17n0721_069:0407b04": "次名洲生樹，次名迦離賒合樹，次名婆迦賒",
    "T17n0721_069:0407b05": "樹，次名互相映厚樹，次名滑樹，次名肩生",
    "T17n0721_069:0407b06": "樹，次名因陀羅長樹，次名岸生樹，次名巷生",
    "T17n0721_069:0407b07": "樹，次名珊瑚色樹，次名鳩摩鬚樹，次名悚樹，",
    "T17n0721_069:0407b08": "次名應時生樹，次名煙色樹，次名燈明樹，次",
    "T17n0721_069:0407b09": "名風動樹，次名芭蕉樹，次名俱翅羅樂樹，次",
    "T17n0721_069:0407b10": "名散華樹，次名花未覆樹，次名開烏彌羅樹，",
    "T17n0721_069:0407b11": "次名憶念樹，次名如飯樹，次名優曇鉢羅樹，",
    "T17n0721_069:0407b12": "次名頭頭摩樹，次名蜂旋樹，次名負峯樹，",
    "T17n0721_069:0407b13": "次名涼風樹，次名動搖樹，次名無憂樹，有如",
    "T17n0721_069:0407b14": "是等六十種樹，勝過餘樹，不說中下。鋡毘羅",
    "T17n0721_069:0407b15": "林，流水華池甚可愛樂。欝單越人無有怖畏、",
    "T17n0721_069:0407b16": "憂悲病苦，無有君王亦無熱惱，離於怨對",
    "T17n0721_069:0407b17": "姤嫉之患，於僧迦賒山鋡毘羅林歡喜受",
    "T17n0721_069:0407b18": "樂。觀僧迦賒山已，如實知外身。",
    "T17n0721_069:0407b19": "「復次，修行者隨順觀外身觀。欝單越國僧迦",
    "T17n0721_069:0407b20": "賒山第四林，名曰溫涼。彼以聞慧或以天眼",
    "T17n0721_069:0407b21": "見：溫涼林種種涼池，亦如上說，花葉果樹、河",
    "T17n0721_069:0407b22": "流具足，謂清涼河，廣一由旬，其水甚深。一名",
    "T17n0721_069:0407b23": "清淨河，次名無濁河，次名乳水河，次名蒲",
    "T17n0721_069:0407b24": "桃汁河，次名蘇摩河，次名美乳埿白水河，",
    "T17n0721_069:0407b25": "次名憶念河，次名鵝王河，次名鴨河，次名鴛",
    "T17n0721_069:0407b26": "鴦河，次名妙音聲河，次名花流河，次名弱楊",
    "T17n0721_069:0407b27": "河，次名濤波流河，次名駃流水樂河，次名",
    "T17n0721_069:0407b28": "迦曇婆翅河，次名珠嘴河，次名饒龜河，次",
    "T17n0721_069:0407b29": "名赤魚旋行河，次名軍毘羅河，次名魚旋河，",
    "T17n0721_069:0407c01": "次名華流河，次名沫輪河，次名水笑河，次名",
    "T17n0721_069:0407c02": "平堓河，次名雨聲河，次名音曲流河，次名",
    "T17n0721_069:0407c03": "隨時轉河，次名無力河，次名山峯河，次名金",
    "T17n0721_069:0407c04": "色水河，次名銀色水河，次名銀石河，次名真",
    "T17n0721_069:0407c05": "珠沙河，次名山流河，次名雲轉河，次名車璩",
    "T17n0721_069:0407c06": "莊嚴河，次名珊瑚樹河，次名春歡喜河，次名",
    "T17n0721_069:0407c07": "秋清水河，次名山谷流河，次名峯輪笑河，次",
    "T17n0721_069:0407c08": "名雪水河，次名日不照河，次名速流河，次",
    "T17n0721_069:0407c09": "名洄澓河，次名尼均輪陀流河，次名香水",
    "T17n0721_069:0407c10": "河，次名雞多迦香熏河，次名雨歡喜河，次名",
    "T17n0721_069:0407c11": "屯頭摩河，次名周遍旋轉河，次名無量流河，",
    "T17n0721_069:0407c12": "次名灒水澆岸河，次名婆鳩羅河，次名減水",
    "T17n0721_069:0407c13": "河，次名歡喜旋流河，次名壞山河，次名雲行",
    "T17n0721_069:0407c14": "河，次名歌音河，次名鼓音河，次名雷音河，次",
    "T17n0721_069:0407c15": "名龍女喜樂河，次名夜叉所愛河，次名仙人",
    "T17n0721_069:0407c16": "所愛河。是名僧迦賒山第四溫涼林，有如",
    "T17n0721_069:0407c17": "是等七十大河，不說其餘無量小河，林樹華",
    "T17n0721_069:0407c18": "果功德具足。觀清涼林已，如實知外身。「僧迦",
    "T17n0721_069:0407c19": "賒山第五名震雷雲鬘龍遊戲雲鬘，所謂",
    "T17n0721_069:0407c20": "離瞋婆修吉龍王、德叉迦龍王、齒毒龍耀大",
    "T17n0721_069:0407c21": "電光，興雲普覆，隨順法行。有如是等七千大",
    "T17n0721_069:0407c22": "龍，於欝單越以時降雨，澍於平地。欝單越",
    "T17n0721_069:0407c23": "人猶如諸天。",
    "T17n0721_069:0407c24": "「復次，修行者隨順觀外身。如前所說，若樹若",
    "T17n0721_069:0407c25": "花、若果若實、若河、若石窟、若地方處、若草若",
    "T17n0721_069:0407c26": "山谷、若山窟，如是等處，無針鋒許眾生所住，",
    "T17n0721_069:0407c27": "不生不死、不退不出，百返千返一切愛樂。種",
    "T17n0721_069:0407c28": "種眾生無不破壞、恩愛別離、惱亂心悔，無不",
    "T17n0721_069:0407c29": "曾為怨親中人，無不合和，無量生處，百生千",
    "T17n0721_069:0408a01": "生，或在水性或生陸地，或行虛空，於畜生",
    "T17n0721_069:0408a02": "中無一眾生不相噉食、不相殘害，無一眾生",
    "T17n0721_069:0408a03": "不作怨結，如我此身無處不生。如是比丘不",
    "T17n0721_069:0408a04": "見針鋒之地非生死處，如前所說。觀僧迦賒",
    "T17n0721_069:0408a05": "山已，如實知外身。",
    "T17n0721_069:0408a06": "「復次，修行者隨順觀外身。復有何等勝妙山",
    "T17n0721_069:0408a07": "林？彼以聞慧或以天眼見：第二山，名平等",
    "T17n0721_069:0408a08": "峯，猶如天上歡喜之園。平等山峯所有河池、",
    "T17n0721_069:0408a09": "花果林樹，如前僧迦賒山中，廣說復有何勝？",
    "T17n0721_069:0408a10": "其等山峯，三百金峯光明如日，五百銀峯亦",
    "T17n0721_069:0408a11": "如前說，功德勝前。欝單越人其身光明猶如",
    "T17n0721_069:0408a12": "滿月，名離怖畏，實無怖畏，故名無畏。欝單越",
    "T17n0721_069:0408a13": "人住此山中，歡娛受樂如四天王，夏四月",
    "T17n0721_069:0408a14": "時，於歡喜園受五欲樂。有何等勝？四天王天",
    "T17n0721_069:0408a15": "無骨無肉，無有汗垢，欝單越人所不能及。欝",
    "T17n0721_069:0408a16": "單越人遠離怖畏，勝四天處。四天王天住高",
    "T17n0721_069:0408a17": "山頂宮殿而居，猶懷恐畏，欝單越人無有宮",
    "T17n0721_069:0408a18": "宅，無我所心，是故無畏。欝單越人命終之時，",
    "T17n0721_069:0408a19": "一切上生，是故無畏，四天王天則不如是。欝",
    "T17n0721_069:0408a20": "單越人復有勝法離怖畏故勝四天處。平等",
    "T17n0721_069:0408a21": "山中所有樹林如第二日，離怖畏人隨心所",
    "T17n0721_069:0408a22": "念，皆從樹出，衣無線縷，瓔珞莊嚴，或念飲食，",
    "T17n0721_069:0408a23": "於百千河飲食盈流，鳥音可愛如前所說，金",
    "T17n0721_069:0408a24": "翅青毘琉璃，無量百千鵝鴨鴛鴦，無量眾鹿",
    "T17n0721_069:0408a25": "真金為身，珊瑚為角，車璩為目，青玉為甲，及",
    "T17n0721_069:0408a26": "餘異獸，無量種類住在山中，樹枝相蔭交",
    "T17n0721_069:0408a27": "互而生，如真珠網。俱翅羅鳥，孔雀妙音。百千",
    "T17n0721_069:0408a28": "流水，無量河岸以為莊嚴，一切河流，八功德",
    "T17n0721_069:0408a29": "水。何等為八？一者具味；二者清淨；三者香潔；",
    "T17n0721_069:0408b01": "四者除渴；五者涼冷；六者飲之無厭；七者",
    "T17n0721_069:0408b02": "無垢；八者飲之無患。無惡魚過。於此山中有",
    "T17n0721_069:0408b03": "種種花池，所謂有名廣博山花池，次名眾沙",
    "T17n0721_069:0408b04": "花池，次名五樹花池，次名鴛鴦岸花池，次名",
    "T17n0721_069:0408b05": "鵝水花池，次名扇翅花池，次名饒百鳥花池，",
    "T17n0721_069:0408b06": "次名大珊瑚花池，次名竹樹花池，次名深花",
    "T17n0721_069:0408b07": "池，次名月愛花池，次名上月花池，次名雜水",
    "T17n0721_069:0408b08": "花池，次名洄澓花池，次名竹林花池，次名",
    "T17n0721_069:0408b09": "仙愛華池，次名魚旋華池，次名三波陀魚迮",
    "T17n0721_069:0408b10": "華池，次名峯中花池，次名池鬘花池，次名旋",
    "T17n0721_069:0408b11": "轉花池，次名淨水花池，次名月光花池，次名",
    "T17n0721_069:0408b12": "月輪花池，次名離垢花池，次名乳水莊嚴花",
    "T17n0721_069:0408b13": "池，次名清涼花池，次名月愛花池，次名頗梨",
    "T17n0721_069:0408b14": "旋花池，次名速旋花池，次名澄靜花池，次名",
    "T17n0721_069:0408b15": "不動花池，次名天愛花池，次名歡喜花池，次",
    "T17n0721_069:0408b16": "名善味花池，次名如意味花池，次名樂花池，",
    "T17n0721_069:0408b17": "次名雞珠婆花池，次名甘露上流花池，次名",
    "T17n0721_069:0408b18": "龍花池，次名樂花池，次名阿殊那花池。平",
    "T17n0721_069:0408b19": "等山峯有如是等四十七池，於平等山中最",
    "T17n0721_069:0408b20": "為殊勝，其池皆是八功德水，如前所說。其山",
    "T17n0721_069:0408b21": "高勝如破空出，以山高故，有勝園林，功德",
    "T17n0721_069:0408b22": "具足，所謂清涼之林，色白如月，廣百由旬，多",
    "T17n0721_069:0408b23": "有銀樹，色白如雪，於此林中有蓮花池，名離",
    "T17n0721_069:0408b24": "水衣花池，次名蜂覆華池，次名貝色花池，次",
    "T17n0721_069:0408b25": "名常水花池，次名半見花池，次名歡喜花池，",
    "T17n0721_069:0408b26": "次名迦耽婆菩提迦花池，次名鵝翅花池，次",
    "T17n0721_069:0408b27": "名遊戲花池，次名可愛花池，次名見峯花池，",
    "T17n0721_069:0408b28": "次名樂遊戲花池，次名常樂花池，次名常蓮",
    "T17n0721_069:0408b29": "花池，次名常歡喜花池，次名雲花池。是名第",
    "T17n0721_069:0408c01": "一最勝十六花池，除其中下無量百千無名",
    "T17n0721_069:0408c02": "者，一切清淨無有泥濁亦無水衣。鵝鴨鴛",
    "T17n0721_069:0408c03": "鴦可愛音聲令欝單越人常得歡喜，命命孔",
    "T17n0721_069:0408c04": "雀於園林中出妙音聲。修行者觀平等山",
    "T17n0721_069:0408c05": "峯已，如實知外身。",
    "T17n0721_069:0408c06": "「復次，修行者隨順觀外身，信解四聖諦。觀平",
    "T17n0721_069:0408c07": "等山峯，頗有一處，是常不變、若樂、若我而不",
    "T17n0721_069:0408c08": "空者。如前所說，一切生死所攝眾生，頗有不",
    "T17n0721_069:0408c09": "死不生，一切所愛不離不別、不破壞耶？彼修",
    "T17n0721_069:0408c10": "行者觀：平等山峯不見一處是常不動、若樂、",
    "T17n0721_069:0408c11": "若我、若不空者，一切眾生所住之處，無不生",
    "T17n0721_069:0408c12": "死、為愛別離之所、破壞如是，一切生死無常，",
    "T17n0721_069:0408c13": "眾生無針鋒處不生不死、不生不滅。念四聖",
    "T17n0721_069:0408c14": "諦，觀欝單越平等山峯已，如實知外身。",
    "T17n0721_069:0408c15": "「復次，修行者觀欝單越更有何等可愛之處？",
    "T17n0721_069:0408c16": "彼以聞慧或以天眼見：第三山，名曰勿力",
    "T17n0721_069:0408c17": "伽，具足莊嚴，如前所說僧迦賒山及平等",
    "T17n0721_069:0408c18": "山峯具足莊嚴，此山轉勝。勿力伽山流水具",
    "T17n0721_069:0408c19": "足，石蜜河水意樹具足，所謂金樹，六時花",
    "T17n0721_069:0408c20": "果，敷榮蔚茂，光明如日。勿力伽山有光明",
    "T17n0721_069:0408c21": "林，所謂金光旋林，次名銀聚林，次名普山林，",
    "T17n0721_069:0408c22": "次名柔軟林，次名金光旋林，廣百由旬，真金",
    "T17n0721_069:0408c23": "林樹，多有眾蜂。次名銀聚林，縱廣三百由旬，",
    "T17n0721_069:0408c24": "無量銀樹，其林光明如百千月，多有師子，",
    "T17n0721_069:0408c25": "無量眾鳥，心常歡悅如前所說。勿力伽山有",
    "T17n0721_069:0408c26": "第三林，謂常樂林，林中有鳥，名常遊戲，受樂",
    "T17n0721_069:0408c27": "歡喜。其國有人，名曰解脫，常樂林中歡喜自",
    "T17n0721_069:0408c28": "在隨意遊樂，無人遮礙，如諸天眾而受悅",
    "T17n0721_069:0408c29": "樂。勿力伽山有第四林，名曰柔軟，金樹銀",
    "T17n0721_069:0409a01": "樹、珊瑚之樹，多有眾鳥，名曰解脫，其林縱廣",
    "T17n0721_069:0409a02": "五百由旬，常多欲人住在此林，其地柔軟如",
    "T17n0721_069:0409a03": "兜羅綿，花果之樹及蓮花池，無量百千眾蜂",
    "T17n0721_069:0409a04": "圍遶。修行者觀勿力伽第三山已，如實知外",
    "T17n0721_069:0409a05": "身，如前所說。",
    "T17n0721_069:0409a06": "「復次，修行者隨順觀外身。觀欝單越更有何",
    "T17n0721_069:0409a07": "等可愛之處？彼以聞慧或以天眼見：第四山，",
    "T17n0721_069:0409a08": "名白雲持，縱廣千由旬，純淨白銀之所成就，",
    "T17n0721_069:0409a09": "光明踰月，如閻浮提滿月出現，眾星失光，白",
    "T17n0721_069:0409a10": "雲持山亦復如是。欝單越人住此林者，名常",
    "T17n0721_069:0409a11": "發欲，常樂遊戲白雲持山，蓮花嚴身，離於怖",
    "T17n0721_069:0409a12": "畏、憂悲疲極、寒熱飢渴，常愛歌戲，於蓮華",
    "T17n0721_069:0409a13": "間遊戲受樂，於山峯中共眾婇女遊戲娛",
    "T17n0721_069:0409a14": "樂，常行愛欲，常離憂悲。白雲持山有諸園",
    "T17n0721_069:0409a15": "林，謂鼓音聲林，次名鴨音林，次名憶念林，",
    "T17n0721_069:0409a16": "次名水聲林。鼓音林者，鬘持天眾擊於天",
    "T17n0721_069:0409a17": "鼓，出美妙音，譬如箜篌笙笛和合出聲，擊",
    "T17n0721_069:0409a18": "天鼓音復過於此，閻浮提音十六分中不",
    "T17n0721_069:0409a19": "及其一。鳥獸園林、華池地界、金銀流水，功德",
    "T17n0721_069:0409a20": "如是。天鼓音聲如前所說，常欲之人聞天鼓",
    "T17n0721_069:0409a21": "音，常受愛色聲香味觸，如迦樓足天於歡喜",
    "T17n0721_069:0409a22": "園受天之樂。有第二林，名鴨音聲，其林花",
    "T17n0721_069:0409a23": "池有百千種，不可具說。鴨音聲林有眾寶",
    "T17n0721_069:0409a24": "鹿，次名鞞那娑鹿，次名寶莊嚴鹿，次名調",
    "T17n0721_069:0409a25": "伏鹿，次名樂音聲鹿，次名火色鹿，次名賒羅",
    "T17n0721_069:0409a26": "鹿，次名能投巖鹿，次名山峯行鹿，次名遮波",
    "T17n0721_069:0409a27": "羅鹿，次名普眼鹿，次名迦吱多那寶鹿，次名",
    "T17n0721_069:0409a28": "金角鹿，次名銀側鹿，次名風力鹿，次名食樹",
    "T17n0721_069:0409a29": "葉鹿，次名住水音聲鹿，次名行林鹿，次名珊",
    "T17n0721_069:0409b01": "瑚鹿，次名凹[窟出+木]鹿，次名細腰鹿，次名黑皮",
    "T17n0721_069:0409b02": "鹿，次名賒輸多那鹿，次名日光明鹿，次名柔",
    "T17n0721_069:0409b03": "軟鹿，次名白鹿，有如是等二十五種鹿。常欲",
    "T17n0721_069:0409b04": "樂人與鹿遊戲，種種自業，於白雲持山中受",
    "T17n0721_069:0409b05": "相似樂。復有第三憶念之林，人名樂欲，若有",
    "T17n0721_069:0409b06": "所念，從樹而得，一切園林莊嚴可愛亦如前",
    "T17n0721_069:0409b07": "說。白雲持山有第四林，名水音聲，種種仙",
    "T17n0721_069:0409b08": "人住此林中遊戲受樂，若有汗熱，入池水",
    "T17n0721_069:0409b09": "中遊戲受樂。有諸仙人，一名無礙仙人，次",
    "T17n0721_069:0409b10": "名力仙人，次名徐行仙人，次名虛空行力",
    "T17n0721_069:0409b11": "仙人，次名穿雲行仙人，次名行日道仙人，",
    "T17n0721_069:0409b12": "次名行量仙人，次名白色仙人，次名刪那多",
    "T17n0721_069:0409b13": "仙人，次名鳩尸迦仙人，次名山無礙仙人，次",
    "T17n0721_069:0409b14": "名常樂仙人，次名乾陀羅仙人，次名行虛空",
    "T17n0721_069:0409b15": "仙人，次名富物仙人，次名內住仙人，次名",
    "T17n0721_069:0409b16": "闍窟仙人，次名常力仙人，次名鵝殿仙人，",
    "T17n0721_069:0409b17": "次名龍殿仙人，次名放電光仙人，次名住摩",
    "T17n0721_069:0409b18": "羅耶仙人，次名雞多迦鬘仙人，次名樂婇女",
    "T17n0721_069:0409b19": "仙人，次名樂酒仙人，次名住彌樓山仙人，次",
    "T17n0721_069:0409b20": "名三車那仙人，次名常遊戲仙人，次名常歡",
    "T17n0721_069:0409b21": "喜仙人，次名垂莊嚴仙人，次名飛行仙人，次",
    "T17n0721_069:0409b22": "名呪藏仙人。是名三十仙人，止住在於白雲",
    "T17n0721_069:0409b23": "持山，種種莊嚴遊戲，在於水音聲池歌舞戲",
    "T17n0721_069:0409b24": "笑，自業受樂，自業力故，共相似婇女遊戲",
    "T17n0721_069:0409b25": "受樂。「如是遍觀白雲持山諸林樹已，如實知",
    "T17n0721_069:0409b26": "外身觀。白雲山中，頗有一法，是常不動、不",
    "T17n0721_069:0409b27": "變不壞、涅槃所攝？如是比丘不見一法，是常",
    "T17n0721_069:0409b28": "是樂、不動不變、不破壞者，一切諸法皆悉無",
    "T17n0721_069:0409b29": "常、破壞磨滅，猶如日光破諸闇冥。無常世",
    "T17n0721_069:0409c01": "間，初味後苦，深流不出，愛果無樂，如甄波",
    "T17n0721_069:0409c02": "迦果、如毒如刀，得時甚樂，悅目須臾，如電",
    "T17n0721_069:0409c03": "不住，如水駃流，無常不住，如乾闥婆城誑",
    "T17n0721_069:0409c04": "惑於人。一切人貪，如果必墮，如雜毒食，消時",
    "T17n0721_069:0409c05": "大苦，如蜜塗刀，亦如利戟，誑惑無量百千眾",
    "T17n0721_069:0409c06": "生，猶如河岸臨峻大樹，諸欲無常亦復如是。",
    "T17n0721_069:0409c07": "是修行者如實觀欲，生厭離心，正念觀察，",
    "T17n0721_069:0409c08": "滅除塵垢。",
    "T17n0721_069:0409c09": "「復次，修行者隨順觀外身。欝單越國更有何",
    "T17n0721_069:0409c10": "等可愛山河？彼以聞慧或以天眼見：第五山，",
    "T17n0721_069:0409c11": "名曰高山，縱廣一千由旬，光明普照，有真金",
    "T17n0721_069:0409c12": "樹，毘琉璃葉，白銀為樹，珊瑚為葉，毘琉璃",
    "T17n0721_069:0409c13": "樹，真金為葉，光明如燈。復有異樹，無量種",
    "T17n0721_069:0409c14": "樹，蓮花林池園林遊戲，種種麞鹿、種種山",
    "T17n0721_069:0409c15": "峯亦如前說。住須彌山鬘持天眾、三箜篌",
    "T17n0721_069:0409c16": "天，從須彌山至此高山遊戲受樂。其高山",
    "T17n0721_069:0409c17": "峯皆是眾寶之所成就，有五大峯，一一山峯",
    "T17n0721_069:0409c18": "高五十由旬，縱廣二百由旬。第一金峯於山",
    "T17n0721_069:0409c19": "谷中生一切寶，謂毘琉璃、珊瑚車璩、頗梨",
    "T17n0721_069:0409c20": "迦寶、赤蓮花寶、柔軟寶、青因陀寶、大青寶",
    "T17n0721_069:0409c21": "王、自然天衣。第二銀峯，銀樹具足，峯中多",
    "T17n0721_069:0409c22": "有牛頭栴檀，若諸天眾與阿修羅共鬪戰時，",
    "T17n0721_069:0409c23": "為刀所傷，以此牛頭栴檀塗之即愈。以此山",
    "T17n0721_069:0409c24": "峯狀似牛頭，於此峯中生栴檀樹，故名牛",
    "T17n0721_069:0409c25": "頭。第三山峯，名天女樂，金銀、毘琉璃以為園",
    "T17n0721_069:0409c26": "林，其地柔軟，歡喜遊戲，愚癡凡夫為愛所",
    "T17n0721_069:0409c27": "誑，離聞正法，常愛欲樂。第四山峯，名曰生",
    "T17n0721_069:0409c28": "色，四大天王於蒲桃園遊戲受樂，一切禽",
    "T17n0721_069:0409c29": "獸、夜叉仙人、欝單越人皆悉受樂。蒲桃酒",
    "T17n0721_069:0410a01": "河盈滿而流，其味如蜜，有如石蜜，或有辛味",
    "T17n0721_069:0410a02": "或有雜味。其峯河岸多諸生色，所謂水牛牛",
    "T17n0721_069:0410a03": "羊、猪狗野狐、象馬駝驢、龍虎熊羆、師子兕",
    "T17n0721_069:0410a04": "豹，如是種種無量寶色。峯名生色，生諸生色，",
    "T17n0721_069:0410a05": "故名生色。第五山峯，毘琉璃林有蓮花池，毘",
    "T17n0721_069:0410a06": "琉璃莖，其花柔軟，所謂少滿蓮花池，次名",
    "T17n0721_069:0410a07": "眾多蓮花池，次名轉行蓮花池，次名花覆",
    "T17n0721_069:0410a08": "蓮花池，次名日照蓮花池，次名柔軟岸蓮花",
    "T17n0721_069:0410a09": "池，次名無比蓮花池，次名蜜林蓮花池，次",
    "T17n0721_069:0410a10": "名香風蓮花池，次名常水蓮花池。是名十種",
    "T17n0721_069:0410a11": "花池，住此峯中。復有大河處處而流，六味",
    "T17n0721_069:0410a12": "具足，一切意樹而以莊嚴，眾樹花果、河池具",
    "T17n0721_069:0410a13": "足，亦如前說。彼比丘觀第五山第五峯已，如",
    "T17n0721_069:0410a14": "實知外身。",
    "T17n0721_069:0410a15": "「復次，修行者隨順復觀高山。知業法果報，知",
    "T17n0721_069:0410a16": "眾生業法果報。眾生自業，住自業流轉，以自",
    "T17n0721_069:0410a17": "業故，而生此山，善業盡故，不善業故，墮於地",
    "T17n0721_069:0410a18": "獄、餓鬼、畜生。若有善業生天人中，高山四面",
    "T17n0721_069:0410a19": "所住之人，名樂善樂，常悕望欲，常不知足。「如",
    "T17n0721_069:0410a20": "是比丘以偈頌曰：",
    "T17n0721_069:0410a21": "「『譬如火得薪，　　如海受眾流，",
    "T17n0721_069:0410a22": "　　愛欲難厭足，　　是故應捨離。』",
    "T17n0721_069:0410a23": "「如是修行比丘以清淨眼見：此眾生於大憂",
    "T17n0721_069:0410a24": "悲愁毒之中猶復歡笑，眾生不知一切皆苦、",
    "T17n0721_069:0410a25": "無我、無常、一切法空、一切闇冥，一切生死無",
    "T17n0721_069:0410a26": "有常樂，非寂靜、非寂滅，一切資具要當破壞，",
    "T17n0721_069:0410a27": "此法不實，終墮地獄、餓鬼、畜生。譬如日出必",
    "T17n0721_069:0410a28": "當有沒，一切眾生亦復如是，有生之類，必歸",
    "T17n0721_069:0410a29": "於死。譬如春時，一切大地、山樹藥草、叢林平",
    "T17n0721_069:0410b01": "地，至於秋時，大地山樹、藥草叢林、陂澤花",
    "T17n0721_069:0410b02": "池一切衰變。少如春時，老如秋時，欝單越",
    "T17n0721_069:0410b03": "人不能覺知，一切少壯皆歸衰老。譬如夏",
    "T17n0721_069:0410b04": "時，天降洪雨，河有崖岸，諸水臻集盈溢充",
    "T17n0721_069:0410b05": "滿，至於孟冬，一切減少；富樂具足猶如夏",
    "T17n0721_069:0410b06": "時，富樂破壞猶如孟冬。譬如水泛蓮花池",
    "T17n0721_069:0410b07": "中，眾蜂所樂，歡喜受樂，霜雪既降，蓮花萎",
    "T17n0721_069:0410b08": "爛，眾蜂捨離；人亦如是，若無病惱，如花新",
    "T17n0721_069:0410b09": "開，衰病既至，如花萎爛。眾蜂圍遶猶如富",
    "T17n0721_069:0410b10": "樂親友臻集，眾生如是為愛所誑，不覺自",
    "T17n0721_069:0410b11": "壞。如是比丘觀於高山園林、花樹河泉陂池、",
    "T17n0721_069:0410b12": "仙人禽獸、山谷已，如實知外身。",
    "T17n0721_069:0410b13": "「復次，修行者隨順觀外身。彼以聞慧或以天",
    "T17n0721_069:0410b14": "眼見欝單越國，復有何等可愛山耶？彼以聞",
    "T17n0721_069:0410b15": "慧或以天眼見：第六山，名鬘莊嚴，於其山",
    "T17n0721_069:0410b16": "中有種種莊嚴，其山朱綠青黃種種色樹，所",
    "T17n0721_069:0410b17": "謂雜花林樹。復有花樹，名曰無憂。復有花樹，",
    "T17n0721_069:0410b18": "名曰金葉。復有花樹，名曰枝覆。復有花樹，名",
    "T17n0721_069:0410b19": "阿提目多迦，金莖金葉，風吹動搖水中。復有",
    "T17n0721_069:0410b20": "尼均輪陀樹，毘琉璃葉。有芭蕉，珊瑚為葉，見",
    "T17n0721_069:0410b21": "日則起。復有提羅迦樹，若見月光即便開敷。",
    "T17n0721_069:0410b22": "復有花樹，名拘牟陀，無日則開。復有花樹，名",
    "T17n0721_069:0410b23": "半月喜。復有花樹，名那羅迦羅。復有花樹，名",
    "T17n0721_069:0410b24": "三歡喜。復有花樹，名槃頭時婆。復有花樹，得",
    "T17n0721_069:0410b25": "烟增長。復有花樹，名曰無憂，女人觸之，花即",
    "T17n0721_069:0410b26": "為出。復有花樹，名曰軍陀，其性柔軟。復有",
    "T17n0721_069:0410b27": "花樹，名尸利沙，得人足蹈，即便增長。復有",
    "T17n0721_069:0410b28": "花樹，名鞞多婆，暖則有香。復有花樹，名鳩鳩",
    "T17n0721_069:0410b29": "摩，流轉異國。復有花樹，名曰見吉。復有蓮",
    "T17n0721_069:0410c01": "花，名曰善意，天人所愛。復有蓮花，名青優",
    "T17n0721_069:0410c02": "鉢羅，生在水中。復有蓮花，名常開敷。復有花",
    "T17n0721_069:0410c03": "樹，名曰師子迦曇鉢羅。復有蓮花，名曰水笑，",
    "T17n0721_069:0410c04": "足躡則生。復有花樹，名赤無憂，女人足躡，以",
    "T17n0721_069:0410c05": "得女人色香味觸，花則為出。復有花樹，名阿",
    "T17n0721_069:0410c06": "吒迦。如是花樹，二十有二，周遍花鬘以為莊",
    "T17n0721_069:0410c07": "嚴，或有金色、毘琉璃色或白銀色，或有黃",
    "T17n0721_069:0410c08": "色，或有綠色或有雜色，或在池中，或在樹",
    "T17n0721_069:0410c09": "下，或在榛林，或有周遍行一切處。復有眾鳥，",
    "T17n0721_069:0410c10": "真金為身，白銀為翅，或白銀身，黃金為翅，或",
    "T17n0721_069:0410c11": "珊瑚身，毘琉璃翅，毘琉璃身，青寶王翅，或頗",
    "T17n0721_069:0410c12": "梨身，真金為翅。或有眾鳥，真金為腹，白銀為",
    "T17n0721_069:0410c13": "翅，毘琉璃背。或有眾鳥，七寶為身，謂青寶、",
    "T17n0721_069:0410c14": "王摩伽羅寶、頗梨迦寶、車璩、珊瑚、摩蘇鳩",
    "T17n0721_069:0410c15": "留摩利寶、赤蓮花寶。如是自業，種種雜色、種",
    "T17n0721_069:0410c16": "種音聲、無量種身。欝單越人自業力故，有無",
    "T17n0721_069:0410c17": "量種雜色樹林、山河花池，甚可愛樂，如心所",
    "T17n0721_069:0410c18": "念，種種眾寶之所莊嚴。先世善業，所化飲食，",
    "T17n0721_069:0410c19": "河池林樹周遍莊嚴。欝單越人於鬘莊嚴山",
    "T17n0721_069:0410c20": "處受樂。住此山人，名常遊戲，於鬘莊嚴山，",
    "T17n0721_069:0410c21": "常遊戲人猶如諸天，於夏四月，在波梨耶多",
    "T17n0721_069:0410c22": "拘鞞陀樹下，歡娛受樂，唯除親眴，身有骨",
    "T17n0721_069:0410c23": "肉及有垢汗，自餘悉等。",
    "T17n0721_069:0410c24": "「復次，修行者觀業果法。眾生三種憍慢放逸，",
    "T17n0721_069:0410c25": "不作善業。何等為三？一者恃色而生憍慢；二",
    "T17n0721_069:0410c26": "者恃少而生憍慢；三者恃命而生憍慢。不作",
    "T17n0721_069:0410c27": "身善業、不作口善業、不作意善業，以勝善業",
    "T17n0721_069:0410c28": "上生天中，從天還退，墮於地獄、餓鬼、畜生。人",
    "T17n0721_069:0410c29": "中之愛，如蜜雜毒，受第一苦、第一繫縛、第",
    "T17n0721_069:0411a01": "一惡處。愛縛眾生，不知生從何來，去至何所。",
    "T17n0721_069:0411a02": "一切諸欲如甄波迦果，初雖少甜，後致大苦，",
    "T17n0721_069:0411a03": "猶如覆網眾生，不覺墮於嶮岸。愛別大苦，如",
    "T17n0721_069:0411a04": "火自焚。壯色不停，如山峻水，無常不住，變",
    "T17n0721_069:0411a05": "易衰壞。於五道中無有一處不為惡業風之",
    "T17n0721_069:0411a06": "所吹，流轉諸有，然諸眾生於生死中猶",
    "T17n0721_069:0411a07": "不生厭。觀鬘莊嚴山常遊戲人已，如實知外",
    "T17n0721_069:0411a08": "身。",
    "T17n0721_069:0411a09": "「復次，修行者隨順觀外身。欝單越國復有何",
    "T17n0721_069:0411a10": "等可愛山河花池？彼以聞慧或以天眼見：欝",
    "T17n0721_069:0411a11": "單越有一大山，名曰時樂，廣千由旬，高三十",
    "T17n0721_069:0411a12": "由旬，六時常鮮。一者孟冬；二者季冬；三者孟",
    "T17n0721_069:0411a13": "春；四者季春；五者孟夏；六者季夏。於第一",
    "T17n0721_069:0411a14": "時，有何等花？於孟冬時，有常開樹，名不合華，",
    "T17n0721_069:0411a15": "次名堅花，次名凍花，次名蜂覆花，次名婆",
    "T17n0721_069:0411a16": "佉羅花，次名善香花，次名無芽花，次名鴨",
    "T17n0721_069:0411a17": "音花，次名第一花，次名可愛花，次名涼冷具",
    "T17n0721_069:0411a18": "足花，次名深生花，次名夜開花，次名第一堅",
    "T17n0721_069:0411a19": "花，次名日花。是為孟冬寒時十五種花，生時",
    "T17n0721_069:0411a20": "樂山。第二季冬，復有蓮花生欝單越時樂",
    "T17n0721_069:0411a21": "山中，以善業故，阿提目迦花，隨念墮落，所謂",
    "T17n0721_069:0411a22": "鳩羅婆迦花，次名鉢頭摩花，次名鉢摩迦花，",
    "T17n0721_069:0411a23": "次名究羅婆迦花，次名多香花，次名蜂旋花，",
    "T17n0721_069:0411a24": "次名三摩柘花，次名無憂花，次名甄叔迦花，",
    "T17n0721_069:0411a25": "次名青無憂花，次名不合花，次名香拘物陀",
    "T17n0721_069:0411a26": "花，次名阿彌荼迦花，次名窟生花，次名河",
    "T17n0721_069:0411a27": "岸生花，次名尼支藍花，次名赤花，次名婆",
    "T17n0721_069:0411a28": "那帝花，次名鳥愛花，次名常開花，次名百",
    "T17n0721_069:0411a29": "葉花。有如是等二十種花，生於季冬及孟春",
    "T17n0721_069:0411b01": "時，阿提目迦花等，經於二時。欝單越國時樂",
    "T17n0721_069:0411b02": "山中，復有諸花生於季春，謂瞻蔔花，次名蘇",
    "T17n0721_069:0411b03": "摩那花，次名善色集花，次名徒摩羅花，次名",
    "T17n0721_069:0411b04": "香花，次名蜂蓮花，次名除飢香花，次名尸利",
    "T17n0721_069:0411b05": "沙花，次名赤花，次名等香花，次名常香花，次",
    "T17n0721_069:0411b06": "名耽婆羅味花，次名風萎花，次名百葉花，次",
    "T17n0721_069:0411b07": "名畏日花，次名諸蘭帝花，次名護色花，次名",
    "T17n0721_069:0411b08": "闍智羅花。時樂山中，有如是等二十種花",
    "T17n0721_069:0411b09": "生於季春，以欝單越人善業力故。時樂山中",
    "T17n0721_069:0411b10": "於孟夏時，復有諸花，名吱多迦花，次名鳩吒",
    "T17n0721_069:0411b11": "闍花，次名賒多婆熙膩花，次名迦曇婆花，次",
    "T17n0721_069:0411b12": "名尼朱羅花，次名由提迦花，次名蘇摩那花，",
    "T17n0721_069:0411b13": "次名龍舌花，次名無間愛樂花，次名善味",
    "T17n0721_069:0411b14": "花，次名善香花，次名普葉花，次名一切攝取",
    "T17n0721_069:0411b15": "花，次名轉花，次名鼻境界花，次名五葉花，次",
    "T17n0721_069:0411b16": "名愛雨花，次名愛觀花，次名塗摩花，次名水",
    "T17n0721_069:0411b17": "流花，次名雪色花。有如是等二十種花，於時",
    "T17n0721_069:0411b18": "樂山，生孟夏時，以欝單越人善業報故。時樂",
    "T17n0721_069:0411b19": "山中於季夏時，復有異花，所謂笑花，次名蘇",
    "T17n0721_069:0411b20": "摩那花，次名常瞻蔔花，次名林生花，次名虛",
    "T17n0721_069:0411b21": "空轉花，次名夜可愛花，次名一切方花，次名",
    "T17n0721_069:0411b22": "流花，次名遊戲地花，次名樂花，次名山谷花，",
    "T17n0721_069:0411b23": "次名陸生花，次名迦曇婆花，次名卑陽伽花，",
    "T17n0721_069:0411b24": "次名鵝旋花，次名修留毘花，次名多摩羅婆",
    "T17n0721_069:0411b25": "花，次名水花，次名月花，次名嶮岸上花。有",
    "T17n0721_069:0411b26": "如是等二十種花，生於季夏，欝單越國時樂",
    "T17n0721_069:0411b27": "山中。樹林花果、蓮花河池，時轉普遍此時樂",
    "T17n0721_069:0411b28": "山，如餘山中一切花果，此山常有。時樂山中",
    "T17n0721_069:0411b29": "所住之人，名曰陀利支摩(魏言間遊)。",
    "T17n0721_069:0411c01": "「復次，修行者知業果報。云何眾生先業既",
    "T17n0721_069:0411c02": "盡，不作新業而不知於時節輪轉？眾生食命，",
    "T17n0721_069:0411c03": "時如大火焚燒命薪，時如惡雹摧壞命夭，時",
    "T17n0721_069:0411c04": "如師子噉害人獸，時如駃河拔人樹根，漂",
    "T17n0721_069:0411c05": "至異處，一切死法不可逃避。云何眾生而不",
    "T17n0721_069:0411c06": "覺知，不見老病死戲弄破壞一切少壯，及一",
    "T17n0721_069:0411c07": "切欲，破一切力？一切眾人之所輕笑，羸瘦",
    "T17n0721_069:0411c08": "之本，能滅眼耳鼻舌身意，涎涕流溢，身曲不",
    "T17n0721_069:0411c09": "端，牙齒髑髏骨節筋脈皆悉慢緩，不能去來、",
    "T17n0721_069:0411c10": "洗沐清池，為諸年少之所輕毀，欲入死城，",
    "T17n0721_069:0411c11": "失於氣力，不安隱處、不善之地，數大小便，多",
    "T17n0721_069:0411c12": "樂眠臥。眾生云何不見此老而行放逸？以放",
    "T17n0721_069:0411c13": "逸故，不見決定當有疾病。以疾病故，四大不",
    "T17n0721_069:0411c14": "調，諸根失樂，一切筋肉皮血脂膚及以精髓",
    "T17n0721_069:0411c15": "皆悉乾竭，憎一切味，不能坐起，憶念醫師以",
    "T17n0721_069:0411c16": "求安隱，一切飲食，入口皆惡，頓乏疲極，不能",
    "T17n0721_069:0411c17": "起止，欲多睡眠，身體羸瘦，唯有皮骨，一切",
    "T17n0721_069:0411c18": "親族及其妻子不能為伴，如死怖畏，而此眾",
    "T17n0721_069:0411c19": "生不知不覺。是修行者觀放逸行眾生已，",
    "T17n0721_069:0411c20": "起悲愍心。以悲愍故，修四梵行，謂慈、悲、喜、捨。",
    "T17n0721_069:0411c21": "是修行者如是觀欝單越人，起悲愍心，觀身",
    "T17n0721_069:0411c22": "威儀如賊無異，身如水沫，諸識如幻，富樂如",
    "T17n0721_069:0411c23": "夢，作是觀已，生厭離心。",
    "T17n0721_069:0411c24": "「復次，修行者隨順觀外身。觀欝單越，復有何",
    "T17n0721_069:0411c25": "等殊勝可愛山林河池？彼以聞慧或以天眼",
    "T17n0721_069:0411c26": "見：欝單越有一大山，名歡喜持，其山有林，名",
    "T17n0721_069:0411c27": "曰周遍，縱廣五百由旬，一切寶性之所莊嚴，",
    "T17n0721_069:0411c28": "所謂金性、銀性、銅性、寶性、酒性、蜜性，六味之",
    "T17n0721_069:0411c29": "性及餘異性。其林普遍毘琉璃花蔓鬘纏",
    "T17n0721_069:0412a01": "遶，金葉蓮花，白銀為莖，金銀葉花，毘琉璃",
    "T17n0721_069:0412a02": "莖，蓮花充滿如日初出。有種種鳥莊嚴其",
    "T17n0721_069:0412a03": "池，所謂鵝鴨，次名鴻鳥，次名婆伽鳥，次名",
    "T17n0721_069:0412a04": "金鳥，次名白咽鳥，次名遮沙鳥，次名摩頭求",
    "T17n0721_069:0412a05": "鳥，次名鴛鴦鳥，次名波婆鳥，次名鶴鳥，次",
    "T17n0721_069:0412a06": "名阿嗟鳥，次名娑羅娑鳥，次名堤彌羅鳥，",
    "T17n0721_069:0412a07": "次名婆求鳥，次名時鳥，次名畏熱鳥，次名夜",
    "T17n0721_069:0412a08": "行鳥，次名樂鉢頭摩花坌鳥，次名辛頭波鳥，",
    "T17n0721_069:0412a09": "次名住水波鳥。有如是等二十種鳥住蓮花",
    "T17n0721_069:0412a10": "池，過普遍林歡喜持山，半山之中五百由旬。",
    "T17n0721_069:0412a11": "復有五百由旬，名竹岸，人住在此山，其山有",
    "T17n0721_069:0412a12": "樹，名曰軍持，出妙歌音，天女聞之，住空而",
    "T17n0721_069:0412a13": "聽，園林河池、蓮花皆悉具足，如前所說。",
    "T17n0721_069:0412a14": "正法念處經卷第六十九"
}