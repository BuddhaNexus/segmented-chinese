{
    "T29n1562_057:0657c02": "阿毘達磨順正理論卷第五十七",
    "T29n1562_057:0657c04": "尊者眾賢造",
    "T29n1562_057:0657c05": "三藏法師玄奘奉 詔譯",
    "T29n1562_057:0657c06": "辯賢聖品第六之一",
    "T29n1562_057:0657c07": "[0657c07] 如是已辯隨眠等性。雖有無量。總建立為三",
    "T29n1562_057:0657c08": "界五部隨眠等斷。隨所繫事雖亦無量。就勝",
    "T29n1562_057:0657c09": "位立九種遍知。然斷必由道力故得。此所由",
    "T29n1562_057:0657c10": "道其相云何。頌曰。",
    "T29n1562_057:0657c11": " 已說煩惱斷  由見諦修故",
    "T29n1562_057:0657c12": " 見道唯無漏  修道通二種",
    "T29n1562_057:0657c13": "[0657c13] 論曰。世尊唯說煩惱有二。一見所斷。二修",
    "T29n1562_057:0657c14": "所斷。如契經言諸漏有二。謂有諸漏是見所",
    "T29n1562_057:0657c15": "斷。或有諸漏是修所斷。然諸論中開二為五。",
    "T29n1562_057:0657c16": "即五所斷如先已說。先何處說。謂先頌言欲",
    "T29n1562_057:0657c17": "見苦等斷十七七八四。彼二頌中已具分",
    "T29n1562_057:0657c18": "別。然就略攝唯二如經。斷彼但由見修道故。",
    "T29n1562_057:0657c19": "道唯無漏亦有漏耶。見道應知唯是無漏。修",
    "T29n1562_057:0657c20": "道通二此中問答。俱不應說前已說故。謂前",
    "T29n1562_057:0657c21": "說忍所害隨眠。有頂地攝唯見斷等。彼言已",
    "T29n1562_057:0657c22": "顯有頂見修所斷隨眠。如其次第唯聖見道。",
    "T29n1562_057:0657c23": "修道所斷下八地攝。見斷隨眠聖見道斷凡",
    "T29n1562_057:0657c24": "修道斷。修斷聖凡俱修道斷。既說見道唯依",
    "T29n1562_057:0657c25": "聖身。豈不已成唯是無漏。既說修道通依凡",
    "T29n1562_057:0657c26": "聖身。豈不已成通有漏無漏。是則今說義不",
    "T29n1562_057:0657c27": "異前。由此不應造頌再說。說已復說成無用",
    "T29n1562_057:0657c28": "故。所說見道唯無漏因。謂一剎那斷九品故。",
    "T29n1562_057:0657c29": "此因非證有漏亦能一剎那中斷五部故豈能",
    "T29n1562_057:0658a01": "頓斷便無漏攝。如向所言由見諦故。此所見",
    "T29n1562_057:0658a02": "諦其相云何。頌曰。",
    "T29n1562_057:0658a03": " 諦四名已說  謂苦集滅道",
    "T29n1562_057:0658a04": " 彼自體亦然  次第隨現觀",
    "T29n1562_057:0658a05": "[0658a05] 論曰。佛於經中說諦有四。一苦二集三滅四",
    "T29n1562_057:0658a06": "道。於此論中亦先已說。於何處說謂初品中。",
    "T29n1562_057:0658a07": "分別有漏無漏法處。彼如何說謂彼頌言。及",
    "T29n1562_057:0658a08": "苦集世間此說苦集諦。擇滅謂離繫此說滅",
    "T29n1562_057:0658a09": "諦。無漏謂聖道此說道諦。如是彼處已顯諦",
    "T29n1562_057:0658a10": "名。應知彼文亦已顯體。謂除聖道餘有為法。",
    "T29n1562_057:0658a11": "為果性邊皆名苦諦。為因性邊皆名集諦。物",
    "T29n1562_057:0658a12": "雖無異數分無失。依彼建立現觀位中。諸忍",
    "T29n1562_057:0658a13": "智等行相別故。如四正斷出離尋等。擇滅無",
    "T29n1562_057:0658a14": "為名為滅諦。學無學法皆名道諦。有說名色",
    "T29n1562_057:0658a15": "名為苦諦。以五取蘊為其體故。唯業煩惱名",
    "T29n1562_057:0658a16": "為集諦。由煩惱力能繫縛心。令屬餘趣由業",
    "T29n1562_057:0658a17": "力故。能令自體差別而生。唯煩惱滅名為滅",
    "T29n1562_057:0658a18": "諦。由煩惱滅故於色等解脫。唯觀與止名為",
    "T29n1562_057:0658a19": "道諦。此二攝受諸聖道故。此非諦相別意說",
    "T29n1562_057:0658a20": "故。謂說法者為應時機。勝解堪能分位差別。",
    "T29n1562_057:0658a21": "依別意趣密作是言。非謂此文依諦相說。善",
    "T29n1562_057:0658a22": "對法者勿執此文。有餘復言唯八苦相。是苦",
    "T29n1562_057:0658a23": "是苦諦除此所餘。諸有漏法是苦非苦諦。唯",
    "T29n1562_057:0658a24": "順後有愛是集是集諦。餘愛餘有漏是集非",
    "T29n1562_057:0658a25": "集諦。唯順後有愛。滅是滅是滅諦。餘愛餘有",
    "T29n1562_057:0658a26": "漏滅是滅非滅諦。唯有學八道支是道是道",
    "T29n1562_057:0658a27": "諦。餘有學無學全是道非道諦。此說違教及",
    "T29n1562_057:0658a28": "違正理。經說有漏法皆是苦諦故。謂諸有漏",
    "T29n1562_057:0658a29": "皆取蘊攝。佛說取蘊名為苦諦。云何知然。略",
    "T29n1562_057:0658b01": "說一切五取蘊苦契經說故。又說有苦非苦諦",
    "T29n1562_057:0658b02": "言於理有闕相無別故。又彼何緣不作是執。",
    "T29n1562_057:0658b03": "有眼等是色非色蘊。有青等是色非色處。然",
    "T29n1562_057:0658b04": "此俱名身非身。念住境既不可爾故理有闕。",
    "T29n1562_057:0658b05": "又愛非苦諦與至教相違。如說云何苦滅聖",
    "T29n1562_057:0658b06": "諦。謂即諸愛究竟斷盡。非愛自性苦諦不攝。",
    "T29n1562_057:0658b07": "可愛斷盡名苦滅諦。若謂諸愛是眾苦因故。",
    "T29n1562_057:0658b08": "愛斷盡時說眾苦皆滅此亦無失。許殊勝苦",
    "T29n1562_057:0658b09": "得永斷時眾苦滅故。如取蘊一分得永斷盡",
    "T29n1562_057:0658b10": "時。可說一切取蘊皆滅。如說於色應斷貪欲。",
    "T29n1562_057:0658b11": "貪欲斷時便名色斷。乃至於識說亦如是。復",
    "T29n1562_057:0658b12": "有何理決定說愛非苦諦攝。若謂經言是集",
    "T29n1562_057:0658b13": "故者有太過失。如說道諦名趣苦滅。應不能",
    "T29n1562_057:0658b14": "斷集執義如言故。又詳至教意愛亦苦諦攝。",
    "T29n1562_057:0658b15": "如契經中問見諦者。汝於眼觸所生諸愛。復",
    "T29n1562_057:0658b16": "等隨觀見為我我所不。彼便答言不爾大德。",
    "T29n1562_057:0658b17": "又伽他言未如實見苦便見彼為我。乃至廣",
    "T29n1562_057:0658b18": "說。頌顯身見唯見苦所斷。前經顯愛為身見",
    "T29n1562_057:0658b19": "所緣。故知契經意許愛苦諦攝。又說愛之集",
    "T29n1562_057:0658b20": "應如實了知。若愛定非苦諦攝者。則愛唯是",
    "T29n1562_057:0658b21": "苦果之集。如何復勸知愛之因。愛既有因",
    "T29n1562_057:0658b22": "故亦是果。既亦是果亦苦諦攝。故有漏法為",
    "T29n1562_057:0658b23": "果性邊。皆是苦諦理善成立。諸有漏法為因",
    "T29n1562_057:0658b24": "性邊。皆集諦攝非唯是愛。以契經說是應斷",
    "T29n1562_057:0658b25": "故。謂世尊言集諦應斷。復作是說苾芻當知。",
    "T29n1562_057:0658b26": "若有於色乃至於識。未達未遍知未斷未離",
    "T29n1562_057:0658b27": "染。彼定不能永盡眾苦。既於五蘊皆說斷",
    "T29n1562_057:0658b28": "言。故非唯愛是集諦攝。此非誠證以愛斷時",
    "T29n1562_057:0658b29": "假於色等說斷言故。如說於色應斷貪欲。貪",
    "T29n1562_057:0658c01": "欲斷時便名色斷。乃至於識說亦如是。此是",
    "T29n1562_057:0658c02": "誠證所以者何。愛雖行蘊攝而是集諦故豈",
    "T29n1562_057:0658c03": "說於行應斷貪欲。便謂愛體非集諦收故。雖",
    "T29n1562_057:0658c04": "於彼說應斷貪色等無妨是集諦攝。又應斷",
    "T29n1562_057:0658c05": "言無簡別故。謂色等蘊若自體斷。若於彼",
    "T29n1562_057:0658c06": "體能緣愛斷。皆可於彼說應斷言。契經復言",
    "T29n1562_057:0658c07": "集諦應斷。故五取蘊為因性邊。皆集諦攝法",
    "T29n1562_057:0658c08": "相似故。又說眼等是因性故。如經說眼為因",
    "T29n1562_057:0658c09": "色為緣生眼識。眼識既是苦諦自性。所言因",
    "T29n1562_057:0658c10": "者是集異名。義准識因是集諦攝由此證眼",
    "T29n1562_057:0658c11": "等是集諦理成。又於一物說苦集故。謂契經",
    "T29n1562_057:0658c12": "言生等是苦。復言生集故老死集。又契經說",
    "T29n1562_057:0658c13": "如實了知。此是老死此老死集。故知苦集一",
    "T29n1562_057:0658c14": "物分二。不可說言此經所說。雖名苦集非苦",
    "T29n1562_057:0658c15": "集諦。此依異門說聖諦故。謂此經文前作是",
    "T29n1562_057:0658c16": "說。如實知苦知苦集等。次彼尊者大俱祉羅",
    "T29n1562_057:0658c17": "作是問言。唯舍利子更有異門說聖諦不。彼",
    "T29n1562_057:0658c18": "答言有。謂如實知此是老死。老死集等此中",
    "T29n1562_057:0658c19": "雖闕說聖諦聲。而乘前言知說聖諦。於此文",
    "T29n1562_057:0658c20": "後彼復問言。齊何名為諸聖弟子。於此正法",
    "T29n1562_057:0658c21": "毘柰耶中。正見神通皆得圓滿成就正見乃",
    "T29n1562_057:0658c22": "至廣說非聖弟子。離見聖諦可於正法毘柰",
    "T29n1562_057:0658c23": "耶中。正見神通得圓滿等。故知於此意說聖",
    "T29n1562_057:0658c24": "諦。又若不說是聖諦言。便非聖諦有太過失。",
    "T29n1562_057:0658c25": "謂契經說於苦無知。如是乃至於道無知。非",
    "T29n1562_057:0658c26": "此中闕說聖諦聲。便謂無知不迷聖諦。於諦",
    "T29n1562_057:0658c27": "現觀無為障能。若爾彼無知應非見諦斷。又",
    "T29n1562_057:0658c28": "契經說知苦并因。此中雖無聖諦言說。而此",
    "T29n1562_057:0658c29": "非不說見苦集聖諦。又契經言彼見諸諦。見",
    "T29n1562_057:0659a01": "諸諦故名現觀者。此雖說諦不說聖言。而",
    "T29n1562_057:0659a02": "彼定名見聖諦者。又於餘經見有此例謂如",
    "T29n1562_057:0659a03": "有處具說欲貪。有餘處但言由欲往諸趣。雖",
    "T29n1562_057:0659a04": "闕貪想知即欲貪故。闕聖諦言亦知說聖諦。",
    "T29n1562_057:0659a05": "由此於一物說苦集。故集諦。非唯愛其理",
    "T29n1562_057:0659a06": "極成。又於食等說有二故。謂契經說諸聖弟",
    "T29n1562_057:0659a07": "子。如實知食及知食集。廣說乃至。云何名",
    "T29n1562_057:0659a08": "為如實知食。謂食有四廣說乃至。如是名為",
    "T29n1562_057:0659a09": "如實知食。云何名為如實知食集。謂愛後有",
    "T29n1562_057:0659a10": "愛喜俱行愛。彼彼喜愛廣說乃至。齊此名為",
    "T29n1562_057:0659a11": "諸聖弟子。於此正法毘柰耶中。正見神通得",
    "T29n1562_057:0659a12": "圓滿等。食既如苦諦說愛等為因。由此證知",
    "T29n1562_057:0659a13": "食亦苦諦。復有經說食是苦集。如說眾苦皆",
    "T29n1562_057:0659a14": "由食生。又如經言食集故身集。觸集故受集。",
    "T29n1562_057:0659a15": "非身及受非苦諦攝。既於一物說苦苦因。故",
    "T29n1562_057:0659a16": "知取蘊皆是集諦。經何唯說愛為集諦。依別",
    "T29n1562_057:0659a17": "意趣故作是說。謂契經說喜俱行愛。喜即是",
    "T29n1562_057:0659a18": "愛理定無有愛與愛俱。故知此經以愛聲說。",
    "T29n1562_057:0659a19": "愛俱取蘊理必應爾。現見餘經有非彼體說",
    "T29n1562_057:0659a20": "為彼故。謂契經言依愛斷愛。此於善法欲說",
    "T29n1562_057:0659a21": "以愛聲。又契經言離愛離熱。此於觸一分說",
    "T29n1562_057:0659a22": "以愛聲。此中於渴說愛名故。又契經言愛增",
    "T29n1562_057:0659a23": "為取。又經說業以愛為因。此二經愛名說一",
    "T29n1562_057:0659a24": "切煩惱。然契經說起四種愛。此經但以愛聲",
    "T29n1562_057:0659a25": "說貪。經說愛聲義非一故。執經說愛為集諦",
    "T29n1562_057:0659a26": "言。謂唯目貪非為善說。又此經說定有別",
    "T29n1562_057:0659a27": "意。以伽他說業愛無明皆能為因。招後諸行",
    "T29n1562_057:0659a28": "一切煩惱。皆能為因招後有故。愛聲通說一",
    "T29n1562_057:0659a29": "切煩惱非唯目貪。由此證知喜俱行愛非即",
    "T29n1562_057:0659b01": "目愛。後更當辯。復有契經證成此義。謂佛",
    "T29n1562_057:0659b02": "於彼有因有緣。有緒經中說業因愛。餘經",
    "T29n1562_057:0659b03": "復說一切煩惱皆是業因。以契經言取緣有",
    "T29n1562_057:0659b04": "故知前說業愛為因緣。愛聲通詮一切煩",
    "T29n1562_057:0659b05": "惱。譬如經說無明緣行。故非唯愛是集諦攝",
    "T29n1562_057:0659b06": "理必應爾。以世尊告西膩迦言。我昔與今",
    "T29n1562_057:0659b07": "皆定施設。慢類為苦慢即是集。若謂如上所",
    "T29n1562_057:0659b08": "引契經。非五取蘊皆名集諦。故於所立為證",
    "T29n1562_057:0659b09": "不成。此亦不然遮汝所許我義成故。謂所引",
    "T29n1562_057:0659b10": "經證諸煩惱。皆是集諦遮汝所許。集諦唯攝",
    "T29n1562_057:0659b11": "順後有愛。既遮汝義我宗所說。諸有漏法為",
    "T29n1562_057:0659b12": "因性邊。皆是集諦無能遮止。故上所引為證",
    "T29n1562_057:0659b13": "理成。設許彼經愛唯說愛亦無有失。於招後",
    "T29n1562_057:0659b14": "有愛為勝因就勝說故。謂愛最是不厭有因。",
    "T29n1562_057:0659b15": "以愛力能莊飾諸有。令成種種美妙相故。如",
    "T29n1562_057:0659b16": "密怨敵現相詐親。令諸有情不見其過。諸有",
    "T29n1562_057:0659b17": "情類愛行最多。愛力能令難趣離欲。故於招",
    "T29n1562_057:0659b18": "有愛是勝因。以愛為因力能引起。不別離欲",
    "T29n1562_057:0659b19": "和合欲故。法爾力能違逆解脫。故於宣說眾",
    "T29n1562_057:0659b20": "苦因時。為令有情見彼過失。就勝說彼以為",
    "T29n1562_057:0659b21": "集諦。非謂所餘異彼相法無集諦性。若但如",
    "T29n1562_057:0659b22": "文而作解者有太過失。或由此故其義亦成。",
    "T29n1562_057:0659b23": "謂契經說。愛集故苦集愛集即無明。故契",
    "T29n1562_057:0659b24": "經言。云何為愛因謂即無明。是既說苦集即",
    "T29n1562_057:0659b25": "是愛因。應但無明為集諦性。或即執愛為愛",
    "T29n1562_057:0659b26": "集者。豈非即苦亦是苦因。由此便成即於一",
    "T29n1562_057:0659b27": "物。由因果別立苦集諦。又契經言。受集故愛",
    "T29n1562_057:0659b28": "集。觸集故受集。豈非愛受亦苦亦集。由此苦",
    "T29n1562_057:0659b29": "集非物故異。是故一切有漏五蘊。為因性邊",
    "T29n1562_057:0659c01": "皆集諦攝。上座於此意謂不然。由契經中無",
    "T29n1562_057:0659c02": "此說故。說苦應知集應斷故。謂廣分別聖諦",
    "T29n1562_057:0659c03": "經中。曾不說言五種取蘊。皆集諦攝唯說是",
    "T29n1562_057:0659c04": "愛。又薄伽梵明二諦別說苦應知說集應斷。",
    "T29n1562_057:0659c05": "是故唯愛是集諦攝。又諸無學者後有不續",
    "T29n1562_057:0659c06": "故。謂阿羅漢有五取蘊。有苦集故應續後有。",
    "T29n1562_057:0659c07": "然無是事故知唯愛。是集諦攝非餘取蘊。此",
    "T29n1562_057:0659c08": "雖有語而實無義。言契經中無此說者。且不",
    "T29n1562_057:0659c09": "應理違自宗故。謂彼上座自作是言。苦因理",
    "T29n1562_057:0659c10": "通一切煩惱。以愛勝故說愛非餘。非契經",
    "T29n1562_057:0659c11": "中辯聖諦處。說諸煩惱皆是苦因但作是言",
    "T29n1562_057:0659c12": "愛為集諦。故彼所說唯率己情。若謂餘經說",
    "T29n1562_057:0659c13": "餘煩惱。是集性故知諸煩惱。皆是苦因並集",
    "T29n1562_057:0659c14": "諦攝。但就勝故說愛非餘。豈不所言經不說",
    "T29n1562_057:0659c15": "故。唯愛是集言有義空。又非此經不說取",
    "T29n1562_057:0659c16": "蘊。愛聲通顯諸有漏故。此前已說後更當辯。",
    "T29n1562_057:0659c17": "故彼所言空無有義。又彼所說應知應斷。二",
    "T29n1562_057:0659c18": "諦別者理亦不然。二諦俱通由此成故。謂契",
    "T29n1562_057:0659c19": "經說五種取蘊。一切應斷前已顯成。既說皆",
    "T29n1562_057:0659c20": "是苦諦所攝。故非苦集由物故異。又佛於苦",
    "T29n1562_057:0659c21": "亦說斷言。謂說世醫拔毒箭者。不能了達",
    "T29n1562_057:0659c22": "一切世間。生為本苦永斷良藥。廣說乃至。唯",
    "T29n1562_057:0659c23": "有諸佛究竟了達。一切世間生為本苦永斷",
    "T29n1562_057:0659c24": "良藥。又經說苦滅滅是斷異名。又應知言亦",
    "T29n1562_057:0659c25": "通集諦。經說眾苦盡由遍知法。故由此不應",
    "T29n1562_057:0659c26": "就應知斷。辯苦集諦二相差別。言諸無學者",
    "T29n1562_057:0659c27": "後有不續。故證知唯愛是集諦者。理亦不然",
    "T29n1562_057:0659c28": "餘因闕故。後有不續猶如愛等。謂如經中說",
    "T29n1562_057:0659c29": "受緣愛。諸阿羅漢非無有受。但餘緣闕故",
    "T29n1562_057:0660a01": "愛不生又如經中說。眼及色為因緣故眼識",
    "T29n1562_057:0660a02": "得生。而或有時雖有眼色餘緣闕故眼識不",
    "T29n1562_057:0660a03": "生。應知此中理趣亦爾。馬鳴尊者亦作是言。",
    "T29n1562_057:0660a04": "煩惱業身能取後有。為因引發後有續生。設",
    "T29n1562_057:0660a05": "壞業身後有難絕。若煩惱闕後有便無。要闕",
    "T29n1562_057:0660a06": "能趣因生身方盡故。如闕種子有地無苗。又",
    "T29n1562_057:0660a07": "契經言識為種子。業為因故後有得生。非",
    "T29n1562_057:0660a08": "應果身無識無業。是故不必因皆無故。方令",
    "T29n1562_057:0660a09": "後果不相續生。應果身中雖有眼等。餘因闕",
    "T29n1562_057:0660a10": "故後有不續。有作是言。現世諸蘊展轉力生。",
    "T29n1562_057:0660a11": "故但可互為緣。要由彼力令識種子住後有",
    "T29n1562_057:0660a12": "田方名集諦。此亦非理除愛餘法亦後有因。",
    "T29n1562_057:0660a13": "契經說故如契經說。一類有情餘慢未斷未",
    "T29n1562_057:0660a14": "遍知故。彼類便作生般涅槃。又契經說。若有",
    "T29n1562_057:0660a15": "於慢未現觀。是慢我記有後生。又說無明愛",
    "T29n1562_057:0660a16": "結覆繫。愚夫智者同感有身。又契經言諸有",
    "T29n1562_057:0660a17": "情類種種非一。眾多苦生皆欲為因。乃至廣",
    "T29n1562_057:0660a18": "說。又愚癡類愛樂諸有。由愛久處生死瀑",
    "T29n1562_057:0660a19": "流。是則無明為生死本。乍可唯說彼為集諦。",
    "T29n1562_057:0660a20": "不應唯愛是集諦體。或復何緣定知唯愛。能",
    "T29n1562_057:0660a21": "續後有非諸惑耶。若謂唯愛名順後有。非餘",
    "T29n1562_057:0660a22": "法者理亦不然先已說故。先何所說。謂先說",
    "T29n1562_057:0660a23": "愛聲說一切煩惱。通說餘法理亦如前。又業",
    "T29n1562_057:0660a24": "亦能招感後有。亦順後有寧唯說愛。若謂唯",
    "T29n1562_057:0660a25": "愛所引發業能感後有。理亦不然。一切煩惱",
    "T29n1562_057:0660a26": "所引發業。無不能為後有因故。以契經說無",
    "T29n1562_057:0660a27": "明緣行。許此無明聲總說諸惑故。或愛亦",
    "T29n1562_057:0660a28": "由無明引發。方有勢力能續後有。經說無明",
    "T29n1562_057:0660a29": "為愛因故。乍可集諦唯是無明。無明總為諸",
    "T29n1562_057:0660b01": "有本故。由此為證非唯愛力。令識種子住後",
    "T29n1562_057:0660b02": "有因。故不應言集諦唯愛。又應責彼有漏法",
    "T29n1562_057:0660b03": "中。何緣唯執愛為集諦。若是煩惱故瞋等何",
    "T29n1562_057:0660b04": "不然。若通三界故慢等何不然。若牽後有故",
    "T29n1562_057:0660b05": "業行何不然。如契經言。若造福行便能引起",
    "T29n1562_057:0660b06": "隨福行識非福不動。廣說亦然。若希求相故",
    "T29n1562_057:0660b07": "何緣不說欲。若說為集故何不說食等。若執",
    "T29n1562_057:0660b08": "取性故何非身見等。如是餘法亦有彼相。而",
    "T29n1562_057:0660b09": "執集諦唯是愛者。但由於經闕觀察智。又未",
    "T29n1562_057:0660b10": "曾見有處決定。說集諦唯是續後有因愛。豈",
    "T29n1562_057:0660b11": "不經說後有愛言。雖爾不言此愛唯是。能令",
    "T29n1562_057:0660b12": "後有相續因性。如說云何如實知食集。謂愛",
    "T29n1562_057:0660b13": "後有愛。乃至廣說。非引段食名續後有。是故",
    "T29n1562_057:0660b14": "知此後有愛言。為簡別前非續後有。謂薄伽",
    "T29n1562_057:0660b15": "梵觀所化宜。且以愛聲顯集諦體。然於多法",
    "T29n1562_057:0660b16": "皆有愛聲。為簡所餘說後有愛。謂若有愛未",
    "T29n1562_057:0660b17": "永斷時。後有可生方名集諦。是此經義非續",
    "T29n1562_057:0660b18": "後有。豈不但說喜俱行愛。彼彼喜愛足能簡",
    "T29n1562_057:0660b19": "別。皆許無失彼此同故。謂如唯執續後有因",
    "T29n1562_057:0660b20": "愛。名集諦論者。後有愛言已能簡餘愛。復說",
    "T29n1562_057:0660b21": "餘重簡我宗亦然不應為難。或愛是總後有",
    "T29n1562_057:0660b22": "愛言簡取無明及一果法。以後有愛聲說無",
    "T29n1562_057:0660b23": "明等。故後有愛聲亦容通說一切煩惱。或取",
    "T29n1562_057:0660b24": "蘊故。未了今說何等無明。故次復言喜俱行",
    "T29n1562_057:0660b25": "愛。即是意地貪相應義。意貪名喜有分別故",
    "T29n1562_057:0660b26": "彼彼意愛。謂於諸境或於自體起差別貪。此",
    "T29n1562_057:0660b27": "中貪名通目一切貪俱生品。為欲建立貪等",
    "T29n1562_057:0660b28": "行俱有差別故。由此與彼相應無明。亦得說",
    "T29n1562_057:0660b29": "名彼彼喜愛。故薄伽梵隨所化宜。以別意說",
    "T29n1562_057:0660c01": "愛為集諦。不應隨名便興固執。謂集諦唯",
    "T29n1562_057:0660c02": "是續後有因愛。有言聖道為苦三緣聖道現",
    "T29n1562_057:0660c03": "前。亦能長養諸根大種應集諦攝。此亦不然。",
    "T29n1562_057:0660c04": "以諸聖道力能永斷眾苦道故。非能畢竟斷",
    "T29n1562_057:0660c05": "苦道法。可名苦集義相違故。又若彼是此集",
    "T29n1562_057:0660c06": "離彼法此不生。聖道雖無而苦恒起。故知聖",
    "T29n1562_057:0660c07": "道定非苦集。又不可說苦是聖道等流。謂等",
    "T29n1562_057:0660c08": "流言顯因同類。有漏無漏類既有別。為因非",
    "T29n1562_057:0660c09": "同類為果非等流。故不應言聖道是集。又非",
    "T29n1562_057:0660c10": "聖道是長養因。然聖道現前根大長養者。道",
    "T29n1562_057:0660c11": "能遮止損害緣故。今彼自類前為勝因。後果",
    "T29n1562_057:0660c12": "轉增名為長養。由此聖道定非集諦。故唯有",
    "T29n1562_057:0660c13": "漏為因性邊。皆集諦攝理得成就。契經所說",
    "T29n1562_057:0660c14": "業為生因。愛為起因斯有何義。謂於後有差",
    "T29n1562_057:0660c15": "別芽生。業能為因如所殖種。愛非愛異熟",
    "T29n1562_057:0660c16": "隨業差別故。若於後有無別芽生。愛能為因",
    "T29n1562_057:0660c17": "如能潤水。愛潤諸後有令無別起故。如稻等",
    "T29n1562_057:0660c18": "芽隨自類種故有差別。諸芽無別皆得滋長",
    "T29n1562_057:0660c19": "由水為因。應知二因義別如是理必應許愛",
    "T29n1562_057:0660c20": "為起因見有愛者後有起故。謂有愛離愛二",
    "T29n1562_057:0660c21": "俱命終。唯見有愛者後有更起。由此理證愛",
    "T29n1562_057:0660c22": "為起因。起有起無定隨愛故。又世現見有希",
    "T29n1562_057:0660c23": "求者能攝受故。謂世現見有所希求便能攝",
    "T29n1562_057:0660c24": "受。於現既爾於當亦然。必希求為因能攝受",
    "T29n1562_057:0660c25": "後世。若於後有愛必馳趣於彼。故知愛體",
    "T29n1562_057:0660c26": "能為後因。何緣證知有離愛者。現見可盡法",
    "T29n1562_057:0660c27": "由因永盡故。謂見水等與火等合。漸減漸微",
    "T29n1562_057:0660c28": "乃至都盡。又見數習不淨觀等。貪等漸減善",
    "T29n1562_057:0660c29": "法漸增。由此比知無漏智火。至極盛位愛等",
    "T29n1562_057:0661a01": "永亡。是故證知有離愛者。有餘師說。愛非愛",
    "T29n1562_057:0661a02": "境現在前時。諸根凝寂不變異者是離愛相。",
    "T29n1562_057:0661a03": "如不見有風等所生。變異相者比知無病。又",
    "T29n1562_057:0661a04": "如闇壞及了境時。知日輪出及諸根有。如是",
    "T29n1562_057:0661a05": "行者雖處闇中。身語意業亦清淨者。應比知",
    "T29n1562_057:0661a06": "彼必已離愛。心懷過者若處闇中。諸根定應",
    "T29n1562_057:0661a07": "有變異故。又如遊履所未行處。離能引導",
    "T29n1562_057:0661a08": "及所策杖。盲者定應不正失路。遙觀彼相知",
    "T29n1562_057:0661a09": "彼定盲。如是心中懷過失者。身語意業必不",
    "T29n1562_057:0661a10": "清淨。諸根定應有變異轉。善比量者於他相",
    "T29n1562_057:0661a11": "續。可如是比知離愛未離愛。如是唯有對法",
    "T29n1562_057:0661a12": "者宗。辯集諦體理善成立。彼立滅諦亦不應",
    "T29n1562_057:0661a13": "理。諸煩惱等滅皆寂靜相故等。寂靜相有滅",
    "T29n1562_057:0661a14": "是滅諦。有滅非滅諦。理不成故由此不應作",
    "T29n1562_057:0661a15": "如是說。順後有愛滅是滅諦非餘。由此應知",
    "T29n1562_057:0661a16": "諸有漏斷。皆是滅諦理善成立。言唯有學八",
    "T29n1562_057:0661a17": "聖道支。名為道諦亦不應理。說一切善法皆",
    "T29n1562_057:0661a18": "聖諦攝故。如契經言所有善法。一切攝在四",
    "T29n1562_057:0661a19": "聖諦中。由此彼應許除有學八道支外。所有",
    "T29n1562_057:0661a20": "聖道亦道諦攝。或非善性。又應已見四聖諦",
    "T29n1562_057:0661a21": "者。猶未獲得佛證淨故。以於道諦得現觀時。",
    "T29n1562_057:0661a22": "許未現觀無學道故。由此已見四聖諦者。有",
    "T29n1562_057:0661a23": "未獲得佛證淨失。緣佛信根猶未得故。又道",
    "T29n1562_057:0661a24": "皆有道等相故。謂餘有學無學聖道。若趣生",
    "T29n1562_057:0661a25": "死應非無漏。若趣涅槃應道諦攝。若俱不趣",
    "T29n1562_057:0661a26": "應不名道。如何彼乃言是道非道諦。是故一",
    "T29n1562_057:0661a27": "切學無學道。皆道諦收理善成立。若謂無學",
    "T29n1562_057:0661a28": "不能滅苦。如何說是苦滅道攝此難不然。道",
    "T29n1562_057:0661a29": "相既等於苦亦有滅功能故。然已滅故不勞",
    "T29n1562_057:0661b01": "更滅。非無學道無滅功能。又對治道有多種",
    "T29n1562_057:0661b02": "故。由此契經言。不動心解脫珍寶具足能捨",
    "T29n1562_057:0661b03": "不善。即由此故諸無學者。修習正斷亦無有",
    "T29n1562_057:0661b04": "失。是故最初立諦為勝。因前果後理數必然。",
    "T29n1562_057:0661b05": "由此定應列諦名處。苦居集後道在滅前。何",
    "T29n1562_057:0661b06": "故此中果前因後。隨現觀位次第而說。謂隨",
    "T29n1562_057:0661b07": "行者現觀位中。前觀前說後觀後說。然或有",
    "T29n1562_057:0661b08": "法說次隨生如念住等。或復有法說次隨便",
    "T29n1562_057:0661b09": "如正勝等。謂此中無決定理趣。發勤精進先",
    "T29n1562_057:0661b10": "斷已生。後遮未生但隨言便。所應斷法已生",
    "T29n1562_057:0661b11": "易施設非未生。所應修法未生易施設非已",
    "T29n1562_057:0661b12": "生。斷必自&#x9E81;修必從細。言隨此便故作是說。",
    "T29n1562_057:0661b13": "何緣現觀次第必然。加行位中如是觀故。何",
    "T29n1562_057:0661b14": "緣加行必如是觀。謂若有法最為逼惱。修加",
    "T29n1562_057:0661b15": "行位理應先觀。次求彼因次求彼脫。後應求",
    "T29n1562_057:0661b16": "彼解脫方便。譬如良醫先觀病者。所患病狀",
    "T29n1562_057:0661b17": "次尋其因。次思病愈後求良藥。故契經言夫",
    "T29n1562_057:0661b18": "醫王者。謂具四德能拔毒箭。一善知病狀。二",
    "T29n1562_057:0661b19": "善知病因。三善知病愈。四善知良藥。如來",
    "T29n1562_057:0661b20": "亦爾為大醫王。如實了知苦集滅道。故加行",
    "T29n1562_057:0661b21": "位依此次觀。現觀位中觀次亦爾。由加行力",
    "T29n1562_057:0661b22": "所引發故。如縱心誦先所誦文。故列聖諦名",
    "T29n1562_057:0661b23": "隨現觀次第。現等覺故立現觀名。正覺所緣",
    "T29n1562_057:0661b24": "故唯無漏。此覺真淨故得正名。此聖諦名為",
    "T29n1562_057:0661b25": "目何義。經言聖者諦故得聖諦名。此義意",
    "T29n1562_057:0661b26": "言。唯諸聖者於四諦理。能如實見無有虛妄。",
    "T29n1562_057:0661b27": "非聖相違故理雖通而名聖諦。依如是義故",
    "T29n1562_057:0661b28": "有頌言。",
    "T29n1562_057:0661b29": " 聖者說是樂  非聖說為苦",
    "T29n1562_057:0661c01": " 聖者說為苦  非聖說是樂",
    "T29n1562_057:0661c02": "[0661c02] 然四諦理無有差別。在聖在凡皆如實故。依",
    "T29n1562_057:0661c03": "能見者偏立聖名。或義意言。唯諸聖者於四",
    "T29n1562_057:0661c04": "諦理。以聖行觀於一切時。行相無別聖行諦",
    "T29n1562_057:0661c05": "理極相稱故。以諦隨行立聖諦名。非如世間",
    "T29n1562_057:0661c06": "六非聖行。先觀此地為靜等三。後復觀為&#x9E81;",
    "T29n1562_057:0661c07": "等三相。非相稱故不隨彼名。或義意言。唯諸",
    "T29n1562_057:0661c08": "聖者於四諦理。以聖智觀一得正決定無還",
    "T29n1562_057:0661c09": "不定理。故諦隨智得聖諦名。即由此理聖智",
    "T29n1562_057:0661c10": "觀諦。得立苦集滅道智名。凡智雖能見四諦",
    "T29n1562_057:0661c11": "理。得決定已容不定故。諦不隨彼得凡諦名。",
    "T29n1562_057:0661c12": "由此但應名世俗智。唯受一分是苦自體所",
    "T29n1562_057:0661c13": "餘並非。如何可言諸有漏行皆是苦諦。頌曰。",
    "T29n1562_057:0661c14": " 苦由三苦合  如所應一切",
    "T29n1562_057:0661c15": " 可意非可意  餘有漏行法",
    "T29n1562_057:0661c16": "[0661c16] 論曰。有三苦性。一苦苦性。二行苦性。三壞苦",
    "T29n1562_057:0661c17": "性。諸有漏行如其所應。與此三種苦性合故。",
    "T29n1562_057:0661c18": "皆是苦諦亦無有失。所以者何。諸有漏行有",
    "T29n1562_057:0661c19": "三可意非可意。餘可意者。何謂諸樂受。及彼",
    "T29n1562_057:0661c20": "資具餘二類然。此中可意有漏行法。由壞苦",
    "T29n1562_057:0661c21": "合故名為苦。未離染者於彼壞時。必定應生",
    "T29n1562_057:0661c22": "憂愁等故。以薄伽梵契經中言。諸樂受生時",
    "T29n1562_057:0661c23": "樂住時樂壞時。苦順樂受諸行如樂受。應知",
    "T29n1562_057:0661c24": "諸非可意有漏行法。由苦苦合故名為苦。苦",
    "T29n1562_057:0661c25": "受自體及順苦法現前。必能惱身心故。以薄",
    "T29n1562_057:0661c26": "伽梵契經中言。諸苦受生時苦住時苦壞時",
    "T29n1562_057:0661c27": "樂順苦受諸行如苦受。應知除此所餘有漏",
    "T29n1562_057:0661c28": "行法。由行苦合故名為苦。因緣所造皆是無",
    "T29n1562_057:0661c29": "常。有漏無常無非是苦。故有漏法皆是苦性。",
    "T29n1562_057:0662a01": "豈不一切有漏行法。據此皆容是行苦性。不",
    "T29n1562_057:0662a02": "應但說非苦樂受。及彼資糧為行苦性。雖有",
    "T29n1562_057:0662a03": "此理然於此中。依不共故作如是說。謂初後",
    "T29n1562_057:0662a04": "苦如其所應。唯在可意非可意法。餘有漏法",
    "T29n1562_057:0662a05": "唯是行苦。不共所依故作是說。然薄伽梵契",
    "T29n1562_057:0662a06": "經中言。苦受生時住時苦者。由彼苦受性是",
    "T29n1562_057:0662a07": "苦故。壞時樂者苦受壞時。設無樂受由苦受",
    "T29n1562_057:0662a08": "息。似樂顯現故亦名樂於相續息位立以壞",
    "T29n1562_057:0662a09": "名故。苦受息時名苦受壞。此於欲界。二界",
    "T29n1562_057:0662a10": "漏盡如次暫時長時。畢竟樂受生時住時樂",
    "T29n1562_057:0662a11": "者。由彼樂受性是樂故。壞時苦者。謂諸有情",
    "T29n1562_057:0662a12": "未離染時心恒求樂。於樂壞位起憂愁等。故",
    "T29n1562_057:0662a13": "說樂受為壞苦性。樂受壞時設無苦受。似苦",
    "T29n1562_057:0662a14": "顯現亦名為苦。不苦不樂受生時住時。皆",
    "T29n1562_057:0662a15": "非苦非樂性是彼故。即彼壞時苦樂隨一容",
    "T29n1562_057:0662a16": "現前故。可言俱有苦樂壞時無容有二。故佛",
    "T29n1562_057:0662a17": "於此作別異說。謂無智苦智生為樂。以於此",
    "T29n1562_057:0662a18": "受無智增廣。此受無明所隨增故。由無智故",
    "T29n1562_057:0662a19": "惡趣等中。具有無邊行苦生起。極微細故甚",
    "T29n1562_057:0662a20": "為難覺。唯聖能覺。故有頌言。",
    "T29n1562_057:0662a21": " 如以一睫毛  置掌人不覺",
    "T29n1562_057:0662a22": " 若置眼睛上  為損及不安",
    "T29n1562_057:0662a23": " 愚夫如手掌  不覺行苦睫",
    "T29n1562_057:0662a24": " 智者如眼睛  緣極生厭怖",
    "T29n1562_057:0662a25": "[0662a25] 是故此中無智便苦。若永斷此得阿羅漢。由",
    "T29n1562_057:0662a26": "此故言智生為樂。薄伽梵說應果樂故。此三",
    "T29n1562_057:0662a27": "苦性其體是何。應定判言三受為體。由三受",
    "T29n1562_057:0662a28": "故順三受法。如應亦得三苦性名。壞苦亦應",
    "T29n1562_057:0662a29": "是行苦攝。壞是無常差別名故。無常所隨名",
    "T29n1562_057:0662b01": "行苦故。由此所立三苦不成。此難不然。義有",
    "T29n1562_057:0662b02": "異故於可意行。剎那無常亦名行苦。唯相續",
    "T29n1562_057:0662b03": "斷得壞苦名故義有別。又障三樂建立三苦。",
    "T29n1562_057:0662b04": "謂苦苦性障無逼惱樂。行苦性障涅槃樂。壞",
    "T29n1562_057:0662b05": "苦性障受樂。是故行苦與壞苦性。其義各異",
    "T29n1562_057:0662b06": "無雜亂失。即由此理聖道雖有為非行苦攝。",
    "T29n1562_057:0662b07": "順涅槃樂故。聖道能引涅槃得故理必應爾。",
    "T29n1562_057:0662b08": "以本論中先約三界辯三苦別。此言為遮有",
    "T29n1562_057:0662b09": "執聖道墮苦相攝。以諸聖道理決定非墮界",
    "T29n1562_057:0662b10": "法故。既爾欲界苦應無三。於色界中苦應無",
    "T29n1562_057:0662b11": "二。由是次約可意等三。諸行不同辯三苦別。",
    "T29n1562_057:0662b12": "此何苦合皆得苦名。由此復依樂等三受。自",
    "T29n1562_057:0662b13": "性有異辯三苦別。由如是理故本論中。前後",
    "T29n1562_057:0662b14": "三重辯三苦相。有說道諦非唯行苦亦是壞",
    "T29n1562_057:0662b15": "苦。現見退法退聖道時亦憂愁故。又諸聖道",
    "T29n1562_057:0662b16": "是可意攝。聖所愛故應是壞苦。又既許有無",
    "T29n1562_057:0662b17": "漏樂受。不苦樂受亦應是苦。所以者何。以契",
    "T29n1562_057:0662b18": "經說諸所有受無非苦故。又許道諦體是有",
    "T29n1562_057:0662b19": "為理應是苦。經言諸有所造所為皆是苦故。",
    "T29n1562_057:0662b20": "此說非理所以者何。處無明趣諸無智者。於",
    "T29n1562_057:0662b21": "諸因果相屬理愚。不善了知諸法性相。於有",
    "T29n1562_057:0662b22": "為法別離位中。發生憂愁失所著故。如是無",
    "T29n1562_057:0662b23": "智者無聖道可失。若處明趣諸有智者。於諸",
    "T29n1562_057:0662b24": "因果相屬不迷能善了知諸法性相。於有為",
    "T29n1562_057:0662b25": "法別離位中。不生憂愁無所著故。彼聖道設",
    "T29n1562_057:0662b26": "退亦不生壞苦。若以聖道聖所愛故。名為可",
    "T29n1562_057:0662b27": "意執為壞苦。如是聖道有不愛故。亦名非可",
    "T29n1562_057:0662b28": "意應執為苦苦。是則聖道應苦諦攝三苦合",
    "T29n1562_057:0662b29": "故。然非所許故可意攝非壞苦因。契經所言",
    "T29n1562_057:0662c01": "諸所有受。所造所為皆是苦者。依有漏法密",
    "T29n1562_057:0662c02": "說無過。如世間說一切燒等。皆依少分說",
    "T29n1562_057:0662c03": "一切言。此亦應然理極成故。或此經說其義",
    "T29n1562_057:0662c04": "有餘。如別經言我聖弟子。以慧為劍能斷一",
    "T29n1562_057:0662c05": "切。結縛隨眠隨煩惱纏。非染無記有漏善慧。",
    "T29n1562_057:0662c06": "力能永斷一切結等。故以慧言顯以聖慧。又",
    "T29n1562_057:0662c07": "如經說樂與樂俱行。理不應言受與受俱起。",
    "T29n1562_057:0662c08": "此顯除受有為有漏。諸可意法與樂受俱。應",
    "T29n1562_057:0662c09": "知此經義亦如是。聖道非苦由此極成。有餘",
    "T29n1562_057:0662c10": "師言。聖道非苦以能違逆是苦相故。非聖道",
    "T29n1562_057:0662c11": "起違逆聖心。由此能令眾苦盡故。有餘師言。",
    "T29n1562_057:0662c12": "諸有漏法其性樂住。無常逼時違其所樂。是",
    "T29n1562_057:0662c13": "故生苦聖道不然故非苦攝。去來世法是現",
    "T29n1562_057:0662c14": "種類。同現說苦理亦無失。如契經說一切受",
    "T29n1562_057:0662c15": "生皆名苦生。又契經說樂受生時名為樂生。",
    "T29n1562_057:0662c16": "二經如何不相違背。前依行苦皆名苦生。後",
    "T29n1562_057:0662c17": "辯受自相名樂生無失。或前契經對還滅樂。",
    "T29n1562_057:0662c18": "密說一切受生皆苦。第二契經依流轉樂。說",
    "T29n1562_057:0662c19": "樂受起名為樂生。或前契經從多說苦。後經",
    "T29n1562_057:0662c20": "依少亦說有樂。謂生死中苦多樂少。如蜜一",
    "T29n1562_057:0662c21": "滴在毒瓶中。故經多言諸受皆苦。"
}