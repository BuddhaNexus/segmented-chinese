{
    "T23n1442_011:0680b16": "根本說一切有部毘奈耶卷",
    "T23n1442_011:0680b17": "第十一",
    "T23n1442_011:0680b19": "三藏法師義淨奉 制譯",
    "T23n1442_011:0680b20": "十三僧伽伐尸沙法",
    "T23n1442_011:0680b21": "[0680b21] 攝頌曰：",
    "T23n1442_011:0680b22": " 泄觸鄙供媒，  小房大寺謗，",
    "T23n1442_011:0680b23": " 片似破僧事，  隨從污慢語。",
    "T23n1442_011:0680b24": "故泄精學處第一",
    "T23n1442_011:0680b25": "[0680b25] 爾時薄伽梵在室羅伐城逝多林給孤獨園。",
    "T23n1442_011:0680b26": "時具壽鄔陀夷常所作事，若在聚落村坊寺內",
    "T23n1442_011:0680b27": "止住之處，晨朝早起灑掃庭宇，以新牛糞而",
    "T23n1442_011:0680b28": "塗拭之，方向房外淨洗手足嚼齒木已，於日",
    "T23n1442_011:0680b29": "初分執持衣&#x9262;，入聚落中、或村坊內次行乞食，",
    "T23n1442_011:0680c01": "然不善護身根不住正念。既得食已逐還本",
    "T23n1442_011:0680c02": "處，飯食訖收衣&#x9262;洗足已，便入房中以自消",
    "T23n1442_011:0680c03": "息。若彼欲意現在前時，即手執生支泄精取",
    "T23n1442_011:0680c04": "樂。時有眾多苾芻，看行房舍遂至鄔陀夷所",
    "T23n1442_011:0680c05": "住之處，共相慰問在一面坐。時諸苾芻問鄔",
    "T23n1442_011:0680c06": "陀夷曰：「具壽！堪忍眾事，無諸病惱安樂行不？",
    "T23n1442_011:0680c07": "不以乞食為勞苦也。」即報諸苾芻曰：「我今堪",
    "T23n1442_011:0680c08": "忍眾事無有病惱，乞食易得安樂而住。」諸人",
    "T23n1442_011:0680c09": "問曰：「何意具壽堪忍眾事，得無憂惱安樂而住",
    "T23n1442_011:0680c10": "耶？」鄔陀夷曰：「具壽知不？我之常業若在聚落",
    "T23n1442_011:0680c11": "村坊寺內止住之處，於晨朝早起灑掃庭宇，",
    "T23n1442_011:0680c12": "廣說如前。乃至手執生支泄精取樂，由此因",
    "T23n1442_011:0680c13": "緣得除熱惱安樂而住，不以乞食為苦。」時諸",
    "T23n1442_011:0680c14": "苾芻聞是語已，不喜不嫌捨之而去，往世尊",
    "T23n1442_011:0680c15": "所禮佛足已在一面坐，具以上事白佛。佛以",
    "T23n1442_011:0680c16": "此緣觀二事故集苾芻眾。云何為二？一者欲",
    "T23n1442_011:0680c17": "令我諸聲聞弟子，知所作事是非法故。二者",
    "T23n1442_011:0680c18": "由此為緣，我欲為諸聲聞制學處故。諸佛常",
    "T23n1442_011:0680c19": "法知而故問，乃至廣說爾時世尊知時而問",
    "T23n1442_011:0680c20": "鄔陀夷曰：「汝實作如是不端嚴事耶？」答言：「實",
    "T23n1442_011:0680c21": "爾。」世尊以種種呵責言：「汝所為非沙門，非",
    "T23n1442_011:0680c22": "隨順法、非清淨行，非出家人之所應作。云何",
    "T23n1442_011:0680c23": "癡人於我善說法律之中而為出家，聞說離",
    "T23n1442_011:0680c24": "貪、瞋、癡心慧解脫微妙之法，而汝作斯不善",
    "T23n1442_011:0680c25": "之事？癡人！寧以手執可畏黑蛇，不以染心自",
    "T23n1442_011:0680c26": "捉生支故泄不淨。云何汝癡人以其兩手，受",
    "T23n1442_011:0680c27": "彼信心婆羅門諸長者等所施飲食？云何以",
    "T23n1442_011:0680c28": "手作此非法將為安樂？」世尊作此種種呵責",
    "T23n1442_011:0680c29": "已，告諸苾芻曰：「我觀十利廣說如前，為諸聲",
    "T23n1442_011:0681a01": "聞弟子，於毘奈耶制其學處，當如是說：若復",
    "T23n1442_011:0681a02": "苾芻故泄精者，僧伽伐尸沙。」",
    "T23n1442_011:0681a03": "[0681a03] 爾時世尊為諸苾芻制學處已，時有諸苾芻",
    "T23n1442_011:0681a04": "於睡夢中泄精，各生追悔心不安樂，共相謂",
    "T23n1442_011:0681a05": "曰：「仁今知不？世尊為諸苾芻於毘奈耶制其",
    "T23n1442_011:0681a06": "學處：若苾芻以故心泄精者，得僧伽伐尸沙。",
    "T23n1442_011:0681a07": "我等睡時夢中泄精，于時有泄精想，豈非我",
    "T23n1442_011:0681a08": "等犯僧伽伐尸沙耶？宜應共詣具壽阿難陀",
    "T23n1442_011:0681a09": "所具陳其事，如彼所說我當奉持。」時諸苾芻",
    "T23n1442_011:0681a10": "即便共詣阿難陀所，到已白言：「具壽阿難陀",
    "T23n1442_011:0681a11": "知不？如佛世尊為諸聲聞於毘奈耶制其學",
    "T23n1442_011:0681a12": "處：若復苾芻故泄精者，僧伽伐尸沙。我等於",
    "T23n1442_011:0681a13": "睡夢中泄精，皆有想心，咸生追悔：『豈非我等",
    "T23n1442_011:0681a14": "犯僧伽伐尸沙耶？』由此故來請問大德！如所",
    "T23n1442_011:0681a15": "陳說我當持之。」時阿難陀聞此語已，將諸苾",
    "T23n1442_011:0681a16": "芻詣世尊所，禮佛足已在一面坐，阿難陀白",
    "T23n1442_011:0681a17": "佛言：「世尊大德為諸苾芻制其學處：若復苾",
    "T23n1442_011:0681a18": "芻故泄精，得僧伽伐尸沙。此諸苾芻於睡夢",
    "T23n1442_011:0681a19": "中泄精，皆有想心。彼諸具壽咸生追悔：『將非",
    "T23n1442_011:0681a20": "我犯僧殘罪耶？』不知諸苾芻為犯不犯？」世尊",
    "T23n1442_011:0681a21": "告阿難陀曰：「彼諸苾芻想心緣慮，我不云無，",
    "T23n1442_011:0681a22": "然在夢中非是實事，應除夢中。」爾時世尊讚",
    "T23n1442_011:0681a23": "能持戒者、讚敬重戒者，為諸苾芻說隨順法，",
    "T23n1442_011:0681a24": "令於善品得增長已，告諸苾芻曰：「前是創制、",
    "T23n1442_011:0681a25": "今是隨開，是故我今為諸苾芻於毘奈耶重",
    "T23n1442_011:0681a26": "制學處，應如是說：",
    "T23n1442_011:0681a27": "[0681a27] 「若復苾芻故心泄精，除夢中，僧伽伐尸沙。」[0681a27] 苾",
    "T23n1442_011:0681a28": "芻義如上。[0681a28] 故心者，謂故作意。[0681a28] 泄者，謂精正流",
    "T23n1442_011:0681a29": "泄移其本處。[0681a29] 精有五種：謂青、黃、赤、厚、薄。此中",
    "T23n1442_011:0681b01": "青者，謂是輪王及輪王長子，受灌頂法其精",
    "T23n1442_011:0681b02": "俱青。所餘諸子其色皆黃。輪印大臣其色皆",
    "T23n1442_011:0681b03": "赤。已長成人其精厚，未長成人其精薄。若人",
    "T23n1442_011:0681b04": "被女欲所傷、若檐重物、或涉長途、或身根損",
    "T23n1442_011:0681b05": "壞，如斯等類容有五精。[0681b05] 除夢中者，若在夢中",
    "T23n1442_011:0681b06": "無犯。[0681b06] 僧伽者，若犯此罪，應依僧伽而行其法，",
    "T23n1442_011:0681b07": "及依僧伽而得出罪，不依別人。[0681b07] 言伐尸沙者，",
    "T23n1442_011:0681b08": "是餘殘義。若苾芻於四波羅市迦法中，隨犯",
    "T23n1442_011:0681b09": "其一無有餘殘，不得共住。此十三法，苾芻雖",
    "T23n1442_011:0681b10": "犯而有餘殘，是可治故，名曰僧殘。",
    "T23n1442_011:0681b11": "[0681b11] 此中犯相其事云何？有五事別：一、為樂故；二、",
    "T23n1442_011:0681b12": "為&#x546A;故；三、為種子故；四、為藥故；五、為自試故。",
    "T23n1442_011:0681b13": "云何為樂？若苾芻為泄精樂故，於內色處有",
    "T23n1442_011:0681b14": "染欲心，起方便發動生支而泄精受樂者，得",
    "T23n1442_011:0681b15": "僧伽伐尸沙。雖加方便，若精不泄，得窣吐羅",
    "T23n1442_011:0681b16": "底也。如是若為搖動生支樂故而故泄精，或",
    "T23n1442_011:0681b17": "為摩觸捉搦樂故而故泄精，或為出生支頭",
    "T23n1442_011:0681b18": "樂故而故泄精，得罪輕重廣如上說。如為樂",
    "T23n1442_011:0681b19": "既爾，若為&#x546A;、為求種子、為藥、或為試力而泄",
    "T23n1442_011:0681b20": "精者，得罪輕重如上。若苾芻為樂故欲出青",
    "T23n1442_011:0681b21": "精，於內色處有染欲心，起方便而泄其精，或",
    "T23n1442_011:0681b22": "求黃、赤、厚、薄等，得罪如上。內色既爾，外色亦",
    "T23n1442_011:0681b23": "然。攝頌曰：",
    "T23n1442_011:0681b24": " 若舞及於空，  精動身中泄，",
    "T23n1442_011:0681b25": " 揩摩出時樂，  染意量生支，",
    "T23n1442_011:0681b26": " 或時染心視，  或逆流順流，",
    "T23n1442_011:0681b27": " 及逆風順風，  應知罪輕重。",
    "T23n1442_011:0681b28": "[0681b28] 若苾芻因作舞時泄精者，得吐羅罪；若精不",
    "T23n1442_011:0681b29": "泄，得惡作罪。若苾芻故於空中搖胯而泄精",
    "T23n1442_011:0681c01": "者，得窣吐羅底也；若精不泄者，得惡作罪。若",
    "T23n1442_011:0681c02": "苾芻精戰動時，遂便攝意而精泄者，得窣吐",
    "T23n1442_011:0681c03": "羅底也；若不泄者，得惡作罪。若精已泄尚在",
    "T23n1442_011:0681c04": "身中，而加方便使精泄者，得窣吐羅底也；若",
    "T23n1442_011:0681c05": "不泄者，得惡作罪。若苾芻受他揩身因而精",
    "T23n1442_011:0681c06": "泄者，得窣吐羅底也；若有染心而不泄者，得",
    "T23n1442_011:0681c07": "惡作罪。若苾芻量生支作心受樂，因而精泄",
    "T23n1442_011:0681c08": "者，得窣吐羅底也；若不泄者，得惡作罪。若苾",
    "T23n1442_011:0681c09": "芻以染心觀視生支，得惡作罪。若苾芻以染",
    "T23n1442_011:0681c10": "欲心，以己生支逆流而持，得窣吐羅底也；若",
    "T23n1442_011:0681c11": "順流而持，得惡作罪。若苾芻以染欲心，以己",
    "T23n1442_011:0681c12": "生支逆風而持，得窣吐羅底也；若順風持，得",
    "T23n1442_011:0681c13": "惡作罪。無犯者，若走、若跳戲、若浮、若趒坑塹",
    "T23n1442_011:0681c14": "欄楯，若行觸脾、觸衣，若入浴室、若憶故二，",
    "T23n1442_011:0681c15": "若見可愛之色、或搔疥癢，無受樂心而精流",
    "T23n1442_011:0681c16": "泄，斯皆無犯。又無犯者，最初犯人、或癡狂、心",
    "T23n1442_011:0681c17": "亂、痛惱所纏。",
    "T23n1442_011:0681c18": "觸女學處第二",
    "T23n1442_011:0681c19": "[0681c19] 佛在室羅伐城逝多林給孤獨園。時六眾苾",
    "T23n1442_011:0681c20": "芻共相告曰：「我等每於晨朝恒令一人在逝",
    "T23n1442_011:0681c21": "多林門，若有婆羅門長者居士來往經過，為",
    "T23n1442_011:0681c22": "說法要，有論議者我當折伏，令名稱遠聞眾",
    "T23n1442_011:0681c23": "所欽仰。」此六眾苾芻，於六大城所有氏族",
    "T23n1442_011:0681c24": "種類，及諸工巧名諱差別，無處不知、無人不",
    "T23n1442_011:0681c25": "識。時具壽鄔陀夷，於晨朝時嚼齒木，披僧",
    "T23n1442_011:0681c26": "伽胝禮窣&#x89A9;波已，於逝多門外經行遊適。此",
    "T23n1442_011:0681c27": "城常法，若婆羅門居士、居士婦，共出都城往",
    "T23n1442_011:0681c28": "芳林內，周遍遊觀持諸花果，入逝多林禮世",
    "T23n1442_011:0681c29": "尊足并諸大德。時有眾多居士、居士婦至逝",
    "T23n1442_011:0682a01": "多林，鄔陀夷見已作如是言：「善來姊妹！猶如",
    "T23n1442_011:0682a02": "初月時一現耳。」諸女答曰：「大德！如世尊說：『若",
    "T23n1442_011:0682a03": "人居在八無暇中，於清淨行無容修習。』我之",
    "T23n1442_011:0682a04": "女身多諸障難，鎮營家業復是第九無容暇",
    "T23n1442_011:0682a05": "事。」時鄔陀夷聞是語已，報諸女曰：「汝豈不聞：",
    "T23n1442_011:0682a06": "「『昔有娑竭王，  廣營眾事業；",
    "T23n1442_011:0682a07": "  所作事未畢，  其命已終亡。』",
    "T23n1442_011:0682a08": "  汝等營家業，  其事無竟時；",
    "T23n1442_011:0682a09": "  死是人共嫌，  寧知忽來至。」",
    "T23n1442_011:0682a10": "[0682a10] 諸女聞已答言：「大德！我緣此故來入寺中，禮",
    "T23n1442_011:0682a11": "世尊足并諸上座大德苾芻。」鄔陀夷曰：「善來",
    "T23n1442_011:0682a12": "姊妹！如世尊說：『以不堅身而求堅法。』汝等來",
    "T23n1442_011:0682a13": "入寺中隨喜禮拜實為善事，汝等於此寺中",
    "T23n1442_011:0682a14": "頗請苾芻為引導人，指授房舍及塔廟不？」諸",
    "T23n1442_011:0682a15": "女報曰：「大德！豈我手執明炬而更求燈燭，今",
    "T23n1442_011:0682a16": "捨大德別請餘人為引導耶？」時鄔陀夷便作",
    "T23n1442_011:0682a17": "是念：「若我為其指授房舍廢修善品，若不指",
    "T23n1442_011:0682a18": "授交有所闕，入城乞食誰當見與？雖廢正修",
    "T23n1442_011:0682a19": "宜應指授。」便洗手足即執香華引導而進，",
    "T23n1442_011:0682a20": "說伽他曰：",
    "T23n1442_011:0682a21": "「若人以真金，  日施百千兩；",
    "T23n1442_011:0682a22": " 不如暫入寺，  誠心一禮塔。",
    "T23n1442_011:0682a23": "[0682a23] 「姊妹！此是如來所居香殿，然佛世尊晝夜六",
    "T23n1442_011:0682a24": "時，常以佛眼觀察世間，誰增？誰減？誰遭苦厄？",
    "T23n1442_011:0682a25": "誰向惡道陷沒欲泥？誰堪受化？作何方便拔",
    "T23n1442_011:0682a26": "濟令出，無聖財者令得聖財，以智安膳那破",
    "T23n1442_011:0682a27": "無明膜。無善根者令種善根，有善根者令其",
    "T23n1442_011:0682a28": "增長，安人天路、能盡苦際、趣涅槃城。」時鄔陀",
    "T23n1442_011:0682a29": "夷說伽他曰：",
    "T23n1442_011:0682b01": "「假使大海潮，  或失於期限；",
    "T23n1442_011:0682b02": " 佛於所化者，  濟度不過時。",
    "T23n1442_011:0682b03": " 如母有一兒，  常護其身命；",
    "T23n1442_011:0682b04": " 佛於所化者，  愍念過於彼。",
    "T23n1442_011:0682b05": " 佛以大悲心，  遍於生死內，",
    "T23n1442_011:0682b06": " 常隨所化者，  如母牛憐犢。",
    "T23n1442_011:0682b07": "[0682b07] 「然佛世尊、應、正等覺，具足十力、四無所畏，作",
    "T23n1442_011:0682b08": "師子吼覺悟群迷。汝應至心禮敬尊足。」",
    "T23n1442_011:0682b09": "[0682b09] 次至餘房，而告之曰：「此是上座阿若憍陳如",
    "T23n1442_011:0682b10": "所住之房。諸妹！然此世間盲冥無識，既罕將",
    "T23n1442_011:0682b11": "導長夜輪迴。爾時世尊初成正覺，以妙智藥",
    "T23n1442_011:0682b12": "為開法眼，三轉法輪令其啟悟，於大師眾弟",
    "T23n1442_011:0682b13": "子之中最為上首。耆年宿德善修梵行，受持",
    "T23n1442_011:0682b14": "法衣此為初首。汝應至心禮敬其足。」",
    "T23n1442_011:0682b15": "[0682b15] 次至尊者大迦葉波所住之房，告言：「諸妹！此",
    "T23n1442_011:0682b16": "是大婆羅門勝妙之族，捨九百九十九具犁",
    "T23n1442_011:0682b17": "牛，二百餘碩碎金大麥，六十億金錢，有十八",
    "T23n1442_011:0682b18": "封邑僕使傭人，有十六聚落興易商估，妻名",
    "T23n1442_011:0682b19": "迦畢梨，身如金色，儀容美麗無與等者，如此",
    "T23n1442_011:0682b20": "眾事並皆棄捨如捐洟唾，於後夜時捨百千",
    "T23n1442_011:0682b21": "上服著&#x9E81;[疊*毛]僧伽胝，歸佛出家住於林藪。假",
    "T23n1442_011:0682b22": "使狂象舉目視之便捨狂醉，少欲知足修杜",
    "T23n1442_011:0682b23": "多行，於大師眾弟子之中，威德尊重最為第",
    "T23n1442_011:0682b24": "一，汝應至心禮敬其足。」",
    "T23n1442_011:0682b25": "[0682b25] 次至尊者舍利子所住之房，告言：「諸妹！此是",
    "T23n1442_011:0682b26": "貴族婆羅門子，捨俗出家年始十六，帝釋聲",
    "T23n1442_011:0682b27": "明經心悟解，諸外論者並皆摧伏，如世尊",
    "T23n1442_011:0682b28": "說：",
    "T23n1442_011:0682b29": "「『一切世間智，  唯除於如來；",
    "T23n1442_011:0682c01": "  不及身子智，  十六分之一。",
    "T23n1442_011:0682c02": "  一切人天智，  皆如舍利子；",
    "T23n1442_011:0682c03": "  不及如來智，  十六分之一。』",
    "T23n1442_011:0682c04": "[0682c04] 「於大師眾弟子之中有大智慧，具足辯才最",
    "T23n1442_011:0682c05": "為第一，汝應至心禮敬其足。」",
    "T23n1442_011:0682c06": "[0682c06] 次至尊者大目乾連所住之房，告言：「諸妹！此",
    "T23n1442_011:0682c07": "是輔國大臣婆羅門子，捨貴勝位而為出家",
    "T23n1442_011:0682c08": "有大神力，能以足指動帝釋宮，於大師眾弟",
    "T23n1442_011:0682c09": "子之中有大威德，具大神通最為第一，汝應",
    "T23n1442_011:0682c10": "至心禮敬其足。」",
    "T23n1442_011:0682c11": "[0682c11] 次至尊者阿尼盧陀所住之房，告言：「諸妹！此",
    "T23n1442_011:0682c12": "是佛堂弟，亦捨貴位隨佛出家有大勢力，曾",
    "T23n1442_011:0682c13": "有商主於大海中遭遇厄難，稱其名字船得",
    "T23n1442_011:0682c14": "安隱，不損珍財還到故居，於大師眾弟子之",
    "T23n1442_011:0682c15": "中，得淨天眼最為第一，汝應至心禮敬其足。」",
    "T23n1442_011:0682c16": "次至尊者阿難陀所住之房，告言：「諸妹！此是",
    "T23n1442_011:0682c17": "佛堂弟，捨位出家，於世尊所親奉供侍。雖",
    "T23n1442_011:0682c18": "經長夜無勞倦心，大智聰明聖所稱歎，如來",
    "T23n1442_011:0682c19": "所說一切經典，聞悉能受如瓶瀉水置之異",
    "T23n1442_011:0682c20": "器，於大師眾弟子之中，多聞總持最為第一，",
    "T23n1442_011:0682c21": "汝應至心禮敬其足。」",
    "T23n1442_011:0682c22": "[0682c22] 次至尊者難陀所住之房，告言：「諸妹！此是佛",
    "T23n1442_011:0682c23": "親弟，捨俗出家，若不出家為力輪王，於大",
    "T23n1442_011:0682c24": "師眾弟子之中，善護諸根能防外境最為第",
    "T23n1442_011:0682c25": "一，汝應至心禮敬其足。」",
    "T23n1442_011:0682c26": "[0682c26] 次至具壽羅怙羅所住之房，告言：「諸妹！此是",
    "T23n1442_011:0682c27": "佛之子，捨俗出家，若不出家當為轉輪王，於",
    "T23n1442_011:0682c28": "大師眾弟子之中，愛重學處奉持無失最為",
    "T23n1442_011:0682c29": "第一，汝應至心禮敬其足。」",
    "T23n1442_011:0683a01": "[0683a01] 次至難陀、鄔波難陀、阿說迦補捺、婆素迦蘭",
    "T23n1442_011:0683a02": "陀所住之房：「此是我房汝當觀禮。」既觀看已",
    "T23n1442_011:0683a03": "命之令坐。其鄔陀夷是婬染行，於其房中瑩",
    "T23n1442_011:0683a04": "飾莊嚴壁皆彩畫，以[疊*毛]綿褥安在臥床，諸妙",
    "T23n1442_011:0683a05": "箱篋用貯資具，於机案上著香水瓶並諸杓",
    "T23n1442_011:0683a06": "器。時鄔陀夷告諸女曰：「姊妹！為先餐小食？為",
    "T23n1442_011:0683a07": "飲蜜漿？」諸女報曰：「大德！豈有河水而逆流耶？",
    "T23n1442_011:0683a08": "理應我等先有供養，寧容反受大德施耶？善",
    "T23n1442_011:0683a09": "哉聖者！我有所須幸當見施。」即便問曰：「爾何",
    "T23n1442_011:0683a10": "所須？」諸女報曰：「未曾聞法、願為我說。」鄔陀夷",
    "T23n1442_011:0683a11": "曰：「善哉姊妹！如世尊說：『於諸世間有其六事，",
    "T23n1442_011:0683a12": "希有難遇。云何為六？一、諸佛出世難可逢遇；",
    "T23n1442_011:0683a13": "二、如來所說微妙法律難可得聞；三、人身難",
    "T23n1442_011:0683a14": "得；四、中國難生；五、諸根難具；六、信心難發。』姊",
    "T23n1442_011:0683a15": "妹！此是難事汝已得之。當起信心，如親對佛",
    "T23n1442_011:0683a16": "坐聽法要，我當為說。」是時諸女即便禮敬鄔",
    "T23n1442_011:0683a17": "陀夷足，在一面坐專心聽法。時鄔陀夷即為",
    "T23n1442_011:0683a18": "說法，隨所說法便生染心，猶如&#x546A;師不善&#x546A;",
    "T23n1442_011:0683a19": "術&#x546A;鬼病者，隨所&#x546A;時被鬼所打；其鄔陀夷",
    "T23n1442_011:0683a20": "亦復如是，隨所說法被染觸心，染心既生從",
    "T23n1442_011:0683a21": "坐而起，即便以手摩觸女身。時諸女中有相",
    "T23n1442_011:0683a22": "愛者，染言調戲身手相觸。若不愛者即出房",
    "T23n1442_011:0683a23": "外，徐步檐廊共生嫌賤作譏議言：「誰知水內",
    "T23n1442_011:0683a24": "更出火光，於歸依處反生恐怖。我等昔日",
    "T23n1442_011:0683a25": "謂此僧房安隱涅槃離惱無礙，然更於此有",
    "T23n1442_011:0683a26": "諸災患恐怖憂惱。」彼譏嫌時苾芻聞已，問言：",
    "T23n1442_011:0683a27": "「姊妹！汝嫌罵誰？」答言：「我罵仁等。」報言：「我作何",
    "T23n1442_011:0683a28": "事令汝生嫌？」答言：「我等昔來雖遭賊處及猖",
    "T23n1442_011:0683a29": "狂人，不聞鄙語如鄔陀夷所說，我之身體雖",
    "T23n1442_011:0683b01": "被夫主時有摩觸，未如鄔陀夷強見[夌*欠]逼。若",
    "T23n1442_011:0683b02": "我父母兄弟姊妹夫主聞者，乃至不聽我等",
    "T23n1442_011:0683b03": "望逝多林，況入園中而申禮敬。」諸苾芻報曰：",
    "T23n1442_011:0683b04": "「姊妹！彼苾芻具持禁戒，是大臣子而性多愛",
    "T23n1442_011:0683b05": "欲，作此方便用暢染心。」女人答言：「聖者！如",
    "T23n1442_011:0683b06": "牛角雖利，豈可反破自腹耶？設有染心寧得",
    "T23n1442_011:0683b07": "自虧梵行。」諸苾芻曰：「姊妹且住！我當遮止。」答",
    "T23n1442_011:0683b08": "言：「聖者！若為遮止深是善哉。若不遮者，我等",
    "T23n1442_011:0683b09": "終不以足重來遊踐逝多園林。」苾芻報曰：「我",
    "T23n1442_011:0683b10": "共遮止，不使更然。」時諸女人共嫌而去。[0683b10] 時具",
    "T23n1442_011:0683b11": "壽鄔陀夷便行笑出房，諸苾芻見而問曰：「大",
    "T23n1442_011:0683b12": "德鄔陀夷！所為鄙媟污辱沙門，何意恣情更",
    "T23n1442_011:0683b13": "為歡笑？」鄔陀夷報曰：「我作何事？我豈飲酒、噉",
    "T23n1442_011:0683b14": "&#x8471;蒜耶？」諸苾芻曰：「&#x9E81;重之事汝尚為之，飲酒",
    "T23n1442_011:0683b15": "噉蒜何疑不作！」報曰：「我作何事？」諸苾芻曰：「此",
    "T23n1442_011:0683b16": "婆羅門居士婦女譏罵而去，豈非過耶？」報曰：",
    "T23n1442_011:0683b17": "「汝等但解執持黑&#x9262;巡家乞求，慳嫉纏心日",
    "T23n1442_011:0683b18": "見增甚，乃至不能為他說四句法，見他演說",
    "T23n1442_011:0683b19": "更起嫉嫌。」諸苾芻曰：「我觀具壽雖數為說，曾",
    "T23n1442_011:0683b20": "無一人能見諦者。」報曰：「且令根熟，漸入諦門。」",
    "T23n1442_011:0683b21": "諸苾芻有少欲者，皆共譏嫌而呵責曰：「云何",
    "T23n1442_011:0683b22": "苾芻所作非理，應懷恥愧，翻起貢高？」時諸苾",
    "T23n1442_011:0683b23": "芻以此因緣具白世尊。世尊因此集諸苾芻，",
    "T23n1442_011:0683b24": "知而故問：「汝鄔陀夷實作如是鄙惡事耶？」白",
    "T23n1442_011:0683b25": "言：「實爾。」佛言：「汝所為非，非沙門、非隨順、不",
    "T23n1442_011:0683b26": "清淨，所不應為。」爾時世尊種種呵責已，告諸",
    "T23n1442_011:0683b27": "苾芻：「我觀十利乃至我今為諸聲聞弟子，於",
    "T23n1442_011:0683b28": "毘奈耶制其學處應如是說：",
    "T23n1442_011:0683b29": "[0683b29] 「若復苾芻以染纏心與女人身相觸，若捉手、",
    "T23n1442_011:0683c01": "若捉臂、若捉髮、若觸一一身分，作受樂心者，",
    "T23n1442_011:0683c02": "僧伽伐尸沙。」",
    "T23n1442_011:0683c03": "[0683c03] 若復苾芻者，謂鄔陀夷，或復餘類。[0683c03] 以染纏心",
    "T23n1442_011:0683c04": "者，有是染心而非纏心、有是纏非染、或俱有",
    "T23n1442_011:0683c05": "俱無。云何染而非纏？謂有染心非極染心現",
    "T23n1442_011:0683c06": "在前時。云何纏而非染？謂心緣外境有所繫",
    "T23n1442_011:0683c07": "著未起染心。云何染纏俱心？謂有染心極染",
    "T23n1442_011:0683c08": "心，貪求前境心有繫著。云何染纏俱非？謂除",
    "T23n1442_011:0683c09": "前相。[0683c09] 女人者，若婦、若童女堪行欲事。[0683c09] 身相觸",
    "T23n1442_011:0683c10": "者，謂以身就身作摩觸事。[0683c10] 捉手者，謂腕已前。",
    "T23n1442_011:0683c11": "[0683c11] 捉臂者，謂腕已後。[0683c11] 捉髮者，謂是頭髮及相繫",
    "T23n1442_011:0683c12": "&#x7DF5;帶。[0683c12] 一一身分者，謂諸支節。[0683c12] 作受樂心者，情",
    "T23n1442_011:0683c13": "受欲樂。[0683c13] 僧伽伐尸沙者，廣說如前。",
    "T23n1442_011:0683c14": "[0683c14] 此中犯相其事云何？有其九事。云何為九？謂",
    "T23n1442_011:0683c15": "觸、極觸、憑、捉、牽、曳、上、下、遍抱。[0683c15] 云何為觸？若苾",
    "T23n1442_011:0683c16": "芻以染纏心，共堪行婬女人故觸彼頭，無有",
    "T23n1442_011:0683c17": "衣隔，得僧伽伐尸沙；有衣隔者，得窣吐羅底",
    "T23n1442_011:0683c18": "也。如頭既爾，若觸肩、背、臍、[蹲-酋+(十/田/ㄙ)]乃至足指，有",
    "T23n1442_011:0683c19": "衣無衣皆如上說。如觸既爾，極觸、憑、捉亦復",
    "T23n1442_011:0683c20": "如是。",
    "T23n1442_011:0683c21": "[0683c21] 云何為牽？若苾芻以染纏心捉堪行婬女，從",
    "T23n1442_011:0683c22": "遠牽至近、從近推令遠，得罪同前。[0683c22] 云何為",
    "T23n1442_011:0683c23": "曳？謂苾芻捉女人，從右畔曳向左邊、或從左",
    "T23n1442_011:0683c24": "邊曳向右畔、或從足至頭、或從頭向足。[0683c24] 云何",
    "T23n1442_011:0683c25": "為上？謂捉女人，從地舉上過於足指，若無衣",
    "T23n1442_011:0683c26": "隔得根本罪；若有衣隔得方便罪。足指既爾，",
    "T23n1442_011:0683c27": "若過脛、膝及餘身分乃至于頂。若舉上床座、",
    "T23n1442_011:0683c28": "若象馬車輿、或上樓閣，若苾芻有染纏心，而",
    "T23n1442_011:0683c29": "受觸樂作快意想，隨以身分觸著之時，若無",
    "T23n1442_011:0684a01": "衣隔得根本罪；若有衣隔得方便罪，是名舉",
    "T23n1442_011:0684a02": "上。[0684a02] 云何為下？若苾芻捉堪行婬女，從樓閣上",
    "T23n1442_011:0684a03": "擎令向下、或至象馬車乘床座之上、擎下乃",
    "T23n1442_011:0684a04": "至足指著地，得罪同前，是名為下。[0684a04] 云何遍",
    "T23n1442_011:0684a05": "抱？若苾芻於堪行婬女人，以手捉搦其項乃",
    "T23n1442_011:0684a06": "至足指，隨觸身分得罪同前。凡觸女身，若是",
    "T23n1442_011:0684a07": "堪行婬者，無衣隔時得根本罪；有衣得方便",
    "T23n1442_011:0684a08": "罪。若不堪者，無衣得&#x9E81;罪；有衣得惡作。若苾",
    "T23n1442_011:0684a09": "芻以染纏心，觸男黃門堪行婬者，無衣&#x9E81;罪；",
    "T23n1442_011:0684a10": "有衣惡作。若無堪者，有衣無衣俱得惡作。若",
    "T23n1442_011:0684a11": "觸傍生，堪與無堪並得惡作。若無染心，觸母",
    "T23n1442_011:0684a12": "女姊妹並皆無犯。若見女人被水所漂、或時",
    "T23n1442_011:0684a13": "自縊、或噉毒藥等，為救濟時觸皆無犯。又無",
    "T23n1442_011:0684a14": "犯者，最初犯人、或癡狂、心亂、痛惱所纏。",
    "T23n1442_011:0684a15": "說鄙惡語學處第三",
    "T23n1442_011:0684a16": "[0684a16] 佛在室羅伐城逝多林給孤獨園。時鄔陀夷",
    "T23n1442_011:0684a17": "苾芻緣起同前。乃至隨所說法被染觸心，染",
    "T23n1442_011:0684a18": "心既生便對女人說&#x9E81;惡語，謂是鄙惡婬欲",
    "T23n1442_011:0684a19": "相應，猶如夫妻論說俗事。時諸女中有相愛",
    "T23n1442_011:0684a20": "者，鄙言調戲身相撫拍。若不愛者便出房外",
    "T23n1442_011:0684a21": "作譏嫌言：「誰知水內更出火光，於歸依處反",
    "T23n1442_011:0684a22": "生恐怖。」廣說如前。乃至「制其學處，應如是說：",
    "T23n1442_011:0684a23": "若復苾芻以染纏心，共女人作鄙惡不軌婬",
    "T23n1442_011:0684a24": "欲相應語，如夫妻者，僧伽伐尸沙。」[0684a24] 若復苾芻",
    "T23n1442_011:0684a25": "者，謂鄔陀夷，或復餘類。[0684a25] 以染纏心者，有其四",
    "T23n1442_011:0684a26": "句，廣說如前。[0684a26] 言女人者，謂婦及童女，於善惡",
    "T23n1442_011:0684a27": "言能解其義。[0684a27] 鄙惡語者，有其二種：一是波羅",
    "T23n1442_011:0684a28": "市迦因起、二是僧伽伐尸沙因起。云何名此",
    "T23n1442_011:0684a29": "為鄙惡語？答：「有自性鄙故、因起鄙故。」惡者，謂",
    "T23n1442_011:0684b01": "罪過也，謂說婬欲交會之言。[0684b01] 如夫妻者，猶如",
    "T23n1442_011:0684b02": "夫婦說非法語。[0684b02] 僧伽伐尸沙者，廣如上說。",
    "T23n1442_011:0684b03": "[0684b03] 此中犯相其事云何？有其九事？謂善說、惡說、",
    "T23n1442_011:0684b04": "直乞、方便乞、直問、曲問、引事、讚歎、瞋罵。[0684b04] 云何",
    "T23n1442_011:0684b05": "善說？若苾芻以染纏心，對堪能女解善惡言",
    "T23n1442_011:0684b06": "作如是說：「姊妹！汝三瘡門，實是善好形狀可",
    "T23n1442_011:0684b07": "愛。」若與葉婆合說之時，得僧伽伐尸沙；若不",
    "T23n1442_011:0684b08": "與葉婆合說者，得窣吐羅底也。是名善說。[0684b08] 云",
    "T23n1442_011:0684b09": "何惡說？若苾芻以染纏心，對堪能女解善惡",
    "T23n1442_011:0684b10": "言作如是說：「姊妹！汝三瘡門，實是不好形",
    "T23n1442_011:0684b11": "狀可惡。」若與葉婆合說之時，得僧伽伐尸沙；",
    "T23n1442_011:0684b12": "若不與葉婆合者，得窣吐羅底也。是名惡說",
    "T23n1442_011:0684b13": "(葉婆者，正目西方說男女交合不軌之言。若准此方音者，言多鄙媟。又復方音隨處不定，故存本字。然西方教授說此言",
    "T23n1442_011:0684b14": "時，亦不全道以鄙惡故，但云葉字、婆字耳)。[0684b14] 云何直乞？謂若苾芻乃至作",
    "T23n1442_011:0684b15": "如是語：「姊妹來！共我作如是如是事。」若與葉",
    "T23n1442_011:0684b16": "婆合說之時，得僧伽伐尸沙；若不合說，得窣",
    "T23n1442_011:0684b17": "吐羅底也。是名直乞。[0684b17] 云何方便乞？廣說如前，",
    "T23n1442_011:0684b18": "乃至作如是語：「姊妹！若有女人共男子作如",
    "T23n1442_011:0684b19": "是事，此女必為男所愛重。汝若共我作如是",
    "T23n1442_011:0684b20": "事，我今亦當憐愛於汝。」若與葉婆合說，得僧",
    "T23n1442_011:0684b21": "伽伐尸沙；若不合說，得窣吐羅底也。是名方",
    "T23n1442_011:0684b22": "便乞。[0684b22] 云何直問？廣說如前，乃至作如是語：",
    "T23n1442_011:0684b23": "「姊妹！若有男子共女人作如是事，此男子必",
    "T23n1442_011:0684b24": "為女人之所愛念。我今共汝作如是事，汝能",
    "T23n1442_011:0684b25": "於我生憐愛不？」餘並同前。[0684b25] 云何曲問？廣說如",
    "T23n1442_011:0684b26": "前，乃至作如是語：「姊妹！若有女人共男子作",
    "T23n1442_011:0684b27": "如是事，此女人必為男子所愛。我今愛汝，汝",
    "T23n1442_011:0684b28": "於我處能作如是事不？」餘並同前。[0684b28] 云何引事？",
    "T23n1442_011:0684b29": "廣說如前，乃至作如是語：「姊妹！我先曾於某",
    "T23n1442_011:0684c01": "處園中、天祠之所、大眾聚集，共諸女人噉美",
    "T23n1442_011:0684c02": "妙食飲、好蜜漿，布列香華敷勝床座，便於通",
    "T23n1442_011:0684c03": "夜庭列明燈，共彼女人作如是語：『若姊妹！當",
    "T23n1442_011:0684c04": "時來赴集者，我亦共汝作如是事。』」餘並同前。",
    "T23n1442_011:0684c05": "[0684c05] 云何讚歎？廣說如前，乃至作如是語：「姊妹！若",
    "T23n1442_011:0684c06": "有男子與汝作如是語：『姊妹！若有男子與汝",
    "T23n1442_011:0684c07": "作如是事，彼得現樂，及受天樂。』我亦共汝",
    "T23n1442_011:0684c08": "作如是如是事，亦得現樂及受天樂。」餘並同",
    "T23n1442_011:0684c09": "前。[0684c09] 云何瞋罵？謂若苾芻以染纏心，對堪能女",
    "T23n1442_011:0684c10": "解善惡言作如是說：「汝應共蛇及驢畜等作",
    "T23n1442_011:0684c11": "婬欲事。」作斯罵辱，若與葉婆合說者，得僧伽",
    "T23n1442_011:0684c12": "伐尸沙；若不合說，得窣吐羅底也。是名瞋罵。",
    "T23n1442_011:0684c13": "[0684c13] 如前苾芻對婦童女說其九事，若婦童女是",
    "T23n1442_011:0684c14": "堪者，解善惡言，來對苾芻作如是語：「聖者！仁",
    "T23n1442_011:0684c15": "二瘡門，實是善好形狀可愛。」若苾芻聞是說",
    "T23n1442_011:0684c16": "已，以染纏心作受樂意印可而住，隨所說時",
    "T23n1442_011:0684c17": "以言報答，若與葉婆合說，得僧伽伐尸沙；若",
    "T23n1442_011:0684c18": "不合說，得窣吐羅底也。是名善說。",
    "T23n1442_011:0684c19": "[0684c19] 云何惡說？廣說如前，乃至女人來對苾芻作",
    "T23n1442_011:0684c20": "如是語：「聖者！仁二瘡門，實是不好形狀可惡。」",
    "T23n1442_011:0684c21": "餘如上說。[0684c21] 云何直乞？廣說如前，乃至女人來",
    "T23n1442_011:0684c22": "對苾芻作如是語：「聖者！來共我作如是如是",
    "T23n1442_011:0684c23": "事。」餘如上說。[0684c23] 云何方便乞？廣說如前，乃至女",
    "T23n1442_011:0684c24": "人來對苾芻作如是語：「若有男子共女人作",
    "T23n1442_011:0684c25": "如是如是事，此男必為女所愛重。仁若共我",
    "T23n1442_011:0684c26": "作如是如是事，我今亦當極相憐愛。」餘如上",
    "T23n1442_011:0684c27": "說。[0684c27] 云何直問？廣說如前，乃至女人來對苾芻",
    "T23n1442_011:0684c28": "作如是語：「聖者！若有女人共男子作如是如",
    "T23n1442_011:0684c29": "是事，此女人必為男子之所愛念。我今共仁",
    "T23n1442_011:0685a01": "作如是事，仁能於我生憐愛不？」餘如前說。",
    "T23n1442_011:0685a02": "[0685a02] 云何曲問？廣說如前，乃至作如是語：「聖者！",
    "T23n1442_011:0685a03": "若有男子共女人作如是事，此男子必為女",
    "T23n1442_011:0685a04": "所愛。我今愛仁，仁於我處能作如是事不？」餘",
    "T23n1442_011:0685a05": "並同前。[0685a05] 云何引事？廣說如前，乃至作如是語：",
    "T23n1442_011:0685a06": "「聖者！我曾於某處園中天祠之所大眾聚集，",
    "T23n1442_011:0685a07": "共諸男子噉美妙食飲好蜜漿，布列香華敷勝",
    "T23n1442_011:0685a08": "床座，便於通夜庭列明燈，共諸男子作如是",
    "T23n1442_011:0685a09": "事。若聖者當時來赴集者，我亦共仁作如是",
    "T23n1442_011:0685a10": "如是事。」餘並同前。[0685a10] 云何讚歎？乃至作如是語：",
    "T23n1442_011:0685a11": "「聖者！若有女人共仁作如是事，彼得現樂及",
    "T23n1442_011:0685a12": "受天樂。我亦共仁作如是事，亦得現樂及受",
    "T23n1442_011:0685a13": "天樂。」餘並同前。[0685a13] 云何瞋罵？謂是堪行婬女解",
    "T23n1442_011:0685a14": "善惡言，來對苾芻作如是語：「汝應共驢畜等",
    "T23n1442_011:0685a15": "作婬欲事。」作斯罵辱。若苾芻以染愛心，作受",
    "T23n1442_011:0685a16": "樂意印可而住，隨所說時以言報答，若與葉",
    "T23n1442_011:0685a17": "婆合說，得僧伽伐尸沙；若不合說，得窣吐羅",
    "T23n1442_011:0685a18": "底也。若無力女者，得窣吐羅底也。若男子、半",
    "T23n1442_011:0685a19": "擇迦堪行婬，得窣吐羅底也；不堪者，得惡作。",
    "T23n1442_011:0685a20": "若傍生趣有力無力，皆惡作罪。無犯者，若說",
    "T23n1442_011:0685a21": "葉縛(言「大麥」也！)或說葉摩尼(言「帷幔」也！)，若於方國雖說鄙",
    "T23n1442_011:0685a22": "惡言，然非所諱者，皆非是犯。又無犯者，最初",
    "T23n1442_011:0685a23": "犯人、或癡狂、心亂、痛惱所纏。",
    "T23n1442_011:0685a24": "索供養學處第四",
    "T23n1442_011:0685a25": "[0685a25] 爾時佛在室羅伐城逝多林給孤獨園。時六",
    "T23n1442_011:0685a26": "眾苾芻常所作事，每於晨朝恒令一人在逝多",
    "T23n1442_011:0685a27": "林門看守而住。時鄔陀夷見諸人眾來入寺",
    "T23n1442_011:0685a28": "中，即便引導指授房舍禮佛及僧，廣說如前。",
    "T23n1442_011:0685a29": "乃至為女說法自讚其身：「姊妹！此是第一供",
    "T23n1442_011:0685b01": "養中最，如我相似持戒修善，應以婬欲法而",
    "T23n1442_011:0685b02": "為供養。」說此語時於女人中，情相許者即便",
    "T23n1442_011:0685b03": "歡笑。其不樂者出譏嫌言，廣說如前。諸苾芻",
    "T23n1442_011:0685b04": "聞已呵責，便往白佛。佛以此緣集諸苾芻，乃",
    "T23n1442_011:0685b05": "至「為諸苾芻制其學處，應如是說：",
    "T23n1442_011:0685b06": "[0685b06] 「若復苾芻以染纏心，於女人前自歎身言：『姊",
    "T23n1442_011:0685b07": "妹！若苾芻與我相似，具足尸羅有勝善法修",
    "T23n1442_011:0685b08": "梵行者，可持此婬欲法而供養之。』若苾芻如",
    "T23n1442_011:0685b09": "是語者，僧伽伐尸沙。」",
    "T23n1442_011:0685b10": "[0685b10] 若復苾芻者，謂鄔陀夷，復更有餘如是等類。",
    "T23n1442_011:0685b11": "[0685b11] 以染纏心者，有其四句，廣說如前。[0685b11] 言女人者，",
    "T23n1442_011:0685b12": "謂婦及童女，於善惡言能解其義，謂歎自身",
    "T23n1442_011:0685b13": "求索供養。[0685b13] 言：「姊妹等……此是供養中勝。」者，謂是",
    "T23n1442_011:0685b14": "第一也。[0685b14] 與我相似者，自指其身。[0685b14] 具足尸羅者，",
    "T23n1442_011:0685b15": "謂具戒蘊。[0685b15] 有勝善法者，謂具定蘊。[0685b15] 言梵行者，",
    "T23n1442_011:0685b16": "謂具慧蘊。[0685b16] 言將此婬欲法者，此中法言目其",
    "T23n1442_011:0685b17": "非法，將此婬欲非餘事也。[0685b17] 婬欲者，謂不淨行。",
    "T23n1442_011:0685b18": "餘如上說。[0685b18] 此中犯相其事云何？有十八事：謂",
    "T23n1442_011:0685b19": "最、勝、殊、妙、賢、善、應供、可愛、廣博、極最、極勝、極殊、",
    "T23n1442_011:0685b20": "極妙、極賢、極善、極應供、極可愛、極廣博。若苾芻",
    "T23n1442_011:0685b21": "以染纏心，對堪能女作如是語：「姊妹！於供養",
    "T23n1442_011:0685b22": "中此事為最。謂如我類具足戒行，應以婬欲",
    "T23n1442_011:0685b23": "法供養我。」者，得僧伽伐尸沙。如說最言其事",
    "T23n1442_011:0685b24": "既爾，乃至極廣大准說應知。具戒既然，善法、",
    "T23n1442_011:0685b25": "梵行亦復如是，一一別說。或云：「我是具戒善",
    "T23n1442_011:0685b26": "法、具戒梵行；善法具戒、善法梵行；梵行具戒、",
    "T23n1442_011:0685b27": "梵行善法。」二二合說。或云：「我是具戒善法梵",
    "T23n1442_011:0685b28": "行；善法梵行具戒；梵行具戒善法。」三三合說。",
    "T23n1442_011:0685b29": "若云：「如我等類以婬欲法而供養。」者，得僧伽",
    "T23n1442_011:0685c01": "伐尸沙。若苾芻對堪行婬女人，以染纏心作",
    "T23n1442_011:0685c02": "如是說：「姊妹！此供養中最，如我等類具戒之",
    "T23n1442_011:0685c03": "人應可供養。」而不與婬欲法合說者，得窣吐",
    "T23n1442_011:0685c04": "羅底也。如最既爾，乃至極廣大准說應知。如",
    "T23n1442_011:0685c05": "是一一別說、二二合說、三三合說，皆得窣吐",
    "T23n1442_011:0685c06": "羅底也。若苾芻對堪行婬女，以染纏心作如",
    "T23n1442_011:0685c07": "是說：「姊妹！此供養中最，若有苾芻是具戒人",
    "T23n1442_011:0685c08": "應可供養。」與婬欲法合說，不云如我等類者，",
    "T23n1442_011:0685c09": "得窣吐羅底也，餘如前說。若苾芻廣說如前，",
    "T23n1442_011:0685c10": "不云如我等類，不與婬欲法合說者，得突色",
    "T23n1442_011:0685c11": "訖里多。一一別說等准上應知。如對堪行婬",
    "T23n1442_011:0685c12": "女，得根本罪；若對不堪者，得方便罪。若對堪",
    "T23n1442_011:0685c13": "行婬男子、半擇迦，得窣吐羅底也；若對不堪",
    "T23n1442_011:0685c14": "者，得惡作罪。若對傍生類，有力無力，皆唯惡",
    "T23n1442_011:0685c15": "作。又無犯者，最初犯人、癡狂、心亂、痛惱所纏。"
}