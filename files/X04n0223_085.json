{
    "X04n0223_085:0570b02": "大方廣佛新華嚴經合論卷第八十五",
    "X04n0223_085:0570b03": "唐于闐國三藏沙門實叉難陀譯經",
    "X04n0223_085:0570b04": "唐太原方山長者李通玄造論",
    "X04n0223_085:0570b05": "唐福州開元寺沙門志寧釐經合論",
    "X04n0223_085:0570b06": "離世間品第三十八之五",
    "X04n0223_085:0570b07": "【經】佛子菩薩摩訶薩有十種決定法何等為十所謂",
    "X04n0223_085:0570b08": "決定於如來種族中生決定於諸佛境界中住決定",
    "X04n0223_085:0570b09": "了知菩薩所作事決定安住諸波羅蜜決定得預如",
    "X04n0223_085:0570b10": "來眾會決定能顯如來種性決定安住如來力決定",
    "X04n0223_085:0570b11": "深入佛菩提決定與一切如來同一身決定與一切",
    "X04n0223_085:0570b12": "如來所住無有二是為十佛子菩薩摩訶薩有十種",
    "X04n0223_085:0570b13": "出生佛法道何等為十所謂隨順善友是出生佛法",
    "X04n0223_085:0570b14": "道同種善根故深心信解是出生佛法道知佛自在",
    "X04n0223_085:0570b15": "故發大誓願是出生佛法道其心寬廣故忍自善根",
    "X04n0223_085:0570b16": "是出生佛法道知業不失故一切劫修行無厭足是",
    "X04n0223_085:0570b17": "出生佛法道盡未來際故阿僧祗世界皆示現是出",
    "X04n0223_085:0570b18": "生佛法道成熟眾生故不斷菩薩行是出生佛法道",
    "X04n0223_085:0570b19": "增長大悲故無量心是出生佛法道一念徧一切虗",
    "X04n0223_085:0570b20": "空界故殊勝行是出生佛法道本所修行無失壞故",
    "X04n0223_085:0570b21": "如來種是出生佛法道令一切眾生樂發菩提心以",
    "X04n0223_085:0570b22": "一切善法資持故是為十若諸菩薩安住此法則得",
    "X04n0223_085:0570b23": "大丈夫名號佛子菩薩摩訶薩有十種大丈夫名號",
    "X04n0223_085:0570b24": "何等為十所謂名為菩提薩埵菩提智所生故名為",
    "X04n0223_085:0570c01": "摩訶薩埵安住大乘故名為第一薩埵證第一法故",
    "X04n0223_085:0570c02": "名為勝薩埵覺悟勝法故名為最勝薩埵智慧最勝",
    "X04n0223_085:0570c03": "故名為上薩埵起上精進故名為無上薩埵開示無",
    "X04n0223_085:0570c04": "上法故名為力薩埵廣知十力故名為無等薩埵世",
    "X04n0223_085:0570c05": "間無比故名為不思議薩埵一念成佛故是為十若",
    "X04n0223_085:0570c06": "諸菩薩得此名號則成就菩薩道佛子菩薩摩訶薩",
    "X04n0223_085:0570c07": "有十種道何等為十所謂一道是菩薩道不捨獨一",
    "X04n0223_085:0570c08": "菩提心故二道是菩薩道出生智慧及方便故三道",
    "X04n0223_085:0570c09": "是菩薩道行空無相無願不著三界故四行是菩薩",
    "X04n0223_085:0570c10": "道懺除罪障隨喜福德恭敬尊重勸請如來善巧迴",
    "X04n0223_085:0570c11": "向無休息故五根是菩薩道安住淨信堅固不動起",
    "X04n0223_085:0570c12": "大精進所作究竟一向正念無異攀緣巧知三昧入",
    "X04n0223_085:0570c13": "出方便善能分別智慧境界故六通是菩薩道所謂",
    "X04n0223_085:0570c14": "天眼悉見一切世界所有眾色知諸眾生死此生彼",
    "X04n0223_085:0570c15": "故天耳悉聞諸佛說法受持憶念廣為眾生隨根演",
    "X04n0223_085:0570c16": "暢故他心智能知他心自在無礙故宿命念憶知過",
    "X04n0223_085:0570c17": "去一切劫數增長善根故神足通隨所應化一切眾",
    "X04n0223_085:0570c18": "生種種為現令樂法故漏盡智現證實際起菩薩行",
    "X04n0223_085:0570c19": "不斷絕故七念是菩薩道所謂念佛於一毛孔見無",
    "X04n0223_085:0570c20": "量佛開悟一切眾生心故念法不離一如來眾會於",
    "X04n0223_085:0570c21": "一切如來眾會中親承妙法隨諸眾生根性欲樂而",
    "X04n0223_085:0570c22": "為演說令悟入故念僧恒相續見無有休息於一切",
    "X04n0223_085:0570c23": "世間見菩薩故念捨了知一切菩薩捨行增長廣大",
    "X04n0223_085:0570c24": "布施心故念戒不捨菩提心以一切善根迴向眾生",
    "X04n0223_085:0571a01": "故念天常憶念兜率陀天宮一生補處菩薩故念眾",
    "X04n0223_085:0571a02": "生智慧方便教化調伏普及一切無間斷故隨順菩",
    "X04n0223_085:0571a03": "提八聖道是菩薩道所謂行正見道遠離一切諸邪",
    "X04n0223_085:0571a04": "見故起正思惟捨妄分別心常隨順一切智故常行",
    "X04n0223_085:0571a05": "正語離語四過順聖言故恒修正業教化眾生令調",
    "X04n0223_085:0571a06": "伏故安住正命頭陀知足威儀審正隨順菩提行四",
    "X04n0223_085:0571a07": "聖種一切過失皆永離故起正精進勤修一切菩薩",
    "X04n0223_085:0571a08": "苦行入佛十力無罣礙故心常正念悉能憶持一切",
    "X04n0223_085:0571a09": "言音除滅世間散動心故心常正定善入菩薩不思",
    "X04n0223_085:0571a10": "議解脫門於一三昧中出生一切諸三昧故入九次",
    "X04n0223_085:0571a11": "第定是菩薩道所謂離欲恚害而以一切語業說法",
    "X04n0223_085:0571a12": "無礙滅除覺觀而以一切智覺觀教化眾生捨離喜",
    "X04n0223_085:0571a13": "愛而見一切佛心大歡喜離世間樂而隨順出世菩",
    "X04n0223_085:0571a14": "薩道樂從此不動入無色定而亦不捨欲色受生雖",
    "X04n0223_085:0571a15": "住滅一切想受定而亦不息菩薩行故學佛十力是",
    "X04n0223_085:0571a16": "菩薩道所謂善知是處非處智善知一切眾生去來",
    "X04n0223_085:0571a17": "現在業報因果智善知一切眾生上中下根不同隨",
    "X04n0223_085:0571a18": "宜說法智善知一切眾生種種無量性智善知一切",
    "X04n0223_085:0571a19": "眾生輭中上解差別令入法方便智徧一切世間一",
    "X04n0223_085:0571a20": "切剎一切三世一切劫普現如來形相威儀而亦不",
    "X04n0223_085:0571a21": "捨菩薩所行智善知一切諸禪解脫及諸三昧若垢",
    "X04n0223_085:0571a22": "若淨時與非時方便出生諸菩薩解脫門智知一切",
    "X04n0223_085:0571a23": "眾生於諸趣中死此生彼差別智於一念中悉知三",
    "X04n0223_085:0571a24": "世一切劫數智善知一切眾生樂欲諸使惑習滅盡",
    "X04n0223_085:0571b01": "智而不捨離諸菩薩行是為十若諸菩薩安住此法",
    "X04n0223_085:0571b02": "則得一切如來無上巧方便道佛子菩薩摩訶薩有",
    "X04n0223_085:0571b03": "無量道無量助道無量修道無量莊嚴道佛子菩薩",
    "X04n0223_085:0571b04": "摩訶薩有十種無量道何等為十所謂虗空無量故",
    "X04n0223_085:0571b05": "菩薩道亦無量法界無邊故菩薩道亦無量眾生界",
    "X04n0223_085:0571b06": "無盡故菩薩道亦無量世界無際故菩薩道亦無量",
    "X04n0223_085:0571b07": "劫數不可盡故菩薩道亦無量一切眾生語言法無",
    "X04n0223_085:0571b08": "量故菩薩道亦無量如來身無量故菩薩道亦無量",
    "X04n0223_085:0571b09": "佛音聲無量故菩薩道亦無量如來力無量故菩薩",
    "X04n0223_085:0571b10": "道亦無量一切智智無量故菩薩道亦無量是為十",
    "X04n0223_085:0571b11": "佛子菩薩摩訶薩有十種無量助道所謂如虗空界",
    "X04n0223_085:0571b12": "無量菩薩集助道亦無量如法界無邊菩薩集助道",
    "X04n0223_085:0571b13": "亦無邊如眾生界無盡菩薩集助道亦無盡如世界",
    "X04n0223_085:0571b14": "無際菩薩集助道亦無際如劫數說不可盡菩薩集",
    "X04n0223_085:0571b15": "助道亦一切世間說不能盡如眾生語言法無量菩",
    "X04n0223_085:0571b16": "薩集助道出生智慧知語言法亦無量如如來身無",
    "X04n0223_085:0571b17": "量菩薩集助道徧一切眾生一切剎一切世一切劫",
    "X04n0223_085:0571b18": "亦無量如佛音聲無量菩薩出一言音周徧法界一",
    "X04n0223_085:0571b19": "切眾生無不聞知故所集助道亦無量如佛力無量",
    "X04n0223_085:0571b20": "菩薩承如來力積集助道亦無量如一切智智無量",
    "X04n0223_085:0571b21": "菩薩積集助道亦如是無有量是為十若諸菩薩安",
    "X04n0223_085:0571b22": "住此法則得如來無量智慧佛子菩薩摩訶薩有十",
    "X04n0223_085:0571b23": "種無量修道何等為十所謂不來不去修身語意業",
    "X04n0223_085:0571b24": "無動作故不增不減修如本性故非有非無修無自",
    "X04n0223_085:0571c01": "性故如幻如夢如影如響如鏡中像如熱時燄如水",
    "X04n0223_085:0571c02": "中月修離一切執著故空無相無願無作修明見三",
    "X04n0223_085:0571c03": "界而集福德不休息故不可說無言說離言說修遠",
    "X04n0223_085:0571c04": "離施設安立法故不壞法界修智慧現知一切法故",
    "X04n0223_085:0571c05": "不壞真如實際修普入真如實際虗空際故廣大智",
    "X04n0223_085:0571c06": "慧修諸有所作力無盡故住如來十力四無所畏一",
    "X04n0223_085:0571c07": "切智智平等修現見一切法無疑惑故是為十若諸",
    "X04n0223_085:0571c08": "菩薩安住此法則得如來一切智無上善巧修佛子",
    "X04n0223_085:0571c09": "菩薩摩訶薩有十種莊嚴道何等為十佛子菩薩摩",
    "X04n0223_085:0571c10": "訶薩不離欲界入色界無色界禪定解脫及諸三昧",
    "X04n0223_085:0571c11": "亦不因此而受彼生是為第一莊嚴道智慧現前入",
    "X04n0223_085:0571c12": "聲聞道不以此道而取出離是為第二莊嚴道智慧",
    "X04n0223_085:0571c13": "現前入辟支佛道而起大悲無有休息是為第三莊",
    "X04n0223_085:0571c14": "嚴道雖有人天眷屬圍遶百千婇女歌舞侍從未曾",
    "X04n0223_085:0571c15": "暫捨禪定解脫及諸三昧是為第四莊嚴道與一切",
    "X04n0223_085:0571c16": "眾生受諸欲樂共相娛樂乃至未曾於一念間捨離",
    "X04n0223_085:0571c17": "菩薩平等三昧是為第五莊嚴道已到一切世間彼",
    "X04n0223_085:0571c18": "岸於諸世法悉無所著而亦不捨度眾生行是為第",
    "X04n0223_085:0571c19": "六莊嚴道安住正道正智正見而能示入一切邪道",
    "X04n0223_085:0571c20": "不取為實不執為淨令彼眾生遠離邪法是為第七",
    "X04n0223_085:0571c21": "莊嚴道常善護持如來淨戒身語意業無諸過失為",
    "X04n0223_085:0571c22": "欲教化犯戒眾生示行一切凡愚之行雖已具足清",
    "X04n0223_085:0571c23": "淨福德住菩薩趣而示生於一切地獄畜生餓鬼及",
    "X04n0223_085:0571c24": "諸險難貧窮等處令彼眾生皆得解脫而實菩薩不",
    "X04n0223_085:0572a01": "生彼趣是為第八莊嚴道不由他教得無盡故智慧",
    "X04n0223_085:0572a02": "光明普能照了一切佛法為一切如來神力所持與",
    "X04n0223_085:0572a03": "一切諸佛同一法身成就一切堅固大人明淨密法",
    "X04n0223_085:0572a04": "安住一切平等諸乘諸佛境界皆現其前具足一切",
    "X04n0223_085:0572a05": "世智光明照見一切諸眾生界能為眾生作知法師",
    "X04n0223_085:0572a06": "而示求正法未曾休息雖實與眾生作無上師而示",
    "X04n0223_085:0572a07": "行尊敬闍棃和尚何以故菩薩摩訶薩善巧方便住",
    "X04n0223_085:0572a08": "菩薩道隨其所應皆為示現是為第九莊嚴道善根",
    "X04n0223_085:0572a09": "具足諸行究竟一切如來所共灌頂到一切法自在",
    "X04n0223_085:0572a10": "彼岸無礙法繒以冠其首其身徧至一切世界普現",
    "X04n0223_085:0572a11": "如來無礙之身於法自在最上究竟轉於無礙清淨",
    "X04n0223_085:0572a12": "法輪一切菩薩自在之法皆已成就而為眾生故於",
    "X04n0223_085:0572a13": "一切國土示現受生與三世諸佛同一境界而不廢",
    "X04n0223_085:0572a14": "菩薩行不捨菩薩法不懈菩薩業不離菩薩道不弛",
    "X04n0223_085:0572a15": "菩薩儀不斷菩薩取不息菩薩巧方便不絕菩薩所",
    "X04n0223_085:0572a16": "作事不厭菩薩生成用不止菩薩住持力何以故菩",
    "X04n0223_085:0572a17": "薩欲疾證阿耨多羅三藐三菩提觀一切智門修菩",
    "X04n0223_085:0572a18": "薩行無休息故是為第十莊嚴道若諸菩薩安住此",
    "X04n0223_085:0572a19": "法則得如來無上大莊嚴道亦不捨菩薩道佛子菩",
    "X04n0223_085:0572a20": "薩摩訶薩有十種足何等為十所謂持戒足殊勝大",
    "X04n0223_085:0572a21": "願悉成滿故精進足集一切菩提分法不退轉故神",
    "X04n0223_085:0572a22": "通足隨眾生欲令歡喜故神力足不離一佛剎往一",
    "X04n0223_085:0572a23": "切佛剎故深心足願求一切殊勝法故堅誓足一切",
    "X04n0223_085:0572a24": "所作咸究竟故隨順足不違一切尊者教故樂法足",
    "X04n0223_085:0572b01": "聞持一切佛所說法不疲懈故法雨足為眾演說無",
    "X04n0223_085:0572b02": "怯弱故修行足一切諸惡悉遠離故是為十若諸菩",
    "X04n0223_085:0572b03": "薩安住此法則得如來無上最勝足若一舉步悉能",
    "X04n0223_085:0572b04": "徧至一切世界佛子菩薩摩訶薩有十種手何等為",
    "X04n0223_085:0572b05": "十所謂深信手於佛所說一向忍可究竟受持故布",
    "X04n0223_085:0572b06": "施手有來求者隨其所欲皆令充滿故先意問訊手",
    "X04n0223_085:0572b07": "舒展右掌相迎引故供養諸佛手集眾福德無疲厭",
    "X04n0223_085:0572b08": "故多聞善巧手悉斷一切眾生疑故令超三界手授",
    "X04n0223_085:0572b09": "與眾生拔出欲泥故置於彼岸手四暴流中救溺眾",
    "X04n0223_085:0572b10": "生故不恡正法手所有妙法悉以開示故善用眾論",
    "X04n0223_085:0572b11": "手以智慧藥滅身心病故恒持智寶手開法光明破",
    "X04n0223_085:0572b12": "煩惱闇故是為十若諸菩薩安住此法則得如來無",
    "X04n0223_085:0572b13": "上手普覆十方一切世界佛子菩薩摩訶薩有十種",
    "X04n0223_085:0572b14": "腹何等為十所謂離諂曲腹心清淨故離幻偽腹性",
    "X04n0223_085:0572b15": "質直故不虗假腹無險詖故無欺奪腹於一切物無",
    "X04n0223_085:0572b16": "所貪故斷煩惱腹具智慧故清淨心腹離諸惡故觀",
    "X04n0223_085:0572b17": "察飲食腹念如實法故觀察無作腹覺悟緣起故覺",
    "X04n0223_085:0572b18": "悟一切出離道腹善成熟深心故遠離一切邊見垢",
    "X04n0223_085:0572b19": "腹令一切眾生得入佛腹故是為十若諸菩薩安住",
    "X04n0223_085:0572b20": "此法則得如來無上廣大腹悉能容受一切眾生佛",
    "X04n0223_085:0572b21": "子菩薩摩訶薩有十種藏何等為十所謂不斷佛種",
    "X04n0223_085:0572b22": "是菩薩藏開示佛法無量威德故增長法種是菩薩",
    "X04n0223_085:0572b23": "藏出生智慧廣大光明故住持僧種是菩薩藏令其",
    "X04n0223_085:0572b24": "得入不退法輪故覺悟正定眾生是菩薩藏善隨其",
    "X04n0223_085:0572c01": "時不踰一念故究竟成熟不定眾生是菩薩藏令因",
    "X04n0223_085:0572c02": "相續無有間斷故為邪定眾生發起大悲是菩薩藏",
    "X04n0223_085:0572c03": "令未來因悉得成就故滿佛十力不可壞因是菩薩",
    "X04n0223_085:0572c04": "藏具降伏魔軍無對善根故最勝無畏大師子吼是",
    "X04n0223_085:0572c05": "菩薩藏令一切眾生皆歡喜故得佛十八不共法是",
    "X04n0223_085:0572c06": "菩薩藏智慧普入一切處故普了知一切眾生一切",
    "X04n0223_085:0572c07": "剎一切法一切佛是菩薩藏於一念中悉明見故是",
    "X04n0223_085:0572c08": "為十若諸菩薩安住此法則得如來無上善根不可",
    "X04n0223_085:0572c09": "壞大智慧藏佛子菩薩摩訶薩有十種心何等為十",
    "X04n0223_085:0572c10": "所謂精勤心一切所作悉究竟故不懈心積集相好",
    "X04n0223_085:0572c11": "福德行故大勇健心摧破一切諸魔軍故如理行心",
    "X04n0223_085:0572c12": "除滅一切諸煩惱故不退轉心乃至菩提終不息故",
    "X04n0223_085:0572c13": "性清淨心知心不動無所著故知眾生心隨其解欲",
    "X04n0223_085:0572c14": "令出離故令入佛法大梵住心知諸眾生種種解欲",
    "X04n0223_085:0572c15": "不以別乘而救護故空無相無願無作心見三界相",
    "X04n0223_085:0572c16": "不取著故卍字相金剛堅固勝藏莊嚴心一切眾生",
    "X04n0223_085:0572c17": "數等魔來乃至不能動一毛故是為十若諸菩薩安",
    "X04n0223_085:0572c18": "住此法則得如來無上大智光明藏心佛子菩薩摩",
    "X04n0223_085:0572c19": "訶薩有十種被甲何等為十所謂被大慈甲救護一",
    "X04n0223_085:0572c20": "切眾生故被大悲甲堪忍一切諸苦故被大願甲一",
    "X04n0223_085:0572c21": "切所作究竟故被迴向甲建立一切佛莊嚴故被福",
    "X04n0223_085:0572c22": "德甲饒益一切諸眾生故被波羅蜜甲度脫一切諸",
    "X04n0223_085:0572c23": "含識故被智慧甲滅一切眾生煩惱闇故被善巧方",
    "X04n0223_085:0572c24": "便甲生普門善根故被一切智心堅固不散亂甲不",
    "X04n0223_085:0573a01": "樂餘乘故被一心決定甲於一切法離疑惑故是為",
    "X04n0223_085:0573a02": "十若諸菩薩安住此法則被如來無上甲冑悉能摧",
    "X04n0223_085:0573a03": "伏一切魔軍佛子菩薩摩訶薩有十種器仗何等為",
    "X04n0223_085:0573a04": "十所謂布施是菩薩器仗摧破一切慳恡故持戒是",
    "X04n0223_085:0573a05": "菩薩器仗棄捨一切毀犯故平等是菩薩器仗斷除",
    "X04n0223_085:0573a06": "一切分別故智慧是菩薩器仗消滅一切煩惱故正",
    "X04n0223_085:0573a07": "命是菩薩器仗遠離一切邪命故善巧方便是菩薩",
    "X04n0223_085:0573a08": "器仗於一切處示現故略說貪瞋癡等一切煩惱是",
    "X04n0223_085:0573a09": "菩薩器仗以煩惱門度眾生故生死是菩薩器仗不",
    "X04n0223_085:0573a10": "斷菩薩行教化眾生故說如實法是菩薩器仗能破",
    "X04n0223_085:0573a11": "一切執著故一切智是菩薩器仗不捨菩薩行門故",
    "X04n0223_085:0573a12": "是為十若諸菩薩安住此法則能除滅一切眾生長",
    "X04n0223_085:0573a13": "夜所集煩惱結使佛子菩薩摩訶薩有十種首何等",
    "X04n0223_085:0573a14": "為十所謂涅槃首無能見頂故尊敬首一切人天所",
    "X04n0223_085:0573a15": "敬禮故廣大勝解首三千界中最為勝故第一善根",
    "X04n0223_085:0573a16": "首三界眾生咸供養故荷戴眾生首成就頂上肉髻",
    "X04n0223_085:0573a17": "相故不輕賤他首於一切處常尊勝故般若波羅蜜",
    "X04n0223_085:0573a18": "首長養一切功德法故方便智相應首普現一切同",
    "X04n0223_085:0573a19": "類身故教化一切眾生首以一切眾生為弟子故守",
    "X04n0223_085:0573a20": "護諸佛法眼首能令三寶種不斷絕故是為十若諸",
    "X04n0223_085:0573a21": "菩薩安住此法則得如來無上大智慧首佛子菩薩",
    "X04n0223_085:0573a22": "摩訶薩有十種眼所謂肉眼見一切色故天眼見一",
    "X04n0223_085:0573a23": "切眾生心故慧眼見一切眾生諸根境界故法眼見",
    "X04n0223_085:0573a24": "一切法如實相故佛眼見如來十力故智眼知見諸",
    "X04n0223_085:0573b01": "法故光明眼見佛光明故出生死眼見涅槃故無礙",
    "X04n0223_085:0573b02": "眼所見無障故一切智眼見普門法界故是為十若",
    "X04n0223_085:0573b03": "諸菩薩安住此法則得如來無上大智慧眼佛子菩",
    "X04n0223_085:0573b04": "薩摩訶薩有十種耳何等為十所謂聞讚歎聲斷除",
    "X04n0223_085:0573b05": "貪愛聞毀呰聲斷除瞋恚聞說二乘不著不求聞菩",
    "X04n0223_085:0573b06": "薩道歡喜踊躍聞地獄等諸苦難處起大悲心發弘",
    "X04n0223_085:0573b07": "誓願聞說人天勝妙之事知彼皆是無常之法聞有",
    "X04n0223_085:0573b08": "讚歎諸佛功德勤加精進令速圓滿聞說六度四攝",
    "X04n0223_085:0573b09": "等法發心修行願到彼岸聞十方世界一切音聲悉",
    "X04n0223_085:0573b10": "知如響入不可說甚深妙義菩薩摩訶薩從初發心",
    "X04n0223_085:0573b11": "乃至道場常聞正法未曾暫息而恒不捨化眾生事",
    "X04n0223_085:0573b12": "是為十若諸菩薩成就此法則得如來無上大智慧",
    "X04n0223_085:0573b13": "耳佛子菩薩摩訶薩有十種鼻何等為十所謂聞諸",
    "X04n0223_085:0573b14": "臭物不以為臭聞諸香氣不以為香香臭俱聞其心",
    "X04n0223_085:0573b15": "平等非香非臭安住於捨若聞眾生衣服臥具及其",
    "X04n0223_085:0573b16": "肢體所有香臭則能知彼貪恚愚癡等分之行若聞",
    "X04n0223_085:0573b17": "諸伏藏草木等香皆如對目前分明辯了若聞下至",
    "X04n0223_085:0573b18": "阿鼻地獄上至有頂眾生之香皆知彼過去所行之",
    "X04n0223_085:0573b19": "行若聞諸聲聞布施持戒多聞慧香住一切智心不",
    "X04n0223_085:0573b20": "令敬動若聞一切菩薩行香以平等慧入如來地聞",
    "X04n0223_085:0573b21": "一切佛智境界香亦不廢捨諸菩薩行是為十若諸",
    "X04n0223_085:0573b22": "菩薩成就此法則得如來無量無邊清淨鼻佛子菩",
    "X04n0223_085:0573b23": "薩摩訶薩有十種舌何等為十所謂開示演說無盡",
    "X04n0223_085:0573b24": "眾生行舌開示演說無盡法門舌讚歎諸佛無盡功",
    "X04n0223_085:0573c01": "德舌演暢詞辯無盡舌開闡大乘助道舌徧覆十方",
    "X04n0223_085:0573c02": "虗空舌普照一切佛剎舌普使眾生悟解舌悉令諸",
    "X04n0223_085:0573c03": "佛歡喜舌降伏一切諸魔外道除滅一切生死煩惱",
    "X04n0223_085:0573c04": "令至涅槃舌是為十若諸菩薩成就此法則得如來",
    "X04n0223_085:0573c05": "徧覆一切諸佛國土無上舌佛子菩薩摩訶薩有十",
    "X04n0223_085:0573c06": "種身何等為十所謂人身為教化一切諸人故非人",
    "X04n0223_085:0573c07": "身為教化地獄畜生餓鬼故天身為教化欲界色界",
    "X04n0223_085:0573c08": "無色界眾生故學身示現學地故無學身示現阿羅",
    "X04n0223_085:0573c09": "漢地故獨覺身教化令入辟支佛地故菩薩身令成",
    "X04n0223_085:0573c10": "就大乘故如來身智水灌頂故意生身善巧出生故",
    "X04n0223_085:0573c11": "無漏法身以無功用示現一切眾生身故是為十若",
    "X04n0223_085:0573c12": "諸菩薩成就此法則得如來無上之身佛子菩薩摩",
    "X04n0223_085:0573c13": "訶薩有十種意何等為十所謂上首意發起一切善",
    "X04n0223_085:0573c14": "根故安住意深信堅固不動故深入意隨順佛法而",
    "X04n0223_085:0573c15": "解故內了意知諸眾生心樂故無亂意一切煩惱不",
    "X04n0223_085:0573c16": "雜故明淨意客塵不能染著故善觀眾生意無有一",
    "X04n0223_085:0573c17": "念失時故善擇所作意未曾一處生過故密護諸根",
    "X04n0223_085:0573c18": "意調伏不令馳散故善入三昧意深入佛三昧無我",
    "X04n0223_085:0573c19": "我所故是為十若諸菩薩安住此法則得一切佛無",
    "X04n0223_085:0573c20": "上意佛子菩薩摩訶薩有十種行何等為十所謂聞",
    "X04n0223_085:0573c21": "法行愛樂於法故說法行利益眾生故離貪恚癡怖",
    "X04n0223_085:0573c22": "畏行調伏自心故欲界行教化欲界眾生故色無色",
    "X04n0223_085:0573c23": "界三昧行令速轉還故趣向法義行速得智慧故一",
    "X04n0223_085:0573c24": "切生處行自在教化眾生故一切佛剎行禮拜供養",
    "X04n0223_085:0574a01": "諸佛故涅槃行不斷生死相續故成滿一切佛法行",
    "X04n0223_085:0574a02": "不捨菩薩法行故是為十若諸菩薩安住此法則得",
    "X04n0223_085:0574a03": "如來無來無去行佛子菩薩摩訶薩有十種住何等",
    "X04n0223_085:0574a04": "為十所謂菩提心住曾不忘失故波羅蜜住不厭助",
    "X04n0223_085:0574a05": "道故說法住增長智慧故阿蘭若住證大禪定故隨",
    "X04n0223_085:0574a06": "順一切智頭陀知足四聖種住少欲少事故深信住",
    "X04n0223_085:0574a07": "荷負正法故親近如來住學佛威儀故出生神通住",
    "X04n0223_085:0574a08": "圓滿大智故得忍住滿足授記故道場住具足力無",
    "X04n0223_085:0574a09": "畏一切佛法故是為十若諸菩薩安住此法則得一",
    "X04n0223_085:0574a10": "切智無上住佛子菩薩摩訶薩有十種坐何等為十",
    "X04n0223_085:0574a11": "所謂轉輪王坐興十善道故四天王坐於一切世間",
    "X04n0223_085:0574a12": "自在安立佛法故帝釋坐與一切眾生為勝主故梵",
    "X04n0223_085:0574a13": "天坐於自他心得自在故師子坐能說法故正法坐",
    "X04n0223_085:0574a14": "以總持辯才力而開示故堅固坐誓願究竟故大慈",
    "X04n0223_085:0574a15": "坐令惡眾生悉歡喜故大悲坐忍一切苦不疲厭故",
    "X04n0223_085:0574a16": "金剛坐降伏眾魔及外道故是為十若諸菩薩安住",
    "X04n0223_085:0574a17": "此法則得如來無上正覺坐佛子菩薩摩訶薩有十",
    "X04n0223_085:0574a18": "種臥何等為十所謂寂靜臥身心憺怕故禪定臥如",
    "X04n0223_085:0574a19": "理修行故三昧臥身心柔而故梵天臥不惱自他故",
    "X04n0223_085:0574a20": "善業臥於後不悔故正信臥不可傾動故正道臥善",
    "X04n0223_085:0574a21": "友開覺故妙願臥善巧迴向故一切事畢臥所作成",
    "X04n0223_085:0574a22": "辦故捨諸功用臥一切慣習故是為十若諸菩薩安",
    "X04n0223_085:0574a23": "住此法則得如來無上大法臥悉能開悟一切眾生",
    "X04n0223_085:0574a24": "佛子菩薩摩訶薩有十種所住處何等為十所謂以",
    "X04n0223_085:0574b01": "大慈為所住處於一切眾生心平等故以大悲為所",
    "X04n0223_085:0574b02": "住處不輕未學故以大喜為所住處離一切憂惱故",
    "X04n0223_085:0574b03": "以大捨為所住處於有為無為平等故以一切波羅",
    "X04n0223_085:0574b04": "蜜為所住處菩提心為首故以一切空為所住處善",
    "X04n0223_085:0574b05": "巧觀察故以無相為所住處不出正位故以無願為",
    "X04n0223_085:0574b06": "所住處觀察受生故以念慧為所住處忍法成滿故",
    "X04n0223_085:0574b07": "以一切法平等為所住處得授記莂故是為十若諸",
    "X04n0223_085:0574b08": "菩薩安住此法則得如來無上無礙所住處佛子菩",
    "X04n0223_085:0574b09": "薩摩訶薩有十種所行處何等為十所謂以正念為",
    "X04n0223_085:0574b10": "所行處滿足念處故以諸趣為所行處正覺法趣故",
    "X04n0223_085:0574b11": "以智慧為所行處得佛歡喜故以波羅蜜為所行處",
    "X04n0223_085:0574b12": "滿足一切智智故以四攝為所行處教化眾生故以",
    "X04n0223_085:0574b13": "生死為所行處積集善根故以與一切眾生雜談戲",
    "X04n0223_085:0574b14": "為所行處隨應教化令永離故以神通為所行處知",
    "X04n0223_085:0574b15": "一切眾生諸根境界故以善巧方便為所行處般若",
    "X04n0223_085:0574b16": "波羅蜜相應故以道場為所行處成一切智而不斷",
    "X04n0223_085:0574b17": "菩薩行故是為十若諸菩薩安住此法則得如來無",
    "X04n0223_085:0574b18": "上大智慧所行處佛子菩薩摩訶薩有十種觀察何",
    "X04n0223_085:0574b19": "等為十所謂知諸業觀察微細悉見故知諸趣觀察",
    "X04n0223_085:0574b20": "不取眾生故知諸根觀察了達無根故知諸法觀察",
    "X04n0223_085:0574b21": "不壞法界故見佛法觀察勤修佛眼故得智慧觀察",
    "X04n0223_085:0574b22": "如理說法故無生忍觀察決了佛法故不退地觀察",
    "X04n0223_085:0574b23": "滅一切煩惱超出三界二乘地故灌頂地觀察於一",
    "X04n0223_085:0574b24": "切佛法自在不動故善覺智三昧觀察於一切十方",
    "X04n0223_085:0574c01": "施作佛事故是為十若諸菩薩安住此法則得如來",
    "X04n0223_085:0574c02": "無上大觀察智佛子菩薩摩訶薩有十種普觀察何",
    "X04n0223_085:0574c03": "等為十所謂普觀一切諸來求者以無違心滿其意",
    "X04n0223_085:0574c04": "故普觀一切犯戒眾生安置如來淨戒中故普觀一",
    "X04n0223_085:0574c05": "切害心眾生安置如來忍力中故普觀一切懈怠眾",
    "X04n0223_085:0574c06": "生勸令精勤不捨荷負大乘擔故普觀一切亂心眾",
    "X04n0223_085:0574c07": "生令住如來一切智地無散動故普觀一切惡慧眾",
    "X04n0223_085:0574c08": "生令除疑惑破有見故普觀一切平等善友順其教",
    "X04n0223_085:0574c09": "命住佛法故普觀一切所聞之法疾得證見最上義",
    "X04n0223_085:0574c10": "故普觀一切無邊眾生常不捨離大悲力故普觀一",
    "X04n0223_085:0574c11": "切諸佛之法速得成就一切智故是為十若諸菩薩",
    "X04n0223_085:0574c12": "安住此法則得如來無上大智慧普觀察佛子菩薩",
    "X04n0223_085:0574c13": "摩訶薩有十種奮迅何等為十所謂牛王奮迅暎蔽",
    "X04n0223_085:0574c14": "一切天龍夜叉乾闥婆等諸大眾故象王奮迅心善",
    "X04n0223_085:0574c15": "調柔荷負一切諸眾生故龍王奮迅興大法密雲曜",
    "X04n0223_085:0574c16": "解脫電光震如實義雷降諸根力覺分禪定解脫三",
    "X04n0223_085:0574c17": "昧甘露雨故大金翅鳥王奮迅竭貪愛水破愚癡[穀禾+卵]",
    "X04n0223_085:0574c18": "搏撮煩惱諸惡毒龍令出生死大苦海故大師子王",
    "X04n0223_085:0574c19": "奮迅安住無畏平等大智以為器仗摧伏眾魔及外",
    "X04n0223_085:0574c20": "道故勇健奮迅能於生死大戰陣中摧滅一切煩惱",
    "X04n0223_085:0574c21": "怨故大智奮迅知蘊界處及諸緣起自在開示一切",
    "X04n0223_085:0574c22": "法故陀羅尼奮迅以念慧力持法不忘隨眾生根為",
    "X04n0223_085:0574c23": "宣說故辯才奮迅無礙迅疾分別一切咸令受益心",
    "X04n0223_085:0574c24": "歡喜故如來奮迅一切智智助道之法皆悉成滿以",
    "X04n0223_085:0575a01": "一念相應慧所應得者一切皆得所應悟者一切皆",
    "X04n0223_085:0575a02": "悟坐師子座降魔怨敵成阿耨多羅三藐三菩提故",
    "X04n0223_085:0575a03": "是為十若諸菩薩安住此法則得諸佛於一切法無",
    "X04n0223_085:0575a04": "上自在奮迅佛子菩薩摩訶薩有十種師子吼何等",
    "X04n0223_085:0575a05": "為十所謂唱言我當必定成正等覺是菩提心大師",
    "X04n0223_085:0575a06": "子吼我當令一切眾生未度者度未脫者脫未安者",
    "X04n0223_085:0575a07": "安未涅槃者令得涅槃是大悲大師子吼我當令佛",
    "X04n0223_085:0575a08": "法僧種無有斷絕是報如來恩大師子吼我當嚴淨",
    "X04n0223_085:0575a09": "一切佛剎是究竟堅誓大師子吼我當除滅一切惡",
    "X04n0223_085:0575a10": "道及諸難處是自持淨戒大師子吼我當滿足一切",
    "X04n0223_085:0575a11": "諸佛身語及意相好莊嚴是求福無厭大師子吼我",
    "X04n0223_085:0575a12": "當成滿一切諸佛所有智慧是求智無厭大師子吼",
    "X04n0223_085:0575a13": "我當除滅一切眾魔及諸魔業是修正行斷諸煩惱",
    "X04n0223_085:0575a14": "大師子吼我當了知一切諸法無我無眾生無壽命",
    "X04n0223_085:0575a15": "無補伽羅空無相無願淨如虗空是無生法忍大師",
    "X04n0223_085:0575a16": "子吼最後生菩薩震動一切諸佛國土悉令嚴淨是",
    "X04n0223_085:0575a17": "時一切釋梵四王咸來讚請唯願菩薩以無生法而",
    "X04n0223_085:0575a18": "現受生菩薩則以無礙慧眼普觀世間一切眾生無",
    "X04n0223_085:0575a19": "如我者即於王宮示現誕生自行七步大師子吼我",
    "X04n0223_085:0575a20": "於世間最勝第一我當永盡生死邊際是如說而作",
    "X04n0223_085:0575a21": "大師子吼是為十若諸菩薩安住此法則得如來無",
    "X04n0223_085:0575a22": "上大師子吼佛子菩薩摩訶薩有十種清淨施何等",
    "X04n0223_085:0575a23": "為十所謂平等施不簡眾生故隨意施滿其所願故",
    "X04n0223_085:0575a24": "不亂施令得利益故隨宜施知上中下故不住施不",
    "X04n0223_085:0575b01": "求果報故開捨施心不戀著故一切施究竟清淨故",
    "X04n0223_085:0575b02": "迴向菩提施遠離有為無為故教化眾生施乃至道",
    "X04n0223_085:0575b03": "場不捨故三輪清淨施於施者受者及以施物正念",
    "X04n0223_085:0575b04": "觀察如虗空故是為十若諸菩薩安住此法則得如",
    "X04n0223_085:0575b05": "來無上清淨廣大施佛子菩薩摩訶薩有十種清淨",
    "X04n0223_085:0575b06": "戒何等為十所謂身清淨戒護身三惡故語清淨戒",
    "X04n0223_085:0575b07": "離語四過故心清淨戒永離貪瞋邪見故不破一切",
    "X04n0223_085:0575b08": "學處清淨戒於一切人天中作尊主故守護菩提心",
    "X04n0223_085:0575b09": "清淨戒不樂小乘故守護如來所制清淨戒乃至微",
    "X04n0223_085:0575b10": "細罪生大怖畏故隱密護持清淨戒善拔犯戒眾生",
    "X04n0223_085:0575b11": "故不作一切惡清淨戒誓修一切善法故遠離一切",
    "X04n0223_085:0575b12": "有見清淨戒於戒無著故守護一切眾生清淨戒發",
    "X04n0223_085:0575b13": "起大悲故是為十若諸菩薩安住此法則得如來無",
    "X04n0223_085:0575b14": "上無過失清淨戒佛子菩薩摩訶薩有十種清淨忍",
    "X04n0223_085:0575b15": "何等為十所謂安受呰辱清淨忍護諸眾生故安受",
    "X04n0223_085:0575b16": "刀杖清淨忍善護自他故不生恚害清淨忍其心不",
    "X04n0223_085:0575b17": "動故不責卑賤清淨忍為上能寬故有歸咸救清淨",
    "X04n0223_085:0575b18": "忍捨自身命故遠離我慢清淨忍不輕未學故殘毀",
    "X04n0223_085:0575b19": "不瞋清淨忍觀察如幻故有犯無報清淨忍不見自",
    "X04n0223_085:0575b20": "他故不隨煩惱清淨忍離諸境界故隨順菩薩真實",
    "X04n0223_085:0575b21": "智知一切法無生清淨忍不由他教入一切智境界",
    "X04n0223_085:0575b22": "故是為十若諸菩薩安住其中則得一切諸佛不由",
    "X04n0223_085:0575b23": "他悟無上法忍佛子菩薩摩訶薩有十種清淨精進",
    "X04n0223_085:0575b24": "何等為十所謂身清淨精進承事供養諸佛菩薩及",
    "X04n0223_085:0575c01": "諸師長尊重福田不退轉故語清淨精進隨所聞法",
    "X04n0223_085:0575c02": "廣為他說讚佛功德無疲倦故意清淨精進善能入",
    "X04n0223_085:0575c03": "出慈悲喜捨禪定解脫及諸三昧無休息故正直心",
    "X04n0223_085:0575c04": "清淨精進無誑無諂無曲無偽一切勤修無退轉故",
    "X04n0223_085:0575c05": "增勝心清淨精進志常趣求上上智慧願具一切白",
    "X04n0223_085:0575c06": "淨法故不唐捐清淨精進攝取布施戒忍多聞及不",
    "X04n0223_085:0575c07": "放逸乃至菩提無中息故摧伏一切魔清淨精進悉",
    "X04n0223_085:0575c08": "能除滅貪欲瞋恚愚癡邪見一切煩惱諸纏蓋故成",
    "X04n0223_085:0575c09": "滿智慧光清淨精進有所施為悉善觀察咸使究竟",
    "X04n0223_085:0575c10": "不令後悔得一切佛不共法故無來無去清淨精進",
    "X04n0223_085:0575c11": "得如實智入法界門身語及心皆悉平等了相非相",
    "X04n0223_085:0575c12": "無所著故成就法光清淨精進超過諸地得佛灌頂",
    "X04n0223_085:0575c13": "以無漏身而示歿生出家成道說法滅度具足如是",
    "X04n0223_085:0575c14": "普賢事故是為十若諸菩薩安住此法則得如來無",
    "X04n0223_085:0575c15": "上大清淨精進。",
    "X04n0223_085:0575c17": "大方廣佛新華嚴經合論卷第八十五"
}