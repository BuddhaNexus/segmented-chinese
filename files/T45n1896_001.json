{
    "T45n1896_001:0854c02": "No. 1896",
    "T45n1896_001:0854c03": "釋門歸敬儀(上卷)",
    "T45n1896_001:0854c05": "沙門釋道宣大唐龍朔元年於京師西明寺述",
    "T45n1896_001:0854c06": "[0854c06]  敬本教興一(謂佛化厥初禮儀莫識。聖法乘時行斯謁敬。所以廣引誠教。為信首之",
    "T45n1896_001:0854c07": "初宗。庶有不惑於教喻)",
    "T45n1896_001:0854c08": "[0854c08]  濟時護法二(謂季俗根鈍非敬不弘。故濟時機綜習惟遠。遂使相從奔競上下相遵。",
    "T45n1896_001:0854c09": "既不亂倫三寶由盛)",
    "T45n1896_001:0854c10": "[0854c10]  因機立儀三(謂時涉澆淳情分利鈍。致立教者開抑殊途。或彼佛德高滅罪稱最。或",
    "T45n1896_001:0854c11": "此方本淨二業能明等)",
    "T45n1896_001:0854c12": "[0854c12]  乘心行事四(謂事在未亡因心行用。約緣課業條流須識。由心通三性事染六塵。因",
    "T45n1896_001:0854c13": "福起罪莫知道業)",
    "T45n1896_001:0854c14": "[0854c14]  寄緣真俗五(謂法被權道情投業理。心形兩位指月雙筌。或以鄙俗淺度不識分量罔",
    "T45n1896_001:0854c15": "&#x5190;入真。實為沈俗)",
    "T45n1896_001:0854c16": "[0854c16]  引教徵&#x8FF9;六(謂末法根鈍多封性習。須引聖言以為教量。今以四依檢行四印徵明。",
    "T45n1896_001:0854c17": "無涉浮言飾詐斯絕)",
    "T45n1896_001:0854c18": "[0854c18]  約時科節七(謂心行等級勤惰不恒。故立法撿心分時策行。是知。克念修聖。斯言",
    "T45n1896_001:0854c19": "有歸。不爾流溺還同無始)",
    "T45n1896_001:0854c20": "[0854c20]  威儀有序八(謂敬相顯心虔誠有被。今須引誠教具列容儀。則容止若思。言詞安定",
    "T45n1896_001:0854c21": "不以法繩。則手足無所措矣)",
    "T45n1896_001:0854c22": "[0854c22]  功用感通九(謂業假行成功由心起。心懷染淨業亦真虛。此由想見未清善惡交集。",
    "T45n1896_001:0854c23": "不示緣報迷滯難明)",
    "T45n1896_001:0854c24": "[0854c24]  程器陳&#x8FF9;十(謂聽言觀行時俗罕依。故立條例以清心路)",
    "T45n1896_001:0854c25": "敬本教興篇第一(謂興立敬本非正信而不弘。無信必不興敬。有敬必",
    "T45n1896_001:0854c26": "先懷信。篇明信本敬隨後生故也)",
    "T45n1896_001:0854c27": "[0854c27] 序曰。自法王之利見也。必以靜見為先。故論",
    "T45n1896_001:0854c28": "云。何處何時誰起此見。一切諸見佛悉斷",
    "T45n1896_001:0854c29": "故。文良證也。然則習熏日久取會無由。事須",
    "T45n1896_001:0855a01": "立敬設儀開其信首之法。附情約相顯於成",
    "T45n1896_001:0855a02": "化之功。然後肝膽塗地形骸摧折。知宇宙之",
    "T45n1896_001:0855a03": "極尊則敬逾天屬(以父母生身也。報施在於一生。佛起法身也。&#x91BB;遠終於累劫。",
    "T45n1896_001:0855a04": "或功高難賞德深不謝慧深益厚。非&#x91BB;所及也)曉教義之遠大則道越常",
    "T45n1896_001:0855a05": "迷(以七略被時。立身立國之政淪歷於三有也。八藏所宗亡空絕有之法。畢超於九居也)。觀",
    "T45n1896_001:0855a06": "斯以言則識形心兩途事理雙軌。形則縛於",
    "T45n1896_001:0855a07": "俗習苦陰常纏。故當折挫以歸依。剖析剖析",
    "T45n1896_001:0855a08": "觀其慢惑也。心則封於迷倒。倒在生常故須",
    "T45n1896_001:0855a09": "鏡生滅以懲之。追想追想知其妄著也。深惟",
    "T45n1896_001:0855a10": "四山恒逼。非念念而莫知切於身也。八倒纏",
    "T45n1896_001:0855a11": "綿。非新新而不曉節於心也。所以剖析靜於",
    "T45n1896_001:0855a12": "慢惑非愛斷者所欣。追想厭於妄著。是異生",
    "T45n1896_001:0855a13": "者所背。固當撫攬誠教以法&#x7CFA;徵。則生身不",
    "T45n1896_001:0855a14": "徒委於下塵。無識不徒生於上趣矣。敢序斯",
    "T45n1896_001:0855a15": "致。引文證之。小乘論云。敬者以慚為體也。由",
    "T45n1896_001:0855a16": "我德薄前境尊高故行敬也。今反無慚。不恥",
    "T45n1896_001:0855a17": "深可笑也。大乘論云。由信及智故敬於彼。信",
    "T45n1896_001:0855a18": "故非邪智故興敬。故引誠教。信智及慚敬之",
    "T45n1896_001:0855a19": "本矣。本起經曰。佛初誕降周行十方。舉手",
    "T45n1896_001:0855a20": "指天地曰。天上天下唯我獨尊(以時俗所重九十六部號為大聖人",
    "T45n1896_001:0855a21": "天師也。為絕邪歸正故示此相。唯佛獨尊餘皆邪道。既曰尊嚴。歸依弘護非信敬之不成)三界皆",
    "T45n1896_001:0855a22": "苦無可樂者(三界眾生三苦交集。無思厭背貪附更深。故立此言令興厭離。有厭苦身令",
    "T45n1896_001:0855a23": "思苦本。觀達業惑深是苦因。不沒諸見便得解脫。餘則以苦捨苦長淪苦中)此之一經成",
    "T45n1896_001:0855a24": "歸敬之本也。定信守之宗也。理須依憑託附",
    "T45n1896_001:0855a25": "以登高遠之趣也。故論云。歸依者迴轉之",
    "T45n1896_001:0855a26": "語也。由昔背正從邪流蕩生趣。今佛出世興",
    "T45n1896_001:0855a27": "言極尊。遂即迴彼邪心。轉從正道故也。於是",
    "T45n1896_001:0855a28": "乃立歸法有五等之差。始於背俗之初終於",
    "T45n1896_001:0855b01": "入道之極。皆歸三寶以為心師之&#x8FF9;也所師",
    "T45n1896_001:0855b02": "極矣。所為大矣(謂初以身從終除心惑故也)安得傲然情無懾",
    "T45n1896_001:0855b03": "憚。況復加以謗訕流言通俗。自沈苦海出濟",
    "T45n1896_001:0855b04": "無期。重使身心惡習念念逾增。亦使威儀失",
    "T45n1896_001:0855b05": "節時時結業。覆器之喻塵露於目前。捕鼠之",
    "T45n1896_001:0855b06": "誣頻繁於胸臆。可不誡歟可不誡歟。又依佛",
    "T45n1896_001:0855b07": "見瓶沙王經曰。如來於伽耶山成道。度迦葉",
    "T45n1896_001:0855b08": "已念瓶沙王昔有先請。將諸徒眾往赴彼國。",
    "T45n1896_001:0855b09": "王及士眾并沙門(或云桑門沙門那者。&#x7ADD;是天竺道士之佳號。俗中之常目。亦",
    "T45n1896_001:0855b10": "是彼國修淨行者。此云淨志以義目之)初聞佛至皆悉遠迎未知禮",
    "T45n1896_001:0855b11": "敬。或有禮足而坐者。或舉手問訊而坐者。或",
    "T45n1896_001:0855b12": "稱姓名。或叉手合掌。或默然而坐者。皆疑。迦",
    "T45n1896_001:0855b13": "葉是宿舊師。今從佛來。未知誰為所依者。迦",
    "T45n1896_001:0855b14": "葉知已欲決眾疑。升空而下禮敬佛足。以手",
    "T45n1896_001:0855b15": "摩捫以口嗚之自云。佛是我師。我為佛之弟",
    "T45n1896_001:0855b16": "子。又持扇在佛後搖之。此第二經明禮敬。正",
    "T45n1896_001:0855b17": "儀之萌兆也。文中不足。有者言之。手摩口",
    "T45n1896_001:0855b18": "嗚者愛重之極。不能己已也。遠敬在於所卑",
    "T45n1896_001:0855b19": "故始於足。自餘稱名顯相。使疑者決之非正",
    "T45n1896_001:0855b20": "敬也。智度論云。外道是他法故來則自坐。白",
    "T45n1896_001:0855b21": "衣如客法。故命之令坐。一切出家五眾身心",
    "T45n1896_001:0855b22": "屬佛。故立不坐。若得道羅漢如舍利弗等皆",
    "T45n1896_001:0855b23": "坐聽法。三果已下&#x7ADD;不聽坐。以所作未辦結",
    "T45n1896_001:0855b24": "賊未破故。此第三文明位列敬相也。今有安",
    "T45n1896_001:0855b25": "坐像前情無敬讓。可謂無事受罪枉壞身心。",
    "T45n1896_001:0855b26": "如上三果尚立。況下凡乎。像立而坐彌是不",
    "T45n1896_001:0855b27": "敬。比今君父可以例諸。故知。遶旋行立為敬",
    "T45n1896_001:0855b28": "故行。安得長傲禮懺獲罪。此言易矣。臨機",
    "T45n1896_001:0855b29": "難哉。常志在心努力制抑方可改革。不爾雖",
    "T45n1896_001:0855c01": "讀不救常習思之惟之。故增一阿含經云。無",
    "T45n1896_001:0855c02": "恭敬心於佛者當生龍蛇中。以過去從中來。",
    "T45n1896_001:0855c03": "今猶無敬多睡癡等斯為良證。大悲經云。佛",
    "T45n1896_001:0855c04": "過去時行菩薩道。見三寶舍利塔像。師僧父",
    "T45n1896_001:0855c05": "母耆年善友外道。諸仙沙門婆羅門。無不傾",
    "T45n1896_001:0855c06": "側謙下敬讓。由是報故成佛已來。山林人畜",
    "T45n1896_001:0855c07": "無不傾側禮敬於佛。此第四文明致敬之因",
    "T45n1896_001:0855c08": "本也。如俗禮云。無不敬。儼若思安定詞。傲不",
    "T45n1896_001:0855c09": "可長。欲不可縱。志不可滿是也。依經律論明",
    "T45n1896_001:0855c10": "立敬儀。佛告比丘。汝等共相恭敬。迎逆問訊",
    "T45n1896_001:0855c11": "從何為始。比丘白佛各言其志。或云大姓貴",
    "T45n1896_001:0855c12": "族者。或云神智高達者。或云佛所宗親者。或",
    "T45n1896_001:0855c13": "云道登聖果者。以事舉之。佛言。汝等所言皆",
    "T45n1896_001:0855c14": "是長慢。無可觀者。應隨順法訓流布於世。於",
    "T45n1896_001:0855c15": "我法律更相恭敬。佛法可得流布。敬儀有四。",
    "T45n1896_001:0855c16": "道不禮俗一也。僧不禮尼二也。守戒者不禮",
    "T45n1896_001:0855c17": "犯戒者三也。前受戒者不禮後受戒者四也。",
    "T45n1896_001:0855c18": "自餘五眾存亡乃殊。皆約年夏次第而設敬",
    "T45n1896_001:0855c19": "也。因引古事。昔有鵽鳥獼猴大象。同在一",
    "T45n1896_001:0855c20": "林以為朋友。乃相謂曰。先生宿舊禮應供養。",
    "T45n1896_001:0855c21": "如何同住不識禮敬。象云。我見此樹生齊吾",
    "T45n1896_001:0855c22": "腹。猴言。我曾蹲地手挽樹頭。鳥言。我於遠林",
    "T45n1896_001:0855c23": "食此樹子墮出而生。我應最長即時大象背",
    "T45n1896_001:0855c24": "負獼猴。鳥在猴上周遍而行。仍說偈云。有敬",
    "T45n1896_001:0855c25": "長老者。是人能護法。現世得名譽。將來生善",
    "T45n1896_001:0855c26": "道。於是人皆&#x52B9;之悉行禮敬。諸有智人以喻",
    "T45n1896_001:0855c27": "取解。經云。恭敬於塔廟。謙下諸比丘遠離自",
    "T45n1896_001:0855c28": "高心。常思惟智慧。又云。若有智慧則無貪著。",
    "T45n1896_001:0855c29": "今貪慢而著隨則其愚不可及也。",
    "T45n1896_001:0856a01": "濟時護法篇第二(謂護持濟物非三寶而不隆)",
    "T45n1896_001:0856a02": "[0856a02] 序曰。夫以立像表真恒俗&#x5F5B;訓。寄指筌月出",
    "T45n1896_001:0856a03": "道常規。但以妄想倒情相沿固習。無思悛革",
    "T45n1896_001:0856a04": "隨業漂淪。是以經言。為善若登清升若爪之",
    "T45n1896_001:0856a05": "土。為惡若崩沈滯如下之地。此言在斯。誠",
    "T45n1896_001:0856a06": "為極誡。何以知耶。但以慢山上聳俯視於人",
    "T45n1896_001:0856a07": "物。我室四蒙包藏於見愛。慢無納法之實。經",
    "T45n1896_001:0856a08": "明覆器之賓。我有懷著之功。論顯納&#x70DF;之義。",
    "T45n1896_001:0856a09": "器仰無思不服。有服必拔慢根。室壞便歸",
    "T45n1896_001:0856a10": "太虛。見愛安形無地理例然也。背此非凡所",
    "T45n1896_001:0856a11": "行。情事得也。乖斯是聖遊履適化然也。然則",
    "T45n1896_001:0856a12": "封迷長劫。佛世有退席之人。不識分量。季",
    "T45n1896_001:0856a13": "俗豐輕生之士。此&#x7ADD;不思之徒也。當知我身",
    "T45n1896_001:0856a14": "屬於他緣。冥冥不知來處。我神屬於惑業。忽",
    "T45n1896_001:0856a15": "忽莫測何心。經云。命如風中燈。不知滅時節。",
    "T45n1896_001:0856a16": "今日復明日不覺死時至。冥冥隨業緣。不知",
    "T45n1896_001:0856a17": "生何道。此至言也。乾豆莫干其慮吁可悲哉。",
    "T45n1896_001:0856a18": "且自等智有三。我同牛羊之智出道唯一。牛",
    "T45n1896_001:0856a19": "羊異我非倫。人道道緣。不行還同畜獸。獸道",
    "T45n1896_001:0856a20": "報重頑厚非其所聞。今既形有輕清識心機",
    "T45n1896_001:0856a21": "舉。厭勞生於往劫。欣解網於將來。固當立像",
    "T45n1896_001:0856a22": "表儀傾塵聚。而頂禮寄緣引領。蕩煩累於新",
    "T45n1896_001:0856a23": "心。是則情異牛羊。乘明智而弘道。身如木",
    "T45n1896_001:0856a24": "石假彫琢而成器。可不然乎。可不然乎。鼠入",
    "T45n1896_001:0856a25": "角而至窮。更知何趣。名引言而顯實理極於",
    "T45n1896_001:0856a26": "斯。況復五滓交橫四山常逼。而能安忍於時",
    "T45n1896_001:0856a27": "事還是昏昏之所媚乎。所以大聖知時通化",
    "T45n1896_001:0856a28": "陶誘。立正三寶導濁識之所歸。開明四印示",
    "T45n1896_001:0856a29": "迷生之不昧。固得住法萬載。功由歸敬之勳。",
    "T45n1896_001:0856b01": "神升四天諒藉傳揚之力。廣如慈經所出。豈",
    "T45n1896_001:0856b02": "虛搆哉。今此之述本被後進之初心。曲授稱",
    "T45n1896_001:0856b03": "功體非前良之早慮。固須叮嚀指掌鋪&#x89BC;相",
    "T45n1896_001:0856b04": "狀。識三寶有數種之權謀。解七眾無貳師之",
    "T45n1896_001:0856b05": "希向。言唯質露意在修行想有識者。知無繁",
    "T45n1896_001:0856b06": "於翰墨。故佛言。吾言不在綺飾。令人受解為",
    "T45n1896_001:0856b07": "要。敢附斯轍筆記序云。今於此篇顯三寶相",
    "T45n1896_001:0856b08": "相隨見起。隨機四位。初謂一體。二謂緣理。三",
    "T45n1896_001:0856b09": "謂化相。四謂住持。各有名相。初言一體三寶",
    "T45n1896_001:0856b10": "者。一是非二之名。體謂本識之謂。但以無",
    "T45n1896_001:0856b11": "始心體性淨如空。妄想客塵封迷隨染。致使",
    "T45n1896_001:0856b12": "相從至于今日。經生歷死無由厭曉。故經云。",
    "T45n1896_001:0856b13": "諸法本來性相空寂。眾生妄計彼此得失。輪",
    "T45n1896_001:0856b14": "迴生死不得解脫。經云。一切眾生&#x7ADD;有佛性。",
    "T45n1896_001:0856b15": "即我本識出障嘉名。迷故曰凡悟便名聖。所",
    "T45n1896_001:0856b16": "以貧女寶藏力士額珠性常清淨有而無用。",
    "T45n1896_001:0856b17": "為惑所覆無由光顯。如經深叢覆寶移流雜",
    "T45n1896_001:0856b18": "味。然其本性光淳無玷。所以前修聞此勵力",
    "T45n1896_001:0856b19": "勤觀。日故劫新遂證斯德。及成妙覺轉依法",
    "T45n1896_001:0856b20": "身。身非始生寄緣修顯。後進聞此興大志求。",
    "T45n1896_001:0856b21": "彼去已還我云何住。遵途進德還登位極。自",
    "T45n1896_001:0856b22": "昔已來此乘無權。皆成正覺&#x9008;出樊籠。俯應",
    "T45n1896_001:0856b23": "群心興悲赴感。我之與佛無始實同。彼以先",
    "T45n1896_001:0856b24": "覺故先出有。我獨不悟盤桓下凡。一思此事",
    "T45n1896_001:0856b25": "悔熱何及。今若不修後生何據。所以承遵梵",
    "T45n1896_001:0856b26": "網以網魚龍(經喻內毒如龍難。觸欲貪如鯨吞海)揖佩三身憑依三",
    "T45n1896_001:0856b27": "學。爰初投足先奉戒宗。戒本有三。三身之",
    "T45n1896_001:0856b28": "本。一律儀戒謂斷諸惡。即法身之因也(由法身本",
    "T45n1896_001:0856b29": "淨惡覆不顯。今修離惡。功成德現故)二攝善法戒謂修諸善。即報身",
    "T45n1896_001:0856c01": "之因也(報以眾善所成成善無高止作。今修止作二善。用成報佛之緣)三攝眾生",
    "T45n1896_001:0856c02": "戒即慈濟有心功成化佛之因也(以化佛無心隨感便應。今大",
    "T45n1896_001:0856c03": "慈普濟意用則齊)約佛有三。隨義三別境非心外。百慮",
    "T45n1896_001:0856c04": "咸歸理實如此。不可餘見。或迷此及試重廣",
    "T45n1896_001:0856c05": "之。然則功德之本非戒不弘。道初俗歸必先",
    "T45n1896_001:0856c06": "敬受。隨境起心無非三戒。如約一生心不懷",
    "T45n1896_001:0856c07": "惡攝律儀也。有慈起善攝善法也。將濟離苦",
    "T45n1896_001:0856c08": "護眾生也。內緣既爾。三佛皆然。離合待時不",
    "T45n1896_001:0856c09": "定三一。故經云。吾今此身即是法身。斯本從",
    "T45n1896_001:0856c10": "跡也。又云。色聲見我名行邪道。此跡異本也。",
    "T45n1896_001:0856c11": "故摩竭道成高山先照。祇園開政下乘後席。",
    "T45n1896_001:0856c12": "眾說備之可用通鏡。故先顯由緣後明性相。",
    "T45n1896_001:0856c13": "欲明性體因言致理。不是飾非終歸顯實。將",
    "T45n1896_001:0856c14": "使通明性體。解若心燈後被。以文筌登岸捨",
    "T45n1896_001:0856c15": "&#x7B29;可也。言一體三寶者。行者既知心性本淨",
    "T45n1896_001:0856c16": "悟解無邪名為正覺。覺即佛也。性淨無染法",
    "T45n1896_001:0856c17": "也。性淨無壅僧也。今覺於本名始覺也。本",
    "T45n1896_001:0856c18": "實體淨名先覺也。如此安心如此練身。俯仰",
    "T45n1896_001:0856c19": "周循無念不剋。俗云。惟狂克念作聖。惟聖罔",
    "T45n1896_001:0856c20": "念作狂彼沈俗士尚此放言。豈惟出道翻無",
    "T45n1896_001:0856c21": "此致。都不可也。問曰。卿發斯言欲何標據。念",
    "T45n1896_001:0856c22": "念總是識心。言言都非智略。如何依準得",
    "T45n1896_001:0856c23": "一舉而騰九萬耶。答曰。夫以聖道遠而難希。",
    "T45n1896_001:0856c24": "淨心近而易惑。為山基於一簣。為佛起於初",
    "T45n1896_001:0856c25": "念。故萬里之剋離初步而不登。三劫之功非",
    "T45n1896_001:0856c26": "始心而罔就。是知。行人發足常步此心。開",
    "T45n1896_001:0856c27": "示不由外來。悟入誠因內起。迷時謂禮外境。",
    "T45n1896_001:0856c28": "悟已還禮自心。故經云。心想佛時是心是佛。",
    "T45n1896_001:0856c29": "如是斂念會必精勤。積熏不已自然清淨。忘",
    "T45n1896_001:0857a01": "此外求甫當行道。徒役身心終為世福。故身",
    "T45n1896_001:0857a02": "子不思經劫而居退忘。難陀整慮終朝而拔",
    "T45n1896_001:0857a03": "其神。上明一體三寶也。二明緣理三寶者。理",
    "T45n1896_001:0857a04": "謂。至理天真常住。還是心體。且從染說無",
    "T45n1896_001:0857a05": "始有終。但為惑網不能出障。今以三學剋剪",
    "T45n1896_001:0857a06": "纏結。惑業既傾心性光顯。始終性淨無始無",
    "T45n1896_001:0857a07": "終。由法成立隨境分相。即號此相為五分法",
    "T45n1896_001:0857a08": "身。謂戒定慧解脫解脫知見也。前之三學從",
    "T45n1896_001:0857a09": "因受名。由戒護助果成法身。故云戒身。定慧",
    "T45n1896_001:0857a10": "準此可以類知。後二從果次第受名。解脫身",
    "T45n1896_001:0857a11": "者由慧剋惑。惑無之處名解脫身。解脫知見",
    "T45n1896_001:0857a12": "以乃出纏破障反照觀心。故云知見身也。唯",
    "T45n1896_001:0857a13": "佛法中三乘聖者具此五分。能為六道作大",
    "T45n1896_001:0857a14": "歸依。故論云。歸依於佛者。謂一切智五分法",
    "T45n1896_001:0857a15": "身也。歸依於法者。謂滅諦涅槃也。歸依於僧",
    "T45n1896_001:0857a16": "者。謂諸賢聖學無學功德自身他身盡處也。",
    "T45n1896_001:0857a17": "即自他惑滅所無之處。故云盡處也。故經云。",
    "T45n1896_001:0857a18": "一切聖人皆以無為法得名。無為即無漏之",
    "T45n1896_001:0857a19": "別目也。由此三寶常住於世。不為世法之所",
    "T45n1896_001:0857a20": "陵慢。故稱寶也。如世珍寶為生所重。今此",
    "T45n1896_001:0857a21": "三寶為諸群生三乘七眾之所歸仰。故名正",
    "T45n1896_001:0857a22": "歸。若無專信雜事邪神。雖受歸戒不得聖法。",
    "T45n1896_001:0857a23": "故經云。歸依於佛者。真名清信士。終不妄歸",
    "T45n1896_001:0857a24": "依其餘諸天神。斯何故耶。以真三寶性相常",
    "T45n1896_001:0857a25": "住堪為物依。自餘天帝身心苦惱。有為有漏",
    "T45n1896_001:0857a26": "無力。無能自救無暇。何能救物。惟出世寶有",
    "T45n1896_001:0857a27": "力能持。言歸依者如憑王力得無侵害。今憑",
    "T45n1896_001:0857a28": "正寶威福無涯。故使神龍免金翅之誅信士。",
    "T45n1896_001:0857a29": "超夜叉之難。五種三歸皆歸此寶。或即名之",
    "T45n1896_001:0857b01": "同相三寶。由理通三世義盡十方。常住三寶",
    "T45n1896_001:0857b02": "此為至極。經云。若人得聞常住二字。是人生",
    "T45n1896_001:0857b03": "生不墮惡趣。斯何故耶。以知法佛本性常。故",
    "T45n1896_001:0857b04": "一時聞解熏本識心。業種既成淨信無失。況",
    "T45n1896_001:0857b05": "能立願歸依奉為師範。固當累劫清勝義無",
    "T45n1896_001:0857b06": "陷沒。如經有人受三歸依。彌勒初會解脫生",
    "T45n1896_001:0857b07": "死。此乃出苦海之良津。入佛法之階位。但",
    "T45n1896_001:0857b08": "以罪多惡重輕而慢者。雖曾受歸隨緣還失。",
    "T45n1896_001:0857b09": "是故智人初受歸。時專心緣此得名歸依。故",
    "T45n1896_001:0857b10": "感善神隨逐護助。上明佛竟。後之二寶緣此",
    "T45n1896_001:0857b11": "而生。如前廣敘。以開靈府。此理三寶能生化",
    "T45n1896_001:0857b12": "相。弘道利生罪福通感。故調達出血業成劫",
    "T45n1896_001:0857b13": "罪。耆域出血業成梵福。以化佛無心猶如光",
    "T45n1896_001:0857b14": "焰。儀像非情體唯無記。所感罪福還約法身。",
    "T45n1896_001:0857b15": "由顯相狀法身依故。以法本非形無漏無色。",
    "T45n1896_001:0857b16": "不以相顯群有何依。故立像表真。厥趣斯矣。",
    "T45n1896_001:0857b17": "是知。化佛供毀一自法身。無有興亡獨稱常",
    "T45n1896_001:0857b18": "住。言極繁矣。意在通之。但以澆淳在數倚伏",
    "T45n1896_001:0857b19": "赴機。故列三法限於萬載。所以金河西竭玉",
    "T45n1896_001:0857b20": "關東鶩。代出八九年逾六百。三遭殄除終還",
    "T45n1896_001:0857b21": "興顯有何致。斯曆數未也。萬載已後澆風不",
    "T45n1896_001:0857b22": "追。固無傳授天祿終也。由慈氏運開緣生道",
    "T45n1896_001:0857b23": "會。淳源將發交謝應期。不虛設也。此明理寶",
    "T45n1896_001:0857b24": "是歸依所宗。故覆詳之令心有寄。故出耀云。",
    "T45n1896_001:0857b25": "道之在心不問老少。惟在剛烈乃名道耳。信",
    "T45n1896_001:0857b26": "心以存何往不剋。文良證也。可不鏡哉。三",
    "T45n1896_001:0857b27": "明化相三寶者。謂釋迦如來為佛寶也。所說",
    "T45n1896_001:0857b28": "滅諦為法寶也。先智苦盡為僧寶也。此化相",
    "T45n1896_001:0857b29": "三寶或名別相。體是無常四相所遷。滅過千",
    "T45n1896_001:0857c01": "載但可追遠用增翹敬。以賢劫中三佛已往。",
    "T45n1896_001:0857c02": "無我第四群生何依。長淪苦海解脫無路。是",
    "T45n1896_001:0857c03": "以能仁膺期出世說法度人。開八正之妙門",
    "T45n1896_001:0857c04": "示一直之平道。近出人天之欲泥。遠登賢聖",
    "T45n1896_001:0857c05": "之津&#x7B29;。將趣斯道&#x5826;漸有由。說理三寶令物",
    "T45n1896_001:0857c06": "歸向。豈非真理常住乘權御實。&#x758E;解形心稱",
    "T45n1896_001:0857c07": "為佛子。受道之賓證澄無之本淨。筌蹄之喻",
    "T45n1896_001:0857c08": "顯性空之玄理。事義光矣。神用明矣。群生",
    "T45n1896_001:0857c09": "依資生滅盡矣。既而能事已隆告以數終之",
    "T45n1896_001:0857c10": "運。非色現色表法身之不亡。無形留骨示化",
    "T45n1896_001:0857c11": "&#x8FF9;之無泯。所以碎身以生物信。全眼以導神",
    "T45n1896_001:0857c12": "功。斯道莫思恩德非謝。故當敬養塔像興起",
    "T45n1896_001:0857c13": "信根。先備此心方知由委。四明住持三寶者。",
    "T45n1896_001:0857c14": "人能弘道萬載之所流慈。道假人弘三法於",
    "T45n1896_001:0857c15": "斯開位。遂使代代興樹處處傳弘。匪假僧揚",
    "T45n1896_001:0857c16": "佛法潛沒。至如漢武崇盛初聞佛名。既絕僧",
    "T45n1896_001:0857c17": "傳開緒斯竭。及顯宗開法遠訪華胥。致有迦",
    "T45n1896_001:0857c18": "竺來儀演布聲教。開俗成務發信歸心。實假",
    "T45n1896_001:0857c19": "敷說之勞。誠資相狀之力名僧寶也。所說名",
    "T45n1896_001:0857c20": "句表理為先。理非文言無由取悟。故約名教",
    "T45n1896_001:0857c21": "說聽之緣名法寶也。此理幽奧非聖不知。聖",
    "T45n1896_001:0857c22": "雖云亡影像斯立名佛寶也。但以群生福淺",
    "T45n1896_001:0857c23": "不及化源。薄有餘資猶逢遺法。此之三寶體",
    "T45n1896_001:0857c24": "是有為具足漏染。不足陳敬然是理寶之所",
    "T45n1896_001:0857c25": "依持。有能遵重相從出有。如俗王使巡歷方",
    "T45n1896_001:0857c26": "隅。不以形徵故敬齊一。經云。如世有銀金為",
    "T45n1896_001:0857c27": "上寶。無銀有&#x936E;亦稱無價。故末三寶敬亦齊",
    "T45n1896_001:0857c28": "真。今不加敬更無尊重之方。投心何所起歸",
    "T45n1896_001:0857c29": "何寄。故當形敬靈儀心存真理。導緣設化義",
    "T45n1896_001:0858a01": "極於斯。經云。造像如麥獲福無窮。以是法身",
    "T45n1896_001:0858a02": "之器也。論云。金木土石體是非情。以造像",
    "T45n1896_001:0858a03": "故敬毀之人自獲罪福。莫不表顯法身致令",
    "T45n1896_001:0858a04": "功用無極。故使有心行者對此靈儀。莫不涕",
    "T45n1896_001:0858a05": "泣橫流不覺加敬。但以真形已謝唯見遺蹤。",
    "T45n1896_001:0858a06": "如臨清廟自然悲肅舉目。摧感如在不疑。今",
    "T45n1896_001:0858a07": "我亦爾。慈尊久謝唯留影像導我慢幢。是須",
    "T45n1896_001:0858a08": "傾屈接足而行禮敬。如對真儀為我說法。今",
    "T45n1896_001:0858a09": "不見聞心由無信。何以知耶。但心用所擬三",
    "T45n1896_001:0858a10": "界尚成。豈此一堂頑癡不動。大論云。諸佛常",
    "T45n1896_001:0858a11": "放光說法。眾生無始罪故對面不見。是須一",
    "T45n1896_001:0858a12": "像既爾。餘像例然。樹石山林隨相標立。導我",
    "T45n1896_001:0858a13": "心路無越聖儀。又作是念。見雖是色了色心",
    "T45n1896_001:0858a14": "生。心外無塵名為真觀。言從心起。實唯識",
    "T45n1896_001:0858a15": "有名為俗觀。漸次增明念念無絕。時功既積",
    "T45n1896_001:0858a16": "熏習逾增。觀道修明不迷緣假。名願樂位修",
    "T45n1896_001:0858a17": "道人。焉道為人修人能修道。故稱行者名為",
    "T45n1896_001:0858a18": "道人。今則聞告懷嫌誠當實籙。日損之謂於",
    "T45n1896_001:0858a19": "斯自明。可不誡哉。",
    "T45n1896_001:0858a20": "隨機立教篇第三(謂智有昏明敬存理事)",
    "T45n1896_001:0858a21": "[0858a21] 序曰。禮者履也。敬而已矣。經云恭敬塔廟謙",
    "T45n1896_001:0858a22": "下比丘者是也。然則性涉昏明推步通局。多",
    "T45n1896_001:0858a23": "沿名相少懷經遠。所以隨文綜習。道聽途傳",
    "T45n1896_001:0858a24": "曾不討論妄行章句。俗中尚云。學而不思則",
    "T45n1896_001:0858a25": "罔。思而不學則殆。況佛法玄奧理事兼該。聞",
    "T45n1896_001:0858a26": "即依行沈淪非一。至如經明淨土佛德無涯",
    "T45n1896_001:0858a27": "尋聲不敢移心。愛重不忘心口。乍聞穢土諸",
    "T45n1896_001:0858a28": "佛情無一欣。便言無德可歸有罪未能消蕩。",
    "T45n1896_001:0858a29": "何憎愛之若此。誠不足以詳之。又聞論說多",
    "T45n1896_001:0858b01": "寶別時引情自謂精進果決。便即禮念絕緣。",
    "T45n1896_001:0858b02": "濁下愚凡行斯膠固。性習雖久終須漸移。如",
    "T45n1896_001:0858b03": "不更新凡無成聖。綜執前迷負愧彌重。以茲",
    "T45n1896_001:0858b04": "紹嗣誠非遺寄。是知。教門善巧隨機淺深。深",
    "T45n1896_001:0858b05": "者行十使而無瑕。淺者示五燒而有淨。淨方",
    "T45n1896_001:0858b06": "不一隨意欲而受生。佛智莫窮任時緣而冥",
    "T45n1896_001:0858b07": "會。其猶朗月在空流光小大之器。震雷雲裏",
    "T45n1896_001:0858b08": "飛聲顯晦之間。聞在前緣不可一其情道。器",
    "T45n1896_001:0858b09": "惟積習誠難等其利鈍。從此而觀方知。螺髻",
    "T45n1896_001:0858b10": "身子染淨各封其心。忍土安樂穢潔互陳其",
    "T45n1896_001:0858b11": "略。故文云。我淨土不毀而眾見燒盡。即其",
    "T45n1896_001:0858b12": "證也。寧不知。彌陀雜穢復示此。而通引乎。豈",
    "T45n1896_001:0858b13": "不知。六種震動發蒙心之晝昏。三輪示現統",
    "T45n1896_001:0858b14": "群情之夜朗不虛設也。經云。吾從成佛已來",
    "T45n1896_001:0858b15": "種種因緣種種譬喻廣演言教。無數方便引",
    "T45n1896_001:0858b16": "導眾生令離諸著。著是病本隨言即封。聞淨",
    "T45n1896_001:0858b17": "著淨聞染著染。論云。如蠅無處不著唯不著",
    "T45n1896_001:0858b18": "火焰。眾生亦爾。善不善法中皆著唯不著性",
    "T45n1896_001:0858b19": "空。故佛說四依依智不依識。若肉眼見聞如",
    "T45n1896_001:0858b20": "牛羊無異。正教如此何得致迷。固當杜五過",
    "T45n1896_001:0858b21": "於未然。祖四依而作則。斯言極矣。復欲何哉。",
    "T45n1896_001:0858b22": "恐好事者須稟教量。故出一二用弘其道。道",
    "T45n1896_001:0858b23": "貴清通。義非壅結。仍須識分以自揣摩。無容",
    "T45n1896_001:0858b24": "冒罔自謂超挺。生報茫然孰識夷險。必有",
    "T45n1896_001:0858b25": "斯人則自溺苦海。誰能濟拔。今約兩緣立儀",
    "T45n1896_001:0858b26": "表行。入道多門不過理事。理謂道理通聖心",
    "T45n1896_001:0858b27": "之遠懷。事謂事局約凡情之延度。聖非自聖。",
    "T45n1896_001:0858b28": "終假導而漸明。凡非定凡亦因開而達解。是",
    "T45n1896_001:0858b29": "知。愚智深淺賢聖位階由解行之遠近。致利",
    "T45n1896_001:0858c01": "鈍之乖異。故論云。無分別智即是菩薩。菩薩",
    "T45n1896_001:0858c02": "即是無分別智。菩薩約位且列五十餘階。故",
    "T45n1896_001:0858c03": "知。無分之智念念利鈍。此言有旨。然使鈍士",
    "T45n1896_001:0858c04": "依事引方土之歡娛。且以安身身安而後道",
    "T45n1896_001:0858c05": "也。利人行理剋正念。而濯性靈用以清心。心",
    "T45n1896_001:0858c06": "清而出有也。然利鈍千差昏明等級。薄知綱",
    "T45n1896_001:0858c07": "領標控神解。故歷諸篇通斯一致。則披者不",
    "T45n1896_001:0858c08": "昧於由徑。行者無滯於發足矣。",
    "T45n1896_001:0858c09": "乘心行事篇第四(謂識心迷倒三毒常纏)",
    "T45n1896_001:0858c10": "[0858c10] 序曰。上已顯其機緣。心行備矣。識真俗之交",
    "T45n1896_001:0858c11": "務。鑒理事之相由。文明祖習之經。義曉&#x758E;",
    "T45n1896_001:0858c12": "通之理。至於附相行事。故習難傾。三賢猶",
    "T45n1896_001:0858c13": "染其塵。四果尚迷斯旨。是以迦葉起舞。舍利",
    "T45n1896_001:0858c14": "作瞋。難陀悅於練色。陵伽興於慢相。斯&#x7ADD;正",
    "T45n1896_001:0858c15": "使雖盡餘習未亡。猶增惱於六塵。自網弊於",
    "T45n1896_001:0858c16": "三受。況乃下凡煩惑無始習熏。今生道種正",
    "T45n1896_001:0858c17": "論倫而不忍。以斯昏濁徒生徒死。甚可惜哉。",
    "T45n1896_001:0858c18": "良以界稱忍土。經云強識念力。義當以正信",
    "T45n1896_001:0858c19": "而鞭後。以正解而導前。解則見理朗然求邪",
    "T45n1896_001:0858c20": "倒而難獲(俗云。夫志士有所之當口興心誓。行人所不能行謂仁義也。割人所不能割謂情欲也。",
    "T45n1896_001:0858c21": "忍人所不能忍謂苦樂也。彼沈俗士心無法澄尚有斯致。況出道者正教滿目不能行之。臨終方悔自取沈溺)",
    "T45n1896_001:0858c22": "信則識真仰止知窳惰之易亡。如此栖神可",
    "T45n1896_001:0858c23": "謂乘心行事。如此整慮可謂無蟥稻梁。焉有",
    "T45n1896_001:0858c24": "他食在腹而業繫無知。他衣覆形而行增愚",
    "T45n1896_001:0858c25": "惑。誠不可也。若夫心塵使性知誰不無。識",
    "T45n1896_001:0858c26": "則無邪常須節約。若任而縱者無解脫期。故",
    "T45n1896_001:0858c27": "經譬覺賊論。示御心。制之一處無事不辦。豈",
    "T45n1896_001:0858c28": "虛累哉。下凡煩惱微細難知。&#x9E81;而易覺勿過",
    "T45n1896_001:0858c29": "三毒。自毒毒他深可厭患。貪瞋一發業構三",
    "T45n1896_001:0859a01": "塗。癡慢為本故增垢結。是故行人隨有作業。",
    "T45n1896_001:0859a02": "先須執御預知輕重。今約禮敬之儀備條過",
    "T45n1896_001:0859a03": "狀。如有失念即知改革。且自識過尋悔返淨",
    "T45n1896_001:0859a04": "可期。昏昏任性徒霑釋種。所以仰對尊容貪",
    "T45n1896_001:0859a05": "拜。廣歎求諸佛之護念。畏惡業之牽挽。等",
    "T45n1896_001:0859a06": "羝羊之前&#x5374;同難陀之欣奉。雖為善興終歸",
    "T45n1896_001:0859a07": "雜毒。是名因福起罪一也。或矜高自舉忌他",
    "T45n1896_001:0859a08": "名望。勤苦身心恨恚陵物。外雖從稅內實騰",
    "T45n1896_001:0859a09": "驤。或依時位列相從。禮謁目睞同徒妄生嫌",
    "T45n1896_001:0859a10": "怪。見有接聲承拜者。言其如碓上下。見有",
    "T45n1896_001:0859a11": "威容細行者。言其造事詐作。見有在地蹣跚",
    "T45n1896_001:0859a12": "者。言其大無筋骨。見有音聲濁鈍者。言其大",
    "T45n1896_001:0859a13": "不生善。如斯眾也。通悉結收。業網所拘報",
    "T45n1896_001:0859a14": "增鬼錄。或高履長裙剔削光潔。揚彫綵之華",
    "T45n1896_001:0859a15": "麗。曜龍鳳之文綺。或磨刮骨肉鎣飾面門。上",
    "T45n1896_001:0859a16": "高殿而揚聲處靜眾而長噫。山字在肩有竦",
    "T45n1896_001:0859a17": "凌雲之狀。匡肘廣&#x8107;志逾鵬趐之形。稜層長",
    "T45n1896_001:0859a18": "慢抵築朋流。忽突增癡處處呈拙。如此胥徒",
    "T45n1896_001:0859a19": "名癡毒也。故論云。三三合九種(謂身口意此三能起業也。自",
    "T45n1896_001:0859a20": "作教他見作隨喜此三能成業也。現報生報後報此三名業果也)從三煩惱起(從三",
    "T45n1896_001:0859a21": "毒起受三惡道也。從三善起受人天也。廣如彼解之)以此文證。故知。起業",
    "T45n1896_001:0859a22": "必由毒生。常須觀度方識毒相。故使行福而",
    "T45n1896_001:0859a23": "雜罪者。還承惡因惡道雜受。故大丈夫論云。",
    "T45n1896_001:0859a24": "修行大布施急性多瞋怒。不惟正憶念後作",
    "T45n1896_001:0859a25": "大力龍。修施陵懱人後生金翅鳥。施本捨慳",
    "T45n1896_001:0859a26": "故感財報。嗔心行事還興毒害。故龍受形。見",
    "T45n1896_001:0859a27": "觸傷等三種害物&#x7ADD;由瞋生。況今行敬本為",
    "T45n1896_001:0859a28": "除慢。更增慢墮。已是業科。復起貪嗔明招",
    "T45n1896_001:0859a29": "苦報。又如受形短陋由嫌塔高。聲駐軍馬由",
    "T45n1896_001:0859b01": "興鈴供。罪福雜受其相紛綸。略引數條知非",
    "T45n1896_001:0859b02": "妄作。昔元魏時勒那三藏見此敬養。勤惰不",
    "T45n1896_001:0859b03": "倫便出七種禮佛法。文極繁委廣如後明。然",
    "T45n1896_001:0859b04": "凡所作業三性為宗。一俯一仰非心不就。心",
    "T45n1896_001:0859b05": "必依緣緣通內外。不起則已。起必性收。善",
    "T45n1896_001:0859b06": "惡兩性作業感生。無記之緣多歸癡種。種雖",
    "T45n1896_001:0859b07": "無記亦有善惡。夢業受生如論具引。是知。捨",
    "T45n1896_001:0859b08": "受昏蒙難為醒決。故當臨事籌理。必不陷溺",
    "T45n1896_001:0859b09": "清心。",
    "T45n1896_001:0859b10": "寄緣真俗篇第五(謂身心所行功存真俗。前雖明於事理亦是真俗所",
    "T45n1896_001:0859b11": "收。但彼據於初心此則正存終行)",
    "T45n1896_001:0859b12": "[0859b12] 序曰。真俗二諦由來尚矣。不由功用任運現",
    "T45n1896_001:0859b13": "前。故論云。諸佛說法常依二諦。今時行敬",
    "T45n1896_001:0859b14": "亦準聖言不虛設也。然須達解兩諦所由。故",
    "T45n1896_001:0859b15": "論云。知塵無所有通達真。知唯有識通達俗。",
    "T45n1896_001:0859b16": "若不達俗無以通真。若不通真無以遣俗。以",
    "T45n1896_001:0859b17": "俗無別體故也。正論成觀。令人受行。良以真",
    "T45n1896_001:0859b18": "俗修復空有交津。迷想見則生途日增。悟形",
    "T45n1896_001:0859b19": "心則高軌潛起。豈不以形纏桎梏報果不可",
    "T45n1896_001:0859b20": "頓銷。謂隨俗也。心可名談披析莫知其趣。謂",
    "T45n1896_001:0859b21": "通真也。在言易淨。真理可用心求。據行難",
    "T45n1896_001:0859b22": "明無始習熏故爾。是知。心惑綿遠雖觀而集",
    "T45n1896_001:0859b23": "起紛紛。身相事顯屈折而便傾高慢。慢為恒",
    "T45n1896_001:0859b24": "俗所恥。卑退有識同遵。既為道俗通嫌故。當",
    "T45n1896_001:0859b25": "行觀厭折挫摧拉。加功剝削方覈情根。所以",
    "T45n1896_001:0859b26": "大聖垂訓。法喻所歸止在誡約身心無沿逸",
    "T45n1896_001:0859b27": "欲。或比行廁畫瓶。或擬危城杯器。故有將崩",
    "T45n1896_001:0859b28": "朽宅三火恒然。逃隱空聚五刀恒逐。井河引",
    "T45n1896_001:0859b29": "喻逼形器於剎那。屠肆牛羊切性命於漏刻。",
    "T45n1896_001:0859c01": "義當領斯監舉力勵專征。割略科程課時賦",
    "T45n1896_001:0859c02": "業。合掌翅跪凜若臨深。欽重仰止悚猶乘薄。",
    "T45n1896_001:0859c03": "諦惟形聚但見塵叢。舉目澄睛無非靈像。理",
    "T45n1896_001:0859c04": "須嗚咽涕呬慨我沈淪。聖容久謝惟承餘&#x8FF9;。",
    "T45n1896_001:0859c05": "過由我生何不悲悼。猶有微善宅報在人。又",
    "T45n1896_001:0859c06": "矚遺塵親尊影塔。脫生餘道對目莫知。猶如",
    "T45n1896_001:0859c07": "我今不見真佛。由此悲慶交懷無容怠惰。所",
    "T45n1896_001:0859c08": "以專志顒仰夕死如生。故數數重述。意存常",
    "T45n1896_001:0859c09": "制。今明真俗行敬事理相由。良以凡習寄緣。",
    "T45n1896_001:0859c10": "憑心舟濟。形假澡沐心便清遠。是須莊嚴道",
    "T45n1896_001:0859c11": "場位置尊像。斯即開神明之正路。亦乃通聖",
    "T45n1896_001:0859c12": "道之明津。初舉三身之方土(普賢觀云。法身毘盧遮那遍一切處。其佛",
    "T45n1896_001:0859c13": "住處名常寂光。餘應化身以類標列也)次顯十佛之光化(如龍樹十住論中具列善德等",
    "T45n1896_001:0859c14": "相狀)稱揚相量各有戒儀。懺悔勸請甄別位置",
    "T45n1896_001:0859c15": "(亦如彼論。解其除罪方法大明。廣如彼說)斯&#x7ADD;性絕色心形非識有。故",
    "T45n1896_001:0859c16": "經云。色聲見求名行邪道。但以無始倒凡隨",
    "T45n1896_001:0859c17": "情妄執。約相猶迷邪正。何能頓遣見聞。所",
    "T45n1896_001:0859c18": "以大聖觀機未得垂道。權說福業用接愚心。",
    "T45n1896_001:0859c19": "故舉淨方之勝相。發動迷心之背向。且攝邪",
    "T45n1896_001:0859c20": "心令從正法。漸漬既久心性轉明。方示非真",
    "T45n1896_001:0859c21": "令行理觀。據此修捨實是知機。若彼下愚未",
    "T45n1896_001:0859c22": "聞真道。即為化說色聲非真。心路蒼茫莫知",
    "T45n1896_001:0859c23": "投寄。福業不行道心無涉。遂即雙廢長處罪",
    "T45n1896_001:0859c24": "流。由此方便引令出有。故示西方極樂世界。",
    "T45n1896_001:0859c25": "令心翹注不得轉移。但此下愚貪滯難拔。縱",
    "T45n1896_001:0859c26": "任想像何時通悟。故行事福漸行理觀。身本",
    "T45n1896_001:0859c27": "頑癡不可繩持。心是道因從緣便悟。謂此形",
    "T45n1896_001:0859c28": "儀本唯識有。迷於本習妄見我人。故須徵研",
    "T45n1896_001:0859c29": "令行敬養。令見我身俯仰上下唯塵生滅來",
    "T45n1896_001:0860a01": "往屈申。此隨俗也。重觀此身但塵非我。妄謂",
    "T45n1896_001:0860a02": "我所能有行敬。據此一理名通真也。真本非",
    "T45n1896_001:0860a03": "心今隨心起名隨俗也。知真非心名道真也。",
    "T45n1896_001:0860a04": "如是念念以後奪前。漸漸增明久而明利。若",
    "T45n1896_001:0860a05": "隨故習忽此不修。還同無始生死輪轉。是以",
    "T45n1896_001:0860a06": "力勵隨念剋思。一一科程令其升進。然則聖",
    "T45n1896_001:0860a07": "凡之道自古相傳。凡非定凡。故有逆流返本",
    "T45n1896_001:0860a08": "之&#x8FF9;。聖非自聖終因漸悟觀達之功。故凡",
    "T45n1896_001:0860a09": "可為聖。以佛性為宗元。聖不為凡以悟解為",
    "T45n1896_001:0860a10": "歸敬。是知。理事行務且隔形心。至於動用",
    "T45n1896_001:0860a11": "真俗&#x7ADD;觀。所以隨其發足畢約兩緣。知無顯",
    "T45n1896_001:0860a12": "真知識是俗。種從緣起方可有階。若身心兩",
    "T45n1896_001:0860a13": "分真俗二路。三倒常行革凡何日。有人心路",
    "T45n1896_001:0860a14": "慞惶情投莫準。聞余此及勃爾興言。撫掌大",
    "T45n1896_001:0860a15": "笑曰。言何容易。一何虛誕。嗟乎不學浪有",
    "T45n1896_001:0860a16": "涉言。吾聞。真俗&#x7ADD;觀登住方修。如何下凡僣",
    "T45n1896_001:0860a17": "他上聖。理義不可急須改之。余曰不可改也。",
    "T45n1896_001:0860a18": "發心畢竟初後心齊。唯識四位凡聖通學。今",
    "T45n1896_001:0860a19": "則在凡不學何有剋聖之期。故須發足&#x7ADD;修。",
    "T45n1896_001:0860a20": "修明自然位聖。是知。修道行人常觀正理。不",
    "T45n1896_001:0860a21": "可執文便乖義實。故四依撿失念念準承。當",
    "T45n1896_001:0860a22": "須依智不依於識。識俗所習智是道筌。聖立",
    "T45n1896_001:0860a23": "正儀無容輒濫。文明上地止據階緣。覈其雙",
    "T45n1896_001:0860a24": "遊終歸妙覺。故經云。常在三昧見諸佛土不",
    "T45n1896_001:0860a25": "以二相。斯文可依。如執未開更為廣引。經",
    "T45n1896_001:0860a26": "論明地行位殊途。初地施淨二地戒淨。豈可",
    "T45n1896_001:0860a27": "經一僧祇方行施戒。此亦示地位之淺深。開",
    "T45n1896_001:0860a28": "行相之階漸。令諸修趣之士踐跡可期。若為",
    "T45n1896_001:0860a29": "說萬行齊修方衢同進。則心路茫然不知蹤",
    "T45n1896_001:0860b01": "緒。故有教&#x8FF9;殊異。如能一以貫之則大觀於",
    "T45n1896_001:0860b02": "日月矣。",
    "T45n1896_001:0860b03": "引教徵事篇第六(教謂聖教。事即禮敬。故引四依以證三善)",
    "T45n1896_001:0860b04": "[0860b04] 序曰。有人言。上列機緣文理備矣。深知。信為",
    "T45n1896_001:0860b05": "道元功德母。智是出世解脫因。但以根鈍時",
    "T45n1896_001:0860b06": "澆信堅難具。行淺德劣智正易迷。如何不知",
    "T45n1896_001:0860b07": "大聖立事理之教乎。乃欲統群機之大小。迷",
    "T45n1896_001:0860b08": "於五乘之化。遺隨宜之方便。悟於一道之致。",
    "T45n1896_001:0860b09": "蒙又惑焉未喻斯理。答曰。經教引心意存懷",
    "T45n1896_001:0860b10": "遠。取其大致未可專文。故經云。雖誦千章",
    "T45n1896_001:0860b11": "不義何益。是知。深有所以熙。何未悉其致。",
    "T45n1896_001:0860b12": "致為指也。得月而指自忘。俗流常詠得意忘",
    "T45n1896_001:0860b13": "言。豈意道門猶行封滯。然則四堅果信成行",
    "T45n1896_001:0860b14": "起於下凡。在凡不行聖信無由而剋。義實如",
    "T45n1896_001:0860b15": "此。即須念念徵責步步推繩。猶自迷妄叢生。",
    "T45n1896_001:0860b16": "豈類全無思擇。如不思擇非行道人。故經云。",
    "T45n1896_001:0860b17": "雖誦千義不行何益。文良證矣。今立正儀行",
    "T45n1896_001:0860b18": "敬須本教宗。教有權實不同。行亦昏明殊則。",
    "T45n1896_001:0860b19": "先須通其立本然後附本興懷可也。經說四",
    "T45n1896_001:0860b20": "依區分三位。足為末代之龜鏡。信是眾行之",
    "T45n1896_001:0860b21": "宗師。大聖致詞終不徒設。準教行事畢正無",
    "T45n1896_001:0860b22": "邪。初人四依。謂從初賢至於極聖。人資無漏",
    "T45n1896_001:0860b23": "法體性空。據此依承理無邪倒。但以無相好",
    "T45n1896_001:0860b24": "佛尚惑魔形。況有識凡夫能無受亂。故立法",
    "T45n1896_001:0860b25": "依顯成楷定。初明依法不依人者。人惟情有",
    "T45n1896_001:0860b26": "法乃軌模。性空正理體離非妄。即用此法",
    "T45n1896_001:0860b27": "為正法依。涅槃極教盛明斯轍。今行事者隨",
    "T45n1896_001:0860b28": "情妄依。多棄法依人。起則致乖遺寄陷溺身",
    "T45n1896_001:0860b29": "心。若能反彼俗心。憑準聖量隱心行務知非",
    "T45n1896_001:0860c01": "性空。乘持此心以為道路。一分知非明順空",
    "T45n1896_001:0860c02": "理。一分觀厭明違有事。如此安心分名修趣",
    "T45n1896_001:0860c03": "法性真道。二明依義不依語者。語是言說止",
    "T45n1896_001:0860c04": "是張筌。義為達理化物之道。證解已後絕慮",
    "T45n1896_001:0860c05": "杜言。法尚應捨何況非法。故經有捨筏之喻。",
    "T45n1896_001:0860c06": "人懷目擊之談。豈不以言詮意表得意息言。",
    "T45n1896_001:0860c07": "月喻妙指無宜不曉。今謂得義乃是言。真行",
    "T45n1896_001:0860c08": "道者常觀常破。常觀依語常破隨義。謂言隨",
    "T45n1896_001:0860c09": "義還是誦言。但無始妄習執見鏗然。靜退詳",
    "T45n1896_001:0860c10": "研方知此過。不爾奔飛追聲不及。又可思惟。",
    "T45n1896_001:0860c11": "三言依智不依識者。識謂現行隨塵分見。眼",
    "T45n1896_001:0860c12": "色耳聲耽迷不覺。與牛羊而等度。同邪凡而",
    "T45n1896_001:0860c13": "共行。大聖示教境是自心。下愚&#x6C37;執塵為識",
    "T45n1896_001:0860c14": "外。所以化導無由捨之。是知。滯歸凡識。倒遣",
    "T45n1896_001:0860c15": "聖心。愚迷履歷常淪三倒。勇勵特達念動即",
    "T45n1896_001:0860c16": "知。知倒難清名為依識。知流須返名隨分智。",
    "T45n1896_001:0860c17": "如是加功漸增明大。後見塵境知非外來。境",
    "T45n1896_001:0860c18": "非心外是自心相。安有愚迷生憎生愛。思擇",
    "T45n1896_001:0860c19": "不已解異牛羊。有人問云。卿立此論明智異",
    "T45n1896_001:0860c20": "愚。如何達觀猶稱凡識。答聖智無涯積空顯",
    "T45n1896_001:0860c21": "德。豈惟一述即謂清昇。此但得語隨言還執。",
    "T45n1896_001:0860c22": "深知。此執無始習熏。三祇無間方能傾盡。雜",
    "T45n1896_001:0860c23": "血之乳不可偏言。起伏之相於是乎在。如經",
    "T45n1896_001:0860c24": "初地行施。餘隨分修。高軌立儀令人修學。何",
    "T45n1896_001:0860c25": "言一解剩能窮智。必智可窮。未曰高勝。今人",
    "T45n1896_001:0860c26": "口誦其空心未忘有。騰空不起入火逾難。俱",
    "T45n1896_001:0860c27": "是心相封迷故爾。後得通達心隨轉用。豈不",
    "T45n1896_001:0860c28": "如鳥之遊空。自當如布之火浣。不足怪也。所",
    "T45n1896_001:0860c29": "以修道正士念念分心。捨前詳後新新轉妙。",
    "T45n1896_001:0861a01": "一俯一仰恭敬尊重。&#x7ADD;足合掌收攝怠惰。分",
    "T45n1896_001:0861a02": "分增明仍猶過習。如何&#x6C37;執一觀便休。此乃",
    "T45n1896_001:0861a03": "凡懷遵承倒我。我我因循何由見覺。故當籌",
    "T45n1896_001:0861a04": "此分有出期。還執出見猶承愛種。載思載削",
    "T45n1896_001:0861a05": "氣味淳深。重徵此味還由自起。知唯識有何",
    "T45n1896_001:0861a06": "日消亡。在凡道行域心齊此。更有勝道非復",
    "T45n1896_001:0861a07": "在言。言既莫存焉資翰墨此一途也。重惟翰",
    "T45n1896_001:0861a08": "墨實是心相。如前開責無非道緣。&#x7ADD;委登機",
    "T45n1896_001:0861a09": "臨陣交決(如論中。欲是初軍。憂愁第二。嗔恚第三。廣如常途所引)。但出聖",
    "T45n1896_001:0861a10": "道無始未經。今欲革凡理變恒習。自揣形服",
    "T45n1896_001:0861a11": "都非俗流。如何想觀全乖道望。誠可笑也。四",
    "T45n1896_001:0861a12": "依了義經。不依不了義經者。此之兩經&#x7ADD;聖",
    "T45n1896_001:0861a13": "言量。凡入道者率先曉之。則無壅不通。有疑",
    "T45n1896_001:0861a14": "皆決。但為群生性識深淺利鈍不同。致令大",
    "T45n1896_001:0861a15": "聖隨情別說。然據至道但是自心。故經云。三",
    "T45n1896_001:0861a16": "界上下法我說惟是心。此就世界依報以明",
    "T45n1896_001:0861a17": "心也。又云。如如與真際涅槃及法界。種種",
    "T45n1896_001:0861a18": "意生身佛說唯心量。此據出世法體以明心",
    "T45n1896_001:0861a19": "也。終窮至實畢到斯源。隨流赴感還宗了義。",
    "T45n1896_001:0861a20": "故佛以法約定權機。何以知然。且如欲有亂",
    "T45n1896_001:0861a21": "善(禮佛誦經觀想念佛等。&#x7ADD;是世善不能出有)體封下界。經中有說為",
    "T45n1896_001:0861a22": "不動業及以成佛&#x7ADD;非了義。以此凡愚少厭",
    "T45n1896_001:0861a23": "欲苦。令修淨觀多生退沒。故隨意樂說為道",
    "T45n1896_001:0861a24": "業。然其此業因亂果定。覈其修證成相似報。",
    "T45n1896_001:0861a25": "得生善趣事淨國土。終非事業剋於佛果。後",
    "T45n1896_001:0861a26": "因前業重更修明。靜智澄清方遂前願。故論",
    "T45n1896_001:0861a27": "云。若有誦持多寶佛名。得生淨土者別時遠",
    "T45n1896_001:0861a28": "意。且就一權自分&#x9E81;細。福道交加純雜備有。",
    "T45n1896_001:0861a29": "恐新聞者有致煩昏。故且筆削。餘如凡聖行",
    "T45n1896_001:0861b01": "法次第廣解。此之一篇分定邪正。不解不行",
    "T45n1896_001:0861b02": "則非所述。行四依者。律中自明三乘行者。通",
    "T45n1896_001:0861b03": "所資用。所謂納衣乞食樹下塵藥各有開制。",
    "T45n1896_001:0861b04": "如常共傳。餘有四種墨印四種廣說如別顯",
    "T45n1896_001:0861b05": "之。故不備載矣。",
    "T45n1896_001:0861b06": "約時科節篇第七(謂六時禮敬。三業加勤)",
    "T45n1896_001:0861b07": "[0861b07] 序曰。夫為務學之士無時不行。固得念念策",
    "T45n1896_001:0861b08": "心新新習起。豈可前念背惡遂剋苦而靜塵。",
    "T45n1896_001:0861b09": "後念陵善便縱意而揚怠。所以論美四修",
    "T45n1896_001:0861b10": "(謂長時無間恭敬無餘也)經歎一慮(謂行住食息常爾一心也)然後方能正想",
    "T45n1896_001:0861b11": "革絕凡懷。但為倒想沸騰難為執捉。教稱野",
    "T45n1896_001:0861b12": "鹿又等圓珠。不可徵治無由待對。事須商量",
    "T45n1896_001:0861b13": "分次以法籌之。是以論云菩薩晝三夜三禮",
    "T45n1896_001:0861b14": "念諸佛。致使宗文之士崇遵此教。遂分六時",
    "T45n1896_001:0861b15": "以淨三業。餘時捨縱且習由來。此則福淺罪",
    "T45n1896_001:0861b16": "深無由拔本。又理都不然情亦不可。何以知",
    "T45n1896_001:0861b17": "乎。夫以六時之候接俗恒儀。類彼八齋同於",
    "T45n1896_001:0861b18": "五戒。言雖有數事義無窮。準此以論。故知。擇",
    "T45n1896_001:0861b19": "日分時可以例準。經云。汝等晝則勤心修習",
    "T45n1896_001:0861b20": "善法無令失時。初夜後夜亦莫有廢(此謂。晝夜一心常行道",
    "T45n1896_001:0861b21": "觀。撿據身心無人無法故也)中夜誦經以自消息(此謂。日夜剋心惑致昏昧。故以",
    "T45n1896_001:0861b22": "言誦經用散情意)以此文證通日連夜安有閑時。然自末",
    "T45n1896_001:0861b23": "代下凡煩惱濁重。約令恒作退住俗流。或竊",
    "T45n1896_001:0861b24": "服疑陽因修歲月。寄心無地投形無所。連日",
    "T45n1896_001:0861b25": "通夜一敬不行。任業流溺知何不起。故設六",
    "T45n1896_001:0861b26": "時以接愚惑。微得漸集猶勝沈昏。後漸明閑",
    "T45n1896_001:0861b27": "連時接運。猶謂為好好故須除。凡夫起行各",
    "T45n1896_001:0861b28": "有異倫。曾習便欣未行便捨。致有去取眾務",
    "T45n1896_001:0861b29": "紛然。竊聞泥洹法域入有多門。萬行雖殊宗",
    "T45n1896_001:0861c01": "歸捨著。但以罪業違理。一向不行福業順生",
    "T45n1896_001:0861c02": "觀時修捨。出世道業由來未經。故須專志不",
    "T45n1896_001:0861c03": "容寧捨。經雖廣說不出此三。約理求文斯皆",
    "T45n1896_001:0861c04": "統攝。然今隨習各有生心。或樂禪靜則以禮",
    "T45n1896_001:0861c05": "拜為&#x9E81;&#x758E;。樂禮拜者。又以禪思為坐睡。讀誦",
    "T45n1896_001:0861c06": "講解偏誚默念之徒。苦節獨住特忿清談之",
    "T45n1896_001:0861c07": "叟。是則相從奔競莫委其情。朋騰任情不可",
    "T45n1896_001:0861c08": "比擬。夫以大聖立教卓出恒倫。序其指歸終",
    "T45n1896_001:0861c09": "為離著。至於隨境流觀陶甄性靈。廣張聲教",
    "T45n1896_001:0861c10": "都惟可學。學在三位以攝教源。祖而修奉不",
    "T45n1896_001:0861c11": "越斯位。乃至分時督課。前修舊行日夕三時",
    "T45n1896_001:0861c12": "禮悔相續。可謂儀形有據。不墜彝倫外攝群",
    "T45n1896_001:0861c13": "小。開俗信於未然。內斂恒情增天龍之護助。",
    "T45n1896_001:0861c14": "若此行之不徒設也。且禮念之法自有威儀。",
    "T45n1896_001:0861c15": "三學言歸俗多分異。元立三學同傾一惑為",
    "T45n1896_001:0861c16": "宗。以三征之不可分為三別。如論所云。戒如",
    "T45n1896_001:0861c17": "捉賊。定如縛賊。慧如殺賊。明喻即目何用",
    "T45n1896_001:0861c18": "深思。尋喻乃三約賊唯一。事分三義宗成一",
    "T45n1896_001:0861c19": "滅。故重張之意存通領。旦如禮敬一法用息",
    "T45n1896_001:0861c20": "慢高。如不屈躬斯名犯戒。常念在心斯學定",
    "T45n1896_001:0861c21": "也。常知無我斯名慧也。一敬如此餘行同然。",
    "T45n1896_001:0861c22": "是則萬行殊途三學攝盡。今學教者皆三別",
    "T45n1896_001:0861c23": "蹤。又執自計以破他部。擬前喻說理不容非。",
    "T45n1896_001:0861c24": "固須一事沿修隨分二學。更為重顯。如佛立",
    "T45n1896_001:0861c25": "戒。無境不修名作持惰名止犯。犯從止起畏",
    "T45n1896_001:0861c26": "犯修持。持名隨戒戒名警策。是為戒學安心",
    "T45n1896_001:0861c27": "此學。非定不行名定學也。深思此學為滅倒",
    "T45n1896_001:0861c28": "情。縱而不學還順生死。為絕苦本非學不明。",
    "T45n1896_001:0861c29": "力勵徵責名慧學也。如此漸境漸境託心。凡",
    "T45n1896_001:0862a01": "倒漸輕聖解漸厚。積功不已無往不成。千里",
    "T45n1896_001:0862a02": "一步。如前具述。時序可惜無容自欺。"
}