{
    "T49n2035_049:0438a19": "佛祖統紀卷第四十九",
    "T49n2035_049:0438a21": "宋咸淳四明東湖沙門志磐撰",
    "T49n2035_049:0438a22": "名文光教志第十八之一",
    "T49n2035_049:0438a23": "[0438a23] 維智者以斯道盛行當世。古今名賢贊德",
    "T49n2035_049:0438a24": "之文如柳顧言國清碑。皇甫毘玉泉碑(二文見國清百",
    "T49n2035_049:0438a25": "錄)亡名玉泉實錄(碑是再刻之文曾獲墨本)唐梁肅荊溪大師",
    "T49n2035_049:0438a26": "碑。宋張商英關王祠堂記。胡昉法智法師碑。",
    "T49n2035_049:0438a27": "晁說之明智法師碑。皆摭取要事參入紀",
    "T49n2035_049:0438a28": "傳。不復別錄全文。至若自唐迄今。黼黻",
    "T49n2035_049:0438a29": "大教碑記論序。何其多乎。今錄其尤著者。",
    "T49n2035_049:0438b01": "為名文光教志。",
    "T49n2035_049:0438b02": "天台禪林寺碑唐翰林學士梁肅",
    "T49n2035_049:0438b03": "[0438b03] 天台山西南隅一&#x5CEF;曰佛隴。蓋智者大師得",
    "T49n2035_049:0438b04": "道之所。前佛大教重光之地。梁陳崇之置寺",
    "T49n2035_049:0438b05": "曰修禪。及隋創國清。廢修禪號號為道",
    "T49n2035_049:0438b06": "場。自大師入滅一百八十餘載。長老大比丘",
    "T49n2035_049:0438b07": "(然公)光昭大師之遺訓。以啟後學門人。安定梁",
    "T49n2035_049:0438b08": "肅聞上。易名禪林。乃銘勒大師之遺烈以",
    "T49n2035_049:0438b09": "示後世云。大師諱顗(字德安)號智者。其先&#x9834;川",
    "T49n2035_049:0438b10": "陳氏。世居荊州之華容。感緣應&#x8FF9;載在別",
    "T49n2035_049:0438b11": "傳。夫治世之經。非仲尼則三王四代之制。",
    "T49n2035_049:0438b12": "寢而不彰。出世之道。非大師則三乘四教",
    "T49n2035_049:0438b13": "之旨。晦而不明。昔如來乘一大事因緣。菩",
    "T49n2035_049:0438b14": "薩以普門示現。自華嚴肇開至雙林高會。",
    "T49n2035_049:0438b15": "無小無大同歸佛界。及大雄示滅學路派",
    "T49n2035_049:0438b16": "別。世既下衰教亦陵遲。故龍樹大士病之。乃",
    "T49n2035_049:0438b17": "用權略制諸外道。乃詮智度發明宗極。微",
    "T49n2035_049:0438b18": "言東流。我慧文禪師得之。由文字中入不",
    "T49n2035_049:0438b19": "二法門。以授南岳思大師。當時教尚簡密不",
    "T49n2035_049:0438b20": "能廣被。而空有諸宗扇惑方夏。及大師受",
    "T49n2035_049:0438b21": "之。於是開止觀法門。其教大略即身心而",
    "T49n2035_049:0438b22": "指定慧。即言說而詮解脫。大中一實之宗",
    "T49n2035_049:0438b23": "趣。無證真得之妙旨。自發心至於成道。行",
    "T49n2035_049:0438b24": "位昭明無相奪倫。然後誕敷契經而會同",
    "T49n2035_049:0438b25": "之。煥然&#x6C37;釋示佛知見。窺其教者修焉息",
    "T49n2035_049:0438b26": "焉。蓋無入而不自得焉。大師之設教也如",
    "T49n2035_049:0438b27": "此。若夫弛張用舍開闔默語。高步海宇為",
    "T49n2035_049:0438b28": "兩國宗師。大明在天光被四表。大雲注雨",
    "T49n2035_049:0438b29": "旁施萬物。繇是言佛法者。以天台為司",
    "T49n2035_049:0438c01": "南。而殊塗異論往往退息。緣離化成示滅茲",
    "T49n2035_049:0438c02": "山。是歲開皇十七年也。夫名者實之賓。教者",
    "T49n2035_049:0438c03": "道之門。大師溷其賓闢其門。自言地位示",
    "T49n2035_049:0438c04": "有證入。故感而應之之事。可得而知也。當",
    "T49n2035_049:0438c05": "是時也。得大師之門者千數。得深心者三",
    "T49n2035_049:0438c06": "十有二人。纂其言行於後世者。曰章安禪師",
    "T49n2035_049:0438c07": "灌頂。頂傳縉雲威。威傳東陽。東陽縉雲同",
    "T49n2035_049:0438c08": "號。時謂小威威傳左溪朗禪師。自縉雲至",
    "T49n2035_049:0438c09": "左溪。以玄珠相付。向晦宴息而已。左溪門",
    "T49n2035_049:0438c10": "人之上首。今湛然禪師。行高識遠超悟辯達。",
    "T49n2035_049:0438c11": "凡祖師之教在章句者。以引而信之。後來",
    "T49n2035_049:0438c12": "資之以崇德辯惑者不可勝數。蓋嘗謂",
    "T49n2035_049:0438c13": "肅曰。是山之佛隴。亦鄒魯之洙泗。妙法之耿",
    "T49n2035_049:0438c14": "光。先師之遺塵。爰集於茲。自上元寶歷之",
    "T49n2035_049:0438c15": "世。邦寇擾攘緇錫駭散。可易名建寺修持",
    "T49n2035_049:0438c16": "塔廟莊嚴佛土回向之徒有所依歸。繄眾",
    "T49n2035_049:0438c17": "人是賴。汝吾徒也。蓋記諸文言刻於金石。",
    "T49n2035_049:0438c18": "俾千歲之下知吾道之所以然。小子稽首受",
    "T49n2035_049:0438c19": "命。故大師之本&#x8FF9;。教門之繼明。後裔之住",
    "T49n2035_049:0438c20": "持。皆見乎辭。其文曰。諸佛出世。惟一大事。",
    "T49n2035_049:0438c21": "天台教源。與佛同致。赫赫大師。開示奧祕。",
    "T49n2035_049:0438c22": "載弘道要。安住圓位。白日麗天。天下文明。",
    "T49n2035_049:0438c23": "大師出現。國土化成。無生而生。生化兩冥薪",
    "T49n2035_049:0438c24": "盡火滅。山空道行。五世之後。間生上德。微言",
    "T49n2035_049:0438c25": "在茲。德音允塞。明明我后。易名淨域。此山",
    "T49n2035_049:0438c26": "有壞。此教不極。",
    "T49n2035_049:0438c27": "天台止觀統例唐翰林學士梁肅",
    "T49n2035_049:0438c28": "[0438c28] 夫止觀何為也。導萬法之理而復於實際",
    "T49n2035_049:0438c29": "者也。實際者何也。性之本也。物之所以不",
    "T49n2035_049:0439a01": "能復者。昏與動使之然也。照昏者謂之",
    "T49n2035_049:0439a02": "明。駐動者謂之靜。明與靜止觀之體也。在",
    "T49n2035_049:0439a03": "因謂之止觀。在果謂之智定。因謂之行。果",
    "T49n2035_049:0439a04": "謂之成。行者行此者也。成者證此者也。原",
    "T49n2035_049:0439a05": "夫聖人有以見感足以喪志動足以失方。",
    "T49n2035_049:0439a06": "於是乎。止而觀之。靜而明之。使其動而能",
    "T49n2035_049:0439a07": "靜靜而能明。因相待以成法。即絕待以照",
    "T49n2035_049:0439a08": "本。立大車以御正乘。大事多而總權。消",
    "T49n2035_049:0439a09": "息乎不二之場。鼓舞於說三之域。至微以盡",
    "T49n2035_049:0439a10": "性。至賾以體神。語其近則一豪之善可通",
    "T49n2035_049:0439a11": "也。語其遠則重玄之門可窺也。用至圓以",
    "T49n2035_049:0439a12": "圓之。物無偏也。用至實以實之。物無妄",
    "T49n2035_049:0439a13": "也。聖人舉其言所以示也。廣其目所以",
    "T49n2035_049:0439a14": "告也。優而柔之。使自求之。擬而議之。使",
    "T49n2035_049:0439a15": "自至之。此止觀所由作也。夫三諦者何也。",
    "T49n2035_049:0439a16": "一之謂也。空假中者何也。一之目也。空假",
    "T49n2035_049:0439a17": "者相對之義。中道者得一之名。此思議之說",
    "T49n2035_049:0439a18": "非至一之旨也。至一即三至三即一。非",
    "T49n2035_049:0439a19": "相含而然也。非相生而然也。非數義也。",
    "T49n2035_049:0439a20": "非強名也。自然之理也。言而傳之者&#x8FF9;也。",
    "T49n2035_049:0439a21": "理謂之本。&#x8FF9;謂之末。本也者聖人所至之地",
    "T49n2035_049:0439a22": "也末也者聖人所示之教也。由本以垂&#x8FF9;。",
    "T49n2035_049:0439a23": "則為小為大為通為別為頓為漸為顯為",
    "T49n2035_049:0439a24": "祕為權為實為定為不定。循&#x8FF9;以返本。",
    "T49n2035_049:0439a25": "則為一為大為圓為實為無住為中為妙",
    "T49n2035_049:0439a26": "為第一義。是三一之蘊也。所謂空者通萬",
    "T49n2035_049:0439a27": "法為言。假者立萬法為言。中者妙萬",
    "T49n2035_049:0439a28": "法為言也。破一切惑莫盛乎空。建一切",
    "T49n2035_049:0439a29": "法莫盛乎假。究竟一切性莫大乎中。舉",
    "T49n2035_049:0439b01": "中則無法非中。目假則無法非假。舉空",
    "T49n2035_049:0439b02": "則無法不空。成之謂之三德。修之謂之",
    "T49n2035_049:0439b03": "三觀。舉其要則聖人極深研幾窮理盡性",
    "T49n2035_049:0439b04": "之說乎。昧者使明。塞者使通。通則悟。悟則",
    "T49n2035_049:0439b05": "至。至則常。常則盡矣。明則照。照則化。化則",
    "T49n2035_049:0439b06": "成。成則一矣。聖人有以彌綸萬法而不差。",
    "T49n2035_049:0439b07": "旁&#x7934;萬劫而不遺。燾載恒沙而不有。復",
    "T49n2035_049:0439b08": "歸無物而不無。寓名之曰佛。強號之曰",
    "T49n2035_049:0439b09": "覺。究其旨其解脫自在莫大乎極妙之德",
    "T49n2035_049:0439b10": "乎。夫三觀成功者如此。所謂圓頓者。非漸",
    "T49n2035_049:0439b11": "次非不定。指論十章之義也。十章者。恢演",
    "T49n2035_049:0439b12": "始末通道之關也。五略者。舉其宏綱截流",
    "T49n2035_049:0439b13": "之津也。十境者。發動之機立觀之諦也。十",
    "T49n2035_049:0439b14": "乘者。妙用所修發行之門也。止於正觀而",
    "T49n2035_049:0439b15": "終於見境者。義備故也。闕其餘者非所修",
    "T49n2035_049:0439b16": "之要故也。乘者何也。載物而運者也。十者",
    "T49n2035_049:0439b17": "何也。成載之事者也。知其境之妙不行而",
    "T49n2035_049:0439b18": "至者。德之上也。乘一而已矣。豈藉夫九哉。",
    "T49n2035_049:0439b19": "九者非他相生之說。未至者之所踐也。故",
    "T49n2035_049:0439b20": "發心者發無所發。安心者安無所安。破遍者",
    "T49n2035_049:0439b21": "遍無所破。爰至餘乘皆不得已而說也。至",
    "T49n2035_049:0439b22": "於別其義例判為章目。推而廣之不為繁。",
    "T49n2035_049:0439b23": "統而&#x8573;之不為少。如連環不可解也。如",
    "T49n2035_049:0439b24": "貫珠不可雜也。如懸鏡不可弇也(音奄蓋也)如通",
    "T49n2035_049:0439b25": "川不可遏也。義家多門非諍論也。案經證義",
    "T49n2035_049:0439b26": "非虛說也。辨四教淺深事有源也。成一事",
    "T49n2035_049:0439b27": "因緣理無遺也。噫止觀其救世明道之書乎。",
    "T49n2035_049:0439b28": "非夫聖智超絕卓爾獨立。其孰能為乎。非夫",
    "T49n2035_049:0439b29": "聰明深達得意忘象。其孰能知乎。今之人乃",
    "T49n2035_049:0439c01": "專用章句文字從而釋之。又何&#x758E;漏耶。或",
    "T49n2035_049:0439c02": "稱不思議境與不思議事。皆極聖之域。等",
    "T49n2035_049:0439c03": "覺至人猶所未盡。若凡夫生滅心行三惑浩",
    "T49n2035_049:0439c04": "然。於言說之中推上妙之理。是猶醯雞而",
    "T49n2035_049:0439c05": "說大鵬夏蟲之議曾&#x6C37;(曾層同)。其不可見明",
    "T49n2035_049:0439c06": "矣。今止觀之說文字萬數。廣論果地無益",
    "T49n2035_049:0439c07": "初學。豈如暗然自修功至自至。何必以早",
    "T49n2035_049:0439c08": "計為事乎。是大不然。凡所謂上聖之域。豈",
    "T49n2035_049:0439c09": "隔闊遼敻與凡境天絕歟(敻虛正反遠絕之義)是唯一性",
    "T49n2035_049:0439c10": "而已。得之謂悟。失之謂迷。一理而已。迷",
    "T49n2035_049:0439c11": "而為凡。悟而為聖。迷者自隔。理不隔也。失",
    "T49n2035_049:0439c12": "者自失。性不失也。止觀之作。所以辨同異",
    "T49n2035_049:0439c13": "而究聖神。使群生正性而順理者也。正性",
    "T49n2035_049:0439c14": "順理。所以行覺路而至妙境也。不知此",
    "T49n2035_049:0439c15": "教者則學何所入。功何所施。智何所發。譬",
    "T49n2035_049:0439c16": "以無目昧乎日月之光。行於重險之處。顛",
    "T49n2035_049:0439c17": "踣(蒲目反僵)墮落。可勝紀哉。噫去聖久遠賢人",
    "T49n2035_049:0439c18": "不出。庸昏之徒含識而已。致使魔邪詭惑",
    "T49n2035_049:0439c19": "諸黨並熾空有云云。為坑為阱。膠於文句",
    "T49n2035_049:0439c20": "不敢動者。有流於漭(音&#x83BE;水大貌)浪不能住者。",
    "T49n2035_049:0439c21": "有太遠而甘心不至者。有太近而我身即",
    "T49n2035_049:0439c22": "是者。有枯木而稱定者。有竅號而稱慧者。",
    "T49n2035_049:0439c23": "有奔走非道而言權者。有假於鬼神而言",
    "T49n2035_049:0439c24": "通者。有放心而為廣者。有罕言而為密者。",
    "T49n2035_049:0439c25": "有齒舌潛傳為口訣者。凡此之類自立為",
    "T49n2035_049:0439c26": "祖繼祖為家。反經非聖。昧者不覺。仲尼",
    "T49n2035_049:0439c27": "有言。道之不明也。我知之矣。由物累也。",
    "T49n2035_049:0439c28": "悲夫。隋開皇十七年大師去世。皇朝建中垂",
    "T49n2035_049:0439c29": "二百載。以斯文相傳。凡五家師。其始曰",
    "T49n2035_049:0440a01": "灌頂。其次曰縉雲威。又其次曰東陽威。又",
    "T49n2035_049:0440a02": "其次曰左溪朗公。其五曰荊溪然公。頂公",
    "T49n2035_049:0440a03": "於同門中慧解第一。能奉師訓集成此書",
    "T49n2035_049:0440a04": "蓋不以文辭為本故也。或失則繁。或得則",
    "T49n2035_049:0440a05": "野。當二威之際緘授而已。其道不行。天寶",
    "T49n2035_049:0440a06": "中左溪始弘解說。而知者蓋寡。荊溪廣以傳",
    "T49n2035_049:0440a07": "記數十萬言。網羅遺法(勤矣。備矣)。荊溪滅後。知",
    "T49n2035_049:0440a08": "其說者適三四人。古人云。生而知之者上",
    "T49n2035_049:0440a09": "也。學而知之者次也。困而學之又其次也。",
    "T49n2035_049:0440a10": "夫生而知之者。蓋性德者也。學而知之者。",
    "T49n2035_049:0440a11": "天機深者也。若嗜慾深。耳目塞。雖學而不",
    "T49n2035_049:0440a12": "能知。斯為下矣。今夫學者。內病於蔽外",
    "T49n2035_049:0440a13": "役於煩。沒世不能通其文。數年不能得",
    "T49n2035_049:0440a14": "其益。則業文為之屨校(音教械也)梏(姑沃反械手也)足也。",
    "T49n2035_049:0440a15": "棼(音汾治絲)句為之簸&#x7A45;眯目(眯莫貝反目不明)也。以不",
    "T49n2035_049:0440a16": "能喻之師。教不領之弟子。止觀所以未光",
    "T49n2035_049:0440a17": "大於時也。予常戚戚。於是整其宏綱撮其",
    "T49n2035_049:0440a18": "機要。理之所存教之所急。或易置之。或引",
    "T49n2035_049:0440a19": "伸之。其義之迂其辭之鄙。或薙除之或潤",
    "T49n2035_049:0440a20": "色之。凡浮&#x758E;之患十愈其九。廣略之宜三存",
    "T49n2035_049:0440a21": "其一。是祛鄙滯導蒙童。貽諸他人則吾",
    "T49n2035_049:0440a22": "豈敢。若同見同行且不以止觀罪我。亦無",
    "T49n2035_049:0440a23": "隱乎爾。建中上元甲子。首事筆削。三歲歲",
    "T49n2035_049:0440a24": "在析木之津功畢云耳。",
    "T49n2035_049:0440a25": "智者大師傳論唐安定梁肅敬之",
    "T49n2035_049:0440a26": "[0440a26] 論曰。修釋氏之訓者務三而已。曰戒定慧。",
    "T49n2035_049:0440a27": "斯道也始於發心成於妙覺。經緯於三乘",
    "T49n2035_049:0440a28": "導達於萬行。而能事備焉。昔法王出世。由",
    "T49n2035_049:0440a29": "一道清淨用一音演說。機感不同所聞蓋",
    "T49n2035_049:0440b01": "異。故五時五味半滿權實偏圓小大之義。播",
    "T49n2035_049:0440b02": "於諸部粲然殊流。要其所歸無越一實。故",
    "T49n2035_049:0440b03": "經曰。雖說種種道其實為佛乘。又曰。開方",
    "T49n2035_049:0440b04": "便門示真實相。喻之以眾流入海標之以",
    "T49n2035_049:0440b05": "不二法門自他兩得同詣祕密。此教之所由",
    "T49n2035_049:0440b06": "作也。暨鶴林滅而法網散。神足隱而宗塗",
    "T49n2035_049:0440b07": "異。各權所據矛盾更作。其中或三昧示生。四",
    "T49n2035_049:0440b08": "依出現應機不等。持論亦別。故攝論。地持。",
    "T49n2035_049:0440b09": "成實。唯識之類。分路並作。非有非空之談。",
    "T49n2035_049:0440b10": "莫能一貫。既而去聖滋遠。其風益扇。說法",
    "T49n2035_049:0440b11": "者桎梏於文字(桎音質足械梏姑沃手械)莫知自解。習禪",
    "T49n2035_049:0440b12": "者虛無其性相不可牽復。是此者非彼。未",
    "T49n2035_049:0440b13": "得者謂證。慧解之道流以忘返。身口之事",
    "T49n2035_049:0440b14": "蕩而無章。於是法門之大統。或幾乎息矣。",
    "T49n2035_049:0440b15": "既而教不終否。而至人利見。慧文慧思或",
    "T49n2035_049:0440b16": "躍相繼。法雷之震未普。故木鐸重授於天台",
    "T49n2035_049:0440b17": "大師。大師象身子善現之超悟。備帝堯大舜",
    "T49n2035_049:0440b18": "之休相。贊龍樹之遺論。從南岳之妙解。然",
    "T49n2035_049:0440b19": "後用三種止觀成一事因緣。括萬物於一",
    "T49n2035_049:0440b20": "心。開十乘於八教。戒定慧之說。空假中之",
    "T49n2035_049:0440b21": "觀。坦然明白可舉而行。於是教無遺法。法",
    "T49n2035_049:0440b22": "無棄人。人無廢心。心無擇行。行有所證。",
    "T49n2035_049:0440b23": "證有其宗。大師教門所以為盛。故其在世",
    "T49n2035_049:0440b24": "也。光昭天下為帝王師範。其去世也。往來",
    "T49n2035_049:0440b25": "上界為慈氏輔佐。卷舒於普門示現。降德",
    "T49n2035_049:0440b26": "於如來所使。階位境智蓋無德而稱焉。",
    "T49n2035_049:0440b27": "於戲應&#x8FF9;雖往微言不墜。習之者猶足以",
    "T49n2035_049:0440b28": "抗折百家昭示三藏。又況聞而能思。思而",
    "T49n2035_049:0440b29": "能修。修而能進。進而不已者歟。斯人也雖",
    "T49n2035_049:0440c01": "曰未證。吾必謂之近矣。今之人正信者鮮。",
    "T49n2035_049:0440c02": "啟禪關者。或以無佛無佛法何罪何善之",
    "T49n2035_049:0440c03": "化化之。中人以下馳騁愛欲之徒出入衣",
    "T49n2035_049:0440c04": "冠之類。以為斯言至矣。且不逆耳私欲不",
    "T49n2035_049:0440c05": "廢。故從其門者。若飛蛾之赴明燭破塊",
    "T49n2035_049:0440c06": "之落空谷。殊不知坐致焦爛而不能自",
    "T49n2035_049:0440c07": "出。雖欲益之而實損之。與夫眾魔外道為",
    "T49n2035_049:0440c08": "害一揆。由是觀之。此宗之大訓。此教之旁",
    "T49n2035_049:0440c09": "濟。其於天下為不侔矣。自智者傳法五世",
    "T49n2035_049:0440c10": "至今湛然大師。中興其道。為予言之如此。",
    "T49n2035_049:0440c11": "故錄之以繫於篇(一名天台法門議)。",
    "T49n2035_049:0440c12": "聖安寺無姓和尚碑",
    "T49n2035_049:0440c13": "唐禮部員外郎柳宗元",
    "T49n2035_049:0440c14": "[0440c14] 維年月日。岳州大和尚終於聖安寺。凡為僧",
    "T49n2035_049:0440c15": "若干年。年若干有名無姓。世莫知其閭里",
    "T49n2035_049:0440c16": "宗族。所設施者有問焉。而以告曰。性五姓",
    "T49n2035_049:0440c17": "也。其原無初其胄無終。承於釋師以系道",
    "T49n2035_049:0440c18": "本。吾無姓耶。法劍云者我名也。實且不有",
    "T49n2035_049:0440c19": "名惡乎存。吾有名耶。性海吾鄉也。法界吾",
    "T49n2035_049:0440c20": "宇也。戒為之墉。慧為之門。以守則固。以居",
    "T49n2035_049:0440c21": "則安。吾閭里不具乎。度門道品其數無極。",
    "T49n2035_049:0440c22": "菩薩大士其眾無涯。吾與之戚而不吾異",
    "T49n2035_049:0440c23": "也。吾宗族不大乎。其道可聞者如此。而止",
    "T49n2035_049:0440c24": "讀法華經金剛般若經。數逾千萬。或譏以",
    "T49n2035_049:0440c25": "有為。曰吾未嘗作。嗚呼佛道逾遠異端競起。",
    "T49n2035_049:0440c26": "唯天台大師為得其說。和尚紹承本統以",
    "T49n2035_049:0440c27": "順中道。凡受教者不失其宗。生物流動趣",
    "T49n2035_049:0440c28": "向混亂。惟極樂正路為得其歸。和尚勤求端",
    "T49n2035_049:0440c29": "&#x6164;以成至願。凡聽信者不惑其道。或譏以",
    "T49n2035_049:0441a01": "有&#x8FF9;。曰吾未嘗行。始居防州龍興寺。中徙",
    "T49n2035_049:0441a02": "居是州。作道場於楞伽北&#x5CEF;。不越閫者五",
    "T49n2035_049:0441a03": "十祀。和尚凡所嚴事。皆世高德。始出家事而",
    "T49n2035_049:0441a04": "依者曰卓然師。居南陽立山葬岳州。就受",
    "T49n2035_049:0441a05": "戒者曰道&#x9834;師。居荊州。弟子之首曰懷遠",
    "T49n2035_049:0441a06": "師。居長沙安國寺為南岳戒法。歲來侍師。",
    "T49n2035_049:0441a07": "會其終遂以某日葬於卓然師塔東若干",
    "T49n2035_049:0441a08": "步。銘曰。道本於一。離為異門。以性為姓。",
    "T49n2035_049:0441a09": "乃歸其根。無名而名。師教是尊。假以示物。",
    "T49n2035_049:0441a10": "非吾所存。大鄉不居。大族不親。淵懿內朗。",
    "T49n2035_049:0441a11": "&#x51B2;虛外仁。聖有遺言。是究是勤。惟動惟默。",
    "T49n2035_049:0441a12": "逝如浮雲。教久益微。世罕究陳。爰有大智。",
    "T49n2035_049:0441a13": "出其真門。師以顯示。俾民惟新。情動生變。",
    "T49n2035_049:0441a14": "物由湮淪。爰授樂國。參乎化源。師以誘導。",
    "T49n2035_049:0441a15": "俾民不昏。道用不作。神行無&#x8FF9;。晦明俱如。",
    "T49n2035_049:0441a16": "生死偕寂。法付後學。施之無斁。葬從我師。",
    "T49n2035_049:0441a17": "無忘真宅寫是昭銘。刻茲真石。",
    "T49n2035_049:0441a18": "無姓碑陰記龍城柳宗元",
    "T49n2035_049:0441a19": "[0441a19] 無姓和尚既居是山。曰凡吾之求非在外",
    "T49n2035_049:0441a20": "也。吾不動矣。弘農楊公炎自道州以宰相",
    "T49n2035_049:0441a21": "徵過焉。以為宜居京師強以行。不可。將以",
    "T49n2035_049:0441a22": "聞曰。願閒歲乃往。明年楊去相位竄謫南",
    "T49n2035_049:0441a23": "海上。終如其志。趙郡李萼辨博人也。為岳",
    "T49n2035_049:0441a24": "州盛氣欲屈其道。聞一言服為弟子。河東",
    "T49n2035_049:0441a25": "裴藏之舉族受教。京兆尹弘農楊公某。以其",
    "T49n2035_049:0441a26": "隱地為道場奉。和州刺史張惟儉。買西&#x5CEF;",
    "T49n2035_049:0441a27": "廣其居。凡以貨利委堂下者不可選紀。",
    "T49n2035_049:0441a28": "受之亦無言。將終命其大弟子懷遠。授以",
    "T49n2035_049:0441a29": "道妙。終不告其姓。或曰。周人也。信州刺史",
    "T49n2035_049:0441b01": "李某為之傳。長沙謝楚為行狀。博陵崔行儉",
    "T49n2035_049:0441b02": "為性守一篇。凡以文辭道和尚功德者。",
    "T49n2035_049:0441b03": "不可悉數。弘農公自餘杭命以行狀來。懷",
    "T49n2035_049:0441b04": "遠師自長沙以傳來。使余為碑。既書其",
    "T49n2035_049:0441b05": "辭。故又假其陰以記。",
    "T49n2035_049:0441b06": "龍興寺淨土院記龍城柳宗元",
    "T49n2035_049:0441b07": "[0441b07] 中州之西數萬里有國曰身毒(漢書法音乾篤即天竺也)釋",
    "T49n2035_049:0441b08": "迦牟尼如來示現之地。彼佛言。西方過十萬",
    "T49n2035_049:0441b09": "億佛土有世界曰極樂。佛號無量壽。其國",
    "T49n2035_049:0441b10": "無有三毒八難。眾寶以為飾。其人無有十",
    "T49n2035_049:0441b11": "纏九惱。群聖以為友。有能誠心大願歸心",
    "T49n2035_049:0441b12": "是土者苟念力具足則往生彼國。然後出三",
    "T49n2035_049:0441b13": "界之外。其於佛道無退轉者。其言無所欺",
    "T49n2035_049:0441b14": "也。晉時廬山遠法師。作念佛三昧詠。大勸",
    "T49n2035_049:0441b15": "於時。其後天台大師著釋淨土十疑論。宏宣",
    "T49n2035_049:0441b16": "其教。周密微妙。迷者咸賴焉。蓋其留異&#x8FF9;",
    "T49n2035_049:0441b17": "而去者甚眾。永州龍興寺前刺史李承&#x7730;",
    "T49n2035_049:0441b18": "(音質大也)及僧法林。置淨土堂於寺之東偏。常",
    "T49n2035_049:0441b19": "奉斯事。逮今餘三十年。廉隅毀頓圖像崩",
    "T49n2035_049:0441b20": "墜。會巽上人居其宇下(柳集余學零陵重巽。求其道積三十年。吾獨有",
    "T49n2035_049:0441b21": "得焉)始復理焉。上人者修最上乘解第一義。",
    "T49n2035_049:0441b22": "無體空析色之跡。而造乎真源。通假有借",
    "T49n2035_049:0441b23": "無之名。而入於實相。境與智合。事與理并。",
    "T49n2035_049:0441b24": "故雖往生之因亦相用不舍。誓葺茲宇以",
    "T49n2035_049:0441b25": "開後學。有信士圖為佛像。法相甚具焉。今",
    "T49n2035_049:0441b26": "刺史憑公作大門以表其位。余遂周延四",
    "T49n2035_049:0441b27": "阿環以廊廡。繢二大士之像繒蓋幢幡",
    "T49n2035_049:0441b28": "以成就之。嗚呼有能求無生之生者。知舟",
    "T49n2035_049:0441b29": "筏之存乎是。遂以天台十疑論書於牆宇。",
    "T49n2035_049:0441c01": "使觀者起信焉。",
    "T49n2035_049:0441c02": "法智大師行業碑宋清獻公趙抃",
    "T49n2035_049:0441c03": "[0441c03] 法智大師。名知禮。字約言。金姓。世為明人。",
    "T49n2035_049:0441c04": "梵相奇偉性恬而器閎。初是父母禱佛求息。",
    "T49n2035_049:0441c05": "夜夢神僧&#x643A;一童遺之曰。此佛子羅&#x777A;羅",
    "T49n2035_049:0441c06": "也。既生以名焉。毀齒出家。十五落髮受具",
    "T49n2035_049:0441c07": "戒。二十從本郡寶雲通法師傳天台教觀。",
    "T49n2035_049:0441c08": "始三日首座謂曰。法界次第若當受持。師曰。",
    "T49n2035_049:0441c09": "何謂法界。座曰。大總相法門圓融無礙是",
    "T49n2035_049:0441c10": "也。師曰。既圓融無礙。何得有次第耶。座無",
    "T49n2035_049:0441c11": "語。幾一月自講心經。人皆屬聽而驚。謂教",
    "T49n2035_049:0441c12": "法之有賴矣。居三年。常代通師講。入文銷",
    "T49n2035_049:0441c13": "義益闡所學。出住承天。繼遷延慶。道法大",
    "T49n2035_049:0441c14": "熾學徒如林。日本國師遣徒持二十問來",
    "T49n2035_049:0441c15": "詢法要。師答之咸臻其妙。真宗皇帝久知",
    "T49n2035_049:0441c16": "師名。遣中使者至寺命修懺法。厚有賜予。",
    "T49n2035_049:0441c17": "歲大旱。師與遵式異聞二法師。同修金光明",
    "T49n2035_049:0441c18": "懺以為禱。三日雨未降。徹席伏地自誓以",
    "T49n2035_049:0441c19": "告曰。茲會佛事儻未應禱。當各然一手以",
    "T49n2035_049:0441c20": "供佛。已而雨大洽。嘗與奉先清源梵天慶昭",
    "T49n2035_049:0441c21": "孤山智圓。為書設問往復辨析。又遣門人",
    "T49n2035_049:0441c22": "神照大師本如。與之講論。卒能取勝。其所",
    "T49n2035_049:0441c23": "製指要妙宗二鈔。觀音品別行。金光明諸記。",
    "T49n2035_049:0441c24": "大悲懺儀。悉傳於世。嘗偕十僧修法華懺",
    "T49n2035_049:0441c25": "三年。約共焚身。以起精進。翰林學士楊億。",
    "T49n2035_049:0441c26": "駙馬都尉李遵勗。薦以紫服師號。心尤敬仰。",
    "T49n2035_049:0441c27": "知欲自焚致書勸止。復委天竺式師。自杭",
    "T49n2035_049:0441c28": "至明面沮之。皆不聽。郡守李夷庚。密戒",
    "T49n2035_049:0441c29": "&#x96A3;社常察之。師願既莫遂。乃復集十僧修",
    "T49n2035_049:0442a01": "大悲懺。三年後於歲旦結光明懺七日。為",
    "T49n2035_049:0442a02": "順寂之期。方五日趺坐而逝。實天聖六年正",
    "T49n2035_049:0442a03": "月五日也。享年六十有九。僧夏五十有四。其",
    "T49n2035_049:0442a04": "亡經月發龕以視。顏膚如生。爪髮俱長。既",
    "T49n2035_049:0442a05": "就荼毘舌根不壞。舍利不可勝數。三主法",
    "T49n2035_049:0442a06": "席。專事講懺。四十餘年。&#x8107;不至席。授教",
    "T49n2035_049:0442a07": "唱道者。則全覺琮尚賢本如崇矩仁岳慧才",
    "T49n2035_049:0442a08": "梵臻之徒。三十餘人。當時從化以千計。今",
    "T49n2035_049:0442a09": "江浙之間。講席盛者靡不傳師之道。其於",
    "T49n2035_049:0442a10": "開人之功亦既博矣。元豐三年冬十月。余謝",
    "T49n2035_049:0442a11": "事多暇。自衢抵溫。法明院忠法師者。頃嘗",
    "T49n2035_049:0442a12": "遊衢。余未第時曾與之接。忽斂&#x88D3;而前曰。",
    "T49n2035_049:0442a13": "四明法智大師。釋門之木鐸也。繼忠實為其",
    "T49n2035_049:0442a14": "孫其示寂六十三年矣。達宦之士。言可信",
    "T49n2035_049:0442a15": "於世者乃無述焉。吾徒竊自羞之。既而狀",
    "T49n2035_049:0442a16": "其行請碑於余。余乃歎曰。人生之初虛一而",
    "T49n2035_049:0442a17": "靜。本無凡聖之別。逮交戰於事物之境。而",
    "T49n2035_049:0442a18": "莫之能返。此佛祖不得已而來震旦。繁其",
    "T49n2035_049:0442a19": "名相以化之。豈苟而已哉。設之以法而可",
    "T49n2035_049:0442a20": "行。示之以戒而不可犯。如目之有華他",
    "T49n2035_049:0442a21": "人莫得見。耳之有磬他人莫得聞。欲其自",
    "T49n2035_049:0442a22": "降乃心而求復初本也。其後導師繼繼而",
    "T49n2035_049:0442a23": "興。騁智慧之辯談真實之理。不離當念以",
    "T49n2035_049:0442a24": "超最上乘。不離文字以示解脫相。其究",
    "T49n2035_049:0442a25": "竟則無一法之可說。無一字以與人。法智",
    "T49n2035_049:0442a26": "師已達乎此。則何假於人言而後傳者哉。",
    "T49n2035_049:0442a27": "姑閱其所紀。眾所共聞者為之實錄。將以",
    "T49n2035_049:0442a28": "答忠師之勤懇也。復讚之以文曰。",
    "T49n2035_049:0442a29": "[0442a29] 大雄覺世垂微言。磅&#x7934;日月周乾坤。智者才",
    "T49n2035_049:0442b01": "辯窮化元。時為演說開迷昏。河沙佛法雖",
    "T49n2035_049:0442b02": "紜紜。俱入天台止觀門。法智遠出揚清芬。",
    "T49n2035_049:0442b03": "志堅氣真貌且溫。少而敏悟老益勤。或懺或",
    "T49n2035_049:0442b04": "講忘晡昕。中興教觀真軼群。縱橫言論妙",
    "T49n2035_049:0442b05": "入神。遺文粲若可討論。辭淳理正道不煩。",
    "T49n2035_049:0442b06": "邇遐學徒日駿奔。冀茲正覺消波旬。佛祖",
    "T49n2035_049:0442b07": "之道彌加尊。如流欲清必濬源。如葉欲茂",
    "T49n2035_049:0442b08": "必培根。行高名重上國聞。天子遣使來中",
    "T49n2035_049:0442b09": "閽。賢蒙勳戚固所忻。命服錫號回天恩。知",
    "T49n2035_049:0442b10": "身變滅如浮雲。誓勇棄舍甘趨焚。素願莫",
    "T49n2035_049:0442b11": "適仍修熏。眾生嗜好隨貪嗔。三塗轉徙如",
    "T49n2035_049:0442b12": "膏輪。有能頓悟報施因。罪福苦樂岐以分。",
    "T49n2035_049:0442b13": "說本無說誰其人。師心了了所夙敦。言能",
    "T49n2035_049:0442b14": "觀忘寧非真。身雖云亡寧非存。江浙蕃蕃",
    "T49n2035_049:0442b15": "其子孫。詔億萬世觀斯文。",
    "T49n2035_049:0442b16": "止觀坐禪法要記宋忠肅公陳瓘瑩中",
    "T49n2035_049:0442b17": "[0442b17] 本自不動。何止之有。本自不蔽。何觀之有。",
    "T49n2035_049:0442b18": "眾生迷蕩去本日遠。動靜俱失。不昏即散。",
    "T49n2035_049:0442b19": "此二病本出生眾苦。令彼離苦而獲安",
    "T49n2035_049:0442b20": "隱。當用止觀以為其藥。病瘳藥廢醫亦不",
    "T49n2035_049:0442b21": "立。則止觀者乃假名字。即假即空言語道斷。",
    "T49n2035_049:0442b22": "以大悲故無說而說。此摩訶止觀之所為",
    "T49n2035_049:0442b23": "作也。然其文義深廣汪洋無涯。譬如大海",
    "T49n2035_049:0442b24": "孰得其際。以大悲故復作方便。使嘗一",
    "T49n2035_049:0442b25": "滴知百川味。使由一漚見全潮體。故於",
    "T49n2035_049:0442b26": "大經之外又為此書。詞&#x8573;旨要。讀之易",
    "T49n2035_049:0442b27": "曉。應病之藥盡在是矣。善用藥者不治己",
    "T49n2035_049:0442b28": "病。止乎其未散。觀乎其未昏。方止方觀。而",
    "T49n2035_049:0442b29": "未嘗昏未嘗散也。如鳥雙翼如車兩輪。",
    "T49n2035_049:0442c01": "窮遠極高無往不可。及其至也不出於",
    "T49n2035_049:0442c02": "此。嗚呼不知則止。知止觀之可以入者。可",
    "T49n2035_049:0442c03": "不勉哉。此書智者親造。而未行於世。明智",
    "T49n2035_049:0442c04": "大師中立鏤版以傳師之高行人所尊敬。",
    "T49n2035_049:0442c05": "此書流傳其必廣矣。",
    "T49n2035_049:0442c06": "三千有門頌陳 瓘",
    "T49n2035_049:0442c07": "[0442c07] 不思議假非偏假。此假本具一切法。真空",
    "T49n2035_049:0442c08": "不空非但空。圓中圓滿非但中。是故四門",
    "T49n2035_049:0442c09": "之初門。即是不可思議假。初門即三三即一。",
    "T49n2035_049:0442c10": "非一非三又非四。一二三四指一月。四點",
    "T49n2035_049:0442c11": "似別唯一空。門門一一為法界。攝一切法",
    "T49n2035_049:0442c12": "皆無餘。不以妙假有門觀。誰知法界具足",
    "T49n2035_049:0442c13": "法。聞思修證無不妙。心能觀此體具故。若",
    "T49n2035_049:0442c14": "秖觀心不觀具。則於一觀分二家。一家觀",
    "T49n2035_049:0442c15": "門異諸說。諸說雖異觀自一。彼迷一心具",
    "T49n2035_049:0442c16": "諸法。墮在通別次第中。次第而生次第斷。豈",
    "T49n2035_049:0442c17": "知十界本來一。三千本一亦如是。皆非世",
    "T49n2035_049:0442c18": "數可分別。妙境元無空假中。而亦不離空",
    "T49n2035_049:0442c19": "假中。空即是心假是色。非色非心名曰中。",
    "T49n2035_049:0442c20": "色心絕處中體現。於一一法體皆具。凡夫心",
    "T49n2035_049:0442c21": "具即佛具。取著不圓則不具。唯一具字顯",
    "T49n2035_049:0442c22": "今宗。入此宗者甚希有。",
    "T49n2035_049:0442c23": "與明智法師書陳 瓘",
    "T49n2035_049:0442c24": "[0442c24] 瓘頓首再拜上啟南湖延慶堂上講主明智法",
    "T49n2035_049:0442c25": "師。人回伏奉書教。獲審道體安隱無惱。下",
    "T49n2035_049:0442c26": "懷良慰。向承寄示觀音玄義并記。且荷開發",
    "T49n2035_049:0442c27": "妙旨以祛愚蔽。深佩提獎之意感德無",
    "T49n2035_049:0442c28": "已。有門頌。但隨順古意過蒙采覽。仰見法",
    "T49n2035_049:0442c29": "師收&#x8573;自在。來諭云。以有題之。恐鈍者",
    "T49n2035_049:0443a01": "不領。誠如所慮。然智者以有門為圓門之",
    "T49n2035_049:0443a02": "相。又謂此相四門皆妙無粗。若有門為法",
    "T49n2035_049:0443a03": "界攝一切法。況復三門法相平等無復優",
    "T49n2035_049:0443a04": "劣。是故若論具足佛法。則見思假即法界也。",
    "T49n2035_049:0443a05": "若論法性因緣。則第一義亦因緣也。故此妙",
    "T49n2035_049:0443a06": "門以有召之。即生死之有。是實相之有。一",
    "T49n2035_049:0443a07": "切法趣有。有即法界。出法界外更無可論。",
    "T49n2035_049:0443a08": "此即止觀有門之大旨。而前書妙假之意也。",
    "T49n2035_049:0443a09": "有未領者亦當以妙假之義開曉之耳。",
    "T49n2035_049:0443a10": "智者解大經之語云。因滅無明則得熾然",
    "T49n2035_049:0443a11": "三菩提燈。即有門也。有門即是妙假。妙假即",
    "T49n2035_049:0443a12": "是有門。其或未領。則於此有門不能無",
    "T49n2035_049:0443a13": "惑。然而前病後藥無兩有也。病去惑亡則",
    "T49n2035_049:0443a14": "有門豁矣。一指二指三指不待更說。然則有",
    "T49n2035_049:0443a15": "之一門純妙無粗具足萬善。豈非三千之",
    "T49n2035_049:0443a16": "性乎。所云此之三千性。是中理。不當有無",
    "T49n2035_049:0443a17": "有無自爾。茲乃古師詮具之微言也。自非",
    "T49n2035_049:0443a18": "深領其旨未易解此。夫三千也者世間之",
    "T49n2035_049:0443a19": "數也。若三千性則離世間矣。離而復即。即",
    "T49n2035_049:0443a20": "而復離。不一不異。非有非無。三千而一。一",
    "T49n2035_049:0443a21": "而三千。此不可思議數。即是不可思議境。",
    "T49n2035_049:0443a22": "若觀若智俱不思議。此數即是止觀。故云千",
    "T49n2035_049:0443a23": "性即中理。此境即是此數。故中理即三千性。",
    "T49n2035_049:0443a24": "若但三千則是一切一切法耳。一切法但有",
    "T49n2035_049:0443a25": "名字。何能具乎。若一切法性則本具矣。故",
    "T49n2035_049:0443a26": "三千即是一切法。一切法性即是三千性也。",
    "T49n2035_049:0443a27": "此性不當有無。有無自爾。夫不當有無者。",
    "T49n2035_049:0443a28": "泯妙外之一執也。有無自爾者。開離執之",
    "T49n2035_049:0443a29": "一妙也。於有為妙有。於無為真無。真無則",
    "T49n2035_049:0443b01": "空而不空。妙有則有而不有。有無自爾。非",
    "T49n2035_049:0443b02": "有無也。在假則假具。在空則空具。在中則",
    "T49n2035_049:0443b03": "中具。無不在無不具也。然則妙假之有。豈",
    "T49n2035_049:0443b04": "情有乎。假不待空泯絕無對。說有說無",
    "T49n2035_049:0443b05": "皆不待絕。今乃設有待之言讚歎妙假之",
    "T49n2035_049:0443b06": "說。豈免為巧度之所訶乎。且一念心起則",
    "T49n2035_049:0443b07": "有三千世間之相。國土一千則山河大地是",
    "T49n2035_049:0443b08": "也。五陰世間一千則染淨一切色心是也。眾",
    "T49n2035_049:0443b09": "生世間一千則六凡四聖假名是也。一念心",
    "T49n2035_049:0443b10": "起三千性相一時起。一念心滅三千性相一",
    "T49n2035_049:0443b11": "時滅。念外無一豪法可得。法外無一豪念",
    "T49n2035_049:0443b12": "可得。此乃本住不遷。不遷者中理圓明之",
    "T49n2035_049:0443b13": "體。此體如理為念其壽無量。非得命根亦",
    "T49n2035_049:0443b14": "無連持。本無名字而不失諸名。名其土",
    "T49n2035_049:0443b15": "曰極樂國。名其身曰阿彌陀。身土交參融",
    "T49n2035_049:0443b16": "乎一妙。故能使說法之音不離彼土。而廣",
    "T49n2035_049:0443b17": "長舌相具足周遍。其具如是。是體具乎。是性",
    "T49n2035_049:0443b18": "具乎。是佛具乎。是眾生具乎。若有能知具",
    "T49n2035_049:0443b19": "彼之樂者。其有不願往生者乎。向實際",
    "T49n2035_049:0443b20": "之中要在不往而往。於方便之內何妨去",
    "T49n2035_049:0443b21": "已還來。機熟緣深定須成辨。此瓘之有得",
    "T49n2035_049:0443b22": "於祖意者也。瓘屏&#x8FF9;丹丘老病待盡。千里",
    "T49n2035_049:0443b23": "相望淨願不隔。更祈慈蔭以師法見攝。而",
    "T49n2035_049:0443b24": "終教之。未由會面以究盡此旨。臨風但",
    "T49n2035_049:0443b25": "極瞻嚮之切。瓘頓首再拜上啟。",
    "T49n2035_049:0443b26": "[0443b26] 鑰舊讀了翁集。見有門頌一篇。莫知其",
    "T49n2035_049:0443b27": "旨。有二沙門來扣門。袖出有門頌真績",
    "T49n2035_049:0443b28": "及與明智講主論此頌二帖。讀之恍然。",
    "T49n2035_049:0443b29": "因問天台教觀之說。始知智者大師所說",
    "T49n2035_049:0443c01": "四門。一曰有門。一曰空門。一曰亦空亦",
    "T49n2035_049:0443c02": "有門。一曰非空非有門。其實一可貫四。",
    "T49n2035_049:0443c03": "四實歸一。公之為有門頌。蓋謂此也。近",
    "T49n2035_049:0443c04": "世士大夫用力不及前輩。秖如學佛。僅",
    "T49n2035_049:0443c05": "能涉獵楞嚴圓覺淨名等經及傳燈語錄。",
    "T49n2035_049:0443c06": "以資談辨。若唐之梁補闕諸公本朝楊文",
    "T49n2035_049:0443c07": "公楊無為張無盡及了翁輩。皆留心教觀",
    "T49n2035_049:0443c08": "深入其趣。讀此頌及書。可以知其所造",
    "T49n2035_049:0443c09": "之實。惟公忠言大節。照映千載。身罹百",
    "T49n2035_049:0443c10": "謫。視生死如旦晝。平時學問自得之效。",
    "T49n2035_049:0443c11": "固自應爾。方在丹丘時逆境尤多。而心地",
    "T49n2035_049:0443c12": "泰然深入不二法門。公之學佛得力。豈易",
    "T49n2035_049:0443c13": "測哉。二沙門欲刊石以傳之人。謹書諸",
    "T49n2035_049:0443c14": "後。以歸之妙珣了怡二沙門之名云。慶元",
    "T49n2035_049:0443c15": "二年中秋。四明樓鑰題。",
    "T49n2035_049:0443c16": "[0443c16] 士大夫當患難則學佛。得志則有用夏",
    "T49n2035_049:0443c17": "變夷之說。蓋於佛無所得也。了翁有門",
    "T49n2035_049:0443c18": "頌。其於佛有所得歟。攻媿其知之者歟。",
    "T49n2035_049:0443c19": "景定二年正月二十八日。天台法照。為四",
    "T49n2035_049:0443c20": "明學子可登。題於月桂&#x5CEF;下。",
    "T49n2035_049:0443c21": "南湖淨土院記陳 瓘",
    "T49n2035_049:0443c22": "[0443c22] 明州延慶寺。世有講席。以天台觀行為宗。",
    "T49n2035_049:0443c23": "自法智大師行學俱高。聽徒心嚮。繼其後者",
    "T49n2035_049:0443c24": "又皆得人。今百有餘年矣。間有苦行精修之",
    "T49n2035_049:0443c25": "士。來依道場。元豐中比丘介然。修西方淨",
    "T49n2035_049:0443c26": "土之法。坐而不臥。以三年為期。期滿謂同",
    "T49n2035_049:0443c27": "修慧觀仲章宗悅曰。我輩各據一室成此",
    "T49n2035_049:0443c28": "勝緣。後之來者加眾。而室不增多。今寺之西",
    "T49n2035_049:0443c29": "隅尚有隙地。若得錢二千餘萬。構屋六十",
    "T49n2035_049:0444a01": "餘間。中建寶閣立丈六彌陀之身。夾以觀",
    "T49n2035_049:0444a02": "音勢至。環為十有六室。室各兩間。外列三",
    "T49n2035_049:0444a03": "聖之像。內為禪觀之所。殿臨池水水生蓮",
    "T49n2035_049:0444a04": "華。不離塵染之中。豁開世外之境。念處俱",
    "T49n2035_049:0444a05": "寂了無異緣。以堅決定之心。以顯安樂之",
    "T49n2035_049:0444a06": "土。所以順佛慈而報國恩者。豈獨我四人",
    "T49n2035_049:0444a07": "而已哉。所欲如是其可成乎。慧觀等同辭以",
    "T49n2035_049:0444a08": "答之曰。以無作任運之心。作有為利益之",
    "T49n2035_049:0444a09": "事。四明多檀信。何患乎不成。自是日營月",
    "T49n2035_049:0444a10": "積。更七寒暑。凡介然之所欲為無一不如",
    "T49n2035_049:0444a11": "其志者。初介然然手二指。誓必成此。元符",
    "T49n2035_049:0444a12": "二年三月落成之日。設千佛之供。復然三",
    "T49n2035_049:0444a13": "指以增淨誓。既成所難成。又捨所難捨。",
    "T49n2035_049:0444a14": "而原其用心無私己之意。於是見者聞者",
    "T49n2035_049:0444a15": "莫不隨喜。淨習之士踊躍欣慶。而十有六",
    "T49n2035_049:0444a16": "室常無虛位。期滿者去。發心者來。依勝境",
    "T49n2035_049:0444a17": "而獲善利者。不知其幾何人也。夫淨土之",
    "T49n2035_049:0444a18": "教。古佛所說。誠心之士。諦受不疑。如來之",
    "T49n2035_049:0444a19": "敘九品。以至誠為上上。智者之造十論。",
    "T49n2035_049:0444a20": "破疑心之具縛。縛解情忘。識散智現。則彌陀",
    "T49n2035_049:0444a21": "淨境何假他求。若臨明鏡自見面像。得者",
    "T49n2035_049:0444a22": "不由於識受。昧者安可以情曉。超識習而",
    "T49n2035_049:0444a23": "不惑。度情塵而獨造者。其唯誠乎。故曰。誠",
    "T49n2035_049:0444a24": "者成也。成自成他。唯此而已。譬猶清淨滿",
    "T49n2035_049:0444a25": "月普現諸水影像非一月體無二。攝流散",
    "T49n2035_049:0444a26": "而等所歸。會十方而總於一。亦如十鏡",
    "T49n2035_049:0444a27": "環遶中然一燈光體交參東西莫辨。然而方",
    "T49n2035_049:0444a28": "有定位非無西。鏡名隨相立西不自西。智",
    "T49n2035_049:0444a29": "與理融境將誰執。安可以在纏執方之見",
    "T49n2035_049:0444b01": "而測度如來無礙之境乎。慈恩有言曰。凡",
    "T49n2035_049:0444b02": "夫業重處處生貪。若不定指一方何以繫",
    "T49n2035_049:0444b03": "心專注。此善知識隨方扶教專護相宗。然",
    "T49n2035_049:0444b04": "論安養知足之勝劣。則以偏勸往生為最",
    "T49n2035_049:0444b05": "勝。乃知通人無吝。吝則多私。境強習重。蓋",
    "T49n2035_049:0444b06": "由觀淺心浮。易往無人。良以疑深障重。",
    "T49n2035_049:0444b07": "若欲盡除障垢當以決定為心。濕薪如",
    "T49n2035_049:0444b08": "山豆火能爇。千年闇室日照頓明。釋迦文方",
    "T49n2035_049:0444b09": "便至深。無量壽說法無間。觀世音如母念",
    "T49n2035_049:0444b10": "子。大勢至如子憶母。古聖軌轍安可不遵。",
    "T49n2035_049:0444b11": "幻境虛無有何可捨。解脫長者不往安樂",
    "T49n2035_049:0444b12": "土。普賢大士親&#x89A9;無量光。親&#x89A9;者初無動",
    "T49n2035_049:0444b13": "移。不往者如是而往。普融無礙。自然空假",
    "T49n2035_049:0444b14": "俱中。分別未忘。寧免權實互諍。若此則心",
    "T49n2035_049:0444b15": "安無日。得忍何期。乃知念念現前。然後決",
    "T49n2035_049:0444b16": "不退轉。故曰。若不決定成等正覺者。我誓",
    "T49n2035_049:0444b17": "不取菩提。於菩提心有退轉者。我誓不",
    "T49n2035_049:0444b18": "取正覺。此乃法藏比丘之本願。而諸上善人",
    "T49n2035_049:0444b19": "之所隨學也。發如是心。行如是行。起如",
    "T49n2035_049:0444b20": "是願。趣如是果。而不違法藏之大誓。則",
    "T49n2035_049:0444b21": "寓跡於茲剎。棲心於此室者。皆阿鞞跋致",
    "T49n2035_049:0444b22": "之士也。其為勝利。豈有窮哉。比丘介然唱",
    "T49n2035_049:0444b23": "一善念。四明信士應答如響。而所以利益",
    "T49n2035_049:0444b24": "一方者。其廣若是。可不記其事乎。今教",
    "T49n2035_049:0444b25": "主明智大師法智之曾孫也。行業淳實人所",
    "T49n2035_049:0444b26": "信服。能以誠心修淨土觀。於介然之事有",
    "T49n2035_049:0444b27": "助為多。故并記之。大觀元年八月一日。延",
    "T49n2035_049:0444b28": "平陳瓘記。◎"
}