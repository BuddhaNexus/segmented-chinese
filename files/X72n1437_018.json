{
    "X72n1437_018:0488b12": "永覺和尚廣錄卷第十八",
    "X72n1437_018:0488b14": "嗣法弟子 道霈 重編",
    "X72n1437_018:0488b15": "銘",
    "X72n1437_018:0488b16": "真寂聞谷大師塔銘(并序)",
    "X72n1437_018:0488b17": "[0488b17] 古今大聖大賢之興於世也。雖隱顯殊途。收放異轍。",
    "X72n1437_018:0488b18": "無非範正軌防逸流。俾眾生歸於本元覺地而已。自",
    "X72n1437_018:0488b19": "入 明來。祖席荒&#x51C9;。稀若晨星。加之。狂慧競張。濫觴",
    "X72n1437_018:0488b20": "已極。於此非有人。焉為之防橫決之波。迴既倒之瀾。",
    "X72n1437_018:0488b21": "其如眾生何哉。吾於武林聞谷大師。見其人矣。按狀。",
    "X72n1437_018:0488b22": "大師諱廣印。字聞谷。掌石其別號也。[橘-矛+隹]李嘉善人。姓",
    "X72n1437_018:0488b23": "周氏。父珊。有隱士風。母趙氏。夢玄武神仗劍。率諸甲",
    "X72n1437_018:0488b24": "士。擁護其門。覺而生師。為兒時。常於左眼角。見一浮",
    "X72n1437_018:0488c01": "屠懸空而住。稍長隨父入邑。過大勝寺。父呼視浮屠。",
    "X72n1437_018:0488c02": "師曰。我眼前常見此。第不識其名。不以告人耳。此後",
    "X72n1437_018:0488c03": "不後再見。七歲從塾師受小學。即能通其義。父命習",
    "X72n1437_018:0488c04": "儒。不願。常瞑目端坐。誦秘密伽陀。年十三。父知其志。",
    "X72n1437_018:0488c05": "乃捨送杭之開元寺。為驅烏。寺為空谷隆禪師道場。",
    "X72n1437_018:0488c06": "師既剃度。慨然有慕隆之志。一日見壁間法界圖。問",
    "X72n1437_018:0488c07": "其師曰。十界從心生。心從何處生。其師不能答。時西",
    "X72n1437_018:0488c08": "蜀儀峰和尚。結茆於清平之陰。往叩之。峰曰。汝要會。",
    "X72n1437_018:0488c09": "須妙悟始得。師曰。如何得悟去。峰乃教看雲門露字。",
    "X72n1437_018:0488c10": "師一聞便信。直下挨拶。至忘寢食。峰深器之。偶閱七",
    "X72n1437_018:0488c11": "賢女遊屍陀林話。忽有省。峰舉丙丁童子來求火話。",
    "X72n1437_018:0488c12": "詰師曰。青峰恁麼道。法眼亦恁麼道。如何有悟不悟。",
    "X72n1437_018:0488c13": "師曰。初以識心湊泊。所以不悟。後則直下承當。便能",
    "X72n1437_018:0488c14": "大悟也。峰舉拳揮案一下。厲聲曰。恁麼則汝大悟也。",
    "X72n1437_018:0488c15": "痛罵驅出門。師於此。直得白汗津津浹背。於是更發",
    "X72n1437_018:0488c16": "憤力參。年二十四。儀峰和尚歸蜀。師乃離受業。入雲",
    "X72n1437_018:0488c17": "棲進具。二十六。從介山法師習台宗。&#x671E;年臻奧。介異",
    "X72n1437_018:0488c18": "之。每開講。必徵師為座元。二十七。會城當道。請雲棲",
    "X72n1437_018:0488c19": "大師。開法淨慈。時萬眾圍繞。龍象蹴踏。特舉師為維",
    "X72n1437_018:0488c20": "那。時頭角已浸浸露矣。數年來。晝則聽講。夜則坐禪。",
    "X72n1437_018:0488c21": "功夫並進。未能純一。及參無幻禪師。勉以綿密工夫。",
    "X72n1437_018:0488c22": "師乃謝去講肆。攝靜於西溪法華山。單丁四年。或數",
    "X72n1437_018:0488c23": "日不食。或一坐連朝。因參請漸多。恐廢己事。乃曳杖",
    "X72n1437_018:0488c24": "而去。乞食民間。尋上雙徑。結茆於白雲峰下。影不出",
    "X72n1437_018:0489a01": "山者六載。看亮座主參馬祖因緣。疑不能釋。一日見",
    "X72n1437_018:0489a02": "黃瑞香花。忽大悟。作偈曰。&#x5374;是&#x8657;空講得經。碌磚瓦",
    "X72n1437_018:0489a03": "礫正堪聽。向來扭&#x63D1;娘生鼻。錯認葫蘆作帝瓶。從茲",
    "X72n1437_018:0489a04": "礙膺之物。已釋然矣。於是出山至雲棲。受菩薩戒。朝",
    "X72n1437_018:0489a05": "夕請益。遂盡得雲棲之道。至宜陽。參龍池幻有和尚。",
    "X72n1437_018:0489a06": "適池負暄&#x5826;下。師問曰。和尚在那裏。池曰。恰好不在。",
    "X72n1437_018:0489a07": "師即展禮。池便攜手上法堂。人事畢。池曰。昨日上堂。",
    "X72n1437_018:0489a08": "舉黧奴白牯話。雖有進語。不愜老僧意。子作麼生道。",
    "X72n1437_018:0489a09": "師應聲曰。三世諸佛不知有。黧奴白牯&#x5374;知有。從來",
    "X72n1437_018:0489a10": "迷悟不相干。如何教他出得手。池復出所著德山托",
    "X72n1437_018:0489a11": "&#x9262;頌示師。且曰。汝別頌看。師即頌曰。末後之句有也",
    "X72n1437_018:0489a12": "無。德山父子太&#x8AB5;訛。同條生不同條死。活得三年恨",
    "X72n1437_018:0489a13": "轉多。池喜甚。謂師曰。何不承當此事共相唱和。師不",
    "X72n1437_018:0489a14": "自肯。池曰。更欲如何。曰。視圓悟大慧。為多愧耳。池撫",
    "X72n1437_018:0489a15": "然曰。當今學者未會先會。那能得不自肯如子者乎。",
    "X72n1437_018:0489a16": "老僧當避一頭地矣。盤桓數日。瀕行。池送至門外。撫",
    "X72n1437_018:0489a17": "師背曰。老侄。我還疑你在。師曰。甚處疑某甲。池曰。如",
    "X72n1437_018:0489a18": "何是密啟其意。師曰。今日不打宜興轉。池呵呵大笑。",
    "X72n1437_018:0489a19": "師頂笠便行。北遊五臺。還至徑山。時海內禪席寂寥。",
    "X72n1437_018:0489a20": "吳越間至不聞名字。師甚愍之。乃與髻峰諸師議。始",
    "X72n1437_018:0489a21": "&#x524F;禪期於觀音殿。繼復結期於蓮居永慶。英衲駢至。",
    "X72n1437_018:0489a22": "&#x5C05;期&#x7145;煉。多有噴地一發者。時儀峰老人。復來自蜀。",
    "X72n1437_018:0489a23": "師因得益徵玄奧。重辯差別。印明濟上之旨。無何峰",
    "X72n1437_018:0489a24": "歸。師乃隱於湖之菁山。寒苦特甚。因得痞疾。眾勸出",
    "X72n1437_018:0489b01": "山。壬子將還雙徑。取道瓶匋。止宿丁道者家。丁以瓶",
    "X72n1437_018:0489b02": "匋為雙徑兩目之孔道。而行&#x811A;師僧。無所託宿。欲&#x7AEA;",
    "X72n1437_018:0489b03": "莖草。為接待之所。乞師主其事。師雖志在巖&#x6244;。而大",
    "X72n1437_018:0489b04": "悲願重。聞斯惻然。遂鳩同志四十八人。各捐衣&#x9262;。草",
    "X72n1437_018:0489b05": "創數椽。聊資雲水之一宿。適朱平涵相國。入山禮紫",
    "X72n1437_018:0489b06": "&#x6822;大師靈龕。聞其事深加嘆賞。乃為購地為址。既而",
    "X72n1437_018:0489b07": "縉紳諸公。皆竭力贊成。不數載&#x9B31;成叢席。乃移真寂",
    "X72n1437_018:0489b08": "廢寺舊額名之。戊午秋。師以接待之事苟定。仍欲巖",
    "X72n1437_018:0489b09": "棲以遂初志。乃以院事。託一善上人。杖笠南遊。隱於",
    "X72n1437_018:0489b10": "建州之廢寺。凡三載。而為蹤跡者。所得迎請。絡繹於",
    "X72n1437_018:0489b11": "道。師掉頭不顧。會一善遷化。乃從眾請而歸。歸則稍",
    "X72n1437_018:0489b12": "稍經理。即請淨慈玄津法師主之。師乃退居。無何津",
    "X72n1437_018:0489b13": "師遷化。師不已復視事。時四方衲子。參請如雲。眾至",
    "X72n1437_018:0489b14": "五千指。規約之嚴整。僧行之精勤。稱江南法社之最",
    "X72n1437_018:0489b15": "矣。庚午復以叢席。屬長明玄箸法師。而自為峨嵋之",
    "X72n1437_018:0489b16": "遊。因病乃中止於楚之黃安。建州寶善徒大堅。與孝",
    "X72n1437_018:0489b17": "廉徐公天倪等。聞師在黃。即往迎歸寶善。浙人復往",
    "X72n1437_018:0489b18": "請之。師曰。候七旬不掩息當歸耳。甫及四載。而玄師",
    "X72n1437_018:0489b19": "復化去。眾乃請師復歸真寂。實崇禎乙亥。正當師七",
    "X72n1437_018:0489b20": "旬之年也。師既啟行。閩人呼道遮留。輿不得前。及杭。",
    "X72n1437_018:0489b21": "杭人忻忭踴躍。以為師從天而下也。明年曹安祖大",
    "X72n1437_018:0489b22": "參。延師於荊谿度夏。秋七月歸自荊谿。&#x5FA7;歷舊遊諸",
    "X72n1437_018:0489b23": "處。眾頗疑之。臘月八日說戒畢。即示微恙。至十七日",
    "X72n1437_018:0489b24": "戌刻。泊然而逝。其逝前一日。猶手書與徑山長老。送",
    "X72n1437_018:0489c01": "仁王經。勸其展誦報 國。復索紙書誡語云。某老矣。",
    "X72n1437_018:0489c02": "今更狼狽之甚。切思。叢林雖建行法。初未加勉。汝等",
    "X72n1437_018:0489c03": "當各務本參。加功運行。以報佛恩 皇恩。此老僧耿",
    "X72n1437_018:0489c04": "耿一片熱心腸也。餘更無所言。師器宇清和。定動嚴",
    "X72n1437_018:0489c05": "密。初剃染時。歸省覲辭行。母送之曰。三朝媳婦。一世",
    "X72n1437_018:0489c06": "禪和子。其勉之。師常言。我於此兩句。終身受用不盡。",
    "X72n1437_018:0489c07": "故師生平滴水滴凍。不肯一念自弛。其服膺深也。常",
    "X72n1437_018:0489c08": "與無盡法師。修法華懺於勝果寺。入觀時。聞劈地一",
    "X72n1437_018:0489c09": "聲。如大山崩。不覺身心俱釋。以問尊宿。宿曰。此罪滅",
    "X72n1437_018:0489c10": "相也。師雖洞透祖關。而懲世俗之弊。終不以悟自居。",
    "X72n1437_018:0489c11": "當叢席既成。徑山僧眾雲集。懇師開堂。師堅持不許。",
    "X72n1437_018:0489c12": "及自閩歸。司理黃公與諸檀護。復以為請。師曰。我孀",
    "X72n1437_018:0489c13": "居久矣。復更適人耶。教家三宗鼎立。師皆能洞晰其",
    "X72n1437_018:0489c14": "微。時或為眾演說。聞者靡不心服。常與三宗諸師論",
    "X72n1437_018:0489c15": "議。屢能屈之。師遊五臺。時月川法師。出示正量論。師",
    "X72n1437_018:0489c16": "力闢其非。往返數日。川卒無以應。其化導法眾。則禪",
    "X72n1437_018:0489c17": "教雙舉。不局一途。然必以尸羅為之閑。學者少逞知",
    "X72n1437_018:0489c18": "解。師必深錐痛劄。未嘗少假。期於爆斷命根而後已。",
    "X72n1437_018:0489c19": "其於古德機緣。則多有偈頌。別出手眼。其問答語句。",
    "X72n1437_018:0489c20": "則機辯自在。絕無定軌。然皆嚴誡不許錄。故知者鮮",
    "X72n1437_018:0489c21": "矣。大抵師之一言一行。無非力為大法隄防。至有蒙",
    "X72n1437_018:0489c22": "眾誚而弗恤。犯眾怒而弗顧者。庶幾使學者於衰殘",
    "X72n1437_018:0489c23": "寥落之餘。猶見漢官威儀。然後知師閑道之心獨苦。",
    "X72n1437_018:0489c24": "而維世之功獨深也。師主叢席二十五年。建道場二",
    "X72n1437_018:0490a01": "所。度弟子。千有餘人。其得戒弟子。萬有餘人。若夫彤",
    "X72n1437_018:0490a02": "弓紫綬屈節而問道者。則不下數百人也。生於嘉靖",
    "X72n1437_018:0490a03": "丙寅六月十六日。寂於丙子十二月十七日。世壽七",
    "X72n1437_018:0490a04": "十有一。僧臘五十有八。至丁丑年九月初六日。弟子",
    "X72n1437_018:0490a05": "奉全身。塔於孔青之陽。其所編集。有宗門警語二卷。",
    "X72n1437_018:0490a06": "門人錄其遺語。凡四卷。先是某癸酉春。一見師於建",
    "X72n1437_018:0490a07": "州。遂有水乳之契。因付以大戒。明年春推主鼓山。今",
    "X72n1437_018:0490a08": "春訃音至。千里赴弔。而諸縉紳。遂以&#x8657;席見命。且屬",
    "X72n1437_018:0490a09": "以塔上之銘。某以受知之深。義不敢辭。乃為之銘。銘",
    "X72n1437_018:0490a10": "曰。祖庭日晦。狂慧轉蝕。癡執昧空。鹵&#x83BE;何極。唯師屹",
    "X72n1437_018:0490a11": "然。揮戈之力。一心獨證。萬行俱飭。眾道用揚。師道用",
    "X72n1437_018:0490a12": "抑。厥化彌弘。厥精彌翕。雲棲為師。永明是式。後學之",
    "X72n1437_018:0490a13": "標。前聖之翼。孤塔凌&#x8657;。過者心惻。億萬斯年。永懸杲",
    "X72n1437_018:0490a14": "日。",
    "X72n1437_018:0490a15": "博山無異大師衣&#x9262;塔銘(有序)",
    "X72n1437_018:0490a16": "[0490a16] 博山無異大禪師既遷化。弟子智誾輩。奉全身塔於",
    "X72n1437_018:0490a17": "本山棲鳳嶺之陽。吳宮諭應賓。已為大書特書銘之。",
    "X72n1437_018:0490a18": "而弟子之居閩中鼓山者。以師實開化鼓山。厥功靡",
    "X72n1437_018:0490a19": "[耳*少]。特請衣&#x9262;。擬建塔以寄永思。力弗克就。今春某自",
    "X72n1437_018:0490a20": "浙歸閩。眾復請住鼓山。乃率眾建塔。藏衣&#x9262;於&#x9262;盂",
    "X72n1437_018:0490a21": "峰之前。去師遷化。則十有二年也。眾謂。塔不可以不",
    "X72n1437_018:0490a22": "銘。復請於某。某於師為法門昆季。而實稟具於師。且",
    "X72n1437_018:0490a23": "相依三載。屢嘗法味。有師資之義。不可忘也。但自師",
    "X72n1437_018:0490a24": "既沒。&#x8657;空中忽有坑&#x58CD;。未得焚片香於棲鳳。此實某",
    "X72n1437_018:0490b01": "之隱痛。而不能言者。嗚呼銘師之塔。乃在今日也耶。",
    "X72n1437_018:0490b02": "據狀。師諱大艤。一諱元來。學者稱無異和尚。龍舒沙",
    "X72n1437_018:0490b03": "氏子。年十六。有出世志。逸遊金陵。過瓦棺寺。聞雪浪",
    "X72n1437_018:0490b04": "師講法華。喟然嘆曰。是法非思量分別所能解。習講",
    "X72n1437_018:0490b05": "何為。遂棄去。遇五臺靜菴通和尚。乞為薙落。通詔習",
    "X72n1437_018:0490b06": "空觀。每觀心露地。身土湛如。如是者五年。別通往參",
    "X72n1437_018:0490b07": "無明老人於寶方。及見以為一簑笠翁爾。乃入閩止",
    "X72n1437_018:0490b08": "光澤之白雲峰。仍以空觀為事。一日因寶方印宗上",
    "X72n1437_018:0490b09": "座到。勉以參究。因舉船子藏身話。忽疑情頓發。凡五",
    "X72n1437_018:0490b10": "十旬有半。於趙州有佛無佛處。如釋重負。遂作心經",
    "X72n1437_018:0490b11": "指南寄寶方。方立焚之。復書云。直待飲光破顏。別出",
    "X72n1437_018:0490b12": "相見。而印宗亦勉以偈。有低頭始見月孤明之句。師",
    "X72n1437_018:0490b13": "猶自負所見。以為老人或不我知也。乃趨寶方。盡呈",
    "X72n1437_018:0490b14": "伎倆。曾不得其一頷。居再閱月。形色枯瘁。望之似木",
    "X72n1437_018:0490b15": "&#x9DC4;矣。一日從赴玉山途中。揚扢洞上宗旨。時得印可。",
    "X72n1437_018:0490b16": "忽問。佛印云。蟻子解尋腥處走。蒼蠅偏向臭邊飛。是",
    "X72n1437_018:0490b17": "君耶是臣耶。師曰臣邊事。方呵曰。大有人笑汝在。師",
    "X72n1437_018:0490b18": "曰。前何以是。今何以非。方曰。此一非。一切非矣。既達",
    "X72n1437_018:0490b19": "辟人端居。頃間聞護法神倒地。不覺心開。呈偈曰。玉",
    "X72n1437_018:0490b20": "山誘一言。心&#x7070;語路絕。幾多玄解會。如沸湯澆雪。沒",
    "X72n1437_018:0490b21": "巴鼻金針。好因緣時節。梅&#x854B;綻枯枝。桃花開九月。觸",
    "X72n1437_018:0490b22": "目如。休辨別。急水灘頭拋探篙。溺殺無限英雄客。方",
    "X72n1437_018:0490b23": "曰。一到多門又到門。後別居宗乘堂三載。一日&#x89A9;登",
    "X72n1437_018:0490b24": "樹人。始徹源底。趨謁寶方。入門便拜。方問。近日事何",
    "X72n1437_018:0490c01": "如。師曰。有箇活路。不許人知。方曰。因甚不許人知。師",
    "X72n1437_018:0490c02": "曰。不知不知。方舉婆子燒庵話。詰師。師曰。黃金增色",
    "X72n1437_018:0490c03": "耳。復舉玄則龍吟霧起公案。命師頌。師援筆立就曰。",
    "X72n1437_018:0490c04": "殺活爭雄各有奇。糢糊肉眼豈能知。吐光不遂時流",
    "X72n1437_018:0490c05": "意。依舊春風逐馬蹄。方笑曰。子今日方知吾不汝欺",
    "X72n1437_018:0490c06": "也。師自是佩離文字印。入正&#x5FA7;知海。香幢剎土。湧沒",
    "X72n1437_018:0490c07": "毫端。多聞總持得大無畏。正偏妙挾。圓頓雙銷。不知",
    "X72n1437_018:0490c08": "五位之為三玄。六相之非三墮矣。方乃命首眾。萬曆",
    "X72n1437_018:0490c09": "壬寅夏。往信州&#x9D5E;湖圓戒。&#x9D5E;湖亦以元座屬焉。是冬",
    "X72n1437_018:0490c10": "隱靜於豐邑之博山。凡三閱寒暑。邑劉孝廉崇慶。鄭",
    "X72n1437_018:0490c11": "節推維城。楊別駕時芳。請師住博山能仁禪寺。雖草",
    "X72n1437_018:0490c12": "昧乎禪律威儀。居然三代禮樂。戊申年。無明老人開",
    "X72n1437_018:0490c13": "法於閩中董巖。乃召師分座說法。師不得已。勉為一",
    "X72n1437_018:0490c14": "眾舉似家珍。而博山宗風。遂震天下。故六和&#x9E8F;至。四",
    "X72n1437_018:0490c15": "事雲臻。久之金碧熒煌。園林&#x8471;菁。而據燈王師子。稱",
    "X72n1437_018:0490c16": "八百人善知識矣。閩中鼓山大仰諸剎。亦屢請結制。",
    "X72n1437_018:0490c17": "頻垂鞭影。時宇內名流。載自綸扉圭弁。洎乎墨綬銅",
    "X72n1437_018:0490c18": "符。西向而咨。北面而禮者多。至不可殫述。崇禎己巳。",
    "X72n1437_018:0490c19": "金陵余開府大成。仝文學陳丹衷。聞所聞而至。見所",
    "X72n1437_018:0490c20": "見而慕。乃謀諸縉紳。邀請&#x7AEA;法幢於天界。魏國徐公",
    "X72n1437_018:0490c21": "首先歸依。由是狂奔暱就。號為四輩弟子者。指以萬",
    "X72n1437_018:0490c22": "億計。師圓音曲唱。無不人人各欣所得。及歸&#x8F19;營窣",
    "X72n1437_018:0490c23": "堵。經始子來。忽命簡錄方丈。若遠行者之戒處守。未",
    "X72n1437_018:0490c24": "幾而大悲之疾示矣。延及經旬。師曰。會當行矣。遂有",
    "X72n1437_018:0491a01": "遺訓。漏當子夜。坐脫翛然。時崇禎庚午季秋十有八",
    "X72n1437_018:0491a02": "日也。&#x5374;顧來時。萬曆乙亥仲冬念有九日。僧臘四十",
    "X72n1437_018:0491a03": "有一。世壽五十有六。踰年辛未孟冬念有一日。奉全",
    "X72n1437_018:0491a04": "身。塔於寺西棲鳳嶺之陽。師所自筮也。師慈容滿淨。",
    "X72n1437_018:0491a05": "道骨堅凝。眉采燁然。春秋在顙。法筵清眾。不肅而嚴。",
    "X72n1437_018:0491a06": "刈麥負薪。無不人人委蛇詳敘。若有深湛之思者。為",
    "X72n1437_018:0491a07": "法求人。婆心徹困。而高提祖印。把斷要津。相似悟頭",
    "X72n1437_018:0491a08": "推入活埋坑裏。痛與鉗鎚。故三十年中。不少當機。罕",
    "X72n1437_018:0491a09": "聞付法。終不以如來慧命。博禪雛手中瓣香矣。有所",
    "X72n1437_018:0491a10": "請益。唯勉以真參實究。深戒知解。如鴆毒焉。其說法",
    "X72n1437_018:0491a11": "之語。如雷震如電激。如雲蒸如瓶瀉。如海若瀰漫。莫",
    "X72n1437_018:0491a12": "可涯涘。三百年來。實鮮匹其休者。當此魔羅競起之",
    "X72n1437_018:0491a13": "日。瓜印之徒。塵沙蔽日。使無有力抗之者。將大地僧",
    "X72n1437_018:0491a14": "伽。盡化為波旬孽子。而師獨能唱道於晦冥否塞之",
    "X72n1437_018:0491a15": "秋。有若還魯陽之三舍焉。其衛道之功。豈在禹下哉。",
    "X72n1437_018:0491a16": "所手著。有禪警語。拈古。頌古。淨土詩。宗教答響。宗教",
    "X72n1437_018:0491a17": "通說。凡十餘卷。語錄則信地說。回源錄。錫類法檀。歸",
    "X72n1437_018:0491a18": "正錄。剩錄。凡二十餘卷。&#x7ADD;行於世。乃為之銘。銘曰。寶",
    "X72n1437_018:0491a19": "鏡三昧。霧隱塵蒙。壽昌崛起。如日湧東。吾師繼之。厥",
    "X72n1437_018:0491a20": "化彌隆。圓炤無外。赫赫日中。雲包雨笠。萬派朝宗。公",
    "X72n1437_018:0491a21": "孤以降。靡不景從。揀魔辨異。祛惑破夢。唯師一人。壯",
    "X72n1437_018:0491a22": "哉釋雄。屴崱岧&#x5DA4;。勢壓&#x7FA3;峰。衣&#x9262;斯藏。高入穹窿。說",
    "X72n1437_018:0491a23": "法音聲。海濤天風。千載之下。式此遺封。",
    "X72n1437_018:0491a24": "博山古航舟禪師塔銘(有序)",
    "X72n1437_018:0491b01": "[0491b01] 佛祖之道。至今日而敝極矣。其敝也以多言。言多則",
    "X72n1437_018:0491b02": "道愈晦。道愈晦則行愈乖。至于行愈乖。而尚何言哉。",
    "X72n1437_018:0491b03": "今海內開堂說法者。至百有餘人。付拂傳衣者。至千",
    "X72n1437_018:0491b04": "有餘人。世謂。宗風之盛。莫過于今日。而予謂。宗風之",
    "X72n1437_018:0491b05": "衰。實莫過于今日。求其言行慥慥。事理函&#x8462;。稱善知",
    "X72n1437_018:0491b06": "識者。指不能多屈。則吾不得不于古航禪師。一傾心",
    "X72n1437_018:0491b07": "焉。據狀。師諱道舟。字古航。晉江鄭氏子。父我翰。母蘇",
    "X72n1437_018:0491b08": "氏。周歲失怙。蘇氏和熊&#x7575;荻。俾就外傳。師天資&#x9834;異。",
    "X72n1437_018:0491b09": "嗜學能文。郡中諸大老。罔不以大器期之。少嘗娶婦。",
    "X72n1437_018:0491b10": "以弗順于蘇。蘇命去之。師不敢違。及蘇謝世。師乃棄",
    "X72n1437_018:0491b11": "家。寓于承天。日誦金剛經不輟。林季翀宗伯雅重之。",
    "X72n1437_018:0491b12": "一日因閱壽昌語錄。至問僧死了燒了。作麼生是你",
    "X72n1437_018:0491b13": "本性。心大疑之。時聞博山盛化。欲往參叩。林季翀宗",
    "X72n1437_018:0491b14": "伯遂成其志。送至博山落髮。時師年已三十有八也。",
    "X72n1437_018:0491b15": "落髮後。領行堂職。夜坐不語堂。目不交睫者三月。適",
    "X72n1437_018:0491b16": "金陵余集生中丞訪道博山。乃延師至金陵。閉關于",
    "X72n1437_018:0491b17": "烏龍潭山。以青布直裰併偈貽之。偈曰。君不見。天目",
    "X72n1437_018:0491b18": "山頭石作船。高峰大士居其巔。三十餘年纓絡粥。至",
    "X72n1437_018:0491b19": "今人把清名傳。吾徒靜室亦何有。口不開兮足不走。",
    "X72n1437_018:0491b20": "赤身唯剩兩條眉。白手空拳誇抖擻。又不見朗公禪。",
    "X72n1437_018:0491b21": "鋤為枕子草為氈。佛法世緣何所似。磐石多恣白晝",
    "X72n1437_018:0491b22": "眠。吾徒不聞鋤與草。磐石藤蘿何處討。開&#x7A93;只可見",
    "X72n1437_018:0491b23": "青天。一道靈明光皜皜。莫將此際當尋常。光非照境",
    "X72n1437_018:0491b24": "境非光。&#x5010;然廓徹通無&#x788D;。便是心空及第郎。師領偈",
    "X72n1437_018:0491c01": "參究益力。凡兩載乃有省。謂劉心城居士曰。吾今于",
    "X72n1437_018:0491c02": "無可奈何處。得窺其巴鼻矣。會金陵諸縉紳。延博山",
    "X72n1437_018:0491c03": "于天界開堂。師出關司客。及山歸。師仍入關。明年博",
    "X72n1437_018:0491c04": "山訃音至。師乃返錫博山。及喪事畢。遂歸閩。時回龍",
    "X72n1437_018:0491c05": "眾僧。慕師之風。延主丈室。居三載乃歸泉。隱于德化",
    "X72n1437_018:0491c06": "之戴雲。戴雲峭削萬仞。人&#x8FF9;罕至。師枯坐一室。苔錢",
    "X72n1437_018:0491c07": "滿砌。&#x8462;四載如茲也。丙子會林宗伯致政家居。乃延",
    "X72n1437_018:0491c08": "師出山。挂錫于郡之承天。是冬余集生中丞。以雪峰",
    "X72n1437_018:0491c09": "來迎。丁丑春。師乃蒞彼建天王殿。仍修諸屋。以僧眾",
    "X72n1437_018:0491c10": "樂于放逸。梗化者多。乃謝去之。王京臺太卿。延至西",
    "X72n1437_018:0491c11": "禪過冬。明年余集生中丞。黃元公司理。乃請歸回龍。",
    "X72n1437_018:0491c12": "開放生池併子院。余黃為記石。己卯冬。信州劉出子",
    "X72n1437_018:0491c13": "春元。以博山主席久&#x8657;。率眾請師繼之。辛巳秋。往建",
    "X72n1437_018:0491c14": "陽議卓庵于鳳凰山之下。壬午始。鳩工結屋。得張沈",
    "X72n1437_018:0491c15": "黃諸居士。共勷成之。先是師出家時。常帶二木主以",
    "X72n1437_018:0491c16": "行。迄今有是役。為祀先計也。故名之曰報親庵。成復",
    "X72n1437_018:0491c17": "歸博山。甲申冬。 惠藩駕臨信州。特來歸依。賜紫衣",
    "X72n1437_018:0491c18": "一襲。乙酉秋。辭博山入閩。會當鼎革之秋。戎馬紛馳。",
    "X72n1437_018:0491c19": "師乃避入深山。居無定止。至戊子。復居報親。凡閱八",
    "X72n1437_018:0491c20": "寒暑。道風愈著。若貴若賤。罔不景其芳躅。四方衲子",
    "X72n1437_018:0491c21": "來參者。師如銕壁千尋。絕無肯諾。多望崖而退。乙未",
    "X72n1437_018:0491c22": "春三月始示疾。然尚視事如常。至八月望日疾革。乃",
    "X72n1437_018:0491c23": "召諸檀越。囑後事。文學張九生問。一口氣不來時。向",
    "X72n1437_018:0491c24": "何處安身立命。師曰。政好安身立命。張曰。莫便是和",
    "X72n1437_018:0492a01": "尚得力處麼。師曰。何得認奴作郎。遂跏趺而逝。時八",
    "X72n1437_018:0492a02": "月念五日酉刻也。回視師降生于萬曆乙酉年三月",
    "X72n1437_018:0492a03": "十二日戌時。得世壽七十有一。僧臘三十有四。門人",
    "X72n1437_018:0492a04": "收其遺稿。凡若干卷。刻行于世。以丙申年十月初二",
    "X72n1437_018:0492a05": "日。塔全身于鳳凰山之陽。厥子濟益然。狀其行。請予",
    "X72n1437_018:0492a06": "為塔上之銘。予以法門之眷。得納交于師。其實未能",
    "X72n1437_018:0492a07": "染指其法味。又安敢輕相塗污哉。然予觀師之鴻才",
    "X72n1437_018:0492a08": "碩學如斯。使其坐曲&#x76DD;床。說黃道白。簧鼓一方。實優",
    "X72n1437_018:0492a09": "為之而甘。三緘其口。深藏若&#x8657;。是豈小丈夫之所能",
    "X72n1437_018:0492a10": "為哉。且予聞。其天性狷介。素履端方。孤風峻節。表表",
    "X72n1437_018:0492a11": "于世路。人亦能言之。即此知師之意。謂當茲末造。主",
    "X72n1437_018:0492a12": "法者多空騰口說。故師以不言而躬行挽之也。是師",
    "X72n1437_018:0492a13": "于法門。實欲回既倒之狂瀾。其所慮為甚深。其所操",
    "X72n1437_018:0492a14": "亦為甚苦耳。故不辭&#x8B2D;劣。敬為之銘。銘曰。明道以言。",
    "X72n1437_018:0492a15": "非行莫造。如歸本鄉。運步方到。痛茲頹風。孰為明導。",
    "X72n1437_018:0492a16": "爰有報親。獨能允蹈。抗節雲霄。幽貞自好。雪嶺梅開。",
    "X72n1437_018:0492a17": "霜空月照。卓哉良模。前修是傚。後學欽式。是以身教。",
    "X72n1437_018:0492a18": "為破夢雷。為援溺櫂。哲人既遐。高風難紹。維茲窣堵。",
    "X72n1437_018:0492a19": "白雲長繞。貞&#x73C9;斯藏。如日永耀。",
    "X72n1437_018:0492a20": "壽塔銘(有序)",
    "X72n1437_018:0492a21": "[0492a21] 甲申之春。烏程陳白菴太守。以予老且病。為營壽藏",
    "X72n1437_018:0492a22": "於湧泉寺之西畬。繼以世難。阻弗克成。迨辛卯冬。功",
    "X72n1437_018:0492a23": "始竣。而予老病益甚。因思。壙中片石。後人必欲邀榮",
    "X72n1437_018:0492a24": "光於峻秩。假藻繪於鴻章。是重予之愆也。然考古諸",
    "X72n1437_018:0492b01": "師。有自狀其行者。有自銘其塔者。世所共傳。不以為",
    "X72n1437_018:0492b02": "非。&#x5EFC;效顰而為之。予名元賢。字永覺。建州建陽蔡氏",
    "X72n1437_018:0492b03": "子。稟性枯淡。不樂世氛。又才實遲鈍。不善趨時。故雖",
    "X72n1437_018:0492b04": "習儒業。為邑諸生。而每懷出世之志。至年四十。始棄",
    "X72n1437_018:0492b05": "妻子。往建昌壽昌寺。禮無明和尚落髮。未幾。謬承心",
    "X72n1437_018:0492b06": "印。及和尚遷化。往依博山三載。又歸閩隱山。一十二",
    "X72n1437_018:0492b07": "載。&#x7070;頭土面。擬與草木同朽。一日因謁聞谷大師。力",
    "X72n1437_018:0492b08": "勉出世。遂推主福之鼓山。因以大戒付之。時年已五",
    "X72n1437_018:0492b09": "十有七矣。繼而歷主泉之開元。杭之真寂。&#x5292;之寶善。",
    "X72n1437_018:0492b10": "後復歸鼓山。&#x5EFC;重創梵宇。諸所撰述。并語錄凡二十",
    "X72n1437_018:0492b11": "種。計一百餘卷。&#x7ADD;不藏醜拙。恣世指摘。嗚呼生平履",
    "X72n1437_018:0492b12": "歷。渾如昨夢。一&#x5872;敗缺。難免高鑑。其入道為最鈍。其",
    "X72n1437_018:0492b13": "出世為最遲。其應世為最拙。又不能廣羅英衲。以張",
    "X72n1437_018:0492b14": "大其門庭。較之諸方。若跛&#x9F08;之望飛龍。何足道哉。今",
    "X72n1437_018:0492b15": "年已七十有五。不久將化為異物。故預為此壙以待。",
    "X72n1437_018:0492b16": "亦預為之銘。銘曰。是誰髑髏。建茲窣堵。壽昌之兒。石",
    "X72n1437_018:0492b17": "鼓之主。不通世情。一味&#x83BE;鹵。志大言大。眼空佛祖。據",
    "X72n1437_018:0492b18": "興聖座。呵今罵古。役鬼驅風。重建茲宇。撇下皮囊。掩",
    "X72n1437_018:0492b19": "藏荒塢。莫道無口。有聲如虎。生耶死耶。請繹斯語。廣",
    "X72n1437_018:0492b20": "告來者。誰繼吾武。",
    "X72n1437_018:0492b21": "方鏡銘",
    "X72n1437_018:0492b22": "[0492b22] 厥體則方。厥炤則圓。物至斯應。我自&#x8657;玄。切忌覓於",
    "X72n1437_018:0492b23": "影後。直須達於鑑前。",
    "X72n1437_018:0492b24": "端硯銘",
    "X72n1437_018:0492c01": "[0492c01] 稟形端穴。&#x52B9;職祇園。色玄而紫。德潤而堅。靜以制動。",
    "X72n1437_018:0492c02": "方以待圓。身含雨露。面帶雲煙。一點實心渾不改。任",
    "X72n1437_018:0492c03": "渠眾手幾回旋。",
    "X72n1437_018:0492c04": "鼓山鐘銘",
    "X72n1437_018:0492c05": "[0492c05] 維圓維密。爰寂爰&#x8657;。發必以時。應而不逾。吟風敲月。",
    "X72n1437_018:0492c06": "白雲之區。弗靳鯨音。用醒昏衢。今日之可依以為範",
    "X72n1437_018:0492c07": "者。其唯斯乎。",
    "X72n1437_018:0492c08": "開元寺鐘銘",
    "X72n1437_018:0492c09": "[0492c09] 閩中首剎。偉矣開元。惟茲重器。用贊乾坤。鳴風敲月。",
    "X72n1437_018:0492c10": "遠齊晨昏。&#x8657;而弗匱。靜而能喧。圓通並德。幽明戴恩。",
    "X72n1437_018:0492c11": "萬姓共稟。千古永存。",
    "X72n1437_018:0492c12": "瑞石銘(并序)",
    "X72n1437_018:0492c13": "[0492c13] 松崗翁家居葉溪之滸。得五丈夫子。皆英敏秀特。",
    "X72n1437_018:0492c14": "挾重貲遊齊魯燕趙間。家日益碩。而好義樂施。屢",
    "X72n1437_018:0492c15": "為邑侯所旌。既謀廣其所居。始工于萬曆癸卯。至",
    "X72n1437_018:0492c16": "天啟癸亥。而工告竣。落成之日。適於扁溪之旁。得",
    "X72n1437_018:0492c17": "一石焉。其高及丈。奇峭如俠客。秀潤如文彥。挺直",
    "X72n1437_018:0492c18": "端嚴如正士立朝。&#x8462;非常石也。夫以非常之石。居",
    "X72n1437_018:0492c19": "于尋常耳目之地。歷億萬斯年。無能得者。得之乃",
    "X72n1437_018:0492c20": "在廣廈落成之日。謂非應維新之會出以兆永昌",
    "X72n1437_018:0492c21": "之慶乎。於是移置于大門之內。別作亭以對之。名",
    "X72n1437_018:0492c22": "曰瑞石。乞予銘。銘曰。",
    "X72n1437_018:0492c23": "[0492c23] 韞玉之粹。凝川之精。樸而且文。秀而猶貞。抱質太古。",
    "X72n1437_018:0492c24": "作瑞來今。比德比業。永以為徵。"
}