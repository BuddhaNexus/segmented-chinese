{
    "T85n2825_003:1229b18": "真言要決卷第三",
    "T85n2825_003:1229b20": "[1229b20] 之理故。法華經云。我為設方便說諸菩薩",
    "T85n2825_003:1229b21": "道。示之以涅槃。我雖說涅槃。是亦非真滅。諸",
    "T85n2825_003:1229b22": "法從本來常自寂滅相。夫若得體解大道則",
    "T85n2825_003:1229b23": "能出死入生。雖復應感群方心常寂滅。既得",
    "T85n2825_003:1229b24": "動而常寂。何處更有涅槃哉。故思益經云。若",
    "T85n2825_003:1229b25": "人於諸法滅相中求涅槃者。當知是輩皆為",
    "T85n2825_003:1229b26": "增上慢人。世尊。正行道者。於法不作生。不作",
    "T85n2825_003:1229b27": "滅。無得無果。佛藏經云。若人得涅槃者。是",
    "T85n2825_003:1229b28": "人不隨如來出家。隨六師出家。舍利弗。當知",
    "T85n2825_003:1229b29": "是人是為法賊入我法中。當知是人污辱我",
    "T85n2825_003:1229c01": "法。當知是人為是大賊。",
    "T85n2825_003:1229c02": "[1229c02] 惡生死而愛涅槃者。猶惡貧賤而愛富貴。惡",
    "T85n2825_003:1229c03": "貧賤而愛富貴非道德之宗。惡生死而愛涅",
    "T85n2825_003:1229c04": "槃非真如之旨。故懷道德者始得身居富貴。",
    "T85n2825_003:1229c05": "體真如者始得神遊涅槃。故居富貴者終不",
    "T85n2825_003:1229c06": "得嫌其貧賤。遊涅槃者必不得惡其生死。若",
    "T85n2825_003:1229c07": "以生死涅槃為是非。名為增上慢。若以貧賤",
    "T85n2825_003:1229c08": "富貴為得失。名為倒置人。故君子能處賤貧。",
    "T85n2825_003:1229c09": "菩薩能入生死。若以富貴為道德。齊景公不",
    "T85n2825_003:1229c10": "應被尼甫非。若以寂滅為真如。舍利弗不應",
    "T85n2825_003:1229c11": "被淨名責。故知愛富貴而作三公者。不及初",
    "T85n2825_003:1229c12": "入仕道德人。愛涅槃而證四果者。不及初發",
    "T85n2825_003:1229c13": "心菩薩。此乃內外明著事理顯然。終身不悟",
    "T85n2825_003:1229c14": "邪愚之甚。",
    "T85n2825_003:1229c15": "[1229c15] 修道獨處坐禪用心精進。或見佛身菩薩身",
    "T85n2825_003:1229c16": "真人羅漢身。天尊老君身神仙身。及過往有",
    "T85n2825_003:1229c17": "名號賢德身。并談說妙言稱道授法。即以為",
    "T85n2825_003:1229c18": "真者。此大大邪惑。何以故。夫諸佛菩薩天尊",
    "T85n2825_003:1229c19": "老君等。並是過去出世聖人。當今無有見",
    "T85n2825_003:1229c20": "其真狀者。今日但聞其名見其形像而已。誰",
    "T85n2825_003:1229c21": "復識其面目哉。其形像者並是世間工巧影",
    "T85n2825_003:1229c22": "響而作。未必即得似彼真形。今乃想其偽形",
    "T85n2825_003:1229c23": "為真狀者。此之邪惑顛倒。全是不近人情至。",
    "T85n2825_003:1229c24": "如嬰兒弱喪年長成大。本生父母見尚不識。",
    "T85n2825_003:1229c25": "況我非彼所生。復是異世而能識之者哉。若",
    "T85n2825_003:1229c26": "其法身應化無種不為。豈止守其本狀。若其",
    "T85n2825_003:1229c27": "取此而為真應者。必入魔網不疑。故魔亦能",
    "T85n2825_003:1229c28": "種種變化惑作佛身菩薩之身。亦能宣說妙",
    "T85n2825_003:1229c29": "法。自非大乘慧眼不能別之。若入魔網全不",
    "T85n2825_003:1230a01": "及元不修道。以此而議坐禪。所有境界並不",
    "T85n2825_003:1230a02": "得取以為證。縱使放光動地彌不得信之。但",
    "T85n2825_003:1230a03": "當正心不動。魔事即自亡滅。故維摩經云。降",
    "T85n2825_003:1230a04": "魔是道場不傾動故。西昇經云。不受於邪。邪",
    "T85n2825_003:1230a05": "氣自去。凡人同生一類不因紹介者尚不得輒",
    "T85n2825_003:1230a06": "與&#x6B35;懷。況彼非類幽昧而造次信之者也。若",
    "T85n2825_003:1230a07": "其目擊道存者。理自絕於言論。若其不爾必",
    "T85n2825_003:1230a08": "須勘當是非。夫世間人事猶不得以言貌取",
    "T85n2825_003:1230a09": "人。況出世冥理得以色聲為證。故康子饋藥。",
    "T85n2825_003:1230a10": "孔子拜而受之曰。丘未達不&#x751E;之。此良有以",
    "T85n2825_003:1230a11": "也。聖人尚爾。況其凡哉。故物理不可&#x89A9;&#x8FF9;",
    "T85n2825_003:1230a12": "即信。一一皆須察之。故大智度論云。多聞持",
    "T85n2825_003:1230a13": "戒禪未得漏盡法。雖有此功德此事不可信。",
    "T85n2825_003:1230a14": "涅槃經云。迦葉白佛言。世尊。我今不依是四",
    "T85n2825_003:1230a15": "種人。何以故。如瞿師羅經中佛為瞿師羅說。",
    "T85n2825_003:1230a16": "若天魔梵為欲破壞變為佛像。具足莊嚴三",
    "T85n2825_003:1230a17": "十二相八十種好。圓光一尋。面部圓滿猶月",
    "T85n2825_003:1230a18": "盛明。眉間豪相白踰珂雪。如是莊嚴來向汝",
    "T85n2825_003:1230a19": "者。汝當檢校定其虛實。既覺知已應當降伏。",
    "T85n2825_003:1230a20": "世尊。魔等尚能變作佛身。況當不能作羅漢",
    "T85n2825_003:1230a21": "等四種之身。坐臥空中。左&#x8107;出水右&#x8107;出火。",
    "T85n2825_003:1230a22": "身出&#x70DF;炎猶如火聚。以是因緣我於是中心",
    "T85n2825_003:1230a23": "不生信。或有所說不能稟受。亦無敬念而",
    "T85n2825_003:1230a24": "作依止。佛言。善男子。於我所說若生疑者尚",
    "T85n2825_003:1230a25": "不應受。況如是等。是故應當善分別是善不",
    "T85n2825_003:1230a26": "善可作不可作。如是作已長夜受樂。修道",
    "T85n2825_003:1230a27": "願生值彌勒者。此大邪癡。何以故。夫修道者。",
    "T85n2825_003:1230a28": "破無明見發種智牙。斷四生業滅三塗苦。出",
    "T85n2825_003:1230a29": "入六道教化眾生。迴向無上菩提罔知限極。",
    "T85n2825_003:1230b01": "此則是法身自在解脫見知。若然者彌勒恒",
    "T85n2825_003:1230b02": "在目前。何須願值。故奄提遮經云。我常念",
    "T85n2825_003:1230b03": "所思。大聖之所行。未曾與汝異。何事不清淨。",
    "T85n2825_003:1230b04": "如不爾者。即是無明常沒不出。縱值彌勒亦",
    "T85n2825_003:1230b05": "未識之。何以故。三毒肉眼不辯賢愚。但聞",
    "T85n2825_003:1230b06": "彌勒之名不識彌勒之狀相。學論其彌勒復不",
    "T85n2825_003:1230b07": "見彌勒之理。徒言此願知復何成至。如釋迦",
    "T85n2825_003:1230b08": "出世。舍衛大城不見佛者豈止千萬。以此而",
    "T85n2825_003:1230b09": "議會須開心見道。無目暗願何為哉。何以故。",
    "T85n2825_003:1230b10": "若夫智不聾盲即是慧眼。慧眼者即無所不",
    "T85n2825_003:1230b11": "見。無所不見者則能見佛。見佛者謂見真佛。",
    "T85n2825_003:1230b12": "非是化佛。化佛有生有滅。真佛無去無來。無",
    "T85n2825_003:1230b13": "去無來遍滿三界。愚無慧眼不能見之。故思",
    "T85n2825_003:1230b14": "益經云。若有於法生見。則於其人佛不出世。",
    "T85n2825_003:1230b15": "若人於諸法畢竟滅相中求涅槃者。則於其",
    "T85n2825_003:1230b16": "人佛不出世。佛藏經云。舍利弗。若人以色",
    "T85n2825_003:1230b17": "身見佛。是去佛遠。若人能見諸法無相。無",
    "T85n2825_003:1230b18": "名無觸。無憶無念。無生無滅。無有戲論。不念",
    "T85n2825_003:1230b19": "一切法。不念涅槃。不以涅槃為念。不貪涅槃。",
    "T85n2825_003:1230b20": "信解諸法皆是一相所謂無相。是名真見佛。",
    "T85n2825_003:1230b21": "思益經云。以見我故即是見佛。所以者何。我",
    "T85n2825_003:1230b22": "性即是佛性。夫我性既是佛性。得佛性即須",
    "T85n2825_003:1230b23": "內修。內修自得菩提。何假外求彌勒。以外",
    "T85n2825_003:1230b24": "求彌勒之念。不及內修覺心。",
    "T85n2825_003:1230b25": "[1230b25] 修道計三大阿僧祇劫望得作佛者。此大邪",
    "T85n2825_003:1230b26": "癡。何以故。修道者斷生死業離六趣苦。履一",
    "T85n2825_003:1230b27": "乘道入不二門。除無明心開智慧眼。法身獨",
    "T85n2825_003:1230b28": "脫自在神通。教化眾生出生入死。或為眷屬",
    "T85n2825_003:1230b29": "僮僕。或作餓鬼畜生利物。即為無種不應。或",
    "T85n2825_003:1230c01": "入地獄濟拔諸苦。心無所得。大慈大悲。盡未",
    "T85n2825_003:1230c02": "來際無有厭倦。若然者則是法身常住不死",
    "T85n2825_003:1230c03": "不生。雖應六道無來無去。豈存心於三十",
    "T85n2825_003:1230c04": "二相八十種好而已哉。如不然者則是無明。",
    "T85n2825_003:1230c05": "既是無明則輪迴六道。此盡三大阿僧祇劫",
    "T85n2825_003:1230c06": "幾迴受苦。泥黎此非直心所得。與道相違。有",
    "T85n2825_003:1230c07": "證有求。深是增上我慢。故涅槃經云。菩薩名",
    "T85n2825_003:1230c08": "無所得。有所得者二十五有。菩薩永斷二",
    "T85n2825_003:1230c09": "十五有得大涅槃。名無所得。又云。汝之所問",
    "T85n2825_003:1230c10": "亦無所得。我之所說亦無所得。若說有得。是",
    "T85n2825_003:1230c11": "魔眷屬。非我弟子。佛藏經云。如來於法都",
    "T85n2825_003:1230c12": "無所得。有所滅故名為涅槃。亦不見有得涅",
    "T85n2825_003:1230c13": "槃者。又云。有所得者。於我法中即是邪見。是",
    "T85n2825_003:1230c14": "名大賊。一切世間天人中賊。是名一切世",
    "T85n2825_003:1230c15": "間怨家諸佛大賊。夫聖人應化誘導群生。擁",
    "T85n2825_003:1230c16": "立指歸非為了義。但凡愚無智。即謂別有一",
    "T85n2825_003:1230c17": "佛可求。求之不已。遂生邪見。故楞伽經云。",
    "T85n2825_003:1230c18": "佛告大慧。為無為涅槃故說誘進行菩薩行",
    "T85n2825_003:1230c19": "者。此及餘世界修菩薩行者。樂聲聞乘涅槃。",
    "T85n2825_003:1230c20": "為令聲聞乘進向大乘。化佛受聲聞記。非是",
    "T85n2825_003:1230c21": "法佛。夫至如釋迦出世。一生補處菩薩數若",
    "T85n2825_003:1230c22": "恒沙。亦應一一作佛。若其一一作佛。則無日",
    "T85n2825_003:1230c23": "無佛出世。縱令一一作佛。作佛已後更欲何",
    "T85n2825_003:1230c24": "為。夫修出世道而求作佛者。無異世間愚",
    "T85n2825_003:1230c25": "人纔蒙一位一班則欲圖謀帝道。背國圖君",
    "T85n2825_003:1230c26": "則是逆賊。違道求佛豈是順人。許由山谷之",
    "T85n2825_003:1230c27": "士尚無意於萬乘。況出世智人豈有心於十",
    "T85n2825_003:1230c28": "號。至如維摩詰文殊師利央掘魔羅等。並是",
    "T85n2825_003:1230c29": "過去他方出世。應化諸佛猶自作菩薩弟子",
    "T85n2825_003:1231a01": "之眾。助釋迦弘道教化眾生。何處始發心修",
    "T85n2825_003:1231a02": "道至理都未思量。乃承彼謗進之假名。遂望",
    "T85n2825_003:1231a03": "三大阿僧祇劫而得作佛。故大智度論云。但",
    "T85n2825_003:1231a04": "為世俗故說有須陀洹乃至佛。何以故。一切",
    "T85n2825_003:1231a05": "諸法實無我相。今用分別須陀洹果乃至佛。",
    "T85n2825_003:1231a06": "是世俗法。夫老君之為柱史。孔子之宰中都。",
    "T85n2825_003:1231a07": "並為助國行道居斯下末。是以聖人開化出",
    "T85n2825_003:1231a08": "處萬途。或捨帝位而出家。或懷聖道而入俗。",
    "T85n2825_003:1231a09": "此並為抑揚群品舒卷行藏。便居高位者不",
    "T85n2825_003:1231a10": "恃貴以矜尊。處下僚者不怨卑以憂辱。故",
    "T85n2825_003:1231a11": "釋迦自持應器。孔丘願得執鞭。況乎碌碌凡",
    "T85n2825_003:1231a12": "庸而輒自尊誇重。故聖人應化如此。豈有定",
    "T85n2825_003:1231a13": "體而為佛相哉。老君孔子皆是出世聖人。未",
    "T85n2825_003:1231a14": "見修道願作者。唯聞佛有放光功德咸共尚",
    "T85n2825_003:1231a15": "之。不察了義根源而貴假名。未用遂即希求",
    "T85n2825_003:1231a16": "此號。不覺與理相違。夫佛者以覺悟大慈法",
    "T85n2825_003:1231a17": "身得名。非以三十二相得號。今乃以無明",
    "T85n2825_003:1231a18": "三毒之見希求作佛形容者。豈關至理。故金",
    "T85n2825_003:1231a19": "剛波若經云。若以三十二相觀如來者。轉輪",
    "T85n2825_003:1231a20": "聖王即是如來。維摩經云。佛身者則法身也。",
    "T85n2825_003:1231a21": "夫法身無相。豈有佛身色像於其間哉。故",
    "T85n2825_003:1231a22": "大智度論云。有二種因緣。一者福德因緣。二",
    "T85n2825_003:1231a23": "者智慧因緣。欲引導福德因緣眾生故用三",
    "T85n2825_003:1231a24": "十二相身。欲以智慧因緣引導眾生故用法",
    "T85n2825_003:1231a25": "身。法身有二種眾生。一者知諸法假名。二者",
    "T85n2825_003:1231a26": "著名字。為著名字眾生故說無相。為知諸法",
    "T85n2825_003:1231a27": "假名眾生故說三十二相。夫中道正說如此。",
    "T85n2825_003:1231a28": "佛理可不悟之哉。故涅槃經云。佛者名覺。既",
    "T85n2825_003:1231a29": "自覺悟。復能覺人天。若有此覺佛理足明。若",
    "T85n2825_003:1231b01": "無此覺何以求佛。故法華經云。舍利弗。汝等",
    "T85n2825_003:1231b02": "當信佛之所說。言不虛妄。舍利弗。諸佛隨",
    "T85n2825_003:1231b03": "宜說法。意趣難解。所以者何。我以無數方便",
    "T85n2825_003:1231b04": "種種因緣譬喻言辭演說諸法。是法非思量",
    "T85n2825_003:1231b05": "分別之所能解。唯有諸佛乃能知之。所以者",
    "T85n2825_003:1231b06": "何。諸佛世尊唯以一大事因緣故出現於世。",
    "T85n2825_003:1231b07": "舍利弗。云何諸佛世尊唯以一大事因緣故",
    "T85n2825_003:1231b08": "出現於世。諸佛世尊欲令眾生開佛知見使",
    "T85n2825_003:1231b09": "得清淨故出現於世。欲示眾生佛之知見故",
    "T85n2825_003:1231b10": "出現於世。欲令眾生悟佛知見故出現於世。",
    "T85n2825_003:1231b11": "欲令眾生入佛知見道故出現於世。佛告舍",
    "T85n2825_003:1231b12": "利弗。諸佛如來但教化菩薩諸有所作常為",
    "T85n2825_003:1231b13": "一事。唯以佛之知見示悟眾生。舍利弗。如",
    "T85n2825_003:1231b14": "來但以一佛乘法為眾生說法。無有餘乘若",
    "T85n2825_003:1231b15": "二若三。舍利弗。一切十方諸佛法亦如是。",
    "T85n2825_003:1231b16": "夫佛之一乘知見者。即謂無相無作無為無",
    "T85n2825_003:1231b17": "得。法身清淨無生究竟種智也。故金剛般",
    "T85n2825_003:1231b18": "若經云。若有法如來得阿耨多羅三藐三菩",
    "T85n2825_003:1231b19": "提。燃燈佛則不與我授記。汝於來世當得",
    "T85n2825_003:1231b20": "作佛。號釋迦牟尼。以無有法得阿耨多羅",
    "T85n2825_003:1231b21": "三藐三菩提故。燃燈佛與我授記。汝於來",
    "T85n2825_003:1231b22": "世當得作佛。號釋迦牟尼。何以故。如來者即",
    "T85n2825_003:1231b23": "諸法如義。夫如體畢竟寂滅無生。誰有求而",
    "T85n2825_003:1231b24": "得者。故經云。如來者無所從來亦無所去。",
    "T85n2825_003:1231b25": "故名如來。又云。離一切諸相則名諸佛。夫佛",
    "T85n2825_003:1231b26": "既離相。心何所希求。若有希求豈非邪見。",
    "T85n2825_003:1231b27": "[1231b27] 出家修道專以&#x546A;術防身為道者。此乃與鬼",
    "T85n2825_003:1231b28": "神為怨。何名薰修大慈之行。故佛每說正法。",
    "T85n2825_003:1231b29": "一切天龍鬼神皆悉集聽。未見佛起嫌心以",
    "T85n2825_003:1231c01": "&#x546A;驅逐。但令開發道眼而起大慈。今者修道",
    "T85n2825_003:1231c02": "都不觀身無常多諸過患。先以&#x546A;詈呵鬼防",
    "T85n2825_003:1231c03": "護穢濁之身。豈是奉持大師教旨。故涅槃經",
    "T85n2825_003:1231c04": "云。比丘不應作治身&#x546A;術六十四能十八或",
    "T85n2825_003:1231c05": "人&#x546A;術。夫三世諸佛皆以般若大悲為本。不",
    "T85n2825_003:1231c06": "以罵鬼&#x546A;術為宗。猶五帝三皇皆以慈儉淳",
    "T85n2825_003:1231c07": "朴為基。不以禁令嚴刑為本。若修道專以&#x546A;",
    "T85n2825_003:1231c08": "術而伏鬼神者。猶治政專以刑罰而威百姓。",
    "T85n2825_003:1231c09": "刑罰為治。不久必亂。&#x546A;術為道。不久必邪。故",
    "T85n2825_003:1231c10": "知&#x546A;術非修道之方。刑罰非致治之體。故",
    "T85n2825_003:1231c11": "大智度論云。大悲是一切諸佛菩薩之根本。",
    "T85n2825_003:1231c12": "是般若波羅蜜之母。諸佛之祖母。又云。諸&#x546A;",
    "T85n2825_003:1231c13": "術中般若波羅蜜是大&#x546A;術。何以故。能常",
    "T85n2825_003:1231c14": "與眾生道德樂故。餘&#x546A;術樂因緣能起煩惱。",
    "T85n2825_003:1231c15": "又不善業故墮三惡道故。故云。般若波羅蜜",
    "T85n2825_003:1231c16": "是大明&#x546A;。無上明&#x546A;。無等等明&#x546A;。三世諸佛",
    "T85n2825_003:1231c17": "皆用是明&#x546A;。得阿耨多羅三藐三菩提。夫般",
    "T85n2825_003:1231c18": "若波羅蜜者。是心體實智。此智能破煩惱斷",
    "T85n2825_003:1231c19": "妄除邪。以能除邪故名為神&#x546A;。夫除邪者。",
    "T85n2825_003:1231c20": "謂除我心邪妄。非謂&#x546A;彼鬼神。但令我心體",
    "T85n2825_003:1231c21": "真無邪。鬼神自然不擾。故老子云。以道&#x8385;天",
    "T85n2825_003:1231c22": "下。其鬼不神。非其鬼不神。其神不傷人。",
    "T85n2825_003:1231c23": "[1231c23] 夫若口誦般若波羅蜜而不內除邪妄",
    "T85n2825_003:1231c24": "者。無異鸚鵡學佛語。以能持此&#x546A;故得",
    "T85n2825_003:1231c25": "無上菩提。若□不持此&#x546A;必無除邪得",
    "T85n2825_003:1231c26": "道之理。",
    "T85n2825_003:1231c27": "[1231c27] 如來令遣出家修道人著壞色糞掃納",
    "T85n2825_003:1231c28": "衣者。一為破愛好我慢。二為居山林曠",
    "T85n2825_003:1231c29": "野要人不圖。三為趣得供身不為貪覓。",
    "T85n2825_003:1232a01": "四為示見少欲知足教化眾生。今者乃",
    "T85n2825_003:1232a02": "有深練好繒。翦作花草分間蔭映。納作",
    "T85n2825_003:1232a03": "山衣被服端嚴。淫誘女色。服既是為心。",
    "T85n2825_003:1232a04": "何得真。如此造事姦人。豈合與同河飲",
    "T85n2825_003:1232a05": "水。內懷犬羊之質。外被文豹之資。何",
    "T85n2825_003:1232a06": "止誑惑眾生。深是污辱三寶。然此一服",
    "T85n2825_003:1232a07": "值數十千。自非理外規求。如何可得心",
    "T85n2825_003:1232a08": "行如此。何名道人。天堂判自不論地獄",
    "T85n2825_003:1232a09": "遣誰代入。夫糞掃納衣。若心生貪著行",
    "T85n2825_003:1232a10": "違於道。佛尚不許聽著。何況苞藏姦伏",
    "T85n2825_003:1232a11": "假作山衣。佛藏經云。若納衣比丘於糞",
    "T85n2825_003:1232a12": "掃中拾取弊故應生是心。以此障寒及",
    "T85n2825_003:1232a13": "修聖道勤行精進。若比丘於此納衣生",
    "T85n2825_003:1232a14": "貪著心。即應捨之。我不聽著。何況餘衣。",
    "T85n2825_003:1232a15": "何以故。舍利弗。是比丘於此衣中生非",
    "T85n2825_003:1232a16": "比丘法。是比丘不復應著。何況餘物。舍",
    "T85n2825_003:1232a17": "利弗。時是比丘寧以熱鐵鍱自纏其身。",
    "T85n2825_003:1232a18": "不應復著此納衣。何以故。於此衣中深",
    "T85n2825_003:1232a19": "愛心故。夫法衣既爾。應器亦然。故大",
    "T85n2825_003:1232a20": "智度論云。佛聽比丘用二種&#x9262;。若瓦若",
    "T85n2825_003:1232a21": "鐵。如來制戒不許出家修道人食肉者。",
    "T85n2825_003:1232a22": "一為斷大慈種。二為身心濁逸。三為",
    "T85n2825_003:1232a23": "不發一切眾生善心。四為令一切有命",
    "T85n2825_003:1232a24": "者畏。五為增長惡業。今者乃有私地食",
    "T85n2825_003:1232a25": "肉。稱言將護眾生。不畏天眼之誅。反",
    "T85n2825_003:1232a26": "畏愚情之責。發露之旨其義安施。覆藏",
    "T85n2825_003:1232a27": "罪過何時懺悔。又假令有一二不食肉",
    "T85n2825_003:1232a28": "者。則專精蘇蜜細粉稻梁以自供身。我",
    "T85n2825_003:1232a29": "慢自在。長養肥盛。放逸貪淫。聞人近請",
    "T85n2825_003:1232b01": "作齋。先思量飲食&#x9E81;細。不能內省合消",
    "T85n2825_003:1232b02": "以不逆。計校施財物。必多喪葬。富者則",
    "T85n2825_003:1232b03": "爭共安名報願。貧人則競推僧次。收殘",
    "T85n2825_003:1232b04": "裹[怡-台+(噗-口)]稱與疾僧。重索齋餘言供同學。觀",
    "T85n2825_003:1232b05": "行戒律本不關心。飲食錢財無忘&#x7AB9;寐。",
    "T85n2825_003:1232b06": "縱使面顏無恥可不懼罪三塗。孔子尚",
    "T85n2825_003:1232b07": "云。君子謀道不謀食。憂道不憂貧。況乎",
    "T85n2825_003:1232b08": "佛者□。故楞伽經云。凡所飲食。作食",
    "T85n2825_003:1232b09": "子肉想。作眼藥想。不應食肉。聽食肉",
    "T85n2825_003:1232b10": "者無有是處。佛藏經云。寧噉熱石。吞飲",
    "T85n2825_003:1232b11": "洋銅。不以無戒食人信施。涅槃經云。善",
    "T85n2825_003:1232b12": "男子。從今日始不聽聲聞弟子食肉。若",
    "T85n2825_003:1232b13": "受檀越信施之時。應觀是食如子肉想。",
    "T85n2825_003:1232b14": "忠言相告。真是大慈。諂言相說。真是嫉",
    "T85n2825_003:1232b15": "&#x59AC;。夫見過言說有二種。一者為利益故",
    "T85n2825_003:1232b16": "見過相告。二者為嫉&#x59AC;故見過相說。不",
    "T85n2825_003:1232b17": "得一向執見過為是過為非。無問道俗",
    "T85n2825_003:1232b18": "皆同此理。故孔子云。君有爭臣。父有",
    "T85n2825_003:1232b19": "爭子。士有爭友。忠告善道。夫若有忠心",
    "T85n2825_003:1232b20": "訶責者是。若懷嫉&#x59AC;譽歎者非。其訶責",
    "T85n2825_003:1232b21": "稱歎者。必須礭得實情不得望風浪說。",
    "T85n2825_003:1232b22": "故大智度論云。應訶而讚。應讚而訶。口",
    "T85n2825_003:1232b23": "集諸過終不見樂。夫若為行道利益見",
    "T85n2825_003:1232b24": "過訶責者。是奉佛深心。若為畏懼嫉&#x59AC;",
    "T85n2825_003:1232b25": "見過不言者。是違佛至意。故涅槃經云。",
    "T85n2825_003:1232b26": "有持戒比丘威儀具足護持正法。見壞",
    "T85n2825_003:1232b27": "法者即能驅遣訶責&#x7CFA;治。當知是人得",
    "T85n2825_003:1232b28": "福無量不可稱計。若比丘見壞法者。置",
    "T85n2825_003:1232b29": "不驅遣訶責舉處。當知是人佛法中怨。",
    "T85n2825_003:1232c01": "若能驅遣訶責舉處。是我弟子。真聲聞",
    "T85n2825_003:1232c02": "也。夫聲聞尚爾。況菩薩乎。勝鬘經云。",
    "T85n2825_003:1232c03": "應折伏者而折伏之。應攝受者而攝受",
    "T85n2825_003:1232c04": "之。何以故。折伏攝受故令法久住者。天",
    "T85n2825_003:1232c05": "人充滿惡道減少。",
    "T85n2825_003:1232c06": "辯偽篇第六",
    "T85n2825_003:1232c07": "[1232c07] 夫事有真偽。理有正邪。自悲慧眼無容能別。",
    "T85n2825_003:1232c08": "故殘賊誑惑愚人。以規貨財者。必遺假金",
    "T85n2825_003:1232c09": "銀。造事誑惑眾生。以求錢帛者。必稱聖功",
    "T85n2825_003:1232c10": "德。然非金銀不動愚人志。非功德不感癡人",
    "T85n2825_003:1232c11": "心。故造假金者。必用真金為表。銅錫為骨。造",
    "T85n2825_003:1232c12": "誑惑者。必以聖道為語劫剝為心。愚人所以",
    "T85n2825_003:1232c13": "被殘賊誑止為貪金銀。癡人所以被詐偽惑",
    "T85n2825_003:1232c14": "止為貪功德。若不貪功德者。必不被詐偽人",
    "T85n2825_003:1232c15": "惑。不貪金銀者。必不被造事人欺。不被功",
    "T85n2825_003:1232c16": "德惑者是見理人。不被假金欺者是別貨人。",
    "T85n2825_003:1232c17": "不見理者必貪善致敗。不別貨者必貪金致",
    "T85n2825_003:1232c18": "禍。故物之恒致敗喪者。非為貪惡。並為貪善",
    "T85n2825_003:1232c19": "故也。故曰。魚吞釣者為貪香餌。人喪命者為",
    "T85n2825_003:1232c20": "貪善道。何以故。夫姦淫喪命者。止為薰香",
    "T85n2825_003:1232c21": "妖治。不為腥臊醜陋。盜賊喪身者。止為金銀",
    "T85n2825_003:1232c22": "繒綺。不為糞土砂礫。故老子云。天下皆知",
    "T85n2825_003:1232c23": "美之為美。斯惡已。皆知善之為善。斯不善",
    "T85n2825_003:1232c24": "已。",
    "T85n2825_003:1232c25": "[1232c25] 造偽過所誑關令。以求度關者。必稱司門。",
    "T85n2825_003:1232c26": "造偽告身誑官人以求資蔭者。必稱吏部。造",
    "T85n2825_003:1232c27": "妖偽誑眾生。以求財食者。必稱聖言。故造偽",
    "T85n2825_003:1232c28": "過所者。特忌司門郎中。造偽告身者。特忌尚",
    "T85n2825_003:1232c29": "書吏部。造妖惑者特忌解道智人。故司門郎",
    "T85n2825_003:1233a01": "中手暑過所。尚書吏部面自補官。解道智人",
    "T85n2825_003:1233a02": "心自悟理。司門郎中懸別偽過所。尚書吏部",
    "T85n2825_003:1233a03": "懸別偽告身。解道智人懸別妖惑語。若關",
    "T85n2825_003:1233a04": "令暗者被偽過所誑。官人愚者被偽告身欺。",
    "T85n2825_003:1233a05": "眾生愚者被妖偽人惑。以此而議物理皆不",
    "T85n2825_003:1233a06": "得率爾信其言&#x8FF9;耳。故孔子云。視其所以。",
    "T85n2825_003:1233a07": "觀其所由。察其所安。人焉庾哉人焉庾哉。涅",
    "T85n2825_003:1233a08": "槃經云。共住久處智慧觀察。大智度論云。說",
    "T85n2825_003:1233a09": "相似般若波羅蜜。相似者名字語言同而心",
    "T85n2825_003:1233a10": "義異。",
    "T85n2825_003:1233a11": "[1233a11] 倚官狹勢求財者必覓首領令其句牽。販佛",
    "T85n2825_003:1233a12": "賣僧求施者。必覓邑主令其勸化。首領句牽",
    "T85n2825_003:1233a13": "者。必假官人以作威恩。邑主勸化者。必稱佛",
    "T85n2825_003:1233a14": "法以說罪福。百姓懼威覓恩。則竭產無&#x608B;。",
    "T85n2825_003:1233a15": "眾生畏罪求福則傾家不辭。故倚官狹勢者",
    "T85n2825_003:1233a16": "極眾。販佛賣僧者極多。遞相侵漁貧人何以",
    "T85n2825_003:1233a17": "自活。百姓耕織擬供賦役。衣食復在其間。",
    "T85n2825_003:1233a18": "施惠既盡公私何以取濟。是故倚官狹勢者。",
    "T85n2825_003:1233a19": "明主能除之。販佛賣僧者。正見能斷之。故大",
    "T85n2825_003:1233a20": "智度論云。若總眾生供以供養佛。佛所不",
    "T85n2825_003:1233a21": "許。破法求財故。若施凡人奪彼與此非平等。",
    "T85n2825_003:1233a22": "法如菩薩法等。心一切皆如兒子。以是故少",
    "T85n2825_003:1233a23": "施。",
    "T85n2825_003:1233a24": "[1233a24] 愚人有事求恩者。好乞長史錢。癡人造罪",
    "T85n2825_003:1233a25": "求福者。好施僧尼物。百姓實無心怜長史。",
    "T85n2825_003:1233a26": "止自覓私恩。眾生實無心愛僧尼。止自求私",
    "T85n2825_003:1233a27": "福。長史亦無心怜民戶。止自覓錢財。僧尼亦",
    "T85n2825_003:1233a28": "無心愛檀越。止自求利養。長史若不倚王",
    "T85n2825_003:1233a29": "法作寒暑。百姓終不肯乞一錢。僧尼若不倚",
    "T85n2825_003:1233b01": "佛法說吉凶。眾生必不肯施一物。故知真清",
    "T85n2825_003:1233b02": "謹長史。唯奉國王正法。行事終不作寒暑。從",
    "T85n2825_003:1233b03": "百姓索錢。真清淨沙門。唯奉如來正法修道。",
    "T85n2825_003:1233b04": "必不說吉凶從眾生覓施。長史所以稱戶主",
    "T85n2825_003:1233b05": "為好人者。為得他財錢。復不向人說其取受。",
    "T85n2825_003:1233b06": "僧尼所以稱檀越為信心者。為得他財施復",
    "T85n2825_003:1233b07": "不向人說其過愆。縱使多乞長史錢正誤正",
    "T85n2825_003:1233b08": "役終不免。縱使多施僧尼物正業正報終不",
    "T85n2825_003:1233b09": "亡。正課既不免。則不須乞長史物。正報既",
    "T85n2825_003:1233b10": "不滅。則不須施僧尼財。故事帝王者。但莫造",
    "T85n2825_003:1233b11": "妖逆劫盜&#x9B2A;殺奸欺及諸罪過。而勤力田蠶。",
    "T85n2825_003:1233b12": "孝養父母。友順兄弟。慈愛妻兒。和睦諸親。遜",
    "T85n2825_003:1233b13": "悌鄉黨。供奉正課。若然者何但不畏官人長",
    "T85n2825_003:1233b14": "史。乃至不懼帝王。故孔子云。內省不疚何憂",
    "T85n2825_003:1233b15": "何懼。若其違上所行。縱使車載黃金。送與帝",
    "T85n2825_003:1233b16": "王。亦終不免刑戮。何況乞官人長史錢。是",
    "T85n2825_003:1233b17": "以事道佛者。但滅三毒無明。勤身苦作以活",
    "T85n2825_003:1233b18": "性命。敬順師長。慈悲於一切眾生。斷除嫉&#x59AC;",
    "T85n2825_003:1233b19": "我慢。遠離諂曲邪非。莫起一切惡行。隨已所",
    "T85n2825_003:1233b20": "堪給濟困乏。若然者何但不畏僧尼道士。乃",
    "T85n2825_003:1233b21": "至不懼諸佛天尊。故維摩經云。無畏是道場。",
    "T85n2825_003:1233b22": "無諸過故。若其違上所行者。縱使捨身命",
    "T85n2825_003:1233b23": "與佛亦終不免入地獄。何況施僧尼財。若官",
    "T85n2825_003:1233b24": "人枉法取百姓錢。國法終不捨。若僧尼破戒",
    "T85n2825_003:1233b25": "受檀越施。佛法終不原。國法終不捨。為身",
    "T85n2825_003:1233b26": "自執法治百姓佛法終不原。為身自行道化",
    "T85n2825_003:1233b27": "群生。官人尚自除名得重罪。何處有恩及百",
    "T85n2825_003:1233b28": "姓。僧尼尚自歿身入地獄。何處有福及眾生。",
    "T85n2825_003:1233b29": "故出身仕官者。不得同於庶民。出家修道",
    "T85n2825_003:1233c01": "者。不得同於凡俗。故官人則有衙府自異。道",
    "T85n2825_003:1233c02": "人則有寺觀自殊。官人則有倚公營私之愆。",
    "T85n2825_003:1233c03": "道人則有傍是行非之過。非傍公則不得作",
    "T85n2825_003:1233c04": "威恩以營私。非傍聖則不得說禍福以行偽。",
    "T85n2825_003:1233c05": "非明王不能制彼濁官吏。非正見不能定彼",
    "T85n2825_003:1233c06": "偽僧尼。溫室之經多說利養。至於講說歲有",
    "T85n2825_003:1233c07": "百千遺教之經。專明禁戒。至於講說未見一",
    "T85n2825_003:1233c08": "人。以此參驗足明心&#x8FF9;。化誘取物。剝脫貧",
    "T85n2825_003:1233c09": "窮不問有無。唯多即喜。夫上古薄賦斂省徭",
    "T85n2825_003:1233c10": "役。猶稱為聖主。況修習出世之道。而劫奪無",
    "T85n2825_003:1233c11": "厭。如此外道無明。非明王不能制御。故勝",
    "T85n2825_003:1233c12": "鬘經云。餘眾生於諸深法堅著妄說。違背正",
    "T85n2825_003:1233c13": "法。習諸外道腐敗種子者。當以王力天龍鬼",
    "T85n2825_003:1233c14": "神力而調伏之。",
    "T85n2825_003:1233c15": "[1233c15] 夫先王茅茨土階。惡衣菲食。而憂養兆民",
    "T85n2825_003:1233c16": "者。稱為聖君。金屋瑤臺。食珍衣綺。而暴亂蒼",
    "T85n2825_003:1233c17": "生者。稱為暗主故聖君能撫諧百姓。而國",
    "T85n2825_003:1233c18": "泰身安。闇主乃殘滅黔梨。而國亡身滅。況乎",
    "T85n2825_003:1233c19": "世尊大覺棄聖位。於轉輪不入香味色聲。證",
    "T85n2825_003:1233c20": "無上之真道。法身常住。應六趣而引接群生。",
    "T85n2825_003:1233c21": "持&#x9262;巡門。乞常&#x98E1;而度慈五濁。豈存心於綺",
    "T85n2825_003:1233c22": "練。豈留意於偽形。若以滋味美色為懷。猶乖",
    "T85n2825_003:1233c23": "堯舜養民之道。若以實剎銀基為念。乃同",
    "T85n2825_003:1233c24": "桀紂亂國之心。非理勞弊含生。寧得稱為三",
    "T85n2825_003:1233c25": "界慈父。違道懷私愛己。寧得稱為天人大師。",
    "T85n2825_003:1233c26": "其有弟子聲聞之眾。並令捨俗于空閑。或",
    "T85n2825_003:1233c27": "居塚墓以調心。或依山林而學靜。應器三衣",
    "T85n2825_003:1233c28": "錫杖行住恒與同居。活命取濟隨緣少欲遠",
    "T85n2825_003:1233c29": "於貪著。復設經律明訓。兼以垂誨將來尚",
    "T85n2825_003:1234a01": "不得。以持行為心。豈得以破戒為意。至於",
    "T85n2825_003:1234a02": "像法流末正教沈淪。慧目者寡。生盲者眾。不",
    "T85n2825_003:1234a03": "復遵其聖軌。唯逐財色聲名誘化無識群迷。",
    "T85n2825_003:1234a04": "廣構僧房殿塔。營造偽像罄竭資財。唯大唯",
    "T85n2825_003:1234a05": "高爭名爭勝。飾以金銀。彩色炫耀。無目眾",
    "T85n2825_003:1234a06": "生燒香禮拜。嚬眉稱為供養諸佛。內心實恒",
    "T85n2825_003:1234a07": "波浪。外相詐見禪儀。竟無饒益之心。唯有規",
    "T85n2825_003:1234a08": "圖之志。群隊揚聲喚。佛何曾有微覺之情。相",
    "T85n2825_003:1234a09": "率大唱善哉。詎懷片善之意。&#x6031;&#x6031;爭頭逐食。",
    "T85n2825_003:1234a10": "喻於獵狗尋羶。擾擾競覓施財。劇於飛蛾赴",
    "T85n2825_003:1234a11": "火。不辨菽麥之狀。亦復說法化人。當身見自",
    "T85n2825_003:1234a12": "被囚。焉能為人解縛。但知勸他布施。不悟",
    "T85n2825_003:1234a13": "己自慳貪。仍號我是沙門。施者當應獲福。莫",
    "T85n2825_003:1234a14": "省己之長短。破戒違律之愆。奸非諂曲恣偽。",
    "T85n2825_003:1234a15": "猶稱如來釋種。故知。破滅正法非是外人。寧",
    "T85n2825_003:1234a16": "更有蟲內傷師子。故佛藏經云。舍利弗。我法",
    "T85n2825_003:1234a17": "實以多供養故後當疾滅。夫復有傍。是行非",
    "T85n2825_003:1234a18": "淫亂。以為相大乘。酒肉貪嗜無厭。名為不",
    "T85n2825_003:1234a19": "生分別。妄語惡口兩舌。乃云言語性空。未解",
    "T85n2825_003:1234a20": "一念澄心。猖披以為解脫。爭有爭無之&#x9B2A;訟。",
    "T85n2825_003:1234a21": "競斷競常之是非。隨心憎愛之毀譽。逐語尋",
    "T85n2825_003:1234a22": "言之戲論。著空斷修諸行。不以六度在懷。聞",
    "T85n2825_003:1234a23": "道法性無生。并捨因緣業果。不復尊敬師友。",
    "T85n2825_003:1234a24": "放逸&#x6160;佷凌人。觸目無一所知。即號我離",
    "T85n2825_003:1234a25": "文字。經藏都未深入。智海於何出生。雖誦句",
    "T85n2825_003:1234a26": "偈微言。實不識其玄旨。依他經論言說亦道。",
    "T85n2825_003:1234a27": "我無所求執。此無記癡心以為同塵。晦&#x8FF9;食",
    "T85n2825_003:1234a28": "穢憑河受辱。夸為有力大人無明。縱志貪餐",
    "T85n2825_003:1234a29": "口言無心。任運學諸世間邪術。將作種智",
    "T85n2825_003:1234b01": "多能禱祀厭詛。求恩自誑人稱我善。親彼財",
    "T85n2825_003:1234b02": "交色合&#x758E;其骨肉。善遊賣假偽之印符。取資",
    "T85n2825_003:1234b03": "財以潤屋針疚。合鍊金石卜筮推步。盈虛&#x546A;",
    "T85n2825_003:1234b04": "禁占相吉凶。巫覡呼神喚鬼朋黨。共相親狎",
    "T85n2825_003:1234b05": "扇惑老嫗小兒。稱為救度病苦眾生。其間唯",
    "T85n2825_003:1234b06": "行奸非剝脫。甘言誘人衣食百倍。多世巫",
    "T85n2825_003:1234b07": "醫自矜結。好貴人自美狎遊名德。恃託先王",
    "T85n2825_003:1234b08": "典籍。衒賣取人錢財。貪欲積聚無崖。講教遂",
    "T85n2825_003:1234b09": "妄勞倦。逢迎富勢豪貴。不覺面柔足恭。以此",
    "T85n2825_003:1234b10": "活婦養兒一。何不知慚恥。聞人說己之過。無",
    "T85n2825_003:1234b11": "心剋己復仁。淫逸聲色混淆。不顧禮儀風俗。",
    "T85n2825_003:1234b12": "即聾從昧與頑用囂。積習生常稱之為道。其",
    "T85n2825_003:1234b13": "猶婬女成性無憚。世之毀譽久處。鮑魚之肆",
    "T85n2825_003:1234b14": "不聞其臭。此乃真是禽獸。真是闡提。真是",
    "T85n2825_003:1234b15": "愚癡。真是殘賊。苟貪目下之利。將來何以逃",
    "T85n2825_003:1234b16": "殃。長惡不悛敗亡可俟。淑人君子可不戒哉。",
    "T85n2825_003:1234b17": "故易云。顏氏之子其殆庶幾乎。有不善未&#x751E;",
    "T85n2825_003:1234b18": "不知之。未&#x751E;復行。豈甚虛矣。",
    "T85n2825_003:1234b19": "[1234b19] 為道者除偽修真。為政者除惡樹善。不除惡",
    "T85n2825_003:1234b20": "不名治政。不除偽不名修道。若修道能除偽",
    "T85n2825_003:1234b21": "則種智自明。為政能除惡則萬民自富。民",
    "T85n2825_003:1234b22": "富無惡則奸盜不行。智明偽除則邪魔不擾。",
    "T85n2825_003:1234b23": "邪魔不能擾。是得道真。奸盜不能行。是",
    "T85n2825_003:1234b24": "得治要。得治要則人無夸企。得道真則心",
    "T85n2825_003:1234b25": "無取捨。心無取捨則復命歸根。人無夸企",
    "T85n2825_003:1234b26": "則還淳反朴。還淳反朴始名真治。復命",
    "T85n2825_003:1234b27": "歸根始名真道。真道具則文字斯損。真",
    "T85n2825_003:1234b28": "治興則不言而教。不言而教則結繩復用。",
    "T85n2825_003:1234b29": "文字斯損則目擊道存。故治政者唯在去",
    "T85n2825_003:1234c01": "奸。修道者唯在除偽。偽不除則真道暗。奸",
    "T85n2825_003:1234c02": "不去則政治昏。政治昏則奸&#x503F;起。真道暗",
    "T85n2825_003:1234c03": "則邪惑興。邪惑興則群魔制。奸&#x503F;起大盜",
    "T85n2825_003:1234c04": "侵。為盜侵者由其不除亂本。為魔制者由",
    "T85n2825_003:1234c05": "其不斷邪源。故斷邪源者當須察微。除亂",
    "T85n2825_003:1234c06": "本者當須照隱。照隱者杜其萌兆。察微者",
    "T85n2825_003:1234c07": "絕其漏因。漏因既絕則邪不能干。萌兆既杜",
    "T85n2825_003:1234c08": "則奸不能亂。奸不能亂唯在君明。邪不能",
    "T85n2825_003:1234c09": "干唯在心惠。若君不明必為奸臣所惑。心不",
    "T85n2825_003:1234c10": "惠必為邪魔所牽。被奸臣惑者君民必亡。被",
    "T85n2825_003:1234c11": "邪魔牽者身心必敗。故書云。僕臣正身后",
    "T85n2825_003:1234c12": "剋正。僕臣諛身后自聖。老子云。其安易持。",
    "T85n2825_003:1234c13": "其未兆易謀。為之於未有。治之於未亂。故明",
    "T85n2825_003:1234c14": "君興祚必任賢臣。暗主覆宗必任&#x503F;人。以此",
    "T85n2825_003:1234c15": "而議可不察乎。故書云。后德惟臣。弗德惟",
    "T85n2825_003:1234c16": "臣。",
    "T85n2825_003:1234c17": "[1234c17] 上士不為過。非有畏。不為理自不為。中士",
    "T85n2825_003:1234c18": "不為過。非不欲。為懼罪福故不敢為。下士不",
    "T85n2825_003:1234c19": "為過。非不欲。為懼刑罰故不敢為。故無刑",
    "T85n2825_003:1234c20": "罰下士過必生。無罪福中士過必起。雖罪",
    "T85n2825_003:1234c21": "福刑罰。上士終不為過。何以故。體至道故。理",
    "T85n2825_003:1234c22": "自然故。心平等故。無規求故。無嗜欲故。無",
    "T85n2825_003:1234c23": "愛憎故。自然不為過者心真。有畏不為過",
    "T85n2825_003:1234c24": "者情偽。情偽者恒須制御。心真者方可獨",
    "T85n2825_003:1234c25": "行。可獨行者名為上智。須制御者名為下",
    "T85n2825_003:1234c26": "愚。以此自觀足明真偽。故禮記云。仁者安",
    "T85n2825_003:1234c27": "仁。智者利仁。畏罪者強仁。是以上士無愧",
    "T85n2825_003:1234c28": "於幽冥。下士恒懼於刑罰。故詩云。尚不愧于",
    "T85n2825_003:1234c29": "屋漏。大智度論云。若無罪福則世俗法亂。",
    "T85n2825_003:1235a01": "禮記云。刑以防淫。",
    "T85n2825_003:1235a02": "[1235a02] 世人修福者悉求人天報。止自恒作三塗因。",
    "T85n2825_003:1235a03": "世人求安者悉畏五刑罪。止自恒違國法令。",
    "T85n2825_003:1235a04": "若不違國法令則不須畏五刑。若不作三塗",
    "T85n2825_003:1235a05": "因則不須求人天報。但驗四人違法令。即明",
    "T85n2825_003:1235a06": "眾生恒作罪。故知。修福者即是作罪人。讀律",
    "T85n2825_003:1235a07": "者即是違法人。夫登朝仕官者未有自知。已",
    "T85n2825_003:1235a08": "無堪莫不皆求好官職。乃至無知署吏拔為",
    "T85n2825_003:1235a09": "卿相。亦謂材德備堪及其不勝其任。犯國刑",
    "T85n2825_003:1235a10": "網方始驗其真偽。以此理觀足明善惡。故孔",
    "T85n2825_003:1235a11": "子云。不以言舉人不以人癡言。易曰。鼎折",
    "T85n2825_003:1235a12": "足覆公餗。其刑渥凶言不勝其任。",
    "T85n2825_003:1235a13": "[1235a13] 為道者易。為俗者難。易者事簡而真。難者",
    "T85n2825_003:1235a14": "事煩而偽。至如服食器用本為供身。供身取",
    "T85n2825_003:1235a15": "濟不必要須華侈。何以故。夫食充虛。何假百",
    "T85n2825_003:1235a16": "味。器得盛物。何假金銀。衣得覆形。何假文",
    "T85n2825_003:1235a17": "繡。屋得庇體。何假彫鏤。彫鏤為難非常茨",
    "T85n2825_003:1235a18": "可&#x546A;。文繡為費非縑素可方。金銀為費非",
    "T85n2825_003:1235a19": "凡木可比。百味為損非蔬食可踰。俗情以為",
    "T85n2825_003:1235a20": "有殊。而適用是一。即此參驗難易可知。難易",
    "T85n2825_003:1235a21": "既知真偽足辯。真偽既辯道俗可明。道俗既",
    "T85n2825_003:1235a22": "明至理自悟。故以簞食瓢飲衣弊褞袍環堵",
    "T85n2825_003:1235a23": "以居者。儒之易也。綴&#x9262;摶食巖穴以居者。道",
    "T85n2825_003:1235a24": "之易也。夫何故哉。體易得真故也。體易得真",
    "T85n2825_003:1235a25": "則心鏡內朗。心鏡內朗始堪冥心濟物。故易",
    "T85n2825_003:1235a26": "云。以蒙養正其此之謂矣。",
    "T85n2825_003:1235a27": "[1235a27] 夫易簡之德稱乎天地。無為而治稱乎聖",
    "T85n2825_003:1235a28": "人。是以天地易簡萬物各得生成。聖人無為",
    "T85n2825_003:1235a29": "群生各安其業。故老子曰。是以聖人去甚",
    "T85n2825_003:1235b01": "去奢去恭。木性是一。隨材異住。人性是一。",
    "T85n2825_003:1235b02": "隨德立名。故人之真偽不可易。名材之大小",
    "T85n2825_003:1235b03": "不可易任。是以小人不得稱為君子。君子",
    "T85n2825_003:1235b04": "不得稱為小人。何以故。名須當實故。夫爭名",
    "T85n2825_003:1235b05": "實者則非君子。&#x77DD;賢才者則是小人。故小人",
    "T85n2825_003:1235b06": "好爭。君子好讓。好讓者推善於人。好爭者",
    "T85n2825_003:1235b07": "引德於己。引德於己此德偽德。推善於人",
    "T85n2825_003:1235b08": "此善真善。真善既不爭名。偽德豈不知恥。",
    "T85n2825_003:1235b09": "善偽德爭名。則反常亂俗。真善不爭則化物。",
    "T85n2825_003:1235b10": "體真則化物。體真則賢愚咸得其分。真善",
    "T85n2825_003:1235b11": "不爭則貴賤各安其所。故老子云。不尚賢。使",
    "T85n2825_003:1235b12": "民不爭。又云。上善若水。水善利萬物而不",
    "T85n2825_003:1235b13": "爭。處眾人之所惡。故幾於道。易曰。勞謙君子",
    "T85n2825_003:1235b14": "有終吉。",
    "T85n2825_003:1235b15": "[1235b15] 心不獨任六情以助之。君不獨治百司以佐",
    "T85n2825_003:1235b16": "之。無心識則形骸不存。無帝王之則群生不",
    "T85n2825_003:1235b17": "立。故帝王與百司本為養黎庶。六情與心識",
    "T85n2825_003:1235b18": "本為養形骸。養形骸者不得無六情。養蒼生",
    "T85n2825_003:1235b19": "者不得無群佐。若六情守分則形骸自安。群",
    "T85n2825_003:1235b20": "佐不擾則蒼生自泰。故知。喪民者止由群",
    "T85n2825_003:1235b21": "職。敗身者止由六情。若心能制六情則形骸",
    "T85n2825_003:1235b22": "不須養而自逸。居能制群職則蒼生不須治",
    "T85n2825_003:1235b23": "而自安。若六情待制名為妄情。百司待制名",
    "T85n2825_003:1235b24": "為偽佐。若百司真則君無所憂。六情真則心",
    "T85n2825_003:1235b25": "無所慮。無所慮者情與性冥。無所憂者臣",
    "T85n2825_003:1235b26": "與君合。臣與君合則可不具陳。情與性冥則",
    "T85n2825_003:1235b27": "為而不恃。為而不恃則首足俱順。可不具",
    "T85n2825_003:1235b28": "陳則貴賤咸序。貴賤咸序則四民自靜。首足",
    "T85n2825_003:1235b29": "俱順則百體自安。四民自靜在於無欲無",
    "T85n2825_003:1235c01": "為。百體自安在於無欲。無為者削法物。無",
    "T85n2825_003:1235c02": "欲者損色聲。削法物則淳朴以居。損色聲則",
    "T85n2825_003:1235c03": "天真自保。老子云。我無為民自化。我好靜民",
    "T85n2825_003:1235c04": "自正。我無事民自富。我無欲民自朴。易云。損",
    "T85n2825_003:1235c05": "先難而後易損以遠害。夫始於除欲故先難。",
    "T85n2825_003:1235c06": "終於無累故後易。去欲無患故得遠害。故曰",
    "T85n2825_003:1235c07": "損以遠害。夫憂身危害皆為愛欲故也。愛欲",
    "T85n2825_003:1235c08": "既除。害焉能及。故俗人尚益。道家尚損。損者",
    "T85n2825_003:1235c09": "與物玄同。益者與物乖迂。同者為與理冥。迂",
    "T85n2825_003:1235c10": "者為與物爭。爭者危身喪命。冥者遠害全",
    "T85n2825_003:1235c11": "真。故損之為德。大矣至矣。故易云。山下有",
    "T85n2825_003:1235c12": "澤損君子以懲忿室欲。"
}