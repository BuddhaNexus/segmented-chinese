{
    "T47n1976_005:0401c08": "西方合論卷之五",
    "T47n1976_005:0401c10": "第五理諦門",
    "T47n1976_005:0401c11": "[0401c11] 夫即性即相，非有非空，理事之門不礙，遮",
    "T47n1976_005:0401c12": "表之詮互用。言無者如水月鏡花，不同龜毛",
    "T47n1976_005:0401c13": "兔角；言有者似風起雲行，不同金堅石礙。是",
    "T47n1976_005:0401c14": "故若滯名著相，即有漏凡夫；若撥果排因，即",
    "T47n1976_005:0401c15": "空見外道。夢中佛國，咸願往生；泡影聖賢，誓",
    "T47n1976_005:0401c16": "同瞻仰。說真說相，似完膚之加瘡；道有道無，",
    "T47n1976_005:0401c17": "類紅鑪之點雪。爰約真諦，分別四門：",
    "T47n1976_005:0401c18": "[0401c18] 一、即相即心門。 二、即心即相門。",
    "T47n1976_005:0401c19": "[0401c19] 三、非心非相門。 四、離即離非門。",
    "T47n1976_005:0401c20": "[0401c20] 一、即相即心門者，《淨土境觀要門》曰：「經云：『心",
    "T47n1976_005:0401c21": "包太虛，量周沙界。』又云：『心如工畫師，造種",
    "T47n1976_005:0401c22": "種五陰，一切世間中，莫不從心造。』是故極樂",
    "T47n1976_005:0401c23": "國土寶樹、寶地、寶池、彌陀海眾正報之身、三",
    "T47n1976_005:0401c24": "十二相等，皆是我心本具，皆是我心造作，不",
    "T47n1976_005:0401c25": "從他得，不向外來。能了此者，方可論于即",
    "T47n1976_005:0401c26": "心觀佛。故《觀經》云：『諸佛如來是法界身，入",
    "T47n1976_005:0401c27": "一切眾生心想中。』至八十隨形好句，天台大",
    "T47n1976_005:0401c28": "師作二義釋：一、約感應道交釋；二、約解行相",
    "T47n1976_005:0401c29": "應釋。若無初釋，則觀非觀佛；若無次釋，則",
    "T47n1976_005:0402a01": "心外有佛。至釋是心作佛、是心是佛，從修觀",
    "T47n1976_005:0402a02": "邊說名為心作；從本具邊說名為心是，義",
    "T47n1976_005:0402a03": "遍初後，例合云：是心作日，是心是日；乃至",
    "T47n1976_005:0402a04": "是心作勢至，是心是勢至，以至九品之中，隨",
    "T47n1976_005:0402a05": "境作觀，莫不咸然。」又曰：「觀心觀佛，皆屬妄",
    "T47n1976_005:0402a06": "境，意在了妄即真，不須破妄然後顯真。故",
    "T47n1976_005:0402a07": "荊溪云：『唯心之言，豈惟真心，須知煩惱心",
    "T47n1976_005:0402a08": "遍，子尚不知煩惱心遍，安能了知生死色遍。",
    "T47n1976_005:0402a09": "色何以遍？色即心故。』若爾不須攝佛歸心，方",
    "T47n1976_005:0402a10": "名約心觀佛，如此明之，非但深得佛意，亦",
    "T47n1976_005:0402a11": "乃&#x9008;出常情。」《宗鏡錄》曰：「自心遍一切處。所以",
    "T47n1976_005:0402a12": "若見他佛，即是自佛，不壞自他之境，惟是一",
    "T47n1976_005:0402a13": "心眾生。如像上之模，若除模既見自佛，亦",
    "T47n1976_005:0402a14": "見他佛。何者？雖見他佛，即是自佛，以自鑄",
    "T47n1976_005:0402a15": "出故；亦不壞他佛，以於彼本質上，雖變起",
    "T47n1976_005:0402a16": "他佛之形，即是自相分故。」又曰：「自心感現",
    "T47n1976_005:0402a17": "佛身來迎。佛身常寂，無有去來；眾生識心，",
    "T47n1976_005:0402a18": "託本佛功德勝力，有來有去。如面鏡像，以",
    "T47n1976_005:0402a19": "夢施為。鏡中之形，非內非外；夢裡之質，非有",
    "T47n1976_005:0402a20": "非無，但是自心，非關佛化。故知，淨業純",
    "T47n1976_005:0402a21": "熟，目睹佛身；惡果將成，心現地獄。如福德",
    "T47n1976_005:0402a22": "之者，執礫成金；業貧之人，變金成礫。礫非金",
    "T47n1976_005:0402a23": "而金現，金非礫而礫生。金生但是心生，礫現",
    "T47n1976_005:0402a24": "唯從心現，轉變是我，金礫何從？」《正法念處經》",
    "T47n1976_005:0402a25": "云：「黠慧善巧畫師，取種種彩色，取白作白、",
    "T47n1976_005:0402a26": "取赤作赤、取黃作黃，若取鴿色，則為鴿",
    "T47n1976_005:0402a27": "色，取黑作黑。心業畫師，亦復如是。緣白取",
    "T47n1976_005:0402a28": "白，於天人中，則成白色。何義名白？欲等漏",
    "T47n1976_005:0402a29": "垢所不染污，故名白色。又復如是，心業畫",
    "T47n1976_005:0402b01": "師，取赤彩色，于天人中，能作赤色。何義名",
    "T47n1976_005:0402b02": "赤？所謂愛聲味觸香色。又復如是，心業畫師，",
    "T47n1976_005:0402b03": "取黃彩色，於畜生道，能作黃色。何義名黃？",
    "T47n1976_005:0402b04": "彼此遞互飲血噉肉，貪欲嗔癡更相殺害，故",
    "T47n1976_005:0402b05": "名黃色。又復如是，心業畫師取鴿彩色，攀緣",
    "T47n1976_005:0402b06": "觀察，於餓鬼道作垢鴿色。何義名鴿？彼身",
    "T47n1976_005:0402b07": "猶如火燒林樹，饑渴所惱，種種苦逼。又復",
    "T47n1976_005:0402b08": "如是，心業畫師，取黑彩色，於地獄中畫作黑",
    "T47n1976_005:0402b09": "色。何義名黑？以黑業故，生地獄中，有黑鐵",
    "T47n1976_005:0402b10": "壁，被然被縛，得黑色身。如是乃至心業畫",
    "T47n1976_005:0402b11": "師，善治禪彩，攀緣明淨，如彼畫師，善治彩",
    "T47n1976_005:0402b12": "色，畫作好色，皆是自心，非他所作。是故當",
    "T47n1976_005:0402b13": "知心業畫師，以純淨色畫作淨土，亦復如",
    "T47n1976_005:0402b14": "是。」又如《般舟三昧》中說：「菩薩得是三昧，便",
    "T47n1976_005:0402b15": "于是間坐，見阿彌陀佛。譬如有人，聞毘耶",
    "T47n1976_005:0402b16": "離國有婬女人名菴羅婆利，舍衛國有婬",
    "T47n1976_005:0402b17": "女人名須曼那，王舍城婬女人名憂&#x9262;羅",
    "T47n1976_005:0402b18": "槃那。有三人，各各聞人讚三女人，端正無",
    "T47n1976_005:0402b19": "比，晝夜專念，心著不捨，便于夢中，夢與從",
    "T47n1976_005:0402b20": "事。覺已心念，彼女不來，我亦不往，而婬事",
    "T47n1976_005:0402b21": "得辦，因是而悟：一切諸法皆如是耶？往告跋",
    "T47n1976_005:0402b22": "陀&#x60D2;菩薩，菩薩答言：『諸法實爾，皆從念生。』",
    "T47n1976_005:0402b23": "如是種種為三人說，三人即得不退轉地。菩",
    "T47n1976_005:0402b24": "薩於是間國土，聞阿彌陀佛，數數念，用是",
    "T47n1976_005:0402b25": "念故，見阿彌陀佛。譬如人遠出到他郡國，",
    "T47n1976_005:0402b26": "念本鄉里，家室親屬財產，其人於夢中，歸到",
    "T47n1976_005:0402b27": "故鄉里，見家室親屬，喜共言語，於夢中見",
    "T47n1976_005:0402b28": "已，覺為知識說之，我歸到故鄉里，見我家室",
    "T47n1976_005:0402b29": "親屬。菩薩如是，其所向方聞佛名，常念所向",
    "T47n1976_005:0402c01": "方欲見佛，菩薩一切見佛。譬如比丘，觀死人",
    "T47n1976_005:0402c02": "骨著前，有觀青時、有觀白時、有觀赤時、有",
    "T47n1976_005:0402c03": "觀黑時，其骨無有持來者，亦無有是骨，亦",
    "T47n1976_005:0402c04": "無所從來，是意所作。菩薩如是，欲見何方",
    "T47n1976_005:0402c05": "佛即見，何以故？持佛威神力、持佛三昧力、",
    "T47n1976_005:0402c06": "持本功德力，用是三事故得見佛。譬如年",
    "T47n1976_005:0402c07": "少之人，端正姝好，以持淨器盛好麻油，及",
    "T47n1976_005:0402c08": "盛淨水，或新磨鏡或無瑕水精，於是自照，悉",
    "T47n1976_005:0402c09": "自見影。何以故？以明淨故，自見其影，其影亦",
    "T47n1976_005:0402c10": "不從中出，亦不從外入。菩薩以善清淨心，隨",
    "T47n1976_005:0402c11": "意悉見諸佛。見已歡喜，作是念言：『佛從何",
    "T47n1976_005:0402c12": "所來，我身亦不去。』即時便知，佛無所從來，",
    "T47n1976_005:0402c13": "我亦無所去。復作是念：『三界所有，皆心所",
    "T47n1976_005:0402c14": "作。何以故？隨心所念，悉皆得見。以心見佛，",
    "T47n1976_005:0402c15": "以心作佛，心即是佛，心即我身，心不自知，亦",
    "T47n1976_005:0402c16": "不自見。』」若取心相，悉皆無智，心亦虛誑，皆從",
    "T47n1976_005:0402c17": "無明出；因是心相，即入諸法實相。是故當",
    "T47n1976_005:0402c18": "知，心外見佛，即成魔境。何以故？以心外無",
    "T47n1976_005:0402c19": "一法可得故。",
    "T47n1976_005:0402c20": "[0402c20] 二、即心即相門者，謂諸法畢竟空故，則有諸",
    "T47n1976_005:0402c21": "法；若諸法有決定性者，則一切不立。《般若",
    "T47n1976_005:0402c22": "經》曰：「若諸法不空，即無道無果。」《法句經》曰：",
    "T47n1976_005:0402c23": "「菩薩于畢竟空中，熾然建立。」《華嚴經》曰：「菩",
    "T47n1976_005:0402c24": "薩摩訶薩，了達自身及以眾生本來寂滅，",
    "T47n1976_005:0402c25": "而勤修福智無有厭足；於諸境界永離貪",
    "T47n1976_005:0402c26": "欲，而常樂瞻奉諸佛色；知佛國土皆如虛空，",
    "T47n1976_005:0402c27": "而常莊嚴佛剎。」以是義故，菩薩樂修淨土。[0402c27] 《群",
    "T47n1976_005:0402c28": "疑論》：「問曰：『諸佛國土亦復皆空，觀眾生如第",
    "T47n1976_005:0402c29": "五大，何得取著有相，捨此生彼？』答：『諸佛說",
    "T47n1976_005:0403a01": "法不離二諦。經云：「成就一切法，而離諸法",
    "T47n1976_005:0403a02": "相。」成就一切法者，世諦諸法也；離諸法者，",
    "T47n1976_005:0403a03": "第一義諦無相也。又云：「雖知諸佛國，及與眾",
    "T47n1976_005:0403a04": "生空，常修淨土行，教化諸群生。」汝但見說",
    "T47n1976_005:0403a05": "圓成實相之教，破遍計所執畢竟空無之文，",
    "T47n1976_005:0403a06": "不信說依他起性因緣之教，即是不信因果",
    "T47n1976_005:0403a07": "之人，說于諸法斷滅相者，是為邪見外道。』」[0403a07] 又",
    "T47n1976_005:0403a08": "《十疑論》曰：「夫不生不滅者，於生緣中，諸法和",
    "T47n1976_005:0403a09": "合，不守自性，求于生體亦不可得。此生生",
    "T47n1976_005:0403a10": "時，無所從來，故名不生；諸法散時，不守自",
    "T47n1976_005:0403a11": "性，此散滅時，去無所至，故言不滅。非因緣",
    "T47n1976_005:0403a12": "生滅外別有不生不滅，亦非不求生淨土喚",
    "T47n1976_005:0403a13": "作無生。偈云：『因緣所生法，我說即是空，亦",
    "T47n1976_005:0403a14": "名為假名，亦名中道義。』又云：『諸法不自生，亦",
    "T47n1976_005:0403a15": "不從他生，不共不無因，是故說無生。』又云：『譬",
    "T47n1976_005:0403a16": "如有人，造立宮室，若依空地，隨意無礙；若依",
    "T47n1976_005:0403a17": "虛空，終不能成。』諸佛說法，常依二諦，不壞假",
    "T47n1976_005:0403a18": "名而說諸法實相。智者熾然求生淨土，達生",
    "T47n1976_005:0403a19": "體不可得，即是真無生，此謂心淨故佛土淨。",
    "T47n1976_005:0403a20": "愚者為生所縛，聞生即作生解，聞無生即作",
    "T47n1976_005:0403a21": "無生解；不知生即無生，無生即生。不達此",
    "T47n1976_005:0403a22": "理，橫想是非，嗔他求生淨土，幾許誣哉！」長",
    "T47n1976_005:0403a23": "蘆曰：「以生為生者，常見之所失也；以無生為",
    "T47n1976_005:0403a24": "無生者，斷見之所惑也。生而無生，無生而生",
    "T47n1976_005:0403a25": "者，第一義諦也。」永明曰：「即相之性，用不離",
    "T47n1976_005:0403a26": "體；即性之相，體不離用。若欲讚性，即是讚",
    "T47n1976_005:0403a27": "相；若欲毀相，祇是毀性。」天如曰：「性能現相，",
    "T47n1976_005:0403a28": "無生即生；相由性現，生即無生。」是則無聲聲",
    "T47n1976_005:0403a29": "中，風枝水&#x54CD;；非色色裹，寶樹欄干。豈同灰飛",
    "T47n1976_005:0403b01": "煙滅之頑空，與撥無因果之魔屬哉！",
    "T47n1976_005:0403b02": "[0403b02] 三、非心非相門者，《婆沙論》明新發意菩薩，先",
    "T47n1976_005:0403b03": "念佛色相，相體相業相果相用，得下勢力；次",
    "T47n1976_005:0403b04": "念佛四十不共法心，得中勢力；次念實相",
    "T47n1976_005:0403b05": "佛，得上勢力，不著色法二身。偈云：「不貪著",
    "T47n1976_005:0403b06": "色身，法身亦不著；善知一切法，永寂如虛",
    "T47n1976_005:0403b07": "空。」[0403b07] 《寶性論》曰：「依佛義故。經云：『佛告阿難言：",
    "T47n1976_005:0403b08": "「如來者，非可見法。」』是故眼識不得見故。依法",
    "T47n1976_005:0403b09": "義故，經云：『所言法者，非可說事。』是故非耳識",
    "T47n1976_005:0403b10": "所聞故。依僧義故，經云：『所言僧者，名無為。』",
    "T47n1976_005:0403b11": "是故不可身心供養禮拜讚歎故。」[0403b11] 《摩訶般若",
    "T47n1976_005:0403b12": "經》曰：「菩薩摩訶薩，念佛不以色念，不以受、想、",
    "T47n1976_005:0403b13": "行、識念，以諸法自性空故；不應以三十二相、",
    "T47n1976_005:0403b14": "八十隨形好念；不應以戒、定、慧、解脫、解脫知",
    "T47n1976_005:0403b15": "見而念；不以十力、四無所畏、四無礙智、十八",
    "T47n1976_005:0403b16": "不共法而念。何以故？是諸法自性空故。自",
    "T47n1976_005:0403b17": "性空則無所念，無所念故，是為念佛。」[0403b17] 《智度論》",
    "T47n1976_005:0403b18": "曰：「若菩薩于過去諸佛，取相分別回向，是不",
    "T47n1976_005:0403b19": "名回向。何以故？有相是一邊，無相是一邊，離",
    "T47n1976_005:0403b20": "是二邊行中道，是諸佛實相。是故說諸過去",
    "T47n1976_005:0403b21": "佛墮相數中，若不取相數回向，是為不顛倒。」",
    "T47n1976_005:0403b22": "[0403b22] 《佛藏經》曰：「見諸法實相，名為見佛。何等名為",
    "T47n1976_005:0403b23": "諸法實相？所謂諸法畢竟空無所有，以是畢",
    "T47n1976_005:0403b24": "竟空、無所有法念佛。」乃至「又念佛者離諸想，",
    "T47n1976_005:0403b25": "諸想不生，心無分別，無名字、無障礙、無欲無",
    "T47n1976_005:0403b26": "得，不起覺觀。何以故？舍利弗！隨所念起一切",
    "T47n1976_005:0403b27": "諸想，皆是邪見。舍利弗！隨無所有，無覺無",
    "T47n1976_005:0403b28": "觀，無生無滅，通達是者，名為念佛。如是念",
    "T47n1976_005:0403b29": "中，無貪無著，無逆無順，無名無想。舍利弗！",
    "T47n1976_005:0403c01": "無想無語，乃名念佛，是中乃至無微細小念，",
    "T47n1976_005:0403c02": "何況&#x9E81;身口意業，無身口意業處，無取無攝，",
    "T47n1976_005:0403c03": "無諍無訟，無念無分別，空寂無性，滅諸覺觀，",
    "T47n1976_005:0403c04": "是名念佛。舍利弗！若人成就如是念者，欲轉",
    "T47n1976_005:0403c05": "四天下地，隨意能轉，亦能降伏百千億魔，況",
    "T47n1976_005:0403c06": "弊無明，從虛誑緣起，無決定相。是法如是",
    "T47n1976_005:0403c07": "無想無戲論，無生無滅，不可說不可分別，無",
    "T47n1976_005:0403c08": "暗無明，魔若魔民，所不能測。但以世俗言說，",
    "T47n1976_005:0403c09": "有所教化，而作是言：『汝念佛時，莫取小想，莫",
    "T47n1976_005:0403c10": "生戲論，莫有分別。何以故？是法皆空，無有體",
    "T47n1976_005:0403c11": "性，不可念，一相，所謂無相，是名真實念佛。』」[0403c11] 又",
    "T47n1976_005:0403c12": "《止觀》明念佛三昧者，當云何念？「為復念：『我當",
    "T47n1976_005:0403c13": "從心得佛？從身得佛？佛不用心得，不用身得，",
    "T47n1976_005:0403c14": "不用心得佛色，不用色得佛心。何以故？心者",
    "T47n1976_005:0403c15": "佛無心，色者佛無色，故不用色心得三菩提。』",
    "T47n1976_005:0403c16": "佛色已盡，乃至識已盡，佛所說盡者，是癡人",
    "T47n1976_005:0403c17": "不知，智者曉了。不用身口得佛，不用智慧得",
    "T47n1976_005:0403c18": "佛。何故？智慧索不可得，自索我了不可得，亦",
    "T47n1976_005:0403c19": "無所見，一切法本無所有，壞本絕本。」若如是",
    "T47n1976_005:0403c20": "念者，是名實相念佛之門，亦名絕待門。",
    "T47n1976_005:0403c21": "[0403c21] 四、離即離非門者，永明曰：「若執言內力，即是",
    "T47n1976_005:0403c22": "自性；若言他力，即成他性；若云機感相投，即",
    "T47n1976_005:0403c23": "是共性；若云非因非緣，即無因性。皆滯閡執，未",
    "T47n1976_005:0403c24": "入圓成。」當知佛力難思，玄通[穴/干]測。譬如阿迦叔",
    "T47n1976_005:0403c25": "樹，女人摩觸，花為之出，是樹無覺觸，非無",
    "T47n1976_005:0403c26": "覺觸。菩薩摩訶薩不思議念觸，亦復如是。",
    "T47n1976_005:0403c27": "又如象齒，因雷生花，是齒非耳，云何有聞？",
    "T47n1976_005:0403c28": "若無聞者，花云何生？又若雷能生花者，諸",
    "T47n1976_005:0403c29": "物應有。菩薩摩訶薩不思議聲塵，亦復如是。",
    "T47n1976_005:0404a01": "又如勇士，疑石為虎，箭至沒鏃；箭非剋石，石",
    "T47n1976_005:0404a02": "非受矢，菩薩摩訶薩不思議精進，亦復如",
    "T47n1976_005:0404a03": "是。又如有人遠行，獨宿空舍，夜中有鬼，擔",
    "T47n1976_005:0404a04": "一死人，來著其前；復有一鬼，隨逐瞋罵云：",
    "T47n1976_005:0404a05": "「是我物！」先鬼言：「我自持來！」後鬼言：「實我擔",
    "T47n1976_005:0404a06": "來！」二鬼各執一手爭之。前鬼言：「此中有人可",
    "T47n1976_005:0404a07": "問。」後鬼即問：「是誰擔來？」是人思惟二鬼力大，",
    "T47n1976_005:0404a08": "妄語亦死，何若實語，即言：「前鬼擔來。」後鬼",
    "T47n1976_005:0404a09": "大嗔，捉此人手，拔斷著地；前鬼取死人一臂，",
    "T47n1976_005:0404a10": "附之即著，如是兩臂兩&#x811A;頭脅，舉身皆易。於",
    "T47n1976_005:0404a11": "是二鬼共食所易人身，拭口而去。其人思惟：",
    "T47n1976_005:0404a12": "「眼見我身，被鬼食盡，今此我身，盡是他肉。」即",
    "T47n1976_005:0404a13": "于一切時，作他身想，乃至五欲亦不貪著，是",
    "T47n1976_005:0404a14": "他身故，不應供養；乃至妻子，亦不生染，是他",
    "T47n1976_005:0404a15": "身故，不應有染；乃至種種訶斥苦辱，亦皆順",
    "T47n1976_005:0404a16": "受，是他身故，無復憍慢。後忽自計：「若是他",
    "T47n1976_005:0404a17": "者，不應有我；若非他者，他身現在。是中非他",
    "T47n1976_005:0404a18": "非非他，非我非非我；我亦不可得，他亦不",
    "T47n1976_005:0404a19": "可得，從本已來，恒自如是。」即時得知，一切",
    "T47n1976_005:0404a20": "法是我非我，皆為妄計。菩薩摩訶薩不思議",
    "T47n1976_005:0404a21": "觀力，見佛自他，亦復如是。又如貧人商丘",
    "T47n1976_005:0404a22": "開，信富者言，入火不燒，入水不溺，投高不折，",
    "T47n1976_005:0404a23": "乃至隨諸誑語皆得實寶物，而是貧人，無他",
    "T47n1976_005:0404a24": "術故。菩薩摩訶薩不思議貪欲，獲佛寶王，亦",
    "T47n1976_005:0404a25": "復如是。又如空谷隨聲發響，此響不從空來，",
    "T47n1976_005:0404a26": "不從谷來，不從聲來。若從空來者，空應有響；",
    "T47n1976_005:0404a27": "若從谷來者，應時時響；若從聲來者，呼平地",
    "T47n1976_005:0404a28": "時，此響亦傳；乃至非和合來，非因緣來，非自",
    "T47n1976_005:0404a29": "然來。菩薩摩訶薩不思議聲相，非來非去，亦",
    "T47n1976_005:0404b01": "復如是。又如幻人幻長者所愛馬，入小瓶中，",
    "T47n1976_005:0404b02": "瓶不加大，而馬跳躍如常，長者為設食已，",
    "T47n1976_005:0404b03": "馬繫柱如故。菩薩摩訶薩不思議幻法，變現",
    "T47n1976_005:0404b04": "佛剎，亦復如是。又如訶宅迦藥，人或得之，",
    "T47n1976_005:0404b05": "以其一兩，變千兩銅悉成真金，非千兩銅，",
    "T47n1976_005:0404b06": "能變此藥。菩薩摩訶薩不思議大丹，點穢成",
    "T47n1976_005:0404b07": "淨，亦復如是。又如有人得安繕那藥，以塗",
    "T47n1976_005:0404b08": "其目，雖行人中，人所不見。菩薩摩訶薩不",
    "T47n1976_005:0404b09": "思議藥力，於念念生中得無生身，亦復",
    "T47n1976_005:0404b10": "如是。又如無能勝香，若以塗鼓，其聲發時，",
    "T47n1976_005:0404b11": "一切敵軍皆自退散；又轉輪王有香名海藏，",
    "T47n1976_005:0404b12": "若燒一丸，王及四軍，皆騰虛空。菩薩摩訶",
    "T47n1976_005:0404b13": "薩不思議正念香，伏諸魔軍，超越三界，亦",
    "T47n1976_005:0404b14": "復如是。是故當知，念佛三昧不可思議！如",
    "T47n1976_005:0404b15": "普賢毛孔不可思議；如摩耶夫人腹不可思",
    "T47n1976_005:0404b16": "議；如淨名丈室不可思議；如具足優婆夷小",
    "T47n1976_005:0404b17": "器不可思議。何以故？一切法皆不可思議故。",
    "T47n1976_005:0404b18": "若有一毛頭許可思議者，即非法界性海。如",
    "T47n1976_005:0404b19": "上言心、言境、言有相、無相者，皆是思議法；若",
    "T47n1976_005:0404b20": "入此不思議解脫，即知一切分別念佛，皆為",
    "T47n1976_005:0404b21": "戲論。"
}