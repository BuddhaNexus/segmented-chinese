{
    "X24n0461_001:0535c06": "No. 461-A",
    "X24n0461_001:0535c07": " 川老金剛經序",
    "X24n0461_001:0535c08": "[0535c08] 此一卷經如儒家論語辭有盡理無窮自佛法西來",
    "X24n0461_001:0535c09": "雖載於大般若經第五百七十七卷而其文義經六",
    "X24n0461_001:0535c10": "朝法師翻譯今之所行者&#x5EFC;秦羅什本也前後解注",
    "X24n0461_001:0535c11": "議論不一唯草堂宗密禪師所得最多觀其序云住",
    "X24n0461_001:0535c12": "一十七處密示階差斷二十七疑潛通血&#x8109;至有慧",
    "X24n0461_001:0535c13": "徹三空檀含萬行之說非深於般若未易臻此會首",
    "X24n0461_001:0535c14": "正將劉侯同化緣范師榮近得是本鏤板於橋庵屬",
    "X24n0461_001:0535c15": "予為序然世尊演說般若凡四處十六會此祇園之",
    "X24n0461_001:0535c16": "答善現第九會也即刊諸善人須得兔忘蹄而川老",
    "X24n0461_001:0535c17": "子不免畫蛇添足云。",
    "X24n0461_001:0535c18": "[0535c18] 淳熙己亥結制日西隱五戒(惠藏)無盡書",
    "X24n0461_001:0535c20": "金剛經啟請",
    "X24n0461_001:0535c21": "[0535c21] 若有人受持金剛經者先須志心念淨口業真言然",
    "X24n0461_001:0535c22": "後啟請八金剛四菩薩名號所在之處常當擁護。",
    "X24n0461_001:0535c23": "淨口業真言",
    "X24n0461_001:0535c24": "[0535c24] 修唎修唎摩訶修喇修修唎薩婆訶",
    "X24n0461_001:0536a01": "開經偈",
    "X24n0461_001:0536a02": " 無上甚深微妙法  百千萬劫難遭遇",
    "X24n0461_001:0536a03": " 我今見聞得受持  願解如來真實義",
    "X24n0461_001:0536a09": "No. 461",
    "X24n0461_001:0536a10": "金剛般若波羅蜜經註卷上",
    "X24n0461_001:0536a12": "[0536a12] 金剛般若波羅蜜經",
    "X24n0461_001:0536a13": "[0536a13] 川老曰法不孤起誰為安名 頌曰。",
    "X24n0461_001:0536a14": " 摩訶大法王  無短亦無長  本來無皂白",
    "X24n0461_001:0536a15": " 隨處現青黃  華發看朝&#x8276;  林凋逐晚霜",
    "X24n0461_001:0536a16": " 疾雷何太急  迅電亦非光  九聖猶難測",
    "X24n0461_001:0536a17": " 龍天豈度量  古今人不識  權立號金剛",
    "X24n0461_001:0536a18": "[0536a18] (本註六祖所述也頌著語川老所述也)。",
    "X24n0461_001:0536a19": "[0536a19] 新注 此經雙喻法為名實相為體無注為宗斷",
    "X24n0461_001:0536a20": "疑為用大乘為教相。[0536a20] 初釋法喻名者金剛喻也",
    "X24n0461_001:0536a21": "般若法也金中精剛至堅至利能碎萬物此經能",
    "X24n0461_001:0536a22": "斷眾生疑執取以為喻故大品般若十六分中以",
    "X24n0461_001:0536a23": "此經名能斷分波羅蜜是梵語華言到彼岸眾生",
    "X24n0461_001:0536a24": "在生死海中無有窮極修此般若到涅槃彼岸蓋",
    "X24n0461_001:0536b01": "大乘菩薩達生死即涅槃則非度而度非到而到",
    "X24n0461_001:0536b02": "也經者訓法訓常梵語曰修多羅此翻契經謂契",
    "X24n0461_001:0536b03": "理契機故也。[0536b03] 二辨實相體者即一實相理也經",
    "X24n0461_001:0536b04": "曰若人得聞是經即生實相。[0536b04] 三明無住為宗者",
    "X24n0461_001:0536b05": "宗者要也經曰應無所住經中多以無住破著故",
    "X24n0461_001:0536b06": "以無住為宗也。[0536b06] 四論斷疑為用者由經力用能",
    "X24n0461_001:0536b07": "斷妄執故以斷疑為用也。[0536b07] 五判大乘為教相者",
    "X24n0461_001:0536b08": "經曰為最上乘者說故以大乘為教相也此經乃",
    "X24n0461_001:0536b09": "姚秦三藏法師鳩摩羅什所譯分三十二分者相",
    "X24n0461_001:0536b10": "傳為梁昭明太子所立元譯本無又與本論科節",
    "X24n0461_001:0536b11": "不同破碎經意今不取焉今註一本慈氏天親偈",
    "X24n0461_001:0536b12": "論取其意而不盡用其語以其語深難便初學故",
    "X24n0461_001:0536b13": "也。",
    "X24n0461_001:0536b14": "[0536b14] 姚秦三藏法師鳩摩羅什奉 詔譯。",
    "X24n0461_001:0536b15": "○法會因由分第一",
    "X24n0461_001:0536b16": "[0536b16] 丞相張無盡居士云非法無以談空非會無以",
    "X24n0461_001:0536b17": "說法萬法森然曰因一心應感曰由故首以法",
    "X24n0461_001:0536b18": "會因由分。",
    "X24n0461_001:0536b19": "[0536b19] 如是我聞。",
    "X24n0461_001:0536b20": "[0536b20] 如者指義是者定詞阿難自稱如是之法我從佛",
    "X24n0461_001:0536b21": "聞明不自說也故言如是我聞又我者性也性即",
    "X24n0461_001:0536b22": "我也內外動作皆由於性一切盡聞故稱我聞也。",
    "X24n0461_001:0536b23": "[0536b23] 一時佛在舍衛國祇樹給孤獨園。",
    "X24n0461_001:0536b24": "[0536b24] 言一時者師資會遇齊集之時也佛者是說法之",
    "X24n0461_001:0536c01": "主在者欲明處所舍衛國者波斯匿王所居之國",
    "X24n0461_001:0536c02": "祗者太子名也樹是祗陀太子所施故言祗樹也",
    "X24n0461_001:0536c03": "給孤獨者須達長者之異名園者本屬須達故言",
    "X24n0461_001:0536c04": "給孤獨園佛者梵語唐言覺也覺義有二一者外",
    "X24n0461_001:0536c05": "覺觀諸法空二者內覺知心空寂不被六塵所深",
    "X24n0461_001:0536c06": "外不見人過惡內不被邪迷所惑故名曰覺覺即",
    "X24n0461_001:0536c07": "是佛也。",
    "X24n0461_001:0536c08": "[0536c08] 與大比丘眾千二百五十人俱。",
    "X24n0461_001:0536c09": "[0536c09] 言與者佛與比丘同住金剛般若無相道場故言",
    "X24n0461_001:0536c10": "與也大比丘者是大阿羅漢故比丘者梵語唐言",
    "X24n0461_001:0536c11": "能破六賊故名比丘眾多也千二百五十人者其",
    "X24n0461_001:0536c12": "數也俱者同處平等法會。",
    "X24n0461_001:0536c13": "[0536c13] 如 古人道喚作如如早是變了也且道變向甚",
    "X24n0461_001:0536c14": "麼處去咄不得亂走畢竟作麼生道火不曾燒&#x5374;",
    "X24n0461_001:0536c15": "口 頌曰。",
    "X24n0461_001:0536c16": " 如  靜夜長天一月孤",
    "X24n0461_001:0536c17": " 是  水不離波波是水",
    "X24n0461_001:0536c18": " 鏡水塵風不到時  應現無瑕照天地",
    "X24n0461_001:0536c19": " 看看",
    "X24n0461_001:0536c20": "[0536c20] 我 淨&#x8EB6;&#x8EB6;赤洒洒沒可把 頌曰。",
    "X24n0461_001:0536c21": " 我  認得分明成兩箇",
    "X24n0461_001:0536c22": " 不動纖毫合本然  知音自有松風和",
    "X24n0461_001:0536c23": "[0536c23] 聞 切忌隨佗去 頌曰。",
    "X24n0461_001:0536c24": " 猿啼嶺上鶴唳林間  斷雲風捲水激長湍",
    "X24n0461_001:0537a01": " 最愛晚秋霜午夜  一聲新鴈覺天寒",
    "X24n0461_001:0537a02": "[0537a02] 一 相隨來也 頌曰。",
    "X24n0461_001:0537a03": " 一  破二成三從此出",
    "X24n0461_001:0537a04": " 乾坤混沌未分前  以是一生參學畢",
    "X24n0461_001:0537a05": "[0537a05] 時 如魚飲水冷暖自知 頌曰。",
    "X24n0461_001:0537a06": " 時  清風明月鎮相隨",
    "X24n0461_001:0537a07": " 桃紅李白薔薇紫  問著東君自不知",
    "X24n0461_001:0537a08": "[0537a08] 佛 無面目說是非漢 頌曰。",
    "X24n0461_001:0537a09": " 小名悉達長號釋迦  度人無數攝伏群邪",
    "X24n0461_001:0537a10": " 若言佗是佛  自己&#x5374;成魔",
    "X24n0461_001:0537a11": " 祗把一枚無孔笛  為君吹起大平歌",
    "X24n0461_001:0537a12": "[0537a12] 在 客來須看也不得放過隨後便打 頌曰。",
    "X24n0461_001:0537a13": " 獨坐一爐香  金文誦兩行",
    "X24n0461_001:0537a14": " 可憐車馬客  門外任佗忙",
    "X24n0461_001:0537a15": "[0537a15] 舍衛(至)人俱 獨掌不浪鳴 頌曰。",
    "X24n0461_001:0537a16": " 巍巍堂堂  萬法中王  三十二相",
    "X24n0461_001:0537a17": " 百千種光  聖凡瞻仰  外道歸降",
    "X24n0461_001:0537a18": " 莫謂慈容難得見  不離祗園大道場",
    "X24n0461_001:0537a19": "[0537a19] 新注 如是者指一經所聞法體也我聞者阿難",
    "X24n0461_001:0537a20": "謂如是之法我從佛而聞也一時者即如來說法",
    "X24n0461_001:0537a21": "機應和合時也佛者覺也佛是教主尊極名佛舍",
    "X24n0461_001:0537a22": "衛者國名也華言豐德祗樹給孤獨園者祗陀太",
    "X24n0461_001:0537a23": "子施樹給孤長者買園共立精舍請佛而住此說",
    "X24n0461_001:0537a24": "法處也與大比丘眾者聞法之侶也比丘者梵語",
    "X24n0461_001:0537b01": "也華言乞士上乞法以資慧命下乞食以資色身",
    "X24n0461_001:0537b02": "又折己慢幢生彼福德千二百五十人俱者此諸",
    "X24n0461_001:0537b03": "弟子凡佛說法之處常隨侍也已上如是等六事",
    "X24n0461_001:0537b04": "冠於諸經之首謂之通序如來臨滅度時阿難問",
    "X24n0461_001:0537b05": "佛一切經前當安何語佛言當安如是我聞等語",
    "X24n0461_001:0537b06": "非但我法如是三世諸佛皆如是。",
    "X24n0461_001:0537b07": "[0537b07] 爾時世尊食時著衣持&#x9262;入舍衛大城乞食於其城",
    "X24n0461_001:0537b08": "中。",
    "X24n0461_001:0537b09": "[0537b09] 爾時者當此之時是今辰時齊時欲至也著衣持",
    "X24n0461_001:0537b10": "&#x9262;者為顯教示跡故也入者為自城外而入也舍",
    "X24n0461_001:0537b11": "衛大城者名舍衛國豐德城也即波斯匿王所居",
    "X24n0461_001:0537b12": "之城故言舍衛大城也言乞食者表如來能下心",
    "X24n0461_001:0537b13": "於一切眾生也。",
    "X24n0461_001:0537b14": "[0537b14] 次第乞已還至本處飯食訖收衣&#x9262;洗足已敷座而",
    "X24n0461_001:0537b15": "坐。",
    "X24n0461_001:0537b16": "[0537b16] 次第者不擇貧富平等以化也乞已者如多乞不",
    "X24n0461_001:0537b17": "過七家七家數滿更不至餘家也還至本處者佛",
    "X24n0461_001:0537b18": "意制諸比丘除請召外不得&#x8F19;向白衣舍故云爾",
    "X24n0461_001:0537b19": "洗足者如來示現順同凡夫故言洗足又大乘法",
    "X24n0461_001:0537b20": "不獨以洗手足為淨蓋言洗手足不若淨心一念",
    "X24n0461_001:0537b21": "心淨則罪垢悉除矣如來欲說法時常儀敷栴檀",
    "X24n0461_001:0537b22": "座故言敷座而坐也。",
    "X24n0461_001:0537b23": "[0537b23] 爾時(至)而坐 惺惺著 頌曰。",
    "X24n0461_001:0537b24": " 飯食訖兮洗足已  敷座坐來誰共委",
    "X24n0461_001:0537c01": " 向下文長知不知  看看平地波濤起",
    "X24n0461_001:0537c02": "[0537c02] 新注 此別敘也亦名發起序以乞食為發起者",
    "X24n0461_001:0537c03": "蓋佛欲說無住相施故先乞食以表之然佛以禪",
    "X24n0461_001:0537c04": "悅法喜為食而行乞者示同凡僧耳爾時者當是",
    "X24n0461_001:0537c05": "時也世尊者世間所尊十號之一也食時者辰時",
    "X24n0461_001:0537c06": "也著衣者服僧伽梨衣也持&#x9262;者持應量器也次",
    "X24n0461_001:0537c07": "第乞者佛心平等不擇貧富也本處者給孤園也",
    "X24n0461_001:0537c08": "洗足者天竺跣足而食故食訖而洗足也敷座而",
    "X24n0461_001:0537c09": "坐者敷坐具而跏趺也。",
    "X24n0461_001:0537c10": "○善現起請分第二",
    "X24n0461_001:0537c11": "[0537c11] 從空起慧請答雙彰故受之以善現起請分。",
    "X24n0461_001:0537c12": "[0537c12] 時長老須菩提。",
    "X24n0461_001:0537c13": "[0537c13] 何名長老德尊年高故名長老須菩提是梵語唐",
    "X24n0461_001:0537c14": "言解空也。",
    "X24n0461_001:0537c15": "[0537c15] 在大眾中即從座起偏袒右肩右膝著地合掌恭敬",
    "X24n0461_001:0537c16": "而白佛言。",
    "X24n0461_001:0537c17": "[0537c17] 隨眾生所坐故云即從座起弟子請益先行五種",
    "X24n0461_001:0537c18": "儀一者從座而起二者端整衣服三者偏袒右肩",
    "X24n0461_001:0537c19": "右膝著地四者合掌瞻仰尊顏目不暫捨五者一",
    "X24n0461_001:0537c20": "心恭敬以伸問辭。",
    "X24n0461_001:0537c21": "[0537c21] 希有世尊。",
    "X24n0461_001:0537c22": "[0537c22] 希有略說三義第一希有能捨金輪王位第二希",
    "X24n0461_001:0537c23": "有身長丈六紫磨金容三十二相八十種好三界",
    "X24n0461_001:0537c24": "無比第三希有性能含吐八萬四千法三身圓備",
    "X24n0461_001:0538a01": "以具上三義故云希有也世尊者智慧超過三界",
    "X24n0461_001:0538a02": "無有能及者德高更無有上一切咸恭敬故曰世",
    "X24n0461_001:0538a03": "尊。",
    "X24n0461_001:0538a04": "[0538a04] 如來善護念諸菩薩善付屬諸菩薩。",
    "X24n0461_001:0538a05": "[0538a05] 護念者如來以般若波羅蜜法護念諸菩薩付屬",
    "X24n0461_001:0538a06": "者如來以般若波羅蜜法付屬須菩提諸大菩薩",
    "X24n0461_001:0538a07": "言善護念者令諸學人以般若智護念自身心不",
    "X24n0461_001:0538a08": "令妄起憎愛染外六塵墮生死苦海於自心中念",
    "X24n0461_001:0538a09": "念常正不令邪起自性如來自善護念言善付屬",
    "X24n0461_001:0538a10": "者前念清淨付屬後念後念清淨無有間斷究竟",
    "X24n0461_001:0538a11": "解脫如來委曲誨示眾生及在會之眾當常行此",
    "X24n0461_001:0538a12": "故云善付屬也菩薩者梵語唐言道心眾生亦云",
    "X24n0461_001:0538a13": "覺有情道心者常行恭敬乃至蠢動含靈普敬愛",
    "X24n0461_001:0538a14": "之無輕慢心故名菩薩。",
    "X24n0461_001:0538a15": "[0538a15] 時長老(至)諸菩薩 如來不措一言須菩提便興",
    "X24n0461_001:0538a16": "讚嘆具眼勝流試著眼看 頌曰。",
    "X24n0461_001:0538a17": " 隔墻見角便知是牛  隔山見煙便知是火",
    "X24n0461_001:0538a18": " 獨坐巍巍天上天下  南北東西鑽龜打瓦",
    "X24n0461_001:0538a19": " 咄",
    "X24n0461_001:0538a20": "[0538a20] 新注 長老須菩提乃此經發起之人稱長老者",
    "X24n0461_001:0538a21": "以其德長年老也梵語須菩提華言空生亦名善",
    "X24n0461_001:0538a22": "現從座起至恭敬乃請法之敬義希有者讚佛之",
    "X24n0461_001:0538a23": "辭也善護念者為護念現在根熟菩薩與智慧力",
    "X24n0461_001:0538a24": "令其成熟自行與教化力令其攝受眾生也善付",
    "X24n0461_001:0538b01": "屬者為付屬未來根未熟菩薩已得大乘者令其",
    "X24n0461_001:0538b02": "不捨未得大乘者令其勝進也護念付屬即希有",
    "X24n0461_001:0538b03": "事也佛德之大無過眾生然雖注意於般若度生",
    "X24n0461_001:0538b04": "必待請問故善現觀相知意即首稱歎希有而後",
    "X24n0461_001:0538b05": "請問也。",
    "X24n0461_001:0538b06": "[0538b06] 世尊善男子善女人。",
    "X24n0461_001:0538b07": "[0538b07] 善男子者平坦心也亦是正定心也能成就一切",
    "X24n0461_001:0538b08": "功德所往無礙也善女人者是正慧心也由正慧",
    "X24n0461_001:0538b09": "心能出生一切有為無為功德也。",
    "X24n0461_001:0538b10": "[0538b10] 發阿耨多羅三藐三菩提心云何應住云何降伏其",
    "X24n0461_001:0538b11": "心。",
    "X24n0461_001:0538b12": "[0538b12] 須菩提問一切發菩提心人應云何住云何降伏",
    "X24n0461_001:0538b13": "其心須菩提見一切眾生躁擾不停猶如隙塵搖",
    "X24n0461_001:0538b14": "動之心起如飄風念念相續無有間歇問欲修行",
    "X24n0461_001:0538b15": "如何降伏。",
    "X24n0461_001:0538b16": "[0538b16] 世尊(至)其心 這一問從甚處來 頌曰。",
    "X24n0461_001:0538b17": " 你喜我不喜  君悲我不悲",
    "X24n0461_001:0538b18": " 鴈思飛寒北  燕憶舊巢歸",
    "X24n0461_001:0538b19": " 秋月春華無限意  箇中只許自家知",
    "X24n0461_001:0538b20": "[0538b20] 新注 此發問之端也阿耨多羅三藐三菩提者",
    "X24n0461_001:0538b21": "華言無上正等正覺也問意以如來護念付屬現",
    "X24n0461_001:0538b22": "在未來菩薩令成佛果是菩薩雖發道心誓度眾",
    "X24n0461_001:0538b23": "生求成佛道未知其心云何安住大乘云何降伏",
    "X24n0461_001:0538b24": "妄心使至佛果不退失耶也。",
    "X24n0461_001:0538c01": "[0538c01] 佛言善哉善哉須菩提如汝所說如來善護念諸菩",
    "X24n0461_001:0538c02": "薩善付囑諸菩薩。",
    "X24n0461_001:0538c03": "[0538c03] 是佛讚嘆須菩提善得我心善得我意也。",
    "X24n0461_001:0538c04": "[0538c04] 汝今諦聽當為汝說。",
    "X24n0461_001:0538c05": "[0538c05] 佛欲說法常先戒&#x52C5;令諸聽者一心靜默吾當為",
    "X24n0461_001:0538c06": "說。",
    "X24n0461_001:0538c07": "[0538c07] 善男子善女人發阿耨多羅三藐三菩提心應如是",
    "X24n0461_001:0538c08": "住如是降伏其心。",
    "X24n0461_001:0538c09": "[0538c09] 阿之言無耨多羅之言上三之言正藐之言&#x5FA7;菩",
    "X24n0461_001:0538c10": "提之言知無者無諸垢染上者三界無能比正者",
    "X24n0461_001:0538c11": "正見也&#x5FA7;者一切智也智者知一切有情皆有佛",
    "X24n0461_001:0538c12": "性但能修行盡得成佛三者即是無上清淨般若",
    "X24n0461_001:0538c13": "波羅蜜也是以一切善男子善女人若欲修行應",
    "X24n0461_001:0538c14": "知無上菩提道應知無上清淨般若波羅蜜多法",
    "X24n0461_001:0538c15": "以此降伏其心也。",
    "X24n0461_001:0538c16": "[0538c16] 唯然世尊願樂欲聞。",
    "X24n0461_001:0538c17": "[0538c17] 唯然者應諾之辭願樂者願佛廣說令中下根機",
    "X24n0461_001:0538c18": "盡得開悟樂者樂聞深法欲聞者渴仰慈誨也。",
    "X24n0461_001:0538c19": "[0538c19] 佛言(至)欲聞 住住事因丁囑生 頌曰。",
    "X24n0461_001:0538c20": " 七手八&#x811A;神頭鬼面  棒打不開刀割不斷",
    "X24n0461_001:0538c21": " 閻浮踔躑幾千迴  頭頭不離空王殿",
    "X24n0461_001:0538c22": "[0538c22] 新注 善現既讚嘆請問妙稱佛心故印可云善",
    "X24n0461_001:0538c23": "哉善哉當為汝說也而又誡絇云應如是住如是",
    "X24n0461_001:0538c24": "降伏其心善現即會佛意故唯然應之願聞是法",
    "X24n0461_001:0539a01": "然一經之大要不過善現所問安住大乘降伏妄",
    "X24n0461_001:0539a02": "心如來所答修行之法亦不出乎理事二行破執",
    "X24n0461_001:0539a03": "斷疑而已具見下文。",
    "X24n0461_001:0539a04": "○大乘正宗分第三",
    "X24n0461_001:0539a05": "[0539a05] 宗絕正邪乘無大小隨三根而化度簡異說而",
    "X24n0461_001:0539a06": "獨尊故受之以大乘正宗分。",
    "X24n0461_001:0539a07": "[0539a07] 佛告須菩提諸菩薩摩訶薩應如是降伏其心。",
    "X24n0461_001:0539a08": "[0539a08] 前念清淨後念清淨名為菩薩念念不退雖在塵",
    "X24n0461_001:0539a09": "勞心常清淨名摩訶薩文慈悲喜捨種種方便化",
    "X24n0461_001:0539a10": "度眾生名為菩薩能化所化心無取著是名摩訶",
    "X24n0461_001:0539a11": "薩恭敬一切眾生即是降伏自心處真者不變如",
    "X24n0461_001:0539a12": "者不異遇諸境界心無變異名曰真如亦云外不",
    "X24n0461_001:0539a13": "假曰真內不&#x8657;曰如念念無差即是降伏其心也",
    "X24n0461_001:0539a14": "不&#x8657;一本作不亂。",
    "X24n0461_001:0539a15": "[0539a15] 新注 善現雙問安住降伏如來但答降伏其心",
    "X24n0461_001:0539a16": "者善降伏妄心安住大乘則接安住矣。",
    "X24n0461_001:0539a17": "[0539a17] 所有一切眾生之類若卵生若胎生若濕生若化生。",
    "X24n0461_001:0539a18": "[0539a18] 新注 人與旁生具有四生諸天地獄中陰惟是",
    "X24n0461_001:0539a19": "化生鬼通胎化二生皆屬欲界。",
    "X24n0461_001:0539a20": "[0539a20] 若有色(色界天)若無色(無色界天)若有想(識處天)若無想(無處有處",
    "X24n0461_001:0539a21": "天)若非有想非無想(非想非非想處天)我皆令入無餘涅槃。",
    "X24n0461_001:0539a22": "[0539a22] 卵生者迷性也胎生者習性也濕生者隨邪性也",
    "X24n0461_001:0539a23": "化生者見趣性也迷故造諸業習故常流轉隨邪",
    "X24n0461_001:0539a24": "心不定見趣多淪墜起心修心妄見是非內不契",
    "X24n0461_001:0539b01": "無相之理名為有色內心守直不行恭敬供養但",
    "X24n0461_001:0539b02": "言直心是佛不修福慧名為無色不了中道眼見",
    "X24n0461_001:0539b03": "耳聞心想思惟愛著法相口說佛行心不依行名",
    "X24n0461_001:0539b04": "為有想迷人坐禪一向除妄不學慈悲喜捨智慧",
    "X24n0461_001:0539b05": "方便猶如木石無有作用名為無想不著二法想",
    "X24n0461_001:0539b06": "故名若非有想求理心在故名若非無想煩惱萬",
    "X24n0461_001:0539b07": "差皆是垢心身形無數總名眾生如來大悲普化",
    "X24n0461_001:0539b08": "皆令得入無餘涅槃云多淪墜一作墮阿鼻也。",
    "X24n0461_001:0539b09": "[0539b09] 而滅度之。",
    "X24n0461_001:0539b10": "[0539b10] 如來指示三界九地眾生各有涅槃妙心令自悟",
    "X24n0461_001:0539b11": "入無餘無餘者無習氣煩惱也涅槃者圓滿清淨",
    "X24n0461_001:0539b12": "義滅盡一切習氣令永不生方契此也度者渡生",
    "X24n0461_001:0539b13": "死大海也佛心平等普願與一切眾生同入圓滿",
    "X24n0461_001:0539b14": "清淨無餘涅槃同渡生死大海同諸佛所證也有",
    "X24n0461_001:0539b15": "人雖悟雖修作有所得心者&#x5374;生我相名為法我",
    "X24n0461_001:0539b16": "除盡法我方名滅度也。",
    "X24n0461_001:0539b17": "[0539b17] 如是滅度無量無數無邊眾生實無眾生得滅度者。",
    "X24n0461_001:0539b18": "[0539b18] 如是者指前法也滅度者大解脫也大解脫者煩",
    "X24n0461_001:0539b19": "惱及習氣一切諸業障滅盡更無有餘是名大解",
    "X24n0461_001:0539b20": "脫無量無數無邊眾生元各自有一切煩惱貪嗔",
    "X24n0461_001:0539b21": "惡業若不斷除終不得解脫故言如是滅度無量",
    "X24n0461_001:0539b22": "無數無邊眾生一切迷人悟得自性始知佛不見",
    "X24n0461_001:0539b23": "自相不有自智何曾度眾生祗為凡夫不見自本",
    "X24n0461_001:0539b24": "心不識佛意執著諸法相不達無為之理我人不",
    "X24n0461_001:0539c01": "除是名眾生若離此病實無眾生得滅度者故言",
    "X24n0461_001:0539c02": "妄心無處即菩提生死涅槃本平等何滅度之有。",
    "X24n0461_001:0539c03": "[0539c03] 何以故須菩提若菩薩有我相人相眾生相壽者相",
    "X24n0461_001:0539c04": "即非菩薩。",
    "X24n0461_001:0539c05": "[0539c05] 眾生佛性無有異緣有四相不入無餘涅槃有四",
    "X24n0461_001:0539c06": "相即是眾生無四相即是佛迷即佛是眾生悟即",
    "X24n0461_001:0539c07": "是眾生是佛迷人恃有財寶學問族姓輕慢一切",
    "X24n0461_001:0539c08": "人名我相雖行仁義禮智信而意高自負不行普",
    "X24n0461_001:0539c09": "敬言我解行仁義禮智信不合敬爾名人相好事",
    "X24n0461_001:0539c10": "歸己惡事施於人名眾生相對境取捨分別名壽",
    "X24n0461_001:0539c11": "者相是謂凡夫四相修行人亦有四相心有能所",
    "X24n0461_001:0539c12": "輕慢眾生名我相恃持戒輕破戒者名人相厭三",
    "X24n0461_001:0539c13": "塗苦願生諸天是眾生相心愛長年而勤修福業",
    "X24n0461_001:0539c14": "諸執不忘是壽者相有四相即是眾生無四相即",
    "X24n0461_001:0539c15": "是佛也。",
    "X24n0461_001:0539c16": "[0539c16] 佛告(至)菩薩 頂天立地鼻直眼橫 頌曰。",
    "X24n0461_001:0539c17": " 堂堂大道赫赫分明  人人本具箇箇圓成",
    "X24n0461_001:0539c18": " 祗因差一念  現出萬般形",
    "X24n0461_001:0539c19": "[0539c19] 新注 此一段是菩薩所修理觀具乎四心謂廣",
    "X24n0461_001:0539c20": "大心勝心常心不顛倒心慈氏頌曰廣大第一常",
    "X24n0461_001:0539c21": "其心不顛倒第一即勝心也經云所有一切眾生",
    "X24n0461_001:0539c22": "之類者所懷之境此廣大心也云我皆令入無餘",
    "X24n0461_001:0539c23": "涅槃者此勝心也無餘涅槃即如來究竟彼岸也",
    "X24n0461_001:0539c24": "云實無眾生得滅度者了生佛一如此常心也云",
    "X24n0461_001:0540a01": "無我人眾生壽者此不顛倒心也若有四相謂之",
    "X24n0461_001:0540a02": "四倒若一眾生不令滅度及見眾生實滅度者則",
    "X24n0461_001:0540a03": "未能了達本源遂有我人眾生壽者四相不名菩",
    "X24n0461_001:0540a04": "薩我者於五薀中妄計有我我所人者妄計我生",
    "X24n0461_001:0540a05": "人中異於餘趣眾生者妄計五蘊和合而生壽者",
    "X24n0461_001:0540a06": "妄計我受一期果報即若長若短壽命也此皆顛",
    "X24n0461_001:0540a07": "倒妄想亦名四見菩薩能用般若妙智照了性空",
    "X24n0461_001:0540a08": "本無四相名降伏其心否則非菩薩也。",
    "X24n0461_001:0540a09": "○妙行無住分第四",
    "X24n0461_001:0540a10": "[0540a10] 得宗而行不住於相故受之以妙行無住分。",
    "X24n0461_001:0540a11": "[0540a11] 復次須菩提菩薩於法應無所住行於布施所謂不",
    "X24n0461_001:0540a12": "住色布施不住聲香味觸法布施。",
    "X24n0461_001:0540a13": "[0540a13] 凡夫布施祗求身相端嚴五欲快樂故報盡&#x5374;墮",
    "X24n0461_001:0540a14": "三塗世尊大慈教行無相布施者不求身相端嚴",
    "X24n0461_001:0540a15": "五欲快樂但令內破慳心外利益一切眾生如是",
    "X24n0461_001:0540a16": "相應名不住色布施。",
    "X24n0461_001:0540a17": "[0540a17] 須菩提菩薩應如是布施不住於相。",
    "X24n0461_001:0540a18": "[0540a18] 應如是無相心布施者為無能施之心不見有施",
    "X24n0461_001:0540a19": "之物不分別受施之人是名不住相布施也。",
    "X24n0461_001:0540a20": "[0540a20] 新注 此一段理觀兼事行也不住是理觀布施",
    "X24n0461_001:0540a21": "是事行於法者六塵諸法也布者普也施者捨也",
    "X24n0461_001:0540a22": "菩薩所修六度梵行以布施為初度攝後五度蓋",
    "X24n0461_001:0540a23": "施有三種資生施無畏施法施也資生施者施以",
    "X24n0461_001:0540a24": "財物資佗生也無畏施者持戒不惱無冤忍辱不",
    "X24n0461_001:0540b01": "報有冤法施者精進不倦說法禪定不差機說法",
    "X24n0461_001:0540b02": "智慧不顛倒說法然一切布施不過六塵所謂六",
    "X24n0461_001:0540b03": "塵如床敷臥具飲食湯藥之類是也世人行施心",
    "X24n0461_001:0540b04": "希果報是為著相菩薩行施了達三輪體空故能",
    "X24n0461_001:0540b05": "不住於相三輪者謂施者受者及所施物也佛告",
    "X24n0461_001:0540b06": "善現應如是不住於相而行施者蓋欲菩薩降伏",
    "X24n0461_001:0540b07": "妄心也。",
    "X24n0461_001:0540b08": "[0540b08] 何以故若菩薩不住相布施其福德不可思量。",
    "X24n0461_001:0540b09": "[0540b09] 菩薩行施無所希求其所獲福德如十方&#x8657;空不",
    "X24n0461_001:0540b10": "可較量言復次者連前起後之辭一說布者普也",
    "X24n0461_001:0540b11": "施者散也能普散盡心中妄念習氣煩惱四相泯",
    "X24n0461_001:0540b12": "絕無所蘊積是真布施又說布施者由不住六塵",
    "X24n0461_001:0540b13": "境界又不有漏分別惟當返歸清淨了萬法空寂",
    "X24n0461_001:0540b14": "若不了此意惟增諸業故須內除貪愛外行布施",
    "X24n0461_001:0540b15": "內外相應獲福無量見人作惡不見其過自性不",
    "X24n0461_001:0540b16": "生分別是名離相依教修行心無能所即是善法",
    "X24n0461_001:0540b17": "修行人心有能所不名善法能所心不滅修未得",
    "X24n0461_001:0540b18": "解脫念念常行般若智其福無量無邊依如是修",
    "X24n0461_001:0540b19": "行感得一切人天恭敬供養是名為福德常行不",
    "X24n0461_001:0540b20": "住相布施普敬一切倉生其功德無有邊際不可",
    "X24n0461_001:0540b21": "稱計。",
    "X24n0461_001:0540b22": "[0540b22] 須菩提於意云何東方&#x8657;空可思量不不也世尊。",
    "X24n0461_001:0540b23": "[0540b23] 緣不住相布施所得功德不可稱量佛以東方&#x8657;",
    "X24n0461_001:0540b24": "空為譬喻故問須菩提東方&#x8657;空可思量不不也",
    "X24n0461_001:0540c01": "世尊者須菩提言東方&#x8657;空不可思量也。",
    "X24n0461_001:0540c02": "[0540c02] 須菩提南西北方四維上下&#x8657;空可思量不不也世",
    "X24n0461_001:0540c03": "尊須菩提菩薩無住相布施福德亦復如是不可思",
    "X24n0461_001:0540c04": "量。",
    "X24n0461_001:0540c05": "[0540c05] 佛言&#x8657;空無有邊際不可度量菩薩無住相布施",
    "X24n0461_001:0540c06": "所得功德亦如&#x8657;空不可度量無邊際也世界中",
    "X24n0461_001:0540c07": "大者莫過&#x8657;空一切性中大者莫過佛性何以故",
    "X24n0461_001:0540c08": "凡有形相者不得名為大&#x8657;空無形相故得名為",
    "X24n0461_001:0540c09": "大一切諸性皆有限量不得名為大佛性無有限",
    "X24n0461_001:0540c10": "量故名為大此&#x8657;空中無東西南北若見東西南",
    "X24n0461_001:0540c11": "北亦是住相不得解脫佛性本無我人眾生壽者",
    "X24n0461_001:0540c12": "若有此四相可見即是眾生性不名佛性亦所謂",
    "X24n0461_001:0540c13": "住相布施也雖於妄心中說有東西南北在理則",
    "X24n0461_001:0540c14": "何有所謂東西不真南北苟異自性本來空寂混",
    "X24n0461_001:0540c15": "融無所分別故如來深讚不生分別也。",
    "X24n0461_001:0540c16": "[0540c16] 復次(至)思量 若要天下行無過一藝強 頌曰。",
    "X24n0461_001:0540c17": " 蜀川十樣錦  添華色轉鮮",
    "X24n0461_001:0540c18": " 欲知端的意  北斗向南看",
    "X24n0461_001:0540c19": " &#x8657;空不礙絲頭念  所以彰名大覺仙",
    "X24n0461_001:0540c20": "[0540c20] 須菩提菩薩但應如所教住。",
    "X24n0461_001:0540c21": "[0540c21] 應者唯也但唯如上所說之教住無相布施即是",
    "X24n0461_001:0540c22": "菩薩也。",
    "X24n0461_001:0540c23": "[0540c23] 須菩提(至)教住 可知禮也 頌曰。",
    "X24n0461_001:0540c24": " &#x8657;空境界豈思量  大道情幽理事長",
    "X24n0461_001:0541a01": " 但得五湖風月在  春來依舊百華香",
    "X24n0461_001:0541a02": "[0541a02] 新注 此段恐人疑云既離相施則無福報故佛",
    "X24n0461_001:0541a03": "告離相之施其福轉多良由不住相施施契性空",
    "X24n0461_001:0541a04": "性空無邊施福無邊故舉十方&#x8657;空以為喻也論",
    "X24n0461_001:0541a05": "云其義有三一&#x5FA7;一切處二寬廣高大三究竟不",
    "X24n0461_001:0541a06": "窮已上答降伏安住問竟。",
    "X24n0461_001:0541a07": "○如理實見分第五",
    "X24n0461_001:0541a08": "[0541a08] 行行皆如謂之實見故受之以如理實見分。",
    "X24n0461_001:0541a09": "[0541a09] 新注一斷求佛行施住相疑 此疑從前之不住",
    "X24n0461_001:0541a10": "相布施來一經始終二十七疑此第一斷疑。",
    "X24n0461_001:0541a11": "[0541a11] 須菩提於意云何可以身相見如來不不也世尊不",
    "X24n0461_001:0541a12": "可以身相得見如來。",
    "X24n0461_001:0541a13": "[0541a13] 色身即有相法身即無相色身者四大和合父母",
    "X24n0461_001:0541a14": "所生肉眼所見法身者無有形段非有青黃赤白",
    "X24n0461_001:0541a15": "無一切相貌非肉眼能見慧眼乃能見之凡夫但",
    "X24n0461_001:0541a16": "見色身如來不見法身如來法身量等&#x8657;空是故",
    "X24n0461_001:0541a17": "佛問須菩提可以身相見如來不須菩提知凡夫",
    "X24n0461_001:0541a18": "但見色身如來不見法身如來故言不也世尊不",
    "X24n0461_001:0541a19": "可以身相得見如來。",
    "X24n0461_001:0541a20": "[0541a20] 何以故如來所說身相即非相。",
    "X24n0461_001:0541a21": "[0541a21] 色身是相法身是性一切善惡盡由法身不由色",
    "X24n0461_001:0541a22": "身法身若作惡色身不生善處法身作善色身不",
    "X24n0461_001:0541a23": "墮惡處凡夫唯見色身不見法身不能行無住相",
    "X24n0461_001:0541a24": "布施不能於一切處行平等行不能普敬一切眾",
    "X24n0461_001:0541b01": "生見法身者即能行無住相布施即能普敬一切",
    "X24n0461_001:0541b02": "眾生即能修般若波羅蜜行方信一切眾生同一",
    "X24n0461_001:0541b03": "真性本來清淨無有垢穢具足恒河妙用。",
    "X24n0461_001:0541b04": "[0541b04] 須菩(至)身相 且道只今行住坐臥是甚麼相休",
    "X24n0461_001:0541b05": "瞌睡 頌曰。",
    "X24n0461_001:0541b06": " 身在海中休覓水  日行山嶺莫尋山",
    "X24n0461_001:0541b07": " 鸚吟燕語皆相似  莫問前三與後三",
    "X24n0461_001:0541b08": "[0541b08] 佛告須菩提凡所有相皆是&#x8657;妄若見諸相非相則",
    "X24n0461_001:0541b09": "見如來。",
    "X24n0461_001:0541b10": "[0541b10] 如來欲顯法身說一切諸相皆&#x8657;妄若見是一切",
    "X24n0461_001:0541b11": "諸相&#x8657;妄不實即見如來無相之理也。",
    "X24n0461_001:0541b12": "[0541b12] 佛告(至)如來 山是山水是水佛在甚麼處 頌",
    "X24n0461_001:0541b13": "曰。",
    "X24n0461_001:0541b14": " 有相有求俱是妄  無形無見墮偏枯",
    "X24n0461_001:0541b15": " 堂堂密密何曾問  一道寒光爍大&#x8657;",
    "X24n0461_001:0541b16": "[0541b16] 新注 前段說無住相施降伏其心是成佛之因",
    "X24n0461_001:0541b17": "也恐善現疑佛果是有為身相故佛問云可以身",
    "X24n0461_001:0541b18": "相見如來不善現悟佛問意乃答不可以身相見",
    "X24n0461_001:0541b19": "然有相者應身也無相者法身也法身是體應身",
    "X24n0461_001:0541b20": "是用若知用從體起應即是法也所以無相故論",
    "X24n0461_001:0541b21": "云如來所說相即非相若能了達此意則一切世",
    "X24n0461_001:0541b22": "間之相無非真如無為佛體故佛印可善現云若",
    "X24n0461_001:0541b23": "見諸相非相即見如來。",
    "X24n0461_001:0541b24": "○正信希有分第六",
    "X24n0461_001:0541c01": "[0541c01] 見而信之善根深固故受之以正信希有分。",
    "X24n0461_001:0541c02": "[0541c02] 新注 二斷因果俱深無信疑 此疑從前兩段經",
    "X24n0461_001:0541c03": "文而來。",
    "X24n0461_001:0541c04": "[0541c04] 須菩提白佛言世尊頗有眾生得聞如是言說章句",
    "X24n0461_001:0541c05": "生實信不。",
    "X24n0461_001:0541c06": "[0541c06] 須菩提問此法甚深難信難解末世凡夫智慧微",
    "X24n0461_001:0541c07": "劣云何信入佛答在次下。",
    "X24n0461_001:0541c08": "[0541c08] 新注 論云無住行施因深也無相見佛果深也",
    "X24n0461_001:0541c09": "因果之法既深疑末世在迷鈍根眾生不如是能",
    "X24n0461_001:0541c10": "生信心。",
    "X24n0461_001:0541c11": "[0541c11] 佛告須菩提莫作是說如來滅後後五百歲有持戒",
    "X24n0461_001:0541c12": "修福者於此章句能生信心以此為實。",
    "X24n0461_001:0541c13": "[0541c13] 須菩(至)為實 金佛不渡爐木佛不渡火泥佛不",
    "X24n0461_001:0541c14": "渡水 頌曰。",
    "X24n0461_001:0541c15": " 三佛威儀總不真  眼中瞳子面前人",
    "X24n0461_001:0541c16": " 若能信得家中寶  啼鳥山華一樣春",
    "X24n0461_001:0541c17": "[0541c17] 新注 佛答末世自有具福慧人聞此般若能生",
    "X24n0461_001:0541c18": "實信言後五百歲者大集經中云有五箇五百歲",
    "X24n0461_001:0541c19": "今乃最後五百歲時也持戒戒也修福定也生信",
    "X24n0461_001:0541c20": "慧也三學俱備能生實信。",
    "X24n0461_001:0541c21": "[0541c21] 當知是人不於一佛二佛三四五佛而種善根已於",
    "X24n0461_001:0541c22": "無量千萬佛所種諸善根聞是章句乃至一念生淨",
    "X24n0461_001:0541c23": "信者。",
    "X24n0461_001:0541c24": "[0541c24] 於我滅後後五百歲若復有人能持大乘無相戒",
    "X24n0461_001:0542a01": "不妄取諸相不造生死業一切時中心常空寂不",
    "X24n0461_001:0542a02": "被諸相所縛即是無所住心於如來深法心能信",
    "X24n0461_001:0542a03": "入此人所有言說真實可信何以故此人不於一",
    "X24n0461_001:0542a04": "劫二劫三四五劫而種善根已於無量千萬億劫",
    "X24n0461_001:0542a05": "種諸善根是故如來說我滅後後五百歲有能離",
    "X24n0461_001:0542a06": "相修行者當知是人不於一二三四五佛種諸善",
    "X24n0461_001:0542a07": "根何名種諸善根略述次下所謂於諸佛所一心",
    "X24n0461_001:0542a08": "供養隨順教法於諸菩薩善知識師僧父母耆年",
    "X24n0461_001:0542a09": "宿德尊長之處常行恭敬承順教命不違其意是",
    "X24n0461_001:0542a10": "名種諸善根於一切貧苦眾生起慈愍心不生輕",
    "X24n0461_001:0542a11": "厭有所須求隨力惠施是名種諸善根於一切惡",
    "X24n0461_001:0542a12": "類自行和柔忍辱歡喜逢迎不逆其意令彼發歡",
    "X24n0461_001:0542a13": "喜心息剛戾心是名種諸善根於六道眾生不加",
    "X24n0461_001:0542a14": "殺害不欺不賤不毀不辱不騎不箠不食其肉常",
    "X24n0461_001:0542a15": "行饒益是名種諸善根信心者信般若波羅蜜能",
    "X24n0461_001:0542a16": "除一切煩惱信般若波羅蜜能成就一切出世功",
    "X24n0461_001:0542a17": "德信般若波羅蜜能出生一切諸佛信自身中佛",
    "X24n0461_001:0542a18": "性本來清淨無有染污與諸佛性平等無二信六",
    "X24n0461_001:0542a19": "道眾生本來無相信一切眾生盡能成佛是名清",
    "X24n0461_001:0542a20": "淨信心也。",
    "X24n0461_001:0542a21": "[0542a21] 新注 若論實信之由從多佛所已種善根聞此",
    "X24n0461_001:0542a22": "大乘之法則能生信至於一念少時生信亦從佛",
    "X24n0461_001:0542a23": "所種諸善根而然也。",
    "X24n0461_001:0542a24": "[0542a24] 須菩提如來悉知悉見是諸眾生得如是無量福德。",
    "X24n0461_001:0542b01": "[0542b01] 當知(至)福德 種瓜得瓜種&#x83D3;得&#x83D3; 頌曰。",
    "X24n0461_001:0542b02": " 一佛二佛千萬佛  各各眼橫兼鼻直",
    "X24n0461_001:0542b03": " 昔年親種善根來  今日依前得渠力",
    "X24n0461_001:0542b04": " 須菩提須菩提",
    "X24n0461_001:0542b05": " &#x7740;衣喫飯尋常事  何須特地&#x5374;生疑",
    "X24n0461_001:0542b06": "[0542b06] 新注 信心生一念諸佛悉皆知凡有眾生聞是",
    "X24n0461_001:0542b07": "章句乃至一念淨信佛智佛眼無不知見所以得",
    "X24n0461_001:0542b08": "福無量。",
    "X24n0461_001:0542b09": "[0542b09] 何以故是諸眾生無復我相人相眾生相壽者相無",
    "X24n0461_001:0542b10": "法相亦無非法相。",
    "X24n0461_001:0542b11": "[0542b11] 若有人於如來滅後發般若波羅蜜心行般若波",
    "X24n0461_001:0542b12": "羅蜜行修習悟解得佛深意者諸佛無不知之若",
    "X24n0461_001:0542b13": "有人聞上乘法一心受持即能行般若波羅蜜無",
    "X24n0461_001:0542b14": "相無著之行了無我人眾生壽者四相無我者無",
    "X24n0461_001:0542b15": "色受想行識也無人者了四大不實終歸地水火",
    "X24n0461_001:0542b16": "風也無眾生者無生滅心也無壽者我身本無寧",
    "X24n0461_001:0542b17": "有壽者四相既亡即法眼明徹不著有無遠離二",
    "X24n0461_001:0542b18": "邊自心如來自悟自覺永離塵勞妄念自然得福",
    "X24n0461_001:0542b19": "無邊無法相者離名絕相不拘文字也亦無非法",
    "X24n0461_001:0542b20": "相者不得言無般若波羅蜜法若言無般若波羅",
    "X24n0461_001:0542b21": "蜜法者即是謗法。",
    "X24n0461_001:0542b22": "[0542b22] 新注 此順釋生信得福之故若有四相生信不",
    "X24n0461_001:0542b23": "深得法不廣其福德無量者為無四相也無法相",
    "X24n0461_001:0542b24": "者相執空也亦無非法相者性執空也。",
    "X24n0461_001:0542c01": "[0542c01] 何以故是諸眾生若心取相即為著我人眾。",
    "X24n0461_001:0542c02": "[0542c02] 何以故(至)人眾 圓同大&#x8657;無欠無餘 頌曰。",
    "X24n0461_001:0542c03": " 法相非法相  開拳復成掌",
    "X24n0461_001:0542c04": " 浮雲散碧空  萬里天一樣",
    "X24n0461_001:0542c05": "[0542c05] 生壽者若取法相即著我人眾生壽者何以故若取",
    "X24n0461_001:0542c06": "非法相即著我人眾生壽者。",
    "X24n0461_001:0542c07": "[0542c07] 取此三相&#x7ADD;著邪見盡是迷人不悟經意故修行",
    "X24n0461_001:0542c08": "人不得愛著如來三十二相不得言我解般若波",
    "X24n0461_001:0542c09": "羅蜜法亦不得言不得般若波羅蜜行而得成佛",
    "X24n0461_001:0542c10": "新注 此一節是返顯違經非福。",
    "X24n0461_001:0542c11": "[0542c11] 是故不應取法不應取非法。",
    "X24n0461_001:0542c12": "[0542c12] 生壽者(至)取非法 金不博金水不洗水 頌曰。",
    "X24n0461_001:0542c13": " 得樹攀枝未足奇  懸崖撒手丈夫兒",
    "X24n0461_001:0542c14": " 水寒夜冷魚難&#x8994;  留得空船載月歸",
    "X24n0461_001:0542c15": "[0542c15] 以是義故如來常說汝等比丘知我說法如筏喻者",
    "X24n0461_001:0542c16": "法尚應捨何況非法。",
    "X24n0461_001:0542c17": "[0542c17] 法者是般若波羅蜜法非法者生天等法般若波",
    "X24n0461_001:0542c18": "羅蜜法能令一切眾生過生死大海既得過已尚",
    "X24n0461_001:0542c19": "不應住何況生天等法而得樂著。",
    "X24n0461_001:0542c20": "[0542c20] 以是義(至)非法 水至成渠 頌曰。",
    "X24n0461_001:0542c21": " 終日忙忙那事無妨  不求解脫不樂天堂",
    "X24n0461_001:0542c22": " 但能一念歸無念  高步毗盧頂上行",
    "X24n0461_001:0542c23": "[0542c23] 新注 我人眾生壽者四相該乎生法二執生即",
    "X24n0461_001:0542c24": "眾生假名也法乃五陰實法也亦名我所此二執",
    "X24n0461_001:0543a01": "中各有性相二執此二執非性相二空妙觀不能",
    "X24n0461_001:0543a02": "破也故龍樹云於生於法破性破相謂於假名中",
    "X24n0461_001:0543a03": "破性相二執於實法中亦破性相二執也不應取",
    "X24n0461_001:0543a04": "法者忘能觀之智也不應取非法者忘所觀之境",
    "X24n0461_001:0543a05": "也所觀如病觀智如藥境智俱泯如病去藥忘也",
    "X24n0461_001:0543a06": "言如筏喻者筏乃渡河之具到岸則不用之借喻",
    "X24n0461_001:0543a07": "法尚應捨何況非法。",
    "X24n0461_001:0543a08": "○無得無說分第七",
    "X24n0461_001:0543a09": "[0543a09] 無得之得是名真得無說之說是名真說故受",
    "X24n0461_001:0543a10": "之以無得無說分。",
    "X24n0461_001:0543a11": "[0543a11] 新注三斷無相云何得說疑 此疑從前第一疑",
    "X24n0461_001:0543a12": "中不可以身相得見如來而來。",
    "X24n0461_001:0543a13": "[0543a13] 須菩提於意云何如來得阿耨多羅三藐三菩提耶",
    "X24n0461_001:0543a14": "如來有所說法耶。",
    "X24n0461_001:0543a15": "[0543a15] 新注 向說不可以身相見佛佛非有為恐有疑",
    "X24n0461_001:0543a16": "云何故釋迦樹下得道諸會說法耶。",
    "X24n0461_001:0543a17": "[0543a17] 須菩提言如我解佛所說義無有定法名阿耨多羅",
    "X24n0461_001:0543a18": "三藐三菩提亦無有定法如來可說。",
    "X24n0461_001:0543a19": "[0543a19] 阿耨多羅非從外得但心無我所即是也祗緣對",
    "X24n0461_001:0543a20": "病設藥隨機宜為說何有定法乎如來說無上正",
    "X24n0461_001:0543a21": "法心本無得亦不言不得但為眾生所見不同如",
    "X24n0461_001:0543a22": "來應彼根性種種方便開誘化導俾其離諸執著",
    "X24n0461_001:0543a23": "指示一切眾生妄心生滅不停逐境界動於前念",
    "X24n0461_001:0543a24": "瞥起後念應覺覺既不住見亦不存若爾豈有定",
    "X24n0461_001:0543b01": "法為如來可說也阿者心無妄念耨多羅者心無",
    "X24n0461_001:0543b02": "驕慢三者心常在正定藐者心常在正慧三菩提",
    "X24n0461_001:0543b03": "者心常空寂一念凡心頓除即見佛性。",
    "X24n0461_001:0543b04": "[0543b04] 須菩(至)可說 寒則言寒熱則言熱 頌曰。",
    "X24n0461_001:0543b05": " 雲起南山雨北山  驢名馬字幾多般",
    "X24n0461_001:0543b06": " 請看浩渺無(性情)水  幾處隨方幾處圓",
    "X24n0461_001:0543b07": "[0543b07] 何以故如來所說法皆不可取不可說非法非非法。",
    "X24n0461_001:0543b08": "[0543b08] 恐人執著如來所說文字章句不悟無相之理妄",
    "X24n0461_001:0543b09": "生知解故言不可取如來為化種種眾生應機隨",
    "X24n0461_001:0543b10": "量所有言說亦何有定乎學人不解如來深意但",
    "X24n0461_001:0543b11": "誦如來所說教法不了本心終不成佛故言不可",
    "X24n0461_001:0543b12": "說口誦心不行即非法口誦心行了無所得即非",
    "X24n0461_001:0543b13": "非法。",
    "X24n0461_001:0543b14": "[0543b14] 何以(至)非法 是甚麼 頌曰。",
    "X24n0461_001:0543b15": " &#x51ED;麼也不得  不恁麼也不得",
    "X24n0461_001:0543b16": " 廓落太&#x8657;空  鳥飛無影&#x8FF9;",
    "X24n0461_001:0543b17": " 咄",
    "X24n0461_001:0543b18": " 撥轉機輪&#x5374;倒迴  南北東西任往來",
    "X24n0461_001:0543b19": "[0543b19] 所以者何一切賢聖皆以無為法而有差別。",
    "X24n0461_001:0543b20": "[0543b20] 三乘根性所解不同見有深淺故言差別佛說無",
    "X24n0461_001:0543b21": "為法者即是無住無住即是無相無相即無起無",
    "X24n0461_001:0543b22": "起即無滅蕩然空寂照用齊皎鑒覺無礙乃真是",
    "X24n0461_001:0543b23": "解脫佛性佛即是覺覺即是觀照觀照即是智慧",
    "X24n0461_001:0543b24": "智慧即是般若波羅蜜多又本云聖賢說法具一",
    "X24n0461_001:0543c01": "切智萬法在性隨問差別令人心開各自見性。",
    "X24n0461_001:0543c02": "[0543c02] 所以(至)差別 毫釐有差天地懸隔 頌曰。",
    "X24n0461_001:0543c03": " 正人說邪法  邪法悉歸正",
    "X24n0461_001:0543c04": " 邪人說正法  正法悉皆邪",
    "X24n0461_001:0543c05": " 江北成枳江南橘  春來都放一般華",
    "X24n0461_001:0543c06": "[0543c06] 新注 真如法體離有無相離言說相豈可以耳",
    "X24n0461_001:0543c07": "聞心得耶當知樹下得道諸會說法但應身耳其",
    "X24n0461_001:0543c08": "報身法身無得無說然應即法報說即無說是故",
    "X24n0461_001:0543c09": "不可以有取不可以無取也善現解佛問意即答",
    "X24n0461_001:0543c10": "以無道可證無法可說何以故下又自徵釋由不",
    "X24n0461_001:0543c11": "可取不可說非法非非法言非法者不可以有取",
    "X24n0461_001:0543c12": "言非非法者不可以無取由不可取故不可說然",
    "X24n0461_001:0543c13": "如來垂應有證有說者蓋得非有非無之體也一",
    "X24n0461_001:0543c14": "切賢聖者三世十方佛菩薩也以用也無為乃自",
    "X24n0461_001:0543c15": "證之理真諦也差別乃化他用俗諦也諸佛說法",
    "X24n0461_001:0543c16": "不離二諦吾佛亦然。",
    "X24n0461_001:0543c17": "○依法出生分第八",
    "X24n0461_001:0543c18": "[0543c18] 無得無說怖於沉空一切諸佛皆從此經出故",
    "X24n0461_001:0543c19": "受之以依法出生分。",
    "X24n0461_001:0543c20": "[0543c20] 須菩提於意云何若人滿三千大千世界七寶以用",
    "X24n0461_001:0543c21": "布施是人所得福德寧為多不須菩提言甚多世尊",
    "X24n0461_001:0543c22": "何以故是福德即非福德性是故如來說福德多。",
    "X24n0461_001:0543c23": "[0543c23] 三千大千世界七寶持用布施福德雖多於性上",
    "X24n0461_001:0543c24": "一無利益依摩訶般若波羅蜜多修行令自性不",
    "X24n0461_001:0544a01": "墮諸利是名福德性心有能所即非福德性能所",
    "X24n0461_001:0544a02": "心滅是名福德性心依佛教行同佛行是名福德",
    "X24n0461_001:0544a03": "性不依佛教不能踐履佛行即非福德性。",
    "X24n0461_001:0544a04": "[0544a04] 若復有人於此經中受持乃至四句偈等為佗人說",
    "X24n0461_001:0544a05": "其福勝彼。",
    "X24n0461_001:0544a06": "[0544a06] 十二部教大意盡在四句中何以知其然以諸經",
    "X24n0461_001:0544a07": "中讚嘆四句偈即是摩訶般若波羅蜜多以摩訶",
    "X24n0461_001:0544a08": "般若為諸佛母三世諸佛皆依此經修行方得成",
    "X24n0461_001:0544a09": "佛般若心經云三世諸佛依般若波羅蜜多故得",
    "X24n0461_001:0544a10": "阿耨多羅三藐三菩提從師所學曰受解義修行",
    "X24n0461_001:0544a11": "曰持自解自行是自利為人演說是利佗功德廣",
    "X24n0461_001:0544a12": "大無有邊際。",
    "X24n0461_001:0544a13": "[0544a13] 須菩(至)勝彼 事向無心得 頌曰。",
    "X24n0461_001:0544a14": " 寶滿三千及大千  福緣不可離人天",
    "X24n0461_001:0544a15": " 若知福德元無性  買得風光不用錢",
    "X24n0461_001:0544a16": "[0544a16] 何以故須菩提一切諸佛及諸佛阿耨多羅三藐三",
    "X24n0461_001:0544a17": "菩提法皆從此經出。",
    "X24n0461_001:0544a18": "[0544a18] 此經者非指此一卷之文也要顯佛性從體起用",
    "X24n0461_001:0544a19": "妙利無窮般若者即慧也智以方便為功慧以決",
    "X24n0461_001:0544a20": "斷為用即一切時中覺照心是一切諸佛及阿耨",
    "X24n0461_001:0544a21": "多羅三藐三菩提法皆從覺照生故云此經出也。",
    "X24n0461_001:0544a22": "[0544a22] 何以故(至)經出 且道此經從甚處出須彌頂上",
    "X24n0461_001:0544a23": "大海波心 頌曰。",
    "X24n0461_001:0544a24": " 佛祖垂慈實者權  言言不離此經宣",
    "X24n0461_001:0544b01": " 此經出處還相委  便向雲中駕鐵船",
    "X24n0461_001:0544b02": " 切忌錯會",
    "X24n0461_001:0544b03": "[0544b03] 須菩提所謂佛法者即非佛法。",
    "X24n0461_001:0544b04": "[0544b04] 所說一切文字章句如標如指標指者影響之義",
    "X24n0461_001:0544b05": "依標取物依指觀月月不是指指不是物但依經",
    "X24n0461_001:0544b06": "取法經不是法經文則肉眼可見法則慧眼能見",
    "X24n0461_001:0544b07": "若無慧眼者但見其文不見其法若不見法即不",
    "X24n0461_001:0544b08": "解佛意不解佛意則誦經不成佛道。",
    "X24n0461_001:0544b09": "[0544b09] 須菩(至)佛法 能持蜜&#x83D3;子換汝苦葫蘆 頌曰。",
    "X24n0461_001:0544b10": " 佛法非法能縱能奪  有放有收有生有殺",
    "X24n0461_001:0544b11": " 眉間常放白毫光  癡人猶待問菩薩",
    "X24n0461_001:0544b12": "[0544b12] 新注 此乃較量持說功德佛乃發問假如人以",
    "X24n0461_001:0544b13": "大千世界七寶為施其福多不善現會意答云甚",
    "X24n0461_001:0544b14": "多蓋此福德離福德自性故言多也然世間布施",
    "X24n0461_001:0544b15": "福報乃有漏因果受持此經為人演說能趣菩提",
    "X24n0461_001:0544b16": "所以其福勝彼言乃至四句偈者舉少以況多耳",
    "X24n0461_001:0544b17": "其故何哉蓋諸佛之身及所證之法無不從是般",
    "X24n0461_001:0544b18": "若而生般若稱為佛母者良有故也然猶恐於此",
    "X24n0461_001:0544b19": "取著故告云所謂佛法者即非佛法。",
    "X24n0461_001:0544b20": "○一相無相分第九",
    "X24n0461_001:0544b21": "[0544b21] 果雖有四相本無二故受之以一相無相分。",
    "X24n0461_001:0544b22": "[0544b22] 新注四斷聲聞得果是取疑 此疑從第三疑中",
    "X24n0461_001:0544b23": "不可取說而來。",
    "X24n0461_001:0544b24": "[0544b24] 須菩提於意云何須陀洹能作是念我得須陀洹果",
    "X24n0461_001:0544c01": "不須菩提言不也世尊。",
    "X24n0461_001:0544c02": "[0544c02] 須陀洹者梵語唐言逆流逆生死流不染六塵一",
    "X24n0461_001:0544c03": "向修無漏業得麤重煩惱不生決定不受地獄畜",
    "X24n0461_001:0544c04": "生修羅異類之身名須陀洹果若了無相法即無",
    "X24n0461_001:0544c05": "得果之心微有得果之心即不名須陀洹故言不",
    "X24n0461_001:0544c06": "也。",
    "X24n0461_001:0544c07": "[0544c07] 何以故須陀洹名為入流而無所入不入色聲香味",
    "X24n0461_001:0544c08": "觸法是名須陀洹。",
    "X24n0461_001:0544c09": "[0544c09] 流者聖流也須陀洹人也離麤重煩惱故得入聖",
    "X24n0461_001:0544c10": "流而無所入無得果之心也須陀洹者乃修行人",
    "X24n0461_001:0544c11": "初果也。",
    "X24n0461_001:0544c12": "[0544c12] 新注 梵語須陀洹華言入流此聲聞所證初果",
    "X24n0461_001:0544c13": "也已斷見惑離四趣生預入聖人之流故云入流",
    "X24n0461_001:0544c14": "言無所入者是不著於所入之流又不著於六塵",
    "X24n0461_001:0544c15": "境界故言不也也。",
    "X24n0461_001:0544c16": "[0544c16] 須菩提於意云何斯陀含能作是念我得斯陀含果",
    "X24n0461_001:0544c17": "不須菩提言不也世尊何以故斯陀含名一往來而",
    "X24n0461_001:0544c18": "實無往來是名斯陀含。",
    "X24n0461_001:0544c19": "[0544c19] 斯陀含者梵語唐言一往來捨三界結縛三界結",
    "X24n0461_001:0544c20": "盡故名斯陀含斯陀含名一往來往來從天上&#x5374;",
    "X24n0461_001:0544c21": "到人間生從人間&#x5374;生天上竟遂出生死三界業",
    "X24n0461_001:0544c22": "盡名斯陀含果大乘斯陀含者目觀諸境心有一",
    "X24n0461_001:0544c23": "生滅無第二生滅故名一往來前念起妄後念即",
    "X24n0461_001:0544c24": "止前念有著後念即離故實無往來。",
    "X24n0461_001:0545a01": "[0545a01] 新注 梵語斯陀含華一往來此聲聞第二果也",
    "X24n0461_001:0545a02": "蓋欲界有九品思惑前六品已斷後三品未斷更",
    "X24n0461_001:0545a03": "須欲界一度受生故云一來言實無往來者謂不",
    "X24n0461_001:0545a04": "著於往來之相。",
    "X24n0461_001:0545a05": "[0545a05] 須菩提於意云何阿那含能作是念我得阿那含果",
    "X24n0461_001:0545a06": "不須菩提言不也世尊何以故阿那含名為不來而",
    "X24n0461_001:0545a07": "實無來是故名阿那含。",
    "X24n0461_001:0545a08": "[0545a08] 阿那含梵語唐言不還亦名出欲出欲者外不見",
    "X24n0461_001:0545a09": "可欲之境內無欲心可行定不向欲界受生故名",
    "X24n0461_001:0545a10": "不來而實無來亦名不還以欲習永盡決定不來",
    "X24n0461_001:0545a11": "受生是故名阿那含。",
    "X24n0461_001:0545a12": "[0545a12] 須菩(至)那含 諸行無常一切皆苦 頌曰。",
    "X24n0461_001:0545a13": " 三位聲聞已出塵  往來求靜有&#x758E;親",
    "X24n0461_001:0545a14": " 明明四果元無果  幻化空身即法身",
    "X24n0461_001:0545a15": "[0545a15] 新注 梵語阿那含華言不來此聲聞第三果也",
    "X24n0461_001:0545a16": "斷欲界思惑盡不來欲界受生故曰不來言實無",
    "X24n0461_001:0545a17": "不來者謂不著不來之相也。",
    "X24n0461_001:0545a18": "[0545a18] 須菩提於意云何阿羅漢能作是念我得阿羅漢道",
    "X24n0461_001:0545a19": "不須菩提言不也世尊。",
    "X24n0461_001:0545a20": "[0545a20] 諸漏已盡無復煩惱名阿羅漢阿羅漢者煩惱永",
    "X24n0461_001:0545a21": "盡與物無諍若作得果之心即是有諍。",
    "X24n0461_001:0545a22": "[0545a22] 何以故實無有法名阿羅漢世尊若阿羅漢作是念",
    "X24n0461_001:0545a23": "我得阿羅漢道即為著我人眾生壽者。",
    "X24n0461_001:0545a24": "[0545a24] 阿羅漢梵語唐言無諍無煩惱可斷無貪瞋可離",
    "X24n0461_001:0545b01": "性無違順心境俱空內外常寂若有得果之心即",
    "X24n0461_001:0545b02": "同凡夫故言不也。",
    "X24n0461_001:0545b03": "[0545b03] 新注 梵語阿羅漢華言無學此聲聞第四果也",
    "X24n0461_001:0545b04": "此位斷三界煩惱俱盡究竟真理無法可學故名",
    "X24n0461_001:0545b05": "無學言實無有法名阿羅漢者謂不著於無學果",
    "X24n0461_001:0545b06": "位若著於此即著四相也此一段明四果離著論",
    "X24n0461_001:0545b07": "云向說無佛果可成無佛法可說云何四果各取",
    "X24n0461_001:0545b08": "所證而說恐起此疑故佛約此而問善現皆答以",
    "X24n0461_001:0545b09": "離著深會佛之意也。",
    "X24n0461_001:0545b10": "[0545b10] 世尊佛說我得無諍三昧人中最為第一是第一離",
    "X24n0461_001:0545b11": "欲阿羅漢我不作是念我是離欲阿羅漢。",
    "X24n0461_001:0545b12": "[0545b12] 何名無諍三昧謂阿羅漢心無生滅去來唯有本",
    "X24n0461_001:0545b13": "覺常照故名無諍三昧三昧梵語此云正受亦云",
    "X24n0461_001:0545b14": "正見遠離九十(六五)種邪見是名正見然空中亦有",
    "X24n0461_001:0545b15": "明暗諍性中有邪正諍念念常正無一念邪心即",
    "X24n0461_001:0545b16": "是無諍三昧修此三昧人中最為第一若有一念",
    "X24n0461_001:0545b17": "得果心即不名無諍三昧。",
    "X24n0461_001:0545b18": "[0545b18] 須菩(至)羅漢 把定則雲橫谷口放行也月落寒",
    "X24n0461_001:0545b19": "潭 頌曰。",
    "X24n0461_001:0545b20": " 喚馬何曾馬  呼牛未必牛",
    "X24n0461_001:0545b21": " 兩頭都放下  中道一時休",
    "X24n0461_001:0545b22": " 六門迸出遼天鶻  獨步乾坤總不收",
    "X24n0461_001:0545b23": "[0545b23] 世尊我若作是念我得阿羅漢道世尊即不說須菩",
    "X24n0461_001:0545b24": "提是樂阿蘭那行者以須菩提實無所行而名須菩",
    "X24n0461_001:0545c01": "提是樂阿蘭那行。",
    "X24n0461_001:0545c02": "[0545c02] 阿蘭那梵語唐言無諍行無諍即是清淨行清淨",
    "X24n0461_001:0545c03": "行者為除去有所得心也若存有所得心即是有",
    "X24n0461_001:0545c04": "諍有諍即非清淨道常得無所得心即是無諍行",
    "X24n0461_001:0545c05": "也。",
    "X24n0461_001:0545c06": "[0545c06] 世尊(至)那行 認著依前還不是 頌曰。",
    "X24n0461_001:0545c07": " 蚌腹隱明珠  石中藏碧玉",
    "X24n0461_001:0545c08": " 有麝自然香  何用臨風立",
    "X24n0461_001:0545c09": " 活計看來恰似無  應用頭頭皆具足",
    "X24n0461_001:0545c10": "[0545c10] 新注 此乃善現引自己所證離著令人生信也",
    "X24n0461_001:0545c11": "然善現所證之果不過無學而世尊特稱其為第",
    "X24n0461_001:0545c12": "一者以無諍故也梵語阿蘭那華言無諍無諍者",
    "X24n0461_001:0545c13": "謂離二障一者惑障二者智障離智則不著於法",
    "X24n0461_001:0545c14": "離惑則不著於非法言實無所行者謂不著於所"
}