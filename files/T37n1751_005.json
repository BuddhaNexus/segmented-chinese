{
    "T37n1751_005:0221c06": "觀無量壽佛經疏妙宗鈔卷第五",
    "T37n1751_005:0221c08": "宋四明沙門知禮述",
    "T37n1751_005:0221c09": "◎三第九佛身觀二。初分科。真法身者。前觀",
    "T37n1751_005:0221c10": "寶像則似佛身。今對彼似故名為真。然此色",
    "T37n1751_005:0221c11": "相是實報身應同居土。亦名尊特。亦名勝應。",
    "T37n1751_005:0221c12": "而特名法身者。為成行人圓妙觀也。良以報",
    "T37n1751_005:0221c13": "應屬修法身是性。若漸教說。別起報應二修",
    "T37n1751_005:0221c14": "莊嚴法身一性。若頓教詮。報應二修全是性",
    "T37n1751_005:0221c15": "具。法身一性舉體起修。故得全性成修全修",
    "T37n1751_005:0221c16": "在性。三身融妙指一即三。問既言指一即三。",
    "T37n1751_005:0221c17": "但名為應自攝二身。何故疏文立法身稱。答",
    "T37n1751_005:0221c18": "若言報應恐濫別修歸於別教。今以報應名",
    "T37n1751_005:0221c19": "為法身。即顯三身皆非修得。故今家生身應",
    "T37n1751_005:0221c20": "身報身法身。對藏通別圓。行者應知。圓宗大",
    "T37n1751_005:0221c21": "體非唯報應稱為法身。亦乃業惑名為理毒。",
    "T37n1751_005:0221c22": "三觀十乘名性德行。慈悲與拔性德苦樂。今",
    "T37n1751_005:0221c23": "之勝應稱為法身。顯示妙宗其旨非淺。須袪",
    "T37n1751_005:0221c24": "滯想方見旨歸。二隨釋五。初明結上。二正觀",
    "T37n1751_005:0221c25": "佛身。既指報應名為法身。即顯彌陀三身具",
    "T37n1751_005:0221c26": "足既為妙境。但是法身行人心觀即空假中。",
    "T37n1751_005:0221c27": "空假是二修。中觀是一性。修性冥妙三觀圓",
    "T37n1751_005:0221c28": "融。既為能觀。但是般若境觀相契見尊特身。",
    "T37n1751_005:0221c29": "雖具三身但名解脫。此則以三照三故發現",
    "T37n1751_005:0222a01": "三合此三三只是一三。三不定三。同在一",
    "T37n1751_005:0222a02": "念。一念無念三三宛然。如此方名修心妙觀。",
    "T37n1751_005:0222a03": "此觀能令四土皆淨。若不爾者非是頓教所",
    "T37n1751_005:0222a04": "詮妙觀。當以此觀觀彌陀身。子科分經為三。",
    "T37n1751_005:0222a05": "初次當下。總標略列。二正觀佛身相四。初",
    "T37n1751_005:0222a06": "阿難下。觀身色二。佛身下。觀身量疏釋分二。",
    "T37n1751_005:0222a07": "初略消經文。二眼如下。商較分量二。初以眼",
    "T37n1751_005:0222a08": "度身。二定經斥譯。三觀身光。然觀色量及相",
    "T37n1751_005:0222a09": "好光明。皆須用前是心作佛是心是佛。而為",
    "T37n1751_005:0222a10": "觀法。以心作佛故能觀所觀破立宛爾。破則",
    "T37n1751_005:0222a11": "三惑三智皆蕩。立則三諦三觀皆成。非此破",
    "T37n1751_005:0222a12": "立則非淨心作佛義也。以心是佛故。忘能忘",
    "T37n1751_005:0222a13": "所非破非立。作是一念遮照同時。此則即觀",
    "T37n1751_005:0222a14": "無觀用無作行修念佛定。此法乃是觀佛要",
    "T37n1751_005:0222a15": "術。今若不用宣示奚為。此術不施勝相不發。",
    "T37n1751_005:0222a16": "觀光分四。初身諸下。毛孔光。二彼佛下。觀圓",
    "T37n1751_005:0222a17": "光。三於圜下。光中化佛。四一一下。化佛侍",
    "T37n1751_005:0222a18": "者。四觀相好二。初無量下。正示相好身。總相",
    "T37n1751_005:0222a19": "別相總好別好總光別光。此三總別皆云八",
    "T37n1751_005:0222a20": "萬四千者。即障顯德故成。此數佛居凡地具",
    "T37n1751_005:0222a21": "於八萬四千塵勞。於此塵勞皆見實相。理智",
    "T37n1751_005:0222a22": "既合故能示現相好光明故。節節云八萬四",
    "T37n1751_005:0222a23": "千。行人今觀知心即是。能於塵勞皆即佛相。",
    "T37n1751_005:0222a24": "二一一下。光明攝生生佛體同。雖土廣生多",
    "T37n1751_005:0222a25": "攝無一失。觀佛心處還釋此文須攝之意。三",
    "T37n1751_005:0222a26": "明觀成能見二。初其光下。見一佛。二見此下。",
    "T37n1751_005:0222a27": "見諸佛中觀見佛。佛體圓融一即一切。同尊",
    "T37n1751_005:0222a28": "特身故觀一佛。能見諸佛三正觀佛心。疏三。",
    "T37n1751_005:0222a29": "初眼見下。因身見心。疏有二釋。初約如來由",
    "T37n1751_005:0222b01": "大悲心起勝應身故。令行者觀身見心。由見",
    "T37n1751_005:0222b02": "身下二。約行者觀想明故得見佛。心所以明",
    "T37n1751_005:0222b03": "者由觀佛身。是故二意皆是由色而見於心。",
    "T37n1751_005:0222b04": "以心無形由色表故。以圓人所觀色心不二。",
    "T37n1751_005:0222b05": "既見微妙色。豈隔大悲心。故勝鬘云。如來色",
    "T37n1751_005:0222b06": "無盡智慧亦復然。既三種慈體是三諦。今三",
    "T37n1751_005:0222b07": "觀明故三慈顯。以用果法為觀行故。故於位",
    "T37n1751_005:0222b08": "位見佛色心。二佛心下。正示心體。若匪無緣",
    "T37n1751_005:0222b09": "慈悲不大。三以無緣下。引文廣釋三。初牒經",
    "T37n1751_005:0222b10": "引論以明文意。問經文但云以無緣慈攝諸",
    "T37n1751_005:0222b11": "眾生。疏中何故兼明生法皆云無心。答起三",
    "T37n1751_005:0222b12": "慈者。由三觀智照三諦也。照真即起法緣之",
    "T37n1751_005:0222b13": "慈。照俗即起眾生緣慈。照中即起無緣之慈。",
    "T37n1751_005:0222b14": "此三諦慈淺不具深。深必具淺故照真俗。未",
    "T37n1751_005:0222b15": "必照中。若能照中必具真俗。故次第生法不",
    "T37n1751_005:0222b16": "即無緣。今無緣慈合具生法。豈但具二亦乃",
    "T37n1751_005:0222b17": "俱深。故今生法皆云無心。故涅槃云。慈若有",
    "T37n1751_005:0222b18": "無非有非無。如是之慈非諸聲聞辟支佛等",
    "T37n1751_005:0222b19": "所能思議。當知三慈其體本一非三非一而三",
    "T37n1751_005:0222b20": "而一。如是方名佛心慈也。此自分三。初眾生",
    "T37n1751_005:0222b21": "緣慈三無差別。今盡現前心與眾生。能所既",
    "T37n1751_005:0222b22": "絕無我心想。緣他眾生而一切眾生與我同",
    "T37n1751_005:0222b23": "體。十界因果不離一心。而此一心是慈體。故",
    "T37n1751_005:0222b24": "十界苦集四種道滅。能於一時任運與拔。故",
    "T37n1751_005:0222b25": "云無心攀緣自然現益。如涅槃下。梵行品文",
    "T37n1751_005:0222b26": "也。然彼經如來凡說八事。一伏醉象。二降力",
    "T37n1751_005:0222b27": "士。三化盧至。四度女人。五塗割瘡。六摩調",
    "T37n1751_005:0222b28": "達。七救群賊。八醫釋女。一一皆結云。慈善根",
    "T37n1751_005:0222b29": "力。見如是事。今文云我實不往者。即引第五",
    "T37n1751_005:0222c01": "塗割瘡文。文現一處意通諸緣。言割瘡者。經",
    "T37n1751_005:0222c02": "云。波羅柰城有優婆夷名摩訶斯那達多。夏",
    "T37n1751_005:0222c03": "九十日屈請眾僧。奉施醫藥。有一比丘身嬰",
    "T37n1751_005:0222c04": "重病。良醫診之當須肉藥。若不得者命將不",
    "T37n1751_005:0222c05": "全。是優婆夷尋自取刀。割其股肉切以為羹。",
    "T37n1751_005:0222c06": "施病比丘服已病差。女人患瘡苦惱發聲稱",
    "T37n1751_005:0222c07": "佛。我在舍衛聞其音聲。於是女人起大悲心。",
    "T37n1751_005:0222c08": "是女尋見我持良藥塗其瘡上。還復如本。善",
    "T37n1751_005:0222c09": "男子。我於爾時實不往至波羅柰城。持藥塗",
    "T37n1751_005:0222c10": "彼。當知皆是慈善根力。令彼女人見如是事。",
    "T37n1751_005:0222c11": "今云我實不往者。正引此緣。不言女人而言",
    "T37n1751_005:0222c12": "眾生者。通收十界眾生。不以文害意也。即俗",
    "T37n1751_005:0222c13": "諦慈也。涅槃云。慈之所緣一切眾生如緣父",
    "T37n1751_005:0222c14": "母妻子親屬。以是義故。名眾生緣。以緣十界",
    "T37n1751_005:0222c15": "同在一心。故非次第生緣慈也。二法緣慈。十",
    "T37n1751_005:0222c16": "界緣起是三諦法不離一心。唯佛究盡。境相",
    "T37n1751_005:0222c17": "既寂能觀亦忘。是故得云無心觀法而畢竟",
    "T37n1751_005:0222c18": "空智。照此三諦不受一塵。此智自然照破眾",
    "T37n1751_005:0222c19": "生三諦惑著。或為眾生說斯空慧。皆令得離",
    "T37n1751_005:0222c20": "有相之苦證真實樂。此即不思議真諦慈悲。",
    "T37n1751_005:0222c21": "名為法緣。故涅槃云。不見父母妻子親屬。見",
    "T37n1751_005:0222c22": "一切法皆從緣生。是名法緣。不見之言須忘",
    "T37n1751_005:0222c23": "十界。是佛法緣也。三無緣慈。以佛性中成究",
    "T37n1751_005:0222c24": "竟智。有何別理為心所緣。故云無心觀理境",
    "T37n1751_005:0222c25": "智既泯。空有又忘。無住無依絕思絕議。此名",
    "T37n1751_005:0222c26": "安住第一義中。心既無緣慈乃周遍。入眾生",
    "T37n1751_005:0222c27": "性稱為內熏。或為現身說第一義稱為外熏。",
    "T37n1751_005:0222c28": "以此攝生名無緣慈。二念佛下。却牒前經以",
    "T37n1751_005:0222c29": "對初慈。即前正觀佛身光明攝生之文也。雖",
    "T37n1751_005:0223a01": "與無緣慈體不別。若約義辯為門不同。是故",
    "T37n1751_005:0223a02": "此慈念佛眾生攝取不捨。終令離苦永得安",
    "T37n1751_005:0223a03": "樂。此從感應生佛相關。順於俗諦名生緣慈。",
    "T37n1751_005:0223a04": "故舉魚母念子不失。喻此慈相也。三今明下。",
    "T37n1751_005:0223a05": "正以無緣會釋經意。既與生緣為門有異。須",
    "T37n1751_005:0223a06": "辯慈相不同前二。故生法慈。約次第論則兩",
    "T37n1751_005:0223a07": "二乘及偏菩薩有修證分。若此無緣唯圓唯",
    "T37n1751_005:0223a08": "極。今約極顯故云諸佛所被。不住有無者。正",
    "T37n1751_005:0223a09": "與生法辯不同相。生緣妙有法緣妙空今是",
    "T37n1751_005:0223a10": "妙中。故云無緣。中必無緣故也。不依三世者。",
    "T37n1751_005:0223a11": "此之慈悲非四相故。知緣不實者了苦樂事即",
    "T37n1751_005:0223a12": "性德故。以眾生等者。此慈所被。令眾生發即",
    "T37n1751_005:0223a13": "境之智方乃名得實相智慧。得此智者方終離",
    "T37n1751_005:0223a14": "苦得於永樂故。與前慈門異益等。若對法緣",
    "T37n1751_005:0223a15": "亦以實慧。故一切空。是故三慈益物不異。疏",
    "T37n1751_005:0223a16": "不云者略也。四舉利勸修子科分三。初正舉",
    "T37n1751_005:0223a17": "益勸。得生極樂則見十方一切諸佛。故云生",
    "T37n1751_005:0223a18": "諸佛前。法身觀成已入相似。是故至彼即證",
    "T37n1751_005:0223a19": "無生。別圓地住也。疏釋分四。初捨身下牒釋。",
    "T37n1751_005:0223a20": "二如人下喻顯。習巧如修觀。從少至長喻觀",
    "T37n1751_005:0223a21": "有微著。所作遂妙喻生彼土親見真法。然且",
    "T37n1751_005:0223a22": "分喻是心作佛。行者應以是佛與作佛義。一",
    "T37n1751_005:0223a23": "念圓照。方合今經由觀見佛。三以隨下結示。",
    "T37n1751_005:0223a24": "四故般下引證。二的示觀法。相有八萬都想",
    "T37n1751_005:0223a25": "難成。故令但觀眉間毫相如五須彌。此觀若",
    "T37n1751_005:0223a26": "成。八萬皆現。此為要門也。疏釋二。初從一下",
    "T37n1751_005:0223a27": "牒經。二正示四。初如觀下。引他文示二種毫",
    "T37n1751_005:0223a28": "量。此明釋迦勝劣兩相。以例彌陀。經明劣相",
    "T37n1751_005:0223a29": "論明勝相。云云者。即前疏云。長一丈五尺毫",
    "T37n1751_005:0223b01": "有八楞周圍五寸。二故文下。據此經明凡心",
    "T37n1751_005:0223b02": "難及。即第七雜觀中經文也。三正可下。正示",
    "T37n1751_005:0223b03": "初心從易現觀。斯是大師別示初心即觀佛",
    "T37n1751_005:0223b04": "相入門要術也。若從落日水氷方便。次入地",
    "T37n1751_005:0223b05": "樹座像等觀心得流利觀已宏深。此之行人自",
    "T37n1751_005:0223b06": "可稱彼毫量而觀使八萬相自然而現。故如",
    "T37n1751_005:0223b07": "令觀劣應毫相乃為未修前諸觀者。及以雖",
    "T37n1751_005:0223b08": "修觀不成者。故於佛身別指。初心可觀之相。",
    "T37n1751_005:0223b09": "為三昧門也。行者須知所託之境有勝有劣。",
    "T37n1751_005:0223b10": "若能觀觀皆須頓照即空假中。以勝劣相皆",
    "T37n1751_005:0223b11": "心作故。皆心是故。四剋示觀成稱彼而見二。",
    "T37n1751_005:0223b12": "初若得下正示。因用作是觀劣應毫。觀漸深",
    "T37n1751_005:0223b13": "著得成真似念佛三昧。乃能稱彼勝相而見。",
    "T37n1751_005:0223b14": "二智度下。引證。引此釋迦勝身說法。增真似",
    "T37n1751_005:0223b15": "位念佛三昧。類彼彌陀八萬相好。須真似人",
    "T37n1751_005:0223b16": "方能觀見。三見無下。就觀結成。五作此下。",
    "T37n1751_005:0223b17": "顯觀邪正。然此佛觀義具釋題。疏文既略。學",
    "T37n1751_005:0223b18": "者多疑。若不釋之造修無路。故更寄問答明",
    "T37n1751_005:0223b19": "乎境觀。問此經觀佛止論八萬四千相好。若",
    "T37n1751_005:0223b20": "華嚴說相好之數有十華藏世界微塵。二經",
    "T37n1751_005:0223b21": "所說優降天殊。彼經正當尊特之相。此經乃",
    "T37n1751_005:0223b22": "是安養生身。凡夫小乘常所見相。鈔中何故",
    "T37n1751_005:0223b23": "言是尊特。答一家所判丈六尊特。不定約相",
    "T37n1751_005:0223b24": "多少分之。剋就真中感應而辯。如通教明合",
    "T37n1751_005:0223b25": "身之義。見但空者唯覩丈六。見不空者乃覩",
    "T37n1751_005:0223b26": "尊特。生身本被藏通之機。尊特身應別圓之",
    "T37n1751_005:0223b27": "眾。今經教相唯在圓頓。釋能觀觀是妙三觀。",
    "T37n1751_005:0223b28": "釋所觀境是妙三身。疏解今文云觀佛法身。",
    "T37n1751_005:0223b29": "約位乃當圓教七信。正託法性無邊色像尊",
    "T37n1751_005:0223c01": "特觀心。使其增長念佛三昧。據何等義云是",
    "T37n1751_005:0223c02": "生身。用圓頓觀顯藏通身。未之可也。問以坐",
    "T37n1751_005:0223c03": "華王具藏塵相。而為尊特。三十二相老比丘",
    "T37n1751_005:0223c04": "形。而為生身其文炳著那云不以相好分邪。",
    "T37n1751_005:0223c05": "答約相解釋四教佛身。此乃從於增勝而說。",
    "T37n1751_005:0223c06": "未是的分相起之本。其本乃是權實二理空",
    "T37n1751_005:0223c07": "中二觀事業二識。就此分之則生身尊特如",
    "T37n1751_005:0223c08": "指諸掌。故金光疏云。丈六身佛住真諦。丈六",
    "T37n1751_005:0223c09": "尊特合身佛雙住真中。尊特身佛雙住俗中。",
    "T37n1751_005:0223c10": "法身佛住中道。此依二理故有二佛。眾生二",
    "T37n1751_005:0223c11": "識有二觀因。故感二佛。言二識者。起信論云。",
    "T37n1751_005:0223c12": "佛用有二種。一者依分別事識。凡夫二乘心",
    "T37n1751_005:0223c13": "所見者。名為應身。以不知轉識現故。見從外",
    "T37n1751_005:0223c14": "來。取色分齊不能盡知故。二者依於業識。謂",
    "T37n1751_005:0223c15": "諸菩薩從初發意。乃至菩薩究竟地心所見",
    "T37n1751_005:0223c16": "者。名為報身。身有無量色。色有無量相。相有",
    "T37n1751_005:0223c17": "無量好。所住依果亦復無量。種種莊嚴隨所",
    "T37n1751_005:0223c18": "示現。即無有邊不可窮盡。離分齊相隨其所",
    "T37n1751_005:0223c19": "應。常能住持不毀不失。如是功德皆因諸波",
    "T37n1751_005:0223c20": "羅蜜等無漏行熏。及不思議熏之所成就。具",
    "T37n1751_005:0223c21": "足無量樂相故說為報(文畢)此乃佛用依二識彰",
    "T37n1751_005:0223c22": "也。應是生身報是尊特。論意要在見從外來",
    "T37n1751_005:0223c23": "取色分齊。與知轉識現離分齊相而分二身。",
    "T37n1751_005:0223c24": "然須了知權理但空不具心色。故使佛身齊",
    "T37n1751_005:0223c25": "業齊緣。生已永滅故曰生身。名應名化體是",
    "T37n1751_005:0223c26": "無常。實理不空性具五陰。隨機生滅性陰常",
    "T37n1751_005:0223c27": "然。名法名報亦名尊特。體是常住。須知依事",
    "T37n1751_005:0223c28": "識者。但見應身不能覩報。以其麁淺不窮深",
    "T37n1751_005:0223c29": "故。依業識者。不但覩報亦能見應。以知全體",
    "T37n1751_005:0224a01": "起二用故。隨現大小彼彼無邊。無非尊特。皆",
    "T37n1751_005:0224a02": "酬實因悉可稱報。故妙經文句云。同居方便",
    "T37n1751_005:0224a03": "自體三土。皆是妙色妙心果報之處。故知菩",
    "T37n1751_005:0224a04": "薩業識見佛。一切分齊皆無分齊。豈比藏通",
    "T37n1751_005:0224a05": "佛邪。方知智者師與馬鳴師。精切甄分生身",
    "T37n1751_005:0224a06": "尊特其義罄矣。問約相多少分於二身。其義",
    "T37n1751_005:0224a07": "已顯。何須理觀及就識分。答華藏塵相及八",
    "T37n1751_005:0224a08": "萬相雖是尊特。三十二相不局生身。何者。以",
    "T37n1751_005:0224a09": "由圓人知全法界作三十二及以八萬藏塵相",
    "T37n1751_005:0224a10": "好。故三品相皆可稱海。既一一相皆無邊底。",
    "T37n1751_005:0224a11": "是故悉可名為尊特。故止觀并輔行以法華",
    "T37n1751_005:0224a12": "三十二相。觀無量壽八萬相華嚴十華藏塵",
    "T37n1751_005:0224a13": "相。同是別圓道品修發法身現相。對斥藏通",
    "T37n1751_005:0224a14": "相非奇特以驗三經所談相海。皆是尊特。然",
    "T37n1751_005:0224a15": "有通局。三十二則通。大見無邊小見分齊。若",
    "T37n1751_005:0224a16": "藏塵八萬唯大非小。若也不就理觀等分此",
    "T37n1751_005:0224a17": "義全失。故金光明龍尊歎佛。經文但列三十",
    "T37n1751_005:0224a18": "二相圓光一尋。疏乃判云。正歎尊特。故知不",
    "T37n1751_005:0224a19": "定以相數多。方為尊特。只就不空妙觀見",
    "T37n1751_005:0224a20": "耳。問行人覩於劣應談圓佛相。只可即是法",
    "T37n1751_005:0224a21": "身及自受用不即尊特。以尊特身現起方有",
    "T37n1751_005:0224a22": "不現則無。豈見不空不待佛現。便自能見尊",
    "T37n1751_005:0224a23": "特相邪。答既以尊特對於生身。分身非身常",
    "T37n1751_005:0224a24": "無常等。今云劣應但即法身及自受用。不即",
    "T37n1751_005:0224a25": "尊特則成壽量屬於尊特。身相自屬生身。如",
    "T37n1751_005:0224a26": "此分張進退皆失。須知行者無有一見非如",
    "T37n1751_005:0224a27": "來力。如來鑒機未始差忒。有須現者即為現",
    "T37n1751_005:0224a28": "之。如梵網華嚴及此經等相多身大也。不須",
    "T37n1751_005:0224a29": "現者。即以力加令於劣身不取分齊。見三十",
    "T37n1751_005:0224b01": "二相即無有邊。以知丈六是法界故。應持不",
    "T37n1751_005:0224b02": "見其頂。目連莫究其聲。丈六身聲既因二聖",
    "T37n1751_005:0224b03": "窮不得際。後之圓人豈不即劣見於無邊。不",
    "T37n1751_005:0224b04": "必一一待現方見。若不爾者。用圓解為用業",
    "T37n1751_005:0224b05": "識為。若但即法身及自受用不即尊特。此說",
    "T37n1751_005:0224b06": "全乖頓足之義。何者。如釋籤解色無邊故。般",
    "T37n1751_005:0224b07": "若無邊云。五陰是理故即陰是。實相般若故",
    "T37n1751_005:0224b08": "皆無邊。以由理故令法無邊。自受用身既證",
    "T37n1751_005:0224b09": "理極。豈不即劣而無邊邪。行者應知今之妙",
    "T37n1751_005:0224b10": "觀觀佛法身見八萬相。不同金光但於劣身",
    "T37n1751_005:0224b11": "見無分齊。今是彼佛全法界身。應圓似觀現",
    "T37n1751_005:0224b12": "奇特身。非是彼土常身常相。若彼常身即般",
    "T37n1751_005:0224b13": "舟中三十二相也。今乃特現八萬四千相好",
    "T37n1751_005:0224b14": "光明。經文自云身量無邊非是凡夫心力所",
    "T37n1751_005:0224b15": "及。正類淨名如須彌山顯于大海。安處眾寶",
    "T37n1751_005:0224b16": "師子之座。藥師中巍巍堂堂如星中月。大論",
    "T37n1751_005:0224b17": "中色像無邊尊特之身。此等經論所明尊特",
    "T37n1751_005:0224b18": "與今所現無少差殊。彼色像無邊既稱尊特。",
    "T37n1751_005:0224b19": "此云身量無邊。那謂生身。問所言龍尊歎尊",
    "T37n1751_005:0224b20": "特相。非現起者是義不然。以彼疏釋尊特身",
    "T37n1751_005:0224b21": "云巍巍堂堂。若不現者何謂堂堂。答華藏塵",
    "T37n1751_005:0224b22": "相華嚴經列九十七名。與龍尊歎全不相應。",
    "T37n1751_005:0224b23": "又無身相高大之說。以驗非是特現之相。只",
    "T37n1751_005:0224b24": "由龍尊言中妙示即劣含勝難思之文。大師",
    "T37n1751_005:0224b25": "見彼得意之處。是故疏云巍巍堂堂。得意處",
    "T37n1751_005:0224b26": "者。即總歎云。諸佛清淨微妙寂滅也。清淨乃",
    "T37n1751_005:0224b27": "是四德中淨。必不闕於常樂我也。寂滅豈非",
    "T37n1751_005:0224b28": "涅槃之義。即稱微妙是大滅度祕密藏也。以",
    "T37n1751_005:0224b29": "總冠別故三十二相遍嚴三身。生身則百福所",
    "T37n1751_005:0224c01": "成。見無厭足。尊特身則色無分齊。劣即堂堂。",
    "T37n1751_005:0224c02": "法性身則色性即智法門為相。疏云。此三不",
    "T37n1751_005:0224c03": "縱不橫。若縱橫一異則不清淨。非微妙寂滅。",
    "T37n1751_005:0224c04": "豈非圓人了乎三身是祕密藏。密藏乃是法",
    "T37n1751_005:0224c05": "界總體。一攝一切事事相收。應用無邊不離",
    "T37n1751_005:0224c06": "毫末。相好至劣星等虛空。故法華中龍女讚",
    "T37n1751_005:0224c07": "佛。微妙淨法身具相三十二。顯是劣應以法",
    "T37n1751_005:0224c08": "身具故。相相尊特。是故荊谿類同華嚴一一",
    "T37n1751_005:0224c09": "相好與虛空等。又文句云。一一相皆法界海。",
    "T37n1751_005:0224c10": "又妙玄云。垢衣內身實是長者。釋籤云。即是",
    "T37n1751_005:0224c11": "瓔珞長者。瓔珞長者豈非尊特。何待現邪。",
    "T37n1751_005:0224c12": "又妙樂云。若隱前三相從勝而說。非謂太虛。",
    "T37n1751_005:0224c13": "名為圓佛。法華已前三佛離明隔偏小故。來",
    "T37n1751_005:0224c14": "至此經從劣辯勝。即三而一。若也法華但即",
    "T37n1751_005:0224c15": "法身不具尊特。正以太虛而為圓佛。又不具",
    "T37n1751_005:0224c16": "尊特。如何得名從劣辯勝即三而一。問法華",
    "T37n1751_005:0224c17": "文句云。地師說多寶是法身。舉南嶽破云。法",
    "T37n1751_005:0224c18": "身無來無出。報身巍巍堂堂。應身普現一切。",
    "T37n1751_005:0224c19": "若即此謂是三佛者。未盡其體。只是表示而",
    "T37n1751_005:0224c20": "已。多寶表法佛。釋尊表報佛。分身表應佛記",
    "T37n1751_005:0224c21": "釋云。無來者不合東來。無出者不應踊出。巍",
    "T37n1751_005:0224c22": "巍不應塔內。應身不應唯此。尚非應身豈具",
    "T37n1751_005:0224c23": "三身。既云巍巍不應塔內。信知報佛須現大",
    "T37n1751_005:0224c24": "身。若其即劣便得名報。塔內何妨何得破他。",
    "T37n1751_005:0224c25": "答此破地師不知表示。真將舍利便為法身。",
    "T37n1751_005:0224c26": "故記破云。尚非應身豈具三身。又以世人不",
    "T37n1751_005:0224c27": "知法華開權之妙即劣顯勝。只執身大相多",
    "T37n1751_005:0224c28": "為報故。就其見斥云巍巍不應塔內。此用世",
    "T37n1751_005:0224c29": "人通解之義。而破於彼不可據此便令法華相",
    "T37n1751_005:0225a01": "非尊特。只如記云尚非應身豈具三身。亦非",
    "T37n1751_005:0225a02": "今家盡理之說。如荊谿據論若知像性遍虛",
    "T37n1751_005:0225a03": "空。三身宛然四德無減。泥木之像尚具三身。",
    "T37n1751_005:0225a04": "豈全身舍利皆不具邪。雖曲引文欲令非報。",
    "T37n1751_005:0225a05": "然終不能令法華機非業識見佛也。問請觀",
    "T37n1751_005:0225a06": "音疏云。無量有二義。若生身無量是有量之",
    "T37n1751_005:0225a07": "無量。法身無量是無量之無量。大論云。法性",
    "T37n1751_005:0225a08": "身色像無邊尊特之身猶如虛空。既云法性",
    "T37n1751_005:0225a09": "身。此乃不滅方名尊特。今第九觀觀於佛身。",
    "T37n1751_005:0225a10": "第十即觀觀世音身。觀音既是補處菩薩驗",
    "T37n1751_005:0225a11": "佛有滅。豈非生身有量無量。安以此身便為",
    "T37n1751_005:0225a12": "尊特。答藏通補處彰佛有量。別圓補處顯佛",
    "T37n1751_005:0225a13": "無量。以十方三世一切如來更無彼此迭相",
    "T37n1751_005:0225a14": "見故。同一法身一智慧故。菩薩機忘如來應",
    "T37n1751_005:0225a15": "息。名補佛處。實異藏通前佛定滅後佛定生。",
    "T37n1751_005:0225a16": "為補處也。故金光明四佛降室。疏乃釋云。若",
    "T37n1751_005:0225a17": "見四佛同尊特身一身一智慧。即是常身。弟",
    "T37n1751_005:0225a18": "子眾一故。若見四佛佛身不同。即是應化。弟",
    "T37n1751_005:0225a19": "子眾多故。故知只就同與不同常與無常。分",
    "T37n1751_005:0225a20": "於二身。藏通三乘故弟子多。別圓純菩薩。故",
    "T37n1751_005:0225a21": "弟子一。豈論相好多少等邪。既同一身復云",
    "T37n1751_005:0225a22": "常身。豈竪分當現橫論彼此。是知觀音補法",
    "T37n1751_005:0225a23": "身處。愈彰尊特無量之無量矣。且華嚴佛身",
    "T37n1751_005:0225a24": "委明八相。既是尊特。此論補處與彼何異。云",
    "T37n1751_005:0225a25": "是生身。是知今佛全法界身。故滅即非滅。觀",
    "T37n1751_005:0225a26": "音補處生即非身。不滅不生常身義成。尊特",
    "T37n1751_005:0225a27": "相顯。問今所觀佛高六十萬億那由他由旬。",
    "T37n1751_005:0225a28": "雖云高大只是淨土常所見身。何以知然",
    "T37n1751_005:0225a29": "如法華中。淨光莊嚴國妙音菩薩欲來娑婆。",
    "T37n1751_005:0225b01": "彼佛誡云。汝身四萬二千由旬。我身六百八",
    "T37n1751_005:0225b02": "十萬由旬。汝往彼土於佛菩薩勿生劣想。故",
    "T37n1751_005:0225b03": "知淨土常身高大。安以常身便為尊特。答於",
    "T37n1751_005:0225b04": "同居中淨光莊嚴土唯演頓。如淨名中眾香",
    "T37n1751_005:0225b05": "之土。以其所被純菩薩故。所以但現高大之",
    "T37n1751_005:0225b06": "身。佛知妙音所將之眾。不知娑婆開權之妙。",
    "T37n1751_005:0225b07": "於佛輒起定小之譏。故寄妙音規未達者。意",
    "T37n1751_005:0225b08": "令得悟即劣之勝祕妙之權。既誡勿生下劣",
    "T37n1751_005:0225b09": "之想。乃是令起尊特之心。若謂不然。安得皆",
    "T37n1751_005:0225b10": "獲普現三昧。若安養土漸頓俱談。聲聞菩薩",
    "T37n1751_005:0225b11": "共為僧故。故使佛示生身法身二種之相。三",
    "T37n1751_005:0225b12": "十二相通於生法。大小共見。若八萬相局在",
    "T37n1751_005:0225b13": "法身。大乘賢聖方得見也。是故眾經多說彌",
    "T37n1751_005:0225b14": "陀生身常相。今當略出。小彌陀經云。彼土蓮",
    "T37n1751_005:0225b15": "華大如車輪。大彌陀經說。彌陀浴池廣四萬",
    "T37n1751_005:0225b16": "八千里。以依驗正身未極大。般舟經說。阿彌",
    "T37n1751_005:0225b17": "陀佛三十二相。此經中說慣習小者。生彼即",
    "T37n1751_005:0225b18": "得見佛聞法。便證小果。更有丈六八尺之身。",
    "T37n1751_005:0225b19": "此等豈非常身常相邪。若今所觀八萬相好。",
    "T37n1751_005:0225b20": "別圓真似方得見之。故上品下生疏判已登",
    "T37n1751_005:0225b21": "習種性位。生彼七日見佛眾相。心不明了。三",
    "T37n1751_005:0225b22": "七日後乃了了見。及聞眾聲皆說妙法。唯上",
    "T37n1751_005:0225b23": "品上生道種性位。生彼即見眾相具足。光明",
    "T37n1751_005:0225b24": "寶林皆說妙法。即悟無生。三賢菩薩。依業識",
    "T37n1751_005:0225b25": "故。知心現佛。乃就尊特論乎明昧。若慣習小",
    "T37n1751_005:0225b26": "者。及諸凡夫依事識故。不於尊特而論明昧。",
    "T37n1751_005:0225b27": "良以此等雖因臨終迴向得生。佛順本習。故",
    "T37n1751_005:0225b28": "且用小令其證果。既說無常苦空之法。須以",
    "T37n1751_005:0225b29": "生身相好應之。浴池之身三十二相。正對此",
    "T37n1751_005:0225c01": "機。故般舟經云。在菩薩眾中說經。又云。在比",
    "T37n1751_005:0225c02": "丘僧中說經。信三十二相通大小人常所覩",
    "T37n1751_005:0225c03": "見。是故彼經觀法之初。不託日氷便觀此相。",
    "T37n1751_005:0225c04": "斯蓋凡心可想之境故也。若八萬相是彼如",
    "T37n1751_005:0225c05": "來現奇特身。增進深位念佛三昧。非是凡夫",
    "T37n1751_005:0225c06": "心力所及。是故此經初令觀日。疏釋齊於下",
    "T37n1751_005:0225c07": "品下生。以驗想氷至假想地。屬下三品當名",
    "T37n1751_005:0225c08": "字人。次得三昧見彼實地。合入觀行初二兩",
    "T37n1751_005:0225c09": "品。次觀寶樹及以池樓。至總觀成當三四品。",
    "T37n1751_005:0225c10": "寶座觀成當第五品。以座上寶幢如百千萬",
    "T37n1751_005:0225c11": "億須彌山大。比知座體其量難思。非第五品",
    "T37n1751_005:0225c12": "三觀功成。凡小事禪見莫能及。此觀雖就經",
    "T37n1751_005:0225c13": "文未便許觀佛身。乃令先想一大寶像稱座",
    "T37n1751_005:0225c14": "而坐。及二菩薩皆想坐座。況復悉用作是不",
    "T37n1751_005:0225c15": "二妙觀觀之。使心流利方令觀佛。學者應知",
    "T37n1751_005:0225c16": "日觀已來所修三觀共於事禪。良以皆須想",
    "T37n1751_005:0225c17": "成相起故也。事禪既勝三界思惑悉已被伏。",
    "T37n1751_005:0225c18": "妙觀觀像見破即登第七信位。得此位已。方",
    "T37n1751_005:0225c19": "令觀佛真法之身八萬相顯。乃得名為念佛",
    "T37n1751_005:0225c20": "三昧。即感諸佛現前授記。生彼便證無生法",
    "T37n1751_005:0225c21": "忍。經文如此明圓深觀所顯之相。誠謂奇特。",
    "T37n1751_005:0225c22": "實匪生身凡夫小乘常所見相。問釋題序云。",
    "T37n1751_005:0225c23": "無量壽佛是所觀勝境。豈非託彼依正色心。",
    "T37n1751_005:0225c24": "修乎三觀顯三諦理。今八萬相既是正報。義",
    "T37n1751_005:0225c25": "當生身。託此修觀觀成理顯。乃見藏海塵數",
    "T37n1751_005:0225c26": "之相。方名尊特。豈分段生身便為尊特邪。",
    "T37n1751_005:0225c27": "答前正釋題。以妙三身解所觀境。今至經文。",
    "T37n1751_005:0225c28": "以八萬相為所觀境。信八萬相與妙三身無二",
    "T37n1751_005:0225c29": "無別。二處皆用不思議境而為所觀。故八萬",
    "T37n1751_005:0226a01": "相觀之令顯。顯名觀成無別所顯。且行人念",
    "T37n1751_005:0226a02": "佛。誰不託佛正報修觀。但境隨解名生名法。",
    "T37n1751_005:0226a03": "小機不解所觀佛身是法界用。謂正習生故",
    "T37n1751_005:0226a04": "曰生身。大機能解所觀之佛。是法界用。應既",
    "T37n1751_005:0226a05": "有本生即同法。是故受於法身之稱。故見佛",
    "T37n1751_005:0226a06": "相若多若少皆稱法身。今經明示佛法界身",
    "T37n1751_005:0226a07": "入心想中。故疏標云。觀佛法身斯乃即三而",
    "T37n1751_005:0226a08": "一之法身也。況今不是初心觀境。乃圓七信",
    "T37n1751_005:0226a09": "所觀境耳。豈於座像圓觀已成。却託藏通生",
    "T37n1751_005:0226a10": "身修觀。又觀生身顯藏塵相。此乃通人被別",
    "T37n1751_005:0226a11": "圓接。全非頓教始終圓觀。只如般舟三十二",
    "T37n1751_005:0226a12": "相即知心現。故相相皆中。據所觀勝境言是",
    "T37n1751_005:0226a13": "生身。深不可也。學者應知八萬相顯即三諦",
    "T37n1751_005:0226a14": "顯。良以此相法身所具。與彼三惑本不相應。",
    "T37n1751_005:0226a15": "故一一相即真俗中。即一而三即三而一。不",
    "T37n1751_005:0226a16": "可思議名真善妙色。今之三昧顯本妙相。故",
    "T37n1751_005:0226a17": "觀音觀云真實色身也。問尊特既是他受用",
    "T37n1751_005:0226a18": "報。須入別圓地住方見。今八萬相似位能見。",
    "T37n1751_005:0226a19": "驗非尊特合是生身。答據何文義別圓似位",
    "T37n1751_005:0226a20": "唯見生身。須知尊特地住已上分證論見。地",
    "T37n1751_005:0226a21": "住之前相似論見。斯乃如來以實報身。應下",
    "T37n1751_005:0226a22": "二土。◎",
    "T37n1751_005:0226a23": "觀無量壽佛經疏妙宗鈔卷第五"
}