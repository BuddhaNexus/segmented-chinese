{
    "T51n2076_012:0289a17": "景德傳燈錄卷第十二",
    "T51n2076_012:0289a19": "懷讓禪師第四世一十二人",
    "T51n2076_012:0289a20": "洪州黃檗山希運禪師法嗣一十二人",
    "T51n2076_012:0289a21": "鎮州臨濟義玄禪師睦州龍興寺陳尊宿",
    "T51n2076_012:0289a22": "杭州千頃山楚南禪師",
    "T51n2076_012:0289a23": "福州烏石山靈觀禪師",
    "T51n2076_012:0289a24": "杭州羅漢宗徹禪師相國裴休(已上六人見錄)",
    "T51n2076_012:0289a25": "揚州六合德元禪師士門讚禪師",
    "T51n2076_012:0289a26": "襄州政禪師吳門山弘宣禪師",
    "T51n2076_012:0289a27": "幽州超禪師",
    "T51n2076_012:0289a28": "蘇州憲禪師(已上六人無機緣語句不錄)",
    "T51n2076_012:0289a29": "第五世五十一人",
    "T51n2076_012:0289b01": "袁州仰山慧寂禪師法嗣一十人",
    "T51n2076_012:0289b02": "袁州仰山西塔光穆禪師",
    "T51n2076_012:0289b03": "晉州霍山景通禪師杭州龍泉文喜禪師",
    "T51n2076_012:0289b04": "新羅國順支禪師",
    "T51n2076_012:0289b05": "袁州仰山南塔光涌禪師",
    "T51n2076_012:0289b06": "袁州仰山東塔和尚(已上六人見錄)",
    "T51n2076_012:0289b07": "洪州觀音常蠲大師福州東禪慧茂大師",
    "T51n2076_012:0289b08": "福州明月山道崇大師",
    "T51n2076_012:0289b09": "處州遂昌禪師(已上四人無機緣語句不錄)",
    "T51n2076_012:0289b10": "鎮州臨濟義玄禪師法嗣二十二人",
    "T51n2076_012:0289b11": "鄂州灌谿志閑禪師幽州譚空和尚",
    "T51n2076_012:0289b12": "鎮州寶壽沼和尚鎮州三聖慧然禪師",
    "T51n2076_012:0289b13": "魏府大覺禪師魏府興化存獎禪師",
    "T51n2076_012:0289b14": "定州善崔禪師鎮州萬歲和尚",
    "T51n2076_012:0289b15": "雲山和尚桐峯菴主",
    "T51n2076_012:0289b16": "杉洋菴主涿州級衣和尚",
    "T51n2076_012:0289b17": "虎谿菴主覆盆菴主",
    "T51n2076_012:0289b18": "襄州歷村和尚",
    "T51n2076_012:0289b19": "滄州米倉和尚(已上一十六人見錄)",
    "T51n2076_012:0289b20": "齊聳大師涿州秀禪師",
    "T51n2076_012:0289b21": "浙西善權徹禪師金沙禪師",
    "T51n2076_012:0289b22": "允誠禪師",
    "T51n2076_012:0289b23": "新羅國智異山和尚(已上六人無機緣語句不錄)",
    "T51n2076_012:0289b24": "睦州陳尊宿法嗣二人",
    "T51n2076_012:0289b25": "睦州刺史陳操(一人見錄)",
    "T51n2076_012:0289b26": "睦州嚴陵鈞臺和尚(一人無機緣語句不錄)",
    "T51n2076_012:0289b27": "鄧州香嚴智閑禪師法嗣一十二人",
    "T51n2076_012:0289b28": "吉州止觀和尚壽州紹宗禪師",
    "T51n2076_012:0289b29": "襄州延慶法端禪師(十一卷已收在溈山祐下)",
    "T51n2076_012:0289c01": "益州南禪無染禪師益州長平山和尚",
    "T51n2076_012:0289c02": "益州崇福演教大師",
    "T51n2076_012:0289c03": "安州大安山清幹禪師",
    "T51n2076_012:0289c04": "終南山豐德寺和尚",
    "T51n2076_012:0289c05": "均州武當山佛巖暉禪師",
    "T51n2076_012:0289c06": "江州雙谿田道者(已上一十人見錄)",
    "T51n2076_012:0289c07": "益州照覺寺和尚",
    "T51n2076_012:0289c08": "睦州東禪和尚(已上二人無機緣語句不錄)",
    "T51n2076_012:0289c09": "福州雙峯和尚法嗣一人",
    "T51n2076_012:0289c10": "雙峯古禪師(一人見錄)",
    "T51n2076_012:0289c11": "杭州徑山洪諲禪師法嗣四人",
    "T51n2076_012:0289c12": "洪州米嶺和尚(已上一人見錄)",
    "T51n2076_012:0289c13": "廬州棲賢寺寂禪師　臨川義直禪師",
    "T51n2076_012:0289c14": "杭州功臣院令道禪師(已上三人無機緣語句不錄)",
    "T51n2076_012:0289c15": "揚州光孝院慧覺禪師法嗣一人",
    "T51n2076_012:0289c16": "昇州長慶道巘禪師(一人見錄)",
    "T51n2076_012:0289c17": "第六世一十九人",
    "T51n2076_012:0289c18": "袁州仰山南塔光涌禪師法嗣五人",
    "T51n2076_012:0289c19": "越州清化全付禪師",
    "T51n2076_012:0289c20": "郢州芭蕉山慧清禪師",
    "T51n2076_012:0289c21": "韶州黃連山義初禪師",
    "T51n2076_012:0289c22": "韶州慧林鴻究禪師(已上四人見錄)",
    "T51n2076_012:0289c23": "洪州黃龍山忠和尚(一人無機緣語句不錄)",
    "T51n2076_012:0289c24": "袁州仰山西塔光穆禪師法嗣一人",
    "T51n2076_012:0289c25": "吉州資福如寶禪師(一人見錄)",
    "T51n2076_012:0289c26": "灌谿志閑禪師法嗣一人",
    "T51n2076_012:0289c27": "池州魯祖山教和尚(一人見錄)",
    "T51n2076_012:0289c28": "魏府興化存獎禪師法嗣二人",
    "T51n2076_012:0289c29": "汝州寶應和尚(一人見錄即南院顒也)",
    "T51n2076_012:0290a01": "魏府天鉢和尚(一人無機緣語句不錄)",
    "T51n2076_012:0290a02": "鎮州寶壽沼禪師法嗣二人",
    "T51n2076_012:0290a03": "汝州西院思明禪師",
    "T51n2076_012:0290a04": "第二世寶壽和尚(已上二人見錄)",
    "T51n2076_012:0290a05": "涿州紙衣和尚法嗣一人",
    "T51n2076_012:0290a06": "鎮州譚空和尚(一人無機緣語句不錄)",
    "T51n2076_012:0290a07": "鎮州三聖慧然禪師法嗣二人",
    "T51n2076_012:0290a08": "鎮州大悲和尚淄州水陸和尚(二人見錄)",
    "T51n2076_012:0290a09": "魏府大覺和尚法嗣四人",
    "T51n2076_012:0290a10": "廬州大覺和尚廬州澄心旻德禪師",
    "T51n2076_012:0290a11": "汝州南院和尚(已上三人見錄)",
    "T51n2076_012:0290a12": "宋州法華和尚(一人無機緣語句不錄)",
    "T51n2076_012:0290a13": "金陵道巘禪師法嗣一人",
    "T51n2076_012:0290a14": "金陵廣孝院處微禪師(一人無機緣語句不錄)",
    "T51n2076_012:0290a16": "懷讓禪師第四世",
    "T51n2076_012:0290a17": "前洪州黃蘗山希運禪師法嗣",
    "T51n2076_012:0290a18": "鎮州臨濟義玄禪師。曹州南華人也。姓邢氏。",
    "T51n2076_012:0290a19": "幼負出塵之志。及落髮進具便慕禪宗。初在",
    "T51n2076_012:0290a20": "黃蘗隨眾參侍。時堂中第一座勉令問話。師",
    "T51n2076_012:0290a21": "乃問。如何是祖師西來的的意。黃蘗便打。如",
    "T51n2076_012:0290a22": "是三問三遭打。遂告辭。第一座云。早承激勸",
    "T51n2076_012:0290a23": "問話。唯蒙和尚賜棒。所恨愚魯。且往諸方行",
    "T51n2076_012:0290a24": "脚去。上座遂告黃蘗云。義玄雖是後生。却甚",
    "T51n2076_012:0290a25": "奇特。來辭時願和尚更垂提誘。來日師辭黃",
    "T51n2076_012:0290a26": "蘗。黃蘗指往大愚。師遂參大愚。愚問曰。什麼",
    "T51n2076_012:0290a27": "處來。曰黃蘗來。愚曰。黃蘗有何言教。曰義玄",
    "T51n2076_012:0290a28": "親問西來的的意。蒙和尚便打。如是三問三",
    "T51n2076_012:0290a29": "轉被打。不知過在什麼處。愚曰。黃蘗恁麼老",
    "T51n2076_012:0290b01": "婆。為汝得徹困。猶覓過在。師於是大悟云。佛",
    "T51n2076_012:0290b02": "法也無多子。愚乃搊師衣領云。適來道我不",
    "T51n2076_012:0290b03": "會。而今又道無多子。是多少來是多少來。師",
    "T51n2076_012:0290b04": "向愚肋下打一拳。愚托開云。汝師黃蘗。非干",
    "T51n2076_012:0290b05": "我事。師却返黃蘗。黃蘗問云。汝迴太速生。師",
    "T51n2076_012:0290b06": "云。只為老婆心切。黃蘗云。遮大愚老漢待見",
    "T51n2076_012:0290b07": "與打一頓。師云。說什麼待見即今便打遂鼓",
    "T51n2076_012:0290b08": "黃蘗一掌。黃蘗哈哈大笑。黃蘗一日普請鋤",
    "T51n2076_012:0290b09": "薏穀次。師在後行。黃蘗迴頭見師空手乃問。",
    "T51n2076_012:0290b10": "钁頭在什麼處。師云。有人將去了也。黃蘗云。",
    "T51n2076_012:0290b11": "近前來共汝商量。師近前叉手。黃蘗豎起钁",
    "T51n2076_012:0290b12": "頭云。只這箇天下人拈掇不起。還有人拈掇",
    "T51n2076_012:0290b13": "得起麼。師就手掣得豎起云。為什麼却在義",
    "T51n2076_012:0290b14": "玄手裏。黃蘗云。今日自有人普請便歸院(溈山因仰",
    "T51n2076_012:0290b15": "山侍立次。方舉此話未了。仰山便問。钁在黃蘗手裏。為什麼被臨濟奪却。溈山云。賊是小人智過君子)黃",
    "T51n2076_012:0290b16": "蘗一日普請鋤茶園。黃蘗後至。師問訊按钁",
    "T51n2076_012:0290b17": "而立。黃蘗曰。莫是困邪。曰才钁地何言困。黃",
    "T51n2076_012:0290b18": "蘗舉拄杖便打。師接杖推倒和尚。黃蘗呼維",
    "T51n2076_012:0290b19": "那維那拽起我來。維那拽起曰。和尚爭容得",
    "T51n2076_012:0290b20": "遮風漢。黃蘗却打維那。師自钁地云。諸方即",
    "T51n2076_012:0290b21": "火葬。我遮裏活埋(溈山問仰山。只如黃蘗與臨濟。此時意作麼生。仰山云。作賊人走",
    "T51n2076_012:0290b22": "却。邏賊人喫棒。溈山云。如是如是)師一日在黃蘗僧堂裏睡。黃",
    "T51n2076_012:0290b23": "蘗入來。以拄杖於床邊敲三下。師舉首見是",
    "T51n2076_012:0290b24": "和尚却睡。黃蘗打席三下去。上間見第一座。",
    "T51n2076_012:0290b25": "黃蘗曰。遮醉漢豈不如下間禪客坐禪。汝只",
    "T51n2076_012:0290b26": "管[目*業]睡。上座曰。遮老和尚患風邪。黃蘗打之",
    "T51n2076_012:0290b27": "(溈山舉問仰山。只如黃蘗意作麼生。仰山云。一彩兩賽)師與黃蘗栽杉。黃蘗曰。",
    "T51n2076_012:0290b28": "深山裏栽許多樹作麼。師曰。與後人作古記。",
    "T51n2076_012:0290b29": "乃將鍬拍地兩下。黃蘗拈起拄杖曰。汝喫我",
    "T51n2076_012:0290c01": "棒了也。師作噓噓聲。黃蘗曰。吾宗到汝此記",
    "T51n2076_012:0290c02": "方出(溈山舉問仰山。且道黃蘗後語但囑臨濟。為復別有意旨。仰山云。亦囑臨濟亦記向後。溈山云。向後",
    "T51n2076_012:0290c03": "作麼生。仰山云。一人指南吳越令行。南塔和尚注云。獨坐震威此記方出。又云。若遇大風此記亦出。溈山云。如",
    "T51n2076_012:0290c04": "是如是)師因半夏上黃蘗山。見和尚看經。師曰。我",
    "T51n2076_012:0290c05": "將謂是箇人。元來是唵黑豆老和尚。住數日",
    "T51n2076_012:0290c06": "乃辭去。黃蘗曰。汝破夏來不終夏去。曰某甲",
    "T51n2076_012:0290c07": "暫來禮拜和尚。黃蘗遂打趁令去。師行數里",
    "T51n2076_012:0290c08": "疑此事却迴終夏。師一日辭黃蘗。黃蘗曰。什",
    "T51n2076_012:0290c09": "麼處去。曰不是河南即河北去。黃蘗拈起拄",
    "T51n2076_012:0290c10": "杖便打。師捉住拄杖曰。遮老漢莫盲枷瞎棒。",
    "T51n2076_012:0290c11": "已後錯打人。黃蘗喚侍者。把將几案禪板來。",
    "T51n2076_012:0290c12": "師曰。侍者把將火來。黃蘗曰。不然子但將去。",
    "T51n2076_012:0290c13": "已後坐斷天下人舌頭在。師即便發去。師到",
    "T51n2076_012:0290c14": "熊耳塔頭。塔主問。先禮佛先禮祖。師曰。祖佛",
    "T51n2076_012:0290c15": "俱不禮。塔主曰。祖佛與長老有什麼冤家俱",
    "T51n2076_012:0290c16": "不禮。師無對(又別舉云。師問塔主。先禮佛先禮祖。塔主曰。祖佛是什麼人弟子。師拂袖便去)",
    "T51n2076_012:0290c17": "師後還鄉黨。俯徇趙人之請。住子城南臨濟",
    "T51n2076_012:0290c18": "禪苑。學侶奔湊一日上堂曰。汝等諸人。赤肉",
    "T51n2076_012:0290c19": "團上有一無位真人。常向諸人面門出入。汝",
    "T51n2076_012:0290c20": "若不識但問老僧。時有僧問。如何是無位真",
    "T51n2076_012:0290c21": "人。師便打云。無位真人是什麼乾屎橛(後雪峯聞",
    "T51n2076_012:0290c22": "乃曰。臨濟大似白拈賊)師問樂普云。從上來一人行棒一",
    "T51n2076_012:0290c23": "人行喝阿那箇親。對曰總不親。師曰。親處作",
    "T51n2076_012:0290c24": "麼生普便喝。師乃打。師問木口和尚。如何是",
    "T51n2076_012:0290c25": "露地白牛。木口曰吽。師曰啞。木口曰。老兄作",
    "T51n2076_012:0290c26": "麼生。師曰。遮畜生。大覺到參。師舉拂子。大",
    "T51n2076_012:0290c27": "覺敷坐具。師擲下拂子。大覺收坐具入僧堂。",
    "T51n2076_012:0290c28": "眾僧曰。遮僧莫是和尚親故。不禮拜又不喫",
    "T51n2076_012:0290c29": "棒。師聞令喚新到僧。大覺遂出。師曰。大眾道",
    "T51n2076_012:0291a01": "汝未參長老。大覺云。不審便自歸眾。麻谷",
    "T51n2076_012:0291a02": "(第二世)到參敷坐具問。十二面觀音阿那面正。",
    "T51n2076_012:0291a03": "師下繩床。一手收坐具。一手搊麻谷云。十二",
    "T51n2076_012:0291a04": "面觀音向什麼處去也。麻谷轉身擬坐繩床。",
    "T51n2076_012:0291a05": "師拈拄杖打。麻谷接却相捉入方丈。師上堂",
    "T51n2076_012:0291a06": "云。大眾夫為法者。不避喪身失命。我於黃蘗",
    "T51n2076_012:0291a07": "和尚處。三度喫棒。如蒿枝拂相似。如今更思",
    "T51n2076_012:0291a08": "一頓喫。誰為我下得手。時有僧曰。某甲下得",
    "T51n2076_012:0291a09": "手。和尚合喫多少。師與拄杖。其僧擬接。師便",
    "T51n2076_012:0291a10": "打。僧問。如何是第一句。師曰。三要印開朱點",
    "T51n2076_012:0291a11": "窄。未容擬議主賓分。曰如何是第二句。師曰。",
    "T51n2076_012:0291a12": "妙解豈容無著問。漚和爭負截流機。曰如何",
    "T51n2076_012:0291a13": "是第三句。師曰。看取棚頭弄傀儡。抽牽全藉",
    "T51n2076_012:0291a14": "裏頭人。師又曰。夫一句語須具三玄門。一玄",
    "T51n2076_012:0291a15": "門須具三要。有權有用。汝等諸人作麼生會。",
    "T51n2076_012:0291a16": "師唐咸通七年丙戌四月十日。將示滅乃說",
    "T51n2076_012:0291a17": "傳法偈曰。沿流不止問如何。真照無邊說似",
    "T51n2076_012:0291a18": "他。離相離名如不稟。吹毛用了急須磨。偈畢",
    "T51n2076_012:0291a19": "坐逝。勅諡慧照大師。塔曰澄靈。",
    "T51n2076_012:0291a20": "陳尊宿初居睦州龍興寺晦迹藏用。常製草",
    "T51n2076_012:0291a21": "屨密置於道上。歲久人知乃有陳蒲鞋之號",
    "T51n2076_012:0291a22": "焉。時有學人叩激。隨問遽答。詞語峻嶮既非",
    "T51n2076_012:0291a23": "循轍。故淺機之流往往嗤之。唯玄學性敏者",
    "T51n2076_012:0291a24": "欽伏。由是諸方歸慕。謂之陳尊宿。師因晚參",
    "T51n2076_012:0291a25": "謂眾曰。汝等諸人未得箇入頭。須得箇入頭。",
    "T51n2076_012:0291a26": "若得箇入頭。已後不得孤負老僧。時有僧出",
    "T51n2076_012:0291a27": "禮拜曰。某甲終不敢孤負和尚。師曰。早是孤",
    "T51n2076_012:0291a28": "負我了也。師又曰。老僧在此住持。不曾見箇",
    "T51n2076_012:0291a29": "無事人到來。汝等何不近前。時有一僧方近",
    "T51n2076_012:0291b01": "前。師云。維那不在。汝自領出去三門外與",
    "T51n2076_012:0291b02": "二十棒。僧云。某甲過在什麼處。師云。枷上更",
    "T51n2076_012:0291b03": "著杻。師尋常或見衲僧來即閉門。或見講僧",
    "T51n2076_012:0291b04": "乃召云座主。其僧應諾。師云。擔板漢。或云。",
    "T51n2076_012:0291b05": "遮裏有桶與我取水。師一日在廊階上立。有",
    "T51n2076_012:0291b06": "僧來問云。陳尊宿房在何處。師脫草屨騫頭",
    "T51n2076_012:0291b07": "打。僧便走。師召云。大德。僧迴首。師指云。却",
    "T51n2076_012:0291b08": "從那邊去。有僧扣門。師云。阿誰。僧云。某甲。",
    "T51n2076_012:0291b09": "師云。秦時鐸落鑽。一日有天使問。三門俱",
    "T51n2076_012:0291b10": "開從那門而入。師喚尚書。天使應諾。師云。從",
    "T51n2076_012:0291b11": "信門入。天使又見壁畫問云。二尊者對譚何",
    "T51n2076_012:0291b12": "事。師摑露柱云。三身中那箇不說法。師問座",
    "T51n2076_012:0291b13": "主。汝莫是講唯識否。對曰是。師云。五戒不持。",
    "T51n2076_012:0291b14": "師問一長老云。了即毛端吞巨海。始知大地",
    "T51n2076_012:0291b15": "一微塵。長老作麼生。對云。問阿誰。師云。問",
    "T51n2076_012:0291b16": "長老。長老云。何不領話。師云。汝不領話我不",
    "T51n2076_012:0291b17": "領話。師見僧來云。見成公案放汝三十棒。僧",
    "T51n2076_012:0291b18": "云。某甲如是。師云。三門金剛為什麼舉拳。僧",
    "T51n2076_012:0291b19": "云。金剛尚乃如是。師便打。問如何是向上一",
    "T51n2076_012:0291b20": "路。師云。要道有什麼難。僧云。請師道。師云。",
    "T51n2076_012:0291b21": "初三十一中九下七。問以一重去一重即不",
    "T51n2076_012:0291b22": "問。不以一重不去一重時如何。師云。昨朝栽",
    "T51n2076_012:0291b23": "茄子。今日種冬瓜。問如何是曹谿的的意。師",
    "T51n2076_012:0291b24": "云。老僧愛嗔不愛喜。僧云。為什麼如是。師云。",
    "T51n2076_012:0291b25": "路逢劍客須呈劍。不是詩人莫說詩。僧到參。",
    "T51n2076_012:0291b26": "師問。什麼處來。僧云。瀏陽。師云。彼中老宿",
    "T51n2076_012:0291b27": "祇對佛法大意道什麼。云遍地行無路。師云。",
    "T51n2076_012:0291b28": "老宿實有此語否。云實有。師拈拄杖打云。遮",
    "T51n2076_012:0291b29": "念言語漢。師問一長老。若有兄弟來將什麼",
    "T51n2076_012:0291c01": "祇對。長老云。待他來。師云。何不道。長老云。",
    "T51n2076_012:0291c02": "和尚欠少什麼。師云。請不煩葛藤。有僧參。師",
    "T51n2076_012:0291c03": "云。汝豈不是行脚。僧云是。師云。禮佛也未。",
    "T51n2076_012:0291c04": "云禮那土堆作麼。師云。自領出去。僧問。某",
    "T51n2076_012:0291c05": "甲講兼行脚不會教意時如何。師云。實語當",
    "T51n2076_012:0291c06": "懺悔。僧云。乞師指示。師云。汝若不會。老僧即",
    "T51n2076_012:0291c07": "緘口無言。僧云。便請道。師云。心不負人面無",
    "T51n2076_012:0291c08": "漸色。問一句道盡時如何。師云。義墮也。僧",
    "T51n2076_012:0291c09": "云。什麼是學人義墮處。師云。三十棒教誰",
    "T51n2076_012:0291c10": "喫。問教意祖意是同是別。師云。青山自青山。",
    "T51n2076_012:0291c11": "白雲自白雲。僧云。如何是青山。師云。還我一",
    "T51n2076_012:0291c12": "滴雨來。僧云。道不得請師道。師云。法華鋒",
    "T51n2076_012:0291c13": "前陣涅槃句後收。師問僧。今夏在什麼處。云",
    "T51n2076_012:0291c14": "待和尚有住處即說似和尚。師云。狐非師子",
    "T51n2076_012:0291c15": "類。燈非日月明。師問新到僧。什麼處來。僧瞪",
    "T51n2076_012:0291c16": "目視之。師云。驢前馬後漢。僧云。請師鑒。師",
    "T51n2076_012:0291c17": "云。驢前馬後漢道將一向來。無對。師看經",
    "T51n2076_012:0291c18": "次。陳操尚書問。和尚看什麼經。師云。金剛",
    "T51n2076_012:0291c19": "經。尚書云。六朝翻譯此當第幾譯。師舉起經",
    "T51n2076_012:0291c20": "云。一切有為法如夢幻泡影。師又因看涅槃",
    "T51n2076_012:0291c21": "經。僧問。和尚看什麼經。師拈起經云。遮箇是",
    "T51n2076_012:0291c22": "茶毘品最末後。師問新到僧。今夏在什麼處。",
    "T51n2076_012:0291c23": "僧云。徑山。師云。多少人。云四百人。師云。遮",
    "T51n2076_012:0291c24": "喫夜飯漢。僧云。尊宿叢林何言喫夜飯。師乃",
    "T51n2076_012:0291c25": "棒趁出。師聞一老宿難親近。躬往相訪。老宿",
    "T51n2076_012:0291c26": "見師才入方丈便喝。師側掌云。兩重公案老",
    "T51n2076_012:0291c27": "宿云。過在什麼處。師云。遮野狐精便退。師問",
    "T51n2076_012:0291c28": "僧。近離什麼處。僧云。江西。師云。蹋破多少",
    "T51n2076_012:0291c29": "草鞋。僧無對。師與講僧喫茶。師云。我救汝不",
    "T51n2076_012:0292a01": "得也。僧云。某甲不曉乞師垂示。師拈油餅示",
    "T51n2076_012:0292a02": "之云。遮箇是什麼。僧云。色法。師云。遮入鑊",
    "T51n2076_012:0292a03": "湯漢。有一紫衣大德到禮拜。師拈帽子帶示",
    "T51n2076_012:0292a04": "之云。遮箇喚作什麼。大德云。朝天帽。師云。",
    "T51n2076_012:0292a05": "恁麼即老僧不卸也。師復問。所習何業。云唯",
    "T51n2076_012:0292a06": "識。師云。作麼生說。云三界唯心萬法唯識。師",
    "T51n2076_012:0292a07": "指門扇云。遮箇是什麼。云是色法。師云。簾前",
    "T51n2076_012:0292a08": "賜紫對御譚經。何得不持五戒。無對。僧問。",
    "T51n2076_012:0292a09": "某甲乍入叢林。乞指師示。師云。爾不解問。云",
    "T51n2076_012:0292a10": "和尚作麼生。師云。放汝三十棒自領出去。問",
    "T51n2076_012:0292a11": "教意請師提綱。師云。但問將來與爾道。僧云。",
    "T51n2076_012:0292a12": "請和尚道。師云。佛殿裏燒香。三門外合掌。問",
    "T51n2076_012:0292a13": "如何是展演之言。師云。量才補職。僧云。如何",
    "T51n2076_012:0292a14": "得不落展演。師云。伏惟尚饗。師喚焦山近前",
    "T51n2076_012:0292a15": "來。又呼童子取斧來。童子取斧至云。未有繩",
    "T51n2076_012:0292a16": "墨且斫麁。師喝之。又喚童子云。作麼生是爾",
    "T51n2076_012:0292a17": "斧頭。童子遂作斫勢。師云。斫爾老爺頭不得。",
    "T51n2076_012:0292a18": "問如何是放一線道。師云。量才補職。又問。",
    "T51n2076_012:0292a19": "如何是不放一線道。師云。伏惟尚饗。新到僧",
    "T51n2076_012:0292a20": "參。師云。汝是新到否。云是。師云。且放下葛",
    "T51n2076_012:0292a21": "藤會麼。云不會。師云。擔枷陳狀自領出去。僧",
    "T51n2076_012:0292a22": "便出。師云。來來我實問爾什麼處來。云江西。",
    "T51n2076_012:0292a23": "師云。泐潭和尚在爾背後怕爾亂道見麼。無",
    "T51n2076_012:0292a24": "對。問寺門前金剛托即。乾坤大地不托即。絲",
    "T51n2076_012:0292a25": "髮不逢時如何。師云。吽吽我不曾見此問。先",
    "T51n2076_012:0292a26": "跳三千倒退八百。爾合作麼生。僧云諾。師云。",
    "T51n2076_012:0292a27": "先責一紙罪狀好便打。其僧擬出。師云。來我",
    "T51n2076_012:0292a28": "共爾葛藤。托即乾坤大地。爾且道洞庭湖裏",
    "T51n2076_012:0292a29": "水深多少。僧云。不曾量度。師云。洞庭湖又作",
    "T51n2076_012:0292b01": "麼生。僧云。只為今時。師云。只遮葛藤尚不會",
    "T51n2076_012:0292b02": "乃打之。問如何是觸途無滯底句。師云。我不",
    "T51n2076_012:0292b03": "恁麼道。云師作麼生道。師云。箭過西天十萬",
    "T51n2076_012:0292b04": "里向大唐國裏等候。有僧扣門。師云。作麼。",
    "T51n2076_012:0292b05": "云己事未明乞師指示。師云。遮裏只有棒方",
    "T51n2076_012:0292b06": "開門。其僧擬問。師便摑其僧口問。以字不成。",
    "T51n2076_012:0292b07": "八字不是。是何章句。師彈指一聲云。會麼。",
    "T51n2076_012:0292b08": "云不會。師云。上來表讚無限勝因。蝦蟇跳上",
    "T51n2076_012:0292b09": "梵天。蚯蚓走過東海。西峯長老來參。師致茶",
    "T51n2076_012:0292b10": "果命之令坐問云。長老今夏在什麼處安居。",
    "T51n2076_012:0292b11": "云蘭谿。師云。有多少徒眾。云七十來人。師",
    "T51n2076_012:0292b12": "云。時中將何示徒。長老拈起甘子呈云。已",
    "T51n2076_012:0292b13": "了。師云。著什麼死急。時有僧新到參方禮",
    "T51n2076_012:0292b14": "拜。師叱云。闍梨因何偷常住果子喫。僧云。",
    "T51n2076_012:0292b15": "學人才到。和尚為什麼道偷果子。師云。贓",
    "T51n2076_012:0292b16": "物見在。師問僧。近離什麼處。曰仰山。師曰。",
    "T51n2076_012:0292b17": "五戒也不持。曰某甲什麼處是妄語。師云遮",
    "T51n2076_012:0292b18": "裏不著沙彌。",
    "T51n2076_012:0292b19": "杭州千頃山楚南禪師閩中人也。姓張氏。自",
    "T51n2076_012:0292b20": "髫齓投開元寺曇藹禪師出家。迨乎冠歲落",
    "T51n2076_012:0292b21": "髮。詣五臺具戒。就趙郡學相部律。往上都聽",
    "T51n2076_012:0292b22": "淨名經。既精研法義而未了玄機。遂謁芙蓉。",
    "T51n2076_012:0292b23": "芙蓉見曰。吾非汝師。汝師江外黃檗是也。師",
    "T51n2076_012:0292b24": "禮辭而參黃檗。黃檗垂問曰。子未現三界影",
    "T51n2076_012:0292b25": "像時如何。師曰。即今豈是有耶。曰有無且置。",
    "T51n2076_012:0292b26": "即今如何。師曰。非今古。曰吾之法眼已在汝",
    "T51n2076_012:0292b27": "躬。師乃入室執巾侍盥晨晡請益。尋值唐武",
    "T51n2076_012:0292b28": "宗廢教。師遂深竄林谷。暨大中初相國裴公",
    "T51n2076_012:0292b29": "休出撫宛陵。請黃檗和尚出山師隨出。由茲",
    "T51n2076_012:0292c01": "抵姑蘇報恩寺精修禪定。僅二十餘載足不",
    "T51n2076_012:0292c02": "踰閾。俄為郡守請住寶林院。未幾復請居支",
    "T51n2076_012:0292c03": "硎山。又住千頃慈雲院振黃蘗玄風。一日師",
    "T51n2076_012:0292c04": "上堂曰。諸子設使解得三世佛教如瓶注水。",
    "T51n2076_012:0292c05": "及得百千三昧。不如一念修無漏道。免被人",
    "T51n2076_012:0292c06": "天因果繫絆。時有僧問。無漏道如何修。師曰。",
    "T51n2076_012:0292c07": "未有闍梨時體取。曰未有某甲時誰人體。師",
    "T51n2076_012:0292c08": "曰。體者亦無。問如何是易。師曰。著衣喫飯不",
    "T51n2076_012:0292c09": "用讀經看教。不用行道禮拜燒身煉頂。豈不",
    "T51n2076_012:0292c10": "易耶。曰此既是易。如何是難。師曰。微有念生",
    "T51n2076_012:0292c11": "便具五陰。三界輪迴生死皆從汝一念生。所",
    "T51n2076_012:0292c12": "以佛教諸菩薩云。佛所護念。師雖應機無倦。",
    "T51n2076_012:0292c13": "而常儼然處定。或逾月或浹旬。光啟三年錢",
    "T51n2076_012:0292c14": "氏請下山供養。昭宗聞其道化就賜紫衣。文",
    "T51n2076_012:0292c15": "德元年五月辭眾奄然而化。壽七十六。臘五",
    "T51n2076_012:0292c16": "十六。遷塔于院西隅。景福元年(一作大順二年)壬子",
    "T51n2076_012:0292c17": "二月宣州孫儒寇錢塘。兵士發塔覩全身不",
    "T51n2076_012:0292c18": "散爪髮俱長。謝罪懺悔而去。師平昔著般若",
    "T51n2076_012:0292c19": "經品頌偈一卷破邪論一卷。見行于世。",
    "T51n2076_012:0292c20": "福州烏石山靈觀禪師(住本山薛老峯。亦云丁墓山。時稱老觀和尚)尋",
    "T51n2076_012:0292c21": "常扃戶人罕見之。唯一信士每至食時送供方",
    "T51n2076_012:0292c22": "開。一日雪峯伺便扣門。師出開門。雪峯驀胸",
    "T51n2076_012:0292c23": "搊住云。是凡是聖。師唾云。遮野狐精。便推出",
    "T51n2076_012:0292c24": "閉却門。雪峯云。也只要識老兄。師因剗草次",
    "T51n2076_012:0292c25": "問僧。汝何處去。云西院禮拜安和尚去。時竹",
    "T51n2076_012:0292c26": "上有一青蛇子。師指蛇云。欲識西院老野狐",
    "T51n2076_012:0292c27": "精。只遮便是。師一日問西院安和尚。此一片",
    "T51n2076_012:0292c28": "地堪著什麼物。安云。好著箇無相佛。師云。好",
    "T51n2076_012:0292c29": "片地被兄放不淨。師一日引水次有僧來參。",
    "T51n2076_012:0293a01": "師以引水橫抽示之。其僧便去。師至暮問小",
    "T51n2076_012:0293a02": "師。適來僧在何處。小師云。發去也。師云。只",
    "T51n2076_012:0293a03": "得一橛(玄覺云。什麼處是少一橛)問如何是佛。師出舌示之。",
    "T51n2076_012:0293a04": "其僧禮謝。師云。住住爾見什麼便禮拜。僧云。",
    "T51n2076_012:0293a05": "謝和尚慈悲出舌相示。師云。老漢近日舌上",
    "T51n2076_012:0293a06": "生瘡。有僧到敲門。行者開門後便出去。其僧",
    "T51n2076_012:0293a07": "入禮拜問。如何是西來意。師云。適來出去者",
    "T51n2076_012:0293a08": "是什麼人。僧擬近前。師便托出閉却門。曹山",
    "T51n2076_012:0293a09": "行脚時問。如何是毘盧師法身主。師云。我若",
    "T51n2076_012:0293a10": "向爾道即別有也。曹山舉似洞山。洞山云。好",
    "T51n2076_012:0293a11": "箇話頭只欠進語。何不更去問為什麼不道。",
    "T51n2076_012:0293a12": "曹山乃却來進前語。師云。若言我不道。即啞",
    "T51n2076_012:0293a13": "却我口。若言我道。即謇却我舌。曹山歸舉示",
    "T51n2076_012:0293a14": "洞山。洞山深肯之。",
    "T51n2076_012:0293a15": "杭州羅漢院宗徹禪師湖州吳興縣人也。姓",
    "T51n2076_012:0293a16": "吳氏。幼歲出家依年受具。巡方參禮。依黃檗",
    "T51n2076_012:0293a17": "希。運禪師法席。黃檗一見便深器之。入室領",
    "T51n2076_012:0293a18": "旨。後至杭州。州牧劉彥慕其道。立精舍於府",
    "T51n2076_012:0293a19": "西號羅漢院。化徒三百。師有時上堂僧問。如",
    "T51n2076_012:0293a20": "何是西來意。師曰骨剉也(師對機多用此語。故時人因號骨剉和尚)",
    "T51n2076_012:0293a21": "問如何是南宗北宗。師曰。心為宗。僧曰。還看",
    "T51n2076_012:0293a22": "教也無。師曰。教是心。問性地多昏如何了悟。",
    "T51n2076_012:0293a23": "師曰。煩雲風卷太虛廓清。曰如何得明去。師",
    "T51n2076_012:0293a24": "曰。一輪皎潔萬里騰光。師後示疾遷化。門",
    "T51n2076_012:0293a25": "人塔于院之北隅梁貞明五年錢王廣其院為",
    "T51n2076_012:0293a26": "安國羅漢寺。移師塔於大慈山塢。今寺與塔",
    "T51n2076_012:0293a27": "並存。",
    "T51n2076_012:0293a28": "裴休字公美。河東聞喜人也(唐書本傳作孟州濟源人)守新",
    "T51n2076_012:0293a29": "安日。屬運禪師初於黃檗山捨眾入大安精",
    "T51n2076_012:0293b01": "舍。混迹勞侶掃灑殿堂。公入寺燒香。主事祇",
    "T51n2076_012:0293b02": "接。因觀壁畫乃問。是何圖相。主事對曰。高僧",
    "T51n2076_012:0293b03": "真儀。公曰。真儀可觀高僧何在。僧皆無對。公",
    "T51n2076_012:0293b04": "曰。此間有禪人否。曰近有一僧投寺執役。頗",
    "T51n2076_012:0293b05": "似禪者。公曰。可請來詢問得否。於是遽尋運",
    "T51n2076_012:0293b06": "師。公覩之欣然曰。休適有一問諸德吝辭。今",
    "T51n2076_012:0293b07": "請上人代醻一語。師曰。請相公垂問。公即舉",
    "T51n2076_012:0293b08": "前問。師朗聲曰。裴休。公應諾。師曰。在什麼",
    "T51n2076_012:0293b09": "處。公當下知旨如獲髻珠。曰吾師真善知識",
    "T51n2076_012:0293b10": "也。示人剋的。若是何汩沒於此乎。寺眾愕然。",
    "T51n2076_012:0293b11": "自此延入府署留之供養執弟子之禮。屢辭不",
    "T51n2076_012:0293b12": "已。復堅請住黃檗山荐興祖教。有暇即躬入",
    "T51n2076_012:0293b13": "山頂謁。或渴聞玄論即請師入州。公既通徹",
    "T51n2076_012:0293b14": "祖心。復博綜教相。諸方禪學。咸謂裴相不浪",
    "T51n2076_012:0293b15": "出黃檗之門也。至遷鎮宣城還思瞻禮。亦創",
    "T51n2076_012:0293b16": "精藍迎請居之(唐新安郡即歙州也。唐史裴相本傳無出守。明說雖未必不經為歙州太",
    "T51n2076_012:0293b17": "守。然觀其傳心法要序。即知其初識運公於洪州。再見之於宣州。皆迎請而來。非邂逅也。今本章述所問壁畫高僧",
    "T51n2076_012:0293b18": "之處。必為差誤。苟或果在歙州。則序中安得不言耶。據廣燈以為在筠州。四家錄又云在洪州皆不然也。按唐史。",
    "T51n2076_012:0293b19": "武德中以洪州高安縣置靖州。更名筠州尋廢之。至南唐李景再置。中間豈得有郡守。以此知廣燈之誤也。又按傳",
    "T51n2076_012:0293b20": "心法要序云。予會昌二年廉于鍾陵。自山迎至州憩龍興寺。以此知四家錄亦誤。其餘在黃蘗章中辨之也)。雖",
    "T51n2076_012:0293b21": "圭峯該通禪講為裴之所重。未若歸心於黃",
    "T51n2076_012:0293b22": "檗而傾竭服膺者也。又撰圭峯碑云。休與師",
    "T51n2076_012:0293b23": "於法為昆仲。於義為交友。於恩為善知識。於",
    "T51n2076_012:0293b24": "教為內外護。斯可見矣。仍集黃檗語要。親書",
    "T51n2076_012:0293b25": "序引冠於編首留鎮山門。又親書大藏經五",
    "T51n2076_012:0293b26": "百函號迄今寶之。又圭峯禪師著。禪源諸詮",
    "T51n2076_012:0293b27": "原人論及圓覺經疏注法界觀。公皆為之序。",
    "T51n2076_012:0293b28": "公父肅字中明。任越州觀察使。應三百年讖",
    "T51n2076_012:0293c01": "記。重建龍興寺大佛殿。自撰碑銘(先是越州沙門曇彥。身",
    "T51n2076_012:0293c02": "長五尺。眉垂數寸。與檀越許詢字玄度。同造塼木大塔二所。彥有神異。天降相輪。能駐日倍工。復從地引其膊至",
    "T51n2076_012:0293c03": "塔頂。塔未就詢亡。彥師壽長可百二十餘歲。猶待得詢後身為岳陽王來撫越州。蓋願力也。彥預告門人曰。許玄度",
    "T51n2076_012:0293c04": "來也。弟子咸謂師老耄言無準的。許玄度死已三十餘載。何云更來也。時岳陽王早承誌公密示。才到州便入寺尋",
    "T51n2076_012:0293c05": "訪。彥師出門佇望。遙見乃召曰。許玄度來何暮。昔日浮圖今如故。王曰。弟子姓蕭各詧。師何以許玄度呼之。彥",
    "T51n2076_012:0293c06": "曰。未達宿命焉得知之。遂握手命入室席地。彥以三昧力加被王。忽悟前身造塔之事宛若今日。由是二塔益資壯",
    "T51n2076_012:0293c07": "麗。時龍興寺大殿墮壞。眾請彥師重修。彥曰。非貧道緣力也。却後三百年有緋衣功德主。來興此殿大作佛",
    "T51n2076_012:0293c08": "事。寺眾刻石記之。及期裴太守赴任興隆三寶。傾施俸錢修成大殿。方曉彥師懸記無忒)公遂篤志",
    "T51n2076_012:0293c09": "內典深入法會。有發願文。傳於世。",
    "T51n2076_012:0293c10": "懷讓禪師第五世",
    "T51n2076_012:0293c11": "前袁州仰山慧寂禪師法嗣",
    "T51n2076_012:0293c12": "仰山西塔光穆禪師(第二世住)僧問。如何是正聞。師",
    "T51n2076_012:0293c13": "曰。不從耳入。曰作麼生。師曰。還聞麼。問祖",
    "T51n2076_012:0293c14": "意與教意同別。師曰。同別且置汝道瓶嘴裏",
    "T51n2076_012:0293c15": "什麼物出來入去。問如何是西來意。師曰。汝",
    "T51n2076_012:0293c16": "無佛性。問如何是頓。師作圓相示之。曰如何",
    "T51n2076_012:0293c17": "是漸。師以手空中撥三下。",
    "T51n2076_012:0293c18": "晉州霍山景通禪師初參仰山。仰山閉目坐。",
    "T51n2076_012:0293c19": "師曰。如是如是。西天二十八祖亦如是。中華",
    "T51n2076_012:0293c20": "六祖亦如是。和尚亦如是。景通亦如是。語訖",
    "T51n2076_012:0293c21": "向右邊翹一足而立。仰山起來打四藤杖。師",
    "T51n2076_012:0293c22": "因此自稱集雲峯下四藤條天下大禪佛(歸宗下亦",
    "T51n2076_012:0293c23": "有大禪佛。名智通。終於五臺)後住霍山。有行者問。如何是佛",
    "T51n2076_012:0293c24": "法大意。師乃禮拜。行者曰。和尚為什麼禮俗",
    "T51n2076_012:0293c25": "人。師曰。汝不見道尊重弟子。師問僧。什麼處",
    "T51n2076_012:0293c26": "來。僧提起坐具。師云。龍頭蛇尾。僧問。如何",
    "T51n2076_012:0293c27": "是佛。師打之。僧亦打師。師曰。汝打我有道",
    "T51n2076_012:0293c28": "理。我打汝無道理。僧無對。師乃打趁。師化緣",
    "T51n2076_012:0294a01": "將畢。先備薪於郊野遍辭檀信。食訖行至薪",
    "T51n2076_012:0294a02": "所。謂弟子曰。日午當來報至日午。師自執燈",
    "T51n2076_012:0294a03": "登積薪上。以笠置頂後作圓光相。手執拄杖",
    "T51n2076_012:0294a04": "作降魔杵勢。立終於紅焰中。",
    "T51n2076_012:0294a05": "杭州文喜禪師嘉禾蓹兒人也。姓朱氏。七歲",
    "T51n2076_012:0294a06": "出家。唐開成二年趙郡具戒。初習四分律。屬",
    "T51n2076_012:0294a07": "會昌廢教返服韜晦。大中初例重懺度於鹽",
    "T51n2076_012:0294a08": "官齊峯寺。後謁大慈山性空禪師。性空曰。子",
    "T51n2076_012:0294a09": "何不遍參乎。咸通三年至洪州觀音院見仰",
    "T51n2076_012:0294a10": "山。言下頓了心契。仰山令典常住。一日有異",
    "T51n2076_012:0294a11": "僧就求齋食。師減己分饋之。仰山預知問曰。",
    "T51n2076_012:0294a12": "適來果位人汝給食否。答曰。輟己迴施。仰山",
    "T51n2076_012:0294a13": "曰。汝大利益。七年旋浙右止千頃山築室而",
    "T51n2076_012:0294a14": "居。會巢寇之亂避地湖州住仁王院。光啟三",
    "T51n2076_012:0294a15": "年錢王請住龍泉廨署(今慈光院)僧問。如何是涅槃",
    "T51n2076_012:0294a16": "相。州曰。香煙盡處驗。問如何是佛法大意。",
    "T51n2076_012:0294a17": "師曰。喚院主來遮師僧患顛。問如何是自己。",
    "T51n2076_012:0294a18": "師默然。僧罔措。再問。師曰。青天蒙昧不向月",
    "T51n2076_012:0294a19": "邊飛。大順元年錢王表薦賜紫衣。乾寧四年",
    "T51n2076_012:0294a20": "又奏師號曰無著。光化三年示疾。十月二十",
    "T51n2076_012:0294a21": "七日夜子時告眾曰。三界心盡即是涅槃。言",
    "T51n2076_012:0294a22": "訖跏趺而終。壽八十。臘六十。終時方丈發白",
    "T51n2076_012:0294a23": "光竹樹同色。十一月二十二日遷塔靈隱山",
    "T51n2076_012:0294a24": "西塢(天祐二年宣城帥田頵應杭將許思叛換縱兵大掠。發師塔覩肉身不壞髮爪俱長。武肅王奇之。",
    "T51n2076_012:0294a25": "遣裨將邵志重封瘞焉)。",
    "T51n2076_012:0294a26": "新羅五觀山順支本國號了悟大師。僧問。如",
    "T51n2076_012:0294a27": "何是西來意。師豎拂子。僧曰。莫遮箇便是。師",
    "T51n2076_012:0294a28": "放下拂子。問以字不成八字不是。是什麼字。",
    "T51n2076_012:0294a29": "師作圓相示之。有僧於師前作五花圓相。師",
    "T51n2076_012:0294b01": "畫破別作一圓相。",
    "T51n2076_012:0294b02": "仰山南塔光涌禪師。僧問。文殊是七佛師。文",
    "T51n2076_012:0294b03": "殊有師否。師云。遇緣即有。曰如何是文殊師。",
    "T51n2076_012:0294b04": "師竪拂子示之。僧曰。莫遮箇是麼。師放下拂",
    "T51n2076_012:0294b05": "子又手。問如何是妙用一句。師曰。水到渠",
    "T51n2076_012:0294b06": "成。問真佛住在何處。師曰。言下無相也不在",
    "T51n2076_012:0294b07": "別處。",
    "T51n2076_012:0294b08": "仰山東塔和尚。僧問。如何是君王劍。師曰。落",
    "T51n2076_012:0294b09": "纜不采功。僧曰。用者如何。師曰。不落時人",
    "T51n2076_012:0294b10": "手。問法王與君王相見時如何。師曰。兩掌無",
    "T51n2076_012:0294b11": "私。曰見後如何。師曰。中間絕像。",
    "T51n2076_012:0294b12": "前臨濟義玄禪師法嗣",
    "T51n2076_012:0294b13": "灌谿志閑禪師魏府館陶人也。姓史氏。幼從",
    "T51n2076_012:0294b14": "柏巖禪師披剃。二十受具。後見臨濟和尚。和",
    "T51n2076_012:0294b15": "尚搊住良久放之。師曰。領矣。往後謂眾曰。",
    "T51n2076_012:0294b16": "我見臨濟無言語。直至如今飽不饑。問請師",
    "T51n2076_012:0294b17": "不借。師曰。我滿口道不借。師又曰。大庾嶺頭",
    "T51n2076_012:0294b18": "佛不會。黃梅路上沒眾生。師會下一僧去參",
    "T51n2076_012:0294b19": "石霜。石霜問。什麼處來。云灌谿來。石霜云。",
    "T51n2076_012:0294b20": "我北山住不如他南山住。僧無對。師聞云。但",
    "T51n2076_012:0294b21": "道修涅槃堂了也。僧問。久嚮灌谿。到來只見",
    "T51n2076_012:0294b22": "漚麻池。師曰。汝只見漚麻池不見灌谿。僧曰。",
    "T51n2076_012:0294b23": "如何是灌谿。師曰。剪箭急(後人舉似玄沙。玄沙云。更學三十年未會禪)",
    "T51n2076_012:0294b24": "問如何是古人骨。師曰。安置不得。曰為什麼",
    "T51n2076_012:0294b25": "安置不得。師曰。金烏那教下碧天。問金鎖斷",
    "T51n2076_012:0294b26": "後如何。師曰。正是法汝處。問如何是細。師",
    "T51n2076_012:0294b27": "曰。迴換不迴換。曰末後事如何。師曰。忌丈六",
    "T51n2076_012:0294b28": "口頭。問如何是一色。師曰。不隨。曰一色後如",
    "T51n2076_012:0294b29": "何。師曰。有闍梨承當分也無。問今日一會抵",
    "T51n2076_012:0294c01": "敵何人。師曰。不為凡聖。問一句如何。師曰。",
    "T51n2076_012:0294c02": "不落千聖機。問如何是洞中水。師曰不。洗人",
    "T51n2076_012:0294c03": "師唐乾寧二年乙卯五月二十九日問侍者曰。",
    "T51n2076_012:0294c04": "坐死者誰。曰僧伽。立死者誰。曰僧會。乃行六",
    "T51n2076_012:0294c05": "七步垂手而逝。",
    "T51n2076_012:0294c06": "幽州譚空和尚。有尼欲開堂說法。師曰。尼女",
    "T51n2076_012:0294c07": "家不用開堂。尼曰。龍女八歲成佛又作麼生。",
    "T51n2076_012:0294c08": "師曰。龍女有十八變。汝與老僧試一變看。尼",
    "T51n2076_012:0294c09": "曰。變得也是野狐精。師乃打趁。寶壽和尚問。",
    "T51n2076_012:0294c10": "除却中上二根人來時師兄作麼生。師曰。汝",
    "T51n2076_012:0294c11": "適來舉早錯也。壽曰。師兄也不得無過。師曰。",
    "T51n2076_012:0294c12": "汝却與我作師兄。壽側掌云。遮老賊。",
    "T51n2076_012:0294c13": "鎮州寶壽沼和尚(第一世住)僧問。萬境來侵時如何。",
    "T51n2076_012:0294c14": "師曰。莫管他。僧禮拜。師曰。不要動著。動著",
    "T51n2076_012:0294c15": "即打折汝腰。趙州諗和尚來。師在禪床背面",
    "T51n2076_012:0294c16": "而坐。諗展坐具禮拜。師起入方丈。諗收坐具",
    "T51n2076_012:0294c17": "而出。師問僧。什麼處來。曰西山來。師曰。見",
    "T51n2076_012:0294c18": "獼猴麼。曰見。師曰。作什麼伎倆。曰見某甲一",
    "T51n2076_012:0294c19": "箇伎倆也作不得。師打之。胡釘鉸參。師問。汝",
    "T51n2076_012:0294c20": "莫是胡釘鉸。曰不敢。師曰。還解釘得虛空否。",
    "T51n2076_012:0294c21": "曰請和尚折破。某甲與釘。師以拄杖打之。",
    "T51n2076_012:0294c22": "胡曰。和尚莫錯打某甲。師曰。向後有多口阿",
    "T51n2076_012:0294c23": "師。與汝點破在(趙州云。只遮一縫尚不柰何。乃代云。且釘遮一縫)問萬里",
    "T51n2076_012:0294c24": "無片雲時如何。師曰。青天亦須喫棒。師將順",
    "T51n2076_012:0294c25": "世。謂門人曰。汝還知我行履處否。對曰。知和",
    "T51n2076_012:0294c26": "尚一生長坐不臥。師又令近前。門人近前。師",
    "T51n2076_012:0294c27": "曰。去非吾眷屬。言訖而化。",
    "T51n2076_012:0294c28": "鎮州三聖院慧然禪師。自臨濟受訣。遍歷叢",
    "T51n2076_012:0294c29": "林至仰山。仰山問。汝名什麼。師曰。名慧寂。",
    "T51n2076_012:0295a01": "仰山曰。慧寂是我名。師曰。我名慧然。仰山大",
    "T51n2076_012:0295a02": "笑而已。師到香嚴。嚴問。什麼處來。師曰。臨",
    "T51n2076_012:0295a03": "濟來。嚴曰。將得臨濟劍來麼。師以坐具驀",
    "T51n2076_012:0295a04": "口打而去。師到德山才展坐具。德山云。莫展",
    "T51n2076_012:0295a05": "炊巾遮裏無[餕ㄙ+(宋木+ㄙ)]飯。師曰。縱有也無著處。德山",
    "T51n2076_012:0295a06": "以拄杖打師。師接住却推德山向禪床上。德",
    "T51n2076_012:0295a07": "山大笑。師哭蒼天而去。師在雪峯聞峯垂語",
    "T51n2076_012:0295a08": "云。人人盡有一面古鏡。遮箇獼猴亦有一面",
    "T51n2076_012:0295a09": "古鏡。師出問。歷劫無名。和尚為什麼立(一作彰)",
    "T51n2076_012:0295a10": "為古鏡。峯云。瑕生也。師咄曰。遮老和尚話頭",
    "T51n2076_012:0295a11": "也不識。峯云。罪過老僧住持事多。師見寶壽",
    "T51n2076_012:0295a12": "和尚開堂。師推出一僧在寶壽前。寶壽便打",
    "T51n2076_012:0295a13": "其僧。師曰。長老若恁麼為人。瞎却鎮州一城",
    "T51n2076_012:0295a14": "人眼在(法眼云。什麼是瞎却人眼處)。",
    "T51n2076_012:0295a15": "魏府大覺禪師。興化存獎禪師為院宰時。師",
    "T51n2076_012:0295a16": "一日問曰。我常聞汝道向南行一迴。拄杖頭",
    "T51n2076_012:0295a17": "未曾撥著箇會佛法底人。汝憑什麼道理有",
    "T51n2076_012:0295a18": "此語。興化乃喝。師便打。興化又喝。師又打。",
    "T51n2076_012:0295a19": "來日興化從法堂過。師召曰。院主。我直下疑",
    "T51n2076_012:0295a20": "汝昨日行底喝。與我說來。興化曰。存獎平生",
    "T51n2076_012:0295a21": "於三聖處學得底。盡被和尚折倒了也。願與",
    "T51n2076_012:0295a22": "存獎箇安樂法門。師曰。遮瞎驢來遮裏納敗",
    "T51n2076_012:0295a23": "缺卸却衲帔待痛決一頓。興化即於語下領",
    "T51n2076_012:0295a24": "旨。雖同嗣臨濟。而常以師為助發之友。師臨",
    "T51n2076_012:0295a25": "終時謂眾曰。我有一隻箭要付與人。時有一",
    "T51n2076_012:0295a26": "僧出云。請和尚箭。師云。汝喚什麼作箭。僧",
    "T51n2076_012:0295a27": "喝。師打數下。自歸方丈却喚其僧入來。問云。",
    "T51n2076_012:0295a28": "汝適來會麼。僧云。不會。師又打數下。擲却拄",
    "T51n2076_012:0295a29": "杖云已。後遇明眼人分。明舉似。便乃告寂。",
    "T51n2076_012:0295b01": "魏府興化存獎禪師問僧。什麼處來。曰崔禪",
    "T51n2076_012:0295b02": "處來。師曰。將得崔禪喝來否。曰不將得來。",
    "T51n2076_012:0295b03": "師曰恁麼即不從崔禪處來。僧喝之。師遂打。",
    "T51n2076_012:0295b04": "師謂眾曰。我只聞長廊也喝後架也喝。諸",
    "T51n2076_012:0295b05": "子汝莫盲喝亂喝。直饒喝得興化。向半天裏",
    "T51n2076_012:0295b06": "住。却撲下來氣欲絕。待興化蘇息起來。向汝",
    "T51n2076_012:0295b07": "道未在。何以故。我未曾向紫羅帳裏撒真",
    "T51n2076_012:0295b08": "珠。與汝諸人虛空裏亂喝作什麼。師謂克賓",
    "T51n2076_012:0295b09": "維那曰。汝不久當為唱道之師。克賓曰。不入",
    "T51n2076_012:0295b10": "者保社。師曰。會了不入不會不入。賓云總",
    "T51n2076_012:0295b11": "不與麼。師便打。乃云。克賓維那法戰不勝。",
    "T51n2076_012:0295b12": "罰錢五貫設飯一堂。至明日師自白槌云。克",
    "T51n2076_012:0295b13": "賓維那法戰不勝罰錢五貫設飯一堂不得喫",
    "T51n2076_012:0295b14": "飯即時出院。僧問。國師喚侍者意作麼生。",
    "T51n2076_012:0295b15": "師曰。一盲引眾盲師有時喚僧某甲。僧應諾。",
    "T51n2076_012:0295b16": "師曰。點即不到。又別喚一僧。僧應諾。師曰。",
    "T51n2076_012:0295b17": "到即不點。師後為後唐莊宗師。莊宗一日謂",
    "T51n2076_012:0295b18": "師曰。朕收大梁得一顆無價明珠。未有人酬",
    "T51n2076_012:0295b19": "價。師曰。請陛下珠看。帝以手舒開幞頭脚。師",
    "T51n2076_012:0295b20": "曰。君王之寶誰敢酬價(玄覺徵云。且道興化肯同光不肯同光。若肯同光興化眼",
    "T51n2076_012:0295b21": "在什麼處。若不肯同光過在什麼處)師滅後勅諡廣濟大師。塔曰",
    "T51n2076_012:0295b22": "通寂。",
    "T51n2076_012:0295b23": "定州善崔禪師。州將王公於衙署張座請師",
    "T51n2076_012:0295b24": "說法。師升坐良久。謂眾曰。出來也打不出",
    "T51n2076_012:0295b25": "來也打。時譚空和尚出曰。崔禪聻。師曰。久",
    "T51n2076_012:0295b26": "立太尉珍重。便下坐。",
    "T51n2076_012:0295b27": "鎮州萬歲和尚僧問。大眾上堂合譚何事。師",
    "T51n2076_012:0295b28": "曰。序品第一。問僧家究竟如何。師曰。本來只",
    "T51n2076_012:0295b29": "是吹灰法。却向灘頭卸却衣。師訪寶壽。初",
    "T51n2076_012:0295c01": "見便展坐具。寶壽即下禪床。師乃坐彼禪床。",
    "T51n2076_012:0295c02": "寶壽驟入方丈。少頃知事白師曰。堂頭和尚",
    "T51n2076_012:0295c03": "已關却門也。請和尚庫頭喫茶。師乃歸院。翌",
    "T51n2076_012:0295c04": "日寶壽來復謁。師踞禪床。寶壽展坐具。師亦",
    "T51n2076_012:0295c05": "下禪床。寶壽還坐禪床。師歸方丈閉關。寶壽",
    "T51n2076_012:0295c06": "入侍者寮內取灰。於方丈前圍三道而退。",
    "T51n2076_012:0295c07": "雲山和尚。有僧從西京來。師問。還得西京主",
    "T51n2076_012:0295c08": "人書來否。僧曰。不敢妄通消息。師曰。作家師",
    "T51n2076_012:0295c09": "僧天然有在。僧曰。殘羹殘菜誰喫。師曰。獨",
    "T51n2076_012:0295c10": "有闍梨不甘喫。其僧乃作吐勢。師喚侍者曰。",
    "T51n2076_012:0295c11": "扶出遮病僧著。僧便出去。",
    "T51n2076_012:0295c12": "桐峯菴主僧問。和尚遙裏忽遇大蟲作麼生。",
    "T51n2076_012:0295c13": "師作吼聲。僧作怖勢。師大笑。僧曰。遮老賊。",
    "T51n2076_012:0295c14": "師曰。爭柰老僧何。有僧到菴前便去。師曰。闍",
    "T51n2076_012:0295c15": "梨闍梨。僧迴首便喝。師良久。僧曰。死却遮老",
    "T51n2076_012:0295c16": "漢。師乃打之。僧無語。師呵呵大笑。有僧入菴",
    "T51n2076_012:0295c17": "把住師。師曰。殺人殺人。其僧推開曰。叫作",
    "T51n2076_012:0295c18": "麼。師曰誰。僧乃喝。師打之。僧出迴首曰。且",
    "T51n2076_012:0295c19": "待且待。師大笑。",
    "T51n2076_012:0295c20": "杉洋菴主。有僧到參。師問。阿誰。曰杉注菴",
    "T51n2076_012:0295c21": "主。師曰。是我。僧便喝。師作噓聲。僧曰。猶要",
    "T51n2076_012:0295c22": "棒在。師便打。僧問。菴主得什麼道理後住",
    "T51n2076_012:0295c23": "此山。師曰。也欲通箇來由。又恐遭人點檢。僧",
    "T51n2076_012:0295c24": "曰。又爭免得。師乃喝之。僧曰。恰是。師乃打。",
    "T51n2076_012:0295c25": "其僧大笑而出。師曰。今日大敗大敗。",
    "T51n2076_012:0295c26": "涿州紙衣和尚初問臨濟。如何是奪人不奪",
    "T51n2076_012:0295c27": "境。臨濟曰。春煦發生鋪地錦。嬰兒垂髮白如",
    "T51n2076_012:0295c28": "絲。師曰。如何是奪境不奪人。曰王令已行天",
    "T51n2076_012:0295c29": "下遍。將軍塞外絕烟塵師曰。如何是人境俱",
    "T51n2076_012:0296a01": "不奪。曰王登寶殿野老謳歌。師曰。如何是人",
    "T51n2076_012:0296a02": "境俱奪。曰并汾絕信獨處一方。師於言下領",
    "T51n2076_012:0296a03": "旨。深入三玄三要四句之門。頗資化道。",
    "T51n2076_012:0296a04": "虎谿菴主。僧到抽坐具相看。師不顧。僧曰。知",
    "T51n2076_012:0296a05": "道菴主有此機鋒。師鳴指一聲。僧曰。是何宗",
    "T51n2076_012:0296a06": "旨。師便摑之。僧曰。知道今日落人便宜。師",
    "T51n2076_012:0296a07": "曰。猶要棒在。有僧才入門。師便喝。僧默然。",
    "T51n2076_012:0296a08": "師打之。僧却喝。師曰。好箇草賊。僧到不審。",
    "T51n2076_012:0296a09": "師曰。阿誰。僧喝。師曰。得恁麼無賓主。僧曰。",
    "T51n2076_012:0296a10": "猶要第二喝在。師乃喝之。有僧問。和尚何處",
    "T51n2076_012:0296a11": "人事。師云。隴西人。僧云。承聞隴西有鸚鵡還",
    "T51n2076_012:0296a12": "實也無。師云是。僧云。和尚莫不是也無。師便",
    "T51n2076_012:0296a13": "作鸚鵡聲。僧云。好箇鸚鵡。師便棒之。",
    "T51n2076_012:0296a14": "覆盆菴主問僧。什麼處來。曰覆盆山下來。師",
    "T51n2076_012:0296a15": "曰。還見菴主否。僧便喝。師便掌。僧曰。作麼。",
    "T51n2076_012:0296a16": "師又喝。一日有僧從山下哭上。師閉庵門。",
    "T51n2076_012:0296a17": "僧於門上畫一圓月相。師從菴後出却從",
    "T51n2076_012:0296a18": "山下哭上。僧喝曰。猶作遮箇去就在。師便換",
    "T51n2076_012:0296a19": "手搥胸曰。可惜先師一場埋沒。僧曰。苦苦。師",
    "T51n2076_012:0296a20": "曰。菴主被謾。",
    "T51n2076_012:0296a21": "襄州歷村和尚煎茶次。僧問。如何是祖師西",
    "T51n2076_012:0296a22": "來意。師舉茶匙子。僧曰。莫只遮便當否。師擲",
    "T51n2076_012:0296a23": "向火中。問如何是觀其音聲而得解脫。師將",
    "T51n2076_012:0296a24": "火筋打柴頭問。汝還聞否。曰聞。師曰。誰不",
    "T51n2076_012:0296a25": "解脫。",
    "T51n2076_012:0296a26": "滄州米倉和尚。州牧請師與寶壽和尚入廳",
    "T51n2076_012:0296a27": "供養。令人傳語。請二長老譚論佛法。壽曰。請",
    "T51n2076_012:0296a28": "師兄長老答話。師喝之。壽曰。某甲尚未借問",
    "T51n2076_012:0296a29": "何便行喝師曰。猶欠少在。壽却與一喝。",
    "T51n2076_012:0296b01": "睦州陳尊宿法嗣",
    "T51n2076_012:0296b02": "睦州刺史陳操與僧齋次。拈起餬餅問僧。江",
    "T51n2076_012:0296b03": "西湖南還有遮箇麼僧曰。尚書適來喫什麼。",
    "T51n2076_012:0296b04": "陳曰。敲鍾謝響。又一日齋僧次躬行餅。僧展",
    "T51n2076_012:0296b05": "手接。陳乃縮手。僧無語。陳曰。果然果然。異",
    "T51n2076_012:0296b06": "日問僧曰。有箇事與上坐商量得麼。僧曰。合",
    "T51n2076_012:0296b07": "取狗口。陳自摑曰。操罪過。僧曰。知過必改。",
    "T51n2076_012:0296b08": "陳曰。恁麼即乞上坐口喫飯。又齋僧自行食",
    "T51n2076_012:0296b09": "次曰。上坐施食。上坐曰。三德六味。陳曰錯。",
    "T51n2076_012:0296b10": "上坐無對。又與寮屬登樓次。有數僧行來。一",
    "T51n2076_012:0296b11": "官人曰。來者總是行脚僧。陳曰。不是。曰焉知",
    "T51n2076_012:0296b12": "不是。陳曰。待近與問相次。諸僧樓前行過。",
    "T51n2076_012:0296b13": "陳驀喚上坐。僧皆迴顧。陳謂諸官曰。不信道。",
    "T51n2076_012:0296b14": "又與禪者頌曰。",
    "T51n2076_012:0296b15": "　禪者有玄機　　機玄是復非",
    "T51n2076_012:0296b16": "　欲了機前旨　　咸於句下違",
    "T51n2076_012:0296b17": "前香嚴智閑禪師法嗣",
    "T51n2076_012:0296b18": "吉州止觀和尚。問如何是毘盧師。師攔胸與",
    "T51n2076_012:0296b19": "一托。問如何是頓。師云。非梁陳。",
    "T51n2076_012:0296b20": "壽州紹宗禪師。問如何是西來意。師曰。好事",
    "T51n2076_012:0296b21": "不出門惡事行千里。有官人謂師曰。見說江",
    "T51n2076_012:0296b22": "西不立宗。師曰。遇緣即立。曰遇緣立箇什麼。",
    "T51n2076_012:0296b23": "師曰。江西不立宗。",
    "T51n2076_012:0296b24": "襄州延慶法端號紹真大師。官人問。蚯蚓斬",
    "T51n2076_012:0296b25": "兩段兩頭俱動。佛性在阿那頭。師展兩手(洞山",
    "T51n2076_012:0296b26": "別云。即今問底在那箇頭。此又收在十一卷溈山下何也)。",
    "T51n2076_012:0296b27": "益州南禪無染大師。問無句之句師還答也",
    "T51n2076_012:0296b28": "無。師曰。從來只明恁麼事。僧曰。畢竟如何。",
    "T51n2076_012:0296b29": "師曰。且問看。",
    "T51n2076_012:0296c01": "益州長平山和尚。問視瞬不及處如何。師曰",
    "T51n2076_012:0296c02": "我眨眼也勿工夫。問如何是祖師意。師曰。西",
    "T51n2076_012:0296c03": "天來唐土去。",
    "T51n2076_012:0296c04": "益州崇福演教大師。問如何是寬廓之言。師",
    "T51n2076_012:0296c05": "曰。無口道得。問如何是西來意。師曰。今日",
    "T51n2076_012:0296c06": "明日。",
    "T51n2076_012:0296c07": "安州大安山清幹禪師。問從上諸聖從何而",
    "T51n2076_012:0296c08": "證。師乃斫額。問如何是祖師西來意。師曰羊",
    "T51n2076_012:0296c09": "頭車子推明月。",
    "T51n2076_012:0296c10": "終南山豐德寺和尚。問如何是和尚家風。師",
    "T51n2076_012:0296c11": "曰。觸事面牆。問如何是本來事。師曰。終不更",
    "T51n2076_012:0296c12": "問人。",
    "T51n2076_012:0296c13": "均州武當山佛巖暉禪師。問頃年有疾又中",
    "T51n2076_012:0296c14": "毒藥。請師醫。師曰。二宜湯一椀。又問。如何",
    "T51n2076_012:0296c15": "是佛向上事。曰螺髻子。",
    "T51n2076_012:0296c16": "江西廬山雙谿田道者。問如何是[吭几+(坐工+十)]啄之機。",
    "T51n2076_012:0296c17": "師以手作啄勢。問如何是西來意。師曰。什麼",
    "T51n2076_012:0296c18": "處得箇問頭來。",
    "T51n2076_012:0296c19": "前福州雙峯和尚法嗣",
    "T51n2076_012:0296c20": "雙峯古禪師(第二世)本業講經。因上雙峯禮謁。雙",
    "T51n2076_012:0296c21": "峯問云。大德什麼處住。曰城裏住。雙峯曰。",
    "T51n2076_012:0296c22": "尋常還思老僧否。曰常思和尚無由禮覲。雙",
    "T51n2076_012:0296c23": "峯曰。只遮思底便是大德。師從此領旨即歸",
    "T51n2076_012:0296c24": "本寺。捨所居罷講入山執侍數年。後到石霜",
    "T51n2076_012:0296c25": "但隨眾而已。更不參請。眾僉謂。古侍者甞受",
    "T51n2076_012:0296c26": "雙峯印記。往往聞于石霜。霜欲詰其所悟。而",
    "T51n2076_012:0296c27": "未得其便。師因辭石霜。霜將拂子送出門首",
    "T51n2076_012:0296c28": "召曰。古侍者。師迴首。石霜曰。擬著即差。是",
    "T51n2076_012:0296c29": "著即乖。不擬不是。亦莫作箇會。除非知有。莫",
    "T51n2076_012:0297a01": "能知之。好去好去。師應喏喏。即前邁尋屬雙",
    "T51n2076_012:0297a02": "峯歸寂。師乃繼續住持。僧問。和尚當時秖對",
    "T51n2076_012:0297a03": "石霜。石霜恁麼道意作麼生。師曰。只教我不",
    "T51n2076_012:0297a04": "著是非(玄覺云。且道他會石霜意不會)。",
    "T51n2076_012:0297a05": "前徑山第三世洪諲禪師法嗣",
    "T51n2076_012:0297a06": "洪州米嶺和尚尋常垂語曰。莫過於此。僧問。",
    "T51n2076_012:0297a07": "未審是什麼莫過於此。師曰。不出是(其僧後問長慶。為",
    "T51n2076_012:0297a08": "什麼不出是。慶云汝擬喚作什麼)。",
    "T51n2076_012:0297a09": "前揚州光孝院慧覺和尚法嗣",
    "T51n2076_012:0297a10": "道巘禪師廬州人也。姓劉氏。初參侍覺和尚。",
    "T51n2076_012:0297a11": "便領悟微言。即於湖南大光山剃度。暨化緣",
    "T51n2076_012:0297a12": "彌盛。受請止昇州長慶禪苑。師一日上堂",
    "T51n2076_012:0297a13": "謂眾曰。彌勒世尊朝入伽藍暮成正覺。乃說",
    "T51n2076_012:0297a14": "俱云。",
    "T51n2076_012:0297a15": "　三界上下法　　我說皆是心",
    "T51n2076_012:0297a16": "　離於諸心法　　更無有可得",
    "T51n2076_012:0297a17": "看他恁麼道也大殺惺惺。若比吾徒猶是鈍",
    "T51n2076_012:0297a18": "漢。所以一念見道三世情盡。如印印泥更無",
    "T51n2076_012:0297a19": "前後。諸子生死事大快須薦取。莫為等閑業",
    "T51n2076_012:0297a20": "識茫茫。蓋為迷己逐物。世尊臨入涅槃。文殊",
    "T51n2076_012:0297a21": "請佛再轉法輪。世尊咄文殊言。吾四十九年",
    "T51n2076_012:0297a22": "住世。不曾一字與人。汝請吾再轉法輪。是謂",
    "T51n2076_012:0297a23": "吾曾轉法輪也。然今時眾中建立箇賓主問",
    "T51n2076_012:0297a24": "答。事不獲已蓋為初心爾。僧問。如何是長慶",
    "T51n2076_012:0297a25": "境。師曰。闍梨履踐看。問如何是佛法大意。師",
    "T51n2076_012:0297a26": "曰。古人豈不道。今日三月三。僧曰。學人不",
    "T51n2076_012:0297a27": "會。師曰。止止不須說。我法妙難思。便下坐。",
    "T51n2076_012:0297a28": "咸平二年歸寂。",
    "T51n2076_012:0297a29": "懷讓禪師第六世前仰山南塔光涌禪師法嗣",
    "T51n2076_012:0297b01": "越州清化全付禪師。吳郡崑山人也。父賈販。",
    "T51n2076_012:0297b02": "師隨至豫章。聞禪會之盛遂啟求出家。即詣",
    "T51n2076_012:0297b03": "江夏投清平大師。清平問曰。汝來何求。曰求",
    "T51n2076_012:0297b04": "法也。清平異而攝受之。尋登戒度奉事彌謹。",
    "T51n2076_012:0297b05": "一旦自謂曰。學無常師豈宜匏繫於此乎。即",
    "T51n2076_012:0297b06": "辭抵宜春仰山禮南塔涌和尚。涌問。從何而",
    "T51n2076_012:0297b07": "來。師曰。鄂州來。涌曰。鄂州使君名什麼。曰",
    "T51n2076_012:0297b08": "化下不敢相觸。涌曰。此地通不畏。師曰。大丈",
    "T51n2076_012:0297b09": "夫何必相試。涌囅然而笑。遂蒙印可乃遊廬",
    "T51n2076_012:0297b10": "陵。安福縣宰為建應國禪苑。迎以聚徒本道。",
    "T51n2076_012:0297b11": "上聞賜名清化焉。僧問。如何是和尚急切為",
    "T51n2076_012:0297b12": "人處。師曰。朝看東南暮看西北。僧曰。不會。",
    "T51n2076_012:0297b13": "師曰。徒誇東陽客不識西陽珍。問如何是正",
    "T51n2076_012:0297b14": "法眼。師曰。不可青天白日尿床也。師後因同",
    "T51n2076_012:0297b15": "里僧勉還故國。錢氏文穆王特加禮重。晉天",
    "T51n2076_012:0297b16": "福二年丁酉歲錢氏戍將闢雲峯山建院。亦",
    "T51n2076_012:0297b17": "以清化為名。法侶臻萃。僧問。如何是佛法大",
    "T51n2076_012:0297b18": "意。師曰。華表柱頭木鶴飛。問路逢達道人不",
    "T51n2076_012:0297b19": "將語默對。未審將什麼對。師曰。眼裏瞳人吹",
    "T51n2076_012:0297b20": "叫子。問和尚年多少。師曰。始見去年九月九。",
    "T51n2076_012:0297b21": "如今又見秋葉黃。僧曰。恁麼即無數也。師曰。",
    "T51n2076_012:0297b22": "問取黃葉。曰畢竟事如何。師曰。六隻骰子滿",
    "T51n2076_012:0297b23": "盆紅。問亡僧遷化向什麼處去。師曰。長江無",
    "T51n2076_012:0297b24": "間斷聚沫任風飄。曰還受祭祀也無。師曰祭",
    "T51n2076_012:0297b25": "祀即不無。僧曰。如何祭祀。師曰。漁歌舉櫂",
    "T51n2076_012:0297b26": "谷裏聞聲。至忠獻王賜以紫方袍。師不受。王",
    "T51n2076_012:0297b27": "改以衲衣。仍號純一禪師。師曰。吾非飾讓",
    "T51n2076_012:0297b28": "也。慮後人倣吾而逞欲耳。開運四年丁未",
    "T51n2076_012:0297b29": "秋七月示疾安然坐逝。有大風震摧林木。壽",
    "T51n2076_012:0297c01": "六十六。臘四十五。郢州芭蕉山慧清禪師新",
    "T51n2076_012:0297c02": "羅人。問如何是芭蕉水。師曰。冬溫夏涼。問如",
    "T51n2076_012:0297c03": "何是吹毛劍。師曰。進前三步。僧曰。用者如",
    "T51n2076_012:0297c04": "何。師曰。退後三步。問如何是和尚為人一句。",
    "T51n2076_012:0297c05": "師曰。只恐闍梨不問。師上堂謂眾曰。會麼相",
    "T51n2076_012:0297c06": "悉者少珍重。問不語有問時如何。師曰。未出",
    "T51n2076_012:0297c07": "三門千里程。問如何是自己。師曰。望南看北",
    "T51n2076_012:0297c08": "斗。問光境俱亡復是何物。師曰知。曰知箇什",
    "T51n2076_012:0297c09": "麼。師曰。建州九郎。問如何是提婆宗。師曰。",
    "T51n2076_012:0297c10": "赤幡在左。師問僧近離什麼處。曰請師試道",
    "T51n2076_012:0297c11": "看。師曰。將謂是舶上商人。元來是當州小客。",
    "T51n2076_012:0297c12": "問不問二頭三首。請師直指本來面目。師默",
    "T51n2076_012:0297c13": "然正坐。問賊來須打客來須看。忽遇客賊俱",
    "T51n2076_012:0297c14": "來時如何。師曰。屋裏有一緉破草鞋。曰只如",
    "T51n2076_012:0297c15": "破草鞋還堪受用也無。師曰。汝若將去前凶",
    "T51n2076_012:0297c16": "後不吉問北斗裏藏身意旨如何。師曰。九九",
    "T51n2076_012:0297c17": "八十一。師又曰。會麼。僧曰不會。師曰。一二",
    "T51n2076_012:0297c18": "三四五。問古佛未出興時如何。師曰。千年茄",
    "T51n2076_012:0297c19": "子根。曰出興後如何。師曰。金剛努出眼。師上",
    "T51n2076_012:0297c20": "堂良久曰。也大相辱珍重。",
    "T51n2076_012:0297c21": "韶州昌樂縣黃連山義初號明微大師。問三",
    "T51n2076_012:0297c22": "乘十二分教即不問。請師開口不答話。師曰。",
    "T51n2076_012:0297c23": "寶華臺上定古今。曰如何是寶華臺上定古",
    "T51n2076_012:0297c24": "今。師曰。一點墨子輪流不移。曰學人全體不",
    "T51n2076_012:0297c25": "會。請師指示。師曰。靈覺雖轉空華不墜。問古",
    "T51n2076_012:0297c26": "路無蹤如何進步。師曰。金烏遶須彌。元與",
    "T51n2076_012:0297c27": "劫同時。曰恁麼即得達於彼岸也。師曰。黃河",
    "T51n2076_012:0297c28": "三千年一度清。廣南劉氏嚮師道化。請入府",
    "T51n2076_012:0297c29": "內說法僧問。人王與法王相見時如何。師曰。",
    "T51n2076_012:0298a01": "兩鏡相照萬像歷然。曰法王心要達磨西來。",
    "T51n2076_012:0298a02": "五祖付與曹溪。自此不傳衣鉢。未審碧玉階",
    "T51n2076_012:0298a03": "前將何付囑。師曰。石羊水上行。木馬夜翻駒。",
    "T51n2076_012:0298a04": "僧曰。恁麼即我王有感萬國歸朝。師曰。時人",
    "T51n2076_012:0298a05": "盡唱太平歌問如何是佛。師曰。胸題卍字背",
    "T51n2076_012:0298a06": "負圓光。僧問如何是道。師展兩手示之。僧",
    "T51n2076_012:0298a07": "曰。佛之與道相去幾何。師曰。如水如波。",
    "T51n2076_012:0298a08": "韶州慧林鴻究號妙濟大師。有僧問。千聖常",
    "T51n2076_012:0298a09": "行此路如何是此路。師曰。果然不見。問魯祖",
    "T51n2076_012:0298a10": "面壁意如何。師曰。有什麼雪處。問如何是急",
    "T51n2076_012:0298a11": "切事師曰。鈍漢。問如何是和尚家風。師曰。諸",
    "T51n2076_012:0298a12": "方例大。問定慧等學明見理性如何。師曰。新",
    "T51n2076_012:0298a13": "修梵宇。",
    "T51n2076_012:0298a14": "前仰山西塔光穆禪師法嗣",
    "T51n2076_012:0298a15": "吉州資福如寶禪師。僧問。如何是應機之句。",
    "T51n2076_012:0298a16": "師默然。問如何是玄旨。師曰。汝與我掩却門。",
    "T51n2076_012:0298a17": "問魯祖面壁意作麼生。師曰。勿交涉。問如何",
    "T51n2076_012:0298a18": "是從上真正眼。師搥胸曰。蒼天蒼天。僧曰。",
    "T51n2076_012:0298a19": "借問又何妨師曰困。問遮箇還受學也無。師",
    "T51n2076_012:0298a20": "曰。未曾钁地栽虛空。問如何是衲僧急切處。",
    "T51n2076_012:0298a21": "師曰。不過此問。僧曰。學人未問已前請師道。",
    "T51n2076_012:0298a22": "師曰噫。問諸方盡皆妙用。未審和尚此間如",
    "T51n2076_012:0298a23": "何。師曰噫。問古人拈搥竪拂此理如何。師曰",
    "T51n2076_012:0298a24": "瘂。問如何是一路涅槃門。師彈指一聲。又展",
    "T51n2076_012:0298a25": "開兩手。僧曰。如何領會。師曰。不是秋月明子",
    "T51n2076_012:0298a26": "自橫行八九。問如何是和尚家風。師曰。飯後",
    "T51n2076_012:0298a27": "三椀茶。師一日拈起蒲團示眾云。諸佛菩薩",
    "T51n2076_012:0298a28": "及入理聖人。皆從遮裏出。便擲下擘胸開曰。",
    "T51n2076_012:0298a29": "作麼生。眾無對。問學人創入叢林一夏將末。",
    "T51n2076_012:0298b01": "未蒙和尚指教願垂提拯。師托開其僧乃曰。",
    "T51n2076_012:0298b02": "老僧自住持來未曾瞎却一僧眼。師有時坐",
    "T51n2076_012:0298b03": "良久。周視左右曰。會麼。眾曰。不會。師曰。不",
    "T51n2076_012:0298b04": "會即謾汝去也。師一日將蒲團於頭上曰。汝",
    "T51n2076_012:0298b05": "諸人恁麼時難共語。眾無對。師將坐却曰。猶",
    "T51n2076_012:0298b06": "較些子。",
    "T51n2076_012:0298b07": "前灌谿志閑禪師法嗣",
    "T51n2076_012:0298b08": "池州魯祖山教和尚僧問。如何是目前事。師",
    "T51n2076_012:0298b09": "曰。絲竹未將為樂器。架上葫蘆猶未收。問如",
    "T51n2076_012:0298b10": "何是雙林樹。師曰。有相身中無相身。曰如何",
    "T51n2076_012:0298b11": "是有相身中無相身。師曰。金香山下鐵崑",
    "T51n2076_012:0298b12": "崙。問如何是高峯孤宿底人。師曰。半夜日頭",
    "T51n2076_012:0298b13": "明日午打三更。問如何是格外事。師曰。化",
    "T51n2076_012:0298b14": "導緣終後虛空更那邊問進向無門時如何。",
    "T51n2076_012:0298b15": "師曰。太鈍生。僧曰。不是鈍根直下進向無門",
    "T51n2076_012:0298b16": "時如何。師曰。靈機未曾論邊際。執法無邊在",
    "T51n2076_012:0298b17": "暗中。問如何是學人著力處。師曰。春來草自",
    "T51n2076_012:0298b18": "青月上已天明。曰如何是不著力處。師曰崩",
    "T51n2076_012:0298b19": "山石頭落平川燒火行。",
    "T51n2076_012:0298b20": "魏府興化存獎禪師法嗣",
    "T51n2076_012:0298b21": "汝州寶應和尚(亦曰南院第一世住顒禪師)上堂示眾曰。赤肉",
    "T51n2076_012:0298b22": "團上壁立千仞。時有僧問。赤肉團上壁立千",
    "T51n2076_012:0298b23": "仞。豈不是和尚道。師曰是。其僧乃掀禪床。師",
    "T51n2076_012:0298b24": "曰。遮瞎驢便棒。師問僧。近離什麼處。曰長水。",
    "T51n2076_012:0298b25": "師曰東流西流。曰總不恁麼。師曰作麼生。僧",
    "T51n2076_012:0298b26": "珍重。師打之。趁下法堂。僧到參。師舉拂子。",
    "T51n2076_012:0298b27": "僧曰。今日敗闕。師放下拂子。僧曰。猶有遮箇",
    "T51n2076_012:0298b28": "在。師乃棒之。師問僧。近離什麼處。曰近離襄",
    "T51n2076_012:0298b29": "州。師曰。來作什麼。曰特來禮拜和尚。師曰。",
    "T51n2076_012:0298c01": "恰遇寶應老不在。僧便喝。師曰。向汝道不在。",
    "T51n2076_012:0298c02": "又喝作什麼。僧又喝。師乃棒之。其僧禮拜。師",
    "T51n2076_012:0298c03": "曰。遮棒本分汝打我我且打汝。三五棒要此",
    "T51n2076_012:0298c04": "話。大行思明和尚未住西院時。到參禮拜後",
    "T51n2076_012:0298c05": "白曰。別無好物人事。從許州買得一口江西",
    "T51n2076_012:0298c06": "剃刀來獻和尚。師云汝從許州來。什麼處得",
    "T51n2076_012:0298c07": "江西剃刀。明把師手搯一下。師云。侍者收取。",
    "T51n2076_012:0298c08": "明拂袖而去。師云。阿剌剌。師上堂云。諸方只",
    "T51n2076_012:0298c09": "具啐啄同時眼。不具啐啄同時用。時有僧便",
    "T51n2076_012:0298c10": "問。如何是啐啄同時用。師云。作家相見不啐",
    "T51n2076_012:0298c11": "啄。啐啄同時失。僧云。此猶未是某甲問處。師",
    "T51n2076_012:0298c12": "云。汝問處又作麼生。僧云。失師乃打之。其",
    "T51n2076_012:0298c13": "僧不肯。其僧後於雲門會下聞二僧舉前因",
    "T51n2076_012:0298c14": "緣。一僧云。當時南院棒折那僧聞此語忽然",
    "T51n2076_012:0298c15": "大悟。方見南院答話處。其僧却來汝州省覲",
    "T51n2076_012:0298c16": "值師已遷化。乃訪風穴。風穴認得便問。上座",
    "T51n2076_012:0298c17": "是當時問南院啐啄同時話底麼。僧云是。穴",
    "T51n2076_012:0298c18": "云會也未。僧云會也。穴云爾當時作麼生",
    "T51n2076_012:0298c19": "會。僧云。某甲當時如在燈影裏行相似。",
    "T51n2076_012:0298c20": "穴云汝會也。",
    "T51n2076_012:0298c21": "前寶壽沼和尚法嗣",
    "T51n2076_012:0298c22": "汝州西院思明禪師有人問。如何是伽藍。師",
    "T51n2076_012:0298c23": "曰。荊棘叢林。曰如何是伽藍中人。師曰。獾兒",
    "T51n2076_012:0298c24": "狢子。問如何是臨濟一喝。師曰。千鈞之弩不",
    "T51n2076_012:0298c25": "為鼷鼠而發機。曰和尚慈悲何在。師打之。僧",
    "T51n2076_012:0298c26": "從漪到法席旬日乃曰莫道會佛法人。覓箇",
    "T51n2076_012:0298c27": "舉話底人也無。師聞而默之。漪異日上法堂",
    "T51n2076_012:0298c28": "次。師召從漪。漪舉首。師曰錯。漪進三兩步。",
    "T51n2076_012:0298c29": "師又曰錯從漪漪復近前。師曰。適來兩錯是",
    "T51n2076_012:0299a01": "上座錯是思明老錯。曰是從漪錯。師曰錯。",
    "T51n2076_012:0299a02": "又曰。上座且遮裏過夏共汝商量遮兩錯。漪",
    "T51n2076_012:0299a03": "不肯便去。後住相州天平山。每舉前話曰。",
    "T51n2076_012:0299a04": "我行脚時被惡風吹到汝州。有西院長老。勘",
    "T51n2076_012:0299a05": "我連下三箇錯。更待留我過夏商量。我不",
    "T51n2076_012:0299a06": "說恁麼時錯。我當時發足擬向南去。便知道",
    "T51n2076_012:0299a07": "錯了也(首山省念和尚云。據天平作恁麼會解未夢見西院在。何故話在)。",
    "T51n2076_012:0299a08": "寶壽和尚(第二世住)有僧問。如何是祖。師曰。面黑",
    "T51n2076_012:0299a09": "眼睛白。問蹋倒化城時如何。師曰。死漢不斬。",
    "T51n2076_012:0299a10": "僧曰斬。師乃打。",
    "T51n2076_012:0299a11": "前三聖慧然禪師法嗣",
    "T51n2076_012:0299a12": "鎮州大悲和尚有僧問。除上去下請師便道。",
    "T51n2076_012:0299a13": "師曰。我開口即錯。僧曰。真是學人師。師曰。",
    "T51n2076_012:0299a14": "今日向弟子手裏死。",
    "T51n2076_012:0299a15": "淄州水陸和尚有僧問。如何是學人用心處。",
    "T51n2076_012:0299a16": "師曰。用心即錯。僧曰。不起一念時如何。師",
    "T51n2076_012:0299a17": "曰。勿用處漢。問此事如何保任師曰。切忌。問",
    "T51n2076_012:0299a18": "如何是最初一句。師便喝。問狹路相逢時如",
    "T51n2076_012:0299a19": "何。師便攔胸托一托。",
    "T51n2076_012:0299a20": "前魏府大覺和尚法嗣",
    "T51n2076_012:0299a21": "廬州大覺和尚。問牛頭未見四祖時為什麼",
    "T51n2076_012:0299a22": "鳥獸銜華。師曰。有恁麼畜生。曰見後為什麼",
    "T51n2076_012:0299a23": "不來銜華。師曰。無恁麼畜生。廬州澄心院旻",
    "T51n2076_012:0299a24": "德和尚在興化時。遇興化和尚示眾云若是",
    "T51n2076_012:0299a25": "作家戰將。便請單刀直入。更莫如何若何。",
    "T51n2076_012:0299a26": "師出禮三拜起而喝。興化亦喝。師再喝。",
    "T51n2076_012:0299a27": "化亦喝。師乃作禮歸眾。化云。旻德今夜較却",
    "T51n2076_012:0299a28": "興化二十棒。然雖如是是他旻德會旻。德且",
    "T51n2076_012:0299a29": "不是喝。",
    "T51n2076_012:0299b01": "汝州南院和尚。問匹馬單槍來時如何。師曰。",
    "T51n2076_012:0299b02": "待我斫棒。問上上根器人還接否。師曰接。僧",
    "T51n2076_012:0299b03": "曰。便請師接。師曰。且得平交。師問新到僧。",
    "T51n2076_012:0299b04": "近離什麼處。曰漢上。師曰。汝也罪過我也",
    "T51n2076_012:0299b05": "罪過。僧無語。師見新到僧乃搊住曰。作麼生",
    "T51n2076_012:0299b06": "作麼生。僧無對。師曰。三十年馬騎今日却",
    "T51n2076_012:0299b07": "被驢撲(一作學馬伎又作弄馬騎)。有僧新到。師曰敗也乃拋",
    "T51n2076_012:0299b08": "下柱杖。僧曰。恁麼語話。師便打。",
    "T51n2076_012:0299b09": "景德傳燈錄卷第十二"
}