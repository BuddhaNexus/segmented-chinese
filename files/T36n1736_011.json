{
    "T36n1736_011:0078b12": "大方廣佛華嚴經隨疏演義鈔卷",
    "T36n1736_011:0078b13": "第十一",
    "T36n1736_011:0078b15": "唐清涼山大華嚴寺沙門澄觀述",
    "T36n1736_011:0078b16": "[0078b16] ◎第四相即門。於中有三。初正釋。次句",
    "T36n1736_011:0078b17": "數。後引證。初中言廢己同他者。是相即義。",
    "T36n1736_011:0078b18": "以上相入。則此彼互存。如兩鏡相照。但約",
    "T36n1736_011:0078b19": "力用交徹明耳。今此約有體無體。故言廢",
    "T36n1736_011:0078b20": "己。廢己。即無己體也。同他。他有體也。亦如",
    "T36n1736_011:0078b21": "事理無礙文中。廢波同濕等。攝他同己。即",
    "T36n1736_011:0078b22": "他無體己有體也。[0078b22] 疏。一多相即混無障礙。解",
    "T36n1736_011:0078b23": "行境別六句同前者。二句數料揀也。於中初",
    "T36n1736_011:0078b24": "句結前。含於四句。應云一者一即多。二者",
    "T36n1736_011:0078b25": "多即一。三者亦一即多。亦多即一。合上二",
    "T36n1736_011:0078b26": "故。故三句皆是一多相即。四非一即多。非",
    "T36n1736_011:0078b27": "多即一。亦由一多相即互相奪故。謂由一",
    "T36n1736_011:0078b28": "即多故非多即一。由多即一故非一即多。",
    "T36n1736_011:0078b29": "成俱泯句。五或具前四。以是解境並明照",
    "T36n1736_011:0078c01": "故。六或絕前五。以是行境言亡慮絕故。疏",
    "T36n1736_011:0078c02": "云解行境別。即下二句。然約同一類。法即",
    "T36n1736_011:0078c03": "有一多相望。如一華葉望諸葉等。若約異",
    "T36n1736_011:0078c04": "類。謂華望剎等。例此可知。復應例前亦",
    "T36n1736_011:0078c05": "有四句。謂一者一即一。二者一即一切。三一",
    "T36n1736_011:0078c06": "切即一。四一切即一切。以今但約一華故。",
    "T36n1736_011:0078c07": "略不言。故下結例。該一切法明具四也。或",
    "T36n1736_011:0078c08": "應有六。此四句後有解行境故。復或有六。",
    "T36n1736_011:0078c09": "謂前四句。後加一即多。一多即一多故。復",
    "T36n1736_011:0078c10": "應成八。加多一即一。多一即多。以並不",
    "T36n1736_011:0078c11": "出前四句故。故不例耳。多一既爾。大小",
    "T36n1736_011:0078c12": "長短等。一一相即例知。然刊定記。將相即",
    "T36n1736_011:0078c13": "門揀異同體成即德故云相即。據此彼相",
    "T36n1736_011:0078c14": "望同體相即。約此體即是一切法故。若爾",
    "T36n1736_011:0078c15": "則是託事顯法門。今疏正意。但以相即門。",
    "T36n1736_011:0078c16": "攝同體成即。同體成。但是一即多耳。疏下",
    "T36n1736_011:0078c17": "云下。三引證。即十住品長行文。若偈云。一",
    "T36n1736_011:0078c18": "即是多多即一。文隨於義義隨文。如是一",
    "T36n1736_011:0078c19": "切展轉成。此不退人應為說。既言展轉成",
    "T36n1736_011:0078c20": "者。即異體異類相望也。不思議法品云。諸",
    "T36n1736_011:0078c21": "佛知一切佛語。即一佛語。此同類相即也。初",
    "T36n1736_011:0078c22": "發心品云。以發心故。即與三世一切諸佛",
    "T36n1736_011:0078c23": "體性平等。乃至云真實智慧等者。此顯位",
    "T36n1736_011:0078c24": "上下相即也。七十八經云。彌勒告大眾言。",
    "T36n1736_011:0078c25": "諸仁者。餘諸菩薩經無量百千億那由他",
    "T36n1736_011:0078c26": "劫。乃能滿足菩薩行願。乃能親近諸佛菩",
    "T36n1736_011:0078c27": "薩。此長者子。於一生內則能淨佛剎。則能",
    "T36n1736_011:0078c28": "化眾生。則能以智慧深入法界。則能成就",
    "T36n1736_011:0078c29": "諸波羅蜜。則能增廣一切諸行。則能圓滿一",
    "T36n1736_011:0079a01": "切大願。則能超出一切魔業。則能承事一切",
    "T36n1736_011:0079a02": "善友。則能清淨諸菩薩道。則能具足普賢諸",
    "T36n1736_011:0079a03": "行。此則行位。皆相即也。又如菩薩曾不分",
    "T36n1736_011:0079a04": "身。即遍一切。亦一即多也。[0079a04] 第五祕密隱顯俱",
    "T36n1736_011:0079a05": "成門中。疏文分四。一正釋。二句數。三引證。",
    "T36n1736_011:0079a06": "四喻顯。初中華能攝彼等者。亦躡前起。由",
    "T36n1736_011:0079a07": "上言攝他同己故。若攝他他現。即相入門。",
    "T36n1736_011:0079a08": "若攝他他盡。乃相即門。若攝他他不盡不",
    "T36n1736_011:0079a09": "現。即隱顯門。如前列名中已會。故至相十",
    "T36n1736_011:0079a10": "玄云。猶如十錢一攝十時。一即名顯。二三",
    "T36n1736_011:0079a11": "至十即名為隱。亦如見此不見彼。彼名",
    "T36n1736_011:0079a12": "隱此名顯。亦如一人身上六親。互望雖各",
    "T36n1736_011:0079a13": "不同。然各全得亦不雜亂。由此隱顯體無",
    "T36n1736_011:0079a14": "前後。不相妨礙。名祕密俱成。疏。顯顯不俱",
    "T36n1736_011:0079a15": "等者。以顯俱則無隱。隱俱則無顯故不得",
    "T36n1736_011:0079a16": "具。然隱顯同時。故得俱成。隱顯無礙。故",
    "T36n1736_011:0079a17": "云祕密。[0079a17] 疏。全攝俱泯存亡俱成者。二句數料",
    "T36n1736_011:0079a18": "揀。全攝即初二句。此全攝彼。即此顯彼隱",
    "T36n1736_011:0079a19": "為一句。彼全攝此即彼顯此隱。為第二句。",
    "T36n1736_011:0079a20": "俱成者第三句。謂此正攝彼時。不妨彼攝",
    "T36n1736_011:0079a21": "此故。則亦隱亦顯。泯者。即第四句。此攝彼",
    "T36n1736_011:0079a22": "為顯時。即是彼攝此故非顯。則顯泯也。彼",
    "T36n1736_011:0079a23": "攝此為隱時。即是此攝彼故非隱。則隱",
    "T36n1736_011:0079a24": "泯也。故是非隱非顯存者。四句皆成。是解",
    "T36n1736_011:0079a25": "境。亡者。五句並絕。即是行境。言俱成者。",
    "T36n1736_011:0079a26": "總結上六句也。疏下云東方入正定下。引",
    "T36n1736_011:0079a27": "證。東方入正受為顯。西方從定起為隱。以",
    "T36n1736_011:0079a28": "此但見入定不見起故。古十玄亦云。於眼",
    "T36n1736_011:0079a29": "根中入正定即是顯。於色塵中三昧起即",
    "T36n1736_011:0079b01": "是隱。例上可知。疏如八日月等者。四以喻",
    "T36n1736_011:0079b02": "明。即取明處為顯。暗處為隱。而必同時故",
    "T36n1736_011:0079b03": "云俱成。不同十五日唯顯月晦日唯隱。又",
    "T36n1736_011:0079b04": "暗處非無明。明處非無暗。但明顯處暗隱。",
    "T36n1736_011:0079b05": "暗顯處明隱。亦得云隱顯俱成。亦如夜摩",
    "T36n1736_011:0079b06": "偈云。十方一切處。皆謂佛在此。或見在人",
    "T36n1736_011:0079b07": "間。或見在天宮。則見處為顯。不見處為隱。",
    "T36n1736_011:0079b08": "非佛不遍。十定品云。或見佛身其量七肘。",
    "T36n1736_011:0079b09": "或見佛身其量八肘。或見佛身其量九肘。乃",
    "T36n1736_011:0079b10": "至見佛身不可說。不可說佛剎。微塵數世",
    "T36n1736_011:0079b11": "界量。則見七肘時七肘顯。餘量皆隱也。餘",
    "T36n1736_011:0079b12": "顯例然。故彼喻云譬如月輪閻浮提人見",
    "T36n1736_011:0079b13": "其形小。而亦不減。月中住者。見其形大而",
    "T36n1736_011:0079b14": "亦不增。釋曰。見大則大顯小隱。見小則小",
    "T36n1736_011:0079b15": "顯大隱。而不增減。則是祕密俱成。餘一切",
    "T36n1736_011:0079b16": "法。類可知也。摩耶夫人云。於此一處。為",
    "T36n1736_011:0079b17": "菩薩母三千世界。為母亦然。然我此身。非",
    "T36n1736_011:0079b18": "一處住。非多處住。亦隱顯義。此處為母。此",
    "T36n1736_011:0079b19": "顯彼隱等。非一處住。即是一隱。例有多顯。",
    "T36n1736_011:0079b20": "非多處住。即是多隱。例有一顯。亦是雙奪",
    "T36n1736_011:0079b21": "俱泯之句。非隱非顯祕密之義。然若約智",
    "T36n1736_011:0079b22": "幻。即業用門。約極位成。即德相門。[0079b22] 第六微",
    "T36n1736_011:0079b23": "細相容安立門。於中分二。先正明。後引證。",
    "T36n1736_011:0079b24": "前中炳然齊現者。炳然者明也。如&#x7460;璃瓶",
    "T36n1736_011:0079b25": "盛多芥子隔瓶頓見。然微細言。總有三義。",
    "T36n1736_011:0079b26": "一約所含微細。猶如芥瓶。以毛孔能受彼",
    "T36n1736_011:0079b27": "諸剎。諸剎不能遍毛孔故。以毛據稱性。",
    "T36n1736_011:0079b28": "即如&#x7460;璃之瓶。剎約存相。故如芥子在",
    "T36n1736_011:0079b29": "內。二約能含微細。以一毛一塵。即能含故。",
    "T36n1736_011:0079c01": "如下引證。三約難知微細。微塵不大。剎",
    "T36n1736_011:0079c02": "亦不小。而能廣容。即難知義。一能含多即",
    "T36n1736_011:0079c03": "曰相容。又法法皆爾。故云相容。一多不壞。",
    "T36n1736_011:0079c04": "故云安立。疏下云。於一塵中下。引證。略引",
    "T36n1736_011:0079c05": "二文。初即晉經。又於一毛端處有不可說諸",
    "T36n1736_011:0079c06": "如來者。第十迴向云。一毛孔中悉明見不思",
    "T36n1736_011:0079c07": "議數無量佛。一切毛孔皆如是。普禮一切世",
    "T36n1736_011:0079c08": "間燈。即其文也。然此二文。正唯德相。六十八",
    "T36n1736_011:0079c09": "云。一一毛孔內。各現無數剎等。即業用門。",
    "T36n1736_011:0079c10": "又德雲比丘云。住微細念佛門。於一毛端",
    "T36n1736_011:0079c11": "處。有不可說如來出現。悉至其所而承事。",
    "T36n1736_011:0079c12": "故通於德相業用。第九迴向云。彼菩薩於一",
    "T36n1736_011:0079c13": "念中。現一切眾生各不可說念心。即業用",
    "T36n1736_011:0079c14": "門。十微細趣中。通於德相業用。然刊定記。",
    "T36n1736_011:0079c15": "開此微細以成二門。第三名相在德。第九",
    "T36n1736_011:0079c16": "名微細德。而自揀云。此不同前相在之義。",
    "T36n1736_011:0079c17": "彼約別體別德。相望相在。此但當法即具一",
    "T36n1736_011:0079c18": "切。炳然齊著。若爾此中一切法。為是法界",
    "T36n1736_011:0079c19": "中有法耶。為一法中別自有耶。若是法界",
    "T36n1736_011:0079c20": "中法。則同相在。若是別有。為示為真。示則",
    "T36n1736_011:0079c21": "復是業用門收。以彼立業用德相別故。德",
    "T36n1736_011:0079c22": "相之中則無微細。若是真者。何異同時具足",
    "T36n1736_011:0079c23": "相應門耶。故彼自釋微細門云。此門亦可",
    "T36n1736_011:0079c24": "名為普門。七十一中寂靜音海夜神。謂善",
    "T36n1736_011:0079c25": "財言。此解脫者。即是普門。於一事中普見",
    "T36n1736_011:0079c26": "一切諸神變故。既言普門。即同同時具足",
    "T36n1736_011:0079c27": "相應門也。若言唯攝同類一切法者。如十",
    "T36n1736_011:0079c28": "微細中八相之中。一一各具餘之七相。豈",
    "T36n1736_011:0079c29": "要同類。況一塵中一切諸法曠然安住。明知",
    "T36n1736_011:0080a01": "相在。即是微細。是故古德有相容言。設此不",
    "T36n1736_011:0080a02": "攝。即是相入門中所收。如前已會。故知新",
    "T36n1736_011:0080a03": "立多有相濫。設有小異。皆本門收之。十門",
    "T36n1736_011:0080a04": "即足。[0080a04] 第七因陀羅網境界門。疏文分四。一正",
    "T36n1736_011:0080a05": "釋其相。二以喻釋名。三引文證成。四重以",
    "T36n1736_011:0080a06": "喻顯。今初。一華一塵以稱性故。能攝一切。",
    "T36n1736_011:0080a07": "餘塵餘法亦皆稱性。何有一法而不攝耶。",
    "T36n1736_011:0080a08": "應以塵對餘塵。以辯重重欲令易見。",
    "T36n1736_011:0080a09": "且以一塵望餘塵說。謂一塵之內所含諸",
    "T36n1736_011:0080a10": "剎。彼所含剎亦攬塵成。此能成塵亦須稱",
    "T36n1736_011:0080a11": "性。塵既稱性亦須含剎。第二重內所含諸剎",
    "T36n1736_011:0080a12": "亦攬塵成。塵復稱性亦須含剎。第三重塵",
    "T36n1736_011:0080a13": "含第四重剎。第四重塵含第五重剎。重重塵",
    "T36n1736_011:0080a14": "成重重稱性。無窮無盡猶如鏡燈。故下疏文。",
    "T36n1736_011:0080a15": "重舉鏡燈以喻帝網。令於常情見近知",
    "T36n1736_011:0080a16": "遠。疏如天帝下。以喻釋名。十門唯此從喻",
    "T36n1736_011:0080a17": "受名。若就法立。應名重現無盡門。一珠之",
    "T36n1736_011:0080a18": "內頓現萬象。如一塵內頓現諸法。但是一",
    "T36n1736_011:0080a19": "重一珠現於多珠。方成重重之義。珠皆明",
    "T36n1736_011:0080a20": "淨如塵稱性。一珠現於多珠。猶如一塵現",
    "T36n1736_011:0080a21": "多剎塵。所現珠影復能現影。如塵內剎塵。",
    "T36n1736_011:0080a22": "復現剎。重重影明。重重互現。故至無盡。疏",
    "T36n1736_011:0080a23": "下文云。如因陀羅網世界者。三引證。即是初",
    "T36n1736_011:0080a24": "地承事願中文云。又發大願。願一切世界廣",
    "T36n1736_011:0080a25": "大無量。&#x9E81;細亂住。倒住正住。若入若行。若",
    "T36n1736_011:0080a26": "來若去。如帝網差別。十方無量種種不同。",
    "T36n1736_011:0080a27": "智皆明了。現前知見。論釋云。如帝網差別者。",
    "T36n1736_011:0080a28": "即真實義相。意明常稱實理。故不可盡。",
    "T36n1736_011:0080a29": "又阿僧祇品云。一塵中剎不可說。如一一切",
    "T36n1736_011:0080b01": "皆如是。此不可說諸佛剎。一念碎塵不可",
    "T36n1736_011:0080b02": "說。念念碎塵悉亦然。盡不可說劫恒爾。此",
    "T36n1736_011:0080b03": "塵有剎不可說。此剎為塵說更難等。不思議",
    "T36n1736_011:0080b04": "法品云。諸佛有十種知。一切法盡無有餘。",
    "T36n1736_011:0080b05": "第十云。諸佛知一切法界中如因陀羅網差",
    "T36n1736_011:0080b06": "別。盡無有餘等。此約德相。若約業用。普",
    "T36n1736_011:0080b07": "賢三昧品云。佛身所現一切國土。及此國土",
    "T36n1736_011:0080b08": "所有微塵。一一塵中有世界海微塵數佛剎。",
    "T36n1736_011:0080b09": "一一剎中有世界海微塵數諸佛。一一佛前",
    "T36n1736_011:0080b10": "有世界海微塵數普賢菩薩。此亦重重義。然",
    "T36n1736_011:0080b11": "刊定記。於此開出第七具足無盡德。謂一一",
    "T36n1736_011:0080b12": "自體皆無窮盡。如水中紋。此不同帝網互",
    "T36n1736_011:0080b13": "在重重。但就當體即具無盡耳。又亦不同",
    "T36n1736_011:0080b14": "微細。微細約一中多法齊現。此約一一即",
    "T36n1736_011:0080b15": "無窮盡。妙嚴品云。佛身普遍諸大會。充滿",
    "T36n1736_011:0080b16": "法界無窮盡。又云。其菩提樹恒出妙音。說",
    "T36n1736_011:0080b17": "種種法無有盡極。十住頌云。欲具演說一",
    "T36n1736_011:0080b18": "句法。阿僧祇劫無有盡。而令文義各不同。",
    "T36n1736_011:0080b19": "菩薩以此初發心。六十五說。具足優婆夷。",
    "T36n1736_011:0080b20": "於一小器之中。出一切資具飲食等。畢竟",
    "T36n1736_011:0080b21": "無盡然不減少。彼自釋云。此明體德自在。",
    "T36n1736_011:0080b22": "非約解脫等業用。古德所以不開者。一重",
    "T36n1736_011:0080b23": "無盡。與重重互望無盡。同無盡故。若微細頓",
    "T36n1736_011:0080b24": "現。現於法界。法界無盡故微細亦無盡。縱出",
    "T36n1736_011:0080b25": "生無盡亦不出法界。若細分別非無小異。",
    "T36n1736_011:0080b26": "統其大意。但取無盡。故依古德不分為",
    "T36n1736_011:0080b27": "二。疏亦如下。四重以喻顯。以重現之理深",
    "T36n1736_011:0080b28": "遠難測。帝網之喻世不見形。故以近事。以",
    "T36n1736_011:0080b29": "況遠旨。[0080b29] 第八託事顯法生解門。疏文有三。",
    "T36n1736_011:0080c01": "初正釋次揀濫。三引證。今初。既言即是無",
    "T36n1736_011:0080c02": "盡法界。明知即是事事無礙。古立第七具足",
    "T36n1736_011:0080c03": "無盡。不異於此。[0080c03] 疏。非是託此別有所表者。",
    "T36n1736_011:0080c04": "二揀濫。謂揀餘教以事表義。但是一事以",
    "T36n1736_011:0080c05": "表一法。如衣表忍辱。室表慈悲等。今明",
    "T36n1736_011:0080c06": "一事。即法即人。即依即正。具無盡德。從無",
    "T36n1736_011:0080c07": "盡因之所生故。[0080c07] 疏。下文云。此華蓋等者。三",
    "T36n1736_011:0080c08": "引證也。即昇兜率天宮品中。彼有三段。文",
    "T36n1736_011:0080c09": "含四義。謂初一段。文有十句。明於多因以",
    "T36n1736_011:0080c10": "成多果。謂併列多因復說多果。故經云。",
    "T36n1736_011:0080c11": "百千億那由他不可說。先住兜率宮諸菩薩",
    "T36n1736_011:0080c12": "眾。以從超過三界法所生。離諸煩惱行所",
    "T36n1736_011:0080c13": "生。周遍無礙心所生。甚深方便法所生。無",
    "T36n1736_011:0080c14": "量廣大智所生。堅固清淨信所生。增長不",
    "T36n1736_011:0080c15": "思議善根所生起。阿僧祇善巧變化所成就。",
    "T36n1736_011:0080c16": "供養佛心之所現。無作法門之所印。釋曰。",
    "T36n1736_011:0080c17": "此上併出因也。下云。出過諸天諸供養具。",
    "T36n1736_011:0080c18": "供養於佛者。即說多果也。次八句一因成",
    "T36n1736_011:0080c19": "一果。經云。以從波羅蜜所生。一切寶蓋。",
    "T36n1736_011:0080c20": "於一切佛境界清淨解。所生一切華帳。無生",
    "T36n1736_011:0080c21": "法忍所生一切衣。乃至解諸法如夢。歡喜",
    "T36n1736_011:0080c22": "心所生。佛所住一切寶宮殿。既以無生忍唯",
    "T36n1736_011:0080c23": "生於衣等。故云。一因唯生一果。後有九",
    "T36n1736_011:0080c24": "句。一因成多果。謂但舉無生為因。總生諸",
    "T36n1736_011:0080c25": "果故。經云。無著善根無生善根所生。一切",
    "T36n1736_011:0080c26": "寶蓮華雲。一切堅固香雲。一切無邊色華雲",
    "T36n1736_011:0080c27": "等九雲故。應有多因成一果。攝在初段。謂",
    "T36n1736_011:0080c28": "以多因一一成故。謂共成一蓋。共成一衣",
    "T36n1736_011:0080c29": "等。今約多因成一果時。則隨一衣則是蓋",
    "T36n1736_011:0081a01": "等。以其多因別別所成。並在一衣上故。故",
    "T36n1736_011:0081a02": "隨一事即是無盡法界。況此一事皆是稱性",
    "T36n1736_011:0081a03": "故。皆即是無盡法界。但隨一義。以名目之",
    "T36n1736_011:0081a04": "如顯可重圓明之義。即名為寶。若云自",
    "T36n1736_011:0081a05": "在即稱為王。若為潤益即名雲等。故金色",
    "T36n1736_011:0081a06": "世界即是本性彌勒樓閣即是法門。勝熱婆",
    "T36n1736_011:0081a07": "羅門。火聚刀山。即是般若無分別智等。皆其",
    "T36n1736_011:0081a08": "事也。故一一事即具無盡之法故。故立具",
    "T36n1736_011:0081a09": "足無盡之德。不出於此。[0081a09] 第九十世隔法異成",
    "T36n1736_011:0081a10": "門。疏中三。初正釋。次引證。後揀濫。今初。三",
    "T36n1736_011:0081a11": "世區分。名為隔法。而互相在即是異成。而疏",
    "T36n1736_011:0081a12": "文中。但作十世言三世各三等者。取意以",
    "T36n1736_011:0081a13": "立。即離世間品意。文云。菩薩有十種說三",
    "T36n1736_011:0081a14": "世。何等為十。所謂過去說過去。過去說現",
    "T36n1736_011:0081a15": "在。過去說未來。現在說過去。現在說平等。",
    "T36n1736_011:0081a16": "現在說未來。未來說過去。未來說現在。未",
    "T36n1736_011:0081a17": "來說無盡。又三世一念。總成十世。上言",
    "T36n1736_011:0081a18": "無盡即是未來未來。欲彰無窮故云無盡。",
    "T36n1736_011:0081a19": "現在平等即現在現在。以可目&#x89A9;。例同過",
    "T36n1736_011:0081a20": "未。故云平等。不言一念。亦名九世。攝歸一",
    "T36n1736_011:0081a21": "念。故云十世。然若依舊解。如以五日而為",
    "T36n1736_011:0081a22": "九世。初一二三為過去三世。中二三四為現",
    "T36n1736_011:0081a23": "在三世。後三四五為未來三世。義當正在",
    "T36n1736_011:0081a24": "第三日。前望取二。後望取二。故有五日。成",
    "T36n1736_011:0081a25": "三三世義。似進無九世之體退過三世之",
    "T36n1736_011:0081a26": "數。今但用三世互為緣起。便成九世。不離",
    "T36n1736_011:0081a27": "一念故為十世。謂如因過未而有現在。則",
    "T36n1736_011:0081a28": "現在中已有過未。法從因出不異因故。餘",
    "T36n1736_011:0081a29": "二因二例此可知。即中論時品。破於執時",
    "T36n1736_011:0081b01": "立無窮過。今無所執。故以其過成稱性緣",
    "T36n1736_011:0081b02": "起。廣如離世間品。疏文釋之。[0081b02] 疏。以時無別",
    "T36n1736_011:0081b03": "體下。出十世融通所以。如見華開知是芳",
    "T36n1736_011:0081b04": "春。茂盛結果知是朱夏。凋落為秋收藏為",
    "T36n1736_011:0081b05": "冬。皆因於物知四時也。[0081b05] 疏。晉經下引證。",
    "T36n1736_011:0081b06": "引晉經不釋者。以文顯故等者。等取次",
    "T36n1736_011:0081b07": "半云。非長亦非短。解脫人所行。即當今經",
    "T36n1736_011:0081b08": "普賢行品。如下所引。[0081b08] 疏。普賢行云。過去中",
    "T36n1736_011:0081b09": "未來。未來中現在等者。等取下半云三世互",
    "T36n1736_011:0081b10": "相見。一一皆明了。即同向引晉經偈也。此",
    "T36n1736_011:0081b11": "偈前文復有偈云。無量無數劫。解之即一念。",
    "T36n1736_011:0081b12": "知念亦無念。如是見世間。[0081b12] 疏。無量劫即",
    "T36n1736_011:0081b13": "一念。一念即無量劫。即晉經初發心功德",
    "T36n1736_011:0081b14": "品。今經云。不可說劫與一念平等。一念與",
    "T36n1736_011:0081b15": "不可說劫平等。而言等者。等取餘經。若此",
    "T36n1736_011:0081b16": "之類皆可引證。如十地品第十地云。菩薩",
    "T36n1736_011:0081b17": "知種種入劫智。所謂一切入多劫。多劫入",
    "T36n1736_011:0081b18": "一劫。乃至云。長劫入短劫。短劫入長劫等。",
    "T36n1736_011:0081b19": "[0081b19] 疏。時無別體故不別立。以為所依者。三揀濫",
    "T36n1736_011:0081b20": "也。以刊定記不取十世以為玄門。意云。",
    "T36n1736_011:0081b21": "以時是所依體事十中之一。若長劫入短劫",
    "T36n1736_011:0081b22": "等。即相入門耳。若云長劫即短劫。即相即",
    "T36n1736_011:0081b23": "門。故知十世非別玄門。斯亦有理。古意以",
    "T36n1736_011:0081b24": "餘十對有體可得。得為所依。時依法有。",
    "T36n1736_011:0081b25": "無別自體。何能與他為所依耶。又緣外道",
    "T36n1736_011:0081b26": "計時為常故不存之以為體事。是故依古",
    "T36n1736_011:0081b27": "別立玄門。[0081b27] 第十主伴圓明具德門。[0081b27] 疏。文分",
    "T36n1736_011:0081b28": "三。初正明。二引證。三重以例釋。今初。理無",
    "T36n1736_011:0081b29": "孤起者。即主伴所由。疏下云此華即有下。二",
    "T36n1736_011:0081c01": "引證。即十地受位處文。文云。其最後三昧名",
    "T36n1736_011:0081c02": "受一切智勝職位。此三昧現在前時。有大",
    "T36n1736_011:0081c03": "寶蓮華。忽然出現。其華廣大。量等百萬三千",
    "T36n1736_011:0081c04": "大千世界。下廣歎德竟云。有十三千大千",
    "T36n1736_011:0081c05": "世界微塵數蓮華。以為眷屬。即華眷屬。又",
    "T36n1736_011:0081c06": "現相品中。佛眉間出勝音菩薩。與無量諸眷",
    "T36n1736_011:0081c07": "屬俱時而出。即入眷屬。佛放眉間光明。",
    "T36n1736_011:0081c08": "無量百千億光明以為眷屬。即光明眷屬。又",
    "T36n1736_011:0081c09": "法界修多羅以佛剎微塵數修多羅。而為眷",
    "T36n1736_011:0081c10": "屬。即法眷屬。故隨一一皆有眷屬。若以",
    "T36n1736_011:0081c11": "餘經望此。但為眷屬。不為主伴。今言眷",
    "T36n1736_011:0081c12": "屬者。約當經中事以為眷屬。眷屬即伴。",
    "T36n1736_011:0081c13": "故證主伴。疏。又如一方為主下。亦是義。引",
    "T36n1736_011:0081c14": "經文約方。明主伴如此方法慧菩薩說十",
    "T36n1736_011:0081c15": "住時。餘方菩薩皆悉來證言。我等佛所亦說",
    "T36n1736_011:0081c16": "此法。文句義理與此無別。即主伴義。[0081c16] 疏。",
    "T36n1736_011:0081c17": "是故主主伴伴下。三重以例釋。謂此方法慧",
    "T36n1736_011:0081c18": "為主之時。不得為伴。十方法慧為伴之",
    "T36n1736_011:0081c19": "時。不得為主。故此為主時。不得與彼",
    "T36n1736_011:0081c20": "為主相見。彼為主時。此須為伴。故亦不",
    "T36n1736_011:0081c21": "得見此為主。故云。主主伴伴各不相見。",
    "T36n1736_011:0081c22": "言主伴伴主則得相見者。此方為主。與",
    "T36n1736_011:0081c23": "彼方為伴相見。此方為伴。即與彼方為主",
    "T36n1736_011:0081c24": "相見。若主伴義成。則圓明具德。餘如教跡",
    "T36n1736_011:0081c25": "鈔說。[0081c25] 疏。舉華既爾下。第三結例成益。於中",
    "T36n1736_011:0081c26": "二。先舉一例。餘後結勸修益。前中文有",
    "T36n1736_011:0081c27": "四節。初以華例事。二以事例餘所依。三以",
    "T36n1736_011:0081c28": "所依例能依門。四結成重重以至無盡。今",
    "T36n1736_011:0081c29": "初又二。先正明。以華事例於餘事。故云",
    "T36n1736_011:0081c30": "舉華既爾。一塵等事亦然。後如此事華既帶",
    "T36n1736_011:0082a01": "同時下。類結成門。謂上廣說十門唯約事",
    "T36n1736_011:0082a02": "說。謂華事上說。一切事同時具足。事廣狹",
    "T36n1736_011:0082a03": "無礙。事一多相容。事一多相即乃至主伴。",
    "T36n1736_011:0082a04": "故云此事華既帶同時具足等十義。後而",
    "T36n1736_011:0082a05": "此事等具餘教等十門者。謂事上有教義同",
    "T36n1736_011:0082a06": "時具足。教義廣狹。教義一多。教義相即。乃至",
    "T36n1736_011:0082a07": "教義主伴。復為二十也。一境智同時具",
    "T36n1736_011:0082a08": "足。廣狹相容乃至主伴。復為三十也。三",
    "T36n1736_011:0082a09": "行位同時具足。廣狹乃至主伴。復為四十。",
    "T36n1736_011:0082a10": "四因果同時具足相應等。復為五十。五依",
    "T36n1736_011:0082a11": "正。六體用。七人法。八逆順。九感應。各有同",
    "T36n1736_011:0082a12": "時等。添為百門。故云而此事等具餘教等十",
    "T36n1736_011:0082a13": "門。則為百門。[0082a13] 疏。事法既爾下。第二以事所",
    "T36n1736_011:0082a14": "依。例餘所依教等九。謂事法既有百門。二",
    "T36n1736_011:0082a15": "教義為百門。三境智為百門。乃至感應皆",
    "T36n1736_011:0082a16": "具百門。故有千門。[0082a16] 疏。如教義等有此千門",
    "T36n1736_011:0082a17": "下。第三以所依法。例能依玄門。亦成千",
    "T36n1736_011:0082a18": "門。謂前以所依體事為首。今以能依玄門",
    "T36n1736_011:0082a19": "為首。謂同時門中。具同時教義。同時事理。",
    "T36n1736_011:0082a20": "同時境智。乃至同時感應。故有十門。同時",
    "T36n1736_011:0082a21": "門中具廣狹等。其廣狹等。有廣狹教義等。",
    "T36n1736_011:0082a22": "故成百門。二廣狹具百例同時耳。三相容",
    "T36n1736_011:0082a23": "門具百。四相即門具百。乃至第十主伴門具",
    "T36n1736_011:0082a24": "百。故成千門。然其後千不異前千。但互舉",
    "T36n1736_011:0082a25": "為首而成異耳。又前分總別。則同時門中",
    "T36n1736_011:0082a26": "具下九門。下之九門不具同時。今約不相",
    "T36n1736_011:0082a27": "離說。故得九門例前同時。亦具九門。成",
    "T36n1736_011:0082a28": "二千門。[0082a28] 疏。若重重取之亦至無盡者。四結成",
    "T36n1736_011:0082a29": "無盡。言重重取者。謂如初一門中具十。十",
    "T36n1736_011:0082b01": "中取一。此一亦須具十具百具千。以不",
    "T36n1736_011:0082b02": "相離故。如一既爾。千門各十義類亦然。則",
    "T36n1736_011:0082b03": "具十千。十千之中隨取其一。亦具十千。如",
    "T36n1736_011:0082b04": "一千錢共為緣起。一錢為首。則具一千。餘",
    "T36n1736_011:0082b05": "亦如是。則有千千。千千之中。隨取其一。亦",
    "T36n1736_011:0082b06": "具千千。故至無盡。又重重者。一事之中有",
    "T36n1736_011:0082b07": "多事故。一境之中亦有多境。一智之中復",
    "T36n1736_011:0082b08": "有多智等。更相涉入亦無盡也。[0082b08] 疏。於此十",
    "T36n1736_011:0082b09": "門下。第二結勸修益。以是德相無盡法門。",
    "T36n1736_011:0082b10": "唯普眼境界上智能入。故當勤修必成大益。",
    "T36n1736_011:0082b11": "[0082b11] 第二德用所因。疏文分三。初問答總明。二初",
    "T36n1736_011:0082b12": "唯心下。隨門別釋。三由上十因下。總結所",
    "T36n1736_011:0082b13": "屬。初中有四。一標舉章門。二問有何因緣",
    "T36n1736_011:0082b14": "下。假問生起。三答因廣難陳下列數總答。",
    "T36n1736_011:0082b15": "四十中隨一下。總相會通。於中有三。初總",
    "T36n1736_011:0082b16": "標功能。次十中前六下。料揀差別。謂前十",
    "T36n1736_011:0082b17": "玄門則通德相業用。今出所以。則有通局",
    "T36n1736_011:0082b18": "耳。三從前十門下。會通德用。遮其異釋。謂",
    "T36n1736_011:0082b19": "由刊定記。別立德相業用二種十玄故。今",
    "T36n1736_011:0082b20": "通之。明但一重自含德用不須分二。於",
    "T36n1736_011:0082b21": "中有二。先別明。後結成。前中亦二。先以互",
    "T36n1736_011:0082b22": "通釋非兩別。後通染淨辨二雙融。今初。",
    "T36n1736_011:0082b23": "先兩句標。後約佛下。釋。謂佛體上之用。即德",
    "T36n1736_011:0082b24": "相故。如有音聲詞辯之用。即是德者相故。",
    "T36n1736_011:0082b25": "若令眾生見於即入無有障礙。故相名用。",
    "T36n1736_011:0082b26": "[0082b26] 疏。即用之相下。第二會通染淨辯二雙融。",
    "T36n1736_011:0082b27": "亦由刊定立二別云。德相純淨。業用通",
    "T36n1736_011:0082b28": "染。即令眾生作佛身等。故通染也。今明",
    "T36n1736_011:0082b29": "在佛德相。染淨二相皆盡。而現染用。舉",
    "T36n1736_011:0082c01": "用同體故。師子座中頓現眾生居處屋宅。",
    "T36n1736_011:0082c02": "德相豈不能現染眾生耶。相若不現。何有",
    "T36n1736_011:0082c03": "微細門也。微細頓現一切染淨。但現而常",
    "T36n1736_011:0082c04": "虛。如鏡中像。故云雙融耳。又相作相入。彼",
    "T36n1736_011:0082c05": "德相所無。今明法爾常入。常能作故。如十",
    "T36n1736_011:0082c06": "定品山間山上日影喻中。雖能互照或說日",
    "T36n1736_011:0082c07": "影出七山間。或說日影入七山間。如此出",
    "T36n1736_011:0082c08": "入。即湛然不動常入出矣。豈要對機方有",
    "T36n1736_011:0082c09": "入耶。相作即是相即之義。義如前會。[0082c09] 疏。故",
    "T36n1736_011:0082c10": "相及用不分兩別下。第二結成也。非是德用",
    "T36n1736_011:0082c11": "二義不分。但不別立二種十玄。唯一十玄",
    "T36n1736_011:0082c12": "通德用耳。[0082c12] 疏。如大海水舉體成波者。心能",
    "T36n1736_011:0082c13": "變境。境須似心。心既無礙。境亦無礙。況真",
    "T36n1736_011:0082c14": "心所現。揀異妄心。真法具德故。能即入重重",
    "T36n1736_011:0082c15": "無礙。言舉體者。全真成妄也。[0082c15] 疏。法無定",
    "T36n1736_011:0082c16": "性等者。文中有三。初約大小正釋。次引證。",
    "T36n1736_011:0082c17": "三例釋餘法。今初也。疏。有何難哉者。以小",
    "T36n1736_011:0082c18": "塵有大&#x5374;如太虛。廣剎有小。&#x5374;如小塵。廣",
    "T36n1736_011:0082c19": "大之塵含於小剎。故無難也。[0082c19] 疏。舊經十住",
    "T36n1736_011:0082c20": "品者。二引證也。所以引舊經者。以文顯",
    "T36n1736_011:0082c21": "故。今經云。無量無數輪圍山。欲悉令入毛",
    "T36n1736_011:0082c22": "孔中。如其大小皆得知。菩薩以是初發",
    "T36n1736_011:0082c23": "心。若依當經則無定性之理義非顯著。",
    "T36n1736_011:0082c24": "豈如晉經欲知至大有小相耶。[0082c24] 疏。一非",
    "T36n1736_011:0082c25": "定一下。三例釋餘法。言中邊者。乃有二義。",
    "T36n1736_011:0082c26": "一邊方中土。此則事事無礙。如名號品極輪",
    "T36n1736_011:0082c27": "圍邊。有四天下亦有十方則知邊非邊矣。",
    "T36n1736_011:0082c28": "遞相圍遶故。中亦是邊。明是事事無礙也。",
    "T36n1736_011:0082c29": "若云中道者。二行不同中邊相即。亦是事",
    "T36n1736_011:0083a01": "事無礙。亦通事理無礙耳。延促者。一念為",
    "T36n1736_011:0083a02": "促。長劫為延。即念劫圓融也。靜亂者。入定",
    "T36n1736_011:0083a03": "出定二行別故。由無定相亦得相即。亦如",
    "T36n1736_011:0083a04": "東方入正定。西方從定起。尤是事事無礙",
    "T36n1736_011:0083a05": "也。[0083a05] 疏。三緣起相由者。疏文有三。初總。次",
    "T36n1736_011:0083a06": "別。後結。今初又三。初總彰多門。謂大緣起",
    "T36n1736_011:0083a07": "者。揀於內外染淨一事緣起也。如外水土",
    "T36n1736_011:0083a08": "人工時節為緣。則有芽起。內無明行等為",
    "T36n1736_011:0083a09": "緣。有識等起。今則不然。總收法界為一緣",
    "T36n1736_011:0083a10": "起。故云大也。又即一緣起具多義門。全同",
    "T36n1736_011:0083a11": "法界。即大緣起。不同三乘但明因緣生法",
    "T36n1736_011:0083a12": "無性而已。疏。約就圓宗下。二標舉章門。",
    "T36n1736_011:0083a13": "疏。謂緣起法下。三彰十所以。[0083a13] 疏。一諸緣各",
    "T36n1736_011:0083a14": "異義下。第二別釋也。十門之中。初三是本。後",
    "T36n1736_011:0083a15": "七從生。謂四五六從初門生。七八及九從",
    "T36n1736_011:0083a16": "第二生。其第十門從第三生。第三但合前",
    "T36n1736_011:0083a17": "二門。故唯生一門。就初三門。初一是異體",
    "T36n1736_011:0083a18": "門。二即同體門。三即同異合明。所以有同",
    "T36n1736_011:0083a19": "異體者。以諸緣起門內有二義故。一不相",
    "T36n1736_011:0083a20": "由義。謂自具德故。如因中不待緣是。二相",
    "T36n1736_011:0083a21": "由義。如待緣等是也。初即異體門。後即同",
    "T36n1736_011:0083a22": "體門。若爾何以初異體門中云諸緣各別不",
    "T36n1736_011:0083a23": "相雜亂。第二同體門中。云互相遍應方成緣",
    "T36n1736_011:0083a24": "起。釋曰。謂要由各異。方得待緣。要由遍應。",
    "T36n1736_011:0083a25": "方自具德耳。所以前之二門各生三者。有",
    "T36n1736_011:0083a26": "三義故。一互相依持。有力無力故。二互相",
    "T36n1736_011:0083a27": "形奪。有體無體故。三體用雙融。無前後故。",
    "T36n1736_011:0083a28": "已知大意。次正釋文。第一門即異體門。於",
    "T36n1736_011:0083a29": "中有四。初正釋。次若雜亂下。反成。三此則",
    "T36n1736_011:0083b01": "諸緣下。結示。四文云下。引證。即光明覺品。",
    "T36n1736_011:0083b02": "更下半云。如是二俱捨。普入佛功德。上半",
    "T36n1736_011:0083b03": "即相成並立義。下半形奪兩亡義。今非下",
    "T36n1736_011:0083b04": "半形奪之義。故不引之。然由相成方各有",
    "T36n1736_011:0083b05": "體。[0083b05] 疏。二互遍相資義。即同體門文中亦四。",
    "T36n1736_011:0083b06": "初正釋。言則具多箇一者。如十錢為緣。",
    "T36n1736_011:0083b07": "一錢當體自是本一。應二之時乃詺初一。以",
    "T36n1736_011:0083b08": "為二一。應三為三一。乃至應十為十一。故",
    "T36n1736_011:0083b09": "有多一。[0083b09] 疏。若此一緣不具多一。則資應不",
    "T36n1736_011:0083b10": "遍不成緣起者。第二反成也。若無十一。本",
    "T36n1736_011:0083b11": "一不能應餘九故。[0083b11] 疏。此則一一各具一切",
    "T36n1736_011:0083b12": "者。第三例餘也。一既有十。二三四等亦各",
    "T36n1736_011:0083b13": "有十。故云。一一各具一切。如十錢為喻。",
    "T36n1736_011:0083b14": "其法界差別無盡法中。各各遍應故。隨一",
    "T36n1736_011:0083b15": "一各具法界差別法也。[0083b15] 疏。文云下。第四引",
    "T36n1736_011:0083b16": "證。即忉利宮中偈讚品。真實慧菩薩偈文下",
    "T36n1736_011:0083b17": "半云。諸法無所依。但從和合起。此證第三",
    "T36n1736_011:0083b18": "門義故。今但引上半。[0083b18] 疏。三俱存無礙義等",
    "T36n1736_011:0083b19": "者。雙融同異也。文中亦四。一正釋。二是故",
    "T36n1736_011:0083b20": "唯一多一自在下。句數料揀。於中有二。先",
    "T36n1736_011:0083b21": "總明。欲多常多。欲一常一。故云自在。二一",
    "T36n1736_011:0083b22": "或舉體全住下。別釋。初二句可知。三或俱存",
    "T36n1736_011:0083b23": "者。俱存住自及遍應也。亦俱存唯一及多",
    "T36n1736_011:0083b24": "一也。四雙泯者。即第四句由俱存。則相即",
    "T36n1736_011:0083b25": "奪故住一。即遍應非住一也。遍應即住一。",
    "T36n1736_011:0083b26": "非遍應也。五或總合者。合前四句為解境",
    "T36n1736_011:0083b27": "故。六或全離者。全離前五成行境故。三文",
    "T36n1736_011:0083b28": "云諸法下。引證。如前已引。意取和合起義。",
    "T36n1736_011:0083b29": "四此上下。總結三門大旨。[0083b29] 疏。四異體相入義",
    "T36n1736_011:0083c01": "等者。疏文有五。一總釋。二引證。三反成。四",
    "T36n1736_011:0083c02": "結成正義。五別示其相。今初。遞相依持者。",
    "T36n1736_011:0083c03": "以是緣起一多等。非定性一多等故。[0083c03] 疏。如",
    "T36n1736_011:0083c04": "論云因不生緣生故等者。二引證也。然論有",
    "T36n1736_011:0083c05": "二意。一顯無生之義。則上句以緣破自。中",
    "T36n1736_011:0083c06": "論云。如諸法自性。不在於緣中。以若有自",
    "T36n1736_011:0083c07": "性。不合假眾緣。既假眾緣。則自性應在",
    "T36n1736_011:0083c08": "緣中。緣中求自性。不可得故。無自性生下",
    "T36n1736_011:0083c09": "句。以自破緣。故云緣不生。自因生故。謂若",
    "T36n1736_011:0083c10": "他生則但有緣即應能生。不合假於自因。",
    "T36n1736_011:0083c11": "今假於因。明非他生也。上來顯無生之義",
    "T36n1736_011:0083c12": "耳。二者顯緣起義。因不生者因全無力。緣生",
    "T36n1736_011:0083c13": "故者緣全有力。下句例知。今正用此意。證",
    "T36n1736_011:0083c14": "成上義。[0083c14] 疏。若各唯下三反成上義。亦是解",
    "T36n1736_011:0083c15": "妨。謂有問言。因緣各自不生。和合共力有",
    "T36n1736_011:0083c16": "生。復有何過。斯即立共生義。故先通云。若",
    "T36n1736_011:0083c17": "爾則有多果過。釋云。一一各生故。如穀子",
    "T36n1736_011:0083c18": "為因。水土人工時節是緣。應生五果。謂穀",
    "T36n1736_011:0083c19": "芽水芽土芽等。故云多果。次有問言。若爾總",
    "T36n1736_011:0083c20": "皆無力。合而能生。復有何過。此亦立共生",
    "T36n1736_011:0083c21": "義。故復通云。有無果過。謂金石火等於芽",
    "T36n1736_011:0083c22": "無力。不能生芽。水土穀等。於芽無力。安能",
    "T36n1736_011:0083c23": "生芽。故同火等非緣。不能生果。云無果",
    "T36n1736_011:0083c24": "過也。[0083c24] 疏。是故緣起下。四結成正義。謂既",
    "T36n1736_011:0083c25": "全有力全無力。緣起不成。要一有力一無力。",
    "T36n1736_011:0083c26": "緣起方成。疏。如闕一緣下。指事別明也。",
    "T36n1736_011:0083c27": "如無一即無二三等。亦如無柱即無梁",
    "T36n1736_011:0083c28": "無椽等。以闕一事。餘皆不成舍等緣故。",
    "T36n1736_011:0083c29": "言餘亦如是者。若無二亦無一無三等。若",
    "T36n1736_011:0084a01": "無三亦無一二等。乃至若無十亦無一二",
    "T36n1736_011:0084a02": "等。若無梁亦無柱等。隨舉一法闕緣不",
    "T36n1736_011:0084a03": "成。今法界中隨闕一事。一切法界不成緣",
    "T36n1736_011:0084a04": "起也。[0084a04] 疏。是故一能持多下。第五別示其相。",
    "T36n1736_011:0084a05": "於中有三。初明以一望多。二例多望一。",
    "T36n1736_011:0084a06": "三結成句數。初中復二。先明一持多依。後",
    "T36n1736_011:0084a07": "例多持一依。今初又二。先正明依持之義。",
    "T36n1736_011:0084a08": "後由一有力必不與多下。釋成。亦通妨難。",
    "T36n1736_011:0084a09": "恐有難云。一之與多俱有有力無力二義。云",
    "T36n1736_011:0084a10": "何一能攝多。故此通云。由二有力與二無",
    "T36n1736_011:0084a11": "力。必不俱故。以能為緣邊。即是有力。要",
    "T36n1736_011:0084a12": "對所起是無力故思之。[0084a12] 疏。如一持多依下。",
    "T36n1736_011:0084a13": "二例多持一依也。多是能起。能為緣故。",
    "T36n1736_011:0084a14": "一是所起。是所成故。[0084a14] 疏。如一望多有依有持",
    "T36n1736_011:0084a15": "下。第二例多望一也。於中有二。先結前。",
    "T36n1736_011:0084a16": "即是舉於能例。二多望下生後。即是正釋。",
    "T36n1736_011:0084a17": "問既前門之中。先明一持多依。後例多持",
    "T36n1736_011:0084a18": "一依。義已圓足。何得更有此多望一耶。答",
    "T36n1736_011:0084a19": "此有深旨。謂前一望多中。一為持。邊一能",
    "T36n1736_011:0084a20": "攝多。一為依。邊一能入多。雖復多上有",
    "T36n1736_011:0084a21": "持。但取一為能入。是故並屬一望於多。",
    "T36n1736_011:0084a22": "所以疏文。欲釋後段多望於一。先結前",
    "T36n1736_011:0084a23": "段云。如一望多有依有持等。有依者。即前",
    "T36n1736_011:0084a24": "多持故成一依也。有持者。即前一有力為",
    "T36n1736_011:0084a25": "多依故。言全力者。成上一持。言無力者。",
    "T36n1736_011:0084a26": "成上一依。言常含多在已中者。一有力為",
    "T36n1736_011:0084a27": "持。能攝多故。言潛入已在多中者。一無力",
    "T36n1736_011:0084a28": "為依。便入多故。故此二句皆屬一望多也。",
    "T36n1736_011:0084a29": "[0084a29] 疏。多望於一當知亦爾者。二生後。正釋也。",
    "T36n1736_011:0084b01": "若總釋者。但改前一字為多字多字為一",
    "T36n1736_011:0084b02": "字。則義自現。如恐不曉。更為具作應云多",
    "T36n1736_011:0084b03": "能持一。多是有力。能持於一。一依於多。一",
    "T36n1736_011:0084b04": "是無力。潛入多內。由多有力。必不與一有",
    "T36n1736_011:0084b05": "力俱。是故無有多而不攝一也。由一無",
    "T36n1736_011:0084b06": "力。必不與多無力俱。是故無有一而不入",
    "T36n1736_011:0084b07": "多也。如多持一依既爾。一持多依亦然。反",
    "T36n1736_011:0084b08": "上思之。是則能攝亦是多。能入亦是多。雖",
    "T36n1736_011:0084b09": "多攝一即是一入多。然名多持多攝耳。",
    "T36n1736_011:0084b10": "雖多入一即是一攝多。而名多入耳。則前",
    "T36n1736_011:0084b11": "之二門攝入皆屬一。後之二門攝入皆屬多。",
    "T36n1736_011:0084b12": "則二義天隔。非繁重也。[0084b12] 疏。俱存雙泯下。三",
    "T36n1736_011:0084b13": "結成句數。謂上一攝多是第一句。多攝一是",
    "T36n1736_011:0084b14": "第二句。俱存即第三句。謂一攝一入時。即",
    "T36n1736_011:0084b15": "多攝多入故。雙泯者即第四句。謂一攝一",
    "T36n1736_011:0084b16": "入。即多攝多入故。便一攝一入泯。多攝多",
    "T36n1736_011:0084b17": "入。即一攝一入故。則多攝多入泯。故云雙",
    "T36n1736_011:0084b18": "泯。對前別明二句。則有四句亦可成六。",
    "T36n1736_011:0084b19": "五俱照前四。成解境故。六頓絕前五。成",
    "T36n1736_011:0084b20": "行境故。[0084b20] 疏。五異體相即義者。此中但即。與",
    "T36n1736_011:0084b21": "前入異。文勢大同。五段之文。唯闕引證耳。",
    "T36n1736_011:0084b22": "於中有四。一立理略明。二反顯前理。三結",
    "T36n1736_011:0084b23": "成正義。四別示其相。今初。為能起邊即是",
    "T36n1736_011:0084b24": "有體。為所起邊即是無體。如云從緣生法",
    "T36n1736_011:0084b25": "是法即空。意取所生空也。空即無體義。言",
    "T36n1736_011:0084b26": "形奪者。以能起之緣。形對所起。奪彼所起。",
    "T36n1736_011:0084b27": "令無體也。[0084b27] 疏。若闕一緣餘不成起。故緣義",
    "T36n1736_011:0084b28": "則壞者。二反顯前理。成有體義也。如無一",
    "T36n1736_011:0084b29": "緣。二三四等皆不成故。則知一有體也。[0084b29] 疏。",
    "T36n1736_011:0084c01": "得此一緣下。三結成正義。既然一切全由",
    "T36n1736_011:0084c02": "於一。故一有體也。[0084c02] 疏。是故一緣是能起下。",
    "T36n1736_011:0084c03": "四別示其相。於中有三。初明一望多。次",
    "T36n1736_011:0084c04": "則多望一。後結成句數。今初亦二。先明一",
    "T36n1736_011:0084c05": "有體。後例多有體。前中文二。先正明可",
    "T36n1736_011:0084c06": "知。後由一有體不得與多有體俱下。釋成。亦",
    "T36n1736_011:0084c07": "是解妨。謂有難言。一之與多。俱有有體無",
    "T36n1736_011:0084c08": "體二義。云何獨言一有體耶。故今通云。由",
    "T36n1736_011:0084c09": "有無二義不得並故。今一為能起。邊多",
    "T36n1736_011:0084c10": "為所起故。若不爾者。能所不成緣起亦",
    "T36n1736_011:0084c11": "壞。言是故無有不多之一者。此一即是多",
    "T36n1736_011:0084c12": "故。無有不一之多者。此多即是一故。問。一不",
    "T36n1736_011:0084c13": "即多有何過耶。答。有二過故。一不成多",
    "T36n1736_011:0084c14": "過。謂一既不成多。餘亦不成多。故如一",
    "T36n1736_011:0084c15": "不成十。二三四等亦不成十。故無十過。二",
    "T36n1736_011:0084c16": "多不成一過。謂若一不成十。此十即不",
    "T36n1736_011:0084c17": "成一。由十不成故。一義亦不成。以無於",
    "T36n1736_011:0084c18": "十是誰一故。一不即多成過既爾。多不",
    "T36n1736_011:0084c19": "即一成過亦然。又若不相即。緣起門中空",
    "T36n1736_011:0084c20": "有二義。即不成立。便有自性斷滅等過故。",
    "T36n1736_011:0084c21": "[0084c21] 疏。一多既爾多一亦然。反上可知者。反上",
    "T36n1736_011:0084c22": "一有體&#x5374;為一無體。多無體&#x5374;為多有體。",
    "T36n1736_011:0084c23": "更無別義。[0084c23] 疏。如一望多下。第二例多望一",
    "T36n1736_011:0084c24": "也。於中亦二。先結前。即是舉於能例。大意",
    "T36n1736_011:0084c25": "全同前相入門也。但即入別耳。言有體無",
    "T36n1736_011:0084c26": "體者。有體即前一。是能起故有體也。無體",
    "T36n1736_011:0084c27": "者。即前舉例中多一亦然。明一無體也。故",
    "T36n1736_011:0084c28": "能攝他同己者。成上一有體攝他多也。即",
    "T36n1736_011:0084c29": "前無有不一之多耳。廢己同他者。成前",
    "T36n1736_011:0085a01": "一無體也。故廢己一同他多也。即前",
    "T36n1736_011:0085a02": "無有不多之一耳。雖有有體無體二義。",
    "T36n1736_011:0085a03": "皆屬一望於多。故云攝他同己。廢己",
    "T36n1736_011:0085a04": "同他。[0085a04] 疏。多望於一下。二生後正例。全",
    "T36n1736_011:0085a05": "同前門但改一為多。改多為一耳。若結應",
    "T36n1736_011:0085a06": "云。攝他一同多己。廢多己同一他耳。前",
    "T36n1736_011:0085a07": "一望於多。攝之與廢。皆是一也。此中多",
    "T36n1736_011:0085a08": "望於一。攝廢皆是多。則二義懸隔矣。餘如",
    "T36n1736_011:0085a09": "相入門思之。[0085a09] 疏。俱存雙泯者。第三結成句",
    "T36n1736_011:0085a10": "數。俱存謂正一攝他同己。廢己同他時。即",
    "T36n1736_011:0085a11": "是多攝一同己。廢己同一也。雙泯者。以一",
    "T36n1736_011:0085a12": "望於多二義。即是多。望於一二義故。則一",
    "T36n1736_011:0085a13": "望於多二義泯矣。多望於一二義。即是一",
    "T36n1736_011:0085a14": "望於多二義故。則多望於一。二義泯也。旨",
    "T36n1736_011:0085a15": "不異前故令思之。[0085a15] 疏。六體用雙融義等者。",
    "T36n1736_011:0085a16": "文中有三。初立理略釋。次是故圓通下。開章",
    "T36n1736_011:0085a17": "別釋。成六句故。初一以體就用。二以用就",
    "T36n1736_011:0085a18": "體。三體用雙存。四體用雙泯。以體用交徹",
    "T36n1736_011:0085a19": "形奪兩亡即入同源故。圓融一味。五成解",
    "T36n1736_011:0085a20": "境。六成行境。並顯。可知。疏。此上三門等",
    "T36n1736_011:0085a21": "者。後結所屬也。[0085a21] 疏。七同體相入義等者。釋",
    "T36n1736_011:0085a22": "中有三。初別釋同體義。二雙釋即入所以。",
    "T36n1736_011:0085a23": "三正解此門。今初。言謂前一緣者。即指",
    "T36n1736_011:0085a24": "前第二門。以第二是此門本同體門。故如",
    "T36n1736_011:0085a25": "一本自是一則為本一。應二為二一。應",
    "T36n1736_011:0085a26": "三為三一等。只是一箇。一對他成多。亦",
    "T36n1736_011:0085a27": "如一人望父名子。望子名父。望兄為弟。",
    "T36n1736_011:0085a28": "望弟為兄等。同一人體。而有多名。今本一",
    "T36n1736_011:0085a29": "如一人。多一如諸名也。[0085a29] 疏。又由此一緣下。",
    "T36n1736_011:0085b01": "二雙釋即入二義所以。謂同體即入由異體",
    "T36n1736_011:0085b02": "成。異體相入故。令同體相入。異體相即故。",
    "T36n1736_011:0085b03": "令同體相即。此有二義。一若直說者。如異",
    "T36n1736_011:0085b04": "體二即是本一。其同體二。豈非即本一耶。",
    "T36n1736_011:0085b05": "異體三即本一。則同體上三亦本一矣。正是",
    "T36n1736_011:0085b06": "今意。二者本一自與多一互為緣起。例同",
    "T36n1736_011:0085b07": "異體相由故耳。次疏具之。[0085b07] 疏。先明相入者。",
    "T36n1736_011:0085b08": "三正釋此門也。此亦有二。初明一望於多。",
    "T36n1736_011:0085b09": "後餘義下。例多望於一。前中亦二。先明一",
    "T36n1736_011:0085b10": "有力多無力。言一能攝多多便入一者。多",
    "T36n1736_011:0085b11": "即餘九。一即本一也。[0085b11] 疏。一入多攝。反上應",
    "T36n1736_011:0085b12": "知者。二例多一有力本一無力也。以由我",
    "T36n1736_011:0085b13": "多一。方詺本一。為本一故。故多一有力便",
    "T36n1736_011:0085b14": "攝本一。本一入多一也。[0085b14] 疏。餘義餘句下。二",
    "T36n1736_011:0085b15": "例多望於一也。亦全同前異體相入門中。",
    "T36n1736_011:0085b16": "言餘義者。謂上明本一望多一。有持有依",
    "T36n1736_011:0085b17": "全力無力故。能常含多一。在己一中。潛入",
    "T36n1736_011:0085b18": "本一。在多一中。無有障礙。今明多一望",
    "T36n1736_011:0085b19": "於本一。亦有全力無力故。能常含本一。",
    "T36n1736_011:0085b20": "在多一中。潛入多一。在本一內。亦無障礙。",
    "T36n1736_011:0085b21": "故云餘義也。言餘句者。即俱存雙泯四句",
    "T36n1736_011:0085b22": "六句。例前異體故不繁說。[0085b22] 疏。八同體相即",
    "T36n1736_011:0085b23": "義等者。疏文亦二。先明以一望多。後餘義",
    "T36n1736_011:0085b24": "下。例多望一。前中亦二。先明本一有體。後",
    "T36n1736_011:0085b25": "例多一有體。今初又二。先言亦有有體無",
    "T36n1736_011:0085b26": "體之義者。總出所以。亦同異體門。能成有",
    "T36n1736_011:0085b27": "體。所成無體也。後以多一無體下。正釋本一",
    "T36n1736_011:0085b28": "有體。在文可思。[0085b28] 疏。如一有多空既爾下。二",
    "T36n1736_011:0085b29": "例多一有體也。由有多一方詺本一。為",
    "T36n1736_011:0085c01": "本一故。多一有體。本一無體也。多一有體",
    "T36n1736_011:0085c02": "故。能攝本一。本一無體。潛入多一也。[0085c02] 疏。餘",
    "T36n1736_011:0085c03": "義下。第二例多一望本一也。謂上本一有",
    "T36n1736_011:0085c04": "有體無體故。能攝多一同己。廢本一同",
    "T36n1736_011:0085c05": "他。同時無礙。今多一望本一。亦有有體無",
    "T36n1736_011:0085c06": "體。能攝本一同己。廢多一同他。同時無",
    "T36n1736_011:0085c07": "礙。全例前異體中文。故云餘義也。餘句",
    "T36n1736_011:0085c08": "者。亦即俱存雙泯。四句六句耳。[0085c08] 疏。九俱融無",
    "T36n1736_011:0085c09": "礙等者。疏文亦二。先正釋本門。後此上下。",
    "T36n1736_011:0085c10": "結前三門所出。前中言亦同前者。同前異",
    "T36n1736_011:0085c11": "體門也。即前第六門也。尋前第六於義分",
    "T36n1736_011:0085c12": "明。但有同體與前別耳。恐不曉者。今當具",
    "T36n1736_011:0085c13": "說。謂同體緣起法中。力用交涉。全體融合。",
    "T36n1736_011:0085c14": "方成緣起。是故圓融亦有六句。一以體無",
    "T36n1736_011:0085c15": "不用故。舉體全用。則唯有同體相入。無相",
    "T36n1736_011:0085c16": "即義。二以用無不體故。舉用全體。則唯",
    "T36n1736_011:0085c17": "同體相即。無相入義。三歸體之用不礙用。",
    "T36n1736_011:0085c18": "全用之體不失體。是則無礙雙存。亦即亦",
    "T36n1736_011:0085c19": "入。自在俱現。四全用之體體泯。全體之用",
    "T36n1736_011:0085c20": "用亡。非即非入。圓融一味。五合前四句。同",
    "T36n1736_011:0085c21": "一同體。緣起無礙俱存。六泯前五句。絕待離",
    "T36n1736_011:0085c22": "言。冥同性海。故云準前應知。[0085c22] 疏。十同異圓",
    "T36n1736_011:0085c23": "滿等者。疏文有三。此上一句標名。次謂以",
    "T36n1736_011:0085c24": "前下別釋。後此第十下。結屬引證。今初。謂",
    "T36n1736_011:0085c25": "前來異體四門。同體四門。及第三同異俱存。",
    "T36n1736_011:0085c26": "並不出同異。今合一處不偏一門。故云",
    "T36n1736_011:0085c27": "圓滿。二別釋中具足十玄。今初。從以前九",
    "T36n1736_011:0085c28": "至具足也。即同時具足相應門。言多種義",
    "T36n1736_011:0085c29": "門者。有本有末。有同有異。有入有即。四",
    "T36n1736_011:0086a01": "句六句等。合前九門為同時門也。以是總",
    "T36n1736_011:0086a02": "故。隨闕一義緣起不成。故下之九門。各先",
    "T36n1736_011:0086a03": "釋義。後結屬矣。[0086a03] 疏。由住一遍應故。有廣狹",
    "T36n1736_011:0086a04": "自在門者。即前本門第二門也。住一故狹。",
    "T36n1736_011:0086a05": "遍應故廣。言就體就用者。就體故相即。就",
    "T36n1736_011:0086a06": "用故相入。並通同體異體二門。[0086a06] 疏。由異體",
    "T36n1736_011:0086a07": "相容者。即別取前第四異體相入門中一半",
    "T36n1736_011:0086a08": "之義。然入通能入所入。多就能說。容亦有",
    "T36n1736_011:0086a09": "能容所容。亦就能說。然所入即是能容。所容",
    "T36n1736_011:0086a10": "即是能入。今微細門。但取容義。不取入義。",
    "T36n1736_011:0086a11": "故云一半。疏。異體相即具隱顯門等者。釋",
    "T36n1736_011:0086a12": "此隱顯。疏有三重。此即初也。若爾相即應",
    "T36n1736_011:0086a13": "同隱顯耶。答。上來九門。但有即入同異四",
    "T36n1736_011:0086a14": "義。用斯四義。以成十玄故。一義中容有多",
    "T36n1736_011:0086a15": "義。此中由此即彼故。此隱彼顯。由彼即此",
    "T36n1736_011:0086a16": "故。彼隱而此顯。由相即故。成隱顯義。成",
    "T36n1736_011:0086a17": "門已竟。義則不同。謂相即要此彼合一。隱",
    "T36n1736_011:0086a18": "顯則彼此皆存。如東方入定。定身在東。西",
    "T36n1736_011:0086a19": "方定起。起身在西故二不泯。況具下二義。",
    "T36n1736_011:0086a20": "尤異相即也。疏。又就用下。第二番釋隱",
    "T36n1736_011:0086a21": "顯也。謂正論入門。即義如虛空故。謂若更",
    "T36n1736_011:0086a22": "存即。則入義不成。謂即則泯一。入則存",
    "T36n1736_011:0086a23": "二。義不壞故。正即無入。例上可知。[0086a23] 疏。又",
    "T36n1736_011:0086a24": "由異門下。第三番釋隱顯義。由同異二體義",
    "T36n1736_011:0086a25": "乖。故二門不得並立。事須隱顯可知。疏。",
    "T36n1736_011:0086a26": "又由異體相入。帶同體相入故具帝網門者。",
    "T36n1736_011:0086a27": "同體相入。一中已含於多。而更入於異體。",
    "T36n1736_011:0086a28": "故有重重之義。同體相入。如一鏡已含",
    "T36n1736_011:0086a29": "多影。更入異體。如含影之鏡更入餘鏡。故",
    "T36n1736_011:0086b01": "有重重無盡義也。餘門可知。[0086b01] 疏。此第十下。",
    "T36n1736_011:0086b02": "三結屬引證。先結屬。後引證。今初。由第三",
    "T36n1736_011:0086b03": "本門之中融同異故。今則近融前六門。則",
    "T36n1736_011:0086b04": "異體中三門。與同體三門相成。無異體同",
    "T36n1736_011:0086b05": "體不成。無同體異體不成故。六門相成。後",
    "T36n1736_011:0086b06": "之七門。從前三生。前三融故。後七必融。故",
    "T36n1736_011:0086b07": "十門一揆也。例前第三。融通亦有六句。一",
    "T36n1736_011:0086b08": "或舉體全異。具入即俱。二或舉體全同。亦",
    "T36n1736_011:0086b09": "具入即俱。三或具同異。雙現無二體故。四",
    "T36n1736_011:0086b10": "或雙非同異。以相奪俱盡故。謂同即異故",
    "T36n1736_011:0086b11": "非同。異即同故非異。五或具四為解境故。",
    "T36n1736_011:0086b12": "六或絕前五。成行境故。故約智顯理。諸門",
    "T36n1736_011:0086b13": "不同。廢智忘筌。一切叵說。說與不說無礙",
    "T36n1736_011:0086b14": "難思。沒同果海。唯言亡遣照。庶幾玄趣",
    "T36n1736_011:0086b15": "耳。[0086b15] 疏。故下文云下。引證。略引二文。一即十",
    "T36n1736_011:0086b16": "忍品。二又云下。光明覺品。然所引文。乃是總",
    "T36n1736_011:0086b17": "意。由第十門義是總故。[0086b17] 疏。上來緣起下。第",
    "T36n1736_011:0086b18": "三總結。"
}