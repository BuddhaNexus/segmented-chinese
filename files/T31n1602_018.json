{
    "T31n1602_018:0568a06": "顯揚聖教論卷第十八",
    "T31n1602_018:0568a08": "無著菩薩造",
    "T31n1602_018:0568a09": "三藏法師玄奘奉　詔譯",
    "T31n1602_018:0568a10": "攝勝決擇品第十一之二",
    "T31n1602_018:0568a11": "復次心差別相建立應知。頌曰。",
    "T31n1602_018:0568a12": "　所依境界力　　建立心差別",
    "T31n1602_018:0568a13": "　復由七種行　　難了相應知",
    "T31n1602_018:0568a14": "論曰。心差別相當知。復由所依所緣力而得",
    "T31n1602_018:0568a15": "建立。由所依力者。謂立眼識乃至意識。所緣",
    "T31n1602_018:0568a16": "力者。謂立色識乃至法識。青識黃識乃至苦",
    "T31n1602_018:0568a17": "識樂識。如是等復由七種行相。了知諸心難",
    "T31n1602_018:0568a18": "知差別。一不可知相續久住器差別相。二多",
    "T31n1602_018:0568a19": "種相境差別相。三俱有差別相。四能治所治",
    "T31n1602_018:0568a20": "速疾迴轉差別相。五習氣差別相。六續生差",
    "T31n1602_018:0568a21": "別相。七解脫心差別相。復次頌曰。",
    "T31n1602_018:0568a22": "　所緣無自在　　住惡所依止",
    "T31n1602_018:0568a23": "　隨緣力所轉　　心繫縛應知",
    "T31n1602_018:0568a24": "論曰。由三因故說心被縛。一於所緣境不自",
    "T31n1602_018:0568a25": "在故。二安住穢惡所依止故。三隨眾緣力而",
    "T31n1602_018:0568a26": "轉變故。此中於所緣境不自在者。謂於制伏",
    "T31n1602_018:0568a27": "相於化於變等。不如所欲住境自在。復次頌曰。",
    "T31n1602_018:0568a28": "　散亂及安住　　六種十五種",
    "T31n1602_018:0568a29": "　緣境界六等　　所治心非一",
    "T31n1602_018:0568b01": "論曰。當知心散亂有六種心安住。有十五種",
    "T31n1602_018:0568b02": "心緣境。有六種等眾多差別。所對治心亦非",
    "T31n1602_018:0568b03": "一種。應知。",
    "T31n1602_018:0568b04": "心散亂有六種者。一作意心散亂。謂諸菩薩",
    "T31n1602_018:0568b05": "棄捨大乘相應作意。退習聲聞獨覺相應下",
    "T31n1602_018:0568b06": "劣作意。二外心散亂。謂於外妙五欲中及憒",
    "T31n1602_018:0568b07": "閙相貌尋思隨煩惱外境界中縱心流散。三",
    "T31n1602_018:0568b08": "內心散亂。謂或由惛沈睡眠下劣。或由味著",
    "T31n1602_018:0568b09": "諸定。或由種種定中隨煩惱故。惱亂其心。四",
    "T31n1602_018:0568b10": "相心散亂。謂依止外相作意思惟內境相貌。",
    "T31n1602_018:0568b11": "五麁重心散亂。謂內作意為緣生起諸受。由",
    "T31n1602_018:0568b12": "麁重身故計我我所。六自性心散亂。謂五識",
    "T31n1602_018:0568b13": "身心安住有十五種者。一初發安住心。謂修",
    "T31n1602_018:0568b14": "三摩地方便。二證得安住心。謂已得未至三",
    "T31n1602_018:0568b15": "摩地。三圓滿安住心。謂已得根本靜慮三摩",
    "T31n1602_018:0568b16": "地。四自在安住心。謂即於此得隨所欲。五有",
    "T31n1602_018:0568b17": "動安住心。謂於下三靜慮。六無動安住心。謂",
    "T31n1602_018:0568b18": "於第四靜慮。七此上寂靜安住心。謂於寂靜",
    "T31n1602_018:0568b19": "無色解脫。八最勝寂靜安住心。謂於想受滅",
    "T31n1602_018:0568b20": "解脫。九信解安住心。謂於聞所生智。十決定",
    "T31n1602_018:0568b21": "安住心。謂於思所生智。十一影像安住心。謂",
    "T31n1602_018:0568b22": "於世間修所生智。十二成實安住心。謂出世",
    "T31n1602_018:0568b23": "間修所生智。十三有增上慢出離安住心。謂",
    "T31n1602_018:0568b24": "於世間靜慮無色。十四無增上慢出離安住",
    "T31n1602_018:0568b25": "心。謂於出離世間靜慮無色。十五三行雜染",
    "T31n1602_018:0568b26": "安住心。謂識隨色而住。緣色而住。依色而住。",
    "T31n1602_018:0568b27": "如是乃至隨行而住。緣行而住。依行而住。此",
    "T31n1602_018:0568b28": "中隨色而住者。謂執受所依故。緣色而住者。",
    "T31n1602_018:0568b29": "謂取境界故。依色而住者。謂由麁重故。如",
    "T31n1602_018:0568c01": "是乃至隨行等三。當知識非識住。緣自心心",
    "T31n1602_018:0568c02": "能盡愛故。復次緣境界六等者。謂常緣境非",
    "T31n1602_018:0568c03": "常緣境。遍滿緣境。淨行緣境。善巧緣境。淨惑",
    "T31n1602_018:0568c04": "緣境。如是為先復有多種餘緣境界。謂欲界",
    "T31n1602_018:0568c05": "繫心緣欲色無色及不繫境。如是色無色界",
    "T31n1602_018:0568c06": "繫心及不繫心各緣四種境。又依欲界繫心",
    "T31n1602_018:0568c07": "起欲色無色界繫心及不繫心。依色界繫心",
    "T31n1602_018:0568c08": "起色無色界繫心及不繫心。依無色界繫心",
    "T31n1602_018:0568c09": "起無色界繫心及不繫心。又過去心緣過去",
    "T31n1602_018:0568c10": "未來現在。如是未來現在心各緣三種。又善",
    "T31n1602_018:0568c11": "心緣善不善無記。如是不善無記心各緣三",
    "T31n1602_018:0568c12": "種。又樂俱行心緣樂俱行等三種境界。如是",
    "T31n1602_018:0568c13": "苦俱行心。不苦不樂俱行心。各緣三種。又貪",
    "T31n1602_018:0568c14": "瞋癡相應心。各緣貪等相應三種境界。",
    "T31n1602_018:0568c15": "復次所治心非一者。謂欲界繫有五種心。謂",
    "T31n1602_018:0568c16": "見苦所斷心。乃至修道所斷心。如是色無色",
    "T31n1602_018:0568c17": "界繫心。各有五種。及無漏心合為十六種心",
    "T31n1602_018:0568c18": "復有二十種心。謂欲界繫心有八種。一生得",
    "T31n1602_018:0568c19": "善心。二方便善心。三不善心。四有覆無記心。",
    "T31n1602_018:0568c20": "及無覆無記心。分為四種。謂異熟生心。威儀",
    "T31n1602_018:0568c21": "路心。工巧處心。變化心。色界繫有六心。除不",
    "T31n1602_018:0568c22": "善工巧處心。無色界繫有四心。謂除不善威",
    "T31n1602_018:0568c23": "儀路工巧處變化心。不繫心有二種。謂學心",
    "T31n1602_018:0568c24": "無學心。復次心所有事勝決擇。今當說。頌曰。",
    "T31n1602_018:0568c25": "　依多境了別　　各為自業生",
    "T31n1602_018:0568c26": "　心法不應思　　相似境轉故",
    "T31n1602_018:0568c27": "論曰。心所有法依止。能緣多境八種識故。各",
    "T31n1602_018:0568c28": "各造作自業而起。依心而有故名心所有法。",
    "T31n1602_018:0568c29": "不應更思。彼所緣境。由彼與識等緣轉故。如",
    "T31n1602_018:0569a01": "經言若於此受即於此思若於此思即於此想",
    "T31n1602_018:0569a02": "若於此想即於此了別。復次今當略說作意",
    "T31n1602_018:0569a03": "觸受想思五種遍行心法作業。頌曰。",
    "T31n1602_018:0569a04": "　引心三分別　　領位審了相",
    "T31n1602_018:0569a05": "　得失等營為　　名作意等業",
    "T31n1602_018:0569a06": "論曰。引發於心是作意業。三和分別是觸業。",
    "T31n1602_018:0569a07": "領納違順俱相違位是受業。審了位相是想",
    "T31n1602_018:0569a08": "業。為造功德過失俱非是思業。餘心法業如",
    "T31n1602_018:0569a09": "前廣說。復次色事決擇今當說。頌曰。",
    "T31n1602_018:0569a10": "　上界無香味　　大造隨可得",
    "T31n1602_018:0569a11": "　極微無自體　　非實有七事",
    "T31n1602_018:0569a12": "論曰。上界無香味者。欲界已上香味無故。大",
    "T31n1602_018:0569a13": "造隨可得者。四大及所造色隨於聚中現。可",
    "T31n1602_018:0569a14": "得者即自相有。不可得者此中即無。極微無",
    "T31n1602_018:0569a15": "自體者。謂諸極微但假想立自體實無。非實",
    "T31n1602_018:0569a16": "有七事者。謂七種事無有實體。一表色。二形",
    "T31n1602_018:0569a17": "色。三影像。四響音。五觸處造色。六律儀色。",
    "T31n1602_018:0569a18": "七不律儀色。復次頌曰。",
    "T31n1602_018:0569a19": "　微和合不離　　善惡無自然",
    "T31n1602_018:0569a20": "　三相想外無　　法處色十二",
    "T31n1602_018:0569a21": "論曰。微和合不離者。謂於大極微能依造色",
    "T31n1602_018:0569a22": "處不相離。餘異處色若和若合亦不相離。善",
    "T31n1602_018:0569a23": "惡無自然者。色非自體有善惡性。隨能發心",
    "T31n1602_018:0569a24": "假說善惡故。三相想外無者。三相色外無別",
    "T31n1602_018:0569a25": "有色。謂有見有對色無見有對色。無見無對",
    "T31n1602_018:0569a26": "色。三想所行色外亦無別色。謂色想有對想",
    "T31n1602_018:0569a27": "種種別異想。法處色十二者。謂法處所攝色。",
    "T31n1602_018:0569a28": "略說有十二種相。一影像相。二所作成就相。",
    "T31n1602_018:0569a29": "三無見相。四無對相。五非實大種所生相。六",
    "T31n1602_018:0569b01": "屬心相。七世間相。八不可思議相。九世間三",
    "T31n1602_018:0569b02": "摩地果相。十出世間三摩地果相。十一自地",
    "T31n1602_018:0569b03": "下地境界相。十二諸佛菩薩隨心自在轉變",
    "T31n1602_018:0569b04": "不可思議相。復次心不相應行勝決擇。今當",
    "T31n1602_018:0569b05": "說。頌曰。",
    "T31n1602_018:0569b06": "　當知不相應　　皆假施設有",
    "T31n1602_018:0569b07": "　假有性六種　　彼皆二過故",
    "T31n1602_018:0569b08": "論曰。當知心不相應行皆是假有。假有之性",
    "T31n1602_018:0569b09": "略有六種。云何為六。謂若事能起六種言論。",
    "T31n1602_018:0569b10": "何等名為六種言論。一屬主相應言論。二遠",
    "T31n1602_018:0569b11": "離此彼言論。三眾共施設言論。四眾法聚集",
    "T31n1602_018:0569b12": "言論。五不遍一切言論。六非常言論。屬主相",
    "T31n1602_018:0569b13": "應言論者。謂諸言論配屬於主方解其相。非",
    "T31n1602_018:0569b14": "不屬主。如說生時。此誰之生。觀所屬主起",
    "T31n1602_018:0569b15": "此言論。所謂色之生。受想行識之生。非說色",
    "T31n1602_018:0569b16": "時。此誰之色。觀所屬主起此言論。如生如是",
    "T31n1602_018:0569b17": "住異無常等心不相應行類。如其所應盡當",
    "T31n1602_018:0569b18": "知。是名屬主相應言論。若事能起如是言論。",
    "T31n1602_018:0569b19": "當知此是假相。",
    "T31n1602_018:0569b20": "遠離此彼言論者。謂諸言論非以此顯此。亦",
    "T31n1602_018:0569b21": "非以彼顯彼。此說名為遠離此彼言論。若以",
    "T31n1602_018:0569b22": "此顯此言論。此言論亦於實相處起。亦於假",
    "T31n1602_018:0569b23": "相處起。若以彼顯彼言論。此言論亦於實相",
    "T31n1602_018:0569b24": "處起。亦於假相處起。若非以此顯此。亦非以",
    "T31n1602_018:0569b25": "彼顯。彼言論此言論。一向於假相處起。云何",
    "T31n1602_018:0569b26": "以此顯此言論。於實相處起。如言地之堅。云",
    "T31n1602_018:0569b27": "何此復於假相處起。如言石之圓。如地之堅",
    "T31n1602_018:0569b28": "石之圓。如是水之濕油之滑火之煖燬之焰",
    "T31n1602_018:0569b29": "風之動飄之鼓當知亦爾。云何以彼顯彼言",
    "T31n1602_018:0569c01": "論。於實相處起。如言眼之識身之觸。如是等",
    "T31n1602_018:0569c02": "云何此復於假相處起。如言佛救德友之食",
    "T31n1602_018:0569c03": "飲衣服嚴具。如是等云何非以此顯此。亦非",
    "T31n1602_018:0569c04": "以彼顯彼言論一向於假相處起。如舍之門",
    "T31n1602_018:0569c05": "舍之壁甕之口甕之腹軍之車林之樹百之十",
    "T31n1602_018:0569c06": "十之三。如是等是名遠離此彼言論。眾共",
    "T31n1602_018:0569c07": "施設言論者。謂六種相貌言說自體施設言",
    "T31n1602_018:0569c08": "論。六種相貌者。謂事相。應識相。好等相。",
    "T31n1602_018:0569c09": "益等相。言說狀相。邪行等相。事相者。謂若",
    "T31n1602_018:0569c10": "相識所取。應識相者。謂若相由作意故能起",
    "T31n1602_018:0569c11": "於識。好等相者。謂若相觸所取。益等相者。",
    "T31n1602_018:0569c12": "謂若相受所取。言說狀相者。謂若相想所取。",
    "T31n1602_018:0569c13": "邪行等相者。謂若相思所取。",
    "T31n1602_018:0569c14": "眾法聚集言論者。謂於眾多和合安立自體",
    "T31n1602_018:0569c15": "言論。如於內色受想行識說我等言論。於外",
    "T31n1602_018:0569c16": "色香味觸安立差別說舍甕軍林等言論。",
    "T31n1602_018:0569c17": "不遍一切言論者。謂諸言論有處隨轉有處",
    "T31n1602_018:0569c18": "退還。如於舍舍言唯隨舍轉。於村亭等即便",
    "T31n1602_018:0569c19": "退還。於甕甕言於餘瓶器等即便退還。軍言",
    "T31n1602_018:0569c20": "於別男女等退還。林言於別樹根莖葉花菓",
    "T31n1602_018:0569c21": "等退還。",
    "T31n1602_018:0569c22": "非常言論者。當知四種因。謂破壞故。不破壞",
    "T31n1602_018:0569c23": "故。加行故。轉變故。破壞故者。如瓶壞已瓶言",
    "T31n1602_018:0569c24": "捨瓦等言生。不破壞故者。如種種藥物共和",
    "T31n1602_018:0569c25": "合已或丸或散種種藥言捨藥物丸散等言",
    "T31n1602_018:0569c26": "生。加行故者。如於金段起諸加行造作環釧",
    "T31n1602_018:0569c27": "等異莊嚴具爾時金段之言捨異物環釧等言",
    "T31n1602_018:0569c28": "生。轉變故者。如飲食等轉變時飲食等言捨",
    "T31n1602_018:0569c29": "糞穢等言生。如是等類應知。非常言論隨於",
    "T31n1602_018:0570a01": "諸物。發起如是六種言論。當知此物皆是假",
    "T31n1602_018:0570a02": "有。問諸心不相應行皆是假有。云何應知。答",
    "T31n1602_018:0570a03": "由二種過失故。一因過失。二體過失。因過失",
    "T31n1602_018:0570a04": "者。若言生是生因。能生生故說名為生。是即",
    "T31n1602_018:0570a05": "無別果生可得。此生為誰。能生因故說之為",
    "T31n1602_018:0570a06": "生。若言生是生體。是即從他生故。不應說為",
    "T31n1602_018:0570a07": "能生。如是餘心不相應行。如理應知。復次彼",
    "T31n1602_018:0570a08": "心等乃至心不相應行。諸有為法是因性故。",
    "T31n1602_018:0570a09": "此因決擇今當說。頌曰。",
    "T31n1602_018:0570a10": "　三過因非五　　因相略繫合",
    "T31n1602_018:0570a11": "　相依處差別　　建立有多種",
    "T31n1602_018:0570a12": "論曰。有一異計立六種因。謂同類因。遍行因。",
    "T31n1602_018:0570a13": "俱有因。相應因。異熟因。能作因。如是六種。",
    "T31n1602_018:0570a14": "除異熟因餘五因性。不應道理。由有三種過",
    "T31n1602_018:0570a15": "失故。何等為三。且如同類因有三過失。若言",
    "T31n1602_018:0570a16": "同類之因。名同類因。有已成過。何以故。若善",
    "T31n1602_018:0570a17": "等法善等體性。先已成就。彼何用因。若言同",
    "T31n1602_018:0570a18": "類即因。名同類因。是即無果。有不定過。何以",
    "T31n1602_018:0570a19": "故。不示其果。是誰因耶。又非決定因體同類",
    "T31n1602_018:0570a20": "不相似法亦為因故。若言非同類即因亦非",
    "T31n1602_018:0570a21": "同類之因是即言名有虛設過。同類因言無",
    "T31n1602_018:0570a22": "有所主浪施設故。如是於餘四因三種過失。",
    "T31n1602_018:0570a23": "亦應如理廣說。",
    "T31n1602_018:0570a24": "復次已破不如理因。今當建立如理因相。若",
    "T31n1602_018:0570a25": "略說有二種因。一繫縛相因。二和合相因。繫",
    "T31n1602_018:0570a26": "縛相因者。謂煩惱隨眠。此依能生後有而說。",
    "T31n1602_018:0570a27": "和合相因者。謂因緣和合彼彼法生。此依能",
    "T31n1602_018:0570a28": "生現在時說。",
    "T31n1602_018:0570a29": "又應知此略所說因相。及依處差別。建立復",
    "T31n1602_018:0570b01": "有多種。",
    "T31n1602_018:0570b02": "相者。謂若由此為先。此為建立。此和合故。彼",
    "T31n1602_018:0570b03": "彼諸法。或生或得。或成立或成辦。或起作",
    "T31n1602_018:0570b04": "用。當知說此即是彼因。",
    "T31n1602_018:0570b05": "問以誰為先。誰為建立。誰和合故。何法生耶。",
    "T31n1602_018:0570b06": "答自種子為先。除所依種外。所餘若色非色",
    "T31n1602_018:0570b07": "所依及業以為建立。伴及所緣境為和合故。",
    "T31n1602_018:0570b08": "如其所應欲繫色繫無色繫及不繫諸法生。",
    "T31n1602_018:0570b09": "問以誰為先。誰為建立。誰和合故。得何法耶。",
    "T31n1602_018:0570b10": "答聲聞獨覺及與如來種性為先。內因力為",
    "T31n1602_018:0570b11": "建立。外因力為和合故。證得煩惱離繫涅槃。",
    "T31n1602_018:0570b12": "此中內因力者。謂如理作意少欲知足等內",
    "T31n1602_018:0570b13": "分善法。又得人身生在聖處。諸根無缺無諸",
    "T31n1602_018:0570b14": "業障。於如來所具淨信心。如是等法是名內",
    "T31n1602_018:0570b15": "因力。外因力者。謂諸佛出世宣說妙法。住正",
    "T31n1602_018:0570b16": "法者共為伴侶。具悲信者以為施主。如是等",
    "T31n1602_018:0570b17": "法名外因力。",
    "T31n1602_018:0570b18": "問以誰為先。誰為建立。誰和合故何法成立。",
    "T31n1602_018:0570b19": "答於所知法勝解欲樂為先。宗因譬喻以為",
    "T31n1602_018:0570b20": "建立。不相違眾及對論者為和合故。所欲立",
    "T31n1602_018:0570b21": "義方得成立。",
    "T31n1602_018:0570b22": "問以誰為先。誰為建立。誰和合故。何法成辦。",
    "T31n1602_018:0570b23": "答工巧智為先。隨彼勤勞為建立。工巧業處",
    "T31n1602_018:0570b24": "眾具為和合故。彼彼工巧業處成辦。又愛為",
    "T31n1602_018:0570b25": "先。由食住者依止為建立。四食為和合故。已",
    "T31n1602_018:0570b26": "生有情存養得住。",
    "T31n1602_018:0570b27": "問以誰為先。誰為建立誰和合故。何法作用。",
    "T31n1602_018:0570b28": "答自種為先。即彼前生為建立。彼生緣為和",
    "T31n1602_018:0570b29": "合故。自作業者自所作用而得成辦。自所作",
    "T31n1602_018:0570c01": "業者。如眼之見業。如是所餘諸根當知各別",
    "T31n1602_018:0570c02": "作業。又如地能持水能爛火能燒風能燥。如",
    "T31n1602_018:0570c03": "是等類是名外法。各別作業。",
    "T31n1602_018:0570c04": "依處者有十五種因緣所依處。一語。二領受。",
    "T31n1602_018:0570c05": "三習氣。四有潤種子。五無間滅。六境界。七",
    "T31n1602_018:0570c06": "根。八作用。九士夫用。十真實見。十一隨順。",
    "T31n1602_018:0570c07": "十二差別功能。十三和合。十四障礙。十五不",
    "T31n1602_018:0570c08": "障礙。差別者。謂十因四緣五果十因者。謂隨",
    "T31n1602_018:0570c09": "說因。觀待因。牽引因。生起因。攝受因。引發",
    "T31n1602_018:0570c10": "因。定別因。同事因。相違因。不相違因。四緣",
    "T31n1602_018:0570c11": "者。謂因緣。等無間緣。所緣緣。增上緣。五果",
    "T31n1602_018:0570c12": "者。謂異熟果。等流果。離繫果。士用果。增上",
    "T31n1602_018:0570c13": "果。",
    "T31n1602_018:0570c14": "此中隨一切法名為先故想。想為先故說。是",
    "T31n1602_018:0570c15": "謂彼諸法隨說因。若觀待此故。若因此故。於",
    "T31n1602_018:0570c16": "彼諸事若求若取。是謂觀待因。如觀待手故。",
    "T31n1602_018:0570c17": "手為因故。起執取業。觀待足故。足為因故。起",
    "T31n1602_018:0570c18": "往來業。觀待節故。節為因故。起屈伸業。觀待",
    "T31n1602_018:0570c19": "飢渴故。飢渴為因故追求飲食。隨如是等類",
    "T31n1602_018:0570c20": "無量所受。當知皆名觀待因。若種子於最後",
    "T31n1602_018:0570c21": "自果是牽引因。即此種子是自果生起因。除",
    "T31n1602_018:0570c22": "種子外。所餘緣是攝受因。即此種子果生已",
    "T31n1602_018:0570c23": "後。是種所牽引果引發因。能作種種異類各",
    "T31n1602_018:0570c24": "別之因。是名定別因。若觀待因。若牽引因。若",
    "T31n1602_018:0570c25": "生起因。若攝受因。若引發因。若定別因。總攝",
    "T31n1602_018:0570c26": "如是等因。名同事因。若果生已能為障礙。",
    "T31n1602_018:0570c27": "是名相違因。若離障礙。是名不相違因。",
    "T31n1602_018:0570c28": "諸法種子是因緣。等無間緣者。若從此識等",
    "T31n1602_018:0570c29": "無間。諸識等決定生。此是彼等無間緣。若諸",
    "T31n1602_018:0571a01": "心心所有法所緣境。是所緣緣增上緣者。除",
    "T31n1602_018:0571a02": "種子外。餘所依如眼及諸共有法於眼識等。",
    "T31n1602_018:0571a03": "如是所餘諸根等。於餘識等又善不善法攝",
    "T31n1602_018:0571a04": "受愛不愛果。如是等類是增上緣。諸不善法",
    "T31n1602_018:0571a05": "所招惡趣報。有漏善法所招善趣報。是名",
    "T31n1602_018:0571a06": "異熟果。若由習不善故。樂住不善不善增多。",
    "T31n1602_018:0571a07": "修習善故。樂住於善善法增多。又與前業相",
    "T31n1602_018:0571a08": "似後果隨轉。是名等流果。若由聖八支道諸",
    "T31n1602_018:0571a09": "煩惱滅。是離繫果。若諸異生由世間道諸煩",
    "T31n1602_018:0571a10": "惱滅。非究竟轉故非離繫果。若諸世間於現",
    "T31n1602_018:0571a11": "法中隨依一種工巧業處起士夫用。謂營農",
    "T31n1602_018:0571a12": "商賈事王書算計數造印等。由依此故苗稼",
    "T31n1602_018:0571a13": "成滿。獲商利等果法成就。是名士用果。眼識",
    "T31n1602_018:0571a14": "是眼根增上果。如是乃至意識是意根增上",
    "T31n1602_018:0571a15": "果。又諸眾生身不散壞是命根增上果。又二",
    "T31n1602_018:0571a16": "十二根一切各別增上力故彼果得生。應知",
    "T31n1602_018:0571a17": "彼果皆名增上果。",
    "T31n1602_018:0571a18": "問建立云何。答依語因依處建立隨說",
    "T31n1602_018:0571a19": "因。何以故。由於欲界繫法色無色界繫法及",
    "T31n1602_018:0571a20": "不繫法建立。名為先故想轉。想為先故起語。",
    "T31n1602_018:0571a21": "由語故隨見隨聞隨覺隨知起諸言說。是故",
    "T31n1602_018:0571a22": "依語依處建立隨說因。",
    "T31n1602_018:0571a23": "依領受因依處建立觀待因。何以故。諸有欲",
    "T31n1602_018:0571a24": "求欲界繫樂者。彼觀此故。於諸欲具或為求",
    "T31n1602_018:0571a25": "得。或求積集或求受用。諸有欲求色無色繫",
    "T31n1602_018:0571a26": "樂者。彼觀此故。於彼諸緣或為求得。或求受",
    "T31n1602_018:0571a27": "用。諸有欲求不繫樂者。彼觀此故。於彼諸緣",
    "T31n1602_018:0571a28": "或為求得。或求受用。諸有不欲苦者。彼觀此",
    "T31n1602_018:0571a29": "故。於得彼緣於斷彼緣。或求遠離或求受用。",
    "T31n1602_018:0571b01": "是故依領受依處建立觀待因。",
    "T31n1602_018:0571b02": "依習氣因依處建立牽引因。何以故。由淨不",
    "T31n1602_018:0571b03": "淨業熏習三界諸行。於愛不愛趣中能感愛",
    "T31n1602_018:0571b04": "不愛自身。又即由此增上力故。諸外資具或",
    "T31n1602_018:0571b05": "成滿或損減。是故依諸行淨不淨業習氣依",
    "T31n1602_018:0571b06": "處建立牽引因。",
    "T31n1602_018:0571b07": "依有潤種子因依處建立生起因。何以故。欲",
    "T31n1602_018:0571b08": "繫諸法及色無色繫諸法。各從自種而得生",
    "T31n1602_018:0571b09": "起。愛名能潤種是所潤。由此所潤諸種子故。",
    "T31n1602_018:0571b10": "先所牽引各別自身今得生起。如經言。業為",
    "T31n1602_018:0571b11": "感生因。愛為生起因。是故依有潤種子依處",
    "T31n1602_018:0571b12": "建立生起因。",
    "T31n1602_018:0571b13": "依無間滅因依處及境界根作用士用真實見",
    "T31n1602_018:0571b14": "因依處建立攝受因。何以故。由欲繫諸法無",
    "T31n1602_018:0571b15": "間滅攝受故。境界攝受故。根攝受故。作用攝",
    "T31n1602_018:0571b16": "受故。士用攝受故。彼諸行轉。如欲繫諸行。如",
    "T31n1602_018:0571b17": "是色無色繫諸行亦爾。真實見攝受故。餘不",
    "T31n1602_018:0571b18": "繫諸行轉。是故依無間滅境界根作用士用",
    "T31n1602_018:0571b19": "真實見依處建立攝受因。",
    "T31n1602_018:0571b20": "依隨順因依處建立引發因。何以故。欲繫善",
    "T31n1602_018:0571b21": "法能引欲繫諸勝善法如是欲繫善法能引色",
    "T31n1602_018:0571b22": "無色繫諸勝善法隨順彼故。如欲繫善法。如",
    "T31n1602_018:0571b23": "是色繫善法能引色繫諸勝善法及無色繫若",
    "T31n1602_018:0571b24": "不繫諸勝善法。如色繫善法。如是無色繫善",
    "T31n1602_018:0571b25": "法能引無色繫諸勝善法及不繫善法。如無",
    "T31n1602_018:0571b26": "色繫善法。如是不繫善法能引不繫諸勝善",
    "T31n1602_018:0571b27": "法及能引無為作證之法。又不善法能引勝",
    "T31n1602_018:0571b28": "不善法。謂如欲貪能引瞋癡慢見疑身惡行語",
    "T31n1602_018:0571b29": "惡行意惡行。如欲貪如是瞋癡慢見疑。如其",
    "T31n1602_018:0571c01": "所應盡當知。如是無記之法能引善不善無",
    "T31n1602_018:0571c02": "記法。所謂能持善不善無記種子阿賴耶識。",
    "T31n1602_018:0571c03": "又無記法能引同類勝無記法。謂諸段食能",
    "T31n1602_018:0571c04": "引已生有情令住不壞。及能引彼適悅勢力",
    "T31n1602_018:0571c05": "令其增長。隨順彼故。是故依隨順因依處建",
    "T31n1602_018:0571c06": "立引發因。",
    "T31n1602_018:0571c07": "依差別功能因依處建立定別因。何以故。由",
    "T31n1602_018:0571c08": "欲繫法自體功能有差別故。能生種種體差",
    "T31n1602_018:0571c09": "別法。如欲繫法如是色繫法無色繫法及不",
    "T31n1602_018:0571c10": "繫法亦爾。是故依差別功能依處建立定別",
    "T31n1602_018:0571c11": "因。依和合因依處建立同事因。何以故。要由",
    "T31n1602_018:0571c12": "獲得自生和合故欲繫法生。如欲繫法如是",
    "T31n1602_018:0571c13": "色繫法無色繫法及不繫法亦爾。如生和合",
    "T31n1602_018:0571c14": "如是得和合成立和合成辦和合作用和合亦",
    "T31n1602_018:0571c15": "爾。是故依和合依處建立同事因。",
    "T31n1602_018:0571c16": "依有障礙因依處建立相違因。何以故。若欲",
    "T31n1602_018:0571c17": "繫法將生時。若有障礙現前便不得起。如欲",
    "T31n1602_018:0571c18": "繫法如是色無色繫法及不繫法亦爾。如為",
    "T31n1602_018:0571c19": "欲生如是為欲得為欲成立為欲成辦為欲作",
    "T31n1602_018:0571c20": "用亦爾。是故依障礙依處建立相違因。依無",
    "T31n1602_018:0571c21": "障礙因依處建立不相違因。何以故。若欲繫",
    "T31n1602_018:0571c22": "法將生時。若無障礙現前便得生起。如欲繫",
    "T31n1602_018:0571c23": "法如是色無色繫法及不繫法亦爾。如生如",
    "T31n1602_018:0571c24": "是得成立成辦作用亦爾。是故依無障礙依",
    "T31n1602_018:0571c25": "處建立不相違因。",
    "T31n1602_018:0571c26": "復次依種子緣依處建立因緣。依無間滅緣",
    "T31n1602_018:0571c27": "依處建立等無間緣。依境界緣依處建立所",
    "T31n1602_018:0571c28": "緣緣。依所餘緣依處建立增上緣。",
    "T31n1602_018:0571c29": "復次依習氣及隨順因。依處緣依處建立異",
    "T31n1602_018:0572a01": "熟果及等流果。依真實見因依處緣依處建",
    "T31n1602_018:0572a02": "立離繫果。依士用因依處緣依處建立士用",
    "T31n1602_018:0572a03": "果。依所餘因依處緣依處建立增上果。",
    "T31n1602_018:0572a04": "復次順益義是因義。建立義是緣義。成辦義",
    "T31n1602_018:0572a05": "是果義。復次建立因有五種相。謂能生因。方",
    "T31n1602_018:0572a06": "便因。俱有因。無間滅因。久遠滅因。能生因",
    "T31n1602_018:0572a07": "者。謂生起因。方便因者。謂所餘因。俱有因",
    "T31n1602_018:0572a08": "者。謂攝受因一分。如眼於眼識。如是耳等於",
    "T31n1602_018:0572a09": "所餘識。無間滅因者。謂生起因。久遠滅因者。",
    "T31n1602_018:0572a10": "謂牽引因。又建立因有五種相。謂可愛因。不",
    "T31n1602_018:0572a11": "可愛因。增長因。流轉因。還滅因。又建立因有",
    "T31n1602_018:0572a12": "七種相。謂無常法是因相。無有常法得名為",
    "T31n1602_018:0572a13": "因。謂若生因若得因。若成立因。若成辦因。若",
    "T31n1602_018:0572a14": "作用因。又無常法為無常法因時。與他性為",
    "T31n1602_018:0572a15": "因。非己性。亦與後自性為因。非即此剎那。又",
    "T31n1602_018:0572a16": "與他性為因。及後自性為因時。必已生未滅。",
    "T31n1602_018:0572a17": "非未生已滅。又已生未滅為因時。必得餘緣。",
    "T31n1602_018:0572a18": "非不得。又得餘緣時。必成變異。非未成變異。",
    "T31n1602_018:0572a19": "又成變異時。必有功能相應。非功能退失。又",
    "T31n1602_018:0572a20": "功能相應時。必相稱隨順。非不相稱不隨順。",
    "T31n1602_018:0572a21": "如是七種因相。如其所應建立應知。復次無",
    "T31n1602_018:0572a22": "為決擇今當說。頌曰。",
    "T31n1602_018:0572a23": "　心所緣等故　　清淨所緣故",
    "T31n1602_018:0572a24": "　四種離繫故　　建立八無為",
    "T31n1602_018:0572a25": "論曰。八種無為。如攝事品已說。虛空無為者",
    "T31n1602_018:0572a26": "由心所緣境相相似故立為常。非緣彼心緣",
    "T31n1602_018:0572a27": "彼境界有時變異故。由清淨所緣故建立真",
    "T31n1602_018:0572a28": "如。由此真如如清淨時所緣體相。常如是住",
    "T31n1602_018:0572a29": "故。由四種離繫故。建立餘四無為。謂非擇",
    "T31n1602_018:0572b01": "滅等四種。離繫者。謂緣差脫畢竟離繫。簡",
    "T31n1602_018:0572b02": "擇煩惱究竟離繫。苦樂暫時離繫。心心法暫",
    "T31n1602_018:0572b03": "時離繫。如是已說一切決擇界事。決擇今當",
    "T31n1602_018:0572b04": "說。頌曰。",
    "T31n1602_018:0572b05": "　三界應當知　　十二相差別",
    "T31n1602_018:0572b06": "　所治及能治　　唯能損伏種",
    "T31n1602_018:0572b07": "論曰。當知欲色無色三界有十二種相差別。",
    "T31n1602_018:0572b08": "一多種差別。此復六種應知。謂多種所依。多",
    "T31n1602_018:0572b09": "種相貌。多種處所。多種境界。多種煩惱。多種",
    "T31n1602_018:0572b10": "作業。二趣差別。三苦樂不苦不樂俱行差別。",
    "T31n1602_018:0572b11": "四有難無難差別。謂欲界或有難或無難。上",
    "T31n1602_018:0572b12": "二界唯有難少功能故。五不清淨處不清淨",
    "T31n1602_018:0572b13": "身等差別。謂或有處。不清淨身清淨。謂欲界",
    "T31n1602_018:0572b14": "無難處生。或有處清淨非身清淨。謂色無色",
    "T31n1602_018:0572b15": "界異生或有處不清淨身不清淨。謂欲界有",
    "T31n1602_018:0572b16": "難處生。或有處清淨身清淨。謂色無色界已",
    "T31n1602_018:0572b17": "見諦者。六受用差別。謂欲界受用外門境界",
    "T31n1602_018:0572b18": "及受用四食。上二界受用內門境界及受用",
    "T31n1602_018:0572b19": "三食。七善根勝劣差別。八雜惡行不雜惡行",
    "T31n1602_018:0572b20": "善根差別。九麁重厚薄差別。十生差別。十一",
    "T31n1602_018:0572b21": "得自體差別。謂於欲界具四種得自體。上二",
    "T31n1602_018:0572b22": "界唯有一種。由彼界無故。自害亦無他害故。",
    "T31n1602_018:0572b23": "十二言說差別。謂欲界中具四種言說。色界",
    "T31n1602_018:0572b24": "無覺無推度故。無色界中一切無有。又此三",
    "T31n1602_018:0572b25": "界能治所治差別應知。謂欲界是所治。色界",
    "T31n1602_018:0572b26": "是能治。色界是所治。無色界是能治。又下地",
    "T31n1602_018:0572b27": "是所治。上地是能治。如是對治唯損伏種。令",
    "T31n1602_018:0572b28": "其微劣。非是永害以更生故。復次頌曰。",
    "T31n1602_018:0572b29": "　法王海醎味　　欲惡趣長壽",
    "T31n1602_018:0572c01": "　多世界共一　　各二種因緣",
    "T31n1602_018:0572c02": "論曰。何因緣故焰魔鬼王。說名法王。謂由攝",
    "T31n1602_018:0572c03": "益彼眾生故。由二種因能為攝益。一令彼憶",
    "T31n1602_018:0572c04": "念。前生所作。令自訶厭先世惡業故。二令於",
    "T31n1602_018:0572c05": "地獄卒所不造餘惡業故。從彼地獄速得",
    "T31n1602_018:0572c06": "出離。何因緣故諸大海水皆悲醎味。謂由二",
    "T31n1602_018:0572c07": "因故。一水生眾生福力增上故。令餘眾生不",
    "T31n1602_018:0572c08": "能趣入。二陸生眾生非福增上故。令彼不得",
    "T31n1602_018:0572c09": "入取珍寶。何因緣故。於地獄畜生趣一分",
    "T31n1602_018:0572c10": "眾生壽量長遠非於欲界所攝善趣。謂惡趣",
    "T31n1602_018:0572c11": "長壽由二因故。一欲界善法思擇勵力方能",
    "T31n1602_018:0572c12": "起故。二諸不善法不由思擇任運起故。何因",
    "T31n1602_018:0572c13": "緣故。此三千大千世界中。有多世界乃至色",
    "T31n1602_018:0572c14": "究竟天。而同說為一世界但至梵世。謂亦由",
    "T31n1602_018:0572c15": "二因故。一同成壞故。二建立眾會故。",
    "T31n1602_018:0572c16": "顯揚聖教論卷第十八"
}