{
    "T49n2039_004:1001c02": "三國遺事卷第四",
    "T49n2039_004:1001c04": "義解第五",
    "T49n2039_004:1001c05": "圓光西學",
    "T49n2039_004:1001c06": "唐續高僧傳第十三卷載。新羅皇隆寺釋圓",
    "T49n2039_004:1001c07": "光。俗姓朴氏。本住三韓。卞韓辰韓馬韓。光即",
    "T49n2039_004:1001c08": "辰韓人也。家世海東。祖習綿遠。而神器恢廓。",
    "T49n2039_004:1001c09": "愛染篇章。校獵玄儒。討讎子史。文華騰翥於",
    "T49n2039_004:1001c10": "韓服。博贍猶愧於中原。遂割略親朋。發憤溟",
    "T49n2039_004:1001c11": "渤。年二十五。乘舶造于金陵。有陳之世。號稱",
    "T49n2039_004:1001c12": "文國。故得諮考先疑。詢猷了義。初聽莊嚴旻",
    "T49n2039_004:1001c13": "公弟子講素霑世典。謂理窮神。及聞釋宗。反",
    "T49n2039_004:1001c14": "同腐芥。虛尋名教。實懼生涯。乃上啟陳主。請",
    "T49n2039_004:1001c15": "歸道法。有勅許焉。既爰初落采。即稟具戒。遊",
    "T49n2039_004:1001c16": "歷講肆。具盡嘉謀。領牒微言。不謝光景。故得",
    "T49n2039_004:1001c17": "成實涅槃薀括心府。三藏釋論遍所披尋。末",
    "T49n2039_004:1001c18": "又投吳之虎山。念定相沿。無忘覺觀。息心",
    "T49n2039_004:1001c19": "之眾。雲結林泉。並以綜涉四含。功流八定。",
    "T49n2039_004:1001c20": "明善易擬。筒直難虧。深副夙心。遂有終焉",
    "T49n2039_004:1001c21": "之慮。於即頓絕人事。盤遊聖迹。攝想青霄。",
    "T49n2039_004:1001c22": "緬謝終古。時有信士宅居山下。請光出講。固",
    "T49n2039_004:1001c23": "辭不許。苦事邀延。遂從其志。創通成論。末",
    "T49n2039_004:1001c24": "講般若。皆思解佼徹嘉。問飛移。兼[糸*柔]。以絢",
    "T49n2039_004:1001c25": "采。織綜詞義。聽者欣欣會其心府。從此因",
    "T49n2039_004:1001c26": "循舊章。開化成任。每法輪一動。輒傾注江湖。",
    "T49n2039_004:1001c27": "雖是異域通傳。而沐道頓除嫌郤。故名望橫",
    "T49n2039_004:1001c28": "流。播于嶺表。披榛負槖而至者。相接如鱗。會",
    "T49n2039_004:1001c29": "隋后御宇。威加南國。曆窮其數。軍入楊都。遂",
    "T49n2039_004:1002a01": "被亂兵。將加刑戮。有大主將望見寺塔火燒。",
    "T49n2039_004:1002a02": "走赴救乏。了無火狀。但見光在塔前被縛將",
    "T49n2039_004:1002a03": "殺。既怪其異。即解而放之。斯臨危達感如此",
    "T49n2039_004:1002a04": "也。光學通吳越。便欲觀化周秦。開皇九年來",
    "T49n2039_004:1002a05": "遊帝宇。值佛法初會。攝論肇興。奉佩文言。振",
    "T49n2039_004:1002a06": "績。微緒。又馳慧解。宣譽京臯。勣業既成。道",
    "T49n2039_004:1002a07": "東須繼。本國遠聞。上啟頻請。有勅厚加勞問。",
    "T49n2039_004:1002a08": "放歸桑梓。光往還累紀。老幼相欣。新羅王金",
    "T49n2039_004:1002a09": "氏面申虔敬仰若聖人。光性在虛閑。情多汎",
    "T49n2039_004:1002a10": "愛。言常含笑。慍結不形。而牋表啟書。往還國",
    "T49n2039_004:1002a11": "命。並出自胸襟。一隅傾奉。皆委以治方。詢",
    "T49n2039_004:1002a12": "之道化。事異錦衣。請同觀國。乘機敷訓。垂",
    "T49n2039_004:1002a13": "範于今。年齒既高。乘輿入內。衣服藥食。並王",
    "T49n2039_004:1002a14": "手自營。不許佐助。用希專福。其感敬為此",
    "T49n2039_004:1002a15": "類也。將終之前。王親執慰囑累遺法。兼濟民",
    "T49n2039_004:1002a16": "斯為說。徵祥被于海曲。以彼建福五十八年",
    "T49n2039_004:1002a17": "少覺不悆。經于七日遺誡清切。端坐終于所",
    "T49n2039_004:1002a18": "住皇隆寺中。春秋九十有九。即唐貞觀四年",
    "T49n2039_004:1002a19": "也(宜云十四年)當終之時。寺東北虛中音樂滿空。異",
    "T49n2039_004:1002a20": "香充院。道俗悲慶。知其靈感。遂葬于郊外。國",
    "T49n2039_004:1002a21": "給羽儀。葬具同於王禮。後有俗人兒胎死者。",
    "T49n2039_004:1002a22": "彼土諺云。當於有福人墓埋之。種胤不絕。乃",
    "T49n2039_004:1002a23": "私瘞於墳側。當日震。此胎屍擲于塋外。由此",
    "T49n2039_004:1002a24": "不懷。敬者率崇仰焉。有弟子圓安。神忘機",
    "T49n2039_004:1002a25": "頴。性希歷覽。慕仰幽求。遂北趣九都。東觀不",
    "T49n2039_004:1002a26": "耐。又西燕魏。後展帝京。備通方俗。尋諸經",
    "T49n2039_004:1002a27": "論。跨轢大綱。洞清纖旨。晚歸心學。高軌光",
    "T49n2039_004:1002a28": "塵。初住京寺。以道素有聞。特進蕭瑀奏請住",
    "T49n2039_004:1002a29": "於藍田所造津梁寺。四事供給無替六時矣。",
    "T49n2039_004:1002b01": "安嘗敘光云。本國王染患。醫治不損。請光入",
    "T49n2039_004:1002b02": "宮。別省安置。夜別二時為說深法。受戒懺悔。",
    "T49n2039_004:1002b03": "王大信奉。一時初夜王見光首。金色晃然有",
    "T49n2039_004:1002b04": "象。日輪隨身而至。王后宮女同共觀之。由",
    "T49n2039_004:1002b05": "是重發勝心。克留疾所。不久遂差。光於辰韓",
    "T49n2039_004:1002b06": "馬韓之間。盛通正法。每歲再講。匠成後學。",
    "T49n2039_004:1002b07": "之資。並充營寺。餘惟衣盋而已(載達函)。",
    "T49n2039_004:1002b08": "又東京安逸戶長貞孝家在古本殊異傳載。",
    "T49n2039_004:1002b09": "圓光法師傳曰。法師俗姓薛氏。王京人也。初",
    "T49n2039_004:1002b10": "為僧學佛法。年三十歲思靜居修道。獨居三",
    "T49n2039_004:1002b11": "岐山。後四年有一比丘來。所居不遠。別作蘭",
    "T49n2039_004:1002b12": "若。居二年。為人強猛。好修呪述。法師夜獨坐",
    "T49n2039_004:1002b13": "誦經。忽有神聲呼其名。善哉善哉汝之修行。",
    "T49n2039_004:1002b14": "凡修者雖眾。如法者稀有。今見隣有比丘。徑",
    "T49n2039_004:1002b15": "修呪術而無所得。喧聲惱他。靜念住處。礙我",
    "T49n2039_004:1002b16": "行路。每有去來。幾發惡心。法師為我語告。",
    "T49n2039_004:1002b17": "而使移遷。若久住者。恐我忽作罪業。明日法",
    "T49n2039_004:1002b18": "師往而告曰。吾於昨夜有聽神言。比丘可移",
    "T49n2039_004:1002b19": "別處。不然應有餘殃。比丘對曰。至行者為魔",
    "T49n2039_004:1002b20": "所眩。法師何憂狐鬼之言乎。其夜神又來曰。",
    "T49n2039_004:1002b21": "向我告事。比丘有何答乎。法師恐神瞋怒而",
    "T49n2039_004:1002b22": "對曰。終未了說。若強語者。何敢不聽。神曰。",
    "T49n2039_004:1002b23": "吾已具聞。法師何須補說。但可默然見我所",
    "T49n2039_004:1002b24": "為。遂辭而去。夜中有聲如雷震。明日視之。山",
    "T49n2039_004:1002b25": "頹填比丘所在蘭若。神亦來曰。師見如何。法",
    "T49n2039_004:1002b26": "師對曰。見甚驚懼。神曰。我歲幾於三千年。神",
    "T49n2039_004:1002b27": "術最壯。此是小事。何足為驚。但復將來之",
    "T49n2039_004:1002b28": "事。無所不知。天下之事。無所不達。今思法",
    "T49n2039_004:1002b29": "師唯居此處。雖有自利之行。而無利他之功。",
    "T49n2039_004:1002c01": "現在不揚高名。未來不取勝果。盍採佛法於",
    "T49n2039_004:1002c02": "中國。導群迷於東海。對曰。學道中國。是本",
    "T49n2039_004:1002c03": "所願。海陸逈阻。不能自通而已。神祥誘歸中",
    "T49n2039_004:1002c04": "國所行之計。法師依其言歸中國。留十一年。",
    "T49n2039_004:1002c05": "博通三藏。兼學儒術。真平王二十二年庚申",
    "T49n2039_004:1002c06": "(三國史云。明年辛酉來)。師將理策東還。乃隨中國朝聘使",
    "T49n2039_004:1002c07": "還國。法師欲謝神。至前住三岐山寺。夜中神",
    "T49n2039_004:1002c08": "亦來呼其名曰。海陸途間。往還如何。對曰。",
    "T49n2039_004:1002c09": "蒙神鴻恩。平安到訖。神曰。吾亦授戒於神。仍",
    "T49n2039_004:1002c10": "結生生相濟之約。又請曰。神之真容可得見",
    "T49n2039_004:1002c11": "耶。神曰。法師若欲見我形。平旦可望東天之",
    "T49n2039_004:1002c12": "際。法師明日望之。有大臂貫雲接於天際。其",
    "T49n2039_004:1002c13": "夜神亦來曰。法師見我臂耶。對曰。見已甚奇",
    "T49n2039_004:1002c14": "絕異。因此俗號臂長山。神曰。雖有此身。不",
    "T49n2039_004:1002c15": "免無常之害。故吾無月日捨身其嶺。法師來",
    "T49n2039_004:1002c16": "送長逝之魂。待約曰往看。有一老狐黑如",
    "T49n2039_004:1002c17": "枈。但吸吸無息。俄然而死。法師始自中國來。",
    "T49n2039_004:1002c18": "本朝君臣敬重為師。常講大乘經典。此時高",
    "T49n2039_004:1002c19": "麗百濟常侵邊鄙。王甚患之。欲請兵於隋(宜作唐)",
    "T49n2039_004:1002c20": "請法師作乞兵表。皇帝見以三十萬兵親征",
    "T49n2039_004:1002c21": "高麗。自此知法師旁通儒術也。享年八十四",
    "T49n2039_004:1002c22": "入寂。葬明活城西。又三國史列傳云。賢士貴",
    "T49n2039_004:1002c23": "山者沙梁部人也。與同里帚項為友。二人相",
    "T49n2039_004:1002c24": "謂曰。我等期與士君子遊。而不先正心持身。",
    "T49n2039_004:1002c25": "則恐不免於招辱。盍問道於賢者之側乎。時",
    "T49n2039_004:1002c26": "聞圓光法師入隋回。寓止嘉瑟岬(或作加西。又嘉栖。皆方言",
    "T49n2039_004:1002c27": "也。岬俗云古尸。故或云古尸寺。言岬寺也。今雲門寺東九千步許有加西峴。或云嘉瑟峴。峴之北洞有寺基是",
    "T49n2039_004:1002c28": "也)二人詣門進告昌。俗士顓蒙無所知識。願",
    "T49n2039_004:1002c29": "賜一言以為終身之誡。光曰。佛教有菩薩戒",
    "T49n2039_004:1003a01": "其別有十。若等為人臣子。恐不能堪。今有世",
    "T49n2039_004:1003a02": "俗五戒。一曰。事君以忠。二曰。事親以孝。三",
    "T49n2039_004:1003a03": "曰。交友有信。四曰。臨戰無退。五曰。殺生有",
    "T49n2039_004:1003a04": "擇。若行之無忽。貴山等曰。他則既受命矣。",
    "T49n2039_004:1003a05": "所謂殺生有擇特未曉也。光曰。六齋曰春夏",
    "T49n2039_004:1003a06": "月不殺。是擇時也。不殺使畜。謂馬牛雞犬。不",
    "T49n2039_004:1003a07": "殺細物。謂肉不足一臠。是擇物也。此亦唯",
    "T49n2039_004:1003a08": "其所用。不求多殺。此是世俗之善戒也。貴山",
    "T49n2039_004:1003a09": "等曰。自今以後。奉以周旋。不敢失墜。後二人",
    "T49n2039_004:1003a10": "從軍事。皆有奇功於國家。又建福三十年癸",
    "T49n2039_004:1003a11": "酉(即真平王即位三十五年也)秋。隋使王世儀至。於皇龍寺",
    "T49n2039_004:1003a12": "設百座道場。請諸高德說經。光最居上首。議",
    "T49n2039_004:1003a13": "曰。原宗興法已來津梁始置。而未遑堂粵。故",
    "T49n2039_004:1003a14": "宜以歸戒滅懺之法開曉愚迷。故光於所住",
    "T49n2039_004:1003a15": "嘉栖岬。置占察寶以為恒規。時有檀越尼納",
    "T49n2039_004:1003a16": "田於占察寶。今東平郡之田一百結是也。古",
    "T49n2039_004:1003a17": "籍猶存。光性好虛靜。言常含笑。形無慍色。年",
    "T49n2039_004:1003a18": "臘既邁。乘輿入內。當時群彥。德義攸屬。無敢",
    "T49n2039_004:1003a19": "出其右者。文藻之贍。一隅所傾。年八十餘。",
    "T49n2039_004:1003a20": "卒於貞觀間。浮圖在三岐山金谷寺(今安康之西南洞也。亦",
    "T49n2039_004:1003a21": "明活之西也)唐傳云。告寂皇隆寺。未詳其地。疑皇龍",
    "T49n2039_004:1003a22": "之訛也。如芬皇作王芬寺之例也。據如上唐",
    "T49n2039_004:1003a23": "鄉二傳之文。但姓氏之朴薛。出家之東西。如",
    "T49n2039_004:1003a24": "二人焉。不敢詳定。故兩存之。然彼諸傳記。",
    "T49n2039_004:1003a25": "皆無鵲岬璃目與雲門之事。而鄉人金陟明",
    "T49n2039_004:1003a26": "謬以街巷之說潤文作光師傳。濫記雲門開",
    "T49n2039_004:1003a27": "山祖寶壤師之事迹。合為一傳。後撰海東僧",
    "T49n2039_004:1003a28": "傳者。承誤而錄之。故時人多惑之。因辨於此。",
    "T49n2039_004:1003a29": "不加減一字。載二傳之文詳矣。陳隋之世。海",
    "T49n2039_004:1003b01": "東人鮮有航海問道者。設有。猶未大振。及光",
    "T49n2039_004:1003b02": "之後。繼踵西學者憧憧焉。光乃啟途矣。讚曰。",
    "T49n2039_004:1003b03": "　航海初穿漢地雲　　幾人來往挹清芬",
    "T49n2039_004:1003b04": "　昔年蹤迹青山在　　金谷嘉西事可聞",
    "T49n2039_004:1003b05": "寶壤梨木",
    "T49n2039_004:1003b06": "釋寶壤傳。不載鄉井氏族。謹按清道郡司籍",
    "T49n2039_004:1003b07": "載。天福八年癸酉(太祖即位第二十六年也)正月日。清道",
    "T49n2039_004:1003b08": "郡界里審使順英大乃末水文等柱貼公文。雲",
    "T49n2039_004:1003b09": "門山禪院長生南阿尼岾。東嘉西峴(云云)。同藪",
    "T49n2039_004:1003b10": "三剛典主人寶壤和尚。院主玄會長老。貞座",
    "T49n2039_004:1003b11": "玄兩上座。直歲信元禪師(右公文清道郡都田帳傳准)又開運",
    "T49n2039_004:1003b12": "三年丙辰。雲門山禪院長生標塔公文一道。",
    "T49n2039_004:1003b13": "長生十一阿尼岾。嘉西峴。畝峴。西北買峴(一作面知",
    "T49n2039_004:1003b14": "村)。北猪。足門等。又庚寅年。晉陽府貼五道按",
    "T49n2039_004:1003b15": "察使。各道禪教寺院始創年月形止。審檢成",
    "T49n2039_004:1003b16": "籍時。差使員東京掌書記李僐審檢記載。王",
    "T49n2039_004:1003b17": "豐六年辛巳(大金年號。本朝毅宗即位十六年也)九月。郡中古籍裨",
    "T49n2039_004:1003b18": "補記准清道郡前副戶長禦侮副尉李則楨戶",
    "T49n2039_004:1003b19": "在右人消息及諺傳記載。致仕上戶長金亮",
    "T49n2039_004:1003b20": "辛。致仕戶長旻育。戶長同正尹應前其人珍",
    "T49n2039_004:1003b21": "奇等與時上戶長用成等言語。時太守李思",
    "T49n2039_004:1003b22": "老戶長亮辛年八十九。餘輩皆七十已上。用",
    "T49n2039_004:1003b23": "成年六十已上(云云次不准)羅代已來。當郡寺院。鵲",
    "T49n2039_004:1003b24": "岬已下中小寺院。三韓亂亡間。大鵲岬。小鵲",
    "T49n2039_004:1003b25": "岬。所寶岬。天門岬。嘉西岬等五岬皆亡壞。五",
    "T49n2039_004:1003b26": "岬柱合在大鵲岬。祖師知識(上文云寶壤)大國傳法",
    "T49n2039_004:1003b27": "來。還次西海中。龍邀入宮中。念經施金羅袈",
    "T49n2039_004:1003b28": "裟一領。兼施一子璃目。為侍奉而追之。囑曰",
    "T49n2039_004:1003b29": "于時三國擾動。未有歸依佛法之君主。若與",
    "T49n2039_004:1003c01": "吾子歸本國鵲岬。創寺而居。可以避賊。抑亦",
    "T49n2039_004:1003c02": "不數年內。必有護法賢君。出定三國矣。言訖。",
    "T49n2039_004:1003c03": "相別而來。還及至茲洞。忽有老僧。自稱圓光。",
    "T49n2039_004:1003c04": "抱弔樻而出。授之而沒(按圓光以陳末入中國。開皇間東還。住嘉西岬。而沒於",
    "T49n2039_004:1003c05": "皇隆。計至清泰之初。無慮三百年矣。今悲嘆諸岬皆癈。而喜見壤來而將興。故告之爾)於是壤師",
    "T49n2039_004:1003c06": "將興癈寺而登北嶺望之。庭有五層黃塔。下",
    "T49n2039_004:1003c07": "來尋之則無跡。再陟望之。有群鵲啄地。乃思",
    "T49n2039_004:1003c08": "海龍鵲岬之言尋掘之。果有遺塼無數。聚而",
    "T49n2039_004:1003c09": "蘊崇之。塔成而無遺塼。知是前代伽藍墟也。",
    "T49n2039_004:1003c10": "畢。創寺而住焉。因名鵲岬寺。未幾太祖統一",
    "T49n2039_004:1003c11": "三國。聞師至此創院而居。乃合五岬田束五",
    "T49n2039_004:1003c12": "百結納寺。以清泰四年丁酉。賜額曰雲門禪",
    "T49n2039_004:1003c13": "寺。以奉袈裟之靈蔭。璃目常在寺側小潭。陰",
    "T49n2039_004:1003c14": "隲法化。忽一年元旱。田蔬焦槁。壤勅璃目行",
    "T49n2039_004:1003c15": "雨。一境告足。天帝將誅不識璃目告急於師。",
    "T49n2039_004:1003c16": "師藏於床下。俄有天使到庭。請出璃目。師指",
    "T49n2039_004:1003c17": "庭前梨木。乃震之而上天。梨木萎摧。龍撫之",
    "T49n2039_004:1003c18": "即蘇(一云師呪之而生)其木近年倒地。有人作楗椎。安",
    "T49n2039_004:1003c19": "置善法堂及食堂。其椎柄有銘。初師入唐迴。",
    "T49n2039_004:1003c20": "先止于推火之奉聖寺。適太祖東征至清道",
    "T49n2039_004:1003c21": "境。山賊嘯聚于犬城(有山岑臨水峭立。今俗惡其名。改云犬城)驕傲不",
    "T49n2039_004:1003c22": "格。太祖至于山下。問師以易制之述。師答曰。",
    "T49n2039_004:1003c23": "夫犬之為物。司夜而不司晝。守前而忘其後。",
    "T49n2039_004:1003c24": "宜以晝擊其北。祖從之。果敗降。太祖嘉乃",
    "T49n2039_004:1003c25": "神謀。歲給近縣租五十碩。以供香火。是以寺",
    "T49n2039_004:1003c26": "安二聖真容。因名奉聖寺。後遷至鵲岬。而",
    "T49n2039_004:1003c27": "大創終焉。師之行狀古傳不載。諺云。與石崛",
    "T49n2039_004:1003c28": "備虛師(一作毘虛)為昆弟。奉聖石崛雲門三寺。連峯",
    "T49n2039_004:1003c29": "櫛比。交相往還。爾後人改作新羅異傳。濫記",
    "T49n2039_004:1004a01": "鵲塔璃目之事于圓光傳中。系犬城事於毘",
    "T49n2039_004:1004a02": "虛傳。既謬矣。又作海東僧傳者。從而潤文。使",
    "T49n2039_004:1004a03": "寶壤無傳。而疑誤後人。誣妄幾何。",
    "T49n2039_004:1004a04": "良志使錫",
    "T49n2039_004:1004a05": "釋良志。未詳祖考鄉邑。唯現迹於善德王朝。",
    "T49n2039_004:1004a06": "錫杖頭掛一布帒。錫自飛至檀越家。振拂而",
    "T49n2039_004:1004a07": "鳴戶。知之納齋費。帒滿則飛還。故名其所住",
    "T49n2039_004:1004a08": "曰錫杖寺。其神異莫測皆類此。旁通雜譽。",
    "T49n2039_004:1004a09": "神妙絕比。又善筆札。靈廟。丈六三尊。天王",
    "T49n2039_004:1004a10": "像。并殿塔之瓦。天王寺塔下八部神將。法林",
    "T49n2039_004:1004a11": "寺主佛三尊。左右金剛神等皆所塑也。書靈",
    "T49n2039_004:1004a12": "廟法林二寺額。又嘗彫磚造一小塔。并造三",
    "T49n2039_004:1004a13": "千佛。安其塔置於寺中。致敬焉。其塑靈廟之",
    "T49n2039_004:1004a14": "丈六也。自入定以正受所對為揉式。故傾城",
    "T49n2039_004:1004a15": "士女爭運泥土。風謠云。",
    "T49n2039_004:1004a16": "來如來如來如　來如哀反多羅　哀反多",
    "T49n2039_004:1004a17": "矣徒良　功德修叱如良來如",
    "T49n2039_004:1004a18": "至今土人舂[柜匚+囗]役作皆用之。蓋始于此。像成",
    "T49n2039_004:1004a19": "之費。入穀二萬三千七百碩(或云金時祖)議曰。師",
    "T49n2039_004:1004a20": "可謂才全德充。而以大方隱於末技者也。讚",
    "T49n2039_004:1004a21": "曰。",
    "T49n2039_004:1004a22": "　齋罷堂前錫杖閑　　靜裝爐鴨自焚檀",
    "T49n2039_004:1004a23": "　殘經讀了無餘事　　聊塑圓容合掌看",
    "T49n2039_004:1004a24": "歸竺諸師",
    "T49n2039_004:1004a25": "廣函求法高僧傳云。釋阿離那(一作耶)跋摩(一作□)",
    "T49n2039_004:1004a26": "新羅人也。初希王教。早入中華。思覲聖蹤。",
    "T49n2039_004:1004a27": "勇銳彌增。以貞觀年中離長安。到五天住那",
    "T49n2039_004:1004a28": "蘭陀寺。多閱律論抄寫具莢痛矣歸心所期",
    "T49n2039_004:1004a29": "不遂。忽於寺中無常。齡七十餘。繼此有惠業。",
    "T49n2039_004:1004b01": "玄泰。求本。玄恪。惠輪。玄遊。復有二亡名法",
    "T49n2039_004:1004b02": "師等。皆忘身順法。觀化中天。而或夭於中途。",
    "T49n2039_004:1004b03": "或生存住彼寺者。竟未有能復雞貴與唐室",
    "T49n2039_004:1004b04": "者。唯玄泰師克返歸唐。亦莫知所終。天竺人",
    "T49n2039_004:1004b05": "呼海東云矩矩吒瑿說羅。矩矩吒言雞也。瑿",
    "T49n2039_004:1004b06": "說羅言貴也。彼土相傳云。其國敬雞神而取",
    "T49n2039_004:1004b07": "尊。故戴翎羽而表飾也。讚曰。",
    "T49n2039_004:1004b08": "　天竺天遙萬疊山　　可憐遊士力登攀",
    "T49n2039_004:1004b09": "　幾回月送孤帆去　　未見雲隨一杖還",
    "T49n2039_004:1004b10": "二惠同塵",
    "T49n2039_004:1004b11": "釋惠宿。沈光於好世郎徒。郎既讓名黃卷。師",
    "T49n2039_004:1004b12": "亦隱居赤善村(今安康縣有赤谷村)二十餘年。時國仙瞿",
    "T49n2039_004:1004b13": "旵公嘗往其郊。縱獵一日。宿出於道左。攬轡",
    "T49n2039_004:1004b14": "而請曰。庸僧亦願隨從可乎。公許之。於是縱",
    "T49n2039_004:1004b15": "橫馳突。裸袒相先。公既悅。及休勞坐。數炮烹",
    "T49n2039_004:1004b16": "相餉。宿亦與啖囓。略無忤色。既而進於前曰。",
    "T49n2039_004:1004b17": "今有美鮮於此。益薦之何。公曰善。宿屏人割",
    "T49n2039_004:1004b18": "其股。寘盤以薦。衣血淋漓。公愕然曰。何至此",
    "T49n2039_004:1004b19": "耶。宿曰。始吾謂公仁人也。能恕己通物也。故",
    "T49n2039_004:1004b20": "從之爾。今察公所好。唯殺戮之耽。篤害彼自",
    "T49n2039_004:1004b21": "養而已。豈仁人君子之所為。非吾徒也。遂拂",
    "T49n2039_004:1004b22": "衣而行。公大慚。視其所食盤中。鮮胾不滅。公",
    "T49n2039_004:1004b23": "甚異之。歸奏於朝。真平王聞之。遣使徵迎。宿",
    "T49n2039_004:1004b24": "示臥婦床而寢。中使陋焉。返行七八里。逢師",
    "T49n2039_004:1004b25": "於途。問其所從來。曰。城中檀越家赴七日齋。",
    "T49n2039_004:1004b26": "席罷而來矣。中使以其語達於上。又遣人檢",
    "T49n2039_004:1004b27": "檀越家。其事亦實。未幾宿忽死。村人輿葬於",
    "T49n2039_004:1004b28": "耳峴(一作刷峴)東。其村人有自峴西來者。逢宿於途",
    "T49n2039_004:1004b29": "中。問其何往。曰。久居此地。欲遊他方爾。相",
    "T49n2039_004:1004c01": "揖而別。行半許里。躡雲而逝。其人至峴東。見",
    "T49n2039_004:1004c02": "葬者未散。具說其由。開塚視之。唯芒鞋一隻",
    "T49n2039_004:1004c03": "而已。今安康縣之北有寺名惠宿。乃其所居",
    "T49n2039_004:1004c04": "云。亦有浮圖焉。",
    "T49n2039_004:1004c05": "釋惠空。天真公之家傭嫗之子。小名憂助(蓋方",
    "T49n2039_004:1004c06": "言也)公嘗患瘡濱於死。而候慰填街。憂助年七",
    "T49n2039_004:1004c07": "歲謂其母曰。家有何事賓客之多也。母曰。家",
    "T49n2039_004:1004c08": "公發惡疾將死矣。爾何不知。助曰。吾能右之。",
    "T49n2039_004:1004c09": "母異其言告於公。公使喚來。至坐床下。無一",
    "T49n2039_004:1004c10": "語須臾瘡潰。公謂偶爾。不甚異之。既壯。為",
    "T49n2039_004:1004c11": "公養鷹。甚愜公意。初公之弟有得官赴外者。",
    "T49n2039_004:1004c12": "請公之選鷹歸治所。一夕公忽憶其鷹。明晨",
    "T49n2039_004:1004c13": "擬遣助取之。助已先知之。俄頃取鷹。昧爽獻",
    "T49n2039_004:1004c14": "之。公大驚悟。方知昔日救瘡之事皆匹測",
    "T49n2039_004:1004c15": "也。謂曰。僕不知至聖之托吾家。狂言非禮污",
    "T49n2039_004:1004c16": "辱之。厥罪何雪。而後乃今。願為導師導我也。",
    "T49n2039_004:1004c17": "遂下拜。靈異既著。遂出家為僧。易名惠空常",
    "T49n2039_004:1004c18": "住一小寺。每猖狂大醉。負簣歌舞於街巷。號",
    "T49n2039_004:1004c19": "負簣和尚。所居寺因名夫蓋寺。乃簣之鄉言",
    "T49n2039_004:1004c20": "也。每入寺之井中。數月不出。因以師名名其",
    "T49n2039_004:1004c21": "井。每出有碧衣神童先湧。故寺僧以此為候。",
    "T49n2039_004:1004c22": "既出。衣裳不濕。晚年移止恒沙寺(今迎日縣吾魚寺諺云。恒沙",
    "T49n2039_004:1004c23": "人出世。故名恒沙洞)時元曉撰諸經疏。每就師質疑。或",
    "T49n2039_004:1004c24": "相調戲。一日二公沿溪掇魚蝦而啖之。放便",
    "T49n2039_004:1004c25": "於石上。公指之戲曰汝屎吾魚。故因名吾魚",
    "T49n2039_004:1004c26": "寺。或人以此為曉師之語濫也。鄉俗訛呼其",
    "T49n2039_004:1004c27": "溪曰芼矣川。瞿旵公嘗遊山。見公死僵於山",
    "T49n2039_004:1004c28": "路中。其屍膖脹爛生虫蛆。悲嘆久之。及迴轡",
    "T49n2039_004:1004c29": "入城。見公大醉歌舞於市中。又一日將草索",
    "T49n2039_004:1005a01": "綯入靈廟寺。圍結於金堂與左右經樓及南",
    "T49n2039_004:1005a02": "門廊廡。告剛司。此索須三日後取之。剛司異",
    "T49n2039_004:1005a03": "焉而從之。果三日善德王駕幸入寺。志鬼心",
    "T49n2039_004:1005a04": "火出燒其塔。唯結索處獲免。又神即祖師明",
    "T49n2039_004:1005a05": "朗新創金剛寺。設落成會。龍象畢集。唯師不",
    "T49n2039_004:1005a06": "赴。朗即焚香虔禱。小[這言+苑]公至。時方大雨。衣",
    "T49n2039_004:1005a07": "袴不濕。足不沾泥。謂明朗曰。辱召懃懃。故茲",
    "T49n2039_004:1005a08": "來矣。靈迹頗多。及終。浮空告寂。舍利莫知其",
    "T49n2039_004:1005a09": "數。嘗見肇論。曰。是吾昔所撰也。乃知僧肇之",
    "T49n2039_004:1005a10": "後有也。讚曰。",
    "T49n2039_004:1005a11": "　草原縱獵床頭臥　　酒肆狂歌井底眠",
    "T49n2039_004:1005a12": "　隻履浮空何處去　　一雙珍重火中蓮",
    "T49n2039_004:1005a13": "慈藏定律",
    "T49n2039_004:1005a14": "大德慈藏金氏本。辰韓真骨蘇判(三級爵名)茂林之",
    "T49n2039_004:1005a15": "子。其父歷官清要。絕無後胤。乃歸心三寶。造",
    "T49n2039_004:1005a16": "于千部觀音。希生一息。祝曰。若生男子。捨",
    "T49n2039_004:1005a17": "作法海津梁。母忽夢星墜入懷。因有娠。及誕。",
    "T49n2039_004:1005a18": "與釋尊同日。名善宗郎。神志澄叡。文思日贍。",
    "T49n2039_004:1005a19": "而無染世趣。早喪二親。轉厭塵譁。捐妻息。捨",
    "T49n2039_004:1005a20": "田園為亢寧寺。獨處幽險。不避狼虎。修枯",
    "T49n2039_004:1005a21": "骨觀。微或倦弊。乃作小室。周障荊棘。裸坐",
    "T49n2039_004:1005a22": "其中。動輒箴刺。頭懸在梁。以祛昏瞑。適台輔",
    "T49n2039_004:1005a23": "有闕。門閥當議。累徵不赴。王乃勅曰。不就斬",
    "T49n2039_004:1005a24": "之。藏聞之曰。吾寧一日持戒而死。不願百年",
    "T49n2039_004:1005a25": "破戒而生。事聞。上許令出家。乃深隱岩叢。糧",
    "T49n2039_004:1005a26": "粒不恤。時有異禽。含果來供。就手而喰。俄夢",
    "T49n2039_004:1005a27": "天人來授五戒。方始出谷。鄉邑士女。爭來受",
    "T49n2039_004:1005a28": "戒。藏自嘆邊生西希大化。以仁平三年丙申",
    "T49n2039_004:1005a29": "歲(即貞觀十年也)受勅。與門人僧實等十餘輩西入唐。",
    "T49n2039_004:1005b01": "謁清涼山。山有曼殊大聖塑相。彼國相傳云。",
    "T49n2039_004:1005b02": "帝釋天將工來彫也。藏於像前禱祈冥感。夢",
    "T49n2039_004:1005b03": "像摩頂授梵偈。覺而未解。及旦有異僧來釋",
    "T49n2039_004:1005b04": "云(已出皇龍塔篇)又曰。雖學萬教。未有過此文。以袈裟",
    "T49n2039_004:1005b05": "舍利等付之而滅(藏公初匿之。故唐僧傳不載)藏知已蒙聖莂。",
    "T49n2039_004:1005b06": "乃下北臺。抵大和池入京師。太宗勅使慰撫。",
    "T49n2039_004:1005b07": "安置勝光別院。寵賜頻厚。藏嫌其繁。擁啟表",
    "T49n2039_004:1005b08": "入終南雲際寺之東崿。架嵓為室。居三年。人",
    "T49n2039_004:1005b09": "神受戒。靈應日錯。辭煩不載。既而再入京。又",
    "T49n2039_004:1005b10": "蒙勅慰。賜絹二百疋。用資衣費。貞觀十七年",
    "T49n2039_004:1005b11": "癸卯。本國善德王上表乞還。詔許引入宮。賜",
    "T49n2039_004:1005b12": "絹一領。雜綵五百端。東宮亦賜二百端。又多",
    "T49n2039_004:1005b13": "禮貺。藏以本朝經像未充。乞齎藏經一部。洎",
    "T49n2039_004:1005b14": "諸幡幢花蓋。堪為福利者皆載之。既至。洎舉",
    "T49n2039_004:1005b15": "國欣迎。命住芬皇寺(唐傳作王芬)給侍稠渥一夏。請",
    "T49n2039_004:1005b16": "至宮中講大乘論。又於皇龍寺演菩薩戒本",
    "T49n2039_004:1005b17": "七日七夜。天降甘澍。雲霧暗靄。覆所講堂。",
    "T49n2039_004:1005b18": "四眾咸服其異。朝廷議曰。佛教東漸。雖百千",
    "T49n2039_004:1005b19": "齡。其於住持修奉。軌儀闕如也。非夫綱。理",
    "T49n2039_004:1005b20": "無以肅清。啟勅藏為大國統。凡僧尼一切規",
    "T49n2039_004:1005b21": "猷。總委僧統主之(按北齊天寶中。國置十統有司卷宜甄異之。於是宣帝以法上法師",
    "T49n2039_004:1005b22": "為大統。餘為通統。又梁陳之間。有國統。州統。國都。州都。僧都。僧正。都維乃等名。惣屬昭玄曹。曹即領僧尼官",
    "T49n2039_004:1005b23": "名。唐初又有十大德之盛。新羅真興王十一年庚午。以安藏法師為大書省一人。又有小書省二人。明年辛未。以高",
    "T49n2039_004:1005b24": "麗惠亮法師為國統。亦云寺主。寶良法師為大都維那一人。及州統九人。郡統十八人等。至藏更置大國統一人。",
    "T49n2039_004:1005b25": "蓋非常職也亦猶夫禮郎為大角干。金庾信大大角干。後至元聖大王元年。又置僧官名授法典。以大舍一人史二",
    "T49n2039_004:1005b26": "人為司棟。僧中有才行者眾之。有故即替。無定年限。故今紫衣之徒。亦律寺之別也。鄉傳云。藏入唐太宗。迎至",
    "T49n2039_004:1005b27": "式乾殿請講華嚴。天降甘露。開為國師云者妄矣。唐傳與國史皆無文)藏值斯嘉會。勇",
    "T49n2039_004:1005b28": "激弘通令僧尼五部。各增舊學。半月說戒。冬",
    "T49n2039_004:1005c01": "春總試。令知持犯。置員管維持之。又遣巡使",
    "T49n2039_004:1005c02": "歷檢外寺。誡礪僧失。嚴飾經像。為恒式。一",
    "T49n2039_004:1005c03": "代護法於斯盛矣。如夫子自衛返魯。樂正雅",
    "T49n2039_004:1005c04": "頌各得其宜。當此之際。國中之人。受戒奉佛。",
    "T49n2039_004:1005c05": "十室八九。祝髮請度。歲月增至。乃創通度寺。",
    "T49n2039_004:1005c06": "築戒壇以度四來(戒壇事已出上)又改營生緣里第元",
    "T49n2039_004:1005c07": "寧寺。設落成會。講雜花萬偈。感五十二女。現",
    "T49n2039_004:1005c08": "身證聽。使門人植樹如其數。以旌厥異。因號",
    "T49n2039_004:1005c09": "知識樹。甞以邦國服章不同諸夏。舉議於朝。",
    "T49n2039_004:1005c10": "簽允曰臧。乃以真德王三年己酉。始服中朝",
    "T49n2039_004:1005c11": "衣冠。明年庚戌又奉正朔。始行永徽號。自後",
    "T49n2039_004:1005c12": "每有朝覲。列在上蕃。藏之功也。暮年謝辭京",
    "T49n2039_004:1005c13": "輦於江陵郡(今冥州也)創水多寺居焉。復夢真僧",
    "T49n2039_004:1005c14": "狀北臺所見。來告曰。明日見汝於大松汀。驚",
    "T49n2039_004:1005c15": "悸而起。早行而松汀。果感文殊來格。諮詢法",
    "T49n2039_004:1005c16": "要。乃曰。重期於太伯葛蟠地。遂隱不現(松汀至今不生",
    "T49n2039_004:1005c17": "荊刺。亦不棲鷹鸇之類云)藏往太伯山尋之。見巨蟒蟠結樹",
    "T49n2039_004:1005c18": "下。謂侍者曰。此所謂葛蟠地。乃創石南院(今淨",
    "T49n2039_004:1005c19": "岩寺)以候聖降。粵有老居士。方袍襤縷。荷葛簣。",
    "T49n2039_004:1005c20": "盛死狗兒來。謂侍者曰。欲見慈藏來爾。門",
    "T49n2039_004:1005c21": "者曰。自奉山帚未見忤犯吾師諱者。汝何人",
    "T49n2039_004:1005c22": "斯爾狂言乎。居士曰。但告汝師。遂入告。藏不",
    "T49n2039_004:1005c23": "之覺曰。殆狂者耶。門人出詬逐之。居士曰。歸",
    "T49n2039_004:1005c24": "歟歸歟有我相者焉得見我。乃倒簣拂之。狗",
    "T49n2039_004:1005c25": "變為師子寶座。陞坐放光而去。藏聞之。方具",
    "T49n2039_004:1005c26": "威儀。尋光而趍登南嶺。已杳然不及。遂殞□",
    "T49n2039_004:1005c27": "而卒。荼毘安骨於石穴中。凡藏之締搆寺塔",
    "T49n2039_004:1005c28": "十有餘所。每一興造必有異祥。故蒲塞供填",
    "T49n2039_004:1005c29": "市。不日而成。藏之道具布襪。并太和龍所",
    "T49n2039_004:1006a01": "獻木鴨枕。與釋尊由衣等。合在通度寺。又巘",
    "T49n2039_004:1006a02": "陽縣(今彥陽)有鴨遊寺。枕鴨嘗於此現異。故名",
    "T49n2039_004:1006a03": "之。又有釋圓勝者。先藏西學。而同還桑梓。助",
    "T49n2039_004:1006a04": "弘律部云。讚曰。",
    "T49n2039_004:1006a05": "　曾向清涼夢破迴　　七篇三聚一時開",
    "T49n2039_004:1006a06": "　欲令緇素衣慚愧　　東國衣冠上國裁",
    "T49n2039_004:1006a07": "元曉不羈",
    "T49n2039_004:1006a08": "聖師元曉俗姓薛氏。祖仍皮公。亦云赤大公。",
    "T49n2039_004:1006a09": "今赤大淵側有仍皮公廟。父談捺乃末。初示",
    "T49n2039_004:1006a10": "生于押梁郡南(今章山郡)佛地村北栗谷裟羅樹下。",
    "T49n2039_004:1006a11": "村名佛地。或作發智村(俚云弗等乙村)裟羅樹者。諺云。",
    "T49n2039_004:1006a12": "師之家本住此谷西南。母既娠而月滿。適過",
    "T49n2039_004:1006a13": "此谷栗樹下。忽分產而倉皇不能歸家。且以",
    "T49n2039_004:1006a14": "夫衣掛樹。而寢處其中。因號樹曰裟羅樹。其",
    "T49n2039_004:1006a15": "樹之實亦異於常。至今稱裟羅栗古。傳昔有",
    "T49n2039_004:1006a16": "主寺者。給寺奴一人。一夕饌栗二枚。奴訟于",
    "T49n2039_004:1006a17": "官。官吏怪之。取栗檢之。一枚盈一鉢。乃皈判給",
    "T49n2039_004:1006a18": "一枚。故因名栗谷。師既出家。捨其宅為寺。名",
    "T49n2039_004:1006a19": "初開。樹之旁置寺曰裟羅。師之行狀云。是京",
    "T49n2039_004:1006a20": "師人。從祖考也。唐僧傳云。本下湘州之人。按",
    "T49n2039_004:1006a21": "麟德二年間。文武王割上州下州之地。置歃良",
    "T49n2039_004:1006a22": "州。則下州乃今之昌寧郡也。押梁郡本下州",
    "T49n2039_004:1006a23": "之屬縣。上州則今尚州。亦作湘州也。佛地村",
    "T49n2039_004:1006a24": "今屬慈仁縣。則乃押梁之所分開也。師生小名",
    "T49n2039_004:1006a25": "誓幢。第名新幢(幢者俗云毛也)初母夢流星入懷。因而",
    "T49n2039_004:1006a26": "有娠。及將產。有五色雲覆地。真平王三十九",
    "T49n2039_004:1006a27": "年。大業十三年丁丑歲也生而頴異。學不從",
    "T49n2039_004:1006a28": "師。其遊方始末。弘通茂跡具載唐傳與行狀。",
    "T49n2039_004:1006a29": "不可具載。唯鄉傳所記有一二段異事。師嘗",
    "T49n2039_004:1006b01": "一日風顛唱街云。誰許沒柯斧。我斫支天柱。",
    "T49n2039_004:1006b02": "人皆未喻。時太宗聞之曰。此師殆欲得貴婦",
    "T49n2039_004:1006b03": "產賢子之謂爾。國有大賢。利莫大焉。時瑤石",
    "T49n2039_004:1006b04": "宮(今學院是也)有寡公主。勅宮吏覓曉引入。宮吏奉",
    "T49n2039_004:1006b05": "勅將求之。已自南山來過蚊川橋(沙川。俗云年川。又蚊川。又",
    "T49n2039_004:1006b06": "橋名榆橋也)遇之。佯墮水中濕衣袴。吏引師於宮。褫",
    "T49n2039_004:1006b07": "衣曬[日*良]。因留宿焉。公主果有娠。生薛聰。聰生",
    "T49n2039_004:1006b08": "而睿敏。博通經史。新羅十賢中一也。以方音",
    "T49n2039_004:1006b09": "通會華夷方俗物名。訓解六經文學。至今海",
    "T49n2039_004:1006b10": "東業明經者。傳受不絕。曉既失戒生聰。已後",
    "T49n2039_004:1006b11": "易俗服。自號小姓居士。偶得優人舞弄大",
    "T49n2039_004:1006b12": "瓠。其狀瑰奇。因其形製為道具。以華嚴經一",
    "T49n2039_004:1006b13": "切無礙人一道出生死命名曰無礙。仍作歌",
    "T49n2039_004:1006b14": "流于世。嘗持此。千村萬落且歌且舞。化詠而",
    "T49n2039_004:1006b15": "歸。使桑樞瓮牖玃猴之輩。皆識佛陀之號。咸",
    "T49n2039_004:1006b16": "作南無之稱。曉之化大矣哉。其生緣之村名",
    "T49n2039_004:1006b17": "佛地。寺名初開。自稱元曉者。蓋初輝佛日之",
    "T49n2039_004:1006b18": "意爾。元曉亦是方言也。當時人皆以鄉言稱",
    "T49n2039_004:1006b19": "之。始且也。曾住芬皇寺。纂華嚴疏至第四",
    "T49n2039_004:1006b20": "十迴向品。終乃絕筆。又嘗因訟分軀於百松。",
    "T49n2039_004:1006b21": "故皆謂位階初地矣。亦因海龍之誘承詔於",
    "T49n2039_004:1006b22": "路上。撰三昧經疏。置筆硯於牛之兩角上。因",
    "T49n2039_004:1006b23": "謂之角乘。亦表本始二覺之微旨也。大安法",
    "T49n2039_004:1006b24": "師排來而粘紙。亦知音唱和也。既入寂。聰碎",
    "T49n2039_004:1006b25": "遺骸。塑真容。安芬皇寺。以表敬慕終天之志。",
    "T49n2039_004:1006b26": "聰時旁禮。像忽迴顧。至今猶顧矣。曉嘗所居",
    "T49n2039_004:1006b27": "穴寺旁有聰家之墟云讚曰。",
    "T49n2039_004:1006b28": "　角乘初開三昧軸　　舞壺終掛萬街風",
    "T49n2039_004:1006b29": "　月明瑤石春眠去　　門掩芬皇顧影空",
    "T49n2039_004:1006c01": "迴顧至。",
    "T49n2039_004:1006c02": "義湘傳教",
    "T49n2039_004:1006c03": "法師義湘。考曰韓信金氏。年二十九依京師",
    "T49n2039_004:1006c04": "皇福寺落髮。未幾西圖觀化。遂與元曉道出",
    "T49n2039_004:1006c05": "遼東。邊戍邏之為諜者。囚閉者累旬。僅免而",
    "T49n2039_004:1006c06": "還(事在崔侯本傳及曉師行狀等)永徽初。會唐使舡有西還者。寓",
    "T49n2039_004:1006c07": "載入中國。初止楊州。州將劉至仁請留衙內。",
    "T49n2039_004:1006c08": "供養豐贍。尋往終南山至相寺謁智儼。儼前",
    "T49n2039_004:1006c09": "夕夢一大樹生海東。枝葉溥布。來蔭神州。上",
    "T49n2039_004:1006c10": "有鳳巢。登視之。有一摩尼寶珠。光明屬遠。覺",
    "T49n2039_004:1006c11": "而驚異。洒掃而待。湘乃至。殊禮迎際。從容謂",
    "T49n2039_004:1006c12": "曰。吾昨者之夢。子來投我之兆。許為入室。雜",
    "T49n2039_004:1006c13": "花妙旨。剖析幽微儼喜。逢郢質克發新致。可",
    "T49n2039_004:1006c14": "謂鉤深索隱藍茜沮本色。既而本國丞相金",
    "T49n2039_004:1006c15": "欽純一作仁問良圖等。往囚於唐。高宗將大",
    "T49n2039_004:1006c16": "舉東征。欽純等密遣湘誘而先之。以咸享元",
    "T49n2039_004:1006c17": "年庚午還國。聞事於朝。命神印大德明朗。假",
    "T49n2039_004:1006c18": "設密壇法穰之。國乃免。儀鳳元年。湘歸太",
    "T49n2039_004:1006c19": "伯山。奉朝旨創浮石寺。敷敞大乘靈感頗著。",
    "T49n2039_004:1006c20": "終南門人賢首撰搜玄疏。送副本於湘處。并",
    "T49n2039_004:1006c21": "奉書懃懇曰。西京崇福寺僧法藏。致書於海",
    "T49n2039_004:1006c22": "東新羅華嚴法師侍者。一從分別二十餘年。",
    "T49n2039_004:1006c23": "傾望之誠豈離心首。加以烟雲萬里海陸千",
    "T49n2039_004:1006c24": "重。恨此一身不復再面。抱懷戀戀。夫何可言。",
    "T49n2039_004:1006c25": "故由夙世同因今生同業。得於此報。俱沐大",
    "T49n2039_004:1006c26": "經。特蒙先師授茲粵典。仰承上人歸鄉之後。",
    "T49n2039_004:1006c27": "開演華嚴。宣揚法界。無礙緣起。重重帝網。新",
    "T49n2039_004:1006c28": "新佛國。利益弘廣。喜躍增深。是知如來滅後。",
    "T49n2039_004:1006c29": "光輝佛日。再轉法輪。令法久住者。其唯法師",
    "T49n2039_004:1007a01": "矣。藏進趣無成。周旋寡況。仰念茲典。愧荷",
    "T49n2039_004:1007a02": "先師。隨分受持。不能捨離。希憑此業。用結來",
    "T49n2039_004:1007a03": "因。但以和尚章疏義豐文簡。致令後人多難",
    "T49n2039_004:1007a04": "趣。入是以錄和尚微言妙旨。勒成義記。近因",
    "T49n2039_004:1007a05": "勝詮法師抄寫。還鄉傳之彼士。請上人詳檢",
    "T49n2039_004:1007a06": "臧否。幸示箴誨。伏願當當來世。捨身受身。相",
    "T49n2039_004:1007a07": "與同於盧舍那。聽受如此。無盡妙法。修行如",
    "T49n2039_004:1007a08": "此。無量普賢願行。儻餘惡業。一朝顛墜。伏希",
    "T49n2039_004:1007a09": "上人不遺宿昔。在諸趣中。示以正道。人信之",
    "T49n2039_004:1007a10": "次。時訪存沒。不具(文載大文類)湘乃令十剎傳教。",
    "T49n2039_004:1007a11": "太伯山浮石寺。原州毘摩羅伽耶之海印。毘",
    "T49n2039_004:1007a12": "瑟之玉泉。金井之梵魚。南嶽華嚴寺等是也。",
    "T49n2039_004:1007a13": "又著法界圖書印并略疏。括盡一乘樞要。千",
    "T49n2039_004:1007a14": "載龜鏡。競所珍佩。餘無撰述。甞鼎味一臠足",
    "T49n2039_004:1007a15": "矣圖成總章元年戊辰。是年儼亦歸寂。如孔",
    "T49n2039_004:1007a16": "氏之絕筆於獲麟矣。世傳湘乃金山寶蓋之幻",
    "T49n2039_004:1007a17": "有也。徒弟悟真。智通。表訓。真定。真藏。道融。",
    "T49n2039_004:1007a18": "良圓。相源。能仁。義寂等十大德為領首。皆",
    "T49n2039_004:1007a19": "亞聖也。各有傳。真甞處下柯山鶻嵓寺。每夜",
    "T49n2039_004:1007a20": "伸臂點浮石室燈。通著錐洞記。蓋承親訓。故",
    "T49n2039_004:1007a21": "辭多詣妙。訓曾住佛國寺。常往來天宮。湘住",
    "T49n2039_004:1007a22": "皇福寺時。與徒眾繞塔。每步虛而上。不以階",
    "T49n2039_004:1007a23": "升。故其塔不設梯磴。其徒離階三尺。履空而",
    "T49n2039_004:1007a24": "旋。湘乃顧謂曰。世人見此。必以為怪。不可以",
    "T49n2039_004:1007a25": "訓世。餘如崔侯所撰本傳。讚曰。",
    "T49n2039_004:1007a26": "　披榛跨海冐烟塵　　至相門開接瑞珍",
    "T49n2039_004:1007a27": "　采采雜花我故國　　終南太伯一般春",
    "T49n2039_004:1007a28": "蛇福不言",
    "T49n2039_004:1007a29": "京師萬善北里有寡女。不夫而孕。既產。年至",
    "T49n2039_004:1007b01": "十二歲不語。亦不起。因號蛇童(下或作蛇卜巴又伏等皆言童也)",
    "T49n2039_004:1007b02": "一日其母死。時元曉住高仙寺。曉見之迎禮。",
    "T49n2039_004:1007b03": "福不答拜而曰。君我昔日馱經牸牛。今已亡",
    "T49n2039_004:1007b04": "矣。偕葬何如。曉曰諾。遂與到家。令曉布薩授",
    "T49n2039_004:1007b05": "戒。臨尸祝曰。莫生兮其死也苦。莫死兮其生",
    "T49n2039_004:1007b06": "也苦。福曰詞煩。更之曰。死生苦兮。二公輿歸",
    "T49n2039_004:1007b07": "活里山東麓。曉曰。葬智惠虎於智惠林中。不",
    "T49n2039_004:1007b08": "亦宜乎。福乃作偈曰。往昔釋迦牟尼佛。裟羅",
    "T49n2039_004:1007b09": "樹間入涅槃。于今亦有如彼者。欲入蓮花藏",
    "T49n2039_004:1007b10": "界寬。言訖拔茅莖。下有世界。晃朗清虛。七寶",
    "T49n2039_004:1007b11": "欄楯。樓閣莊嚴。殆非人間世。福負尸共入其",
    "T49n2039_004:1007b12": "地。奄然而合。曉乃還。後人為創寺於金剛山",
    "T49n2039_004:1007b13": "東南。額曰道場寺。每年三月十四日。行占察",
    "T49n2039_004:1007b14": "會為恒規。福之應世唯示此爾。俚諺多以荒",
    "T49n2039_004:1007b15": "唐之說托焉。可笑。讚曰。",
    "T49n2039_004:1007b16": "　淵默龍眠豈等閑　　臨行一曲沒多般",
    "T49n2039_004:1007b17": "　苦兮生死元非苦　　華藏浮休世界寬",
    "T49n2039_004:1007b18": "真表傳簡",
    "T49n2039_004:1007b19": "釋真表。完山州(今全州牧)萬頃縣人(或作豆乃山縣。或作那山縣。今萬頃。",
    "T49n2039_004:1007b20": "古名亘乃山縣也。負寧傳釋□之。鄉里。云金山縣人。以寺名乃縣名混之也。)父曰真乃末。",
    "T49n2039_004:1007b21": "母吉寶娘。姓井氏。年至十二歲。投金山寺崇",
    "T49n2039_004:1007b22": "濟法師講下。落彩請業。其師嘗謂曰。吾曾入",
    "T49n2039_004:1007b23": "唐受業於善道三藏。然後入五臺。感文殊菩",
    "T49n2039_004:1007b24": "薩現受五戒。表啟曰。勤修幾何得戒耶。濟曰。",
    "T49n2039_004:1007b25": "精至則不過一年。表聞師之言。遍遊名岳。止",
    "T49n2039_004:1007b26": "錫仙溪山不思議庵。該鍊三業。以亡身懺□",
    "T49n2039_004:1007b27": "□□初以七宵為期。五輪撲石。膝腕俱碎。雨",
    "T49n2039_004:1007b28": "血嵓崖。若無聖應。決志捐捨。更期七日。二七",
    "T49n2039_004:1007b29": "日終。見地藏菩薩。現受淨戒。即開元二十八",
    "T49n2039_004:1007c01": "年庚辰三月十五日辰時也。時齡二十餘三",
    "T49n2039_004:1007c02": "矣。然志存慈氏。故不敢中止。乃移靈山寺(一名",
    "T49n2039_004:1007c03": "邊山又楞伽山)又懃勇如初。果感彌力。現授占察經兩",
    "T49n2039_004:1007c04": "卷(此經丹陳隋間外國所譯。非今始出也。慈氏以經授之耳)并證果簡子一百",
    "T49n2039_004:1007c05": "八十九介。謂曰。於中第八簡子喻新得妙戒。",
    "T49n2039_004:1007c06": "第九簡子喻增得具戒。斯二簡子是我手指",
    "T49n2039_004:1007c07": "骨。餘皆沈檀木造。喻諸煩惱。汝以此傳法於",
    "T49n2039_004:1007c08": "世。作濟人津筏。表既受聖莂。來住金山。每歲",
    "T49n2039_004:1007c09": "開壇。阪張法施。壇席精嚴。末季未之有也。",
    "T49n2039_004:1007c10": "風化既周。遊涉到阿瑟羅州。島嶼間魚鼇成",
    "T49n2039_004:1007c11": "橋。迎入水中。講法受戒。即天寶十一載壬辰",
    "T49n2039_004:1007c12": "二月望日也。或本云元和六年。誤矣。元和在",
    "T49n2039_004:1007c13": "憲德王代(去聖德幾七十年矣)。景德王聞之。迎入宮闥。受",
    "T49n2039_004:1007c14": "菩薩戒。嚫租七萬七千石。椒庭列岳皆受戒。",
    "T49n2039_004:1007c15": "品施絹五百端。黃金五十兩。皆容受之。分施",
    "T49n2039_004:1007c16": "諸山。廣興佛事。其骨石今在鉢淵寺。即為海",
    "T49n2039_004:1007c17": "族演戒之地。得法之袖領。曰永深寶宗信芳",
    "T49n2039_004:1007c18": "體珍珍海真善釋忠等。皆為山門祖。深則真",
    "T49n2039_004:1007c19": "傳簡子。住俗離山。為克家子。作壇之法。與占",
    "T49n2039_004:1007c20": "察六輪稍異。修如山中所傳本規。按唐僧傳",
    "T49n2039_004:1007c21": "云。開皇十三年。廣州有僧行懺法。以皮作帖",
    "T49n2039_004:1007c22": "子二枚。書善惡兩字。令人擲之。得善者吉。又",
    "T49n2039_004:1007c23": "行自撲懺法。以為滅罪。而男女合匝。妄承密",
    "T49n2039_004:1007c24": "行。青州接響。同行官司檢察謂是妖妄。彼云。",
    "T49n2039_004:1007c25": "此搭懺法依占察經。撲懺法依諸經。中五體",
    "T49n2039_004:1007c26": "投地。如大山崩。時以奏聞。乃勅內史侍郎李",
    "T49n2039_004:1007c27": "元撰。就大興寺問諸大德。有大沙門法經彥",
    "T49n2039_004:1007c28": "琮等。對曰。占察經見有兩卷。首題菩提。登在",
    "T49n2039_004:1007c29": "外國譯文。似近代所出。亦有寫而傳者。檢勘",
    "T49n2039_004:1008a01": "群錄。並無正名譯人時處。搭懺與眾經復異。",
    "T49n2039_004:1008a02": "不可依行。因勅禁之。今試論之。青州居士等",
    "T49n2039_004:1008a03": "搭懺等事。如大儒以詩書發塚。可謂畫虎不",
    "T49n2039_004:1008a04": "成類狗者矣。佛所預防。正為此爾。若曰占察",
    "T49n2039_004:1008a05": "經無譯人時處。為可疑也。是亦擔麻棄金也。",
    "T49n2039_004:1008a06": "何則詳彼經文。乃悉壇深密。洗滌穢瑕。激昂",
    "T49n2039_004:1008a07": "懶夫者。莫如茲典。故亦名大乘懺。又云。出六",
    "T49n2039_004:1008a08": "根聚中。開元貞元二釋教錄中編入正藏。雖",
    "T49n2039_004:1008a09": "外乎性宗。其相教大乘殆亦優矣。豈與搭撲",
    "T49n2039_004:1008a10": "二懺同日而語哉。如舍利弗問經佛告長者",
    "T49n2039_004:1008a11": "子邠若多羅。曰。汝可七日七夜悔汝先罪。皆",
    "T49n2039_004:1008a12": "使清淨。多羅奉教。日夜懇惻。至第五夕。於",
    "T49n2039_004:1008a13": "其室中雨種種。物若巾若帊若拂帚若刀錐",
    "T49n2039_004:1008a14": "斧等。墮其目前。多羅歡喜問於佛。佛言是離",
    "T49n2039_004:1008a15": "塵之相。割拂之物也。據此。則與占察經擲輪",
    "T49n2039_004:1008a16": "得相之事奚以異哉。乃知表公翹懺得簡。聞",
    "T49n2039_004:1008a17": "法見佛。可謂不誣。況此經若偽妄。則慈氏何",
    "T49n2039_004:1008a18": "以親授表師。又此經如可禁。舍利問經亦可",
    "T49n2039_004:1008a19": "禁乎。琮輩可謂攫金不見人。讀者詳焉。讚",
    "T49n2039_004:1008a20": "曰。",
    "T49n2039_004:1008a21": "　現身澆季激慵聾　　靈岳仙溪感應通",
    "T49n2039_004:1008a22": "　莫謂翹懃傳搭懺　　作橋東海化魚龍",
    "T49n2039_004:1008a23": "關東楓岳鉢淵藪石記(此記乃寺主瑩岑所撰承安四年己",
    "T49n2039_004:1008a24": "未立石)",
    "T49n2039_004:1008a25": "真表律師。全州碧骨郡都那山村大井里人",
    "T49n2039_004:1008a26": "也。年至十二。志求出家。父許之。師往金山藪",
    "T49n2039_004:1008a27": "順濟法師處容染。濟授沙彌戒法傳教供養",
    "T49n2039_004:1008a28": "次第祕法一卷。占察善惡業報經二卷曰。汝",
    "T49n2039_004:1008a29": "持此戒法於彌勒地藏兩聖前。懇求懺悔。親",
    "T49n2039_004:1008b01": "受戒法。流傳於世。師奉教辭退。遍歷名山。年",
    "T49n2039_004:1008b02": "已二十七歲。於上元元年庚子。蒸二十斗米。",
    "T49n2039_004:1008b03": "乃乾為糧。詣保安縣。入邊山不思議房。以五",
    "T49n2039_004:1008b04": "合米為一日費。除一合米養鼠。師勤求戒法",
    "T49n2039_004:1008b05": "於彌勒像前。三年而未得授記。發憤捨身嵓",
    "T49n2039_004:1008b06": "下。忽有青衣童。手捧而置石上。師更發志願。",
    "T49n2039_004:1008b07": "約三七日。日夜勤修。扣石懺悔。至三日手臂",
    "T49n2039_004:1008b08": "折落。至七日夜。地藏菩薩手搖金錫來為加",
    "T49n2039_004:1008b09": "持。手臂如舊。菩薩遂與袈裟及鉢。師感其靈",
    "T49n2039_004:1008b10": "應。倍加精進。滿三七日。即得天眼見兜率天",
    "T49n2039_004:1008b11": "眾來儀之相。於是地藏慈氏現前。慈氏磨師",
    "T49n2039_004:1008b12": "頂曰。善哉大丈夫。求戒如是。不惜身命。懇求",
    "T49n2039_004:1008b13": "懺悔。地藏授與戒本。慈氏復與二栍。一題",
    "T49n2039_004:1008b14": "曰九者。一題八者。告師曰。此二簡子者。是吾",
    "T49n2039_004:1008b15": "手指骨。此喻始本二覺。又九者法爾。八者新",
    "T49n2039_004:1008b16": "熏成佛種子。以此當知果報。汝捨此身受大",
    "T49n2039_004:1008b17": "國王身。後生於兜率。如是語已。兩聖即隱。時",
    "T49n2039_004:1008b18": "壬寅四月二十七日也。師受教法。已欲創金",
    "T49n2039_004:1008b19": "山寺。下山而來。至大淵津。忽有龍王。出獻玉",
    "T49n2039_004:1008b20": "袈裟。將八萬眷屬侍。往金山藪。四方子來。不",
    "T49n2039_004:1008b21": "日成之。復感慈氏。從兜率駕雲而下。與師受",
    "T49n2039_004:1008b22": "戒法。師勸檀緣。鑄成彌勒丈六像。復畫下降",
    "T49n2039_004:1008b23": "受戒威儀之相於金堂南壁。□於甲辰六月九",
    "T49n2039_004:1008b24": "日鑄成。丙午五月一日安置金堂。是歲大曆",
    "T49n2039_004:1008b25": "元年也。師出金山。向俗離山。路逢駕牛乘車",
    "T49n2039_004:1008b26": "者。其牛等向師。前跪膝而泣。乘車人下問。何",
    "T49n2039_004:1008b27": "故此牛等見和尚泣耶。和尚從何而來。師曰。",
    "T49n2039_004:1008b28": "我是金山藪真表僧。予曾入邊山不思議房。",
    "T49n2039_004:1008b29": "於彌勒地藏兩聖前。親受戒法真栍。欲覓創",
    "T49n2039_004:1008c01": "寺鎮長修道之處。故來爾。此牛等外愚內明。",
    "T49n2039_004:1008c02": "知我受戒法為重法。故跪膝而泣。其人聞已。",
    "T49n2039_004:1008c03": "乃曰。畜生尚有如是信心。況我為人。豈無心",
    "T49n2039_004:1008c04": "乎。即以手執鎌。自斷頭髮。師以悲心。更為祝",
    "T49n2039_004:1008c05": "髮受戒。行至俗離山。洞裏見吉祥草所生處",
    "T49n2039_004:1008c06": "而識之。還向溟州海邊。徐行次有魚鼈[元/?]鼉",
    "T49n2039_004:1008c07": "等類。出海向師前。綴身如陸。師蹯而入海。唱",
    "T49n2039_004:1008c08": "念戒法還出。行至高城郡。入皆骨山。始創鉢",
    "T49n2039_004:1008c09": "淵藪。開占察法會。住七年。時溟州界年穀不",
    "T49n2039_004:1008c10": "登。人民飢饉。師為說戒法。人人奉持。致敬三",
    "T49n2039_004:1008c11": "寶。俄於高城海邊。有無數魚類。自死而出。人",
    "T49n2039_004:1008c12": "民賣此為食得免死。師出鉢淵。復到不思議",
    "T49n2039_004:1008c13": "房。然後往詣家邑謁父。或到真門大德房居",
    "T49n2039_004:1008c14": "住時。俗離山大德永深與大德融宗佛陀等",
    "T49n2039_004:1008c15": "同詣律師所。伸請曰。我等不遠千里來求戒",
    "T49n2039_004:1008c16": "法。願授法門。師默然不答。三人者乘桃樹上。",
    "T49n2039_004:1008c17": "倒墮於地。勇猛懺悔。師乃傳教灌頂。遂與袈",
    "T49n2039_004:1008c18": "裟及鉢。供養次第祕法一卷。日察善惡業報",
    "T49n2039_004:1008c19": "經二卷。一百八十九栍。復與彌勒真栍九者",
    "T49n2039_004:1008c20": "八者誡曰。九者法爾。八者新熏成佛種子。我",
    "T49n2039_004:1008c21": "已付囑汝等。持此還歸俗離山。山有吉祥草",
    "T49n2039_004:1008c22": "生處。於此創立精舍。依此教法。廣度人天。流",
    "T49n2039_004:1008c23": "布後世。永深等奉教。直往俗離。尋吉祥草生",
    "T49n2039_004:1008c24": "處。創寺名曰吉祥。永深於此始設占察法會。",
    "T49n2039_004:1008c25": "律師與父復到鉢淵。同修道業而終孝之。師",
    "T49n2039_004:1008c26": "遷化時。登於寺東大巖上示滅。弟子等不動",
    "T49n2039_004:1008c27": "真體。而供養至于骸骨散落。於是以土覆藏。",
    "T49n2039_004:1008c28": "乃為幽宮。有青松即出。歲月久遠而枯。復生",
    "T49n2039_004:1008c29": "一樹。後更生一樹。其根一也。至今雙樹存焉。",
    "T49n2039_004:1009a01": "凡有致敬者。松下覓骨。或得或不得。子恐",
    "T49n2039_004:1009a02": "聖骨堙滅。丁巳九月。特詣松下。拾骨盛筒。有",
    "T49n2039_004:1009a03": "三合許。於大嵓上雙樹下。立石安骨焉云云。",
    "T49n2039_004:1009a04": "此錄所載真表事跡。與鉢淵石記。互有不同。",
    "T49n2039_004:1009a05": "故刪取瑩岑所記而載之。後賢宜考之。無",
    "T49n2039_004:1009a06": "極記。",
    "T49n2039_004:1009a07": "勝詮髑髏",
    "T49n2039_004:1009a08": "釋勝詮。未詳其所自也。常附舶指中國。詣賢",
    "T49n2039_004:1009a09": "首國師講下。領受玄言。研微積慮。惠鑒超頴。",
    "T49n2039_004:1009a10": "探頤索隱。妙盡隅粵。思欲赴感有緣。當還國",
    "T49n2039_004:1009a11": "里。始賢首與義湘同學。俱稟儼和尚慈訓。首",
    "T49n2039_004:1009a12": "就於師說。演述義科。因詮法師還鄉寄示。湘",
    "T49n2039_004:1009a13": "仍寓書。云云別幅云。探玄記二十卷。兩卷未",
    "T49n2039_004:1009a14": "成。教分記三卷。玄義章等雜義一卷。華嚴梵",
    "T49n2039_004:1009a15": "語一卷。起信疏兩卷。十二門疏一卷。法界無",
    "T49n2039_004:1009a16": "差別論疏一卷。並因勝詮法師抄寫還鄉。頃",
    "T49n2039_004:1009a17": "新羅僧孝忠遺金九分。云是上人所寄。雖不",
    "T49n2039_004:1009a18": "得書。頂荷無盡。今附西國軍。特澡灌一口用",
    "T49n2039_004:1009a19": "表微誠。幸願撿領。謹宣。師既還。寄信于義",
    "T49n2039_004:1009a20": "湘湘乃目閱藏文。如耳聆儼訓。探討數旬而",
    "T49n2039_004:1009a21": "授門弟子。廣演斯文。語在湘傳。按此圓融之",
    "T49n2039_004:1009a22": "教誨。遍洽于青丘者。寔師之功也。厥後有僧",
    "T49n2039_004:1009a23": "梵修。遠適彼國。求得新譯。後分華嚴經觀師",
    "T49n2039_004:1009a24": "義疏。言還流演。時當貞元己卯。斯亦求法洪",
    "T49n2039_004:1009a25": "揚之流乎。詮乃於尚州領內開寧郡境開創",
    "T49n2039_004:1009a26": "精廬。以石髑髏為官屬開講華嚴。新羅沙門",
    "T49n2039_004:1009a27": "可歸頗聰明識道理。有傳燈之續。乃撰心源",
    "T49n2039_004:1009a28": "章。其略云。勝詮法師領石徒眾。論議講演。今",
    "T49n2039_004:1009a29": "葛頃寺也。其髑髏八十餘枚。至今為綱司所",
    "T49n2039_004:1009b01": "傳。頗有靈異。其他事迹具載碑文。如大覺國",
    "T49n2039_004:1009b02": "師實錄中。",
    "T49n2039_004:1009b03": "心地繼祖",
    "T49n2039_004:1009b04": "釋心地。辰韓第四十一主憲德大王金氏之",
    "T49n2039_004:1009b05": "子也。生而孝悌。天性冲睿。志學之年。落采",
    "T49n2039_004:1009b06": "從師。拳懃于道。寓止中岳(今公山)適聞俗離山深",
    "T49n2039_004:1009b07": "公傳表律師佛骨簡子設果訂法會。決意披",
    "T49n2039_004:1009b08": "尋。既至。後期不許參例。乃席地扣庭。隨眾禮",
    "T49n2039_004:1009b09": "懺。經七日。天大雨雪。所立地方十尺許雪飄",
    "T49n2039_004:1009b10": "不下。眾見其神異。許引入堂地。撝謙稱恙。退",
    "T49n2039_004:1009b11": "處房中。向堂潛禮。肘顙俱血。類表公之仙溪",
    "T49n2039_004:1009b12": "山也。地藏菩薩日來問慰。洎席罷還山。途中",
    "T49n2039_004:1009b13": "見二簡子貼在衣褶間。持迴告於深。深曰。簡",
    "T49n2039_004:1009b14": "在函中。那得至此。檢之封題依舊。開視亡矣。",
    "T49n2039_004:1009b15": "深深異之。重襲而藏之。又行如初。再迴告之。",
    "T49n2039_004:1009b16": "深曰。佛意在子。子其奉行。乃授簡子。地頂戴",
    "T49n2039_004:1009b17": "敀山。岳神率一仙子。迎至山椒。引地坐於",
    "T49n2039_004:1009b18": "嵓上。敀伏嵓下。謹受正戒。地曰。今將擇地奉",
    "T49n2039_004:1009b19": "安聖簡。非吾輩所能指定。請與三君憑高擲",
    "T49n2039_004:1009b20": "簡以卜之。乃與神等陟峯巔。向西擲之。簡乃",
    "T49n2039_004:1009b21": "風颺而飛。時神作歌曰。",
    "T49n2039_004:1009b22": "　礙嵓遠退砥平兮　　落葉飛散生明兮",
    "T49n2039_004:1009b23": "　覓得佛骨簡子兮　　邀於淨處投誠兮",
    "T49n2039_004:1009b24": "既唱而得簡於林泉中。即其地構堂安之。今",
    "T49n2039_004:1009b25": "桐華寺籤堂北有小井是也。本朝睿王甞取",
    "T49n2039_004:1009b26": "迎聖簡。致內瞻敬。忽失九者一簡。以牙代",
    "T49n2039_004:1009b27": "之。送還本寺。今則漸變。同一色難卞新古。其",
    "T49n2039_004:1009b28": "質乃非牙非玉。按占察經上卷。敘一百八十",
    "T49n2039_004:1009b29": "九簡之名。一者求上乘得不退。二者所求果",
    "T49n2039_004:1009c01": "現當證。第三第四求中下乘得不退。五者求",
    "T49n2039_004:1009c02": "神通得成就。六者修四梵得成就。七者修世",
    "T49n2039_004:1009c03": "禪得成就。八者所欲受得妙戒。九者所曾受",
    "T49n2039_004:1009c04": "得戒具(以此文訂知慈氏所言新得戒者。謂今生始得戒也。舊得戒者。謂過去曾受。今生又增受也。非",
    "T49n2039_004:1009c05": "謂修生本有之新舊也)十者求下乘未住信。次求中乘未",
    "T49n2039_004:1009c06": "住信。如是乃至一百七十二。皆過現世中。或",
    "T49n2039_004:1009c07": "善或惡得失事也。第一百七十三者。捨身已",
    "T49n2039_004:1009c08": "入地獄(已上皆未來之果也)一百七十四者。死已作畜生。",
    "T49n2039_004:1009c09": "如是乃至餓鬼。修羅。人。人王。天。天王。聞法。",
    "T49n2039_004:1009c10": "出家。值聖僧。生兜率。生淨土。尋見佛。住下",
    "T49n2039_004:1009c11": "乘。住中乘。住上乘。得解脫第一百八十九等",
    "T49n2039_004:1009c12": "是也(上言住下乘至上乘得不退。今言上乘得解脫等。以此為別爾)皆三世善惡果",
    "T49n2039_004:1009c13": "報差別之相。以此占看得與心所行事。相當",
    "T49n2039_004:1009c14": "則為感應。否則為不至。心名為虛謬。則此八",
    "T49n2039_004:1009c15": "九二簡。但從百八十九中而來者也。而宋傳",
    "T49n2039_004:1009c16": "但云。百八籤子。何也。恐認彼百八煩惱之名",
    "T49n2039_004:1009c17": "而稱之。不揆尋經文爾。又按本朝文士金寬",
    "T49n2039_004:1009c18": "毅所撰王代宗錄二卷云。羅末新羅大德釋",
    "T49n2039_004:1009c19": "冲獻太祖。以表律師袈裟一領戒簡百八十",
    "T49n2039_004:1009c20": "九枚。今與桐華寺所傳簡子。未詳同異。讚",
    "T49n2039_004:1009c21": "曰。",
    "T49n2039_004:1009c22": "　生長金閨早脫籠　　儉懃聰惠自天鍾",
    "T49n2039_004:1009c23": "　滿庭積雪偷神簡　　來放桐華最上峯",
    "T49n2039_004:1009c24": "賢瑜珈　　海華嚴",
    "T49n2039_004:1009c25": "瑜珈祖大德大賢住南山茸長寺。寺有慈氏",
    "T49n2039_004:1009c26": "石丈六。賢常旋繞。像亦隨賢轉面。賢惠辯精",
    "T49n2039_004:1009c27": "敏。決擇了然。大抵相宗銓量。旨理幽深。難為",
    "T49n2039_004:1009c28": "剖拆中國名士白居易嘗窮之未能。乃曰唯",
    "T49n2039_004:1009c29": "識幽難破。因明擘不開。是以學者難承稟者",
    "T49n2039_004:1010a01": "尚矣。賢獨刊定邪謬。暫開幽奧。[怡台+反][怡台+反]游刃。東",
    "T49n2039_004:1010a02": "國後進咸遵其訓。中華學士往往得此為眼",
    "T49n2039_004:1010a03": "目。景德王天寶十二年癸巳。夏大旱。詔入內",
    "T49n2039_004:1010a04": "殿。講金光經。以祈甘霔。一日齋次。展鉢良",
    "T49n2039_004:1010a05": "久。而淨水獻遲。監吏詰之。供者曰。宮井枯",
    "T49n2039_004:1010a06": "涸。汲遠。故遲爾。賢聞之曰。何不早云。及晝",
    "T49n2039_004:1010a07": "講時。捧爐默然。斯須井水湧出。高七丈許。與",
    "T49n2039_004:1010a08": "剎幢齊。闔宮驚駭。因名其井曰金光井。賢甞",
    "T49n2039_004:1010a09": "自號青丘沙門。讚曰。",
    "T49n2039_004:1010a10": "　遶佛南山像逐旋　　青丘佛日再中懸",
    "T49n2039_004:1010a11": "　解教宮井清波湧　　誰識金爐一炷烟",
    "T49n2039_004:1010a12": "明年甲午夏。王又請大德法海於皇龍寺。講",
    "T49n2039_004:1010a13": "華嚴經。駕幸行香。從容謂曰。前夏大賢法師",
    "T49n2039_004:1010a14": "講金光經。井水湧七丈。此公法道如何。海曰。",
    "T49n2039_004:1010a15": "特為細事。何足稱乎。直使傾滄海。襄東岳。流",
    "T49n2039_004:1010a16": "京師。亦非所難。王未之信。謂戲言爾。至午講",
    "T49n2039_004:1010a17": "引爐沈寂。須臾內禁忽有哭泣聲。宮吏走報",
    "T49n2039_004:1010a18": "曰。東池已溢。漂流內殿五十餘間。王惘然",
    "T49n2039_004:1010a19": "自失。海笑謂之曰。東海欲傾。水脈先漲爾。王",
    "T49n2039_004:1010a20": "不覺興拜。翌日感恩寺奏。昨日午時海水漲",
    "T49n2039_004:1010a21": "溢。至佛殿階前。晡時而還。王益信敬之。讚",
    "T49n2039_004:1010a22": "曰。",
    "T49n2039_004:1010a23": "　法海波瀾法界寬　　四海盈縮未為難",
    "T49n2039_004:1010a24": "　莫言百億須彌大　　都在吾師一指端(石海云)",
    "T49n2039_004:1010a25": "三國遺事卷第四"
}