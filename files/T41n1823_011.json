{
    "T41n1823_011:0878c16": "俱舍論頌疏論本第十一",
    "T41n1823_011:0878c18": "[0878c18] 從此大文第二。明器世間。一明所居器。二",
    "T41n1823_011:0878c19": "明能居量。三明三分齊。就明所居器中",
    "T41n1823_011:0878c20": "有二。一別明小器。二總明大千。就明小",
    "T41n1823_011:0878c21": "器中有八。一明三輪。二明九山。三明八",
    "T41n1823_011:0878c22": "海。四明四洲。五明黑山等。六明地獄。七明",
    "T41n1823_011:0878c23": "日月。八明天器。且初第一明三輪者。論",
    "T41n1823_011:0878c24": "云。如是已說有情世間。器世間今當說。頌",
    "T41n1823_011:0878c25": "曰。",
    "T41n1823_011:0878c26": " 安立器世間  風輪最居下",
    "T41n1823_011:0878c27": " 其量廣無數  厚十六洛叉",
    "T41n1823_011:0878c28": " 次上水輪深  十一億二萬",
    "T41n1823_011:0878c29": " 下八洛叉水  餘凝結成金",
    "T41n1823_011:0879a01": " 此水金輪廣  徑十二洛叉",
    "T41n1823_011:0879a02": " 三千四百半  周圍此三倍",
    "T41n1823_011:0879a03": "[0879a03] 釋曰。初句總標。餘句別釋。洛叉此云億。論",
    "T41n1823_011:0879a04": "云。許此三千大千世界。如是安立形量不",
    "T41n1823_011:0879a05": "同。謂諸有情業增上力。先於最下。依止虛",
    "T41n1823_011:0879a06": "空。有風輪生。其量廣無數。厚十六億踰繕",
    "T41n1823_011:0879a07": "那。如是風輪其體堅密。假使有一大諾健",
    "T41n1823_011:0879a08": "那(此云露形神)。以金剛輪。奮威懸擊。金剛有碎。",
    "T41n1823_011:0879a09": "風輪無損。又諸有情。業增上力。起大雲雨。",
    "T41n1823_011:0879a10": "澍風輪上。渧如車軸。積水成輪。於未凝",
    "T41n1823_011:0879a11": "結位。深十一億二萬踰繕那。問如何水輪。",
    "T41n1823_011:0879a12": "不傍流散。答有餘師說。一切有情業力所",
    "T41n1823_011:0879a13": "持。令不流散。如所飲食未熟變時。終不",
    "T41n1823_011:0879a14": "流移墮於熟藏。有餘師說。由風力持。令不",
    "T41n1823_011:0879a15": "流散。如&#x7BC5;持穀。有情業力。感別風起。搏",
    "T41n1823_011:0879a16": "擊此水。上結成金。如熟乳停上凝成瞙。故",
    "T41n1823_011:0879a17": "水輪減。唯厚八洛叉。餘轉成金輪。厚三億二",
    "T41n1823_011:0879a18": "萬二輪。廣量其數是同。謂徑十二億。三千",
    "T41n1823_011:0879a19": "四百半。周圍其邊數成三倍。謂周圍量。成",
    "T41n1823_011:0879a20": "三十六億一萬三百五十踰繕那。",
    "T41n1823_011:0879a21": "[0879a21] 從此第二。明九山。頌曰。",
    "T41n1823_011:0879a22": "[0879a22] 蘇迷盧處中(此云妙高) 次踰健達羅(此云持雙。山",
    "T41n1823_011:0879a23": "頂有二雙跡。山能持故。故以名焉) 伊沙馱羅山(此云持軸。山峰上聳。",
    "T41n1823_011:0879a24": "猶如車軸。山能持故也) 竭地洛迦山(竭地洛迦。西國樹名。",
    "T41n1823_011:0879a25": "此國南方。亦有此樹。名檐木山。山上寶樹。其形似彼。故以為名也) 蘊達黎舍",
    "T41n1823_011:0879a26": "那(此云善見見者稱善) 頞濕縛羯拏(此云馬耳。山形似彼也)",
    "T41n1823_011:0879a27": " 毘那怛迦山(此云象鼻山形似彼) 尼民達羅山(此是",
    "T41n1823_011:0879a28": "魚名。其魚觜尖。山形似彼)。",
    "T41n1823_011:0879b01": " 於大洲等外  有鐵輪圍山",
    "T41n1823_011:0879b02": " 前七金所成  蘇迷盧四寶",
    "T41n1823_011:0879b03": " 入水皆八萬  妙高出亦然",
    "T41n1823_011:0879b04": " 餘八半半下  廣皆等高量",
    "T41n1823_011:0879b05": "[0879b05] 釋曰。前兩行半明九山。次兩句明山體。後",
    "T41n1823_011:0879b06": "一行明山量。論云。於金輪上。有九大山。妙",
    "T41n1823_011:0879b07": "高山王處中而住。餘八周匝遶妙高山。於",
    "T41n1823_011:0879b08": "八山中前七名內。第七山外有大洲等。此",
    "T41n1823_011:0879b09": "外復有鐵輪圍山。周匝如輪。圍一世界。持",
    "T41n1823_011:0879b10": "雙等七。唯金所成。妙高山王。四寶為體。謂",
    "T41n1823_011:0879b11": "如次四面。北東南西。金銀。吠&#x7460;璃。頗胝迦",
    "T41n1823_011:0879b12": "寶。隨寶威德。色顯於空。故贍部洲空。似",
    "T41n1823_011:0879b13": "吠&#x7460;璃色。問如是寶等。從何而生。答亦",
    "T41n1823_011:0879b14": "諸有情。業增上力。復大雲起雨金輪上。滴",
    "T41n1823_011:0879b15": "如車軸。積水濤奔。其水即為眾寶種藏。由",
    "T41n1823_011:0879b16": "具種種威德。猛風鑽擊。變生眾寶類等。如",
    "T41n1823_011:0879b17": "是變生金寶等。已復由業力。引起別風。簡",
    "T41n1823_011:0879b18": "別寶等。攝令聚集。成山成洲。分水甘鹹。",
    "T41n1823_011:0879b19": "令別成立內海外海。如是九山住金輪上。",
    "T41n1823_011:0879b20": "入水量皆等。八萬踰繕那。蘇迷盧山。出水",
    "T41n1823_011:0879b21": "亦爾。餘八出水半半漸卑。謂初持雙山。出",
    "T41n1823_011:0879b22": "水四萬。乃至最後鐵輪圍山。出水三百一十",
    "T41n1823_011:0879b23": "二半。如是九山一一廣量。各各自與出水",
    "T41n1823_011:0879b24": "量同。",
    "T41n1823_011:0879b25": "[0879b25] 從此第三。明八海。頌曰。",
    "T41n1823_011:0879b26": " 山間有八海  前七名為內",
    "T41n1823_011:0879b27": " 最初廣八萬  四邊各三倍",
    "T41n1823_011:0879b28": " 餘六半半陜  第八名為外",
    "T41n1823_011:0879b29": " 三洛叉二萬  二千踰繕那",
    "T41n1823_011:0879c01": "[0879c01] 釋曰。妙高為初。輪圍為後。中間有八海。",
    "T41n1823_011:0879c02": "前七名為內。七中皆具八功德水。一甘。二",
    "T41n1823_011:0879c03": "冷。三耎。四輕。五清淨。六不臭。七飲時不損",
    "T41n1823_011:0879c04": "喉。八飲已不傷腹。如是七海。初廣八萬。",
    "T41n1823_011:0879c05": "約持雙山內邊周圍量。於其四面。數各三",
    "T41n1823_011:0879c06": "倍。謂各成二億四萬踰繕那。其餘六海。量",
    "T41n1823_011:0879c07": "半半狹。謂第二海。量廣四萬。乃至第七量。廣",
    "T41n1823_011:0879c08": "一千二百五十。此等不說周圍量者。以煩",
    "T41n1823_011:0879c09": "多故。第八名外。鹹水盈滿。量廣三億二萬",
    "T41n1823_011:0879c10": "二千。",
    "T41n1823_011:0879c11": "[0879c11] 從此第四。明四大洲。頌曰。",
    "T41n1823_011:0879c12": " 於中大洲相  南贍部如車",
    "T41n1823_011:0879c13": " 三邊各二千  南邊有三半",
    "T41n1823_011:0879c14": " 東毘提訶洲  其相如半月",
    "T41n1823_011:0879c15": " 三邊如贍部  東邊三百半",
    "T41n1823_011:0879c16": " 西瞿陀尼洲  其相圓無缺",
    "T41n1823_011:0879c17": " 徑二千五百  周圍此三倍",
    "T41n1823_011:0879c18": " 北俱盧畟方  面各二千等",
    "T41n1823_011:0879c19": " 中洲復有八  四洲邊各二",
    "T41n1823_011:0879c20": "[0879c20] 釋曰。前三行半。明大洲。後兩句明中洲。論",
    "T41n1823_011:0879c21": "云。於外海中。大洲有四。謂於四面對妙高",
    "T41n1823_011:0879c22": "山。南贍部洲。北廣南狹。三邊量等。其相如",
    "T41n1823_011:0879c23": "車。南邊唯廣。三踰繕那半。三邊各有二千",
    "T41n1823_011:0879c24": "踰繕那(解云。此言車者。是西國車。彼國車形。前狹後闊。如人面也)又論云。",
    "T41n1823_011:0879c25": "唯此洲中。有金剛座。上窮地際。下據金輪。",
    "T41n1823_011:0879c26": "一切菩薩。將登正覺。皆坐此座上。起金剛",
    "T41n1823_011:0879c27": "喻定。以無餘依及餘處所有。堅固力能持",
    "T41n1823_011:0879c28": "此故(解云。以無餘依者。除菩薩身。外更無餘依身。起此定也。無餘處者。除金剛座外。無",
    "T41n1823_011:0879c29": "餘處所也。此定力大。餘依餘處。無堅固力。可能持故) 東勝身洲。東狹西",
    "T41n1823_011:0880a01": "廣。三邊量等。形如半月。東三百五十。三邊",
    "T41n1823_011:0880a02": "各二千。西牛貨洲圓。如滿月經二千五百。",
    "T41n1823_011:0880a03": "周圍七千半。北俱盧洲。形如方座。四邊量",
    "T41n1823_011:0880a04": "等。面各二千。等言為明無少增減。隨其洲",
    "T41n1823_011:0880a05": "相。人面亦然 復有八中洲。是大洲眷屬。謂",
    "T41n1823_011:0880a06": "四大洲側。各有二中洲。贍部洲邊二中洲者。",
    "T41n1823_011:0880a07": "一遮末羅洲。此云&#x732B;牛。二筏羅遮末羅洲。此",
    "T41n1823_011:0880a08": "云勝&#x732B;牛。東勝身洲。邊二中洲者。一提",
    "T41n1823_011:0880a09": "訶洲。此云身。二毘提訶洲。此云勝身。西牛",
    "T41n1823_011:0880a10": "貨洲。邊二中洲者。一舍揥洲。此云諂。二嗢",
    "T41n1823_011:0880a11": "怛羅漫恒里拏洲。此云上儀。北俱盧洲。邊二",
    "T41n1823_011:0880a12": "中洲者。一矩拉婆洲。此云勝邊。二憍拉婆",
    "T41n1823_011:0880a13": "洲。此云有勝邊。此八中洲。皆人所住。人形",
    "T41n1823_011:0880a14": "短小。如此方侏儒。有說唯一洲。羅剎婆居。",
    "T41n1823_011:0880a15": "即是此方。遮末羅洲也。",
    "T41n1823_011:0880a16": "[0880a16] 從此第五。明黑山等。頌曰。",
    "T41n1823_011:0880a17": " 此北九黑山  雪香醉山內",
    "T41n1823_011:0880a18": " 無熱池縱廣  五十踰繕那",
    "T41n1823_011:0880a19": "[0880a19] 釋曰。此贍部洲。從中向北。三處各有三重",
    "T41n1823_011:0880a20": "黑山。有大雪山。在黑山北。大雪山北。有香",
    "T41n1823_011:0880a21": "醉山。此山有香。人嗅便醉。雪北香南。有大",
    "T41n1823_011:0880a22": "池水。名無熱惱。出四大河。一殑伽河。從池",
    "T41n1823_011:0880a23": "東面。出遶池一匝。方入東海。二信度河。",
    "T41n1823_011:0880a24": "從池南面。出遶池一匝。方入南海。三徙多",
    "T41n1823_011:0880a25": "河。從池北面。出遶池一匝。方入北海。此云",
    "T41n1823_011:0880a26": "孟津河是也。四縛芻河。從池西面。出遶池",
    "T41n1823_011:0880a27": "一匝。方入西海。無熱惱池。縱廣正等。五十",
    "T41n1823_011:0880a28": "踰繕那量。八功德水。盈滿其中。非得通人。",
    "T41n1823_011:0880a29": "無由能至。於此池側。有贍部林。樹形高",
    "T41n1823_011:0880b01": "大。其果甘美。依此林故。名贍部洲。或依此",
    "T41n1823_011:0880b02": "果。以立洲號。",
    "T41n1823_011:0880b03": "[0880b03] 從此第六。明地獄。論云。復於何處。置捺落",
    "T41n1823_011:0880b04": "迦。大捺落迦。何量有幾。頌曰。",
    "T41n1823_011:0880b05": " 此下過二萬  無間深廣同",
    "T41n1823_011:0880b06": " 上七捺落迦  八增皆十六",
    "T41n1823_011:0880b07": " 謂煻煨屎糞  鋒刃列河增",
    "T41n1823_011:0880b08": " 各住彼四方  餘八寒地獄",
    "T41n1823_011:0880b09": "[0880b09] 釋曰。此贍部洲下。過二萬。有阿鼻旨大捺",
    "T41n1823_011:0880b10": "落迦。深廣同前。謂各二萬。故彼底去此。四",
    "T41n1823_011:0880b11": "萬踰繕那。以於其中。受苦無間。非如餘",
    "T41n1823_011:0880b12": "七捺落迦受苦非恒。故名無間。且如等活",
    "T41n1823_011:0880b13": "捺落迦中。諸有情身。雖被種種斫刺磨擣。",
    "T41n1823_011:0880b14": "而彼暫遇涼風所吹。還活如本。由此理",
    "T41n1823_011:0880b15": "故。立等活名。阿鼻旨中。無如是事。有餘師",
    "T41n1823_011:0880b16": "說。阿鼻旨中。無樂間苦。故名無間。餘地獄",
    "T41n1823_011:0880b17": "中。雖無異熟而有等流。七捺落迦。在無間",
    "T41n1823_011:0880b18": "上。重累而住。其七者何。一極熱。二炎熱。三",
    "T41n1823_011:0880b19": "大叫。四號叫。五眾合。六黑繩。七等活。",
    "T41n1823_011:0880b20": "有說。此七在無間傍。八捺落迦增。各十六",
    "T41n1823_011:0880b21": "故。薄伽梵說此頌曰 此八捺落迦 我說",
    "T41n1823_011:0880b22": "甚難越 以熱鐵為地 周匝有鐵牆",
    "T41n1823_011:0880b23": " 四面有四門 開閉以鐵扉 巧安布分",
    "T41n1823_011:0880b24": "量 各有十六增 多百踰繕那 滿中造",
    "T41n1823_011:0880b25": "惡者 周遍煖交徹 猛火恒洞燃。[0880b25] 釋曰十",
    "T41n1823_011:0880b26": "六增者。八捺落迦。四面門外。各有四所。一",
    "T41n1823_011:0880b27": "煻煨增。謂此增內。煻煨沒膝。有情遊彼。纔",
    "T41n1823_011:0880b28": "下足時。皮肉與血。俱燋爛墜。舉足還生。平",
    "T41n1823_011:0880b29": "復如本。二屍糞增。謂此增內。屍糞泥滿",
    "T41n1823_011:0880c01": "於其中。多有娘矩吒蟲。觜利如針。身白頭",
    "T41n1823_011:0880c02": "黑。有情遊彼。皆為此蟲。鑽皮破骨。咂食",
    "T41n1823_011:0880c03": "其髓。三鋒刃增。謂此增內。復有三種。一刀",
    "T41n1823_011:0880c04": "刃路。謂於此中。仰布刀刃。以為大道。有情",
    "T41n1823_011:0880c05": "遊彼。纔下足時。皮肉與血。俱斷碎墜。舉足",
    "T41n1823_011:0880c06": "還生。平復如本。二劍葉林。謂此林上。純以",
    "T41n1823_011:0880c07": "銛利劍刃為葉。有情遊彼。風吹葉墜。斬刺",
    "T41n1823_011:0880c08": "支體。骨肉零落。有烏駮狗。&#x6463;掣食之。三鐵",
    "T41n1823_011:0880c09": "刺林。謂此林上。有利鐵刺。長十六指。有情",
    "T41n1823_011:0880c10": "被逼。上下樹時。其刺銛鋒。上下鑱刺。有鐵",
    "T41n1823_011:0880c11": "觜鳥。探啄有情眼睛心肝。爭競而食。刀刃路",
    "T41n1823_011:0880c12": "等。三種雖殊。而鐵杖同。故一增攝。四烈河",
    "T41n1823_011:0880c13": "增。謂此增內。滿熱鹹水。有情遊中。或浮",
    "T41n1823_011:0880c14": "或沒。或逆或順。被蒸被煮。骨肉糜爛。設",
    "T41n1823_011:0880c15": "欲逃亡。於兩岸上。有諸獄卒。手執刀槍。禦",
    "T41n1823_011:0880c16": "捍令迴。無由得出。此河如塹。前三似園",
    "T41n1823_011:0880c17": "四面各四增。故言皆十六。此是增上。被刑",
    "T41n1823_011:0880c18": "害所。故說為增。本地獄中。適被害已。重",
    "T41n1823_011:0880c19": "遭苦故。有說。有情從地獄出。重遭苦。故",
    "T41n1823_011:0880c20": "說為增 問諸地獄。獄卒是有情不。答有",
    "T41n1823_011:0880c21": "說非情 問既是非情。如何動作。答有情業",
    "T41n1823_011:0880c22": "力。如成劫風。風雖非情。亦能成劫。問若爾",
    "T41n1823_011:0880c23": "云何。通彼大德法救善現說。如彼頌曰 心",
    "T41n1823_011:0880c24": "常懷忿毒 好集諸惡業 見他苦欣悅",
    "T41n1823_011:0880c25": " 死作琰魔卒(據此頌文。豈是非情) 答琰魔王使。[0880c25] 諸羅",
    "T41n1823_011:0880c26": "剎婆。擲諸有情。置地獄中者。名琰魔卒。是",
    "T41n1823_011:0880c27": "實有情。非地獄中害有情者。故地獄獄卒。",
    "T41n1823_011:0880c28": "非實有情 有說有情。問若爾何緣火不能",
    "T41n1823_011:0880c29": "燒彼。答此定由業力所隔礙故。或感異大",
    "T41n1823_011:0881a01": "種。故不被燒 復有餘八寒捺落迦。一頞",
    "T41n1823_011:0881a02": "部陀(此云皰寒風逼身。故生皰也)。二尼剌部陀(此云皰裂)。三",
    "T41n1823_011:0881a03": "頞哳吒。四臛臛婆。五虎虎婆(此三忍寒聲也)。六嗢&#x9262;",
    "T41n1823_011:0881a04": "羅(此云青蓮華。寒逼身青故也)。七&#x9262;特摩(此云紅蓮華。身寒赤色。似紅蓮華故",
    "T41n1823_011:0881a05": "也)。八摩訶&#x9262;特摩(此云大紅蓮華。寒之更甚。身色彌紅也) 論",
    "T41n1823_011:0881a06": "云。此中有情。嚴寒所逼。隨身聲色變。以立",
    "T41n1823_011:0881a07": "其名(解云。初二地獄。隨身變立名。次三隨聲立名。後三隨色變立名也) 此",
    "T41n1823_011:0881a08": "八並居贍部洲下。如前所說。大地獄傍。問",
    "T41n1823_011:0881a09": "此贍部洲。其量無幾。下寧容受無間等耶。",
    "T41n1823_011:0881a10": "答洲如穀聚。上尖下闊。是故大海漸狹漸深",
    "T41n1823_011:0881a11": "也。如上所論十六地獄。一切有情。業增上",
    "T41n1823_011:0881a12": "力感。餘孤地獄。各別業招。或多或少。或二",
    "T41n1823_011:0881a13": "或一。所止差別。多種處處不定。或近江河山",
    "T41n1823_011:0881a14": "邊曠野。或在地下空及餘處。諸地獄器安布",
    "T41n1823_011:0881a15": "如是。本處在下。支派不定。傍生住處。謂水",
    "T41n1823_011:0881a16": "陸空。本處大海。後漸流入餘處。諸鬼本處。",
    "T41n1823_011:0881a17": "琰魔王國。於此贍部洲下。過五百踰繕那。",
    "T41n1823_011:0881a18": "有琰魔王國。縱廣量亦然。從此展轉。散居",
    "T41n1823_011:0881a19": "餘處。或有端嚴具大威德。受諸富樂。自在",
    "T41n1823_011:0881a20": "如天。或有飢羸顏貌醜陋。如是等類。廣說",
    "T41n1823_011:0881a21": "如經。",
    "T41n1823_011:0881a22": "[0881a22] 從此第七。明日月等。論云。日月所居。量等",
    "T41n1823_011:0881a23": "義者。頌曰。",
    "T41n1823_011:0881a24": " 日月迷盧半  五十一五十",
    "T41n1823_011:0881a25": " 夜半日沒中  日出四洲等",
    "T41n1823_011:0881a26": " 雨際第二月  後九夜漸增",
    "T41n1823_011:0881a27": " 寒第四亦然  夜減晝翻此",
    "T41n1823_011:0881a28": " 晝夜增臘縛  行南北路時",
    "T41n1823_011:0881a29": " 近日自影覆  故見月輪缺",
    "T41n1823_011:0881b01": "[0881b01] 釋曰。初句明日月近遠。第二句明日月體",
    "T41n1823_011:0881b02": "量。次兩句。明四時。後兩行。明晝夜增減。論",
    "T41n1823_011:0881b03": "云。日月眾星。依何而住。依風而住。謂諸",
    "T41n1823_011:0881b04": "有情。業增上力。共引風起。遶妙高山。空中旋",
    "T41n1823_011:0881b05": "環。運持日等。令不停墜。彼所住去此。四萬",
    "T41n1823_011:0881b06": "踰繕那。持雙山頂。齊妙高山半。日五十一。",
    "T41n1823_011:0881b07": "月唯五十。星最小者。唯一俱盧舍。其最大者",
    "T41n1823_011:0881b08": "十六踰繕那。日輪下面。頗胝迦寶。火珠所成。",
    "T41n1823_011:0881b09": "能熱能照。月輪下面。頗胝迦寶。水珠所成。能",
    "T41n1823_011:0881b10": "冷能照。唯一日月。普於四洲。作所作事。北",
    "T41n1823_011:0881b11": "洲夜半。東洲日沒。南洲日中。西洲日出。此四",
    "T41n1823_011:0881b12": "時等。餘例應知 日行此洲。路有差別。故",
    "T41n1823_011:0881b13": "令晝夜有減有增。從雨際第二月。後半第",
    "T41n1823_011:0881b14": "九日。夜漸增。從寒際第四月後半第九日。",
    "T41n1823_011:0881b15": "夜漸減也。晝時翻此。夜若漸增。晝便漸減。",
    "T41n1823_011:0881b16": "夜若漸減。晝則漸增。晝夜增時。增一臘縛。",
    "T41n1823_011:0881b17": "晝夜減時。減一臘縛。日行此洲。向南向北。",
    "T41n1823_011:0881b18": "如其次第。夜增晝增。釋曰。西國之法。分十",
    "T41n1823_011:0881b19": "二月。以為三際謂寒熱雨。各有四月。略",
    "T41n1823_011:0881b20": "述兩釋。泰法師云。從二月十六日至六月",
    "T41n1823_011:0881b21": "十五日。為熱際四月。從六月十六日。至十",
    "T41n1823_011:0881b22": "月十五日。為雨際四月。從十月十六日。至",
    "T41n1823_011:0881b23": "二月十五日。為寒際四月。雨際第二月。後半",
    "T41n1823_011:0881b24": "第九日。當此間八月九日。從秋分已去。夜",
    "T41n1823_011:0881b25": "增晝減也。寒際第四月。後半第九日。當此間",
    "T41n1823_011:0881b26": "二月九日。從春分已去。夜減晝增也。此約",
    "T41n1823_011:0881b27": "晝夜停等後。說增減也。光法師云。西方諸",
    "T41n1823_011:0881b28": "國。時節不定。還隨方俗。以立三際。從十一",
    "T41n1823_011:0881b29": "月十六日至三月十五日。為熱際。從三月",
    "T41n1823_011:0881c01": "十六日。至七月十五日。為雨際。從七月十",
    "T41n1823_011:0881c02": "六日。至十一月十五日。為寒際。雨際第二",
    "T41n1823_011:0881c03": "月。後半第九日。當此間五月九日。此與夏",
    "T41n1823_011:0881c04": "至。稍得相當。此時日極長。夜極短。從此已",
    "T41n1823_011:0881c05": "後。夜則漸增。若寒際第四月。後半第九日。",
    "T41n1823_011:0881c06": "當此間十一月九日。此與冬至。稍得相當。",
    "T41n1823_011:0881c07": "此時晝極短。夜極長。從此已後。夜則漸減。",
    "T41n1823_011:0881c08": "晝則漸增。故婆沙一百三十六云。摩訶陀",
    "T41n1823_011:0881c09": "月(當此間十一月也)白半之日。夜有十八。晝有十",
    "T41n1823_011:0881c10": "二。從此已後。晝增夜減。室羅筏拏月(當此間五月也)",
    "T41n1823_011:0881c11": "白半之日。晝有十八。夜有十二。從此已",
    "T41n1823_011:0881c12": "後。夜增晝減。解云。言十八十二者。謂十八",
    "T41n1823_011:0881c13": "十二。牟呼栗多也。據此文證。明知夜極長。",
    "T41n1823_011:0881c14": "後方說晝增。晝極長後方說夜增也。又此",
    "T41n1823_011:0881c15": "論云。日行此洲。向南向北。如其次第。夜增",
    "T41n1823_011:0881c16": "晝增。故知五月。夏至已後。日則向南。說夜",
    "T41n1823_011:0881c17": "增也。十一月。冬至已後。日既向北。說晝增",
    "T41n1823_011:0881c18": "也。此上兩釋。泰法師意。約晝夜停等後。說",
    "T41n1823_011:0881c19": "有增減。光法師意。約晝夜極長後。說有",
    "T41n1823_011:0881c20": "增減。各據一義。任情取捨。更有多解。不",
    "T41n1823_011:0881c21": "能具敘 依此論文。一百二十剎那。為一",
    "T41n1823_011:0881c22": "怛剎那。六十怛剎那。為一臘縛。三十臘縛。",
    "T41n1823_011:0881c23": "為一牟呼栗多。若至極長。有十八牟呼栗",
    "T41n1823_011:0881c24": "多。若至極短。有十二牟呼栗多。故知中間。",
    "T41n1823_011:0881c25": "延促總有六牟呼栗多。從夏至日。已去至",
    "T41n1823_011:0881c26": "冬至日。已來有一百八十日。日夜增一臘",
    "T41n1823_011:0881c27": "縛。計一百八十臘縛。足成六牟呼栗多。故冬",
    "T41n1823_011:0881c28": "至日。夜有十八。晝有十二也。若從冬至日。",
    "T41n1823_011:0881c29": "已去至夏至日已來。成六牟呼栗多。義准",
    "T41n1823_011:0882a01": "前說。故夏至日。夜有十二。晝有十八。問何",
    "T41n1823_011:0882a02": "故月輪。於黑半末白半初位。見有缺。答世",
    "T41n1823_011:0882a03": "施設論中。作如是釋。以月宮殿行近日輪。",
    "T41n1823_011:0882a04": "月輪被日輪光。所侵照。餘邊發影。白覆月",
    "T41n1823_011:0882a05": "輪。令於爾時。見不圓滿。又經部宗。先舊",
    "T41n1823_011:0882a06": "師釋。由日月輪。行度不同。現有圓缺。問日",
    "T41n1823_011:0882a07": "等宮殿。何有情居。答是四王天下。天眾所",
    "T41n1823_011:0882a08": "居。若空居天。唯住如是。日月等宮殿。若地",
    "T41n1823_011:0882a09": "居天。住妙高山諸層級等。",
    "T41n1823_011:0882a10": "[0882a10] 從此第八。明天器。一明天所居器。二明天",
    "T41n1823_011:0882a11": "器近遠。就明天所居器。文復分二。初正明",
    "T41n1823_011:0882a12": "天器。二便顯餘義。初文分三。一明四天王",
    "T41n1823_011:0882a13": "天器。二明三十三天器。三明空居天器。且",
    "T41n1823_011:0882a14": "初第一明四天王天器者。論云。有幾層級。",
    "T41n1823_011:0882a15": "其量云何。何等諸天。住何層級。頌曰。",
    "T41n1823_011:0882a16": " 妙高層有四  相去各十千",
    "T41n1823_011:0882a17": " 傍出十六千  八四二千量",
    "T41n1823_011:0882a18": " 堅手及持鬘  恒憍大王眾",
    "T41n1823_011:0882a19": " 如次居四級  亦住餘七山",
    "T41n1823_011:0882a20": "[0882a20] 釋曰。蘇迷盧山。有四層級。始從水際。盡第",
    "T41n1823_011:0882a21": "一層。相去十千。踰繕那量。如是乃至。從第",
    "T41n1823_011:0882a22": "三層級。盡第四層。亦十千量。此四層級。從",
    "T41n1823_011:0882a23": "妙高山。傍出圍遶。盡其下半(妙高山下。四萬名下半耳)",
    "T41n1823_011:0882a24": "最初層級。出十六千。第二第三。第四層級。",
    "T41n1823_011:0882a25": "如其次第。八四二千。有藥叉神。名為堅手。",
    "T41n1823_011:0882a26": "住初層級。有名持鬘。住第二級。有名恒",
    "T41n1823_011:0882a27": "憍。住第三級。此三皆是。四大天王。所部天",
    "T41n1823_011:0882a28": "眾。第四層級。四大天王。及諸眷屬。共所居",
    "T41n1823_011:0882a29": "止。故經依此。說四大王眾天。除層級外。七",
    "T41n1823_011:0882b01": "金山上。亦有天居。是四大天王。所部村",
    "T41n1823_011:0882b02": "邑。是名依地住。四大王眾天。於欲天中。此",
    "T41n1823_011:0882b03": "天最廣。",
    "T41n1823_011:0882b04": "[0882b04] 從此第二。明三十三天器。論云。三十三天",
    "T41n1823_011:0882b05": "住在何處。頌曰。",
    "T41n1823_011:0882b06": " 妙高頂八萬  三十三天居",
    "T41n1823_011:0882b07": " 四角有四&#x5CEF;  金剛手所住",
    "T41n1823_011:0882b08": " 中宮名善見  周萬踰繕那",
    "T41n1823_011:0882b09": " 高一半金城  雜飾地柔軟",
    "T41n1823_011:0882b10": " 中有殊勝殿  周千踰繕那",
    "T41n1823_011:0882b11": " 外四苑莊嚴  眾車&#x9E81;雜喜",
    "T41n1823_011:0882b12": " 妙地居四方  相去各二千",
    "T41n1823_011:0882b13": " 東北圓生樹  西南善法堂",
    "T41n1823_011:0882b14": "[0882b14] 釋曰。三十三天。住蘇迷盧頂。其頂四面。各",
    "T41n1823_011:0882b15": "八十千。與下四邊。其量無別。山頂四角。各",
    "T41n1823_011:0882b16": "有一峰。其量縱廣。各有五百。有藥叉神。名",
    "T41n1823_011:0882b17": "金剛手。於中止住。守護諸天。於山頂中。有",
    "T41n1823_011:0882b18": "宮名善見。見者稱善也。四面二千半。周",
    "T41n1823_011:0882b19": "萬踰繕那。金城量高。一踰繕那半。其地平坦。",
    "T41n1823_011:0882b20": "亦真金所成。俱用百一雜寶嚴飾。地觸柔",
    "T41n1823_011:0882b21": "軟。如&#x59AC;羅綿。於踐躡時。隨足高下。是天帝",
    "T41n1823_011:0882b22": "釋所都大城。於其城中。有殊勝殿。種種妙",
    "T41n1823_011:0882b23": "寶。具足莊嚴。蔽餘天宮。故名殊勝。面二百",
    "T41n1823_011:0882b24": "五十。周千踰繕那。是謂城中諸可愛事。城外",
    "T41n1823_011:0882b25": "四面。四苑莊嚴。是彼諸天。共遊戲處。一眾車",
    "T41n1823_011:0882b26": "苑。隨天福力。種種車現。二&#x9E81;惡苑。天欲戰",
    "T41n1823_011:0882b27": "時。甲仗等現。三雜林苑。諸天入中。所翫皆",
    "T41n1823_011:0882b28": "同。俱生勝喜。四喜林苑。極妙境界。并集此",
    "T41n1823_011:0882b29": "苑。觀此無厭名喜林也。此為外飾。莊嚴",
    "T41n1823_011:0882c01": "大城。四苑四邊。有四妙地。中間各去苑。二",
    "T41n1823_011:0882c02": "千踰繕那。是彼諸天勝遊戲處。諸天於彼捔",
    "T41n1823_011:0882c03": "指爭勝歡娛。城外東北。有圓生樹。是三十",
    "T41n1823_011:0882c04": "三天。受欲樂勝所也。其圓生樹。盤根深廣。",
    "T41n1823_011:0882c05": "五十踰繕那。聳幹上昇。枝條傍布。高廣量等。",
    "T41n1823_011:0882c06": "百踰繕那。挺葉開華。妙香芬馥。順風熏滿。百",
    "T41n1823_011:0882c07": "踰繕那。若逆風時。猶遍五十。問順風可爾。",
    "T41n1823_011:0882c08": "云何逆風熏。答有餘師說。香無逆熏義。",
    "T41n1823_011:0882c09": "依不越樹界故。說逆風熏(解云。言不越樹界者謂",
    "T41n1823_011:0882c10": "樹身外。枝條四面。各五十踰繕那。如在樹下。近東邊立去彼樹身。五十踰繕那。若有東風。名為逆熏。此",
    "T41n1823_011:0882c11": "人由在樹界。而得頭上枝條等香故。言不越樹界也)論主正解云。理實",
    "T41n1823_011:0882c12": "圓生。有如是德。所流香氣。能逆風熏。雖天",
    "T41n1823_011:0882c13": "和風力所壅遏。然能相續。流趣餘方。漸劣",
    "T41n1823_011:0882c14": "漸微。近處便歇。非能遠至如順風熏(五十踰繕",
    "T41n1823_011:0882c15": "那。名近處。百踰繕那。名遠處也) 又論云。如是華香。為",
    "T41n1823_011:0882c16": "依自地。隨風相續轉趣餘方。為但熏風別",
    "T41n1823_011:0882c17": "生香氣(問也。自地者。華也。香依華發。說華為自地也) 此義無定。",
    "T41n1823_011:0882c18": "諸軌範師。於此二問。俱許無失(答也。依華依風名二",
    "T41n1823_011:0882c19": "問也)。若爾者何故。薄伽梵(此云功德聚也)。華香不",
    "T41n1823_011:0882c20": "能逆風熏根莖等香亦復爾。善士功德。香",
    "T41n1823_011:0882c21": "芬馥。逆風流美遍諸方(解云。引此頌意。難論主許華香。能逆風熏也。",
    "T41n1823_011:0882c22": "修善之士。名滿四方。能逆風熏。華香不爾也) 論主通云。據人間香。",
    "T41n1823_011:0882c23": "故作是說。以世共了無如是能。若據天",
    "T41n1823_011:0882c24": "香。能逆熏也。化地部經。說此香氣。順風熏",
    "T41n1823_011:0882c25": "滿。百踰繕那。若無風時。唯遍五十。城西南",
    "T41n1823_011:0882c26": "角。有善法堂。三十三天。於彼評論如法。不",
    "T41n1823_011:0882c27": "如法事。",
    "T41n1823_011:0882c28": "[0882c28] 從此第三。明空居天。論云。如是已辨三十",
    "T41n1823_011:0882c29": "三天。所居外器。餘有色天眾所住器。云何。頌",
    "T41n1823_011:0883a01": "曰。",
    "T41n1823_011:0883a02": " 此上有色天  住依空宮殿",
    "T41n1823_011:0883a03": "[0883a03] 釋曰。此前所說。三十三天上有色諸天。住",
    "T41n1823_011:0883a04": "依空宮殿。謂夜摩天。都史多天。樂變化天。",
    "T41n1823_011:0883a05": "他化自在天。及梵眾天。等十六處。并前天",
    "T41n1823_011:0883a06": "合成二十二天。名有色天。二十住空居也。",
    "T41n1823_011:0883a07": "[0883a07] 從此大文第二。便顯餘義。一明六天行婬。",
    "T41n1823_011:0883a08": "二明諸天初生。三明欲生樂生也。此即第",
    "T41n1823_011:0883a09": "一。明六天行婬。論云。如是所說諸天眾中。",
    "T41n1823_011:0883a10": "六天行婬云何。頌曰。",
    "T41n1823_011:0883a11": " 六受欲交抱  執手笑視婬",
    "T41n1823_011:0883a12": "[0883a12] 釋曰。唯六欲天。受妙欲境。於中初二。依地",
    "T41n1823_011:0883a13": "居天。形交成婬。與人無別。然風氣泄熱惱",
    "T41n1823_011:0883a14": "便除。非如人間有餘不淨。夜摩天眾。纔抱",
    "T41n1823_011:0883a15": "成婬。都史多天。但由執手。樂變化天。唯相",
    "T41n1823_011:0883a16": "向笑。他化自在天。相視成婬隨彼諸天男",
    "T41n1823_011:0883a17": "女膝上。有童男童女欻然化生。即說為彼天",
    "T41n1823_011:0883a18": "所生男女也。",
    "T41n1823_011:0883a19": "[0883a19] 從此第二。明諸天初生。論云。初生天眾。身",
    "T41n1823_011:0883a20": "量云何。頌曰。",
    "T41n1823_011:0883a21": " 初如五至十  色圓滿有衣",
    "T41n1823_011:0883a22": "[0883a22] 釋曰。且六欲天。初生如次。如五六七八九",
    "T41n1823_011:0883a23": "十歲人。生已身形。速得圓滿。色界天眾。於",
    "T41n1823_011:0883a24": "初生時。身量周圓。具妙衣服。一切天眾。皆",
    "T41n1823_011:0883a25": "作聖言。謂彼言詞。同中印度。",
    "T41n1823_011:0883a26": "[0883a26] 從此第三。明欲生樂生。論云。欲生樂生。",
    "T41n1823_011:0883a27": "差別云何。應知頌曰。",
    "T41n1823_011:0883a28": " 欲生三人天  樂生三九處",
    "T41n1823_011:0883a29": "[0883a29] 釋曰。欲生三者 第一依受如生現前欲境",
    "T41n1823_011:0883b01": "故。謂諸有情。樂受現前諸妙欲境。彼於如",
    "T41n1823_011:0883b02": "是現前欲境中。自在而轉。謂全人趣。及下四",
    "T41n1823_011:0883b03": "天 第二依受如樂自化妙欲境故。有諸",
    "T41n1823_011:0883b04": "有情。樂受自化諸妙欲境。彼於自化妙欲境",
    "T41n1823_011:0883b05": "中。自在而轉。謂唯第五樂變化天 第三依",
    "T41n1823_011:0883b06": "受如樂他化妙欲境故。謂諸有情。樂受",
    "T41n1823_011:0883b07": "他化諸妙欲境。彼於他化。妙欲境中。自在",
    "T41n1823_011:0883b08": "而轉。謂唯第六。他化自在天。此上人天。",
    "T41n1823_011:0883b09": "受欲界生。是謂欲生差別三種 樂生三",
    "T41n1823_011:0883b10": "者。三靜慮中。於九處生。受三種樂 一於初",
    "T41n1823_011:0883b11": "靜慮。三處生中。受一種樂。謂離生喜樂。離",
    "T41n1823_011:0883b12": "欲界惡。生喜樂故 第二靜慮。三處生中。受",
    "T41n1823_011:0883b13": "一種樂。名定生喜樂。從初禪定中。生",
    "T41n1823_011:0883b14": "二禪喜樂故 第三靜慮。三處生中。受一種",
    "T41n1823_011:0883b15": "樂。名離喜妙樂。離第二禪喜。生第三禪樂。",
    "T41n1823_011:0883b16": "離喜之樂。名離喜妙樂。初靜慮中。長時",
    "T41n1823_011:0883b17": "安住離生喜樂。第二靜慮。長時離苦。第三",
    "T41n1823_011:0883b18": "靜慮。長時受樂。故名樂生。",
    "T41n1823_011:0883b19": "[0883b19] 從此第二。明天器近遠。於中有二。一明天",
    "T41n1823_011:0883b20": "器近遠。二明下天見上。且初明天器近遠",
    "T41n1823_011:0883b21": "者。論云。所說諸天。二十二處。上下相去。其",
    "T41n1823_011:0883b22": "量云何。頌曰。",
    "T41n1823_011:0883b23": " 如彼去下量  去上數亦然",
    "T41n1823_011:0883b24": "[0883b24] 釋曰。隨從何天去下海量。彼上所至與",
    "T41n1823_011:0883b25": "去下同。謂妙高山。從第四層級。去下大海。",
    "T41n1823_011:0883b26": "四萬踰繕那。是四天王天。從彼上去三十三",
    "T41n1823_011:0883b27": "天。亦如彼天。去下海量。如三十三天。去",
    "T41n1823_011:0883b28": "下大海。上去夜摩天。其量亦復爾。如是乃",
    "T41n1823_011:0883b29": "至。如善見天下去大海。踰繕那量。從彼",
    "T41n1823_011:0883c01": "上至色究竟天。亦與彼天去下大海量等。",
    "T41n1823_011:0883c02": "從此向上。復無所居。此處最高。名色究竟",
    "T41n1823_011:0883c03": "天。",
    "T41n1823_011:0883c04": "[0883c04] 從此第二。明下見上天。論云。於下天",
    "T41n1823_011:0883c05": "處生。昇見上不。頌曰。",
    "T41n1823_011:0883c06": " 離通力依他  下無昇見上",
    "T41n1823_011:0883c07": "[0883c07] 釋曰。三十三天。由自通力。能從本處。昇夜",
    "T41n1823_011:0883c08": "摩天。或復依他。謂得通者。及上天者。接往",
    "T41n1823_011:0883c09": "夜摩天。所餘諸天。昇上例爾。若來若至。下",
    "T41n1823_011:0883c10": "見上天 然下眼不能&#x89A9;上界地。非境界",
    "T41n1823_011:0883c11": "故。如不覺彼觸。因此義便。復明天量。有",
    "T41n1823_011:0883c12": "餘師說。夜摩等四依處量。同妙高山頂。有餘",
    "T41n1823_011:0883c13": "師說。上倍倍增。有餘師說。初靜慮量。等一",
    "T41n1823_011:0883c14": "四大洲。第二靜慮。等小千界。第三靜慮。等",
    "T41n1823_011:0883c15": "中千界。第四靜慮。等大千界。",
    "T41n1823_011:0883c16": "[0883c16] 從此大文第二。總辨大千。論云。齊何量。說",
    "T41n1823_011:0883c17": "小中大千。頌曰。",
    "T41n1823_011:0883c18": " 四大洲日月  蘇迷盧欲天",
    "T41n1823_011:0883c19": " 梵世各一千  名一小千界",
    "T41n1823_011:0883c20": " 此小千千倍  說名一中千",
    "T41n1823_011:0883c21": " 此千倍大千  皆同一成壞",
    "T41n1823_011:0883c22": "[0883c22] 釋曰。千四大洲。乃至千梵世。如是總說為",
    "T41n1823_011:0883c23": "一小千。千倍小千。名一中千界。千中千界",
    "T41n1823_011:0883c24": "總名大千界。如是大千。同成同壞。",
    "T41n1823_011:0883c25": "[0883c25] 從此大文第二。明能居量。一明身量。二明",
    "T41n1823_011:0883c26": "壽量。且初明身量者。論云。如外器量別。身",
    "T41n1823_011:0883c27": "量亦別耶。亦別云何。頌曰。",
    "T41n1823_011:0883c28": " 贍部洲人量  三肘半四肘",
    "T41n1823_011:0883c29": " 東西北洲人  倍倍增如次",
    "T41n1823_011:0884a01": " 欲天俱盧舍  四分一一增",
    "T41n1823_011:0884a02": " 色天踰繕那  初四增半半",
    "T41n1823_011:0884a03": " 此上增倍倍  唯無雲減三",
    "T41n1823_011:0884a04": "[0884a04] 釋曰。贍部洲。人身多分。長三肘半。於中少",
    "T41n1823_011:0884a05": "分。有長四肘。東勝身洲。人身長八肘。西牛",
    "T41n1823_011:0884a06": "貨洲。人身長十六肘。北俱盧洲。人身長三",
    "T41n1823_011:0884a07": "十二肘。欲界六天。最下身量。一俱盧舍。四分",
    "T41n1823_011:0884a08": "之一。如是後後。一一分增。至第六天。一俱",
    "T41n1823_011:0884a09": "盧舍半 色天身量。初梵眾天。半踰繕那。梵",
    "T41n1823_011:0884a10": "輔全一。大梵一半。少光二全。此上諸天皆增",
    "T41n1823_011:0884a11": "倍倍。唯無雲天。減三踰繕那。謂遍淨天。六",
    "T41n1823_011:0884a12": "十四踰繕那。至無雲天。於一倍中。減三踰",
    "T41n1823_011:0884a13": "繕那。計成一百二十五踰繕那也 所以無",
    "T41n1823_011:0884a14": "雲減三者。從第三禪變易受生。入第四禪",
    "T41n1823_011:0884a15": "不變易受。難故減三劫也。捨受名不變易",
    "T41n1823_011:0884a16": "受也。又解謂。順色究竟天一萬六千劫。故",
    "T41n1823_011:0884a17": "減三劫。謂無雲天減三劫。已上倍倍增。乃",
    "T41n1823_011:0884a18": "至色究竟增。滿一萬六千踰繕那也。",
    "T41n1823_011:0884a19": "[0884a19] 從此第二。明壽量。一明善趣壽量。二明惡",
    "T41n1823_011:0884a20": "趣壽量。三明中夭不中夭。且善趣壽量者。論",
    "T41n1823_011:0884a21": "云。身量既殊。壽量亦別。不亦別云何。頌曰。",
    "T41n1823_011:0884a22": " 北洲定千年  西東半半減",
    "T41n1823_011:0884a23": " 此洲壽不定  後十初叵量",
    "T41n1823_011:0884a24": " 人間五十年  下天一晝夜",
    "T41n1823_011:0884a25": " 乘斯壽五百  上五倍倍增",
    "T41n1823_011:0884a26": " 色無晝夜殊  劫數等身量",
    "T41n1823_011:0884a27": " 無色初二萬  後後二二增",
    "T41n1823_011:0884a28": " 少光上下天  大全半為劫",
    "T41n1823_011:0884a29": "[0884a29] 釋曰。北俱盧洲人。定壽千歲。西牛貨洲人。壽",
    "T41n1823_011:0884b01": "五百歲。東勝身洲人。壽二百五十歲。南贍",
    "T41n1823_011:0884b02": "部洲人。壽無定限。謂劫減位。極壽十年。於",
    "T41n1823_011:0884b03": "劫初時。人壽無量百千等數。不能計量。已",
    "T41n1823_011:0884b04": "說人間壽量長短。要先建立天上晝夜。方可",
    "T41n1823_011:0884b05": "計算天壽短長。天上云何。建立晝夜。且人",
    "T41n1823_011:0884b06": "間五十年。為四天王天一晝一夜。乘此晝",
    "T41n1823_011:0884b07": "夜。三十日為月。十二月為年。彼壽五百歲。",
    "T41n1823_011:0884b08": "上五欲天。漸俱增倍。謂人間百歲。為第二天",
    "T41n1823_011:0884b09": "一晝一夜。乘此晝夜。成月及年。彼壽千歲。",
    "T41n1823_011:0884b10": "夜摩等四。隨如次人二四八百千六百歲。",
    "T41n1823_011:0884b11": "為一晝一夜。乘此晝夜。成月及年。如次彼",
    "T41n1823_011:0884b12": "壽二四八千。一萬六千歲。問持雙已上。日",
    "T41n1823_011:0884b13": "月并無。諸天云何。建立晝夜及光明事。答",
    "T41n1823_011:0884b14": "依華開合。建立晝夜。又依諸鳥鳴靜差別。",
    "T41n1823_011:0884b15": "或依天眾寤寐不同。依已自身光明。成外",
    "T41n1823_011:0884b16": "光明事 色界諸天中。無晝夜別。但約劫",
    "T41n1823_011:0884b17": "數。知壽短長。彼壽短長與身量等。謂若身",
    "T41n1823_011:0884b18": "量。半踰繕那。壽量半劫。若彼身量。一踰繕",
    "T41n1823_011:0884b19": "那。壽量一劫。乃至身量。長萬六千踰繕那。壽",
    "T41n1823_011:0884b20": "量亦同。萬六千劫。無色壽量。從下如次。二",
    "T41n1823_011:0884b21": "四六八萬大劫。謂空處二萬劫。識處四萬劫。",
    "T41n1823_011:0884b22": "無所有處。六萬劫。非想非非想。八萬大劫",
    "T41n1823_011:0884b23": " 應知如上所說劫量。少光已上。大全為劫。",
    "T41n1823_011:0884b24": "八十中劫。為一劫也。自此下諸天。大半為",
    "T41n1823_011:0884b25": "劫。四十中劫。為一劫也。由此理故。經說",
    "T41n1823_011:0884b26": "大梵。過梵輔天。壽一劫半。謂以成住壞各",
    "T41n1823_011:0884b27": "二十中劫。此六十中劫。為一劫半。故以大",
    "T41n1823_011:0884b28": "半四十中劫。為下三天所壽劫量。言三天",
    "T41n1823_011:0884b29": "者。梵眾。梵輔。大梵天也。",
    "T41n1823_011:0884c01": "[0884c01] 從此第二。明惡趣壽量。論云。已說善趣壽",
    "T41n1823_011:0884c02": "量短長。惡趣壽云何。頌曰。",
    "T41n1823_011:0884c03": " 等活等上六  如次以欲天",
    "T41n1823_011:0884c04": " 壽為一晝夜  壽量亦同彼",
    "T41n1823_011:0884c05": " 極熱半中劫  無間中劫全",
    "T41n1823_011:0884c06": " 傍生極一中  鬼月日五百",
    "T41n1823_011:0884c07": " 頞部陀壽量  如一婆訶麻",
    "T41n1823_011:0884c08": " 百年除一盡  後後倍二十",
    "T41n1823_011:0884c09": "[0884c09] 釋曰。四天王等。六欲天壽如其次第。為等",
    "T41n1823_011:0884c10": "活等六捺落迦一晝一夜。壽量如次亦同彼",
    "T41n1823_011:0884c11": "天。謂四天王天。壽量五百歲。於等活地獄。",
    "T41n1823_011:0884c12": "為一晝一夜。乘此晝夜。成月及年。以如是",
    "T41n1823_011:0884c13": "年。彼等活地獄壽五百歲。乃至他化天。壽萬",
    "T41n1823_011:0884c14": "六千歲。於第六炎熱地獄。為一晝一夜。乘",
    "T41n1823_011:0884c15": "此晝夜。成月及年。彼炎熱地獄。壽一萬六千",
    "T41n1823_011:0884c16": "歲。第七極熱地獄壽。半中劫。無間地獄。壽一",
    "T41n1823_011:0884c17": "中劫。二十增減。為一中劫也 傍生壽量多",
    "T41n1823_011:0884c18": "少。無定限。若壽量極長。亦一中劫。故世尊",
    "T41n1823_011:0884c19": "言。大龍有八。謂難陀等。皆住一劫。而能持",
    "T41n1823_011:0884c20": "大地。鬼以人間一月。為一日。乘此成月歲。",
    "T41n1823_011:0884c21": "彼壽五百年 問寒捺落迦。壽量云何。答世",
    "T41n1823_011:0884c22": "尊寄喻。顯彼壽言。如此人間佉黎二十。成",
    "T41n1823_011:0884c23": "摩揭陀一麻婆訶量。佉黎此云斛。婆訶此云",
    "T41n1823_011:0884c24": "&#x7BC5;。麻者巨藤也。一麻婆訶量者。意取婆訶",
    "T41n1823_011:0884c25": "量。不欲取麻。如言一穀&#x7BC5;。頌言婆訶麻",
    "T41n1823_011:0884c26": "者。意欲取麻。如言一&#x7BC5;穀。有置巨藤。平",
    "T41n1823_011:0884c27": "滿其中。設復有人。百年除一。如是巨藤。易",
    "T41n1823_011:0884c28": "有盡期。生頞部陀。壽量難盡。此二十倍。",
    "T41n1823_011:0884c29": "為第二寒地獄壽。如是後後。二十倍增。是",
    "T41n1823_011:0885a01": "謂八寒地獄等壽量。",
    "T41n1823_011:0885a02": "[0885a02] 從此第三。明中夭不中夭。論云。此諸壽量。",
    "T41n1823_011:0885a03": "有中夭耶。頌曰。",
    "T41n1823_011:0885a04": " 諸處有中夭  除北俱盧洲",
    "T41n1823_011:0885a05": "[0885a05] 釋曰。諸處壽量。皆有中夭。除北俱盧洲。彼",
    "T41n1823_011:0885a06": "定千歲。此言諸處有中夭者約處所說。非",
    "T41n1823_011:0885a07": "別有情。以諸處中有別有情不中夭故。謂",
    "T41n1823_011:0885a08": "住&#x89A9;史多天。一生所繫菩薩。及最後有菩薩",
    "T41n1823_011:0885a09": "(謂王宮身也)佛記(樹提伽也)佛使(耆婆也)隨信隨法行",
    "T41n1823_011:0885a10": "(見道聖人)菩薩。輪王。母懷彼二胎時。此等亦無",
    "T41n1823_011:0885a11": "中夭。"
}