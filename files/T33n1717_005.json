{
    "T33n1717_005:0846b21": "法華玄義釋籤卷第五",
    "T33n1717_005:0846b23": "天台沙門湛然述",
    "T33n1717_005:0846b24": "[0846b24] ◎次別釋，中二：先結數示妙，次正釋妙。初",
    "T33n1717_005:0846b25": "文中三&#x9E81;一妙者，且以但&#x9E81;對獨妙說，餘",
    "T33n1717_005:0846b26": "之三味&#x9E81;妙相帶，故略未論，下文具列。於中",
    "T33n1717_005:0846b27": "二：先結數，次「若破」下示妙。初文中云「本&#x8FF9;」",
    "T33n1717_005:0846b28": "等者，本&#x8FF9;各十具列在文。若觀心十，並皆附",
    "T33n1717_005:0846b29": "在諸文之末，或存或沒不別開章。既其觀心",
    "T33n1717_005:0846c01": "寄在諸文之下，今但約&#x8FF9;本兩門各具十",
    "T33n1717_005:0846c02": "妙，義各攝於心佛眾生。今初&#x8FF9;門十妙者，為",
    "T33n1717_005:0846c03": "二：先列、次釋。釋中為五者，第一中云廣解",
    "T33n1717_005:0846c04": "五章，一一廣起五心者，故今釋名&#x8FF9;十妙",
    "T33n1717_005:0846c05": "中望前七番以成五心，唯少開合，及觀心",
    "T33n1717_005:0846c06": "等並散在諸文故也。故今標章起念引證",
    "T33n1717_005:0846c07": "起信生起起定，況諸妙下處處皆然，并觀心",
    "T33n1717_005:0846c08": "起進開合起慧，五心足也。故更列五番，意",
    "T33n1717_005:0846c09": "在於此。[0846c09] 初標章者，非獨直標十名而已，兼",
    "T33n1717_005:0846c10": "標章內一一諸科，如境具標六，智列二十",
    "T33n1717_005:0846c11": "等，觀文可知。釋者事，須略述諸科文相大",
    "T33n1717_005:0846c12": "體，攬下觀今，粗亦可見，乃至一一妙中皆先",
    "T33n1717_005:0846c13": "列竟、末後說意，如境妙云「境是所師」，智云",
    "T33n1717_005:0846c14": "「導行」等，尋之可知。標感應中，水譬感，月譬",
    "T33n1717_005:0846c15": "應，不升不降感應道交。神通中，報得在天，",
    "T33n1717_005:0846c16": "脩得如仙，作意在藏，體法在通，無記在別，",
    "T33n1717_005:0846c17": "圓初地初住。遠近者，大通名遠，爾後名近。",
    "T33n1717_005:0846c18": "[0846c18] 二引證中：先指處，次正引證。境中言「智慧",
    "T33n1717_005:0846c19": "門」者，慧家之門即理為門意也。三法中且指",
    "T33n1717_005:0846c20": "乘體以為真性。感中我即是應思眾生，眾生",
    "T33n1717_005:0846c21": "即感也。佛眼六道等，思之可見。神通中六",
    "T33n1717_005:0846c22": "瑞且舉入定。[0846c22] 三生起中二：初正生起，次「前五」",
    "T33n1717_005:0846c23": "下結成。自行化他各有始終，故知心佛眾",
    "T33n1717_005:0846c24": "生皆有此意也。次正釋中，十文不同。初釋",
    "T33n1717_005:0846c25": "境者，先列章，次列數，次數意，次生起，後廣",
    "T33n1717_005:0846c26": "解。生起中，初正生起，次「始從」下結示，「始從",
    "T33n1717_005:0846c27": "無明」即十二因初也。「實際」即一諦也。初正生",
    "T33n1717_005:0846c28": "起中，云「初十如是此經所說」者，此是今經實",
    "T33n1717_005:0846c29": "相之境，又是一部三妙之文。次因緣境，雖",
    "T33n1717_005:0847a01": "舉三世生滅因緣，已下三種以三世為本。",
    "T33n1717_005:0847a02": "次四諦者，示其因果令脩道滅，非佛出世",
    "T33n1717_005:0847a03": "焉知此名？苦集是俗，道滅是真，餘文可見。",
    "T33n1717_005:0847a04": "[0847a04] 次正釋因緣中，自為四章。初列四章。次釋。",
    "T33n1717_005:0847a05": "釋中先雙舉界內界外各二種以定根性，次",
    "T33n1717_005:0847a06": "釋。釋中三：先重立界內利鈍二根，次引論，",
    "T33n1717_005:0847a07": "三釋。釋中二：先簡，次釋。簡中言「自在天」者，",
    "T33n1717_005:0847a08": "一切外道皆悉尊於三仙二天，如《止觀》第十",
    "T33n1717_005:0847a09": "記。「世性」者，計二十五諦，如《止觀》第十記。「微",
    "T33n1717_005:0847a10": "塵」者，計於眾塵和合而成，以外人不知業力",
    "T33n1717_005:0847a11": "緣，故也。「此正」下正釋，釋中為二：先正釋，次",
    "T33n1717_005:0847a12": "料簡。初正釋中四：初略立，次引證，三過患，",
    "T33n1717_005:0847a13": "四釋名。初文者，以知無明造，故不同外計。",
    "T33n1717_005:0847a14": "次引證中三：先引，次釋，三結。初文中「非自在」",
    "T33n1717_005:0847a15": "者，諸邪計中且舉初計。次「無明」下釋。「當知」下",
    "T33n1717_005:0847a16": "結。三「人天」下明過患，又二：先出過，次引《纓",
    "T33n1717_005:0847a17": "珞》文證。言「經又稱」等者，生已復生，生生不",
    "T33n1717_005:0847a18": "已，故云「十二牽連」等也。「此十二」下釋名，新",
    "T33n1717_005:0847a19": "新秪是念念續起。次料簡中云「纓珞中無明",
    "T33n1717_005:0847a20": "緣行生十二，則一百二十支」者，準彼經第",
    "T33n1717_005:0847a21": "四釋十二因緣云，從無明緣行便生十二",
    "T33n1717_005:0847a22": "支，乃至有緣生老死便生十二，既以未來",
    "T33n1717_005:0847a23": "二支合說，則始從無明來至老死有十一",
    "T33n1717_005:0847a24": "番，此十一番但十箇中間，一一皆生一十二",
    "T33n1717_005:0847a25": "支，故十中間有百二十。若依今文乃成一",
    "T33n1717_005:0847a26": "百三十二支，以開生死為二番故。雖開合",
    "T33n1717_005:0847a27": "不同，大意不別，今雖開生死，結數依經，",
    "T33n1717_005:0847a28": "是故但云「一百二十」。「初是癡」等者，既十二支",
    "T33n1717_005:0847a29": "無明為本，一一復具一十二支，當知支支皆",
    "T33n1717_005:0847b01": "具無明乃至老死。「緣起緣生」者，先問也。從「此",
    "T33n1717_005:0847b02": "同是」去答。《婆沙．雜楗度》中問云，緣起緣生",
    "T33n1717_005:0847b03": "有何差別？彼文答云：或有說者，無有差別。",
    "T33n1717_005:0847b04": "何者？如《伽羅那經》說云，夫緣起法，一切皆是",
    "T33n1717_005:0847b05": "有為法故。云何緣生？一切緣生亦是有為法",
    "T33n1717_005:0847b06": "故。今文略云「同是有為法故」。「亦有差別」去，彼",
    "T33n1717_005:0847b07": "論云「然亦有差別」。故有說者云因是緣起、果",
    "T33n1717_005:0847b08": "是緣生，如因果義，事所事、相所相、成所成、續",
    "T33n1717_005:0847b09": "所續、生所生、取所取亦如是，事如因、所事如",
    "T33n1717_005:0847b10": "果，乃至取亦如是(論中初但云因果，次開對二因二果)。復有說者，",
    "T33n1717_005:0847b11": "過去是緣起，現在是緣生(不云未來)。復有說者，現",
    "T33n1717_005:0847b12": "在是緣起，未來是緣生(不云過去)。今文略無此二",
    "T33n1717_005:0847b13": "解。復有說者，無明是緣起，正是今文第二解。",
    "T33n1717_005:0847b14": "復有說者，無明是緣起，老死是緣生，十支是",
    "T33n1717_005:0847b15": "緣起緣生(今文無此解)。又尊者富那奢說應作四",
    "T33n1717_005:0847b16": "句(具如今文)。四句中初句以未來果支為緣起等",
    "T33n1717_005:0847b17": "者，謂因能起果、非果生因。以過去為緣",
    "T33n1717_005:0847b18": "生等者，因能生果、非果起因，故阿羅漢果",
    "T33n1717_005:0847b19": "不復起因。第三句者謂除前二句相已，取",
    "T33n1717_005:0847b20": "過現果及餘凡夫現在五支等，此是論文諸",
    "T33n1717_005:0847b21": "師異解，不須和會。次引《法身經》說與論文",
    "T33n1717_005:0847b22": "同，因是緣起即無明也，從因所生即是行也。",
    "T33n1717_005:0847b23": "和合謂結業成就，從和合生謂識等是，愛",
    "T33n1717_005:0847b24": "取至老死亦復如是。言「中道」者，離斷常耳。",
    "T33n1717_005:0847b25": "論文又云「復次起所起」等，如前。次推三世中",
    "T33n1717_005:0847b26": "云「三世皆有十二」者，推因知果等如今所",
    "T33n1717_005:0847b27": "說，三世俱名因果而支數多少不同者，具",
    "T33n1717_005:0847b28": "如《俱舍》云「略果及略因，由中可比二」，如",
    "T33n1717_005:0847b29": "《止觀》第三記。現在既望過未成十二，當知",
    "T33n1717_005:0847c01": "過未亦自相望各有過未，故各十二；今且從",
    "T33n1717_005:0847c02": "現故但十二。次釋「十二時中識心眷屬」者，",
    "T33n1717_005:0847c03": "謂三陰也。論文「又問：云何具上三受？答：三受",
    "T33n1717_005:0847c04": "悉能為愛作緣。何者？愛有五種：一者求樂",
    "T33n1717_005:0847c05": "受愛未生樂受欲令生故愛，二者不欲離",
    "T33n1717_005:0847c06": "樂愛已生樂受不欲離故生愛，三者不生苦",
    "T33n1717_005:0847c07": "愛苦受未生欲令不生故生愛，四者欲速",
    "T33n1717_005:0847c08": "離苦愛已生苦受欲令速滅故生愛，五者",
    "T33n1717_005:0847c09": "愚愛未生不苦不樂欲令未生不生已生欲",
    "T33n1717_005:0847c10": "令不失故生愛，為是義故三受緣愛。問：",
    "T33n1717_005:0847c11": "愛取何別？答：愛增廣名取。復有說者，下者名",
    "T33n1717_005:0847c12": "愛，上者名取。復有說者，若愛能生煩惱，是",
    "T33n1717_005:0847c13": "名受緣愛，若愛能生業，是名為取。」次釋「一",
    "T33n1717_005:0847c14": "剎那」者，《俱舍》亦云「連縛等四，剎那是其一也」。",
    "T33n1717_005:0847c15": "具如《止觀》第七記。[0847c15] 次料簡問答中，論「又問",
    "T33n1717_005:0847c16": "何故不立病為支？答(具如今文)欲界眾生尚有如",
    "T33n1717_005:0847c17": "薄拘羅者，況色無色界，故不以病為支。準",
    "T33n1717_005:0847c18": "例，老亦不是一切常有，故不立支。問：憂悲",
    "T33n1717_005:0847c19": "是支不？答：以終顯始者，始謂老死，終謂憂",
    "T33n1717_005:0847c20": "悲，以見憂悲，必有老死，憂悲既苦，老死必",
    "T33n1717_005:0847c21": "苦。又云憂悲等法散壞有支，猶如霜雹，是",
    "T33n1717_005:0847c22": "故非支。」論「又問三有為相何故生相獨為一",
    "T33n1717_005:0847c23": "支？老死二法共為一支？尊者波奢說佛知法",
    "T33n1717_005:0847c24": "相無能過者。復有說者，生能使法成立，老",
    "T33n1717_005:0847c25": "死使法不立。復有說者，法起時生勢用勝，法",
    "T33n1717_005:0847c26": "滅時老死勢用勝。」論「又問：無明有因不等(具如今文)，",
    "T33n1717_005:0847c27": "若有，云何不立十三十四支？若無，無明不",
    "T33n1717_005:0847c28": "是無因，老死不是無果耶？答：應作是說，無",
    "T33n1717_005:0847c29": "明有因，老死是果，但不在有支中。何者",
    "T33n1717_005:0848a01": "(餘如今文)。復有說者，無明有因謂老死等。」如文。",
    "T33n1717_005:0848a02": "彼料簡文又約增數釋十二緣，當知有一",
    "T33n1717_005:0848a03": "種緣起法，謂一切有為法。復有二種緣起法，",
    "T33n1717_005:0848a04": "謂因果。復有三種緣起法，謂煩惱業苦。復",
    "T33n1717_005:0848a05": "有四種緣起法，謂無明行生老死，以現八",
    "T33n1717_005:0848a06": "支攝在過未故也。又有五種緣起法，謂愛",
    "T33n1717_005:0848a07": "取有生老死，以過現七支攝在現未故也。",
    "T33n1717_005:0848a08": "復有六種緣起法，謂三世各二，謂因果也。",
    "T33n1717_005:0848a09": "復有七種乃至十一，文中不列，指在他經。",
    "T33n1717_005:0848a10": "《大經》十四增數，文同《婆沙》。[0848a10] 次文又料簡。問：",
    "T33n1717_005:0848a11": "此十二支，幾欲界、色界、無色界？答：有說唯有",
    "T33n1717_005:0848a12": "欲界胎生具有十二，有說欲界十二、色界十",
    "T33n1717_005:0848a13": "一、無色界十。色界應云識緣六入，無色應",
    "T33n1717_005:0848a14": "云識緣觸。評者曰：應作是說，三界皆十二。",
    "T33n1717_005:0848a15": "又問：如色界無色界，無名色云何具十二？",
    "T33n1717_005:0848a16": "答：初生色界眾生諸根未猛利，名名色，無",
    "T33n1717_005:0848a17": "色界雖無色而有名，故云雖無色根而有",
    "T33n1717_005:0848a18": "意根。彼應作是說，識緣名，名緣意入，意入",
    "T33n1717_005:0848a19": "緣觸，以是義故一切十二。又《婆沙》中毘婆",
    "T33n1717_005:0848a20": "闍婆提說無色有色，若育多提婆說無色",
    "T33n1717_005:0848a21": "無色，何者是耶？答：佛經中說名色緣識亦應",
    "T33n1717_005:0848a22": "有色。又餘經說壽&#x7157;識三常相隨逐，無色既",
    "T33n1717_005:0848a23": "有壽識，云何無&#x7157;？又餘比丘說除四陰，說",
    "T33n1717_005:0848a24": "識有去來生死者，不應爾，如從欲界生無",
    "T33n1717_005:0848a25": "色界，經二四六八萬劫斷色，後生欲界還",
    "T33n1717_005:0848a26": "生色者，入無餘界應更與行相續，欲令",
    "T33n1717_005:0848a27": "無此過，故說無色有色。言無色者此依",
    "T33n1717_005:0848a28": "何經？答：經云解脫寂靜過色入無色者，故知",
    "T33n1717_005:0848a29": "無色。又云色離欲無色離一切入涅槃，",
    "T33n1717_005:0848b01": "故知無色。此二云何通？何者為勝？答：說無者",
    "T33n1717_005:0848b02": "勝。若爾，說有者云何通？答：未了義故。問：引",
    "T33n1717_005:0848b03": "經云何通？答：欲有名色，無色無也。欲有三",
    "T33n1717_005:0848b04": "法隨逐，無色無也。色續論者有四句分別，無",
    "T33n1717_005:0848b05": "色續色、色續無色，餘二句可見，故知無咎。",
    "T33n1717_005:0848b06": "論又譬樹者過去二支為根，現在五支為質，",
    "T33n1717_005:0848b07": "現在三支為華，未來二支為果；有華有果謂",
    "T33n1717_005:0848b08": "凡夫，無華有果謂學人，無華無果謂無學。",
    "T33n1717_005:0848b09": "[0848b09] 無生中六：先立意，次立根，三正釋，四引證，",
    "T33n1717_005:0848b10": "五舉譬，六結名。總而言之，秖是四句破假",
    "T33n1717_005:0848b11": "相性二空，故得幻化即空之名。前五文可見。",
    "T33n1717_005:0848b12": "結中先譬、次合。譬中云「如藤蛇」者，亦可喻圓",
    "T33n1717_005:0848b13": "門本有，今通喻無生。辨異可知。[0848b13] 三不思議",
    "T33n1717_005:0848b14": "生滅中五：亦先立意，次「為利」下通立兩根，",
    "T33n1717_005:0848b15": "三正釋，四「諸論」下行相，五結名。前二可見。",
    "T33n1717_005:0848b16": "三正釋中二：先引經，次釋經意。四行相中",
    "T33n1717_005:0848b17": "三：初敘性計，略述兩計，餘兩可知。言「無沒」",
    "T33n1717_005:0848b18": "等者，無始時有未曾斷絕，故云「無沒」。非善",
    "T33n1717_005:0848b19": "惡性，故云「無記」。含藏種子出生一切。次「若",
    "T33n1717_005:0848b20": "定」下略斥性過，又二：初略斥，次況出過相。",
    "T33n1717_005:0848b21": "初言「若定執性實」者，計黎耶為真是自性，",
    "T33n1717_005:0848b22": "計為無明是他性，定計自他能生諸法，法",
    "T33n1717_005:0848b23": "則有始，有始故同於冥初，則不出二十",
    "T33n1717_005:0848b24": "五諦。當知此計不出三藏所破，豈得成於",
    "T33n1717_005:0848b25": "別教因緣耶？次「尚不」下況出，可見。三「今明」下",
    "T33n1717_005:0848b26": "立正行相，又二：先自破計，次「若有」下為他",
    "T33n1717_005:0848b27": "四說。初文四句推無明，如四句求夢，具如",
    "T33n1717_005:0848b28": "《止觀》第五文，彼意在圓，今文在別。次為他",
    "T33n1717_005:0848b29": "中三：法、譬、合。合中二：先總，次「出界」下別明",
    "T33n1717_005:0848c01": "相狀，又二：初出界內，次界外。此界內外義",
    "T33n1717_005:0848c02": "通四種，故云「界內如前」，即前二種。前二指",
    "T33n1717_005:0848c03": "前竟，次出界外，中二：先略標，次引論釋相，",
    "T33n1717_005:0848c04": "又二：先引論文，次「緣者」下釋彼論文以成",
    "T33n1717_005:0848c05": "今意。論列四障，今具釋對。於中二：先正釋，",
    "T33n1717_005:0848c06": "次過患。初正釋中二：先略釋，次「還如」下與界",
    "T33n1717_005:0848c07": "內辨同異。初中言「三種意生身」，如《止觀》第",
    "T33n1717_005:0848c08": "三記。次辨同異中二：初明相同，次「此十二」",
    "T33n1717_005:0848c09": "下明義異。次「彼論」下明過者，由此十二故",
    "T33n1717_005:0848c10": "障於四德，由無四德故不得入於無障礙",
    "T33n1717_005:0848c11": "土。五「是為」下結名，可知。[0848c11] 明圓十二緣中",
    "T33n1717_005:0848c12": "為四：先立根，次「即事」下立意，三引證，四結",
    "T33n1717_005:0848c13": "名。初二如文。引證中三：先引，次「無明」下釋，",
    "T33n1717_005:0848c14": "三「故言無明」下結。初者，「大經十二因緣名為",
    "T33n1717_005:0848c15": "佛性」，佛性即三因也。「即是中道」者，二十五",
    "T33n1717_005:0848c16": "云：「善男子！生死本際凡有二種：一者無明，二",
    "T33n1717_005:0848c17": "者有愛，是二中間即有生老病死之苦，是名",
    "T33n1717_005:0848c18": "中道。如是中道能破生死，故名中道。」以是",
    "T33n1717_005:0848c19": "義故中道之法名為佛性。[0848c19] 章安釋云：中間唯",
    "T33n1717_005:0848c20": "有識等，云何言老死？[0848c20] 答：[0848c20] 下文云「現在世識",
    "T33n1717_005:0848c21": "名未來生，現在六入等名未來老死。」[0848c21] 又作",
    "T33n1717_005:0848c22": "三德三觀以對三道，又如《寶篋經》中釋十",
    "T33n1717_005:0848c23": "二支，一一並明三觀之義，彼〈去來品〉「文殊白",
    "T33n1717_005:0848c24": "佛，去來是何義？佛言：來者向義，去者背義，",
    "T33n1717_005:0848c25": "不來不去是聖行處。癡是去義，不癡是來義，",
    "T33n1717_005:0848c26": "非癡非不癡是聖行處，乃至老死亦如是。又",
    "T33n1717_005:0848c27": "約我無我常無常等，皆作此說」，當知向是",
    "T33n1717_005:0848c28": "生死，背是涅槃，不向不背即是中道。又下文",
    "T33n1717_005:0848c29": "〈中道品〉云：「佛說中道無二法故，二乘乃至",
    "T33n1717_005:0849a01": "凡夫亦能生信。佛告文殊，明無明無二，故",
    "T33n1717_005:0849a02": "成無三智」，此謂中道具足真實觀於三諦，乃",
    "T33n1717_005:0849a03": "至老死亦復如是。又云：「若無明有者是一",
    "T33n1717_005:0849a04": "邊，無者是一邊，離邊此二中間無有色相",
    "T33n1717_005:0849a05": "可見，無相無待是謂中道，乃至老死亦復",
    "T33n1717_005:0849a06": "如是。」[0849a06] 問：[0849a06] 中道是何義？[0849a06] 答：[0849a06] 《末陀摩經》中自注云：",
    "T33n1717_005:0849a07": "「末者莫義，陀摩者中義，莫著中道名末陀",
    "T33n1717_005:0849a08": "摩。」釋之可見。[0849a08] 次判中先重敘，次判。判中二：",
    "T33n1717_005:0849a09": "先判、後結。判中先四教、次五味。初四教者，又",
    "T33n1717_005:0849a10": "二：先列，次判。先列即是展轉迭出巧拙，最",
    "T33n1717_005:0849a11": "後方妙。初中三藏，次「若無明」下通教，次「若無",
    "T33n1717_005:0849a12": "明」下別教，次「若言」下圓教，一一皆先釋，次引",
    "T33n1717_005:0849a13": "經論證成，可見。初三藏中者，「從三生二」謂",
    "T33n1717_005:0849a14": "煩惱生業，「從二生七」謂業生苦，「從七生三」",
    "T33n1717_005:0849a15": "謂苦生煩惱，三世合說故也。「毘伽羅論」如",
    "T33n1717_005:0849a16": "下第六記。次判，可見。五味，如文，結文，可見。",
    "T33n1717_005:0849a17": "[0849a17] 次開中為二：初總敘三&#x9E81;，次正開又二：初",
    "T33n1717_005:0849a18": "開前兩因緣，次開第三緣。初又為四：初略",
    "T33n1717_005:0849a19": "開，次引〈信解〉譬，三「如來」下釋，四結。初如文，",
    "T33n1717_005:0849a20": "次引〈信解〉中具如品中釋。云「成窮子物」者，",
    "T33n1717_005:0849a21": "本是長者之物，謂如來藏子性不殊，故云子",
    "T33n1717_005:0849a22": "物。當知如來本有即子本有，故一切諸法皆",
    "T33n1717_005:0849a23": "摩訶衍。又《大經》二十五云：「善男子！觀十二因",
    "T33n1717_005:0849a24": "緣智慧是阿耨多羅三菩提種子，以是義故",
    "T33n1717_005:0849a25": "十二因緣名為佛性。」又云：「一切眾生雖與",
    "T33n1717_005:0849a26": "十二因緣共行不知，以不知故無有始",
    "T33n1717_005:0849a27": "終，十住菩薩但見其終不見其始，諸佛世",
    "T33n1717_005:0849a28": "尊見始見終，以是義故佛了了見。眾生",
    "T33n1717_005:0849a29": "不見，是故輪轉。」次「如來」下釋意。次從「今",
    "T33n1717_005:0849b01": "決了」至「即是開兩種因緣論妙」者，結也。前",
    "T33n1717_005:0849b02": "之兩教雖有佛菩薩，大判並屬二乘之法，",
    "T33n1717_005:0849b03": "故今決了即是開彼藏通兩種十二緣也。次",
    "T33n1717_005:0849b04": "開第三中二：先略引《大經》明開，次結。初文",
    "T33n1717_005:0849b05": "二：先引經，次「昔慧眼」下釋經意。又二：先",
    "T33n1717_005:0849b06": "釋，次「故云」下重引經文，以證所釋。言「慧",
    "T33n1717_005:0849b07": "眼見故而不了了」者，此是別教十住慧眼之",
    "T33n1717_005:0849b08": "位，全未見性名為不了。又若約實道即",
    "T33n1717_005:0849b09": "是相似見性，亦得名為見不了了。今皆開",
    "T33n1717_005:0849b10": "之令見不空。「此即」下結，此即是開別教，",
    "T33n1717_005:0849b11": "故云第三。[0849b11] 第四觀心中三：先法，次「譬如」下",
    "T33n1717_005:0849b12": "譬，三「一念」下結位。初文二：先立，次引證。證",
    "T33n1717_005:0849b13": "中二：先證，次「空慧」下釋經意。次譬中二：先",
    "T33n1717_005:0849b14": "譬，次「既不為」下合具足四德。結中四：初結",
    "T33n1717_005:0849b15": "成觀境，次「觀此」下結成能觀之觀，三「其心」下",
    "T33n1717_005:0849b16": "結成秘藏，四「恒作」下結成六即位。◎",
    "T33n1717_005:0849b17": "[0849b17] ◎第三釋四諦境，自為四別。初文自為二，",
    "T33n1717_005:0849b18": "先出他解中又二：先述，次略斥。初文者，有",
    "T33n1717_005:0849b19": "勝鬘師釋彼經中聖諦之義，名為無邊，彼",
    "T33n1717_005:0849b20": "經但與二乘對辨，故唯得立作無作名。古",
    "T33n1717_005:0849b21": "人既無四教判釋，但以大小相對明諦。然",
    "T33n1717_005:0849b22": "勝鬘師於大乘中，唯以佛果而為究竟，即",
    "T33n1717_005:0849b23": "對二乘名為有作。經文自以有量轉釋有",
    "T33n1717_005:0849b24": "作，二乘既是有量有作，當知大乘秖是無",
    "T33n1717_005:0849b25": "作無量。次即判釋，約行、約法分作無作。作",
    "T33n1717_005:0849b26": "謂造作，故是行也。量謂數量，故屬法也。小",
    "T33n1717_005:0849b27": "行未窮不名無作，法未究竟不名無量。",
    "T33n1717_005:0849b28": "「經言」者亦《勝鬘經》也。依經重釋作無作等，彼",
    "T33n1717_005:0849b29": "經云：「有二種聖諦義，謂有作、無作。有作者",
    "T33n1717_005:0849c01": "有量四聖諦也。何以故？非因他知，能知一",
    "T33n1717_005:0849c02": "切苦，斷一切集，證一切滅，修一切道。」今文",
    "T33n1717_005:0849c03": "除上「非」字，改下「能」字為「非」字者，意顯小乘",
    "T33n1717_005:0849c04": "從教得故。經云「非因他知」者，意顯所證",
    "T33n1717_005:0849c05": "非從他得，自知己法亦可分名能知一",
    "T33n1717_005:0849c06": "切。今初先釋有作。言「因他知」者，二乘既未",
    "T33n1717_005:0849c07": "堪聞法界理，但從佛聞四諦聲教，依此",
    "T33n1717_005:0849c08": "教行知是有作行也。次釋有量者，上來但",
    "T33n1717_005:0849c09": "聞小乘之法，攝法不遍故云非一切知，當",
    "T33n1717_005:0849c10": "知行法兩種相顯共成小乘人也。次釋無",
    "T33n1717_005:0849c11": "作無量者，對小明大，故言無作無量。經云：",
    "T33n1717_005:0849c12": "「無作聖諦者，無量四聖諦也。何以故？自知",
    "T33n1717_005:0849c13": "一切受苦，一切受集，修一切道，證一切滅，",
    "T33n1717_005:0849c14": "如是四聖諦義，唯有正覺事究竟也，非二",
    "T33n1717_005:0849c15": "乘事究竟。」古人不了見經「唯有正覺」之言，便",
    "T33n1717_005:0849c16": "推極果，此是別教教道之說，非初發心畢竟",
    "T33n1717_005:0849c17": "不別。於中先釋無作。佛所知滿不復更作，",
    "T33n1717_005:0849c18": "故名無作。「自力知」去重釋也。有二義故名",
    "T33n1717_005:0849c19": "無作：一者自力知異從他聞，二者一切知",
    "T33n1717_005:0849c20": "異有量法。從「知者」去釋能知者，以屬於行，",
    "T33n1717_005:0849c21": "即是無作，所知一切即屬於法，是無量也。此",
    "T33n1717_005:0849c22": "即大乘行法相成成大乘人也。次云「如此",
    "T33n1717_005:0849c23": "釋者雖唱四名」者，略結斥也。謂作無作、量",
    "T33n1717_005:0849c24": "無量「但成二義」者，大小二義也。此且略斥，後",
    "T33n1717_005:0849c25": "猶廣破。[0849c25] 次正釋四種四諦中，標、列、釋。釋中",
    "T33n1717_005:0849c26": "二：先正釋，次破古。先正釋中三：先所依",
    "T33n1717_005:0849c27": "正教，次明立法差別意，三正釋。初文云",
    "T33n1717_005:0849c28": "「其義出涅槃聖行品」者，第十一第十二經廣",
    "T33n1717_005:0849c29": "明聖諦，今多依彼。然〈聖行〉中明四諦義兼",
    "T33n1717_005:0850a01": "含大小，若解生滅及以無量，其文則顯。無",
    "T33n1717_005:0850a02": "生無作文稍隱略，具如《止觀》第一記。然彼",
    "T33n1717_005:0850a03": "經文三藏四諦文中以略明四種四諦竟，",
    "T33n1717_005:0850a04": "後文廣釋耳。具如《止觀》第一記。次文者。[0850a04] 問：",
    "T33n1717_005:0850a05": "[0850a05] 何故立四種四諦之殊？[0850a05] 答：[0850a05] 諦本無四，諦秖",
    "T33n1717_005:0850a06": "是理，理尚無一云何有四？故知依如來",
    "T33n1717_005:0850a07": "藏同體權實，依大悲力無緣誓願，物機所扣",
    "T33n1717_005:0850a08": "不獲而用，機宜不同致法差降，從一實理",
    "T33n1717_005:0850a09": "開於權理，權實二理能詮教殊，故有四",
    "T33n1717_005:0850a10": "種差別教起。涅槃實後暫用助圓，故須具",
    "T33n1717_005:0850a11": "用偏圓事理，故今引之以顯誠證。三偏一",
    "T33n1717_005:0850a12": "圓界內界外各一事理，故成四種。[0850a12] 正釋中文",
    "T33n1717_005:0850a13": "自為四，初明生滅四諦者又為五：初立名",
    "T33n1717_005:0850a14": "所從，次「然苦集」下明立四所以，三「雜心」下",
    "T33n1717_005:0850a15": "釋相，四「次第」下明安立次第，五「聖者」下釋",
    "T33n1717_005:0850a16": "名。近代章疏皆釋名居初，次出體辨相；此",
    "T33n1717_005:0850a17": "一家立義不以釋名等為要，但在立意所",
    "T33n1717_005:0850a18": "以、得經宗要、明觀行所歸。若釋餘經當機",
    "T33n1717_005:0850a19": "說法，一處一會一門一行隨稟隨入，並益並",
    "T33n1717_005:0850a20": "當，故若諦若緣若度若品當文咸會；若依《法",
    "T33n1717_005:0850a21": "華》，凡銷一義皆混一代，窮其始末、施開廢",
    "T33n1717_005:0850a22": "等、教觀之相，是則說者真得《法華》之正教，行",
    "T33n1717_005:0850a23": "者真得此經之正理，教行相循佛旨斯在，",
    "T33n1717_005:0850a24": "故一一義下皆先分別，次明開顯，次約觀心，",
    "T33n1717_005:0850a25": "如此釋經方名弘教。[0850a25] 五意不同，初文可見。",
    "T33n1717_005:0850a26": "次意者，苦集秖是世間一法，道滅秖是出世",
    "T33n1717_005:0850a27": "一法。三釋相中二：釋、結。釋中總有三文，初",
    "T33n1717_005:0850a28": "「雜心」者，世出世法因果性殊，而因必趣果，因",
    "T33n1717_005:0850a29": "果類異故使四殊。次「大經」者，陰入是重檐，凡",
    "T33n1717_005:0850b01": "夫不捨，二乘不荷，菩薩捨已能荷，故云「捨",
    "T33n1717_005:0850b02": "檐能檐」。「逼」近，「迫」驅也。在近不離常為驅逐，",
    "T33n1717_005:0850b03": "三界恒為此苦繫縛，見愛二種和合聚集故",
    "T33n1717_005:0850b04": "招當果，道品雖多，戒等攝盡，故略舉三以",
    "T33n1717_005:0850b05": "明法相；四諦之下八相雖異，除苦集觀不",
    "T33n1717_005:0850b06": "過苦等，故略舉之。果以因為本，苦以集為",
    "T33n1717_005:0850b07": "本，道諦能除故得名也。苦本若去，其苦自亡，",
    "T33n1717_005:0850b08": "故但須除本。「子」謂二十五有因，「果」謂二十",
    "T33n1717_005:0850b09": "五有果，因若滅已，其果必喪。自有因亡、果身",
    "T33n1717_005:0850b10": "仍在；今從遠說故云子果，故知但脩出世",
    "T33n1717_005:0850b11": "因以除世因，故引《遺教》以證二因。又此諦",
    "T33n1717_005:0850b12": "名有通有別，別在身心，通約一切，如四含",
    "T33n1717_005:0850b13": "中歷一切法無非諦觀。又《婆沙》中舍利子",
    "T33n1717_005:0850b14": "為摩訶拘絺羅說多聞法，「聖弟子如實知",
    "T33n1717_005:0850b15": "食，知食集、知食滅、知食滅道。云何知食？",
    "T33n1717_005:0850b16": "謂摶等四食。云何知食集？謂若當來與愛",
    "T33n1717_005:0850b17": "喜貪俱。云何知食滅？謂如實知當來有愛",
    "T33n1717_005:0850b18": "喜貪俱，彼彼樂著無餘斷捨吐盡離欲滅息",
    "T33n1717_005:0850b19": "沒是名食滅。云何知食滅道？謂八支道。乃",
    "T33n1717_005:0850b20": "至約八苦等，悉皆如是。」此是約十二頭陀",
    "T33n1717_005:0850b21": "中初乞食釋，餘文一一乃至十二緣無非四",
    "T33n1717_005:0850b22": "諦。又如《思益．四諦品》中云：「四諦者，謂世間、",
    "T33n1717_005:0850b23": "世間集、世間滅、世間滅道。世間者，五陰也。世",
    "T33n1717_005:0850b24": "間集者，貪著五陰也。世間滅者，五陰盡也。",
    "T33n1717_005:0850b25": "以無二法求五陰，名世間滅道。」又《婆沙》中",
    "T33n1717_005:0850b26": "云：「四諦體性何者是耶？答：阿毘曇者作如是",
    "T33n1717_005:0850b27": "說，五取陰是苦諦，有漏因是集諦，數緣滅是",
    "T33n1717_005:0850b28": "滅諦，學無學法是道諦。譬喻者作如是說，",
    "T33n1717_005:0850b29": "色是苦諦，煩惱業是集諦，煩惱業滅是滅諦，",
    "T33n1717_005:0850c01": "定慧是道諦。阿毘曇中正量部異師為譬喻",
    "T33n1717_005:0850c02": "者毘婆闍婆提說，八苦是苦是苦諦，餘有漏",
    "T33n1717_005:0850c03": "法是苦非苦諦；生後有愛是集是集諦，餘",
    "T33n1717_005:0850c04": "有漏法是集非集諦；生後有愛盡是滅是滅",
    "T33n1717_005:0850c05": "諦，餘一切滅是滅非滅諦；學人八支道是道",
    "T33n1717_005:0850c06": "是道諦，餘一切法是道非道諦。若爾諸阿羅",
    "T33n1717_005:0850c07": "漢但成就苦滅，不成集道。何者？後有愛已",
    "T33n1717_005:0850c08": "斷故，羅漢非學人故，學人八道非羅漢得",
    "T33n1717_005:0850c09": "四四諦。」次第義者又二意：前約教，次約行，",
    "T33n1717_005:0850c10": "準此二義俱先&#x9E81;、後細。《婆沙》廣說世法&#x9E81;、出",
    "T33n1717_005:0850c11": "世法細，故前明世間，就世出世法各論因",
    "T33n1717_005:0850c12": "果。果前因後者，果&#x9E81;因細故也。五「聖諦」者下",
    "T33n1717_005:0850c13": "釋名。聖者正也，人既是出世聖人，故法亦是",
    "T33n1717_005:0850c14": "出世聖法，從對他邪而立名也。諦有三解，",
    "T33n1717_005:0850c15": "注「云云」者，不先列名，次直釋云「自性不虛」，",
    "T33n1717_005:0850c16": "四皆實故。次義具如《遺教》云「由見諦故得",
    "T33n1717_005:0850c17": "不顛倒法」，既云聖正故見者無倒。第三義",
    "T33n1717_005:0850c18": "言「能轉示他」者，由前二義為因，故自行滿，",
    "T33n1717_005:0850c19": "則能轉於四諦法輪。又前二義中以由此四",
    "T33n1717_005:0850c20": "性是真實故，能令見者得不顛倒覺，覺者",
    "T33n1717_005:0850c21": "諦智也。故知四法皆須審知。又轉法輪時",
    "T33n1717_005:0850c22": "於一一諦皆生四行，謂眼、智、明、覺。今文語",
    "T33n1717_005:0850c23": "略，故但云「覺」。故《婆沙》云：「諦是何義？答：審義是",
    "T33n1717_005:0850c24": "諦義，實義、不顛倒義、不異義是諦義。」今文合",
    "T33n1717_005:0850c25": "初兩義，審實不異故但三義，第二與論名同，",
    "T33n1717_005:0850c26": "第三名者如云「苦我已知不復更知，如汝",
    "T33n1717_005:0850c27": "所得與我不異」，餘例可知。[0850c27] 次無生者又為",
    "T33n1717_005:0850c28": "四：初得名，次「苦」下釋相，三「又無生」下結名，",
    "T33n1717_005:0850c29": "四「聖諦」下指廣。初文者，從界內理以立名。",
    "T33n1717_005:0851a01": "次釋中二：先釋，次引證。初文準《思益》等經，",
    "T33n1717_005:0851a02": "如《思益》云：「無生四諦者，知苦無生，名苦聖",
    "T33n1717_005:0851a03": "諦；知集無和合，名集聖諦；於畢竟滅中",
    "T33n1717_005:0851a04": "無生，名滅聖諦；於一切法平等不二，名道",
    "T33n1717_005:0851a05": "聖諦。」今云「苦無逼迫」者，對破三藏苦逼迫",
    "T33n1717_005:0851a06": "相；餘文依經，但語略耳。次引證中言「習應",
    "T33n1717_005:0851a07": "苦空」等者，《大論》三十七云：「習者隨般若波羅",
    "T33n1717_005:0851a08": "蜜脩習，不息不休是名相應，譬如弟子隨",
    "T33n1717_005:0851a09": "順師教，是名相應。」又如《大品》舍利子問菩",
    "T33n1717_005:0851a10": "薩摩訶薩云何脩習與般若相應？論釋曰：",
    "T33n1717_005:0851a11": "「舍利子知般若波羅蜜難可受持，恐行者",
    "T33n1717_005:0851a12": "誤，故作是問。」《大品》「佛告舍利子，菩薩摩訶",
    "T33n1717_005:0851a13": "薩習應色空、受想行識空，是名與般若相",
    "T33n1717_005:0851a14": "應，乃至種智亦如是。」今釋四諦引彼中間",
    "T33n1717_005:0851a15": "四諦一科，即通教義也。三結名中亦三：先略",
    "T33n1717_005:0851a16": "結，次引證，三正結。由因生故而果得生，是",
    "T33n1717_005:0851a17": "故生名從因而得，故今釋無生兼從因滅，",
    "T33n1717_005:0851a18": "因本不生，況復果耶？故云「集道即空，空故不",
    "T33n1717_005:0851a19": "生集道」。次引證者，四諦即本不生，故舉解",
    "T33n1717_005:0851a20": "苦無苦，三例可知。三「是故」下結。四指廣者，",
    "T33n1717_005:0851a21": "前生滅中已釋聖諦名及以次第，故今略指。",
    "T33n1717_005:0851a22": "不指次第者，雖俱無生而不無次第，但",
    "T33n1717_005:0851a23": "是文略；無量無作準此可知。[0851a23] 次無量四諦者，",
    "T33n1717_005:0851a24": "又為四：初得名，次「苦有」下釋相，三「大經」下引",
    "T33n1717_005:0851a25": "證，四「是名」下結名。初從界外事以立名。又",
    "T33n1717_005:0851a26": "無量之名從&#x7AEA;從橫具如後說。次文可見。",
    "T33n1717_005:0851a27": "第三引證者，《大經》十二云：「善男子！知聖諦",
    "T33n1717_005:0851a28": "智凡有二種：一者中智，二者上智。中智者，",
    "T33n1717_005:0851a29": "聲聞緣覺，上智者，諸佛菩薩。善男子！知諸",
    "T33n1717_005:0851b01": "陰苦，名為中智，分別諸陰，有無量相，悉是",
    "T33n1717_005:0851b02": "諸苦，非諸聲聞緣覺所知，是名上智。如是",
    "T33n1717_005:0851b03": "等義我於彼經竟不說之，知諸入為門亦",
    "T33n1717_005:0851b04": "名為苦，知諸界為分，亦名為性亦名為苦，",
    "T33n1717_005:0851b05": "知諸色壞相，知受覺相，知想取相，知行作",
    "T33n1717_005:0851b06": "相，知識分別相(已上苦諦)。知愛因緣能生五陰",
    "T33n1717_005:0851b07": "(餘如苦諦)，知滅煩惱，是名中智，分別煩惱，不可",
    "T33n1717_005:0851b08": "稱計，滅亦如是不可稱計(餘如苦諦)。知是道",
    "T33n1717_005:0851b09": "相能滅煩惱，是名中智，分別道相無量無",
    "T33n1717_005:0851b10": "邊，所離煩惱亦無量無邊(廣如苦諦)。」亦可分於中",
    "T33n1717_005:0851b11": "智為二，聲聞屬藏，緣覺屬通；上智分二菩",
    "T33n1717_005:0851b12": "薩屬別，諸佛屬圓。今從總說，且言分別，名",
    "T33n1717_005:0851b13": "為上智，以屬於別。四結，如文。[0851b13] 次無作者又",
    "T33n1717_005:0851b14": "為四：初得名，次「以迷」下釋相，三「大經」下引",
    "T33n1717_005:0851b15": "證，四「一實」下結名。初文者，從界外理以立",
    "T33n1717_005:0851b16": "名，為對前三立當分義，故云界外理，理",
    "T33n1717_005:0851b17": "實全指界內生死煩惱是也。次釋相中二：",
    "T33n1717_005:0851b18": "先釋者，以迷理故菩提是煩惱，即理性真智",
    "T33n1717_005:0851b19": "菩提。何者是耶？界內見思是也。生死涅槃例",
    "T33n1717_005:0851b20": "此可解。次「即事」下略結。煩惱生死是事，菩提",
    "T33n1717_005:0851b21": "涅槃是中，無始時來任運而然，非久思、非",
    "T33n1717_005:0851b22": "暫念，無有宰主，故云「無誰」。性本自然，故無",
    "T33n1717_005:0851b23": "造作。是故此四，俱名無作。[0851b23] 問：[0851b23] 此即結名，何故",
    "T33n1717_005:0851b24": "下文復更結名？[0851b24] 答：[0851b24] 此中為成無作相，故便",
    "T33n1717_005:0851b25": "云「無作」，下文總結唯一諦，故名「無作」。[0851b25] 次引",
    "T33n1717_005:0851b26": "證中云「大經云世諦」等者，彼又約世諦即",
    "T33n1717_005:0851b27": "第一義諦廣釋，釋世諦即苦集、第一義諦即",
    "T33n1717_005:0851b28": "道滅，欲令眾生於苦集中而見道滅，故云",
    "T33n1717_005:0851b29": "「即」耳。其實無有二法相即，故總結名中四",
    "T33n1717_005:0851c01": "諦秖是一實，一實秖是三德四德，是故雖有",
    "T33n1717_005:0851c02": "四名，四實無四，一尚無一云何四耶？故亦",
    "T33n1717_005:0851c03": "不次而論次第。若釋名出體亦具當分、跨",
    "T33n1717_005:0851c04": "節二義，四教審實理，四教種智覺同、教教主",
    "T33n1717_005:0851c05": "轉，秖是一音之教，如前可知。[0851c05] 次從「然」下廣",
    "T33n1717_005:0851c06": "破古師，先依《勝鬘》重立無作四諦。彼勝鬘",
    "T33n1717_005:0851c07": "師但以一滅為無作者，故知非圓。於中為",
    "T33n1717_005:0851c08": "四：先重敘勝鬘師意，次敘達磨破，三「答」下",
    "T33n1717_005:0851c09": "明勝鬘師救，四「今難」下今家判。初文為二：",
    "T33n1717_005:0851c10": "先指彼所立，次「何者」下釋彼所立。初文者，",
    "T33n1717_005:0851c11": "觀彼經意合從無作以立意旨，彼師別",
    "T33n1717_005:0851c12": "指一滅歎釋是常是諦是依。釋中二：先釋",
    "T33n1717_005:0851c13": "三，次釋一。次引達磨&#x6B1D;多羅難者又二：初",
    "T33n1717_005:0851c14": "難、次結。初文難者，依彼經文道亦是常，何",
    "T33n1717_005:0851c15": "故總判三為無常？言「如眾流入海」等者，以",
    "T33n1717_005:0851c16": "道常故諸法皆常，如眾流入海同一鹹味。",
    "T33n1717_005:0851c17": "次「那云」下結，彼判道等三皆是無常，道既是",
    "T33n1717_005:0851c18": "常，故知餘二謬判。三勝鬘師救意者，若以",
    "T33n1717_005:0851c19": "理為言四諦皆常，何但道諦前苦？「滅諦」下釋",
    "T33n1717_005:0851c20": "滅是常，從「無始無作」下釋道是常，「說如來",
    "T33n1717_005:0851c21": "法身」下釋集是常，言如來藏理本是法身是",
    "T33n1717_005:0851c22": "故名常。說「苦諦隱」下釋苦諦是常，明如來",
    "T33n1717_005:0851c23": "法身為陰所覆、理體是常。「二乘於四不顛倒",
    "T33n1717_005:0851c24": "境不見不知」者，明二乘人非但不見亦乃",
    "T33n1717_005:0851c25": "不知如來藏理，此是有量不知無量。「今",
    "T33n1717_005:0851c26": "欲顯說」下明向雖說四諦是常，猶未顯現，",
    "T33n1717_005:0851c27": "若顯說者灼然如前一常三無常。從「有對」",
    "T33n1717_005:0851c28": "去次約顯說，苦集道三猶是無常，有對治",
    "T33n1717_005:0851c29": "故，道是無常；障須除故，集是無常；身須",
    "T33n1717_005:0852a01": "顯故，苦是無常，是故且說滅諦為常。四今",
    "T33n1717_005:0852a02": "師難又為三：先斥；次從「當知」下今師結判，",
    "T33n1717_005:0852a03": "乃是無量四諦之中，別指滅顯位在初地，名",
    "T33n1717_005:0852a04": "為無作；三從「涅槃」下引《大經》證結。次判中",
    "T33n1717_005:0852a05": "然前所列四四諦相，從淺至深是辨優劣，",
    "T33n1717_005:0852a06": "未是灼然判其優劣。所以判者，今《法華經》",
    "T33n1717_005:0852a07": "約此四諦，為是何教四諦所攝？故今此經獨",
    "T33n1717_005:0852a08": "得稱妙，所以須此判&#x9E81;妙來。若秖判四教",
    "T33n1717_005:0852a09": "中圓，名之為妙，諸經皆有如是圓義，何不",
    "T33n1717_005:0852a10": "稱妙？故須復更約部約味，方顯今經教圓",
    "T33n1717_005:0852a11": "部圓。是故判中又分為二：先約四教判，次",
    "T33n1717_005:0852a12": "約五味判，若不約教則不知教妙，若不約",
    "T33n1717_005:0852a13": "味則不知部妙。下去一切判&#x9E81;妙文悉皆",
    "T33n1717_005:0852a14": "例此。初約四教判&#x9E81;妙中教行證等，例下",
    "T33n1717_005:0852a15": "乘妙，應約位判，四教並以外凡為教，內凡",
    "T33n1717_005:0852a16": "為行，聖位為證。前之兩教但證真諦，是故",
    "T33n1717_005:0852a17": "俱&#x9E81;，別教若準上下諸文，應云證融教行",
    "T33n1717_005:0852a18": "不融，以從初地證道同故。此之《玄》文凡判",
    "T33n1717_005:0852a19": "別義，未開顯邊多順教道；今此亦然，教譚",
    "T33n1717_005:0852a20": "中理是故名融，行證次第故名不融。若作",
    "T33n1717_005:0852a21": "證同，應如前說，俱融是圓，是故稱妙。次約",
    "T33n1717_005:0852a22": "五味中言「一破三」者，圓破通等。「二不入」者，",
    "T33n1717_005:0852a23": "藏通不入中也。「二一雖入一教不融」者，於",
    "T33n1717_005:0852a24": "圓別二教雖俱入中，別教不融。「熟蘇一破",
    "T33n1717_005:0852a25": "二」者，圓破通別。「一入一」者，別入中也。「一不入",
    "T33n1717_005:0852a26": "一」者，通鈍根也。「一雖入一教不融」者，重判別",
    "T33n1717_005:0852a27": "也。[0852a27] 次開&#x9E81;者二：標、釋。釋者，若但判不開妙",
    "T33n1717_005:0852a28": "是&#x9E81;外之妙，待對宛然，諸不了者咸謂待&#x9E81;",
    "T33n1717_005:0852a29": "為妙，妙反成&#x9E81;。如前引《中論》云：「若法為待",
    "T33n1717_005:0852b01": "成，是法還成待。」故今開之無復所待，即彼",
    "T33n1717_005:0852b02": "所待是能待故，能所名絕，待對體亡，故《中論》",
    "T33n1717_005:0852b03": "云：「今則無因待，亦無所成法。」是故須此一",
    "T33n1717_005:0852b04": "門開前三教之&#x9E81;及彼四味中&#x9E81;。下去諸法，",
    "T33n1717_005:0852b05": "例此可知。[0852b05] 又欲開諸經，先敘諸經不開之",
    "T33n1717_005:0852b06": "意，方顯今經開義異前。今文先敘諸經意，",
    "T33n1717_005:0852b07": "次「如是」下正開。初文者，準例亦應通敘華嚴",
    "T33n1717_005:0852b08": "方等二種四種，文無者略。於中二：先敘諸",
    "T33n1717_005:0852b09": "經意，次重約教約理等判。今且敘二味四",
    "T33n1717_005:0852b10": "經一論不同。初《大品》中云「一切法趣」本是圓",
    "T33n1717_005:0852b11": "教三諦之文，今且離開以證三義。初即空文，",
    "T33n1717_005:0852b12": "即是下色尚不可得文也。經文不次，故前釋",
    "T33n1717_005:0852b13": "即空，後列二義以對三句。次引論文釋成",
    "T33n1717_005:0852b14": "《大品》，然《中論》偈文本是三意，諸文義用以初",
    "T33n1717_005:0852b15": "證藏。下文既云「已聞大乘十二因緣」，故知",
    "T33n1717_005:0852b16": "偈文局在三教，故今依文且證三意，下文",
    "T33n1717_005:0852b17": "自有兩品屬藏。「無量」等者，無量則從圓出",
    "T33n1717_005:0852b18": "三，此下三經同醍醐味，經意具如諸餘所",
    "T33n1717_005:0852b19": "說，《法華》可見。[0852b19] 《涅槃》言「追」者，退也。&#x5374;更分別",
    "T33n1717_005:0852b20": "前諸味也。「泯」者，合會也。自法華已前諸經",
    "T33n1717_005:0852b21": "皆泯，此意則順《法華》部也。至《大經》中更分",
    "T33n1717_005:0852b22": "別者，為被末代，故《大經》中具斯二說。於中",
    "T33n1717_005:0852b23": "又二：先列二品文意，次解釋。初如文，釋中",
    "T33n1717_005:0852b24": "但釋追泯，於中又三：先列，次釋，三「如此」下",
    "T33n1717_005:0852b25": "結意。釋中二：先釋，次料簡。釋中但釋初句，",
    "T33n1717_005:0852b26": "次餘三句例初句中意，其理既即，故說不可",
    "T33n1717_005:0852b27": "偏言。「那可偏作生生而說」者，此中意圓不偏",
    "T33n1717_005:0852b28": "說，故名不可說。若《止觀》破法遍中明圓理無",
    "T33n1717_005:0852b29": "說，故不可說；今為成教，從說便故，故知一",
    "T33n1717_005:0852c01": "句皆具四句。次料簡中，「問：佛何故作偏解",
    "T33n1717_005:0852c02": "耶」者，問意者義意既通佛於經中，何故但將",
    "T33n1717_005:0852c03": "第二句而解初句？答意者，若解第二即是初",
    "T33n1717_005:0852c04": "句，即解三四同於初句。次「或三種」下重判",
    "T33n1717_005:0852c05": "權實。前已明諸經若開若合，今欲開顯，故",
    "T33n1717_005:0852c06": "更重判多種權實，是權咸開皆令使妙。初",
    "T33n1717_005:0852c07": "可說、不可說兩番可解。次從「或四皆可說為",
    "T33n1717_005:0852c08": "&#x9E81;」者，有言教故。「或四皆不可說為妙」者，契無",
    "T33n1717_005:0852c09": "說理故。「或四可說有&#x9E81;有妙」者，實語是虛語",
    "T33n1717_005:0852c10": "故&#x9E81;，如說而證故妙。「或四不可說有&#x9E81;有妙」",
    "T33n1717_005:0852c11": "者，契如實理故妙，起默然見故&#x9E81;。「或四可",
    "T33n1717_005:0852c12": "說非&#x9E81;非妙」者，當教文字體非&#x9E81;妙故。「或四",
    "T33n1717_005:0852c13": "不可說非&#x9E81;非妙」者，當教之理亦不當&#x9E81;妙，",
    "T33n1717_005:0852c14": "雖有妙及非&#x9E81;非妙，猶屬相待有&#x9E81;有妙。",
    "T33n1717_005:0852c15": "[0852c15] 次從「如是等」下皆開其&#x9E81;，令入今妙。於中",
    "T33n1717_005:0852c16": "又二：先開，次借光宅義以顯成妙。言「四皆",
    "T33n1717_005:0852c17": "不可說是位高」等者，既開權已，皆至究竟不",
    "T33n1717_005:0852c18": "可說理，即與妙經廣高長同，故用所開次",
    "T33n1717_005:0852c19": "第對之。準例諸科並應皆對廣高長義，但",
    "T33n1717_005:0852c20": "此元是光宅立之，於此非急，故餘不論。句",
    "T33n1717_005:0852c21": "句至極，故是「位高」。皆可說者，一句皆可作",
    "T33n1717_005:0852c22": "四句說，故是「體廣」。亦可說亦不可說者，隨機",
    "T33n1717_005:0852c23": "說故，故是「用長」。「觀心可知」者，觀心即空，故見",
    "T33n1717_005:0852c24": "生無生；觀心即假，故見於無量；觀心即中，",
    "T33n1717_005:0852c25": "故見於無作。一心三觀於一念心見四四",
    "T33n1717_005:0852c26": "諦，前是廢權觀，後是開權觀。若論觀諦豈",
    "T33n1717_005:0852c27": "無觀心？但上來諸說皆約教門若施若廢，今",
    "T33n1717_005:0852c28": "辨觀心，則向所明居于一念，若境若智同",
    "T33n1717_005:0852c29": "在一心，故須更明以顯妙行。[0852c29] 次釋二諦，先",
    "T33n1717_005:0853a01": "標列，次正釋，自四。四中初文者又二：先敘",
    "T33n1717_005:0853a02": "他失，次辨今得。初文又三：先通明失，次別",
    "T33n1717_005:0853a03": "顯失相，三「古今」下總結。二諦之名顯於餘教，",
    "T33n1717_005:0853a04": "故一代所出其名最多，能詮既多所詮難曉，",
    "T33n1717_005:0853a05": "故弘教者為茲諍生。「碩」大也。次「妙勝」下別明",
    "T33n1717_005:0853a06": "失，中二：初明聖者往因，次「然執者」下近代凡",
    "T33n1717_005:0853a07": "執。初文又三：初引經，次「二聖」下況斥，三「問」",
    "T33n1717_005:0853a08": "下料簡釋妨。初文引《妙勝定經》，如《止觀》第",
    "T33n1717_005:0853a09": "三記。次文可見。三釋妨中二重問答以辨",
    "T33n1717_005:0853a10": "諍位，二聖在因何位生諍？故須從近以二",
    "T33n1717_005:0853a11": "生為問。復重遮言，二生之前又亦不應墮",
    "T33n1717_005:0853a12": "於惡道。答中二：先通指二生之前，次「又二生」",
    "T33n1717_005:0853a13": "下別約教簡示。初意者，自始發心至此已",
    "T33n1717_005:0853a14": "來皆名為前，何必近惡道出即至二生。次文",
    "T33n1717_005:0853a15": "中言「爾前」者，齊初僧祇初皆名爾前，故容",
    "T33n1717_005:0853a16": "有墮，以此菩薩至第三僧祇始離五障方",
    "T33n1717_005:0853a17": "乃不墮，何必第三阿僧祇末始惡道出？次問",
    "T33n1717_005:0853a18": "答中先問中引《金光明》者，難後三教無墮",
    "T33n1717_005:0853a19": "落者，何故十地猶有虎狼等畏？後之三教並",
    "T33n1717_005:0853a20": "有十地，故以為難。畏故具惑，具惑故墮，何",
    "T33n1717_005:0853a21": "故云無墮落惡道？故引彼經第四為難。彼",
    "T33n1717_005:0853a22": "〈金勝陀羅尼品〉十方諸佛同時說十番陀羅",
    "T33n1717_005:0853a23": "尼以護十地，如護初地云：「若有善男子",
    "T33n1717_005:0853a24": "得陀羅尼，名依功德力，是過去諸佛所說，",
    "T33n1717_005:0853a25": "若誦持者永離師子虎狼等怖。」乃至第十地，",
    "T33n1717_005:0853a26": "亦各有陀羅尼等。彼經十地既為虎狼所",
    "T33n1717_005:0853a27": "害，那言三教無墮落耶？答意者亦二：先通",
    "T33n1717_005:0853a28": "答、次別答。初文者，意引《大經》二十云：「菩薩",
    "T33n1717_005:0853a29": "雖見是身無量過患具足充滿，為欲受持",
    "T33n1717_005:0853b01": "《涅槃經》，故猶好將護不令乏少，觀於惡象",
    "T33n1717_005:0853b02": "及惡知識等無有二。何以故？壞法身故。菩",
    "T33n1717_005:0853b03": "薩於惡象等心無恐怖，於惡知識生怖畏",
    "T33n1717_005:0853b04": "心。何以故？是惡象等唯能壞身不能壞心，",
    "T33n1717_005:0853b05": "惡知識者二俱壞故。若惡象者唯壞一身，惡",
    "T33n1717_005:0853b06": "知識者壞無量身無量善心，臭身淨身肉身",
    "T33n1717_005:0853b07": "法身亦爾。為惡象殺，不至三趣，為惡友殺，",
    "T33n1717_005:0853b08": "必至三趣。」《大經》文意既是生身菩薩，此父母",
    "T33n1717_005:0853b09": "身不免狼害，非謂有害必墮惡道。章安",
    "T33n1717_005:0853b10": "云：諸惡獸等但是惡緣，不能生人惡心；惡知",
    "T33n1717_005:0853b11": "識者甘譚詐媚巧言令色牽人作惡，以作",
    "T33n1717_005:0853b12": "惡故破人善心，名之為殺，即墮地獄。煩惱",
    "T33n1717_005:0853b13": "斷者不為所牽，故不墮獄。[0853b13] 次「然圓教」下約",
    "T33n1717_005:0853b14": "教酬向十地之難。言「餘教肉身」等者，別教",
    "T33n1717_005:0853b15": "既無一生之中得入十地，則不得云十地",
    "T33n1717_005:0853b16": "猶有虎狼等畏，但約觀解十地猶為一品",
    "T33n1717_005:0853b17": "無明虎狼所害；通教教門十地無惑，故無",
    "T33n1717_005:0853b18": "觀解虎狼之義，若九地已前亦可通用，若作",
    "T33n1717_005:0853b19": "廢權通教，十地由為界外無明狼害。又復遮",
    "T33n1717_005:0853b20": "云「於理則通」等者，遮於通別雖有十地觀解",
    "T33n1717_005:0853b21": "之義，於事不通，故應復初圓教申難。[0853b21] 次",
    "T33n1717_005:0853b22": "「然執者」下約近世凡執又三：初執佛果不",
    "T33n1717_005:0853b23": "同，次執世諦不同，次執破立不同。初文者，",
    "T33n1717_005:0853b24": "「佛果出二諦外」等，如《止觀》第三記。次文者，「梁",
    "T33n1717_005:0853b25": "世執世諦不同」者，初師云「皆有」者，如云瓶即",
    "T33n1717_005:0853b26": "是名，項細腹&#x9E81;以銅為體，盛持盥洗以之為",
    "T33n1717_005:0853b27": "用。次師云「無體」者，名用如前，體無自性。若",
    "T33n1717_005:0853b28": "言項細腹&#x9E81;是瓶體者，人應是瓶；若銅為",
    "T33n1717_005:0853b29": "體，鈴應是瓶。第三師云「無體用」者，有名無",
    "T33n1717_005:0853c01": "體，如前所說。若言盛持盥洗是瓶用者，盆",
    "T33n1717_005:0853c02": "應是瓶，及不假手。又遍銅無瓶，瓶體尚無，",
    "T33n1717_005:0853c03": "誰為瓶用？體用雖無，世諦立名，名不可廢，",
    "T33n1717_005:0853c04": "是故更無第四師計。第三文者，破古來二十",
    "T33n1717_005:0853c05": "三家明二諦義，如《止觀》第三記，文在梁昭明",
    "T33n1717_005:0853c06": "集。三總結中，「古」即聖者往因及梁世已前，「今",
    "T33n1717_005:0853c07": "即」陳世諸德。次「今謂」下今家正判，復為融通，",
    "T33n1717_005:0853c08": "使古今諸釋咸屬隨情。於中又四：初總明",
    "T33n1717_005:0853c09": "立意，次「略有」下列三，三「隨情」下解釋，四「若解」",
    "T33n1717_005:0853c10": "下結。初中根欲，如《止觀》十力中釋。次意，如文。",
    "T33n1717_005:0853c11": "第三釋中云「隨情」等者，如《止觀》第三記。初",
    "T33n1717_005:0853c12": "釋隨情又五：初略明所以，次引教示相，三",
    "T33n1717_005:0853c13": "「如順」下譬執教之失，四「眾師」下重斥，五「若二",
    "T33n1717_005:0853c14": "十三家」下去取。初如文。次文云「世第一法有",
    "T33n1717_005:0853c15": "無量種」者，亦約多人，如下智妙中說，一人",
    "T33n1717_005:0853c16": "無，多人有，既可分為二品，亦可分為無量",
    "T33n1717_005:0853c17": "品，「際真尚爾」者，舉世第一，況前三位。自世",
    "T33n1717_005:0853c18": "第一已前皆屬隨情，如世第一&#x96A3;近於真，",
    "T33n1717_005:0853c19": "尚有多品，況復忍位乃至停心，故隨情多。",
    "T33n1717_005:0853c20": "次釋隨情智中為四：初立相，次「如五百」下",
    "T33n1717_005:0853c21": "引事，三「經云」下復引教證，四「如此」下結。合",
    "T33n1717_005:0853c22": "前文隨情及後文隨智，相對得為一種二諦，",
    "T33n1717_005:0853c23": "故有此意來也。若不爾者，經有此文，判屬",
    "T33n1717_005:0853c24": "何釋？五百身因，如《止觀》第二記。三引證者，",
    "T33n1717_005:0853c25": "合世人心所見二諦為一世諦，合出世人",
    "T33n1717_005:0853c26": "所見二諦為第一義諦，共為一番二諦也。"
}