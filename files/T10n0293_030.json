{
    "T10n0293_030:0797b18": "大方廣佛華嚴經卷第三十",
    "T10n0293_030:0797b20": "罽賓國三藏般若奉 詔譯",
    "T10n0293_030:0797b21": "入不思議解脫境界普賢行願品",
    "T10n0293_030:0797b22": "[0797b22] 爾時，善財童子一心欲往親近佛母摩耶夫",
    "T10n0293_030:0797b23": "人，即時獲得微細觀察諸佛境界無邊正智。",
    "T10n0293_030:0797b24": "作如是念：「我當云何方便得見此善知識？此",
    "T10n0293_030:0797b25": "善知識遠離世間，住無所住，超過六處，離一",
    "T10n0293_030:0797b26": "切著，不染欲泥，住無礙道，知如實行，具淨法",
    "T10n0293_030:0797b27": "身；以如幻業而現化身，以如幻智觀察世間，",
    "T10n0293_030:0797b28": "以如幻願而現色身，以佛威力加持自身。此",
    "T10n0293_030:0797b29": "善知識隨意生身；此善知識無生滅身、無來",
    "T10n0293_030:0797c01": "去身、非虛實身、不變壞身、無起盡身、不思議",
    "T10n0293_030:0797c02": "身、所有諸相皆一相身、遠離二邊住解脫身、",
    "T10n0293_030:0797c03": "無依處身、無窮盡身、如影普現無分別身、",
    "T10n0293_030:0797c04": "如夢所見離尋伺身、如鏡中像不出入身、普",
    "T10n0293_030:0797c05": "於十方而化現身、住於三世無變異身、非身",
    "T10n0293_030:0797c06": "心身、無差別身，此善知識所行無礙，猶如",
    "T10n0293_030:0797c07": "虛空，超諸世間一切眼境，唯是普賢淨目所",
    "T10n0293_030:0797c08": "見。如是之人，我今云何而得親近，承事供養，",
    "T10n0293_030:0797c09": "令生歡喜？與其同住，觀其狀貌？處其眾會，聽",
    "T10n0293_030:0797c10": "其音聲？思其語言，受其教誨？」",
    "T10n0293_030:0797c11": "[0797c11] 善財童子作是念時，有主城神名曰寶眼。無",
    "T10n0293_030:0797c12": "量城神眷屬圍遶，於虛空中而現其身，種種",
    "T10n0293_030:0797c13": "瓔珞以為莊嚴；各現無量殊異色身，手持無",
    "T10n0293_030:0797c14": "量諸天寶華，以恭敬心散善財上，作如是言：",
    "T10n0293_030:0797c15": "「善男子！汝應善巧守護心城，謂不貪一切生",
    "T10n0293_030:0797c16": "死境界；應莊嚴心城，謂觀察趣求如來十力；",
    "T10n0293_030:0797c17": "應淨治心城，謂畢竟遠離慳嫉諂誑；應清涼",
    "T10n0293_030:0797c18": "心城，謂思惟一切諸法實性；應增長心城，謂",
    "T10n0293_030:0797c19": "以大精進成辨一切助道之法；應嚴飾心城，",
    "T10n0293_030:0797c20": "謂建立一切禪定解脫自在宮殿；應照耀心",
    "T10n0293_030:0797c21": "城，謂普入一切如來道場，聽受般若波羅蜜",
    "T10n0293_030:0797c22": "法；應增益心城，謂普能出生一切如來諸方",
    "T10n0293_030:0797c23": "便海；應堅固心城，謂恒勤修習增長普賢清",
    "T10n0293_030:0797c24": "淨行願；應防護心城，謂常能禦捍煩惱惡友",
    "T10n0293_030:0797c25": "一切魔軍；應廓徹心城，謂開引諸佛普智光",
    "T10n0293_030:0797c26": "明；應善補心城，謂受持諸佛甘露法雨；應扶",
    "T10n0293_030:0797c27": "助心城，謂深信一切佛功德海；應廣大心",
    "T10n0293_030:0797c28": "城，謂大慈遍及一切世間；應普覆心城，謂集",
    "T10n0293_030:0797c29": "眾善法以覆其上；應寬博心城，謂大悲哀愍",
    "T10n0293_030:0798a01": "一切眾生；應開闢心城，謂悉捨所有，隨應給",
    "T10n0293_030:0798a02": "施一切眾生；應密護心城，謂防諸生死惡欲",
    "T10n0293_030:0798a03": "境界，不令得入；應嚴肅心城，謂斷除一切諸",
    "T10n0293_030:0798a04": "不善法，流轉根本；應決定心城，謂集一切智",
    "T10n0293_030:0798a05": "助道之法，恒無退轉；應安立心城，謂正念三",
    "T10n0293_030:0798a06": "世一切如來圓滿境界；應瑩徹心城，謂明解",
    "T10n0293_030:0798a07": "一切如來法輪，修多羅中所有法門；應部分",
    "T10n0293_030:0798a08": "心城，謂普能曉示一切眾生，皆令得見薩婆",
    "T10n0293_030:0798a09": "若道；應住持心城，謂普攝一切三世如來諸",
    "T10n0293_030:0798a10": "大願海；應令心城富實，謂積集一切周遍法",
    "T10n0293_030:0798a11": "界大福智聚；應令心城明了，謂普知眾生諸",
    "T10n0293_030:0798a12": "根樂欲煩惱等法；應令心城自在，謂普攝一",
    "T10n0293_030:0798a13": "切十方法界；應令心城清淨，謂正念一切諸",
    "T10n0293_030:0798a14": "佛如來；應知心城自性，謂知一切法皆無有",
    "T10n0293_030:0798a15": "性；應知心城如幻，謂以一切智了諸法性。[0798a15] 「善男",
    "T10n0293_030:0798a16": "子！菩薩摩訶薩若能如是淨修心城，則能積",
    "T10n0293_030:0798a17": "集一切善根，隨所修行，皆能證入。何以故？蠲",
    "T10n0293_030:0798a18": "除一切諸障難故，所謂：見佛障、聞法障、親近",
    "T10n0293_030:0798a19": "供養諸如來障、方便攝取諸眾生障、嚴淨種",
    "T10n0293_030:0798a20": "種佛國土障。善男子！菩薩摩訶薩以離如是",
    "T10n0293_030:0798a21": "諸障難故，若發希求善知識心，不用功力，則",
    "T10n0293_030:0798a22": "便得見，乃至究竟成一切智。」",
    "T10n0293_030:0798a23": "[0798a23] 爾時，有身眾神名蓮華吉祥、及妙華光明，無",
    "T10n0293_030:0798a24": "量百千諸身眾神前後圍遶；從道場出，住虛",
    "T10n0293_030:0798a25": "空中，於善財前，以妙音聲種種稱歎摩耶夫",
    "T10n0293_030:0798a26": "人。時，諸神眾各從耳璫，放無量色清淨眾寶",
    "T10n0293_030:0798a27": "焰網光明，放無量色眾寶香焰雲網光明，放",
    "T10n0293_030:0798a28": "無量色離垢清淨焰網光明，放無量色普能",
    "T10n0293_030:0798a29": "顯示眾生心性清淨光明，放無量色速疾增",
    "T10n0293_030:0798b01": "長愛樂光明，放無量色能除熱惱清涼光明，",
    "T10n0293_030:0798b02": "放無量色能普顯示清淨光明，放無量色勇",
    "T10n0293_030:0798b03": "猛出現無著境界寶焰光明，放如是等種種",
    "T10n0293_030:0798b04": "眾色大光明網，普照無邊廣大佛剎，能令善",
    "T10n0293_030:0798b05": "財普見十方一切國土所有諸佛。其諸光明",
    "T10n0293_030:0798b06": "右遶世間，經一匝已，然後還來入善財頂，乃",
    "T10n0293_030:0798b07": "至遍入身諸毛孔，善財童子以得如是光明",
    "T10n0293_030:0798b08": "照故，即時獲得十種法眼；所謂：得淨光明眼，",
    "T10n0293_030:0798b09": "永離一切愚癡闇故；得無&#x7796;眼，能了一切眾",
    "T10n0293_030:0798b10": "生性故；得離垢眼，能觀一切法性門故；得淨",
    "T10n0293_030:0798b11": "慧眼，能觀一切佛剎性故；得毘盧遮那眼，能",
    "T10n0293_030:0798b12": "見如來淨法身故；得普光明眼，見佛平等不",
    "T10n0293_030:0798b13": "可思議妙色身故；得無礙光眼，觀察一切無",
    "T10n0293_030:0798b14": "邊剎海成壞相故；得普照明眼，見一切佛起",
    "T10n0293_030:0798b15": "大方便，轉正法輪，出生種種修多羅故；得普",
    "T10n0293_030:0798b16": "境界眼，見無量佛神通威德，調伏一切諸眾",
    "T10n0293_030:0798b17": "生故；得普見眼，觀察一切種種剎中，一切如",
    "T10n0293_030:0798b18": "來出興世故。",
    "T10n0293_030:0798b19": "[0798b19] 時有守護菩薩法堂羅剎鬼王，名曰妙眼，與",
    "T10n0293_030:0798b20": "其眷屬萬羅剎俱，於虛空中，以天拘蘇摩可",
    "T10n0293_030:0798b21": "愛妙華，及眾妙香散善財上。作如是言：[0798b21] 「善男",
    "T10n0293_030:0798b22": "子！菩薩具足成就十法，則得親近諸善知識。",
    "T10n0293_030:0798b23": "何等為十？所謂：離諸諂幻，其心質直，恒清淨",
    "T10n0293_030:0798b24": "故；離諸分別，大悲平等，普攝眾生故；覺法自",
    "T10n0293_030:0798b25": "性，知眾生性無真實故；知無去來，趣一切",
    "T10n0293_030:0798b26": "智心不退故；具信解力，普入一切佛道場故；",
    "T10n0293_030:0798b27": "得淨慧眼，了一切法性無生故；住平等慈，普",
    "T10n0293_030:0798b28": "令眾生得勝義故；開智光明，能廓自心諸",
    "T10n0293_030:0798b29": "妄境故；作清涼雲，灑甘露雨，滌煩惱故；作",
    "T10n0293_030:0798c01": "廣大眼，徹鑒諸法，心常隨順善知識故。若諸",
    "T10n0293_030:0798c02": "菩薩具足圓滿此十種法，則得親近諸善知",
    "T10n0293_030:0798c03": "識。[0798c03] 「復次，善男子！菩薩成就十種三昧，微細觀",
    "T10n0293_030:0798c04": "察則常現見諸善知識。何等為十？所謂：法空",
    "T10n0293_030:0798c05": "無盡清淨輪三昧；現見十方一切諸佛剎海",
    "T10n0293_030:0798c06": "三昧；於諸境界不捨離無缺減三昧；普見一",
    "T10n0293_030:0798c07": "切如來出現三昧；普集一切福智海藏三昧；",
    "T10n0293_030:0798c08": "心恒不捨諸善知識三昧；常念一切如來功",
    "T10n0293_030:0798c09": "德從善知識出現三昧；念常不捨諸善知識",
    "T10n0293_030:0798c10": "三昧；念常親近平等供養諸善知識三昧；於",
    "T10n0293_030:0798c11": "善知識方便行中，身無疲倦，心無厭足，離諸",
    "T10n0293_030:0798c12": "過失三昧。善男子！菩薩成就此十三昧，常得",
    "T10n0293_030:0798c13": "親近諸善知識。又得善知識常轉一切如來",
    "T10n0293_030:0798c14": "法輪三昧，得此三昧已，悉知諸佛體性平等，",
    "T10n0293_030:0798c15": "遍一切處，常得值遇諸善知識。」說是語時，善",
    "T10n0293_030:0798c16": "財童子仰視空中，而報之言：「善哉！善哉！汝為",
    "T10n0293_030:0798c17": "哀愍攝受我故，顯示種種巧方便門，令我得",
    "T10n0293_030:0798c18": "見真善知識。唯願為我分別演說：我當云何",
    "T10n0293_030:0798c19": "而得往詣善知識所？於何方處城邑聚落求",
    "T10n0293_030:0798c20": "善知識？作何方便而得親近諸善知識？」[0798c20] 羅剎",
    "T10n0293_030:0798c21": "答言：「善男子！汝應謙下普禮十方，盡虛空際",
    "T10n0293_030:0798c22": "一切境界，求善知識；勇猛自在，遍遊十方求",
    "T10n0293_030:0798c23": "善知識；起速疾心，起隨順心求善知識；觀察",
    "T10n0293_030:0798c24": "身心如影如夢求善知識。」",
    "T10n0293_030:0798c25": "[0798c25] 爾時，善財受羅剎教，隨順修行，即時&#x89A9;見大",
    "T10n0293_030:0798c26": "寶蓮華從地涌出；金剛為莖，摩尼為葉，毘",
    "T10n0293_030:0798c27": "盧遮那寶王以為其臺，現眾生海摩尼寶王以",
    "T10n0293_030:0798c28": "為其藏，眾色寶香以為其鬚，無數寶網彌覆",
    "T10n0293_030:0798c29": "其上。於其臺上有一樓閣，名普納十方法界",
    "T10n0293_030:0799a01": "藏，種種奇妙以為嚴飾；金剛為地，千柱行列，",
    "T10n0293_030:0799a02": "一切皆以摩尼寶成，閻浮檀金以為其壁，眾",
    "T10n0293_030:0799a03": "寶瓔珞四面垂下，種種寶色大摩尼幢分布",
    "T10n0293_030:0799a04": "行列，普遍莊嚴，無數妙寶階陛欄楯，周匝莊",
    "T10n0293_030:0799a05": "嚴。其樓閣中，有如意寶王蓮華之座，種種眾",
    "T10n0293_030:0799a06": "寶以為莊校，妙寶欄楯周匝圍遶，星宿幢摩",
    "T10n0293_030:0799a07": "尼王間列莊嚴，眾色寶衣內外敷設，寶帳寶",
    "T10n0293_030:0799a08": "網垂眾寶鈴以覆其上，眾寶繒幡處處垂下，",
    "T10n0293_030:0799a09": "微風吹動，光流響發；寶華幢中雨眾妙華，寶",
    "T10n0293_030:0799a10": "鈴鐸中出美音聲，寶戶牖間垂諸瓔珞，摩尼",
    "T10n0293_030:0799a11": "身中流出香水；毘盧遮那寶象，口中出蓮華",
    "T10n0293_030:0799a12": "網；眾色金剛寶師子，口吐妙香雲；梵天形像",
    "T10n0293_030:0799a13": "眾妙寶輪，出隨樂音，演大慈教；金剛寶鈴，出",
    "T10n0293_030:0799a14": "諸菩薩大願之音；寶月幢中，出佛化形，相續",
    "T10n0293_030:0799a15": "不斷；淨藏寶王，現三世佛受生次第；日藏摩",
    "T10n0293_030:0799a16": "尼放大光明，遍照十方一切佛剎；普光照耀",
    "T10n0293_030:0799a17": "摩尼寶王，放一切佛圓滿光明；毘盧遮那摩",
    "T10n0293_030:0799a18": "尼寶王，興供養雲，供養一切諸佛如來；如意",
    "T10n0293_030:0799a19": "珠王，念念示現普賢神變，充滿法界；須彌寶",
    "T10n0293_030:0799a20": "王出天宮殿，普現一切帝釋天眾變化身雲，",
    "T10n0293_030:0799a21": "天諸采女種種妙音，歌讚如來不可思議微",
    "T10n0293_030:0799a22": "妙功德。[0799a22] 爾時，善財見如是座，復有無量不思",
    "T10n0293_030:0799a23": "議數寶莊嚴座，周匝圍遶，摩耶夫人在彼座",
    "T10n0293_030:0799a24": "上，遍於一切諸眾生前，現淨色身，所謂：超三",
    "T10n0293_030:0799a25": "界色身，已出一切諸有趣故；隨心樂色身，於",
    "T10n0293_030:0799a26": "諸世間無所著故；普周遍色身，等於一切眾",
    "T10n0293_030:0799a27": "生數故；廣大力色身，令諸眾生具福德故；無",
    "T10n0293_030:0799a28": "等比色身，令諸眾生滅倒見故；無量種色身，",
    "T10n0293_030:0799a29": "隨眾生心悉示現故；無邊相色身，普現調伏",
    "T10n0293_030:0799b01": "眾生相故；普對現色身，以大自在而示現故；",
    "T10n0293_030:0799b02": "化一切色身，隨其所應而現前故；恒示現色",
    "T10n0293_030:0799b03": "身，盡眾生界而無盡故；住安樂色身，親近",
    "T10n0293_030:0799b04": "見聞得安樂故；無斷盡色身，究竟普見如虛",
    "T10n0293_030:0799b05": "空故；大威德色身，滅除眾生虛妄法故；無去",
    "T10n0293_030:0799b06": "色身，於一切趣無所滅故；無來色身，於諸世",
    "T10n0293_030:0799b07": "間無所出故；不生色身，無生起故；不滅色身，",
    "T10n0293_030:0799b08": "常寂滅故；非實色身，得如實故；非虛色身，隨",
    "T10n0293_030:0799b09": "世現故；不動色身，生滅永離故；不壞色身，法",
    "T10n0293_030:0799b10": "性無壞故；無相色身，言語道斷故；一相色身，",
    "T10n0293_030:0799b11": "無相為相故；如像色身，隨心應現故；如幻色",
    "T10n0293_030:0799b12": "身，幻智所成故；如焰色身，唯想所持故；如影",
    "T10n0293_030:0799b13": "色身，隨願現生故；如夢色身，隨心而現故；",
    "T10n0293_030:0799b14": "法界色身，性淨如空故；大悲色身，常護眾生",
    "T10n0293_030:0799b15": "故；無礙色身，遍周法界故；無邊色身，普淨眾",
    "T10n0293_030:0799b16": "生故；無量色身，超過言說故；無住色身，調伏",
    "T10n0293_030:0799b17": "眾生故；無依色身，願度世間故；無處色身，恒",
    "T10n0293_030:0799b18": "化眾生故；無生色身，幻願所成故；無勝色身，",
    "T10n0293_030:0799b19": "超諸世間故；如實色身，定心所現故；不生色",
    "T10n0293_030:0799b20": "身，隨眾生業而出現故；如意珠色身，普滿一",
    "T10n0293_030:0799b21": "切眾生願故；無分別色身，但隨眾生心願起",
    "T10n0293_030:0799b22": "故；離分別色身，一切眾生不能知故；離虛妄",
    "T10n0293_030:0799b23": "色身，永離眾生虛假法故；恒無盡色身，盡諸",
    "T10n0293_030:0799b24": "眾生生死際故；清淨色身，同於如來無分別",
    "T10n0293_030:0799b25": "故。[0799b25] 善財童子見於摩耶夫人，如是所現一切",
    "T10n0293_030:0799b26": "色身，究竟非色，所有色相如影像故；究竟非",
    "T10n0293_030:0799b27": "受，世間諸受咸轉滅故；究竟非想，但隨眾生",
    "T10n0293_030:0799b28": "想所現故；究竟非行，依如幻業而成就故；究",
    "T10n0293_030:0799b29": "竟非識，菩薩願智空無性故；一切世間語言",
    "T10n0293_030:0799c01": "斷故；滅除生死諸熱惱故；安住最勝寂滅身",
    "T10n0293_030:0799c02": "故。[0799c02] 爾時，善財童子復見摩耶夫人隨諸眾生",
    "T10n0293_030:0799c03": "心之所樂，自在普現如諸世間，或超世間種",
    "T10n0293_030:0799c04": "種女身。所謂：或現魔女身，或現他化天女身，",
    "T10n0293_030:0799c05": "或現化樂天女身，或現兜率天女身，或現夜",
    "T10n0293_030:0799c06": "摩天女身，或現忉利天女身，或現四王天女",
    "T10n0293_030:0799c07": "身，或現諸龍、夜叉、乾闥婆、阿脩羅、迦樓羅、緊",
    "T10n0293_030:0799c08": "那羅、摩&#x777A;羅伽、人、非人女身；於一切處現如",
    "T10n0293_030:0799c09": "是等相似女身及超過身，饒益眾生。集一切",
    "T10n0293_030:0799c10": "智，行於平等檀波羅蜜，大悲普覆一切世間，",
    "T10n0293_030:0799c11": "出生如來無量功德；修習增長一切智智，觀",
    "T10n0293_030:0799c12": "察思惟諸法實性，獲深忍海，精勤速疾曾無",
    "T10n0293_030:0799c13": "懈息，恒轉清淨不退法輪；微細了知一切法",
    "T10n0293_030:0799c14": "性，住於平等三昧境界；得如來定圓滿光明，",
    "T10n0293_030:0799c15": "銷竭眾生煩惱巨海；善能了知一切佛法，恒",
    "T10n0293_030:0799c16": "以智慧觀法實相，見諸如來心無厭足，知三",
    "T10n0293_030:0799c17": "世佛出興次第，見佛三昧常現在前，普集無",
    "T10n0293_030:0799c18": "量諸清淨道，行於諸佛虛空境界，隨其心樂",
    "T10n0293_030:0799c19": "普攝眾生，種種方便教化成熟；入佛無量清",
    "T10n0293_030:0799c20": "淨法身，成就大願，淨諸佛剎，究竟調伏一切",
    "T10n0293_030:0799c21": "眾生，心恒普入諸佛境界，出生一切菩薩神",
    "T10n0293_030:0799c22": "通；已得法身清淨無染，而恒示現無量色身；",
    "T10n0293_030:0799c23": "遊戲如來諸自在力，摧伏魔怨力，成就善根",
    "T10n0293_030:0799c24": "力，出生正法力，具足諸佛力，得諸菩薩自在",
    "T10n0293_030:0799c25": "之力，速疾增長一切智力；得佛智光普照一",
    "T10n0293_030:0799c26": "切，悉知無量眾生心海，根性欲解種種差別，",
    "T10n0293_030:0799c27": "其身充滿十方剎海，亦知諸剎成壞之相，以",
    "T10n0293_030:0799c28": "廣大眼見十方海；以周遍智知三世海；身",
    "T10n0293_030:0799c29": "普承事一切佛海；心恒納受一切法海；修習",
    "T10n0293_030:0800a01": "圓滿一切如來種種功德；隨順出生一切菩",
    "T10n0293_030:0800a02": "薩智慧助道，常樂觀察一切菩薩從初發心",
    "T10n0293_030:0800a03": "所有修行波羅蜜行；出生一切諸菩薩地，積",
    "T10n0293_030:0800a04": "集一切菩薩福聚，勇猛精進心無所畏，普",
    "T10n0293_030:0800a05": "遍成就一切菩薩菩提之道，恒勤守護一切",
    "T10n0293_030:0800a06": "眾生，常樂稱揚諸佛功德，光明普照一切世",
    "T10n0293_030:0800a07": "間，願為一切菩薩之母。[0800a07] 爾時，善財童子見摩",
    "T10n0293_030:0800a08": "耶夫人遍一切處，現如是等閻浮提，極微塵",
    "T10n0293_030:0800a09": "數諸方便門。既見是已，如摩耶夫人所現身",
    "T10n0293_030:0800a10": "數，善財亦現作爾許身，於一切處摩耶之前",
    "T10n0293_030:0800a11": "恭敬禮拜，即時證得無量無數諸三昧門，分",
    "T10n0293_030:0800a12": "別觀察修行證入。從三昧起，右遶摩耶并其",
    "T10n0293_030:0800a13": "眷屬，合掌而立，白言：「大聖！文殊師利菩薩",
    "T10n0293_030:0800a14": "教我發阿耨多羅三藐三菩提心，令我勤求諸",
    "T10n0293_030:0800a15": "善知識。我承其教，普於一一善知識所，皆往",
    "T10n0293_030:0800a16": "親近承事供養，無空過者。如是展轉漸來",
    "T10n0293_030:0800a17": "至此，唯願大聖為我宣說菩薩云何學菩薩",
    "T10n0293_030:0800a18": "行，而得成就一切智智。」[0800a18] 摩耶夫人告善財言：",
    "T10n0293_030:0800a19": "「善男子！我已成就菩薩大願智幻莊嚴解脫",
    "T10n0293_030:0800a20": "門，是故常為諸菩薩母。善男子！如我於此閻",
    "T10n0293_030:0800a21": "浮提中，迦毘羅城淨飯王家，右&#x8107;而生悉達",
    "T10n0293_030:0800a22": "太子，現不思議廣大莊嚴，菩薩受生自在神",
    "T10n0293_030:0800a23": "變；如是乃至盡此世界海，所有一切毘盧遮",
    "T10n0293_030:0800a24": "那如來，住最後身，示現誕生自在神變，我皆",
    "T10n0293_030:0800a25": "一一而為其母。彼諸菩薩皆入我身，右&#x8107;而",
    "T10n0293_030:0800a26": "生，成一切智。[0800a26] 「又，善男子！我於淨飯王宮，菩薩",
    "T10n0293_030:0800a27": "將欲下生之時，見菩薩身一一毛孔咸放光",
    "T10n0293_030:0800a28": "明，名一切如來受生功德輪。其諸毛孔一一",
    "T10n0293_030:0800a29": "皆現不可說不可說佛剎極微塵數菩薩受生",
    "T10n0293_030:0800b01": "神變功德莊嚴。彼諸光明，皆悉普照一切世",
    "T10n0293_030:0800b02": "界，照世界已，來入我頂，乃至一切身諸毛孔。",
    "T10n0293_030:0800b03": "[0800b03] 「善男子！又彼光中，普現一切菩薩名號，受生",
    "T10n0293_030:0800b04": "神變廣大莊嚴，宮殿眷屬五欲自娛；又見菩",
    "T10n0293_030:0800b05": "薩捨位出家，往詣道場，摧魔軍已，成等正",
    "T10n0293_030:0800b06": "覺，坐師子座，種種菩薩前後圍遶，種種世主",
    "T10n0293_030:0800b07": "親近供養，為諸大眾轉正法輪；又見如來往",
    "T10n0293_030:0800b08": "昔修行菩薩道時，於諸佛所尊重供養，發",
    "T10n0293_030:0800b09": "菩提心淨佛國土，念念示現無量化身，充遍",
    "T10n0293_030:0800b10": "十方一切世界，變化種種受生莊嚴，成無上",
    "T10n0293_030:0800b11": "覺，轉妙法輪，乃至最後現般涅槃，廣大神變",
    "T10n0293_030:0800b12": "如是等事，靡不皆見。[0800b12] 「又，善男子！彼妙光明入",
    "T10n0293_030:0800b13": "我身時，我身形量雖不逾本然，其實已超諸",
    "T10n0293_030:0800b14": "世間。所以者何？我身爾時量同虛空，於胎藏",
    "T10n0293_030:0800b15": "中，悉能容受十方菩薩宮殿，莊嚴自在受生",
    "T10n0293_030:0800b16": "大神變故。善男子！爾時菩薩從兜率天將降",
    "T10n0293_030:0800b17": "神時，有十佛剎極微塵數諸菩薩眾，皆與菩",
    "T10n0293_030:0800b18": "薩同願、同行、同善根、同莊嚴、同解脫、同智",
    "T10n0293_030:0800b19": "慧、同住地、同神通、同出現、同威力、同法身",
    "T10n0293_030:0800b20": "清淨、同色身威德，乃至普賢功德行願，悉皆",
    "T10n0293_030:0800b21": "同等，如是菩薩前後圍遶。[0800b21] 「又，有八萬諸大龍",
    "T10n0293_030:0800b22": "王，娑竭羅龍王而為上首，及諸世主各乘種",
    "T10n0293_030:0800b23": "種摩尼樓閣，俱來親近承事供養。菩薩爾時",
    "T10n0293_030:0800b24": "以神通力，與諸菩薩普現一切兜率天宮，一",
    "T10n0293_030:0800b25": "一宮中，悉現十方一切世界閻浮提內受生",
    "T10n0293_030:0800b26": "影像，不可思議種種神變，教化調伏無量眾",
    "T10n0293_030:0800b27": "生，令其覺悟不生放逸，離諸懈怠無所執",
    "T10n0293_030:0800b28": "著。[0800b28] 「又以神力放大光明，普照世間，破諸黑",
    "T10n0293_030:0800b29": "闇，滅諸苦惱，脫諸欲境，令諸眾生，皆識宿",
    "T10n0293_030:0800c01": "世所有業行，永出惡道；又為救護一切眾生，",
    "T10n0293_030:0800c02": "普現其前作諸神變，現如是等諸奇特事，與",
    "T10n0293_030:0800c03": "眷屬俱，從天宮下來入我身。彼諸菩薩於",
    "T10n0293_030:0800c04": "我腹中現大神通，遊行自在；或以三千大千",
    "T10n0293_030:0800c05": "世界而為一步，乃至或以不可說不可說佛",
    "T10n0293_030:0800c06": "剎極微塵數世界而為一步；又念念中，十方",
    "T10n0293_030:0800c07": "不可說不可說佛剎極微塵數世界，諸如來",
    "T10n0293_030:0800c08": "所菩薩眾會，及四天王、三十三天、須夜摩",
    "T10n0293_030:0800c09": "天、兜率陀天、化樂天、他化自在天，乃至色界",
    "T10n0293_030:0800c10": "諸梵天王，俱來欲見菩薩處胎廣大神變，恭",
    "T10n0293_030:0800c11": "敬供養聽受正法，皆入我身。雖我腹中悉能",
    "T10n0293_030:0800c12": "容受如是眾會，而身不廣大，亦不迫窄，其諸",
    "T10n0293_030:0800c13": "菩薩，各見自處眾會道場清淨嚴飾。[0800c13] 「善男子！",
    "T10n0293_030:0800c14": "如此四天下閻浮提中，菩薩受生，我為其母。",
    "T10n0293_030:0800c15": "三千大千世界、百億四天下閻浮提中，悉亦",
    "T10n0293_030:0800c16": "如是。然我此身本來無二，亦復非一，非一處",
    "T10n0293_030:0800c17": "住，非多處住。何以故？以修菩薩大願智幻莊",
    "T10n0293_030:0800c18": "嚴解脫門故。善男子！如今世尊毘盧遮那我",
    "T10n0293_030:0800c19": "為其母，往昔所有無量諸佛，悉亦如是而為",
    "T10n0293_030:0800c20": "其母。善男子！我昔曾作蓮華池神，時有菩薩",
    "T10n0293_030:0800c21": "於蓮華藏忽然化生，我即捧持瞻侍養育，一",
    "T10n0293_030:0800c22": "切世間皆共號我為菩薩母；又我昔為菩提",
    "T10n0293_030:0800c23": "場神，時有菩薩於我懷中忽然化生，世亦號",
    "T10n0293_030:0800c24": "我為菩薩母。善男子！如是所有無量菩薩住",
    "T10n0293_030:0800c25": "最後身，於此世界種種方便，示現受生廣大",
    "T10n0293_030:0800c26": "神變，我皆為母。善男子！如此世界賢劫之中，",
    "T10n0293_030:0800c27": "最初出現拘留孫如來、拘那含牟尼如來、迦",
    "T10n0293_030:0800c28": "葉如來，及今世尊釋迦牟尼如來，現受生時，",
    "T10n0293_030:0800c29": "我為其母。◎"
}