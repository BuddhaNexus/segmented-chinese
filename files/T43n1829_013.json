{
    "T43n1829_013:0168b08": "瑜伽師地論略纂卷第十三(論本第五十一二三)",
    "T43n1829_013:0168b10": "基撰",
    "T43n1829_013:0168b11": "攝決擇分中。五識身相應地意地之一者。此",
    "T43n1829_013:0168b12": "論一部總有五分。前五十卷。已明十七地之",
    "T43n1829_013:0168b13": "體義。即初本地分也。下之四分義。重辨前首。",
    "T43n1829_013:0168b14": "皆稱攝此分。乃下四分中之初分也。攝決擇",
    "T43n1829_013:0168b15": "分故。名決擇分。或有以文攝文。前分有者。",
    "T43n1829_013:0168b16": "今重明之。以為一分。或有以文攝義。前分雖",
    "T43n1829_013:0168b17": "說法體。其義有未明者。今此明之。以為一",
    "T43n1829_013:0168b18": "分。如言眼界攝眼界等。自體攝自也。又以所",
    "T43n1829_013:0168b19": "詮決擇之智。簡擇諸地不同。然簡擇義齊。更",
    "T43n1829_013:0168b20": "相收攝。即以義攝義。此一分教。能詮決擇。以",
    "T43n1829_013:0168b21": "所詮為名。故名攝亦可。准俱舍論名對法藏。",
    "T43n1829_013:0168b22": "由彼對法論中勝義。入此攝故。此得藏名。或",
    "T43n1829_013:0168b23": "此依彼。從彼引生。是彼所藏。故亦名藏。此既",
    "T43n1829_013:0168b24": "二義。此亦如是。由前本地分中勝義。攝入此",
    "T43n1829_013:0168b25": "分。決擇明之。或此依彼。從本地引生。即彼所",
    "T43n1829_013:0168b26": "含之義。此分所攝故。名攝決擇分。亦是以文",
    "T43n1829_013:0168b27": "攝文。故名攝也。此明攝義　言決擇分者。決",
    "T43n1829_013:0168b28": "謂決斷。謂決他疑亦可。決謂決了。能自了",
    "T43n1829_013:0168b29": "解。擇謂簡擇。可謂簡擇是非。今此明是破非。",
    "T43n1829_013:0168c01": "故言決擇。邪見撥無。真俗雖決。非簡擇是",
    "T43n1829_013:0168c02": "非。疑雖簡擇是非。而非決斷言決以簡疑惑。",
    "T43n1829_013:0168c03": "談擇以別邪見。前本地分。直述義相。今當重",
    "T43n1829_013:0168c04": "問答。決疑擇要。故名決擇。舊云決定藏者。非",
    "T43n1829_013:0168c05": "也。彼言尼也。摩可言決定。既云毘尼生折邪。",
    "T43n1829_013:0168c06": "此言決擇。何得稱為決定藏論　中者。簡持",
    "T43n1829_013:0168c07": "義。十七地中。簡餘十五地。持明此二地。是故",
    "T43n1829_013:0168c08": "言中也　言分者。分齊也。分別區分也。本地",
    "T43n1829_013:0168c09": "之後。攝釋之前。一分齊也　言五識身相應",
    "T43n1829_013:0168c10": "地意地者。如本地分已釋　問何故不言意",
    "T43n1829_013:0168c11": "識者。以名濫故。此明心意識。故不置識　問",
    "T43n1829_013:0168c12": "相應義不唯局五。何以初標不云意有。答曰",
    "T43n1829_013:0168c13": "據實皆有。略而不說。又舉初顯後故。意地不",
    "T43n1829_013:0168c14": "相應也。又據勝法。以明五識。無執持等。其境",
    "T43n1829_013:0168c15": "狹少。舉相應不言根塵。意中兼明七八二識",
    "T43n1829_013:0168c16": "根塵等皆明。不可偏云相應。故略之也　問",
    "T43n1829_013:0168c17": "前本地分。既開為二地。何乃此合明耶。述有",
    "T43n1829_013:0168c18": "二意。一六識各別依。謂六根通依。謂本識。今",
    "T43n1829_013:0168c19": "此分先明第八。是五六識通依故。所以合明。",
    "T43n1829_013:0168c20": "前分約自性業用等義。所以別開為二地。二",
    "T43n1829_013:0168c21": "六識各別種子。依本地分中。雖明賴耶。但明",
    "T43n1829_013:0168c22": "種子依。隨六識說功能各異故。所以別開為",
    "T43n1829_013:0168c23": "二地。今此分中。兼明現行。第八是六識通依。",
    "T43n1829_013:0168c24": "既是通依。不可別開二地明之。所以合說。從",
    "T43n1829_013:0168c25": "第八識。故合一明。又唯約作業。作業既別。須",
    "T43n1829_013:0168c26": "開別明。俱依根緣塵。行相狀同。所以合說。又",
    "T43n1829_013:0168c27": "如顯揚第六云。問阿賴耶識何識所攝。答六",
    "T43n1829_013:0168c28": "識攝前約種子分別。今約六識所攝。所以合",
    "T43n1829_013:0168c29": "明　此地決擇。合有七卷。此為最初。故言第",
    "T43n1829_013:0169a01": "一。即首稱攝決擇分中五識身相應地意地",
    "T43n1829_013:0169a02": "之一。就此分中有三。一結前生後以發論端。",
    "T43n1829_013:0169a03": "二釋分興之意。三依地正辨。初二如文。第三",
    "T43n1829_013:0169a04": "正辨五意。合明尋伺等三地。合即十四分也。",
    "T43n1829_013:0169a05": "就第三段中有二。初簡擇別。明一地二依地。",
    "T43n1829_013:0169a06": "正辨如文可悉。今明此地中總有七卷。前三",
    "T43n1829_013:0169a07": "卷半明五善巧。下三卷半明六善巧。初有多",
    "T43n1829_013:0169a08": "段。今論初且合為二。初牒前已明。而興三問。",
    "T43n1829_013:0169a09": "第二依問正答。就問中有三。初牒前本識。為",
    "T43n1829_013:0169a10": "所決擇。二開三問端。為問由致。三正設三問。",
    "T43n1829_013:0169a11": "令興決擇。",
    "T43n1829_013:0169a12": "論云問前說種子依謂阿賴耶識。此即初也。",
    "T43n1829_013:0169a13": "謂前本地分中。已明第八是諸種子依。種子",
    "T43n1829_013:0169a14": "皆依有故。小乘諸論未說有　有之因緣廣分",
    "T43n1829_013:0169a15": "別義者。此即第二開三問端。為問由致　而",
    "T43n1829_013:0169a16": "未說有者。前本地雖大乘有第八。然小乘經",
    "T43n1829_013:0169a17": "而未說。有一問也　問曰如攝論引小乘經中",
    "T43n1829_013:0169a18": "云。愛樂喜習著阿賴耶。所餘經中亦如是說。",
    "T43n1829_013:0169a19": "此言即小乘經已有。何故言未有耶。述曰二",
    "T43n1829_013:0169a20": "義此為無者。說如薩婆多等。又然彼經雖說",
    "T43n1829_013:0169a21": "有體。即第六無別所詮及餘別義。謂因緣廣",
    "T43n1829_013:0169a22": "分別等。今言未有者。無別體有。非名有也。",
    "T43n1829_013:0169a23": "有之因緣者。此有第八之所以也。雖言說有。",
    "T43n1829_013:0169a24": "未知有之所以。既知所以有故。第八存之。其",
    "T43n1829_013:0169a25": "與現數受等俱轉　廣分別義。即為第三問。",
    "T43n1829_013:0169a26": "論云何故不說。以下第三正設三問。令興決釋",
    "T43n1829_013:0169a27": "也　何故不說者。但問小無所以。餘文可知。",
    "T43n1829_013:0169a28": "論云答由此建立是佛世尊。下第二答。答中",
    "T43n1829_013:0169a29": "隨問即為三答。此即答初問也。此答初問中。",
    "T43n1829_013:0169b01": "初長行總答最深密記不說。所以第二引經",
    "T43n1829_013:0169b02": "正言不說。",
    "T43n1829_013:0169b03": "論頌云阿賴耶識甚深細者。以下舉經正辨",
    "T43n1829_013:0169b04": "不說逗留。此一句總彰深細。第二第四句。正",
    "T43n1829_013:0169b05": "明不說所以。第三句正明不說　問曰何以",
    "T43n1829_013:0169b06": "第四第二句。明不說所以。有二義故不說。以",
    "T43n1829_013:0169b07": "深細故不說。即第二正明深細之義。二恐起",
    "T43n1829_013:0169b08": "煩惱。不為說之。即第四句。先云第七及八。皆",
    "T43n1829_013:0169b09": "名阿陀那者非也。即舊論頌云執持識深細。",
    "T43n1829_013:0169b10": "既云執持。第七豈能持也。梵音云訖利瑟吒",
    "T43n1829_013:0169b11": "末那。此云染污意。今云阿陀那者。即第八執",
    "T43n1829_013:0169b12": "持之義也。此之一句。總舉第八深細也　問",
    "T43n1829_013:0169b13": "曰舊論執持識深細。何故今翻別云有何所",
    "T43n1829_013:0169b14": "以。述曰執持之言。其義便正。然簡有異。義",
    "T43n1829_013:0169b15": "不同簡。所以者何。先云深細者。但簡凡夫未",
    "T43n1829_013:0169b16": "簡二乘故。其凡夫藉義皆麁淺。此言深細但",
    "T43n1829_013:0169b17": "簡凡夫。其二乘教義皆深細。此應與等故。今",
    "T43n1829_013:0169b18": "以甚簡別二乘。二乘經教深細非甚故。此簡",
    "T43n1829_013:0169b19": "具足故須異也。故下言見諦聖者方能了知。",
    "T43n1829_013:0169b20": "餘未能知。見道之前第六識非唯識觀。未見",
    "T43n1829_013:0169b21": "第八。入見方知故言甚深細也。",
    "T43n1829_013:0169b22": "論云一切種子如暴流者。此一句。舉第八識",
    "T43n1829_013:0169b23": "深細之義。而不為說。即第一深細不說所以。",
    "T43n1829_013:0169b24": "水未風擊名曰平流。若遇風濤方成浪起。此",
    "T43n1829_013:0169b25": "識亦爾。能熏之風未鼓。但只念念平流。能熏",
    "T43n1829_013:0169b26": "之風鼓時成種。遂如波浪　或種生現。由如",
    "T43n1829_013:0169b27": "波浪。一浪因至一浪生。多浪因至多浪起也",
    "T43n1829_013:0169b28": "　問曰先翻種子如恒流。今何異也。雖云種",
    "T43n1829_013:0169b29": "子。未知是何。言恐有局。今言一切。義乃含",
    "T43n1829_013:0169c01": "包。又恒流之言。此是何義。若如恒水流。即乃",
    "T43n1829_013:0169c02": "非也。如恒常而流。豈是約因熏義。今言暴流。",
    "T43n1829_013:0169c03": "義在於此。",
    "T43n1829_013:0169c04": "論云我於凡愚不開演者。此一句。第三正明",
    "T43n1829_013:0169c05": "不說。小乘有名無有體義。此我於愚不演也。",
    "T43n1829_013:0169c06": "唯開名故。諸在凡夫名亦未開。即我於凡不",
    "T43n1829_013:0169c07": "開也。若小乘名已有。但不為演。若名亦未",
    "T43n1829_013:0169c08": "有。亦不為開也　問曰二乘凡夫既不為開",
    "T43n1829_013:0169c09": "演。何故今說令凡夫聞。此中聞有二人。聲聞",
    "T43n1829_013:0169c10": "之中有二人。一根不熟。二根未熟。初決定性。",
    "T43n1829_013:0169c11": "二不定性。故不為開演。若不定性根熟。何不",
    "T43n1829_013:0169c12": "為演之。凡夫亦爾。一根不熟。無種姓人二根",
    "T43n1829_013:0169c13": "未熟。故不為說。今約聞者。皆根已熟故得聞",
    "T43n1829_013:0169c14": "之。今言於凡愚不開演者。義在於此　問曰",
    "T43n1829_013:0169c15": "先云於凡我不說。此何異也。述曰即言非也。",
    "T43n1829_013:0169c16": "唯簡凡夫。不二乘故。今言意不爾。",
    "T43n1829_013:0169c17": "論云恐彼分別執為我者。即第四句。釋第二",
    "T43n1829_013:0169c18": "為起煩惱不說所以。凡夫二執未斷。二我之",
    "T43n1829_013:0169c19": "執恐生。二乘人我雖除。法我猶在。恐其起此。",
    "T43n1829_013:0169c20": "我有二種。一分別。二俱生。俱生之我任運而",
    "T43n1829_013:0169c21": "生。分別之我因教方起。恐凡夫因教分別。二",
    "T43n1829_013:0169c22": "我得生。二乘因師分別。法我得起。故不為說",
    "T43n1829_013:0169c23": "　問曰先云彼勿執為我。此云何異。述曰此",
    "T43n1829_013:0169c24": "言總未簡任運有我。其義可知　問第八相續",
    "T43n1829_013:0169c25": "似一常。恐起人我見。凡不聞本識有體相。是",
    "T43n1829_013:0169c26": "實慮法執大不說。述曰說第八雖生法執。若",
    "T43n1829_013:0169c27": "除法執必由唯識。第八既是諸法如實因緣。",
    "T43n1829_013:0169c28": "此乃唯識之本。故為大根得說本識(更有逐難云云思之)",
    "T43n1829_013:0169c29": "其此識義者。佛說法要以利物為本。若說此",
    "T43n1829_013:0170a01": "法。始則不墮生死。終令能得涅槃者。佛即為",
    "T43n1829_013:0170a02": "說。然此識凡夫聞之。生分別二我。若二乘聞",
    "T43n1829_013:0170a03": "生法執故。及不能作唯識觀故。始則有損終",
    "T43n1829_013:0170a04": "聞無益　問唯識非小境。不為說第八。末那",
    "T43n1829_013:0170a05": "二乘觀道除。應為二乘說。述曰末那惑障於",
    "T43n1829_013:0170a06": "人觀。二乘觀道得除人執。識細二乘非種智。",
    "T43n1829_013:0170a07": "所以不為說第七。即如見道。雖斷三惡趣果。",
    "T43n1829_013:0170a08": "第八細故不為說。末那識細故。彼非一切種",
    "T43n1829_013:0170a09": "智。亦不為說　問曰小乘觀道緣末那否。答",
    "T43n1829_013:0170a10": "無分別智觀。斷惑時自相觀故。觀末那理。後",
    "T43n1829_013:0170a11": "得智觀。非一切種智故。於事差別。無智亦不",
    "T43n1829_013:0170a12": "須緣。因此義。法師云。以九門分別八識。備師",
    "T43n1829_013:0170a13": "以七門分別八識。皆如前鈔。",
    "T43n1829_013:0170a14": "論云復次嗢拕南曰。下答第二問。此中有二。",
    "T43n1829_013:0170a15": "初舉頌總顯八義。二長行廣解。初文可知。就",
    "T43n1829_013:0170a16": "長行中。初列八名屬當於頌。二次第解釋嗢",
    "T43n1829_013:0170a17": "拕南。而與鄔馱南自說經何別。就次第別解",
    "T43n1829_013:0170a18": "中。有八不同。即為八段。初段中有二。初問次",
    "T43n1829_013:0170a19": "解。問可知。答中五因不同。即為五段。其初因",
    "T43n1829_013:0170a20": "意者。諸小乘等中。不立本識。如經部師以六",
    "T43n1829_013:0170a21": "識持身。今意非此。謂從先業生者。能執持身。",
    "T43n1829_013:0170a22": "從現在緣生者。不能執持。此約長理。不約六",
    "T43n1829_013:0170a23": "識於一剎那。或起異熟心破。如文可知。此中",
    "T43n1829_013:0170a24": "應立量云。眼等轉識非能執後(宗)。現緣發故",
    "T43n1829_013:0170a25": "(因)。如聲等起(喻)。又若有轉救之云。我眼等中",
    "T43n1829_013:0170a26": "亦有異熟心。從先業生能執持。汝何故云眼",
    "T43n1829_013:0170a27": "等轉識非能執持。而總遮我。今應破之。下第",
    "T43n1829_013:0170a28": "三因比量。若爾下第三因應不異。破此已救",
    "T43n1829_013:0170a29": "已為破故。後既有破。明知此中。但約長理相",
    "T43n1829_013:0170b01": "續道理破之。如前解釋。此第一因也。因言所",
    "T43n1829_013:0170b02": "以。即宗因等之因也。從此為名故言五因。前",
    "T43n1829_013:0170b03": "總破六識訖。下因別疏牒破。且疏善不善性",
    "T43n1829_013:0170b04": "心破故。第二因又六識身善不善等性可得。",
    "T43n1829_013:0170b05": "是第二因者。即欲破之且遮別法。有非執受。",
    "T43n1829_013:0170b06": "方為同喻。而能遮彼善不善等。設有解云。涅",
    "T43n1829_013:0170b07": "槃體能持有漏依止。今量云。二種涅槃定非",
    "T43n1829_013:0170b08": "執受。宗也。是無為故。因也。由如虛空喻也。",
    "T43n1829_013:0170b09": "此義既成轉破道諦　設有別計道諦能持。",
    "T43n1829_013:0170b10": "應立量云。無漏善心不能執受有漏諸根(宗)。",
    "T43n1829_013:0170b11": "此言為簡大圓鏡智能執自身。若但總言無",
    "T43n1829_013:0170b12": "漏善心不能執受。即有不定過。為如涅槃。是",
    "T43n1829_013:0170b13": "無漏故。無漏善心不能執受。為如大圓鏡智。",
    "T43n1829_013:0170b14": "是無漏故。而能執受。避斯過故故作此言。是",
    "T43n1829_013:0170b15": "無漏故因由。如涅槃喻。此義既成。應須轉破",
    "T43n1829_013:0170b16": "有漏善心。應立量云。有漏善心應不執受有",
    "T43n1829_013:0170b17": "漏諸根(宗)。以是善故(因)。如無漏善(喻)。善既被破。",
    "T43n1829_013:0170b18": "不善須除。別立量云。諸不善心應非執受(宗)。",
    "T43n1829_013:0170b19": "有記性故(因)。如彼善品(喻)。雖破記性。無記",
    "T43n1829_013:0170b20": "之中有四無記。且除異熟。在第三因。變化等",
    "T43n1829_013:0170b21": "三。今應別破。量云三無記心應非執受(宗)。以",
    "T43n1829_013:0170b22": "間斷故(因)。由如聲電(喻)。或因喻云。非異熟性",
    "T43n1829_013:0170b23": "故。如善惡心。此因亦善。前因有異熟生心為",
    "T43n1829_013:0170b24": "不定過。今論云。雖云善不善性。不言無記。",
    "T43n1829_013:0170b25": "既有等字。明別有破。雖復疏牒。其六識中無",
    "T43n1829_013:0170b26": "記報心。此中有計。以為執持。應破彼計。故第",
    "T43n1829_013:0170b27": "三因即遮此計。",
    "T43n1829_013:0170b28": "論云又六識身無覆無記異熟所攝類不可得",
    "T43n1829_013:0170b29": "是第三因者。言六識中雖有異熟。但一念生。",
    "T43n1829_013:0170c01": "或諸心間。前後一類。異熟生必不可得。前後",
    "T43n1829_013:0170c02": "一類異熟之性。無有變易。可能執持。是真異",
    "T43n1829_013:0170c03": "熟。今六識中異熟心。但一念生。非無有間。既",
    "T43n1829_013:0170c04": "非一類。是異熟生。不得稱言而能執受。應立",
    "T43n1829_013:0170c05": "量云。六種轉識非真異熟生(宗)。有間斷故(因)。",
    "T43n1829_013:0170c06": "譬如風聲等(喻)。此量未明。應更別立之。六種",
    "T43n1829_013:0170c07": "轉識無覆無記異熟一類既不可得不能執持",
    "T43n1829_013:0170c08": "身(宗)。有間斷義故(因)。喻等同前。或應立量云。",
    "T43n1829_013:0170c09": "六轉識中異熟生心不能執受(宗)。有間斷故(因)。",
    "T43n1829_013:0170c10": "如風聲等(喻)。其論云異熟類不可得者。即是此",
    "T43n1829_013:0170c11": "中。有間斷之因言也。即彼逐難。六識中異熟",
    "T43n1829_013:0170c12": "心。是異熟生。非真異熟。不能執持者。汝宗何",
    "T43n1829_013:0170c13": "故言不苦不樂受。從異熟生。既異熟生應非",
    "T43n1829_013:0170c14": "執受。述曰異熟生有二種。一從異熟種子生。",
    "T43n1829_013:0170c15": "二從異熟相續生。第六識等者。是異熟種子",
    "T43n1829_013:0170c16": "生。名假異熟。如眼根非真異熟。其第八識是",
    "T43n1829_013:0170c17": "異熟相續生。前念後念皆異熟故。今前念後",
    "T43n1829_013:0170c18": "念皆是異熟者。能執持非六種識。故有異也。",
    "T43n1829_013:0170c19": "即以此文。一師言。欲界有第六異熟心。一師",
    "T43n1829_013:0170c20": "云。此乃遮計。又彼外計。汝宗第七識。應得能",
    "T43n1829_013:0170c21": "執持身。何勞第八者。應立量云。我第七識不",
    "T43n1829_013:0170c22": "能執持身。非異熟性故。如六種轉識等。又彼",
    "T43n1829_013:0170c23": "外計。非一種識能持一切根。一一自識能持",
    "T43n1829_013:0170c24": "自根。今應破之故。第四因云。又六識身各別",
    "T43n1829_013:0170c25": "依轉。乃至是第四因。此中有二。初依計正",
    "T43n1829_013:0170c26": "破。二縱計逐難。謂如眼識起時餘耳等無",
    "T43n1829_013:0170c27": "識之根便應爛壞(宗)。無能持識故(因)。以小乘宗",
    "T43n1829_013:0170c28": "諸識不並生故。如死屍(喻)。設許執受亦不應",
    "T43n1829_013:0170c29": "理者。此牒計逐難。謂彼外計眼識起時。非",
    "T43n1829_013:0171a01": "但唯持眼根。亦能持餘耳等之根。今設縱之",
    "T43n1829_013:0171a02": "故云。設許執受亦不應理。識遠離故。今立量",
    "T43n1829_013:0171a03": "云。眼識必不能持耳等諸根(宗)。識遠離故(因)。",
    "T43n1829_013:0171a04": "如他八識不能持身根等。如死屍等。又有合",
    "T43n1829_013:0171a05": "立量云。無識諸根應無執受(宗)。識遠離故(因)。",
    "T43n1829_013:0171a06": "如死屍(喻)。既難無執受已。應成非情攝。立量",
    "T43n1829_013:0171a07": "云。無識諸根應非情攝(宗)。無執受故(因)。如死",
    "T43n1829_013:0171a08": "屍(喻)。又眼等諸識起時。應不遞相執受(宗)。所",
    "T43n1829_013:0171a09": "依別故(因)。由如眼識起時不依諸根。此量有",
    "T43n1829_013:0171a10": "過。同喻所立不成。過如前所計。身識持自根。",
    "T43n1829_013:0171a11": "設爾應成數執過故。第五因應成數執過。其",
    "T43n1829_013:0171a12": "文可解。此中有量。既有執受不執受。不執受",
    "T43n1829_013:0171a13": "時應非有情攝。無執受故。如死屍等。又可云",
    "T43n1829_013:0171a14": "六種轉識應非執受。三性心間非一類故。如",
    "T43n1829_013:0171a15": "聲火炎等。此亦有過。由上五因。六識執持。",
    "T43n1829_013:0171a16": "既非道理。故許第八能執持身。結文可知。",
    "T43n1829_013:0171a17": "論云何故若無阿賴耶識。乃至識不俱轉。此",
    "T43n1829_013:0171a18": "第二因。非正建立第八識。但因外難便破小",
    "T43n1829_013:0171a19": "執。建立自宗。此中有二。初問次正釋　何故",
    "T43n1829_013:0171a20": "若無等者。此即初也。若准前後解。此文稍違。",
    "T43n1829_013:0171a21": "所以者何。且如前文。若有第八執受。依止可",
    "T43n1829_013:0171a22": "得。若無第八依止。執受不可得。今若准解應",
    "T43n1829_013:0171a23": "言。若有第八。最初生起可得。若無第八。最初",
    "T43n1829_013:0171a24": "生起不可得者。是言便生但總應言。小乘無",
    "T43n1829_013:0171a25": "第八。諸識不並生。大乘理即云。根境緣具五",
    "T43n1829_013:0171a26": "識皆起。何緣一識最初生起。有第八識。即許",
    "T43n1829_013:0171a27": "諸識並生。故有第八。無最初起是應道理。汝",
    "T43n1829_013:0171a28": "既無於第八。有最初生。此不應理。今小乘問",
    "T43n1829_013:0171a29": "云。何故若無第八。最初生起。不應正理。可直",
    "T43n1829_013:0171b01": "案文。不可准前及後而興准解。此為問訖。就",
    "T43n1829_013:0171b02": "正解中有二。初假設外難。二依難正解。以小",
    "T43n1829_013:0171b03": "乘中諸識別生。其文易了。其答中有三。初總",
    "T43n1829_013:0171b04": "答以徵釋所以。第一及徵可知。第三正釋中",
    "T43n1829_013:0171b05": "云。容有二識俱時轉者。謂大乘中諸識。亦有",
    "T43n1829_013:0171b06": "別生時故。餘文易了。此中應立量云。三緣具",
    "T43n1829_013:0171b07": "足眼識起時三緣具諸耳等識亦應現起(宗)。三",
    "T43n1829_013:0171b08": "緣具故(因)。如現起眼識(喻)。汝前所難。恐識並",
    "T43n1829_013:0171b09": "生。不許第八是有。今成諸識並生。已應許有",
    "T43n1829_013:0171b10": "第八。此返釋成。論第三因中初問等。如前判",
    "T43n1829_013:0171b11": "文。此因亦非正立。第八之因為外釋義。難時",
    "T43n1829_013:0171b12": "外便返問。因為通難。返立本識。謂外小計識",
    "T43n1829_013:0171b13": "不並生。意緣色時。在眼識後。今破此識。緣過",
    "T43n1829_013:0171b14": "去色境。應不明了。應立量云。眼識等後散心",
    "T43n1829_013:0171b15": "意識緣次過去眼等所引境色應不明了。宗",
    "T43n1829_013:0171b16": "也。此言簡彼定心及獨頭意。今遠緣者。今偏",
    "T43n1829_013:0171b17": "破過去近意識。簡遠意識。因云不定位攝緣",
    "T43n1829_013:0171b18": "過去故。此言又簡定心。如散心中。緣過去等",
    "T43n1829_013:0171b19": "百千劫事。此是亦簡定心。又為不明了故。應",
    "T43n1829_013:0171b20": "不明了。宗因喻如前。此中文意如對法抄。",
    "T43n1829_013:0171b21": "論云何故若無阿賴耶識有種子性。乃至不",
    "T43n1829_013:0171b22": "應道理者。此下不能別判諸文。以小乘中計",
    "T43n1829_013:0171b23": "六轉識。能持於種。今以諸心別異。云何持種。",
    "T43n1829_013:0171b24": "應立量云。六種轉識不能持種(宗)。因云展轉",
    "T43n1829_013:0171b25": "異故。由如鼓等所發音聲。又云六種轉識應",
    "T43n1829_013:0171b26": "不持種。三性間故。如身語業。餘文可知。",
    "T43n1829_013:0171b27": "論云又彼諸識長時間斷不應相續長時流轉",
    "T43n1829_013:0171b28": "等者。又汝若執六識持種。如入無心定時。其",
    "T43n1829_013:0171b29": "六轉識長時間斷。既無能持之識。不應所持",
    "T43n1829_013:0171c01": "之種。而得相續長時流轉。不生滅也。應立量",
    "T43n1829_013:0171c02": "云。入無心定種子應失(宗)。無識持故(因)。如入",
    "T43n1829_013:0171c03": "無餘般涅槃界。又應立量云。入滅定時六識",
    "T43n1829_013:0171c04": "長時間斷。此即無識持種。即種已失。不應而",
    "T43n1829_013:0171c05": "有出定相續。而復更得長時流轉。用何種生。",
    "T43n1829_013:0171c06": "又此以何為識持身。難破無持種子識門。兼",
    "T43n1829_013:0171c07": "此破入滅定時。六識間斷。不應其身而得長",
    "T43n1829_013:0171c08": "時流轉。彼經多時。無識持故。便應爛壞。相續",
    "T43n1829_013:0171c09": "謂身也。若爾與下第七破何異。既爾取第一",
    "T43n1829_013:0171c10": "第二好。",
    "T43n1829_013:0171c11": "論云何故若無諸識俱轉業用差別不應道理",
    "T43n1829_013:0171c12": "等者。此第五亦非正立第八而破於他。亦因",
    "T43n1829_013:0171c13": "他難解難之由。遂成第八。四種業用。一了別",
    "T43n1829_013:0171c14": "器業。謂外器世界。二了別依業。即內五根扶",
    "T43n1829_013:0171c15": "根五塵及內種子等。此二第八識之業故。勝",
    "T43n1829_013:0171c16": "鬘經云。自身資生具。一時頓分別。此第一業。",
    "T43n1829_013:0171c17": "第八唯變故。緣從種生。故名為變。是彼境故。",
    "T43n1829_013:0171c18": "名為彼緣。其內依業。具有二義。一變故緣。二",
    "T43n1829_013:0171c19": "執故緣。變故緣義。如上可知。執故緣者名眾",
    "T43n1829_013:0171c20": "生數。三了別我業。即末那常計第八以為我",
    "T43n1829_013:0171c21": "也。四了別境業。即餘六識各了自境。此中意",
    "T43n1829_013:0171c22": "者。謂第四境業。一識起時。剎那剎那四業俱",
    "T43n1829_013:0171c23": "轉。非一切時無心悶絕等。及入無心定。而皆",
    "T43n1829_013:0171c24": "具四。唯具前三故。如經所說。若一境業起時。",
    "T43n1829_013:0171c25": "必剎那剎那四業可得。若無第八。諸識不得",
    "T43n1829_013:0171c26": "並生。而此四業。不可一識一時頓有。豈不違",
    "T43n1829_013:0171c27": "經及於道理。小乘若信大教。及一剎那中。有",
    "T43n1829_013:0171c28": "此四業。可如此難。他宗既不信經。及不許有",
    "T43n1829_013:0171c29": "四業。一剎那中而現可得。何得如此而起難",
    "T43n1829_013:0172a01": "耶。述曰然以道理逐之。必許有此四業。及信",
    "T43n1829_013:0172a02": "大教。而得成立。以理逐者。且立唯識比量云。",
    "T43n1829_013:0172a03": "色等諸法皆不離識(宗)。是所識故(因)。猶如於",
    "T43n1829_013:0172a04": "識(喻)。既色等諸法。不離於識。從識而現。無識",
    "T43n1829_013:0172a05": "之時。此境應無。且如入無心定。或唯緣涅槃",
    "T43n1829_013:0172a06": "等境。爾時色等既無能緣之識。眼等諸根。及",
    "T43n1829_013:0172a07": "外器等。便應斷絕。應立量云。入無心定等位",
    "T43n1829_013:0172a08": "時眼等諸根及外器等便應斷絕(宗)。以無識",
    "T43n1829_013:0172a09": "故(因)。如所滅識(喻)。又緣涅槃等境時諸眼根等",
    "T43n1829_013:0172a10": "必應斷絕(宗)。以自能緣識體無有故(因)。由如未",
    "T43n1829_013:0172a11": "生緣眼等識。此即成立初二種業是有。次成",
    "T43n1829_013:0172a12": "第三業。二乘唯云有了我之業。不言一切時",
    "T43n1829_013:0172a13": "恒起了我。今應立量云。異生所起善等心時",
    "T43n1829_013:0172a14": "必有我見(宗)。此是有簡可須思之是異生故(因)。",
    "T43n1829_013:0172a15": "如起餘位我見之時(喻)。此三種業義已成立。",
    "T43n1829_013:0172a16": "於一切時必須恒有。若境業起時。必須有四。",
    "T43n1829_013:0172a17": "不然唯前三了別境業。二乘共許前三業義",
    "T43n1829_013:0172a18": "已成故。於一時四業可得。於前三業總立量",
    "T43n1829_013:0172a19": "云。異生身中無染心等現在前時必有前三",
    "T43n1829_013:0172a20": "種業(宗)。異生位故(因)。如二共所許三種了別現",
    "T43n1829_013:0172a21": "在前時(喻)。以此義故知。四業可知。以理遂立",
    "T43n1829_013:0172a22": "前唯識量　又有三藏所立云。真故極成色",
    "T43n1829_013:0172a23": "不離於眼識(宗)。自許初三攝眼所不攝故(因)。由",
    "T43n1829_013:0172a24": "如眼識(喻)。前雖可爾。簡過未周。此中簡過。如",
    "T43n1829_013:0172a25": "因明抄。上來雖復理破違教。如何如攝論中。",
    "T43n1829_013:0172a26": "廣立大乘真是佛語。信佛語已有違教過。非",
    "T43n1829_013:0172a27": "未信前而有此過。如攝論說。此並與現量相",
    "T43n1829_013:0172a28": "違。過如文。",
    "T43n1829_013:0172a29": "論解第六身受中。謂如理思乃至定有阿賴",
    "T43n1829_013:0172b01": "耶識者。此中正論第八是有。謂如入定時。五",
    "T43n1829_013:0172b02": "識不行。忽聞聲觸。即起領受。如舍利弗聞哮",
    "T43n1829_013:0172b03": "吼聲。既無耳識起領受餘聲。即第八識而起",
    "T43n1829_013:0172b04": "領受。若無第八此義何成。若小乘中。不許定",
    "T43n1829_013:0172b05": "中境至起受。應立量云。入定位中境觸身時",
    "T43n1829_013:0172b06": "應起領受。以有意識位境觸身故。如散心位。",
    "T43n1829_013:0172b07": "若不許時。返破餘位云。散心位中境觸身時",
    "T43n1829_013:0172b08": "應不起受(宗)。境觸身故(因)。如入定位(喻)。此中",
    "T43n1829_013:0172b09": "更有難釋。不可煩述。法師云。身受即輕安。觸",
    "T43n1829_013:0172b10": "身起受。",
    "T43n1829_013:0172b11": "論云如理思不如理思。可知　或無思慮。無",
    "T43n1829_013:0172b12": "心定也　或謂尋伺。有心定也　在定不在",
    "T43n1829_013:0172b13": "定。可知。此意謂此六位之時。境非一種領受。",
    "T43n1829_013:0172b14": "非一心不並生意緣。此隨一種境。或有聲至。",
    "T43n1829_013:0172b15": "謂不並生。若無第八起何領受。若有第八。第",
    "T43n1829_013:0172b16": "八領受雖入定等無餘五識。覺受仍生。若無",
    "T43n1829_013:0172b17": "第八。此不應起。是此中意也。",
    "T43n1829_013:0172b18": "論云處無心定不應道理。乃至不離身故者。",
    "T43n1829_013:0172b19": "此有二義。一違比量。二違聖教。諸部之中有",
    "T43n1829_013:0172b20": "許有二意識。一麁二細。細者此定有之。今此",
    "T43n1829_013:0172b21": "中破。如薩婆多不立細識者。應立量云。入無",
    "T43n1829_013:0172b22": "心定應如捨命(宗)。識離身故(因)。由如死屍(喻)。又",
    "T43n1829_013:0172b23": "違聖教。如文可知。薩婆多救。六識不離身者。",
    "T43n1829_013:0172b24": "識得不離故。名識不離身者。亦應識得不離",
    "T43n1829_013:0172b25": "身故。不名滅心定。應立量云。汝立滅心定應",
    "T43n1829_013:0172b26": "非滅定(宗)。識得不離故(因)。如有心定(喻)。又汝無",
    "T43n1829_013:0172b27": "心定必定有心(宗)。有識得故(因)。如有心定(喻)。此",
    "T43n1829_013:0172b28": "非薩婆多正救。彼正救云。入定雖無識。後出",
    "T43n1829_013:0172b29": "定時其識必生。言識不離身。應立量破云。汝",
    "T43n1829_013:0172c01": "立滅心定必定有心(宗)。言識不離身故(因)。如有",
    "T43n1829_013:0172c02": "心定(喻)。彼作決定相違。言滅心定等決定無",
    "T43n1829_013:0172c03": "心。以寂靜故。猶如涅槃。今應與作有法自相",
    "T43n1829_013:0172c04": "相違過故。令彼不成。汝立滅心定應非是定。",
    "T43n1829_013:0172c05": "以寂靜故由如涅槃。若言命根等在名不爛",
    "T43n1829_013:0172c06": "壞。應破命根云。先破四相。四相定非實有。非",
    "T43n1829_013:0172c07": "二量知故。如兔角等。以此為喻。破彼命根。上",
    "T43n1829_013:0172c08": "來破薩婆多訖。若立有心者應破。量云第六",
    "T43n1829_013:0172c09": "意識無想定等諸位中應無(宗)。在此位中於六",
    "T43n1829_013:0172c10": "識內隨一攝故(因)。如五識等(喻)。又若有識。決",
    "T43n1829_013:0172c11": "定有觸。若有觸必有受想。如何乃言此定有",
    "T43n1829_013:0172c12": "識。此量既成小執破訖。違經違理。故成第八。",
    "T43n1829_013:0172c13": "又如無色界。應有滅定等。量思之。",
    "T43n1829_013:0172c14": "論解第八識中。謂臨終時乃至不應道理者。",
    "T43n1829_013:0172c15": "如第一卷。從上捨。從下捨。皆至心處。方後",
    "T43n1829_013:0172c16": "捨也。言非彼意識有時不轉者。若第八識通",
    "T43n1829_013:0172c17": "執身分。捨上分時。下分未捨。有轉有不轉",
    "T43n1829_013:0172c18": "義。若第六識義不必然。緣餘境故。非有處不",
    "T43n1829_013:0172c19": "起故。非能執持。又若第八緣境微細。於臨終",
    "T43n1829_013:0172c20": "時緣境不可知。若第六識緣境行麁。若第六",
    "T43n1829_013:0172c21": "識能捨命行相應麁。以非彼意識。有時不轉。",
    "T43n1829_013:0172c22": "應立量云。命終時識緣境應知。第六識故。由",
    "T43n1829_013:0172c23": "如餘位應更總非第六意識。而能捨命。量云",
    "T43n1829_013:0172c24": "第六意識非捨壽心。轉識攝故。由如五識。故",
    "T43n1829_013:0172c25": "知第八義得成立　上來答第二有之因緣",
    "T43n1829_013:0172c26": "竟。自下答廣分別義。",
    "T43n1829_013:0172c27": "論云復次嗢拕南是第三答。自下有二。初以",
    "T43n1829_013:0172c28": "四義。建立第八廣分別義。二建立第八還滅",
    "T43n1829_013:0172c29": "之義。於中初舉頌。次乃長行。長行中初開二",
    "T43n1829_013:0173a01": "門。二次第解釋。解釋中先解所緣。",
    "T43n1829_013:0173a02": "論云了別內執受者謂能了別遍計所執自性",
    "T43n1829_013:0173a03": "等乃至執受了別者。謂六七二識皆起執故。",
    "T43n1829_013:0173a04": "所熏成種可言妄執習氣。其五識等自熏種。",
    "T43n1829_013:0173a05": "雖非妄執習氣。亦第八緣。此中何故不說第",
    "T43n1829_013:0173a06": "八緣耶。依上下文。一切有漏法皆有麁重所",
    "T43n1829_013:0173a07": "隨。五識等種子。雖非妄執習氣。麁重所隨故。",
    "T43n1829_013:0173a08": "但名習氣。是第八緣。此中通含為語。即遍計",
    "T43n1829_013:0173a09": "執習氣。直是六七二識習氣者。是餘五識及",
    "T43n1829_013:0173a10": "第八識。非妄執習氣。諸現行並為麁重所隨。",
    "T43n1829_013:0173a11": "應並名習氣。若爾第八緣習氣之言。其義攝",
    "T43n1829_013:0173a12": "一切法。何須開二境。述曰習氣通二種。謂現",
    "T43n1829_013:0173a13": "行及種子。此中約種子名習氣。不約現行為",
    "T43n1829_013:0173a14": "論。故開二別　問曰何故得知現行亦名習",
    "T43n1829_013:0173a15": "氣者。如阿羅漢齊足越坑。名為習氣。此乃現",
    "T43n1829_013:0173a16": "行。故知通二種也。不然由有種子習氣故。名",
    "T43n1829_013:0173a17": "為習氣。豈習氣即現行耶。謂今皆種子名習",
    "T43n1829_013:0173a18": "氣。即五識等。云應種子皆名習氣。餘義同",
    "T43n1829_013:0173a19": "前　又解此中言遍計習氣者。三性有漏法",
    "T43n1829_013:0173a20": "所有種子。皆名遍計所執。以三性心等皆為",
    "T43n1829_013:0173a21": "相縛所縛。名為遍計。非謂遍計皆是二執所",
    "T43n1829_013:0173a22": "成之種。若爾此中云何遍計所執之言。三性",
    "T43n1829_013:0173a23": "心等不起所執故。義云此中通論文中義。含",
    "T43n1829_013:0173a24": "即遍計自性習氣。遍計所執妄執自性習氣。",
    "T43n1829_013:0173a25": "前通善不善種。後唯二執心種　又解法師",
    "T43n1829_013:0173a26": "云。二義西方二師義。一云三性心皆有法執。",
    "T43n1829_013:0173a27": "雖善心起時。即此文為證故。名遍計所執習",
    "T43n1829_013:0173a28": "氣。第二解云。一切有漏善等心種。皆名遍計",
    "T43n1829_013:0173a29": "所執習氣。此非三性中遍計。以有漏心等。必",
    "T43n1829_013:0173b01": "為漏所縛故。其善等性。亦名遍計所執。此不",
    "T43n1829_013:0173b02": "及前　問曰無漏之種。非妄執習氣第八緣",
    "T43n1829_013:0173b03": "不。有義緣略故此中不說。又此義非也。謂心",
    "T43n1829_013:0173b04": "弱境強故不得緣。如攝論聞熏習。非阿賴耶",
    "T43n1829_013:0173b05": "所緣。仍依於本識。以強勝故。若爾云何名唯",
    "T43n1829_013:0173b06": "識。若約無漏見分。此義又成。未起無漏心時。",
    "T43n1829_013:0173b07": "此應不名唯識。如攝論依彼第八。以念俱隨",
    "T43n1829_013:0173b08": "滅故。亦名唯識。以第八緣境為相縛所縛。諸",
    "T43n1829_013:0173b09": "第八境皆是親變。若緣無漏。即非相縛故不",
    "T43n1829_013:0173b10": "緣也。第八望無漏種。即非唯識。如眼識望第",
    "T43n1829_013:0173b11": "八境亦非唯識。非所緣變故　問若爾無漏",
    "T43n1829_013:0173b12": "熏時。熏阿賴耶識不。若熏云何不緣。問若得",
    "T43n1829_013:0173b13": "者。第八緣種。如無色界。即為自證分緣等。",
    "T43n1829_013:0173b14": "若緣無漏種。豈緣自體耶。問此中依護月菩",
    "T43n1829_013:0173b15": "薩釋。其見分等三分中其種子。為自證分種",
    "T43n1829_013:0173b16": "子。即見分體故。由此理故。相應五數不緣種",
    "T43n1829_013:0173b17": "子。依此理故生無色界。第八見分即無所緣。",
    "T43n1829_013:0173b18": "彼界第八見分。緣欲色界器世界等。以是共",
    "T43n1829_013:0173b19": "業故。雖生無色而得下緣　問曰何故種子",
    "T43n1829_013:0173b20": "不在自證分等。唯在見分耶。義云以相見及",
    "T43n1829_013:0173b21": "第四分。於自證分上。差別建立。今以種子是",
    "T43n1829_013:0173b22": "所緣故。故於見分上立。以自證分為能緣故。",
    "T43n1829_013:0173b23": "不於上建立。又依集量。唯立三分故不在第",
    "T43n1829_013:0173b24": "四。設立四分者。以不離自證分故。俱是第三",
    "T43n1829_013:0173b25": "分差別立。若在無色。亦緣下器界者。何故此",
    "T43n1829_013:0173b26": "文。云若在無色。唯有習氣了別執受。通曰此",
    "T43n1829_013:0173b27": "約自證分為論。不約見分。若約見分。即通緣",
    "T43n1829_013:0173b28": "器界也。故簡無色不緣。但在內根等文中。不",
    "T43n1829_013:0173b29": "在外器等文中。故知外器亦得緣也。若依護",
    "T43n1829_013:0173c01": "法。即以此文為正。在無色界不緣下地。界繫",
    "T43n1829_013:0173c02": "業別。故其種子。即見分中分為相分。見分緣",
    "T43n1829_013:0173c03": "之。五數託此以為本質。而於上變影像相也。",
    "T43n1829_013:0173c04": "此非實用。故不能生眼等實根令識依之。此",
    "T43n1829_013:0173c05": "與後別。若准護月義。其無色第八識。與下界",
    "T43n1829_013:0173c06": "識等。以緣境等故。若爾即有業無麁細妨。其",
    "T43n1829_013:0173c07": "義者何。夫見分等及外器相。必此業感。此業",
    "T43n1829_013:0173c08": "何時造等。又有多妨。如對法壞世界抄。廣如",
    "T43n1829_013:0173c09": "此論第一卷別抄。其緣變化身五根不。有人",
    "T43n1829_013:0173c10": "云。西方有諍者非一也。一釋亦變為境門攝。",
    "T43n1829_013:0173c11": "非內根門攝故。此中但總言緣器。不別疏條",
    "T43n1829_013:0173c12": "如別抄　問若以第八緣種子。種子何故能",
    "T43n1829_013:0173c13": "生識緣他身根。此根何故不能生他識。答",
    "T43n1829_013:0173c14": "曰以影像故。種子親變故不為例　問如五",
    "T43n1829_013:0173c15": "根本識相分他。依之第八為影像變。其種既",
    "T43n1829_013:0173c16": "自第八相他。亦應變緣。答根法現影像變時。",
    "T43n1829_013:0173c17": "可為受用。則互相見等。種子微細。不得緣他。",
    "T43n1829_013:0173c18": "無受用義故不須之。此唯意境。中邊等中。云",
    "T43n1829_013:0173c19": "緣他身者。如此解問。",
    "T43n1829_013:0173c20": "論云及諸色根所依處根所依處者。即攝造",
    "T43n1829_013:0173c21": "根四大。及扶根四大。及扶根塵。護月有二種",
    "T43n1829_013:0173c22": "五根。一意識及相應變者。二末那相應變者。",
    "T43n1829_013:0173c23": "彼以第七識。緣第八相分為我所故　問曰",
    "T43n1829_013:0173c24": "若爾第七。既緣第八相以為我所。即第七名",
    "T43n1829_013:0173c25": "無漏緣使耶。以緣第八相為我所故。今解唯",
    "T43n1829_013:0173c26": "緣根及所依等為所緣。非種子。種子即自體",
    "T43n1829_013:0173c27": "上義分。即自證分緣故。非無漏緣使。第七",
    "T43n1829_013:0173c28": "雖緣第八起我。然迷總報故。迷現行不別緣",
    "T43n1829_013:0173c29": "還滅上功能。故非無漏緣使　若爾亦緣第",
    "T43n1829_013:0174a01": "八所緣外器為所緣。應是上界緣使。述曰不",
    "T43n1829_013:0174a02": "然。第八雖緣上器。然有親有疎。欲界者親由",
    "T43n1829_013:0174a03": "業感。緣上界者疎不由業感。緣第七既緣第",
    "T43n1829_013:0174a04": "八見分。為我所緣相業所招生。親相分者。即",
    "T43n1829_013:0174a05": "欲界器。其我所。即須隨我。我既欲界繫。所亦",
    "T43n1829_013:0174a06": "應然。故非他界緣使　問曰意識緣上界色",
    "T43n1829_013:0174a07": "等時。此即隨見分。欲界繫第八。既緣上界相",
    "T43n1829_013:0174a08": "色等。即應欲界繫。述曰不然。第八含種子。種",
    "T43n1829_013:0174a09": "子故第六不然。故不為例。有種故。親變故。第",
    "T43n1829_013:0174a10": "八境非欲界繫。第六識等不名種子。影像緣",
    "T43n1829_013:0174a11": "故。隨見分欲界繫。又解護月。第七緣第八時",
    "T43n1829_013:0174a12": "無我所。通說故言其實無也。三本識所變五",
    "T43n1829_013:0174a13": "根。今唯有所變。實業感者。非餘二種五根也。",
    "T43n1829_013:0174a14": "此緣內時。其造聲四大一切時有。常緣其聲",
    "T43n1829_013:0174a15": "界。義說有之。其實無有。即緣聲之種子及四",
    "T43n1829_013:0174a16": "大。故名為緣。聲非現行聲一切時有也。此中",
    "T43n1829_013:0174a17": "應有一大增時。如眼中地大身根眼根四塵。",
    "T43n1829_013:0174a18": "即七物可得知餘無不可得者。彼增時亦則",
    "T43n1829_013:0174a19": "說緣。其護法唯有二種五根。第八第六二識",
    "T43n1829_013:0174a20": "所變。第七緣第八。為我家之。我即為我所",
    "T43n1829_013:0174a21": "故。護月難護法曰。若上不緣下外器者。何故",
    "T43n1829_013:0174a22": "修生天眼第八緣也。義曰此非第八境故不",
    "T43n1829_013:0174a23": "緣。唯意所行。若爾心無境無意。不緣此第",
    "T43n1829_013:0174a24": "八。復不緣其眼應無。若爾如五識。非第八",
    "T43n1829_013:0174a25": "境。意不緣此五識。豈即應無識。是見分取於",
    "T43n1829_013:0174a26": "所緣。此根非見分。何得為例。亦隨識為見分",
    "T43n1829_013:0174a27": "故同五識。述曰緣未必要須業所感者。如下",
    "T43n1829_013:0174a28": "界長養根等。第八亦緣如種雖非業生第八。",
    "T43n1829_013:0174a29": "亦不妨緣。若爾何故不許上地離下地生時",
    "T43n1829_013:0174b01": "亦緣外器相。以下界第八緣上界眼故。如下",
    "T43n1829_013:0174b02": "次自解。",
    "T43n1829_013:0174b03": "論云此於有色界者。護月云。若無色界第八。",
    "T43n1829_013:0174b04": "不緣下器者。何故外器文前預簡云。此於有",
    "T43n1829_013:0174b05": "色界故生。無色緣下外器。護法云。此簡內執",
    "T43n1829_013:0174b06": "受。若有色界有種有根。及根所依。無色唯有",
    "T43n1829_013:0174b07": "種子。無根及扶根塵。即內執受半有半無。須",
    "T43n1829_013:0174b08": "簡色根。外執受中一切無色界皆無。何須致",
    "T43n1829_013:0174b09": "簡。故下膏炷喻。若無色有外器。應無內炷外",
    "T43n1829_013:0174b10": "有光明。故知簡別。不隨汝意。第八俱五數所",
    "T43n1829_013:0174b11": "變化身。眾生數非眾生數者。即眾生數。若爾",
    "T43n1829_013:0174b12": "何故非異熟說根為五識依也。亦是然是未",
    "T43n1829_013:0174b13": "依本生故。",
    "T43n1829_013:0174b14": "論云。復次阿賴耶識乃至一味了別而轉故",
    "T43n1829_013:0174b15": "者。此中護法為正文難護月云。若緣．三界器",
    "T43n1829_013:0174b16": "相。此中何故唯言從初執受。乃至命終。彼通",
    "T43n1829_013:0174b17": "曰。此但約一內身為論。而說外器。非據實義",
    "T43n1829_013:0174b18": "　問曰如此處業。還感此處界。如欲界死生",
    "T43n1829_013:0174b19": "上界。即此界業盡故生。若未盡如何生上界。",
    "T43n1829_013:0174b20": "若盡何故生上界。由緣下界外器。若生上由",
    "T43n1829_013:0174b21": "緣此外器。果應永不盡。義曰若有情身。及外",
    "T43n1829_013:0174b22": "別受用果。須業盡時果盡。有業時緣外器別",
    "T43n1829_013:0174b23": "果。其外共器果。未必要須業一。有方便。以一",
    "T43n1829_013:0174b24": "切時任運緣彼為境界故　問曰若爾如論",
    "T43n1829_013:0174b25": "處說。第四禪外器。雖無三災壞。而隨身生滅。",
    "T43n1829_013:0174b26": "所隨生滅。器既是共相。果如何有滅時。以一",
    "T43n1829_013:0174b27": "切時任運緣故。下諸界地。理雖應然。且據四",
    "T43n1829_013:0174b28": "禪。論文明故。義曰且約勝緣故為此說。其義",
    "T43n1829_013:0174b29": "者何。如一有情感得一處舍宅等緣。其此外",
    "T43n1829_013:0174c01": "器。有情共感。雖共業招。而此一眾生業力從",
    "T43n1829_013:0174c02": "增。有別受用勝緣故。若此勝緣。在餘有情隨",
    "T43n1829_013:0174c03": "之得變。若無勝緣。此處亦滅　問曰若然此",
    "T43n1829_013:0174c04": "一有情。復餘有情所共緣者。亦隨勝緣說滅",
    "T43n1829_013:0174c05": "諸有情所變。勝緣既在。而彼有情亦應緣之。",
    "T43n1829_013:0174c06": "理既難妨。不可取之。又如地獄。必惡業招。若",
    "T43n1829_013:0174c07": "生人天。其何業感。若在色界亦得緣者。何故",
    "T43n1829_013:0174c08": "色界身。由起地獄諸不善業。而能感果。故有",
    "T43n1829_013:0174c09": "大妨。設護法菩薩此義如何。義曰若在上界。",
    "T43n1829_013:0174c10": "不緣下界。其理無妨。然欲界人天。何時造彼",
    "T43n1829_013:0174c11": "業者。若人天所感之業。必是善感。以人天不",
    "T43n1829_013:0174c12": "受彼生業。若惡感招必定受生。加以別惡業",
    "T43n1829_013:0174c13": "等故。於此中無妨如見糞汁名為美食。其理",
    "T43n1829_013:0174c14": "如此。對法抄說。又第八若不緣上界色等者。",
    "T43n1829_013:0174c15": "如其天眼通者。此眼根等豈非第八緣耶。答",
    "T43n1829_013:0174c16": "曰不緣。若爾如何名唯識。答曰種子生故名",
    "T43n1829_013:0174c17": "唯識。非識所緣故。如六七識界為緣等。又云",
    "T43n1829_013:0174c18": "緣。若爾何故不許緣上界耶。義曰若往彼界。",
    "T43n1829_013:0174c19": "何緣不許不緣其色界繫色。非第八緣。見相",
    "T43n1829_013:0174c20": "別繫故。依彼為門自變為影像故。馬勝比丘",
    "T43n1829_013:0174c21": "事入淨土等皆如是。隨往所見即變。屬見分",
    "T43n1829_013:0174c22": "繫。然色界者色界緣。",
    "T43n1829_013:0174c23": "論云當言於欲界中緣狹小執受境等。此約",
    "T43n1829_013:0174c24": "身為論。以身量小故名狹小。有義以外器有",
    "T43n1829_013:0174c25": "大小量說等。如小千界等。其下文說。以諸十",
    "T43n1829_013:0174c26": "八界多小。說小大緣。無色無身。以何為大小。",
    "T43n1829_013:0174c27": "故說諸界名大小。以無色界緣法處。說大小",
    "T43n1829_013:0174c28": "故。其義未解。法師云。彼心或廣或略。熏成種",
    "T43n1829_013:0174c29": "時。第八緣此種。種從現行名廣略等。非緣現",
    "T43n1829_013:0175a01": "行。若爾即得說第八識。緣三界種子境也。答",
    "T43n1829_013:0175a02": "不然。約功能如欲界。名狹少。行種所生現行",
    "T43n1829_013:0175a03": "亦狹小故。如是乃至無色界亦然。若欲色界。",
    "T43n1829_013:0175a04": "不說外器為論。以俱緣無量外器界故。",
    "T43n1829_013:0175a05": "論解第八俱五法者。問以為能熏為是所熏。",
    "T43n1829_013:0175a06": "答曰非二。以非王無不與能熏相應。而非所",
    "T43n1829_013:0175a07": "熏。以無力能。不從加行心之所引生。故非能",
    "T43n1829_013:0175a08": "熏。夫能熏者。必從前加行心引生者可成能",
    "T43n1829_013:0175a09": "熏故。此五法非是能熏　問若爾六識之中",
    "T43n1829_013:0175a10": "異熟捨受。應同此類。非能所熏。義曰許然無",
    "T43n1829_013:0175a11": "失。此為勝義也。又五法緣境為緣。第八識之",
    "T43n1829_013:0175a12": "境。為別為境緣　問曰何失若緣本質境。云",
    "T43n1829_013:0175a13": "何名不同一行相。若別緣者。如五根既為本",
    "T43n1829_013:0175a14": "識等。六法所變。六五根而眼等識依何者根",
    "T43n1829_013:0175a15": "故皆有妨。如實義者俱緣第八識之境。若爾",
    "T43n1829_013:0175a16": "如何釋同一所緣。不同一行相。雖境無別。見",
    "T43n1829_013:0175a17": "用各殊。受為領納。相為所緣等見有別故。",
    "T43n1829_013:0175a18": "說不同行相。與餘七識不同。餘七識得心所。",
    "T43n1829_013:0175a19": "名為境緣。故第七親為我我所等。餘處當釋。",
    "T43n1829_013:0175a20": "此與前兩師義別。彼彼皆依本質影像而變",
    "T43n1829_013:0175a21": "境故。",
    "T43n1829_013:0175a22": "論云解作二緣性中。云又由有阿賴耶故得",
    "T43n1829_013:0175a23": "有末那等者。謂由第八為境故。得起第七見",
    "T43n1829_013:0175a24": "分。又由第八中種子故第七得起。具此二義",
    "T43n1829_013:0175a25": "故作此說。",
    "T43n1829_013:0175a26": "論云復次諸轉識與阿賴耶作二緣性中。云",
    "T43n1829_013:0175a27": "於現法中長養彼種子者謂如依止阿賴耶識",
    "T43n1829_013:0175a28": "善不善無記轉識轉時如是如是於一依止同",
    "T43n1829_013:0175a29": "生同滅熏習阿賴耶等者。此中若熏種同時",
    "T43n1829_013:0175b01": "生滅家。取是文為正。若異時家於此文云。此",
    "T43n1829_013:0175b02": "謂現行能熏之識。與第八識同生同滅熏習。",
    "T43n1829_013:0175b03": "第八非現行與種同時生滅。此中有二諍。一",
    "T43n1829_013:0175b04": "家云。初帙第五卷。種子七義中云。若生異類",
    "T43n1829_013:0175b05": "即此念生。若生自類非即此剎那。故知現行",
    "T43n1829_013:0175b06": "望種子。種子望現行。是自類異念生。若爾云",
    "T43n1829_013:0175b07": "何釋種子六義。念念滅俱。有義曰。此但約俱",
    "T43n1829_013:0175b08": "有生滅。非即此剎那中同生同滅。一家云。諸",
    "T43n1829_013:0175b09": "種生現現生種必同時。如種子義及此中文",
    "T43n1829_013:0175b10": "等。如第五卷等種子七義。文言自類者。謂自",
    "T43n1829_013:0175b11": "種子類種子生種子。自類相生故。非即此剎",
    "T43n1829_013:0175b12": "那。若種望現行名異類。是即此剎那。又舊種",
    "T43n1829_013:0175b13": "望新種。亦有異類。即此剎那故。此二釋此文",
    "T43n1829_013:0175b14": "處不同。",
    "T43n1829_013:0175b15": "論云阿賴耶與諸識俱轉轉相謂或一時唯與",
    "T43n1829_013:0175b16": "一種俱轉所謂末那俱轉何以故此末那等乃",
    "T43n1829_013:0175b17": "至若有心位若無心位常與第八俱轉意者。",
    "T43n1829_013:0175b18": "此與對法第二相違。彼云又此意遍行。一切",
    "T43n1829_013:0175b19": "善不善無記法俱。唯除聖道現行。若處滅定",
    "T43n1829_013:0175b20": "及無學位。故此相違。即此文云。無心有心皆",
    "T43n1829_013:0175b21": "相違。即滅定無心聖道無學有心尚行故。有",
    "T43n1829_013:0175b22": "相違故。依此西方二說。一云末那唯有人我",
    "T43n1829_013:0175b23": "無法我。即如對法。三時不現行為正。然此中",
    "T43n1829_013:0175b24": "言有心無心三性位有等者。即除滅定餘無",
    "T43n1829_013:0175b25": "心位。謂無心睡眠悶絕。入無相定。生無想",
    "T43n1829_013:0175b26": "天。非謂滅定中有。今無漏觀無學身中三乘。",
    "T43n1829_013:0175b27": "皆入人空觀。第七唯人我故不行。有漏之識",
    "T43n1829_013:0175b28": "無漏之識可生。若言滅定。亦有第七。一切時",
    "T43n1829_013:0175b29": "論此我意也　問曰云何滅定等三時無。而",
    "T43n1829_013:0175c01": "言常與第七識俱轉。答曰此據除三位。餘一",
    "T43n1829_013:0175c02": "切位俱非三位。亦有名俱下言有心定無心",
    "T43n1829_013:0175c03": "定者．即無想定有漏定等。非滅定無漏定。又",
    "T43n1829_013:0175c04": "第二師釋云。即此文為正。末那一切時常有。",
    "T43n1829_013:0175c05": "然對法言。三時不行。亦有義以第七識雙起",
    "T43n1829_013:0175c06": "人法二我。如二乘入無漏觀等三位。人執末",
    "T43n1829_013:0175c07": "那不行。若菩薩入法觀聖道等三位。即法執",
    "T43n1829_013:0175c08": "末那不行。此二時中。無人執時法執在。二執",
    "T43n1829_013:0175c09": "無時無漏末那生。今遮有漏二執故言無。非",
    "T43n1829_013:0175c10": "人觀中無法執。二空觀中無無漏者。若爾何",
    "T43n1829_013:0175c11": "故此文。或與一識俱轉。答曰此於餘六言。或",
    "T43n1829_013:0175c12": "非唯此一。不然更加二三等不定故言。或非",
    "T43n1829_013:0175c13": "末那有時有無時無言或也。何故無漏等觀",
    "T43n1829_013:0175c14": "中。無人法執者。如佛地論對法第二說所以。",
    "T43n1829_013:0175c15": "論云緣阿賴耶以為境界執我起慢思量行相",
    "T43n1829_013:0175c16": "等者。准此西方二釋。一護月師。第七唯第八",
    "T43n1829_013:0175c17": "王見分為我。相分為所。種子等如前已說故。",
    "T43n1829_013:0175c18": "此文唯緣見分故。故唯有我。無我所等故。攝",
    "T43n1829_013:0175c19": "論等云。我我所等。或唯有我無我所。餘處文",
    "T43n1829_013:0175c20": "剩來。護法解云。以此准知。唯緣第八見分為",
    "T43n1829_013:0175c21": "我。不緣別相分等為所。然言我我所等者。即",
    "T43n1829_013:0175c22": "計第八。為我家之我。即是我所。其中緣種不",
    "T43n1829_013:0175c23": "緣他界。無漏緣使等如前釋。",
    "T43n1829_013:0175c24": "論文又復意識染污末那以為依止彼未滅時",
    "T43n1829_013:0175c25": "相了別縛不得解脫等者。此文違前文。由有",
    "T43n1829_013:0175c26": "阿賴耶故。末那得有。文勢故起。又如本地分",
    "T43n1829_013:0175c27": "中。同時依止意。彼末那相依。起過行相。今此",
    "T43n1829_013:0175c28": "明之。由有末那故第六起相縛。謂由末那計",
    "T43n1829_013:0175c29": "第八為我故。第六於境起法執執蘊等。緣境",
    "T43n1829_013:0176a01": "起縛名為相縛。相縛體即六塵所緣皆緣也。",
    "T43n1829_013:0176a02": "又由有此末那故。八識緣境皆有縛起。即諸",
    "T43n1829_013:0176a03": "論云。謂境界相能生縛也。此緣為由法執末",
    "T43n1829_013:0176a04": "那故起。為由人執故起。若法執者。二乘及大",
    "T43n1829_013:0176a05": "乘人空觀。應是有漏。必待所依法執故。今准",
    "T43n1829_013:0176a06": "知有人執末那故。第六識等起縛。何以如此",
    "T43n1829_013:0176a07": "者。此人執是惑性體麁故。起他識相縛。法執",
    "T43n1829_013:0176a08": "不然。故不為例。此皆以自識所行境相望為",
    "T43n1829_013:0176a09": "縛。又他境為縛。由末那所緣。順能依第六識",
    "T43n1829_013:0176a10": "故。所以起縛。若緣無漏。第七不順故不為緣",
    "T43n1829_013:0176a11": "縛自他境。文以意解縛故剩解非他。於自境",
    "T43n1829_013:0176a12": "起縛。亦緣他境起縛。又如本地中云。意識業",
    "T43n1829_013:0176a13": "者。了自境所緣。及自共相。不解他自者。何故",
    "T43n1829_013:0176a14": "今簡也。",
    "T43n1829_013:0176a15": "論云若地獄中與純苦無雜受俱時而轉等",
    "T43n1829_013:0176a16": "者。此准瑜伽。以三禪樂極唯在意。地獄苦極",
    "T43n1829_013:0176a17": "亦唯在意。若地獄中極大地獄者。唯有苦受。",
    "T43n1829_013:0176a18": "如舊攝論無樂相應。又云前本地分五識身",
    "T43n1829_013:0176a19": "地。與樂相應者無此文。今此文中唯有一說",
    "T43n1829_013:0176a20": "約種子。餘處文是亦得成熟樂受。若約現行",
    "T43n1829_013:0176a21": "不然故。前第四云。四種地獄無樂受。然有多",
    "T43n1829_013:0176a22": "分苦受。如是等苦。此據增苦。非謂有樂。又",
    "T43n1829_013:0176a23": "云以死為樂者。非謂樂受苦滅故名樂。其實",
    "T43n1829_013:0176a24": "苦受。又約餘輕地獄何妨。逢風而為段食。必",
    "T43n1829_013:0176a25": "亦樂相應。今據報樂無妨。又舊攝論雖有。亦",
    "T43n1829_013:0176a26": "翻末依本。今攝論中無此文。若本地如前會。",
    "T43n1829_013:0176a27": "地獄言等者。以鬼畜有苦樂。前樂攝一分有",
    "T43n1829_013:0176a28": "福。今苦攝一分無福者。故言等。如顯揚十七。",
    "T43n1829_013:0176a29": "即無等字。雖然准三受。俱畜生等言一分。故",
    "T43n1829_013:0176b01": "知餘一分即是純苦。顯揚十苦破品云。純樂",
    "T43n1829_013:0176b02": "謂諸天。即不簡欲天即三受。論此約趣語。即",
    "T43n1829_013:0176b03": "天趣樂多。人趣容苦多故不說。",
    "T43n1829_013:0176b04": "論云阿賴耶識或於一時與轉識相應善不善",
    "T43n1829_013:0176b05": "無記心俱時而轉者。西方為五識有次第緣",
    "T43n1829_013:0176b06": "無次第緣家二說。一有次第緣家義者。以卒",
    "T43n1829_013:0176b07": "爾心唯一剎那故。相續唯在等流心。如眼識",
    "T43n1829_013:0176b08": "緣善起。至等流心。一類自相續生。耳識後起。",
    "T43n1829_013:0176b09": "乃至等流。緣不善起。自類相續。前善眼識未",
    "T43n1829_013:0176b10": "滅。耳不善識遂生。故并第八無記。三性並起。",
    "T43n1829_013:0176b11": "與五識中更取一識。起無記可知。或第七即",
    "T43n1829_013:0176b12": "是。二無次第緣家者。乃至等流五識亦無。相",
    "T43n1829_013:0176b13": "續有二說。一無一念中三性並起。此中據事",
    "T43n1829_013:0176b14": "究竟語名一剎邦。非一念中三性並起。二即",
    "T43n1829_013:0176b15": "如前眼善識起。至等流心時。耳識卒爾心起。",
    "T43n1829_013:0176b16": "乃至耳不善等流心生。眼識亦生故。此一時",
    "T43n1829_013:0176b17": "善不善並　問曰若五識起善惡。必意識引。",
    "T43n1829_013:0176b18": "如耳識起意引不善生眼識。無能引。應不起",
    "T43n1829_013:0176b19": "善。義曰初起善惡必由意引。若已引者更不",
    "T43n1829_013:0176b20": "須引。故於後時眼還生善　問若曰境平等。",
    "T43n1829_013:0176b21": "可眼耳二識要隔三剎那方起。或境貪愛何妨",
    "T43n1829_013:0176b22": "隔一二剎那即起。若爾眼耳即不並生。義曰",
    "T43n1829_013:0176b23": "要須隔三剎那。五識類等故。雖於境貪愛。以",
    "T43n1829_013:0176b24": "五識類等故。不得隔一二念即生。又義隔一",
    "T43n1829_013:0176b25": "二剎那。亦有起惡　若爾即無三性並。義曰",
    "T43n1829_013:0176b26": "若有此義故。於平等境時起三性心。如前說。",
    "T43n1829_013:0176b27": "論云如是阿賴耶識雖與轉識俱時而轉亦與",
    "T43n1829_013:0176b28": "容受善不善無記心所俱時而轉者。此約前",
    "T43n1829_013:0176b29": "識俱受俱性俱門為有法。然不應說與彼相",
    "T43n1829_013:0176c01": "應為法。即合為宗。何以故。由不與彼同緣轉",
    "T43n1829_013:0176c02": "故。下立因。如眼識下出同法喻。明以容言簡",
    "T43n1829_013:0176c03": "之。其轉識名中自簡故。不言容等。有識言容",
    "T43n1829_013:0176c04": "受者。以受性同三受。並如五識一性時。何妨",
    "T43n1829_013:0176c05": "三受並意識應引生。又何妨三性中二各別",
    "T43n1829_013:0176c06": "受。如前次第作。又三性心尚無一念起者。何",
    "T43n1829_013:0176c07": "況三受。如前事究竟通。又三性雖同時。何妨",
    "T43n1829_013:0176c08": "唯一受無三受並生。義曰三性既俱生意識",
    "T43n1829_013:0176c09": "所引。何緣三受非得一時。若三性同時何",
    "T43n1829_013:0176c10": "無三受　問曰三性三受等初起。並由意識",
    "T43n1829_013:0176c11": "引生後並生。已意緣何境。義曰若境平等識",
    "T43n1829_013:0176c12": "境並緣。若於境增即隨觀此問即隨境觀。如",
    "T43n1829_013:0176c13": "現任解。若境平等總觀識境三性諸心。不同",
    "T43n1829_013:0176c14": "三受識所有義。意隨何性。心隨何受起。若性",
    "T43n1829_013:0176c15": "唯無記。不違三性故。若受唯捨受。不違三",
    "T43n1829_013:0176c16": "受故。捨受平等無記非明證。若隨境增緣。亦",
    "T43n1829_013:0176c17": "緣餘境不。義曰有緣。然只隨增性不同。餘",
    "T43n1829_013:0176c18": "境性受等。餘如前說。此上來文解伏難云前",
    "T43n1829_013:0176c19": "言第八相應受。唯不苦樂等。何故後言唯識",
    "T43n1829_013:0176c20": "俱轉。乃至七識俱轉。三性等並生故。今為通",
    "T43n1829_013:0176c21": "此第一通妨。",
    "T43n1829_013:0176c22": "論云又如諸心所雖心所性無有差別然相異",
    "T43n1829_013:0176c23": "故等。乃至於一身中一時俱轉當知更互亦",
    "T43n1829_013:0176c24": "不相違。此釋伏難云。云何如一身中。有諸識",
    "T43n1829_013:0176c25": "俱轉。應立量云。第八及諸識依一身中俱轉",
    "T43n1829_013:0176c26": "互不相違。此宗。因云相各異故。喻云如諸心",
    "T43n1829_013:0176c27": "所法一身俱轉。又如於一暴流有多波浪一",
    "T43n1829_013:0176c28": "時而轉。互不相違等。乃至有多轉識一時而",
    "T43n1829_013:0176c29": "轉。亦不相違者。此釋難云。如何依一現行第",
    "T43n1829_013:0177a01": "八上。有諸識俱起。此據於第八識非一異故。",
    "T43n1829_013:0177a02": "有種子故。得有諸識並生。今立量云。第八識",
    "T43n1829_013:0177a03": "上容有諸識並生(宗)。不一異故(因)。喻云如水波",
    "T43n1829_013:0177a04": "鏡像。此中因果道理。若約用別不得名一。如",
    "T43n1829_013:0177a05": "心所性。雖無差別。然相異故。若言體性。波浪",
    "T43n1829_013:0177a06": "雖多。體唯一水故。六八識不得言異。因果用",
    "T43n1829_013:0177a07": "別不得言一。如一種子不自成因果。終望去",
    "T43n1829_013:0177a08": "等方成故。體即一性異即不成因果。故不得",
    "T43n1829_013:0177a09": "言異。如水不生火是性異故。今此道理亦爾。",
    "T43n1829_013:0177a10": "即如攝論無著等徒。以六識等為別有體。又",
    "T43n1829_013:0177a11": "有義即是一體此二義別。今此中依中道說。",
    "T43n1829_013:0177a12": "二偏俱非。二家總取並是。又如一眼識。一時",
    "T43n1829_013:0177a13": "唯取一事境等。以下文釋。上來明第六識緣",
    "T43n1829_013:0177a14": "他自境教頓及不頓義故。以眼識等為喻。此",
    "T43n1829_013:0177a15": "中有宗因喻等。如文可解。末那以諸門分別。",
    "T43n1829_013:0177a16": "如諸德章可解　緣八為我我所有二說。一",
    "T43n1829_013:0177a17": "即緣王為我。緣所為我所。此非正義。不別",
    "T43n1829_013:0177a18": "緣故。二說即直緣我是我見。為我家之我。是",
    "T43n1829_013:0177a19": "我所見　問曰何以得一念中起二心解耶。",
    "T43n1829_013:0177a20": "義曰第六尚起一切境解。末那何妨。此義為",
    "T43n1829_013:0177a21": "正。又緣見為我。緣相分為所。諸餘九數有論",
    "T43n1829_013:0177a22": "文相應。或唯與十九數相應等。第三果何時",
    "T43n1829_013:0177a23": "斷世間道。伏不伏。如俊師末那章解(勘舊抄)此",
    "T43n1829_013:0177a24": "解末那。又即解前諸識俱轉中文。彼未了者。",
    "T43n1829_013:0177a25": "此亦重決。彼前唯云。若與有心無心。不解定",
    "T43n1829_013:0177a26": "不定地。不違善不善故。故今時云重決定。即",
    "T43n1829_013:0177a27": "解六識緣自他前文故。故論云又前說也。",
    "T43n1829_013:0177a28": "論云亦是有情互起根本一切有情相望互為",
    "T43n1829_013:0177a29": "增上緣故等者。此中諸法師敘云。西方二說。",
    "T43n1829_013:0177b01": "一云護月。第八亦變為他身。二護法不然。謂",
    "T43n1829_013:0177b02": "第八為二變。謂變根等令自見等此。是不共",
    "T43n1829_013:0177b03": "相業感。二亦共相感。令他見等故。名增上緣。",
    "T43n1829_013:0177b04": "若護月云。亦變為他身者。其他身五根識所",
    "T43n1829_013:0177b05": "依者。亦從自身種子而生。則他依之識。何非",
    "T43n1829_013:0177b06": "自種生耶。應同於根。立量云。他身眼識應從",
    "T43n1829_013:0177b07": "自身種子生他身眼根。眼識之中隨一攝故。",
    "T43n1829_013:0177b08": "如他身眼根。若他身識所依根自不親生者。",
    "T43n1829_013:0177b09": "與我何異。他為增上緣。而第八變故。然變為",
    "T43n1829_013:0177b10": "他身。是即外器所攝。非託變他實根識。託變",
    "T43n1829_013:0177b11": "彼扶根塵。第六識可計為有情等。此中有二",
    "T43n1829_013:0177b12": "業。謂共不共。然共中有二。謂共中共。共中不",
    "T43n1829_013:0177b13": "共。如一外器世界。他共緣受用故。名共中共。",
    "T43n1829_013:0177b14": "如衣物等。唯自所用。他雖有用義名共。然自",
    "T43n1829_013:0177b15": "受用業勝。名共中不共。不共中亦二。謂不共",
    "T43n1829_013:0177b16": "中不共。不共中共。謂如自眼根。他識不依。",
    "T43n1829_013:0177b17": "唯自識依。名不共中不共。其扶根塵等。自不",
    "T43n1829_013:0177b18": "共業招。然亦他第八變。即不共中共。今解此",
    "T43n1829_013:0177b19": "以理准文。即他身是不共中共業。然大乘中",
    "T43n1829_013:0177b20": "以理剋之。曾問云如自身中眼識所變。亦非",
    "T43n1829_013:0177b21": "意等所見者。何況他人。如何名共中共不共",
    "T43n1829_013:0177b22": "中共敘曰然以理准無共者。皆自第八所變。",
    "T43n1829_013:0177b23": "他即不受用。今據相似。如眼根唯自受用義",
    "T43n1829_013:0177b24": "他無。名不共中不共。其外器世界。雖自變者",
    "T43n1829_013:0177b25": "非他用。然受用中有相似義。謂言共用故名",
    "T43n1829_013:0177b26": "共業。餘之二句准此應釋。今現亦則變他身",
    "T43n1829_013:0177b27": "實根等義。又有云。二師義者。一云變第八託",
    "T43n1829_013:0177b28": "他身而變。第二云眼識依彼第八所變而更",
    "T43n1829_013:0177b29": "變之。若爾何者不然。豈以眼重依之而便說",
    "T43n1829_013:0177c01": "異。如此等理有識詳之。以上列雜染根本。次",
    "T43n1829_013:0177c02": "下釋妨難。謂阿賴耶中解脫分等種子。是何",
    "T43n1829_013:0177c03": "等共諦等。問曰何故次下。起此文故。結中無",
    "T43n1829_013:0177c04": "勘。下結文即知。",
    "T43n1829_013:0177c05": "論云復次阿賴耶識所攝順解脫分及順決擇",
    "T43n1829_013:0177c06": "分等善法種子者。此中法師云。如初發心。起",
    "T43n1829_013:0177c07": "聞慧等。是解脫分。從七方便中五停心觀等",
    "T43n1829_013:0177c08": "三。名隨順決擇分。順決擇分家加行故。煖等",
    "T43n1829_013:0177c09": "四方便說名決擇分。今解云。五停心等三加",
    "T43n1829_013:0177c10": "行。正是解脫分體。並是決擇分前故。名隨順",
    "T43n1829_013:0177c11": "決擇分。其解脫分亦然。從聞慧以去名解脫",
    "T43n1829_013:0177c12": "分。已前受持十二部經等。是生得善故。是彼",
    "T43n1829_013:0177c13": "解脫分加行。體非解脫分。解脫分通九地繫。",
    "T43n1829_013:0177c14": "下自有文。決擇分法師云。通七地。四色三無",
    "T43n1829_013:0177c15": "色。若爾如何下言六現觀中云。三依五依生。",
    "T43n1829_013:0177c16": "故知決擇分。是欲色界五地繫。前三方便是",
    "T43n1829_013:0177c17": "決擇分故。五停心觀等若是散心。即欲界繫",
    "T43n1829_013:0177c18": "等故。故通七地。煖等四善根唯在色界故。三",
    "T43n1829_013:0177c19": "依五依亦無違也。",
    "T43n1829_013:0177c20": "此中定非集諦因等者。如對法第三抄。解決",
    "T43n1829_013:0177c21": "擇分中。說西方三說。勝軍云。此解脫等善根。",
    "T43n1829_013:0177c22": "體是有漏方便善攝。今福分善等種子增長",
    "T43n1829_013:0177c23": "感異熟果。彼福分善業如緣起。若由異生放",
    "T43n1829_013:0177c24": "逸等者。三種無明所發不放逸者。當知緣明",
    "T43n1829_013:0177c25": "而生。我說非無明為緣故。感得可愛果。至解",
    "T43n1829_013:0177c26": "脫分等。隨順無漏。正不能感生死總報苦果。",
    "T43n1829_013:0177c27": "言非集諦。非不感別果。如護月等。即由無漏",
    "T43n1829_013:0177c28": "種力。令現行方便有漏善法。及福分善根等",
    "T43n1829_013:0177c29": "二法增長。並如對法抄法師解。可斷道諦等",
    "T43n1829_013:0178a01": "攝義。",
    "T43n1829_013:0178a02": "論云所餘世間所有善根因此生故轉更明",
    "T43n1829_013:0178a03": "盛。明由決擇分等故。令福分善現行轉更明",
    "T43n1829_013:0178a04": "了。以數習加行善故。了達因果故明也。若護",
    "T43n1829_013:0178a05": "月等。亦令加行有漏善。及福分等者明了。",
    "T43n1829_013:0178a06": "由此因緣彼所攝受等乃至速得成立者。此",
    "T43n1829_013:0178a07": "中由解脫分等為因緣故。令世間福分善等",
    "T43n1829_013:0178a08": "種子。名言無記種。轉有功能。善業等種。轉",
    "T43n1829_013:0178a09": "有勢力。自解脫分善根種子。速得成立。成",
    "T43n1829_013:0178a10": "立者。能增勝生果也。又即令福分善等種子",
    "T43n1829_013:0178a11": "速成立。此中通新熏本有二義。復由此種子",
    "T43n1829_013:0178a12": "故　彼諸善法轉明盛生者。能由解脫分等",
    "T43n1829_013:0178a13": "種故。亦自現行善法轉明盛生。又云即福分",
    "T43n1829_013:0178a14": "善現行也　若爾與前轉更明盛何異。述曰",
    "T43n1829_013:0178a15": "更勝於前。念念增故。",
    "T43n1829_013:0178a16": "又能感當來下。正明福分善業義。非解脫分",
    "T43n1829_013:0178a17": "等善。然非不感別報。此中法師。皆是福分善",
    "T43n1829_013:0178a18": "種子。備師即如前解。",
    "T43n1829_013:0178a19": "復次依此一切種子阿賴耶下。釋外難。謂前",
    "T43n1829_013:0178a20": "云雜染根本攝諸種故。如何有二種。故引經",
    "T43n1829_013:0178a21": "為證。惡叉聚喻者。即如無食子相似。",
    "T43n1829_013:0178a22": "論解修習作意中云。若諸異生以緣轉識為",
    "T43n1829_013:0178a23": "境乃至內麁重縛所縛者。此中汎解不言入",
    "T43n1829_013:0178a24": "獨覺見道者。略而不論。又觀行同故。唯斷人",
    "T43n1829_013:0178a25": "執相似。若說聲聞已說獨覺。此中言緣轉識",
    "T43n1829_013:0178a26": "為境者。違攝論文。彼云菩薩初學應先學如",
    "T43n1829_013:0178a27": "實因緣。如實因緣者。即阿賴耶識故相違也。",
    "T43n1829_013:0178a28": "一解云。其實菩薩地前。作阿賴耶唯識。如攝",
    "T43n1829_013:0178a29": "論說。然通三乘前見道行故。名唯觀轉識。轉",
    "T43n1829_013:0178b01": "識中有雜染故能緣之。非菩薩不緣第八。又",
    "T43n1829_013:0178b02": "皆緣第八作唯識。然入見諦已後。即緣本質",
    "T43n1829_013:0178b03": "第八。若能作唯識觀。此約後得智。若未入見",
    "T43n1829_013:0178b04": "諦緣本質。不若無後得智故。緣自第六之影",
    "T43n1829_013:0178b05": "像故。名緣轉識。非謂本質中不緣第八。攝論",
    "T43n1829_013:0178b06": "約本質。此間約影像說無過。聲聞等人。類菩",
    "T43n1829_013:0178b07": "薩雙觀。入見諦已去。後得智起。方實緣阿賴",
    "T43n1829_013:0178b08": "耶不然不緣。若前不緣第八。後如何得緣",
    "T43n1829_013:0178b09": "　問曰如何聲聞。亦作此觀耶。述曰若不定聲",
    "T43n1829_013:0178b10": "聞根已熟。要得入見諦已方趣大乘。即容可",
    "T43n1829_013:0178b11": "作此觀。得有其根。未熟決定人。入見道則不",
    "T43n1829_013:0178b12": "然。此文約根已熟不定說。又約種子體說。三",
    "T43n1829_013:0178b13": "乘俱斷一切集苦二諦。若有一法未達未偏",
    "T43n1829_013:0178b14": "知。我終不說得漏盡。得諦觀已三乘同觀若",
    "T43n1829_013:0178b15": "約名隨義別。是作緣者唯雙觀。菩薩有二我。",
    "T43n1829_013:0178b16": "則是攝論等約體。此亦如是。故有一切皆達。",
    "T43n1829_013:0178b17": "若約名中義隨者。則無二我。唯觀人我故。除",
    "T43n1829_013:0178b18": "一切煩惱障。菩薩雙除二我觀別。如前說觀",
    "T43n1829_013:0178b19": "故。達阿賴耶如前說無異。又正解。菩薩能知",
    "T43n1829_013:0178b20": "第八。非二乘人。二乘人此中見道。依緣轉識",
    "T43n1829_013:0178b21": "觀後入見諦。了知一切雜染及諸縛等。菩薩",
    "T43n1829_013:0178b22": "地前實緣。第八未緣著故。名緣轉識。後入見",
    "T43n1829_013:0178b23": "諦緣阿賴耶。阿賴耶非二乘緣。",
    "T43n1829_013:0178b24": "建立轉依中。論云略彼諸行。乃至一積一聚。",
    "T43n1829_013:0178b25": "此加行道。此如顯揚菩薩無漏。二乘亦然。為",
    "T43n1829_013:0178b26": "一聚已。乃至而得轉依。此是無間道轉依無",
    "T43n1829_013:0178b27": "間下。乃至當言已斷。一切雜染明解脫道。此",
    "T43n1829_013:0178b28": "中斷惑本有種子。種子生現異時。若護法菩",
    "T43n1829_013:0178b29": "薩。今俱時勝而生。此斷時亦爾。或無間道果",
    "T43n1829_013:0178c01": "亡。或解脫道果盡。如常分別　此言轉依者",
    "T43n1829_013:0178c02": "有三種。一心轉依。謂真如轉作所依也。二道",
    "T43n1829_013:0178c03": "轉。即無分別智。此是能轉也。三滅性。即擇滅",
    "T43n1829_013:0178c04": "無為。此之諸論即擇滅。由能緣之智能斷惑。",
    "T43n1829_013:0178c05": "緣真如滅所得故而建立。非是實法已下釋",
    "T43n1829_013:0178c06": "難。一一生起可解。有取受性。即取共果也。",
    "T43n1829_013:0178c07": "又即貪轉依。於三性自在。謂得轉依已取捨",
    "T43n1829_013:0178c08": "三性。法得自在。不然取捨不自在。第八斷滅",
    "T43n1829_013:0178c09": "相中。其身雖住。由如變化者。即業煩惱力已",
    "T43n1829_013:0178c10": "斷第八。應無由有餘勢分力。有無覆無記蘊",
    "T43n1829_013:0178c11": "在。如變化相似。非業煩惱所作。又此約廻心",
    "T43n1829_013:0178c12": "向大乘語。謂以願通力。令住百千劫。此住命",
    "T43n1829_013:0178c13": "即由願通力生。如變化亦以通化力生故也。",
    "T43n1829_013:0178c14": "若佛即不如是。",
    "T43n1829_013:0178c15": "阿賴耶四句中。此如對法第二云。阿賴耶者。",
    "T43n1829_013:0178c16": "謂能攝藏諸法種子。又諸有情取為我故。即",
    "T43n1829_013:0178c17": "我愛所取處名阿賴耶。今取後義。故八地等",
    "T43n1829_013:0178c18": "捨名不捨體。第一偏句中言滅定者。謂第三",
    "T43n1829_013:0178c19": "果人非餘。餘成第四句故。若生死念中。無意",
    "T43n1829_013:0178c20": "識家他難云。何故此中不論生死蘊者。即悶",
    "T43n1829_013:0178c21": "絕中攝。第二偏句中有三位。一麁現愛盡故。",
    "T43n1829_013:0178c22": "捨名非細法執。謂二乘人第二位。謂永伏現",
    "T43n1829_013:0178c23": "行。入八地以去。人愛現行永伏不起非法愛。",
    "T43n1829_013:0178c24": "此非留惑。以起法空故。第三雙除麁細習氣",
    "T43n1829_013:0178c25": "人法二執。謂如來八地以去。此中名不退者。",
    "T43n1829_013:0178c26": "以未得不退故。定恒增進善法。初地名不退。",
    "T43n1829_013:0178c27": "名已得不退。非不得時有起煩惱。有漏心等",
    "T43n1829_013:0178c28": "故。轉識名通漏無漏皆得。阿賴耶名狹。唯至",
    "T43n1829_013:0178c29": "有學二乘大乘八地。異熟識等即寬。乃至大",
    "T43n1829_013:0179a01": "乘金剛。二乘無學若入無餘界。二乘畢竟如",
    "T43n1829_013:0179a02": "來示相中第四句。通滅定等。論言及如來",
    "T43n1829_013:0179a03": "等。非不退菩薩。及如來實亦入無依涅槃。此",
    "T43n1829_013:0179a04": "約六轉識。不約第七。亦菴末羅識。此云無垢",
    "T43n1829_013:0179a05": "識。唯在佛果。即第八異名。有云第九識。此論",
    "T43n1829_013:0179a06": "決擇前本地二地中。六識自性建立所以中",
    "T43n1829_013:0179a07": "云　又一識類藉彼彼緣種種差別自性生起",
    "T43n1829_013:0179a08": "者。此中無著徒解八體雖別。一識流類依緣",
    "T43n1829_013:0179a09": "各別。隨依立名。若如攝論。異無著學徒云。八",
    "T43n1829_013:0179a10": "種體是一。識依根別故。遂立八名。其體無別。",
    "T43n1829_013:0179a11": "即以此文為正。",
    "T43n1829_013:0179a12": "論解識身偏知等中。有疫有橫有災有惱。此",
    "T43n1829_013:0179a13": "如法師云。初三是三害。後一是心憂苦。又前",
    "T43n1829_013:0179a14": "三是三罪。後一是心憂苦。今更別即以四相",
    "T43n1829_013:0179a15": "次配之。又初一是三害。下三是三罪。又初三",
    "T43n1829_013:0179a16": "是三害。後一是三罪。",
    "T43n1829_013:0179a17": "論云當辨心善巧差別及心轉善巧差別等。",
    "T43n1829_013:0179a18": "乃至當知心轉善巧差別。觀遍計所執。無來",
    "T43n1829_013:0179a19": "無去。自性涅槃。緣證無時。證真如法性心。",
    "T43n1829_013:0179a20": "能如實知者名善巧。非依他起等故名差別。",
    "T43n1829_013:0179a21": "緣三性心此依他法非是無法。觀知是心依",
    "T43n1829_013:0179a22": "他而起。名為心轉。能實知者。不生遍計執",
    "T43n1829_013:0179a23": "名為善巧。異前觀名為差別。又解緣依他起",
    "T43n1829_013:0179a24": "法。非有似有。似施設有。斷此法時。證得真如",
    "T43n1829_013:0179a25": "名心轉善巧。轉之言滅證真如。心滅依他起",
    "T43n1829_013:0179a26": "遍計所執。性體是無法。觀唯有心所執不可",
    "T43n1829_013:0179a27": "斷。不生真如但名心善巧。",
    "T43n1829_013:0179a28": "論解二勝利果安樂。謂得菩提樂於因自在",
    "T43n1829_013:0179a29": "者。令心屬己不令放逸。又即由前熏修心故。",
    "T43n1829_013:0179b01": "於果時得究竟故。安樂因中。制治三性自在",
    "T43n1829_013:0179b02": "也。",
    "T43n1829_013:0179b03": "論解念住唯觀心中。此唯斷樂淨常我心。於",
    "T43n1829_013:0179b04": "境法起實不淨等故。有言觀心念住得境。此",
    "T43n1829_013:0179b05": "中前言識身遍知。今言唯當於心。深善勇猛",
    "T43n1829_013:0179b06": "故。有此難文。四倒如前第八云。於戒取是樂",
    "T43n1829_013:0179b07": "倒。見取是淨倒。邊見少分為常倒。我見為我",
    "T43n1829_013:0179b08": "倒。顯揚云。四倒皆想見心倒故皆為除此。",
    "T43n1829_013:0179b09": "故三種住六正行者。解脫住即三乘菩提解",
    "T43n1829_013:0179b10": "脫門。住即空無願無相解脫門。如顯揚第二。",
    "T43n1829_013:0179b11": "若言空等不言修等者。即通聞思修三慧。通",
    "T43n1829_013:0179b12": "漏無漏。若言空等三摩地者。即修所生慧。通",
    "T43n1829_013:0179b13": "漏無漏。若空等解脫門。即唯無漏修慧。今三",
    "T43n1829_013:0179b14": "解脫門。唯入見諦無漏者。故下六正行相攝",
    "T43n1829_013:0179b15": "中。見修二道攝此也。能引解脫門法住。即",
    "T43n1829_013:0179b16": "七方便入見道前也。又解脫住住涅槃滅諦",
    "T43n1829_013:0179b17": "解脫門住。即道涅槃。依之得顯故謂之門。",
    "T43n1829_013:0179b18": "能引解脫門法住者。即地前有漏三慧。引生",
    "T43n1829_013:0179b19": "見諦等中道滅諦也。六正行中無間行。謂聞",
    "T43n1829_013:0179b20": "慧善受思惟思慧修所引善根。起修慧下三",
    "T43n1829_013:0179b21": "見修無學三道。次說前三慧。在七方便攝。三",
    "T43n1829_013:0179b22": "住中後住見修道攝。三解脫門無學道攝。解",
    "T43n1829_013:0179b23": "脫住此依前翻解三住。又解六正行無間行。",
    "T43n1829_013:0179b24": "即七方便中。無間修善受思惟。即見道無間",
    "T43n1829_013:0179b25": "修已。今得無漏故言善受修所引善起。謂修",
    "T43n1829_013:0179b26": "道依修善根起故。於修中離三界欲。此即",
    "T43n1829_013:0179b27": "是下離欲界欲時。離色界欲名簡擇諦行緣",
    "T43n1829_013:0179b28": "諦理而簡擇。離無色界欲名無增上慢。如增",
    "T43n1829_013:0179b29": "上慢比丘得第四禪。謂是羅漢果。此離無色",
    "T43n1829_013:0179c01": "界欲得真無漏。不起增上慢。亦於己得離色",
    "T43n1829_013:0179c02": "界欲。不起增上慢。此皆修道。然約一界中增",
    "T43n1829_013:0179c03": "勝得名。不如前解後得無學果時名正淨行。",
    "T43n1829_013:0179c04": "得六恒住法故。前解脫亦可次第配。亦第一",
    "T43n1829_013:0179c05": "是前第三中四。是前第二約增時語。第六是",
    "T43n1829_013:0179c06": "前第一。或此後五總通前二。",
    "T43n1829_013:0179c07": "論復次二種捨施一者受者施二施者施。受",
    "T43n1829_013:0179c08": "者捨施。法師二釋。一云如施自身為他受者。",
    "T43n1829_013:0179c09": "即如乞食。捨己身與他為受者故。名受者捨",
    "T43n1829_013:0179c10": "施。二解受得他財而行捨施。即轉施法施者",
    "T43n1829_013:0179c11": "施可知。得二果中。受者得大財富。施者得此",
    "T43n1829_013:0179c12": "等流果。又破自慳故自受用財受者。自捨與",
    "T43n1829_013:0179c13": "己身名受者捨施。即與自己僮僕。亦是皆以",
    "T43n1829_013:0179c14": "施心者。故此當來得財。還自受用為等流勝",
    "T43n1829_013:0179c15": "解果。二施與他者得大財富。又前二施如前",
    "T43n1829_013:0179c16": "解。皆得大財。為異熟果。於中不慳。還能受",
    "T43n1829_013:0179c17": "用。名等流果。",
    "T43n1829_013:0179c18": "論破去來實有論中。此文為欲明三世自法。",
    "T43n1829_013:0179c19": "先破於彼因。決擇前尋伺地。第六卷文非正",
    "T43n1829_013:0179c20": "決擇。此依他等決擇。故下難中。何以故。總徵",
    "T43n1829_013:0179c21": "　非無方無處法有從異方轉趣異方義者。",
    "T43n1829_013:0179c22": "此破第一。應立量云。未來世色應有方所。有",
    "T43n1829_013:0179c23": "轉異故。如現在色。又未來世法不能移轉至",
    "T43n1829_013:0179c24": "現在世。無方所故。如兔角等　亦非未生已",
    "T43n1829_013:0179c25": "生法等者。此破第二。謂汝未來法定無有死。",
    "T43n1829_013:0179c26": "以無生故。如虛空等兔角等　若彼為緣而",
    "T43n1829_013:0179c27": "得生者便異法生等者。此破第三。謂未來法",
    "T43n1829_013:0179c28": "自住不壞。用此為緣現在別法生。此法未來",
    "T43n1829_013:0179c29": "無故。便違宗過。如何言一切法未來本有。應",
    "T43n1829_013:0180a01": "立量云。此現在生法非未來見有。以離生故。",
    "T43n1829_013:0180a02": "如住滅等相用　又一切法第一義中無作用",
    "T43n1829_013:0180a03": "等者。此破業用師第四義。業用離體必不可",
    "T43n1829_013:0180a04": "得。體有法起故。如體自體。設許異者未來亦",
    "T43n1829_013:0180a05": "應有業用。依體生故。如現在業。又此業用便",
    "T43n1829_013:0180a06": "應本無而今得生。即符順他宗。然違自宗。彼",
    "T43n1829_013:0180a07": "宗一切法。未來有故。若不爾即亦應立量云。",
    "T43n1829_013:0180a08": "一切體相未來非有。不離業故。由如現業等",
    "T43n1829_013:0180a09": "　又與世尊言相違下。破未來體有。應立量",
    "T43n1829_013:0180a10": "云。未來世體體應是常。本有今有故。如虛空",
    "T43n1829_013:0180a11": "等　等於一相若相異分得是有名等者。此",
    "T43n1829_013:0180a12": "破第五未來相未滿。現在相滿。此中云。若未",
    "T43n1829_013:0180a13": "滿一分未來有者。此圓滿之分未來。何故不",
    "T43n1829_013:0180a14": "有。應立量云。現在一分圓滿之未來還有有",
    "T43n1829_013:0180a15": "彼不同一一分故。如現在相　又相異分本",
    "T43n1829_013:0180a16": "無今有等者。應破未來不圓非本有。量云未",
    "T43n1829_013:0180a17": "來一分不圓滿相應。本無今有相一分故。如",
    "T43n1829_013:0180a18": "現世一分圓滿相　又離色等一切行相餘未",
    "T43n1829_013:0180a19": "來分等者。此破第六未來。別有分不是色等。",
    "T43n1829_013:0180a20": "現在亦爾故三世別者。應立量云。汝所言離",
    "T43n1829_013:0180a21": "色等外有未來分決定是無。現比二量不可",
    "T43n1829_013:0180a22": "得故。如兔角。又應未來無有果相現在方有",
    "T43n1829_013:0180a23": "者。此果相亦本無今有。如何言一切皆未來",
    "T43n1829_013:0180a24": "有。又彼宗許未來有果相。若爾前云。唯未來",
    "T43n1829_013:0180a25": "有自分。何處有世相。前解為勝。應立量云。未",
    "T43n1829_013:0180a26": "來世時應有果相。有世分故。如現在世。世分",
    "T43n1829_013:0180a27": "者即未來分等是。此等有六師。前第六本",
    "T43n1829_013:0180a28": "地有七解。此勘問如別會。",
    "T43n1829_013:0180a29": "三世中。前本地第三卷。已解有三種三世。一",
    "T43n1829_013:0180b01": "神通三世。二唯識三世。三法相三世。法相三",
    "T43n1829_013:0180b02": "世者。且如於現在種子。有當曾等義。說三世",
    "T43n1829_013:0180b03": "法。即前第三。於種子建立。此同現行。然種子",
    "T43n1829_013:0180b04": "恒故說非現行。下第二卷云。現在有三相。一",
    "T43n1829_013:0180b05": "是過去果相。二者未來因相。三現在自相。法",
    "T43n1829_013:0180b06": "相三世即是　唯識三世者。先識上有曾當",
    "T43n1829_013:0180b07": "境等故。如凡夫等緣過未境。此境當心現。以",
    "T43n1829_013:0180b08": "識上妄有功能。影像相生。與識無別種。似三",
    "T43n1829_013:0180b09": "世法生。此實現在法。託曾緣種子當緣種子。",
    "T43n1829_013:0180b10": "而生此影像。此由唯識妄故名唯識。故前第",
    "T43n1829_013:0180b11": "三本地。若任運散亂意識。名緣現在境。以境",
    "T43n1829_013:0180b12": "恒現在故　問心不孤起託本質境而生。此",
    "T43n1829_013:0180b13": "若緣過未。無境而生。既識無本質者。境如何",
    "T43n1829_013:0180b14": "生。如極微虛空等。以教為本質。如前以種子",
    "T43n1829_013:0180b15": "為本質。又如兔角緣。以何為本質。此皆尋名",
    "T43n1829_013:0180b16": "名本質故影生。故唯識也。此兔角等不生者。",
    "T43n1829_013:0180b17": "由現在無生因。若如過去。既非兔角果故。兔",
    "T43n1829_013:0180b18": "角不同過未　神通三世者。此即禪定他心",
    "T43n1829_013:0180b19": "通。若凡夫及聖。緣過未為境。以智有功能。似",
    "T43n1829_013:0180b20": "若于時現。若智有強弱。緣境有寬狹。此與前",
    "T43n1829_013:0180b21": "別。或前是執心非量境。若不執心比度而知。",
    "T43n1829_013:0180b22": "或以現過曾見。比未來當此事生。或以現在",
    "T43n1829_013:0180b23": "為比。比曾有此事。比量而知。若神通及禪定。",
    "T43n1829_013:0180b24": "此皆證解。雖心上功能。而生證定故與前別。",
    "T43n1829_013:0180b25": "如本地第三卷抄會。",
    "T43n1829_013:0180b26": "論文過去中應有果。現在又准未來因有故。",
    "T43n1829_013:0180b27": "此中但論因故。其相已捨。不論果故。不言現",
    "T43n1829_013:0180b28": "有。又顯過未無體。約現法立。過去不言果有。",
    "T43n1829_013:0180b29": "但言自性故言已無。顯未來未生相亦無體。",
    "T43n1829_013:0180b30": "未來說因現有於現在因上。有當生果義顯",
    "T43n1829_013:0180c01": "於現在法亦立。明知過去因相體已滅。於現",
    "T43n1829_013:0180c02": "在果有此因。曾有非今正有。即於現法而立",
    "T43n1829_013:0180c03": "過去故。此顯文四緣。如第三本地分解。",
    "T43n1829_013:0180c04": "論隨順理門因緣。云謂諸色根根依及識此",
    "T43n1829_013:0180c05": "二等者。法師云。根依者扶根塵。若爾何故下。",
    "T43n1829_013:0180c06": "攝一切種子中。不言扶根塵。及次下文云。當",
    "T43n1829_013:0180c07": "知所餘色法唯自種子之所隨逐。今此理文",
    "T43n1829_013:0180c08": "違故釋之。根依者。即造根之四大故。第二復",
    "T43n1829_013:0180c09": "次釋所以中。云若諸色根及自大種。非心心",
    "T43n1829_013:0180c10": "法種子隨逐等。故知根依者造根四大　若",
    "T43n1829_013:0180c11": "爾何故論。云隨逐色根有諸色根種子及餘",
    "T43n1829_013:0180c12": "色法種子等。不言四大中有諸色法種子等。",
    "T43n1829_013:0180c13": "解云此略不說。又上總文言根依。及所以中。",
    "T43n1829_013:0180c14": "云自四大以明四大造根者。有諸法種子。此",
    "T43n1829_013:0180c15": "中解根已。解造根四大訖。當知所餘色法",
    "T43n1829_013:0180c16": "唯自種子之所隨逐者。此諸扶根塵。非外器",
    "T43n1829_013:0180c17": "色。以此准。即心所法中。亦應有自種子。此",
    "T43n1829_013:0180c18": "中但言識者略而不論。又心所不同扶根塵。",
    "T43n1829_013:0180c19": "所以者何。扶根塵根無之時。容有心所。不",
    "T43n1829_013:0180c20": "然豈得王無之時心所有。故不為例。此中如",
    "T43n1829_013:0180c21": "若有色界有心時。種子在何處。為一一色法。",
    "T43n1829_013:0180c22": "心法皆有一切種子為。然有心時在心。無心",
    "T43n1829_013:0180c23": "時在色。若一一中有合有無量種子。又生無",
    "T43n1829_013:0180c24": "色界時。色中種子並在何處。若有心在心等",
    "T43n1829_013:0180c25": "者。即如有色界有心時在何處。若在心中",
    "T43n1829_013:0180c26": "者。何故不在色中。",
    "T43n1829_013:0180c27": "論云生無想天後心生時者。若有釋此。在彼",
    "T43n1829_013:0180c28": "生處終者無心者。此在彼受報。已下生時決",
    "T43n1829_013:0180c29": "定有心。此等論文下。云皆依未立阿賴耶聖",
    "T43n1829_013:0181a01": "教等者。此隨順理門。經部師義。",
    "T43n1829_013:0181a02": "論解二種退。一斷退。二住退。斷退者。由伏斷",
    "T43n1829_013:0181a03": "故退。住退者。失現法樂住退。如對法第十三。",
    "T43n1829_013:0181a04": "第五十二卷",
    "T43n1829_013:0181a05": "論等無間緣。云若此六識為彼六識等無間",
    "T43n1829_013:0181a06": "緣等者。此中二師釋。如前第三卷抄會。廣釋",
    "T43n1829_013:0181a07": "此文。與第三卷五識一念。及第一云等無間",
    "T43n1829_013:0181a08": "依。謂意不是自眼。此四緣前卷阿賴耶下。即",
    "T43n1829_013:0181a09": "是因緣文。多謂種子如前會。此皆在本地第",
    "T43n1829_013:0181a10": "三卷三世後文。因文便故來。如前卷生起四",
    "T43n1829_013:0181a11": "緣文。助之因緣一種望所生法。能為生因等",
    "T43n1829_013:0181a12": "者。此能生因。如菩薩地第三十八云。牽引生",
    "T43n1829_013:0181a13": "起是因緣。第五卷復言。生起是因緣能生因",
    "T43n1829_013:0181a14": "攝。非牽引因十二緣生。第十卷云。此十二緣。",
    "T43n1829_013:0181a15": "相望俱依增上。所生引發生起牽引說。故無",
    "T43n1829_013:0181a16": "因緣。又如菩薩地。無記生起因。是增上緣。",
    "T43n1829_013:0181a17": "故知能生因體是因緣。生起牽引。皆通增上",
    "T43n1829_013:0181a18": "因緣。若唯生起唯是因緣。即違緣生及無記",
    "T43n1829_013:0181a19": "生起因。此處文中。且據同第五及菩薩地等。",
    "T43n1829_013:0181a20": "攝二因故。是因緣非餘。若不此會。謂即行支",
    "T43n1829_013:0181a21": "被潤已。此是何因。望生老死說。非生起因故",
    "T43n1829_013:0181a22": "　四緣立十因者。如前三十八及第五說。生",
    "T43n1829_013:0181a23": "起牽引一分因緣。攝受因一分。是等無間所",
    "T43n1829_013:0181a24": "緣緣。餘一分及牽引生起各一分餘因。並是",
    "T43n1829_013:0181a25": "增上緣。諸妨難同前。",
    "T43n1829_013:0181a26": "論云答由能執持諸五識身所不行義世尊假",
    "T43n1829_013:0181a27": "說為法等者。若有體法唯在現在。體是有故",
    "T43n1829_013:0181a28": "名真實法。若過去未來體非實有。然能持自",
    "T43n1829_013:0181a29": "無體。令五識不行。令意識轉假說名法。此豈",
    "T43n1829_013:0181b01": "是法。故令法處攝。前引經中。但有法量。而",
    "T43n1829_013:0181b02": "無處字。假說無為法。非謂法故便法處攝。",
    "T43n1829_013:0181b03": "而言遂有體。應立量云。如我所言過未無法",
    "T43n1829_013:0181b04": "亦應名法。有所持故。如現在法。應成意緣。",
    "T43n1829_013:0181b05": "過未等無體之法。意識應緣。以是法故。如有",
    "T43n1829_013:0181b06": "體法。",
    "T43n1829_013:0181b07": "答由彼意識亦緣去來識為境界世現可得等",
    "T43n1829_013:0181b08": "者。此世間相違。過未之識十八界攝。意緣之",
    "T43n1829_013:0181b09": "時。非法處收。但是當曾六識界攝。緣過未世",
    "T43n1829_013:0181b10": "亦爾。雖假說名法。非法處收。緣空花等心亦",
    "T43n1829_013:0181b11": "起。此境亦非法處收。亦得假名緣法起意。應",
    "T43n1829_013:0181b12": "立量云。去來二世意所緣境諸色等法非法",
    "T43n1829_013:0181b13": "處收。緣去來世識故。以意識之所行故。如去",
    "T43n1829_013:0181b14": "來世所緣六識　問云此是所緣緣不。答曰",
    "T43n1829_013:0181b15": "影像當必唯識三世攝故。是所緣緣此本質",
    "T43n1829_013:0181b16": "無法。非是因果。影像可成因果。今就外執",
    "T43n1829_013:0181b17": "破非。大乘中影像不有。諸識可行　有性安",
    "T43n1829_013:0181b18": "立有性無性安立無性等者。有性之法悉彈",
    "T43n1829_013:0181b19": "多。此云宗主行云意不自有業用能持自體。",
    "T43n1829_013:0181b20": "令他識不行。自識得行。無性之法不能自有",
    "T43n1829_013:0181b21": "作業。唯有持他識不行等故。名無性緣無不",
    "T43n1829_013:0181b22": "知無故。便違自宗廣大言論中無我觀。此無",
    "T43n1829_013:0181b23": "我本質無如正智。即緣彼無。顯得真如。如加",
    "T43n1829_013:0181b24": "行智。即亦有影像。當心據本名無影像言有。",
    "T43n1829_013:0181b25": "今以本質破外人。若影像是依他性。是何性",
    "T43n1829_013:0181b26": "攝。答不相應中法同分攝。此乃與心同種。心",
    "T43n1829_013:0181b27": "之相分義名法同分。非謂乃言緣無我境。直",
    "T43n1829_013:0181b28": "照本質更不變生。即是無法攝。應同前解第",
    "T43n1829_013:0181b29": "一。言共相觀者。此就加行道語。或真如諸法",
    "T43n1829_013:0181c01": "共故名共。非能緣之心依共。又後得智上作",
    "T43n1829_013:0181c02": "此觀。故名共相。雖非如正智亦名共相。心",
    "T43n1829_013:0181c03": "證解故名定。飲食等中言自相觀者。非自相",
    "T43n1829_013:0181c04": "共相中自相。此是總言共中說自。自者自體",
    "T43n1829_013:0181c05": "相。即飲食自相。非如五識一一證知名自相。",
    "T43n1829_013:0181c06": "若言無我緣苦諦。苦諦即無我等者。此是苦",
    "T43n1829_013:0181c07": "有何名。我無獨緣一切法。我無此何處攝。故",
    "T43n1829_013:0181c08": "知緣無。一一中。皆應立量云。緣無色境意識",
    "T43n1829_013:0181c09": "應轉。意所取故。如無我等。第五云。言論中本",
    "T43n1829_013:0181c10": "質亦無故。今時破非。大乘人心影像中。自不",
    "T43n1829_013:0181c11": "變為生滅等相應。立量云。過去未來應無有",
    "T43n1829_013:0181c12": "生。現在不收故。如兔角等。去來二世必不有",
    "T43n1829_013:0181c13": "滅。以無生故。如龜毛等。",
    "T43n1829_013:0181c14": "論云不應由彼去來之性說言是有者。其過",
    "T43n1829_013:0181c15": "未法體。小乘既今現有。不應說言去來。去",
    "T43n1829_013:0181c16": "來之性當曾有故。不應以去來之性說。今現",
    "T43n1829_013:0181c17": "有也。",
    "T43n1829_013:0181c18": "論云復次云何應知生老住無常等以下。明",
    "T43n1829_013:0181c19": "二十四不相應。此中但有二十二。除不和合",
    "T43n1829_013:0181c20": "及方。下有具足。後卷明二定及報。何故不言",
    "T43n1829_013:0181c21": "方不和合耶。及方之處又等得色上義隱難",
    "T43n1829_013:0181c22": "知。不和合即諸法離散時立亦顯。又為對和",
    "T43n1829_013:0181c23": "合性立得對。亦應文不得苦離故。略不論無。",
    "T43n1829_013:0181c24": "又今略以六門分別。一名總名心不相應行。",
    "T43n1829_013:0181c25": "此名心者簡心。是二種不如心之緣慮。非如",
    "T43n1829_013:0181c26": "色之礙故。亦應名色不相應。然以略故。不簡",
    "T43n1829_013:0181c27": "心所。行簡無為別。名如文可知。二體並是假",
    "T43n1829_013:0181c28": "法無體。不但種子。不相應行蘊法。略法處攝。",
    "T43n1829_013:0181c29": "亦是分位假。第三心色分位建立者。無相定",
    "T43n1829_013:0182a01": "並報滅盡定。此三心分位上建立。心無之處",
    "T43n1829_013:0182a02": "種子上而施設故。不如心緣慮名不相應。命",
    "T43n1829_013:0182a03": "根若依第八識上立。是心依。顯揚云。於六處",
    "T43n1829_013:0182a04": "決定建立。即通色心。法師云。無想報於阿賴",
    "T43n1829_013:0182a05": "耶上立。此當總報。然第五十三云。生得心心",
    "T43n1829_013:0182a06": "法滅。即報心心所滅。此於第四捨受種子上",
    "T43n1829_013:0182a07": "立。至下卷文當知。方於礙立故。云無色之法。",
    "T43n1829_013:0182a08": "如實論云。亦於心上故論名句文。此唯於聲",
    "T43n1829_013:0182a09": "方唯於色。此四色聚中分位建立。非同色之",
    "T43n1829_013:0182a10": "有礙。何以方唯色等者。如對法。偏布處所無",
    "T43n1829_013:0182a11": "有功能。別據處所。云色有方時。此就識有方",
    "T43n1829_013:0182a12": "無爽。即餘十二法通色心建。若取命根及方。",
    "T43n1829_013:0182a13": "即十四。方通色心。四漏無漏者。無相定及報",
    "T43n1829_013:0182a14": "異生性。唯有漏。滅盡定唯無漏。餘通漏無漏。",
    "T43n1829_013:0182a15": "五界地者。無想定及報。唯在第四靜慮滅定。",
    "T43n1829_013:0182a16": "依非想次第定中如此說。從麁至細。如此說",
    "T43n1829_013:0182a17": "得此定時。必依時非非想心故方得如此說。",
    "T43n1829_013:0182a18": "若不爾後時依。初禪亦得入故。",
    "T43n1829_013:0182a19": "論云初靜慮有心無心定。無心定即是也。方",
    "T43n1829_013:0182a20": "及名等三。唯有色界。餘通一切地。六三性者。",
    "T43n1829_013:0182a21": "異生性不善及無記。無想滅定唯善。無想報",
    "T43n1829_013:0182a22": "唯無記命根名句等通善無記。方亦可然。依",
    "T43n1829_013:0182a23": "色立故。此據本質。餘通三性可知。如對法第",
    "T43n1829_013:0182a24": "二抄。解四相中如菩薩地四十六卷。薩婆多",
    "T43n1829_013:0182a25": "法外四相成成論即法。大乘不一異。無別體",
    "T43n1829_013:0182a26": "故。不異蘊攝別故不一。上座部心有二相。謂",
    "T43n1829_013:0182a27": "生滅色有三除老。經部等同。顯揚十八云。六",
    "T43n1829_013:0182a28": "事能起言論。如生等為屬主言論故。如言色",
    "T43n1829_013:0182a29": "生受生等。彼并破實生。由此因故。前明老。",
    "T43n1829_013:0182b01": "後名住者。即生時即異時故。非由有住故。身",
    "T43n1829_013:0182b02": "異又令生厭故。先說異住。濫常法故。又約",
    "T43n1829_013:0182b03": "色法生已。即異前住相。一期皆是。所以先老",
    "T43n1829_013:0182b04": "後異。若心法剎那速疾先住後異故。下三相",
    "T43n1829_013:0182b05": "中。住異合中。先住後異。此乃別通論。此有",
    "T43n1829_013:0182b06": "少難。思之可知。餘如前第三。及對法第二。下",
    "T43n1829_013:0182b07": "破中總立量云。未來世法定無所有。現在無",
    "T43n1829_013:0182b08": "為所不攝故。如兔角等。汝言未來世生者定",
    "T43n1829_013:0182b09": "無所有。未來攝故。如未來色。又未來生不能",
    "T43n1829_013:0182b10": "生。法體無有故。如兔角等。外人云。經中說有",
    "T43n1829_013:0182b11": "未來色生等。故知別有生生諸法。若爾論云",
    "T43n1829_013:0182b12": "所謂若生若起若現在。乃至成現在性。此答",
    "T43n1829_013:0182b13": "外難云。經言有生。即別有體。經言有現在。應",
    "T43n1829_013:0182b14": "別有現在。現在令法現在。應立量云。無別能",
    "T43n1829_013:0182b15": "生生諸色等生起。現在三法經中說故。如起",
    "T43n1829_013:0182b16": "及現在。又現在應別有能現。在現在諸法。經",
    "T43n1829_013:0182b17": "說生起。現在三中攝故。如汝之生。即法是生",
    "T43n1829_013:0182b18": "量云。生離色中外無別有體。色有有故。猶如",
    "T43n1829_013:0182b19": "色等。不然俱違宗過。破生因中云。且先破小",
    "T43n1829_013:0182b20": "生。云小生應無有體。於大能生及所生法無",
    "T43n1829_013:0182b21": "為等中。不可得故。或別不說。故等二因如兔",
    "T43n1829_013:0182b22": "角等。小生既破。即破大生。汝言大生非諸法",
    "T43n1829_013:0182b23": "之生因。說是能生法故。如小生等故。彼致二",
    "T43n1829_013:0182b24": "生是為大過。一生尚不許有。何論二生。又此",
    "T43n1829_013:0182b25": "破抑他為論。何得有二生。抑他宗失。此文以",
    "T43n1829_013:0182b26": "更有。餘卷解處待。至後當說。謂生者是小生。",
    "T43n1829_013:0182b27": "自從緣起故。能生者是大生。能生他故。解經",
    "T43n1829_013:0182b28": "三相中云。言由未來生者。此是將生現在正",
    "T43n1829_013:0182b29": "生。滅中現在將滅。過去正滅故。論生約將生",
    "T43n1829_013:0182c01": "論。滅約正滅論。亦互相顯。經中唯有生滅中。",
    "T43n1829_013:0182c02": "上座部以此證心唯有二相。色等如前文有",
    "T43n1829_013:0182c03": "三相。此師如何心法二相色。說三相如何緣",
    "T43n1829_013:0182c04": "慮。如前四十二。有多復次。解大精。",
    "T43n1829_013:0182c05": "論解生差別中劣中勝生云復有差別。謂最初",
    "T43n1829_013:0182c06": "入胎等者。此第一謂輪王入不顛倒故。中謂",
    "T43n1829_013:0182c07": "獨覺入住不倒故。後謂如來三時不倒故。此",
    "T43n1829_013:0182c08": "等生老死相。如緣起經廣說。無常中有生起",
    "T43n1829_013:0182c09": "無。常生相是。何故生中無滅壞生。謂滅相時",
    "T43n1829_013:0182c10": "是體有二種。一相無常。二體無常。生是體無",
    "T43n1829_013:0182c11": "常生法本據有法。所以滅法非生。應解有難。",
    "T43n1829_013:0182c12": "思之可知。又准同生無妨。變易無常。謂可愛",
    "T43n1829_013:0182c13": "自境。散壞無常。被他侵奪等。",
    "T43n1829_013:0182c14": "論云得獲成就謂若略說生緣攝受增盛之因",
    "T43n1829_013:0182c15": "說名為得者。此約種子未伏未斷。有生果功",
    "T43n1829_013:0182c16": "能。名增盛之因。立得。非已伏斷種子名得。故",
    "T43n1829_013:0182c17": "下文云。若未為定伏。及聖道伏。如善根種。邪",
    "T43n1829_013:0182c18": "見所伏。名成就名得故。即彼伏斷已去。但名",
    "T43n1829_013:0182c19": "種子。不名為得。如對法三種成就之。若在欲",
    "T43n1829_013:0182c20": "界得色無色定。欲界種子亦名成就。亦名不",
    "T43n1829_013:0182c21": "成就。未永害隨眠故。對治所攝故。然成就有",
    "T43n1829_013:0182c22": "二義。一體成就。若已離欲。以有體故。亦名成",
    "T43n1829_013:0182c23": "就。二功能成就。如已離欲。無生果功能。名不",
    "T43n1829_013:0182c24": "成就。此中偏約生果功能。故不成就。據其體",
    "T43n1829_013:0182c25": "有亦名成就。此據種子增勝語。如現行亦名",
    "T43n1829_013:0182c26": "成就。下云三種中自有在。此文據勝。是生因",
    "T43n1829_013:0182c27": "中難。此難無漏種本無。彼就外宗。非大乘中",
    "T43n1829_013:0182c28": "本無種子。勝軍論師。以此本無無漏種子文。",
    "T43n1829_013:0182c29": "論云若於引發緣中勢力自在等者。准此文。",
    "T43n1829_013:0183a01": "即於外法上。亦假立成就。",
    "T43n1829_013:0183a02": "論云彼諸種子若未奢摩他所伏。乃至名為",
    "T43n1829_013:0183a03": "成就等者。此據功能不成就非體。如前述故。",
    "T43n1829_013:0183a04": "對法云。若得無漏對治道。方名種子成就。得",
    "T43n1829_013:0183a05": "不成就。若生色界等。欲界亦名成就。亦名不",
    "T43n1829_013:0183a06": "成就。其不成就性是何性。如何今有別非得。",
    "T43n1829_013:0183a07": "非得據一切非得盡。然今不立有何意也。一",
    "T43n1829_013:0183a08": "為遮繁。論亦應立非同分。及不流轉等。故",
    "T43n1829_013:0183a09": "略不論。又即得中攝。如不成就。起俱必有",
    "T43n1829_013:0183a10": "得。得無此非得。即所得所以不說。不說小",
    "T43n1829_013:0183a11": "得者。大乘無過重累假故。四相亦爾。餘如對",
    "T43n1829_013:0183a12": "法第二抄。然非擇滅得。如彼簡擇。大乘亦通",
    "T43n1829_013:0183a13": "漏無漏。唯是無記及善性。善性者佛身中亦",
    "T43n1829_013:0183a14": "緣。得無記者。非身中屬所依非擇得。今大乘",
    "T43n1829_013:0183a15": "有種子。不可得所依。上立非擇得。以種子功",
    "T43n1829_013:0183a16": "能闕緣不生。後果即名非擇。何故此得於所",
    "T43n1829_013:0183a17": "依立。若如來身無種子故。屬所依及種子。種",
    "T43n1829_013:0183a18": "子無漏不能生有漏果故。亦是無漏擇滅之",
    "T43n1829_013:0183a19": "得。唯是無漏非擇之得。通漏無漏善及無記",
    "T43n1829_013:0183a20": "善者。世間道亦是善名擇滅。擇滅得即通漏",
    "T43n1829_013:0183a21": "無漏法。前法後法俱分別。唯法俱自在成就",
    "T43n1829_013:0183a22": "中。一分無記者。對法云。謂工巧處變化心等。",
    "T43n1829_013:0183a23": "等中得取威儀。如佛威儀。極善習者。加行生",
    "T43n1829_013:0183a24": "故。餘如上前。種子成就中。云諸無記法者。即",
    "T43n1829_013:0183a25": "無執生及威儀不加行生者。是故工巧處亦",
    "T43n1829_013:0183a26": "有俱生者無妨。",
    "T43n1829_013:0183a27": "命根。法師云。唯於阿賴耶上立。唯是總報。",
    "T43n1829_013:0183a28": "違顯揚文。彼言六處住時決定故。如對法抄。",
    "T43n1829_013:0183a29": "何故不立小命根與大命根為根。如四相等。",
    "T43n1829_013:0183b01": "今大乘不立亦無妨。對法約眾同分上立。故",
    "T43n1829_013:0183b02": "知通總別報。先業所引言。唯是異熟。不得通",
    "T43n1829_013:0183b03": "長養等流上。若於眾同分立言。亦似通長養。",
    "T43n1829_013:0183b04": "然亦言先業故。唯報。又不然唯是心上立。即",
    "T43n1829_013:0183b05": "六識異熟生心能持。六處上亦無妨。餘如對",
    "T43n1829_013:0183b06": "法。又生類後報不言報。非現報。然如變易",
    "T43n1829_013:0183b07": "潤生。及阿羅漢捨衣鉢延命。皆滋宿業故非",
    "T43n1829_013:0183b08": "現報　問曰此宿業為長為短。若長應自生。",
    "T43n1829_013:0183b09": "何須滋。若短延命。何故長即現業招。應是現",
    "T43n1829_013:0183b10": "報。今解過去業之宿命。今滋舊業。故非現報。",
    "T43n1829_013:0183b11": "有現報。何事判文中。有先業言。故非現報",
    "T43n1829_013:0183b12": "　眾同分。通長養等流及異熟可知。通三性如",
    "T43n1829_013:0183b13": "先已辨。",
    "T43n1829_013:0183b14": "異生性。如對法疏。斷捨同時。加行道。世第",
    "T43n1829_013:0183b15": "一法。折伏名捨功能。非正捨。",
    "T43n1829_013:0183b16": "無難。集會。十二暇經者。如對法第十五云。先",
    "T43n1829_013:0183b17": "以一句總標後一。餘句別釋。自他圓淨二為",
    "T43n1829_013:0183b18": "總句。餘別。法師云。出聲聞地勘境色。",
    "T43n1829_013:0183b19": "論名身中。云自性施設自相施設等者。即體",
    "T43n1829_013:0183b20": "一物而緣故。有自性相。二別自性者。體相者",
    "T43n1829_013:0183b21": "狀也。即諸法體狀義句。得差別義故。夫名詮",
    "T43n1829_013:0183b22": "共相。今言自性等者。以於自性等上增言非",
    "T43n1829_013:0183b23": "名。即稱自相。意云非稱自性等。但於上施設",
    "T43n1829_013:0183b24": "如說。天人眼耳等事施設故者。下文言。亦名",
    "T43n1829_013:0183b25": "名亦名相我相者。即名名相從相發故。果從",
    "T43n1829_013:0183b26": "因為名。差別法上亦有名在。然差別義句。圓",
    "T43n1829_013:0183b27": "滿名句。不名名。一名名名。二名三名名多名",
    "T43n1829_013:0183b28": "身。一名亦有身業等。不句身。亦有詮自性之",
    "T43n1829_013:0183b29": "句。然通得其名。其名於義句圓名句。何故字",
    "T43n1829_013:0183c01": "無詮表。如當遮表意。亦是能詮。今解色非以",
    "T43n1829_013:0183c02": "意中名。尋解彼字。此小大難。對法對讀。顯揚",
    "T43n1829_013:0183c03": "十二云。大精有字非名。謂四十九字。二道等",
    "T43n1829_013:0183c04": "愛鄔等。有一字即是名。如言眼等。有名非句。",
    "T43n1829_013:0183c05": "謂一字名有名亦句。如名字名。准此即二字",
    "T43n1829_013:0183c06": "名亦名句。但是句名。必是名字。後含前故。",
    "T43n1829_013:0183c07": "如言諸惡。即文不滿句。若言諸惡者。即義不",
    "T43n1829_013:0183c08": "滿句。句中含一言。雖未圓多名亦名句。無一",
    "T43n1829_013:0183c09": "字句。文義俱不滿非句。二字名可爾。",
    "T43n1829_013:0183c10": "論云云何相應謂彼彼諸法為等言說者。謂",
    "T43n1829_013:0183c11": "能詮言說。與所詮彼法相似名等。此通在一",
    "T43n1829_013:0183c12": "切言說等建立。謂不待言諸因緣建立果法",
    "T43n1829_013:0183c13": "等。開。謂顯示深密法要。能詮稱所詮。等從言",
    "T43n1829_013:0183c14": "說。乃至開解以能詮稱所目。故曰相應。又彼",
    "T43n1829_013:0183c15": "彼諸法相似名等。相似相順故。故曰相應。又",
    "T43n1829_013:0183c16": "等義是相應義。如善因得樂果。平等相稱。此",
    "T43n1829_013:0183c17": "前二解。而起言說。故曰相應。又為等言說者。",
    "T43n1829_013:0183c18": "能詮稱所自相應等建立者。所詮自相順相",
    "T43n1829_013:0183c19": "應。前二竝世間　為等。開解者。即出世間法",
    "T43n1829_013:0183c20": "相順故。言諸勝方便故　四道理觀待。如色",
    "T43n1829_013:0183c21": "待識作用。謂眼能見色等　證成。謂以比量",
    "T43n1829_013:0183c22": "證成所立法爾道理。如十二因緣等次第",
    "T43n1829_013:0183c23": "中。嬰孩等八位者。如初二。如第二卷。此以第",
    "T43n1829_013:0183c24": "三為首。彼上更有處胎業位故。",
    "T43n1829_013:0183c25": "論云復次種子云何非折諸行別有實物名為",
    "T43n1829_013:0183c26": "種子亦非餘處者。備師及景師云。此明種子",
    "T43n1829_013:0183c27": "與行果不一異非折別有者。是不一。謂即",
    "T43n1829_013:0183c28": "功能。功能非現行。若折諸行為種子。種子體",
    "T43n1829_013:0183c29": "即行故亦餘處者。是不異。謂即行功能非",
    "T43n1829_013:0184a01": "離行外餘所調然有體　然即諸行如是種姓",
    "T43n1829_013:0184a02": "如是等生者。備師云。此明六七識與種子不",
    "T43n1829_013:0184a03": "一異　如是安布名為種子。亦名為果者。備",
    "T43n1829_013:0184a04": "師云。此明本識與種不一異。景師云。從然即",
    "T43n1829_013:0184a05": "諸行如是種性下。此釋成上義。太師云。上來",
    "T43n1829_013:0184a06": "總明本識中藏種子。與本識無別體。相望為",
    "T43n1829_013:0184a07": "不一異。言諸行不一異者。此隨轉理門。以下",
    "T43n1829_013:0184a08": "釋一明文。釋成別義　今解稍別。此竝望現",
    "T43n1829_013:0184a09": "行種為論。亦非餘處。以上釋種子與行不異。",
    "T43n1829_013:0184a10": "然即諸行者下。明種子與行不一。何以故下。",
    "T43n1829_013:0184a11": "釋成上義　譬如穀麥等物以下。法師云。此",
    "T43n1829_013:0184a12": "中意者。謂如一麥芽。望後葉名種。從前種生",
    "T43n1829_013:0184a13": "名果。即以莖為莖種子。亦為前種果。今解從",
    "T43n1829_013:0184a14": "譬如以下。至亦非餘處。明穀麥等。從芽莖以",
    "T43n1829_013:0184a15": "為種子生者。莖等為果不一異　然諸大種如",
    "T43n1829_013:0184a16": "是種姓如是等生下。明此麥穀從水土緣力。",
    "T43n1829_013:0184a17": "後生莖果時不一異。此譬喻多前法同。即前",
    "T43n1829_013:0184a18": "莖等果種子。麥為緣生。後芽等說名種子。當",
    "T43n1829_013:0184a19": "知法相亦復如是。此因前不相應假法。不須",
    "T43n1829_013:0184a20": "種生。外難發起云。前因緣中云。以第八為因",
    "T43n1829_013:0184a21": "緣。此種如何。故有此文。若不爾。即此合別",
    "T43n1829_013:0184a22": "義。復答如何云。如是不相應。解滅定等後",
    "T43n1829_013:0184a23": "方結。此前文四句。損伏善種中第一句。勤而",
    "T43n1829_013:0184a24": "不利煩惱。第二句利而不勤。第三句斷善者。",
    "T43n1829_013:0184a25": "第四前卷末云。非助伴損伏。即無學入無餘",
    "T43n1829_013:0184a26": "時。善種。此第四種無體。名損善種前二令善",
    "T43n1829_013:0184a27": "種無勢力。名損。非全不生。第三句現行全不",
    "T43n1829_013:0184a28": "生。種無功力名損。得不成就。非一切體得亦",
    "T43n1829_013:0184a29": "無。如前得中辨　第二句中見執著邪見者。",
    "T43n1829_013:0184b01": "此是見取多習邪見。此是邪見。",
    "T43n1829_013:0184b02": "九品種子中。若新熏如何。言若住本性名下",
    "T43n1829_013:0184b03": "品者。解云此亦無始曾熏。然更近不起現行。",
    "T43n1829_013:0184b04": "此舊種名下品　復熏已後從下轉名中上等。",
    "T43n1829_013:0184b05": "本有種子一切三品。皆舊。何故至修練等已",
    "T43n1829_013:0184b06": "名中品者。此三品種子。本皆自有。然此中得",
    "T43n1829_013:0184b07": "一品種子。上義說熏不熏等有三品。其體是",
    "T43n1829_013:0184b08": "一。等非三品種子轉下成中。此名轉滅一種",
    "T43n1829_013:0184b09": "子故。又轉齊無妨。此本有三品。舊先有復熏",
    "T43n1829_013:0184b10": "練。已轉下品齊中品故。佛身中一切皆等。無",
    "T43n1829_013:0184b11": "上中下三品種子。此中據轉齊三品各別。非",
    "T43n1829_013:0184b12": "一品轉成三位。新舊二師義。",
    "T43n1829_013:0184b13": "論云一切諸法遍計自性等者。此三性心有",
    "T43n1829_013:0184b14": "漏。故皆名遍計。即五法中。分別證二空理",
    "T43n1829_013:0184b15": "故。如前已會　是實有物。是世俗有者。望遍",
    "T43n1829_013:0184b16": "計所執無體。此是依他有體。故言實。不如圓",
    "T43n1829_013:0184b17": "成實性。名世俗有　望彼諸法不可定說異",
    "T43n1829_013:0184b18": "不異相等者。此有三望。一以種望本識。二以",
    "T43n1829_013:0184b19": "種望現行。三以種望能熏。皆是不一異。然似",
    "T43n1829_013:0184b20": "真如。真如第一義諦。雖世俗諦別。然不一異",
    "T43n1829_013:0184b21": "齊。故以為喻。今取能熏望種。彼氣分故。及所",
    "T43n1829_013:0184b22": "生現行果。不一異為勝。遍行麁重者。遍計種",
    "T43n1829_013:0184b23": "故名為遍行。種子漏所隨縛。剛礦故名麁重。",
    "T43n1829_013:0184b24": "又麁重種子。遍與諸法為因。名曰遍行。顯揚",
    "T43n1829_013:0184b25": "十五。此麁重是行苦故名遍行。此等文別說",
    "T43n1829_013:0184b26": "種子體性所在處故。言安立種子。前理明不",
    "T43n1829_013:0184b27": "異不一。又前隨轉理門。在六識等行。今約真",
    "T43n1829_013:0184b28": "實理門故。言安立於本識　問諸出世間法。",
    "T43n1829_013:0184b29": "從真如所緣緣種子生。非彼習氣積集種子",
    "T43n1829_013:0184c01": "所生者。備景法師云。若欲入解脫分時。觀十",
    "T43n1829_013:0184c02": "二部經教法。此教遠從清淨法界出。由緣此",
    "T43n1829_013:0184c03": "教乃至在入決擇分位。將證見道已前。緣教",
    "T43n1829_013:0184c04": "為境。修多修習力故。故言真如所緣緣。入見",
    "T43n1829_013:0184c05": "道已。此緣見道無漏之智。本無漏。無漏故今",
    "T43n1829_013:0184c06": "緣真如。既著即熏成種。即現行智。以真如為",
    "T43n1829_013:0184c07": "所緣緣之種子生。即此種子不從因緣生。唯",
    "T43n1829_013:0184c08": "有前世第一法。為等無間緣。俱有法為增上",
    "T43n1829_013:0184c09": "緣。真如為所緣。至後念已。即從因緣者。又",
    "T43n1829_013:0184c10": "由決擇分世第一法。緣真如教法為所緣故。",
    "T43n1829_013:0184c11": "以此為因緣種子。生見道智。即說世第一法。",
    "T43n1829_013:0184c12": "名真如所緣緣種子。以緣教法影像真如。修",
    "T43n1829_013:0184c13": "習為緣故。言從真如所緣緣種子生。此是勝",
    "T43n1829_013:0184c14": "軍論師義。即以此文故。言一切皆從新熏成。",
    "T43n1829_013:0184c15": "護月釋云。其自身中本有無漏種。由在解脫",
    "T43n1829_013:0184c16": "分等位中緣教法故。名真如所緣緣。當於此",
    "T43n1829_013:0184c17": "時舊種遂增。由本有種故。得入解脫分位。又",
    "T43n1829_013:0184c18": "入見道時。由前已習緣真如觀。今得成熟。緣",
    "T43n1829_013:0184c19": "著真如。真如即是所緣緣。本有無漏之種。乃",
    "T43n1829_013:0184c20": "能生此現行智果。由緣真如為境。種方生現",
    "T43n1829_013:0184c21": "行故。言真如所緣緣種子生。若護法菩薩與",
    "T43n1829_013:0184c22": "護月同。然是解脫分位。更生無漏種子。至見",
    "T43n1829_013:0184c23": "道從正見。此親生本有種。為增上緣。助景師",
    "T43n1829_013:0184c24": "云。更為護法等釋。以真如為所緣者。自種子",
    "T43n1829_013:0184c25": "生故。言真如所緣緣生。其四緣具足。若自相",
    "T43n1829_013:0184c26": "傳及太師云。如勝軍師。新熏無漏種。初地方",
    "T43n1829_013:0184c27": "有。或不從因緣生。當於此時以真如為所緣",
    "T43n1829_013:0184c28": "故生。又用世第一法為因緣生。同前如護月",
    "T43n1829_013:0184c29": "論師。云本無漏種。非今方有。其真如亦是本",
    "T43n1829_013:0185a01": "有無漏之種性緣真如。真如所緣緣攝。見道",
    "T43n1829_013:0185a02": "正見用本種生故。言真如所緣緣種生。如護",
    "T43n1829_013:0185a03": "法菩薩。本無漏種。如護月師。要更新生無漏",
    "T43n1829_013:0185a04": "種子。方得正智新起新熏舊種。若生果時皆",
    "T43n1829_013:0185a05": "能緣如。即種性有以真如為所緣緣故。從此",
    "T43n1829_013:0185a06": "種生故。言從真如所緣緣種子生。又若無新",
    "T43n1829_013:0185a07": "熏。舊種必無生果。今說新熏者。就勝而說故。",
    "T43n1829_013:0185a08": "言真如所緣緣種子生。",
    "T43n1829_013:0185a09": "論云由有障無障差別故者。勝軍既無舊種。",
    "T43n1829_013:0185a10": "約障以辨三乘。即以此文為正。護月護法本",
    "T43n1829_013:0185a11": "種雖有。今約障說。非舊種無。假設有種障。",
    "T43n1829_013:0185a12": "不可斷名無種性。何況法爾力故。有種無種",
    "T43n1829_013:0185a13": "為緣而障。可斷不可斷別。今約障說義亦無",
    "T43n1829_013:0185a14": "過。皆以果時所趣因中障不得者。故約障說。",
    "T43n1829_013:0185a15": "以無漏種隱。以法爾故不說。從障而論。",
    "T43n1829_013:0185a16": "第五十三卷",
    "T43n1829_013:0185a17": "論云復次云何表業等者。此准此卷下。解虛",
    "T43n1829_013:0185a18": "空等二無為已。結云如是二十四不相應等",
    "T43n1829_013:0185a19": "皆是假有。看文勢。即兼結前第五十二已來。",
    "T43n1829_013:0185a20": "前卷末種子及此業等。皆是伏難。謂前不相",
    "T43n1829_013:0185a21": "應。證成假有。前言種子為假為實。既明種子",
    "T43n1829_013:0185a22": "假實已。業於種子上立明之。設假立種子已。",
    "T43n1829_013:0185a23": "前不相應未盡故。於種子上。而建立無相定",
    "T43n1829_013:0185a24": "等故。業下明無想定等三不相應。便決擇本",
    "T43n1829_013:0185a25": "第八卷業道義。彼是尋伺地。此是意地故。非",
    "T43n1829_013:0185a26": "正決擇。此業等體。如前第八卷抄。然未盡者。",
    "T43n1829_013:0185a27": "我今重辨。此發業等有三種思。下自當辨。此",
    "T43n1829_013:0185a28": "不共無明。皆是見斷。若共無明等者。或唯發",
    "T43n1829_013:0185a29": "福不動。此是內異生。若外異生。要由不共方",
    "T43n1829_013:0185b01": "發福非福等。若有學聖者。不發總報。如緣起",
    "T43n1829_013:0185b02": "經。我說依明不依煩惱。雖如是言。此據不迷",
    "T43n1829_013:0185b03": "因果。簡異凡夫外道然。亦從無明發故。對法",
    "T43n1829_013:0185b04": "第四云。若任運起能發業者是不善。故知修",
    "T43n1829_013:0185b05": "道亦發業。然非總報迷二愚等。如對法說。",
    "T43n1829_013:0185b06": "論云若諸威儀路工巧處一分所有身語表業",
    "T43n1829_013:0185b07": "名無記表業者。此如隨轉薩婆多義　言一",
    "T43n1829_013:0185b08": "分者。即威儀四塵工巧。五塵中唯取身語。故",
    "T43n1829_013:0185b09": "言一分。今大乘此通三性。今取無記。除善不",
    "T43n1829_013:0185b10": "善。故言一分。此皆加行生。非如異熟生。心不",
    "T43n1829_013:0185b11": "能發業。若爾變化心亦能發業。何故不論。今",
    "T43n1829_013:0185b12": "大乘若為利樂。當知是善。即善種類。若為嬉",
    "T43n1829_013:0185b13": "戲。當知無記。即威儀等。種類異而不論　意",
    "T43n1829_013:0185b14": "表業者。法師云。表自善惡亦有無表。如前本",
    "T43n1829_013:0185b15": "地第八抄。彼敘諸解稍有趁逐。今更解。如身",
    "T43n1829_013:0185b16": "語二種。表示於他。意唯自表。如發身語業",
    "T43n1829_013:0185b17": "時。必有意表以為方便。自意表知我作如是",
    "T43n1829_013:0185b18": "事。即前表知後作此事。意俱表業名意表業",
    "T43n1829_013:0185b19": "　此中唯有身餘處滅。於餘處生或即於此",
    "T43n1829_013:0185b20": "變異生等者。以正量部師。色法相續一期四",
    "T43n1829_013:0185b21": "相。有別動色說名身表。今破之云。剎那剎那",
    "T43n1829_013:0185b22": "生滅相續。於此處滅。於餘處生。非一實法中",
    "T43n1829_013:0185b23": "無生滅。從此不滅而能往。彼吠世師德句中。",
    "T43n1829_013:0185b24": "屈申等亦爾。亦有實體。今同破之。若薩婆多。",
    "T43n1829_013:0185b25": "雖無動色。然別有業色。如屈申時。有別業色",
    "T43n1829_013:0185b26": "生。今不然。唯有異熟無記色身。於此處由思",
    "T43n1829_013:0185b27": "力故變易而生。非別有業色。故言唯有身於",
    "T43n1829_013:0185b28": "餘處滅等　唯有語音名語表業者。此簡薩",
    "T43n1829_013:0185b29": "婆多聲即是語業。今言俱有語音思業所發。",
    "T43n1829_013:0185c01": "名語表業。語體唯無記。不同小乘業體通三",
    "T43n1829_013:0185c02": "性唯有發起心造作思名意表者。此言以",
    "T43n1829_013:0185c03": "思為意業。意業亦發身語。以思為業。業即是",
    "T43n1829_013:0185c04": "色。而是假名。非別有色名為業等。",
    "T43n1829_013:0185c05": "論云何以故由一切行皆剎那故從其餘方從",
    "T43n1829_013:0185c06": "至餘方不應道理者。此破正量部等。然如先",
    "T43n1829_013:0185c07": "立量云。應先成有剎那滅已方可破無行動。",
    "T43n1829_013:0185c08": "應先立量云。諸色塵等應剎那滅。色蘊攝故。",
    "T43n1829_013:0185c09": "如燈焰鈴聲。燈焰鈴聲他共許故。方立量云。",
    "T43n1829_013:0185c10": "無有此處之色往至餘處。剎那滅故。如燈焰",
    "T43n1829_013:0185c11": "等。此剎那滅。因方是極成又離唯諸行生",
    "T43n1829_013:0185c12": "餘實作用由眼耳意皆不可得者。此亦破正",
    "T43n1829_013:0185c13": "量部實行動作用有。又破薩婆多業色極微",
    "T43n1829_013:0185c14": "性實作用。又破吠世師業句實性。今總非之",
    "T43n1829_013:0185c15": "云。無別實作用。如眼耳意所取三業。皆不可",
    "T43n1829_013:0185c16": "得。彼雖行動及業色。皆眼等所取。與彼為",
    "T43n1829_013:0185c17": "隨一不成過。此不許眼識等得故。量云汝言",
    "T43n1829_013:0185c18": "行動業色等不名離諸行外由眼耳意定不可",
    "T43n1829_013:0185c19": "得。現比二量所不知故。如兔角等。意業雖通",
    "T43n1829_013:0185c20": "三性。然取思作表。了作用義等。是故當知。一",
    "T43n1829_013:0185c21": "切表業皆是假有　問若色等中假業。如色",
    "T43n1829_013:0185c22": "處中表表此。破大乘眼識等緣不。西方兩釋。",
    "T43n1829_013:0185c23": "五識緣假依實。如對法第一抄解。",
    "T43n1829_013:0185c24": "論云復次若有生不律儀家有所了別自發期",
    "T43n1829_013:0185c25": "心謂我當以此活命等者此當八律儀中能起",
    "T43n1829_013:0185c26": "律儀。餘下一一配屬。今大乘。雖生不律儀家。",
    "T43n1829_013:0185c27": "有所了別以去。自發期心方成。若不期心。違",
    "T43n1829_013:0185c28": "父母先志。我不作此事。即非不律儀。律儀名",
    "T43n1829_013:0185c29": "軌。則不軌則故名不律儀。非是惡軌則名不",
    "T43n1829_013:0186a01": "律儀。即是其體名。如惡尸羅相似。今准此文",
    "T43n1829_013:0186a02": "勢。即初發心期作。亦非不律儀攝。要熏發心",
    "T43n1829_013:0186a03": "方成故。今解前為加行道已成。然未決定尚",
    "T43n1829_013:0186a04": "輕是下品。後熏發心是中品。即無間道後。若",
    "T43n1829_013:0186a05": "作此事已成上品。別作發無依。然准論云。雖",
    "T43n1829_013:0186a06": "成身語無表。但意三不善根攝故。由意成身",
    "T43n1829_013:0186a07": "語七支無表。故論云但成廣大諸不善根。復",
    "T43n1829_013:0186a08": "若行事已。即發表無表。此意所發無表不屬",
    "T43n1829_013:0186a09": "身語。但論云不言成就身語無表。但云成就",
    "T43n1829_013:0186a10": "不善根故。後八事已即屬身語所取。又唯成",
    "T43n1829_013:0186a11": "意不善根。即名不律儀。非成七色業道。復",
    "T43n1829_013:0186a12": "作事時成。亦名不律儀。不同薩婆多名處中",
    "T43n1829_013:0186a13": "業道　當知非福運運增長者。此亦剎那剎",
    "T43n1829_013:0186a14": "那七支倍增故。名運運增長。",
    "T43n1829_013:0186a15": "論云此邪願思與不信懈怠等俱行者。此出",
    "T43n1829_013:0186a16": "體性。剋性出體。唯是惡思種子上假立。今取",
    "T43n1829_013:0186a17": "翻五根增者故。言不信等。其實常當十法俱",
    "T43n1829_013:0186a18": "轉。乃至邪欲邪勝解等。此思即能起業思如。",
    "T43n1829_013:0186a19": "下八律儀中。第二能起律儀也。上來不律儀",
    "T43n1829_013:0186a20": "一期心即成時節。謂未捨已來七支。七支運",
    "T43n1829_013:0186a21": "運增長捨時節。謂受戒命終得定二形生四",
    "T43n1829_013:0186a22": "時。今大乘。雖不受戒。誓捨作法。亦名為捨。",
    "T43n1829_013:0186a23": "故五時也。故論云乃至此思未捨已來。名不",
    "T43n1829_013:0186a24": "律儀者。明知捨思意業。亦捨不律儀。言惡",
    "T43n1829_013:0186a25": "尸羅者。尸羅者名清涼。行惡之人。惡清涼",
    "T43n1829_013:0186a26": "故。我為惡尸羅。非其惡體即是尸羅。舊難云。",
    "T43n1829_013:0186a27": "防非以解戒。有戒不防非等者。此不善其名。",
    "T43n1829_013:0186a28": "若如今釋。即無過失。如不律儀名同。又難云。",
    "T43n1829_013:0186a29": "惡體非尸羅。行惡之者惡尸羅故。名惡尸羅。",
    "T43n1829_013:0186b01": "亦應見體非惡。行惡之者。惡其見故。名為惡",
    "T43n1829_013:0186b02": "見。解云見名為分別。善惡分別俱名見。尸羅",
    "T43n1829_013:0186b03": "名清涼。惡體非清涼故。不例同見。律儀體性。",
    "T43n1829_013:0186b04": "亦以善惡俱時。亦取五數。剋體唯思種子上",
    "T43n1829_013:0186b05": "假立。今大乘准文。即亦取十善業道及思五",
    "T43n1829_013:0186b06": "蘊為體。若不律儀翻此。發戒時節。出家五",
    "T43n1829_013:0186b07": "眾。第三羯磨已得戒。若沙彌沙彌尼及三在",
    "T43n1829_013:0186b08": "家眾。受三歸已即得戒。若出家二眾。要他所",
    "T43n1829_013:0186b09": "受苾芻攝故。在家三眾得自然受。即亦三歸",
    "T43n1829_013:0186b10": "已即得戒。若菩薩戒通自然受。雖攝一切戒",
    "T43n1829_013:0186b11": "盡。後出家已要從他受。今明二乘戒。從他",
    "T43n1829_013:0186b12": "受二種。受隨護支。所謂慚愧者慚能自受。愧",
    "T43n1829_013:0186b13": "謂從他。二俱並行。然據增勝故。有一戒時無",
    "T43n1829_013:0186b14": "第二。非即無一。若從他受戒。由身發七支。如",
    "T43n1829_013:0186b15": "往師所等戒。由語發七支。如發語請師等。若",
    "T43n1829_013:0186b16": "自然受者。唯有意表業。此不以身語為方便。",
    "T43n1829_013:0186b17": "唯以意為方便。受得身語七支無表也　問",
    "T43n1829_013:0186b18": "曰即有無表不從表生。無身語故。自有意成",
    "T43n1829_013:0186b19": "表故。若爾即自受時。禮佛發言。豈非表業。",
    "T43n1829_013:0186b20": "今解無表他令知故。說無身語。非自無身語",
    "T43n1829_013:0186b21": "業也。故亦有表生。如遣他行事。或語業等為",
    "T43n1829_013:0186b22": "身等表故。身語得互相表。又此等約一切作",
    "T43n1829_013:0186b23": "法。如重病者不能動身發語。雖從他受亦有",
    "T43n1829_013:0186b24": "無表。不從表生。或自發期心。唯有無表。故",
    "T43n1829_013:0186b25": "為此論也。承西方三家釋戒體百行中。或言",
    "T43n1829_013:0186b26": "一分等。此同經部。受一二戒。時亦發戒。不律",
    "T43n1829_013:0186b27": "儀等亦爾。誓受一時。亦名不律儀。若不誓受",
    "T43n1829_013:0186b28": "而行殺者。但名處中。別時別受總名有十。此",
    "T43n1829_013:0186b29": "中問。如今分離已與少時等何別。而言有百。",
    "T43n1829_013:0186c01": "或至盡壽。十與自受教他何異。解意所緣趣",
    "T43n1829_013:0186c02": "求別故。然此中有三位。初三位約事。次三位",
    "T43n1829_013:0186c03": "約時。後四位約人。然就後中。第三自語分為",
    "T43n1829_013:0186c04": "二故。尸羅無悔等者。如顯揚第七。云成尸羅",
    "T43n1829_013:0186c05": "故無悔。無悔故生悅。生悅故心喜。心喜故身",
    "T43n1829_013:0186c06": "安。身安故受樂。受樂故心定。心定故觀如實。",
    "T43n1829_013:0186c07": "觀如實故起厭。起厭故離欲。離欲故解脫。",
    "T43n1829_013:0186c08": "解脫故自謂我。我證解脫我生已盡等。靜慮",
    "T43n1829_013:0186c09": "律儀。此中唯有四根本。如對法第八。於無色",
    "T43n1829_013:0186c10": "界。略不建立色或律儀。顯揚等文。無色亦有",
    "T43n1829_013:0186c11": "定共戒。然於欲界或修。生見道為遠分對治。",
    "T43n1829_013:0186c12": "此中隨順理門故。不說無色。於未來禪亦有",
    "T43n1829_013:0186c13": "無間道。略而不論。若無漏者。先得靜慮者。",
    "T43n1829_013:0186c14": "依五地入見得不還果。得戒見道。九無間道。",
    "T43n1829_013:0186c15": "為惡業道等對治道。後解脫等道。乃至無學。",
    "T43n1829_013:0186c16": "望見道惡戒名遠分對治。若修道者。聖者身",
    "T43n1829_013:0186c17": "中微細罪。隨所依初禪等。於九品無間道。望",
    "T43n1829_013:0186c18": "所斷名對治道。解脫道亦名遠分對治。然今",
    "T43n1829_013:0186c19": "大乘更有人來三界九地。從初果即至無學。",
    "T43n1829_013:0186c20": "為九品對斷。其斷於斷。乃至隨依此地。即取",
    "T43n1829_013:0186c21": "九品無間道。為對治道。餘地名遠分對治。唯",
    "T43n1829_013:0186c22": "除有頂中間禪。此據有學。初得第三果人。斷",
    "T43n1829_013:0186c23": "惑為所斷斷故勝。若漸斷第三果以去亦爾。",
    "T43n1829_013:0186c24": "但由能治勝故。得無學語。若頓斷三界九品",
    "T43n1829_013:0186c25": "者。乃至未得無學。無間道來。皆是所治斷故",
    "T43n1829_013:0186c26": "勝。唯無學能治勝故勝。其入見道。此中約四",
    "T43n1829_013:0186c27": "根本作超越人作法。於未至禪作初果人法。",
    "T43n1829_013:0186c28": "其實未來禪。亦得超越果。得七作意。依未來",
    "T43n1829_013:0186c29": "得不還果。第七加行究竟果作意。必入根本。",
    "T43n1829_013:0187a01": "今約果滿為論。此論超越。如次第果人。無色",
    "T43n1829_013:0187a02": "得斷欲界犯戒種子。法師云。見道依六地并",
    "T43n1829_013:0187a03": "取中間者。不然。准六現觀三依五依生。除中",
    "T43n1829_013:0187a04": "間禪。餘處文雖云有無漏。然以梵王所居多",
    "T43n1829_013:0187a05": "散亂故。豈如有頂雖云有無漏。不成斷惑。如",
    "T43n1829_013:0187a06": "餘處廣辨。然此定道共戒。法師云。於見道俱",
    "T43n1829_013:0187a07": "現行思上建立。以名隨心轉色故　問曰何故",
    "T43n1829_013:0187a08": "道共無表耶。如正語正業發語。如何為表。又",
    "T43n1829_013:0187a09": "准別解脫戒。於思種上建立。即此亦應然。如",
    "T43n1829_013:0187a10": "別解脫戒從受已去。剎那剎那運運增長。逢",
    "T43n1829_013:0187a11": "緣捨已。舊種不滅。非如小乘斷得名捨。但今",
    "T43n1829_013:0187a12": "新剎那七支不生名捨戒。道定共亦然。有心",
    "T43n1829_013:0187a13": "之時剎那增長。七支倍增。若無心已一類者。",
    "T43n1829_013:0187a14": "種相續而生。無新增義。說名為捨。非如別解",
    "T43n1829_013:0187a15": "脫戒。一受已去有心無心皆得增長故。名遂",
    "T43n1829_013:0187a16": "心轉　問如何以現行思。為定戒體。有人云。",
    "T43n1829_013:0187a17": "此種上立。應重於前加行道中思種上建立。",
    "T43n1829_013:0187a18": "如發別解脫戒思。取前加行思業故。加行道",
    "T43n1829_013:0187a19": "中。此未成釋。如定道前加行道。皆非是定道",
    "T43n1829_013:0187a20": "戒。是散心。或他地界繫。如何隨加行以判戒",
    "T43n1829_013:0187a21": "體。但應隨定道俱思而立。近事名離惡行。惡",
    "T43n1829_013:0187a22": "行謂前三支及意。其中乃有離飲諸酒。隨是",
    "T43n1829_013:0187a23": "欲行。今據多分為論　近住二因者。謂日夜",
    "T43n1829_013:0187a24": "持離欲惡二行。與盡形持為因。根性劣故。",
    "T43n1829_013:0187a25": "因近果住故名近住　非梵行。若在家制邪",
    "T43n1829_013:0187a26": "不制正。正名欲行。若出家並不許。名離惡",
    "T43n1829_013:0187a27": "行。離惡行者是性罪故。與前三同俱是性",
    "T43n1829_013:0187a28": "罪。離惡行者。從貪所生。制不許故。如後四",
    "T43n1829_013:0187a29": "罪俱制貪故。苾芻四支芻不謂執受學處。即",
    "T43n1829_013:0187b01": "初說四重四依相等。如顯揚第七卷成就尸",
    "T43n1829_013:0187b02": "羅。第二善能防護別解脫律儀。第三軌則所",
    "T43n1829_013:0187b03": "行皆悉圓滿。第四見微細罪生大怖畏。及成",
    "T43n1829_013:0187b04": "就尸羅。謂不毀犯。犯已能出。當顯揚受學彼",
    "T43n1829_013:0187b05": "彼學處故。此第一為第六。第六為第一。即聲",
    "T43n1829_013:0187b06": "聞六處　鄔波言近。迦言事。索即男聲。斯即",
    "T43n1829_013:0187b07": "女聲。於近事上加以索斯。斯女聲故。男女別",
    "T43n1829_013:0187b08": "也　言母色者。正翻應云母村。家女人同母。",
    "T43n1829_013:0187b09": "故喚女人為母。同村邑類。",
    "T43n1829_013:0187b10": "論云云何非律不律謂除如先所說律不律所",
    "T43n1829_013:0187b11": "有善不善等身語意業是者。准前律儀有一",
    "T43n1829_013:0187b12": "不持得。此據上品。發無無作。若中下雖今不",
    "T43n1829_013:0187b13": "行十惡業道。乃至善業道中下品為之發者。",
    "T43n1829_013:0187b14": "無表皆是此體性。又一人若律儀誓一分持",
    "T43n1829_013:0187b15": "一。是餘不持者。是處中。若誓作一分惡業",
    "T43n1829_013:0187b16": "者。不名不律儀。但是處中。今唯律儀不律儀",
    "T43n1829_013:0187b17": "依一分。亦是但以誓期善。離上品故。即是不",
    "T43n1829_013:0187b18": "律儀攝。於中亦有三品。",
    "T43n1829_013:0187b19": "論云全分半擇一分半擇損害半擇。如對法",
    "T43n1829_013:0187b20": "第八。有五種。謂生便半月嫉妬灌灑除去。此",
    "T43n1829_013:0187b21": "中唯無灌灑。以此中開嫉妬為二。謂逼己見",
    "T43n1829_013:0187b22": "他故。彼令一合灌灑。是嫉妬類。得他精血方",
    "T43n1829_013:0187b23": "起勢故。扇搋迦此云無根勢用。半擇迦此云",
    "T43n1829_013:0187b24": "樂欲。樂他於己為過故。如生便名全分者。無",
    "T43n1829_013:0187b25": "根。樂他於己為過故。名半擇迦。以無根勢用",
    "T43n1829_013:0187b26": "故。名扇搋迦。即一生不起男勢故。第二樂於",
    "T43n1829_013:0187b27": "己為過。名半擇迦。有持執非扇搋體有根",
    "T43n1829_013:0187b28": "執。根勢時起故。除去之中有二人。此人不",
    "T43n1829_013:0187b29": "同生便。必無男根除去。曾有男根。雖除去",
    "T43n1829_013:0187c01": "無根。性仍未斷。若不樂他為過故。非半擇迦。",
    "T43n1829_013:0187c02": "無根勢故名扇搋迦。若樂已為過名半擇。無",
    "T43n1829_013:0187c03": "根故。亦扇搋別異住者。前意樂損故明住。今",
    "T43n1829_013:0187c04": "自法損故。異住雖後先意。不損後時別性故。",
    "T43n1829_013:0187c05": "論云他所得者。謂小時父母失等。與他得收",
    "T43n1829_013:0187c06": "養。雖非父母。亦是他得。此等戒有是遮難。受",
    "T43n1829_013:0187c07": "戒不得戒有。但得罪非不得戒　守園者。謂",
    "T43n1829_013:0187c08": "守寺門人　比丘五緣捨戒中。法師云。准菩",
    "T43n1829_013:0187c09": "薩地犯罪捨。要上品心犯方失。此亦如是。此",
    "T43n1829_013:0187c10": "不成釋。如菩薩上品心無慚愧故。此聲聞戒",
    "T43n1829_013:0187c11": "中。但犯即失。不論上中下心。皆越教故。皆犯",
    "T43n1829_013:0187c12": "性罪故。若五戒無犯重。以不名非梵行故。悔",
    "T43n1829_013:0187c13": "亦還淨。二形生仍成近事性故。近住戒無斷",
    "T43n1829_013:0187c14": "善。日夜俱故。不獲斷善。要先加行方能故。亦",
    "T43n1829_013:0187c15": "無犯重。非畢竟離。非梵行故。此中唯日出捨。",
    "T43n1829_013:0187c16": "法師云。准上百行中。有一日乃至一年。故知",
    "T43n1829_013:0187c17": "近住戒亦得多時。期心廣故。若爾如比丘戒。",
    "T43n1829_013:0187c18": "期心至多生。豈即相續期限。勢分不至多故。",
    "T43n1829_013:0187c19": "若經一日等。但是處中善律儀。非是律儀。百",
    "T43n1829_013:0187c20": "行之中何妨。攝處中善。又五戒誓。唯一日豈",
    "T43n1829_013:0187c21": "成律儀戒。但是處中故。",
    "T43n1829_013:0187c22": "無想定。如對法第二。此中無退文。後色界起",
    "T43n1829_013:0187c23": "決定生報。曾得未曾得。如對法抄。此得定人",
    "T43n1829_013:0187c24": "根性非唯上品。以有三品等故。故前卷隨轉",
    "T43n1829_013:0187c25": "中。唯言此北州。不言無想。以中夭故。此地",
    "T43n1829_013:0187c26": "有九品。如滅定。此定得離九品受報。要唯依",
    "T43n1829_013:0187c27": "九品並盡生。無想天中故　問心種防於心。",
    "T43n1829_013:0187c28": "定體非色。心色種防於色。戒體非心色。答曰",
    "T43n1829_013:0187c29": "色種防於色。種體是色。即非非色。心種防於",
    "T43n1829_013:0188a01": "心。種體非心。即名非心色　問曰以色防於",
    "T43n1829_013:0188a02": "色。色種還名色。以心防於心。心種即非非心",
    "T43n1829_013:0188a03": "色。答曰色種所防色種體即色收。若爾心種",
    "T43n1829_013:0188a04": "所防心。心種應心攝。答色種防非善色起。依",
    "T43n1829_013:0188a05": "種立戒。即是色厭心種子。亦防心。無別心起",
    "T43n1829_013:0188a06": "故。是非心色　問色種說防非色種。名為善",
    "T43n1829_013:0188a07": "色起。心種防心慮慮種。復續說心生。答心體",
    "T43n1829_013:0188a08": "本緣慮慮種。無緣故非心思。從所防說為色。",
    "T43n1829_013:0188a09": "思種有防故色攝。",
    "T43n1829_013:0188a10": "論云復次若由此因此執所有生得心心法滅",
    "T43n1829_013:0188a11": "是名無想者。法師云。初生有心。此心通善無",
    "T43n1829_013:0188a12": "記性。任運起故。名為生得。此滅已於阿賴耶",
    "T43n1829_013:0188a13": "識上。建立無想異熟。雋師云。初生有報意識。",
    "T43n1829_013:0188a14": "此識滅故名生得心心法滅。太師云。其無想",
    "T43n1829_013:0188a15": "天受生。及捨壽時。並無意識。言生得心心法",
    "T43n1829_013:0188a16": "滅者。即中有末。染污心任運起故。名為生得。",
    "T43n1829_013:0188a17": "此心心法滅已復受生有。名生得心心法滅。",
    "T43n1829_013:0188a18": "建立無想。然無想是別報。於第八識上。有防",
    "T43n1829_013:0188a19": "心不起功能。是別報體。即無想定思。思體感",
    "T43n1829_013:0188a20": "總報。於上有防心功能感別報　問曰第八",
    "T43n1829_013:0188a21": "現行心心法。如何名厭心功能。名無想別報。",
    "T43n1829_013:0188a22": "又定位心心所不行上建立。何故即一思。亦",
    "T43n1829_013:0188a23": "通感總別報耶。又無心業。如何感有心第八",
    "T43n1829_013:0188a24": "識報。今解不然。若定前思為總報業。感第八",
    "T43n1829_013:0188a25": "總報。若厭心種子功能。是別報業。感第六意",
    "T43n1829_013:0188a26": "識生得心心法滅。及色蘊等別報。若前加行",
    "T43n1829_013:0188a27": "不厭心時。生得報異熟捨受可生。由前加行",
    "T43n1829_013:0188a28": "厭心故。今生得報心不生。於此種子防心不",
    "T43n1829_013:0188a29": "起功能。建立無想。即別報業感別報法體。不",
    "T43n1829_013:0188b01": "離有心無心二說。如對法抄引文證等。此中",
    "T43n1829_013:0188b02": "不言一期有心。故知設餘處言有心。此隨順",
    "T43n1829_013:0188b03": "理門。又離增上慢苾芻等可知。此中生二蘊。",
    "T43n1829_013:0188b04": "為一業感別業感。答若總報同一業。若別報",
    "T43n1829_013:0188b05": "別業感故。中有有心。生有無心。何爽。亦當前",
    "T43n1829_013:0188b06": "思感。或思體感中。有別報思上功能厭心者。",
    "T43n1829_013:0188b07": "感生有滅盡定。是無漏不感報。然有未離第",
    "T43n1829_013:0188b08": "四禪。貪人等得。今此據斷惑者。不論伏惑者。",
    "T43n1829_013:0188b09": "然舊論說。有十三種人得。謂具縛。及八解脫",
    "T43n1829_013:0188b10": "道。阿羅漢。獨覺。如來。今大乘入地菩薩亦",
    "T43n1829_013:0188b11": "得。雖第四伏惑人得。何妨仍是具縛攝。如對",
    "T43n1829_013:0188b12": "法抄　無想定。非學無學所入。以無慧現行",
    "T43n1829_013:0188b13": "故。太師云。得無想報時無慧現行。景師云。入",
    "T43n1829_013:0188b14": "無想定時。方便無無漏心。故名無慧現行。",
    "T43n1829_013:0188b15": "寂靜住及生者。謂滅定。為住無色四處為生。",
    "T43n1829_013:0188b16": "虛空無為。法師云。於光明色上建立。如對法",
    "T43n1829_013:0188b17": "第二顯揚第一說。云虛空無為者。由心所緣",
    "T43n1829_013:0188b18": "境相。相似故立為常。非緣彼心。緣彼境界。有",
    "T43n1829_013:0188b19": "時變易故　非擇滅亦爾。如對法抄。",
    "T43n1829_013:0188b20": "言無形二形等生者。此等取初果七生外餘",
    "T43n1829_013:0188b21": "一切生　若愛若願者。愛有二種。一發業。二",
    "T43n1829_013:0188b22": "潤生。潤生之愛。聖人由有。今此所無。謂發業",
    "T43n1829_013:0188b23": "者。大師云。愛有二種。一語想分別。二潤生。",
    "T43n1829_013:0188b24": "潤生者。由有語想分別者。即無願者。即是愛",
    "T43n1829_013:0188b25": "類。愛煩惱攝。准文唯除未無餘。永害無明。種",
    "T43n1829_013:0188b26": "子願即愛也。或願者願生天等。皆生死因故。",
    "T43n1829_013:0188b27": "聖人不起。",
    "T43n1829_013:0188b28": "不相應。言假想者名也。為起言說。如前思慧",
    "T43n1829_013:0188b29": "中云。為依六事而起言說。即屬至言論等體。",
    "T43n1829_013:0188c01": "非有色等二種但有假名。顯揚第一云。當知",
    "T43n1829_013:0188c02": "復有如是種類。略不建立。即非得等相。中有",
    "T43n1829_013:0188c03": "相無相。皆與對法第一別勘會。是易而不論。",
    "T43n1829_013:0188c04": "如顯揚第十四。",
    "T43n1829_013:0188c05": "有惟立七善巧。所以行蘊中五種類。",
    "T43n1829_013:0188c06": "令心造作者。此皆思功能一為境。",
    "T43n1829_013:0188c07": "隨與者。景師云。謂於和合乖違等境。思隨此",
    "T43n1829_013:0188c08": "境。與識俱轉。備師云。謂思能發心令境隨心",
    "T43n1829_013:0188c09": "轉。為之言作。作境隨與心也。太師云。謂思令",
    "T43n1829_013:0188c10": "心於所緣境。隨與領納和合乖違。今解由思",
    "T43n1829_013:0188c11": "令心於所緣境。隨與與領納。不須言和合等。",
    "T43n1829_013:0188c12": "此第一是總句。若言和合等。與第二等何異。",
    "T43n1829_013:0188c13": "論云何以故由彼勝定於一切色皆得自在等",
    "T43n1829_013:0188c14": "者。如後卷末。當說此文。",
    "T43n1829_013:0188c15": "即香味亦變十六種觸。第七增語觸者。謂意",
    "T43n1829_013:0188c16": "識增長語能發語故。名增語觸。太師云。五識",
    "T43n1829_013:0188c17": "等得緣實相。稱自相說名有對觸。意識有分",
    "T43n1829_013:0188c18": "別。緣名以為境。望五識以名為緣故。名增語",
    "T43n1829_013:0188c19": "觸。又名句文是語。此語於境中增故名增語。",
    "T43n1829_013:0188c20": "意緣此增語為境。名增語觸　明觸。謂無漏",
    "T43n1829_013:0188c21": "　無明。謂不善無記　非明非無明。謂有漏",
    "T43n1829_013:0188c22": "善觸　八種觀者。如菩薩地菩提分法品。菩",
    "T43n1829_013:0188c23": "提志行中觀善。知世間八種觀行說。",
    "T43n1829_013:0188c24": "論云受有幾種者即現在苦諦受集者。現在",
    "T43n1829_013:0188c25": "苦因。即集諦也。受滅者。即苦諦滅也。正是滅",
    "T43n1829_013:0188c26": "諦。受集趣行。謂集諦。即未來受因也。受滅",
    "T43n1829_013:0188c27": "趣行者。道諦也。今准下文云。觀彼滅即是滅",
    "T43n1829_013:0188c28": "諦。勘菩薩地不同。亦可釋同彼地。此言滅者。",
    "T43n1829_013:0188c29": "即滅法名滅受愛味者。修道中集諦過",
    "T43n1829_013:0189a01": "患者。即苦諦觀。今准下文云。彼二轉因觀。",
    "T43n1829_013:0189a02": "即次前集諦現法轉因重觀故。言彼二因。復",
    "T43n1829_013:0189a03": "云彼二轉滅因觀。即現過患是道諦。以觀苦",
    "T43n1829_013:0189a04": "為過患。是道諦行故。若不爾即下諸文。彼二",
    "T43n1829_013:0189a05": "轉是愛味過患。二諦下出離中。通攝道滅二",
    "T43n1829_013:0189a06": "諦。如前過患。是道諦即滅因。是為勝。勘菩",
    "T43n1829_013:0189a07": "薩地。出離苦根本。釋麁重可知。",
    "T43n1829_013:0189a08": "論云想蘊差別中。顛倒差別者。謂諸愚夫無",
    "T43n1829_013:0189a09": "所知曉。乃至是名想倒等者。無明者。如第八",
    "T43n1829_013:0189a10": "云。此倒根本。此中准想是想數。然通若內外",
    "T43n1829_013:0189a11": "道。所起倒通名想倒於中對分心倒見倒。若",
    "T43n1829_013:0189a12": "外道出家。起三見全一見小分。與想俱者。是",
    "T43n1829_013:0189a13": "見倒。亦想倒若在家於境起貪。與想倒俱。亦",
    "T43n1829_013:0189a14": "想倒亦是心倒。然前第一袟第八云。貪通二",
    "T43n1829_013:0189a15": "種。謂不淨淨倒。於苦樂倒。但以外道持邪戒。",
    "T43n1829_013:0189a16": "執邪見以為戒。見取求生天等。此貪勝故。偏",
    "T43n1829_013:0189a17": "名此二。為貪心倒。餘計常見等。一切有情共",
    "T43n1829_013:0189a18": "通。義隱所以不說。若准此文。外異生起常我",
    "T43n1829_013:0189a19": "倒。亦是心倒。則心倒通在家出家二眾起。然",
    "T43n1829_013:0189a20": "今此文。在家於欲境起倒想名心倒。貪增勝",
    "T43n1829_013:0189a21": "故。外道名見倒。見用增故。然見倒不可說言",
    "T43n1829_013:0189a22": "在家眾起故。此與前第八文別。又解在家品",
    "T43n1829_013:0189a23": "如此。文於常我實起心倒。然外道等。亦計常",
    "T43n1829_013:0189a24": "我以計共故。前文唯說樂淨為心倒。在家品",
    "T43n1829_013:0189a25": "起常我見倒。通在家出家品起故。不別說於",
    "T43n1829_013:0189a26": "樂淨。在家人起貪義增。說名心倒。即同此文。",
    "T43n1829_013:0189a27": "在家起心倒。出家起見倒。前解為勝。然據理",
    "T43n1829_013:0189a28": "論之。在家所作可不起見倒。出家不起貪倒",
    "T43n1829_013:0189a29": "邪貪。戒見二取為生天解脫因故。若作此釋。",
    "T43n1829_013:0189b01": "想倒通見修斷。以為心見二倒依故。見倒唯",
    "T43n1829_013:0189b02": "見道。出家外道起故。故若心倒通在家出家",
    "T43n1829_013:0189b03": "品起故。通見修斷。又唯見斷。分別而生故。",
    "T43n1829_013:0189b04": "瑜伽師地論略纂卷第十三"
}