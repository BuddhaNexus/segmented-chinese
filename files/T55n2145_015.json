{
    "T55n2145_015:0107a13": "出三藏記集傳下卷第十五",
    "T55n2145_015:0107a15": "梁建初寺沙門釋僧祐撰",
    "T55n2145_015:0107a16": "法祖法師傳第一",
    "T55n2145_015:0107a17": "道安法師傳第二",
    "T55n2145_015:0107a18": "慧遠法師傳第三",
    "T55n2145_015:0107a19": "道生法師傳第四",
    "T55n2145_015:0107a20": "佛念法師傳第五",
    "T55n2145_015:0107a21": "法顯法師傳第六",
    "T55n2145_015:0107a22": "智嚴法師傳第七",
    "T55n2145_015:0107a23": "寶雲法師傳第八",
    "T55n2145_015:0107a24": "智猛法師傳第九",
    "T55n2145_015:0107a25": "法勇法師傳第十",
    "T55n2145_015:0107a26": "法祖法師傳第一",
    "T55n2145_015:0107a27": "[0107a27] 帛遠字法祖。本姓萬氏。河內人。父威達以",
    "T55n2145_015:0107a28": "儒雅知名。州府辟命皆不行祖少發道心。啟",
    "T55n2145_015:0107a29": "父出家辭理切至。父不能奪。遂改服從道。",
    "T55n2145_015:0107b01": "祖才思俊徹敏朗絕倫。誦經日八九千言。研",
    "T55n2145_015:0107b02": "味方等妙入幽微。世俗墳索多所該貫。乃",
    "T55n2145_015:0107b03": "於長安造築精舍。以講習為業。白黑稟受",
    "T55n2145_015:0107b04": "幾出千人。晉惠之末。太宰河間王顒鎮關中。",
    "T55n2145_015:0107b05": "虛心敬重。待以師友之敬。每至閑辰靖夜",
    "T55n2145_015:0107b06": "輒談講道德。于時西府初建俊乂甚盛。能言",
    "T55n2145_015:0107b07": "之士咸服其遠達祖見群雄交爭干戈。方始",
    "T55n2145_015:0107b08": "志欲潛遁隴右以保雅操。會張輔為秦州",
    "T55n2145_015:0107b09": "刺史鎮隴上。祖與之俱行。輔以祖名德顯著",
    "T55n2145_015:0107b10": "眾望所歸。欲令反服為己僚佐。祖固志不",
    "T55n2145_015:0107b11": "移。由是結憾。先有州人管蕃與祖論議屢",
    "T55n2145_015:0107b12": "屈於祖蕃。深銜恥恨每加讒搆祖。行至汧",
    "T55n2145_015:0107b13": "縣。忽語道人及弟子云。我數日對當至。便",
    "T55n2145_015:0107b14": "辭別作素書。分布經像及資財都訖。明晨詣",
    "T55n2145_015:0107b15": "輔共語。忽忤輔意。輔使收之行罰眾咸",
    "T55n2145_015:0107b16": "怪惋。祖曰。我來畢對。此宿命久結非今事",
    "T55n2145_015:0107b17": "也。乃呼十方佛。祖前身罪緣歡喜畢對。願",
    "T55n2145_015:0107b18": "從此以後與輔為善知識。無令受殺人之罪。",
    "T55n2145_015:0107b19": "遂鞭之五十。奄然命終。輔後具聞其事方",
    "T55n2145_015:0107b20": "大惋恨。初祖道化之聲被於關隴。崤[山*(凵@(口*了*又))]之",
    "T55n2145_015:0107b21": "右奉之若神。戎晉嗟慟行路流涕。隴上&#x7F97;胡",
    "T55n2145_015:0107b22": "率精騎五千將欲迎祖西歸。中路聞其遇害。",
    "T55n2145_015:0107b23": "悲恨不及。眾咸憤激。欲復祖之讎。輔遣軍",
    "T55n2145_015:0107b24": "上隴。&#x7F97;胡率輕騎逆戰。時天水故帳下督",
    "T55n2145_015:0107b25": "富整。遂因忿斬輔。群胡既雪怨恥。稱善而還。",
    "T55n2145_015:0107b26": "共分祖尸各起塔廟。輔字世偉南陽人。張衡",
    "T55n2145_015:0107b27": "之後雖有才解。而酷不以理。橫殺天水太守",
    "T55n2145_015:0107b28": "封尚。百姓疑駭。因亂而斬焉。管蕃亦卒以傾",
    "T55n2145_015:0107b29": "險致敗。後少時有一人。姓李名通死而更蘇",
    "T55n2145_015:0107c01": "云。見祖法師在閻羅王處為王講首楞嚴經",
    "T55n2145_015:0107c02": "云。講竟應往忉利天。又見祭酒王浮。一云道",
    "T55n2145_015:0107c03": "士基公。次被鎖械。求祖懺悔。昔祖平素之",
    "T55n2145_015:0107c04": "日。與浮每爭邪正。浮屢屈。既意不自忍。乃作",
    "T55n2145_015:0107c05": "老子化胡經以誣謗佛法。殃有所歸。故死方",
    "T55n2145_015:0107c06": "思悔孫綽道賢論。以法祖疋稽康。論云。帛祖",
    "T55n2145_015:0107c07": "釁起於管蕃中散禍作於鍾會二賢。並以俊",
    "T55n2145_015:0107c08": "邁之氣昧其圖身之慮。栖心事外輕世招患",
    "T55n2145_015:0107c09": "治不異也。共見稱如此。祖既博涉多閑。善通",
    "T55n2145_015:0107c10": "胡漢之語。常譯惟逮弟子本五部僧等三部",
    "T55n2145_015:0107c11": "經。又注首楞嚴經。又言。別譯數部小經值亂",
    "T55n2145_015:0107c12": "零失不知其名。祖弟法作亦少有令譽。被博",
    "T55n2145_015:0107c13": "士徵不就。年二十五出家。深洞佛理。關隴知",
    "T55n2145_015:0107c14": "名。時梁州刺史張光以作兄不肯反服輔之",
    "T55n2145_015:0107c15": "所殺。光又逼作令罷道。作執志堅貞以死為",
    "T55n2145_015:0107c16": "誓遂為光所害。春秋五十有七。注放光波若",
    "T55n2145_015:0107c17": "經及著顯宗論等。光字景武。江夏人。後為武",
    "T55n2145_015:0107c18": "都氐楊難敵所圍。發憤而死。時晉惠之世。又",
    "T55n2145_015:0107c19": "有優婆塞衛士度。譯出道行波若經二卷。士",
    "T55n2145_015:0107c20": "度本司州汲郡汲人。陸沈寒門安貧樂道。常",
    "T55n2145_015:0107c21": "以佛法為心當其亡日。清淨澡漱誦經千餘",
    "T55n2145_015:0107c22": "言。然後蓋衣尸臥奄然而卒。",
    "T55n2145_015:0107c23": "道安法師傳第二",
    "T55n2145_015:0108a01": "[0108a01] 釋道安。本姓衛。常山扶柳人也。年十二出家。",
    "T55n2145_015:0108a02": "神性聰敏而形貌至陋。不為師之所重。驅使",
    "T55n2145_015:0108a03": "田舍至于三年。執勤就勞曾無怨色。篤性精",
    "T55n2145_015:0108a04": "進齋戒無闕。數歲之後方啟師求經。師與辯",
    "T55n2145_015:0108a05": "意經一卷。可五千餘言。安齎經入田。因息尋",
    "T55n2145_015:0108a06": "覽。暮歸以經還師。復求餘經。師曰。咋經不",
    "T55n2145_015:0108a07": "讀。今復求耶。對曰。即已闇誦。師雖異之而未",
    "T55n2145_015:0108a08": "信也。復與成具光明經一卷。可減萬言。齎之",
    "T55n2145_015:0108a09": "如初。暮復還師。師執經覆之不差一字。師大",
    "T55n2145_015:0108a10": "驚敬而異之。後為受具戒恣其遊方。至鄴入",
    "T55n2145_015:0108a11": "中寺遇佛圖澄。澄見而嗟歎。與語終日。眾見",
    "T55n2145_015:0108a12": "其形望不稱。咸共輕怪。澄曰。此人遠識非爾",
    "T55n2145_015:0108a13": "儔也。初經出已久而舊譯時謬。致使深義隱",
    "T55n2145_015:0108a14": "沒未通。每至講說唯敘大意轉讀而已。安窮",
    "T55n2145_015:0108a15": "覽經典鉤深致遠。其所注般若道行密&#x8FF9;安",
    "T55n2145_015:0108a16": "般諸經。並尋文比句。為起盡之義及析疑甄",
    "T55n2145_015:0108a17": "解。凡二十二卷。序致淵富妙盡玄旨。條貫既",
    "T55n2145_015:0108a18": "敘。文理會通經義克明。自安始也。又自漢",
    "T55n2145_015:0108a19": "暨晉。經來稍多。而傳經之人名字弗記。後人",
    "T55n2145_015:0108a20": "追尋莫測年代。安乃總集名目表其時人銓",
    "T55n2145_015:0108a21": "品新舊撰為經錄。眾經有據實由其功。四方",
    "T55n2145_015:0108a22": "學士競往師之。受業弟子法汰慧遠等五百",
    "T55n2145_015:0108a23": "餘人。及石氏之亂。乃謂其眾曰。今天災旱蝗",
    "T55n2145_015:0108a24": "寇賊縱橫。聚則不立散則不可。遂率眾人",
    "T55n2145_015:0108a25": "王屋女机山。頃之復渡河依陸渾山木食",
    "T55n2145_015:0108a26": "修學。俄而慕容俊過陸渾。遂南投新野。復",
    "T55n2145_015:0108a27": "議曰。今遭凶年。不依國主則法事難立。又教",
    "T55n2145_015:0108a28": "化之體宜令廣布。咸曰。隨法師教。乃令法汰",
    "T55n2145_015:0108a29": "詣楊州曰。彼多君子好尚風流法和入蜀。山",
    "T55n2145_015:0108b01": "水可以修閑。安與弟子慧遠等五百餘人度",
    "T55n2145_015:0108b02": "河夜行。值雷雨乘電光而進。前得人家見門",
    "T55n2145_015:0108b03": "裏有一雙馬[打-丁+昴]。[打-丁+昴]間懸一馬&#x7BFC;可容一斛。安",
    "T55n2145_015:0108b04": "便呼林伯升。主人驚出。果姓林名伯升。謂是",
    "T55n2145_015:0108b05": "神人厚相賞接。既而弟子問。何以知其姓",
    "T55n2145_015:0108b06": "字。安曰。兩木為林。&#x7BFC;容伯升也。遂住襄陽。",
    "T55n2145_015:0108b07": "習鑿齒聞而詣之。既坐而稱曰。四海習鑿齒。",
    "T55n2145_015:0108b08": "安曰。彌天釋道安。時人咸以為名答。鑿齒",
    "T55n2145_015:0108b09": "常餉安梨數十枚。正值講坐。便手自割分。",
    "T55n2145_015:0108b10": "梨盡人遍無參差者。高平郗超遣使遺米千",
    "T55n2145_015:0108b11": "石。修書累紙深致慇懃。安答書曰。捐米彌",
    "T55n2145_015:0108b12": "覺有待之為煩。鑿齒與謝安書曰。來此見釋",
    "T55n2145_015:0108b13": "道安故是遠勝非常。道士師徒數百。齋講不",
    "T55n2145_015:0108b14": "惓。無變化伎術。可以惑常人之耳目。無重",
    "T55n2145_015:0108b15": "威大勢。可以整群小之參差。而師徒肅肅自",
    "T55n2145_015:0108b16": "相尊敬。洋洋濟濟。乃是吾由來所未見其人。",
    "T55n2145_015:0108b17": "理懷簡衷多所博涉。內外群書略皆遍&#x89A9;。陰",
    "T55n2145_015:0108b18": "陽算數亦皆能通。佛經故最是所長。作義乃",
    "T55n2145_015:0108b19": "似法蘭法祖輩。統以大無不肯稍齊物等智",
    "T55n2145_015:0108b20": "在方中馳騁也。恨不使足下見之。其亦每言",
    "T55n2145_015:0108b21": "思得一見足下。其為時賢所重如此。安在樊",
    "T55n2145_015:0108b22": "河十五載。每歲常再遍講放光經。未常廢",
    "T55n2145_015:0108b23": "闕。桓沖要出江陵朱序西鎮。復請還襄陽。符",
    "T55n2145_015:0108b24": "堅素聞其聲。每云。襄陽有釋道安。是名器方",
    "T55n2145_015:0108b25": "欲致之以輔朕躬。後堅攻襄陽。安與朱序俱",
    "T55n2145_015:0108b26": "獲於堅。堅謂僕射權翼曰。朕以十萬之師取",
    "T55n2145_015:0108b27": "襄陽。唯得一人半。翼曰。誰耶。堅曰。安公一",
    "T55n2145_015:0108b28": "人。習鑿齒半人也。既至住長安城內五重寺。",
    "T55n2145_015:0108b29": "僧眾數千人。大弘法化。初魏晉沙門依師為",
    "T55n2145_015:0108c01": "姓。故姓各不同。安以為大師之本莫尊釋",
    "T55n2145_015:0108c02": "迦。乃以釋命氏。後獲增一阿鋡經。果稱四河",
    "T55n2145_015:0108c03": "入海無復河名。四姓為沙門皆稱釋種。既懸",
    "T55n2145_015:0108c04": "與經符。遂為後式焉。安外涉群書善為文章。",
    "T55n2145_015:0108c05": "長安中衣冠子弟為詩賦者。皆依附致譽。與",
    "T55n2145_015:0108c06": "學生楊弘仲論詩風雅。皆有理致。初堅承石",
    "T55n2145_015:0108c07": "氏之亂。至是民戶殷富四方略定。唯有東南",
    "T55n2145_015:0108c08": "一隅未能抗服。堅每與侍臣談話。未嘗不欲",
    "T55n2145_015:0108c09": "平一江左。欲以晉帝為僕射。謝安為侍中。堅",
    "T55n2145_015:0108c10": "弟平陽公融及朝臣石越原紹。並切諫終不",
    "T55n2145_015:0108c11": "能迴。紹以安為堅所敬信。乃共請曰。主上",
    "T55n2145_015:0108c12": "將有事東南。公何能不為蒼生故一言耶。會",
    "T55n2145_015:0108c13": "堅出東苑。命安昇輦同載。僕射權翼諫曰。",
    "T55n2145_015:0108c14": "臣聞天子法駕侍中陪乘。道安毀形寧可參",
    "T55n2145_015:0108c15": "廁乘輿。堅懍然作色曰。安公道德可尊。朕將",
    "T55n2145_015:0108c16": "舉天下而不易。雖輿輦之榮。乃是為其臭腐",
    "T55n2145_015:0108c17": "耳。即&#x52C5;翼扶之而登輿。俄而顧謂安公曰。朕",
    "T55n2145_015:0108c18": "將與公南遊吳越。整六師而巡狩。陟會稽而",
    "T55n2145_015:0108c19": "觀滄海。不亦樂乎。安對曰。檀越應天御世。有",
    "T55n2145_015:0108c20": "八州之富。居中土而制四海。宜棲神無為。與",
    "T55n2145_015:0108c21": "堯舜比隆。今欲以百萬之眾求厥田下下之",
    "T55n2145_015:0108c22": "土。且東南地卑氣厲。昔舜禹遊而不反。秦",
    "T55n2145_015:0108c23": "皇適而弗歸。以貧道觀之。非愚心所同也。平",
    "T55n2145_015:0108c24": "陽公懿戚石越重臣。並謂不可。猶尚見拒。貧",
    "T55n2145_015:0108c25": "道輕淺。言必不允。既荷厚遇敢不盡誠耳。堅",
    "T55n2145_015:0108c26": "曰。非為地不廣。民不足治也。將簡天心明大",
    "T55n2145_015:0108c27": "運所在耳。順時巡狩亦著前典。若如來言。則",
    "T55n2145_015:0108c28": "帝王無省方之文乎。安曰。若鑾駕必動。可暫",
    "T55n2145_015:0108c29": "幸洛陽。抗威畜銳傳檄江南。如其不服。伐之",
    "T55n2145_015:0109a01": "未晚。堅不從。遂遣平陽公融等精銳二十五",
    "T55n2145_015:0109a02": "萬為前鋒。堅躬率步騎六十萬。到頃晉遣征",
    "T55n2145_015:0109a03": "虜將軍謝石徐州刺史謝玄拒之。堅軍大",
    "T55n2145_015:0109a04": "崩。晉軍還逐北三十餘里。死者相枕。融馬",
    "T55n2145_015:0109a05": "倒隕首。堅單騎而遁。如所諫焉。堅尋為慕",
    "T55n2145_015:0109a06": "容&#x51B2;所圍。時安同在長安城內。以偽建元二",
    "T55n2145_015:0109a07": "十一年二月八日。齋畢無疾而卒。葬五給寺",
    "T55n2145_015:0109a08": "中。未終之前。王嘉往候安。安曰。世事如此。",
    "T55n2145_015:0109a09": "行將及人。相與去乎。嘉曰。如所言。並行前",
    "T55n2145_015:0109a10": "吾有小債未了。不得俱去。及姚萇之得長安",
    "T55n2145_015:0109a11": "也。嘉故在城內。萇與符堅相持甚久。萇患",
    "T55n2145_015:0109a12": "之問嘉曰。吾得天下不。答曰。略得。萇怒曰。",
    "T55n2145_015:0109a13": "得當言得。何略之有。遂斬之。嘉所謂負債",
    "T55n2145_015:0109a14": "者也。萇死。其子略。方得殺堅稱帝。所謂略",
    "T55n2145_015:0109a15": "得者也。嘉字子年。隴西人。形貌鄙陋似若",
    "T55n2145_015:0109a16": "不足。滑稽好語笑。然不食五穀清虛服氣。咸",
    "T55n2145_015:0109a17": "宗而事之。往問善惡。嘉隨而應答。語則可笑。",
    "T55n2145_015:0109a18": "狀如調戲。辭似讖記。不可領解。事過皆驗。及",
    "T55n2145_015:0109a19": "嘉之死。其日有人於隴上見之。法師之潛契",
    "T55n2145_015:0109a20": "神人。皆此類也。初安聞羅什在西域。思共講",
    "T55n2145_015:0109a21": "析微言。安勸堅取之。什亦遠聞其風。謂是東",
    "T55n2145_015:0109a22": "方聖人。恒遙而禮之。初安生。便左臂上有一",
    "T55n2145_015:0109a23": "皮。廣寸許。著臂如釧。將可得上下。唯不得",
    "T55n2145_015:0109a24": "出手而已。時人謂之印手菩薩。安終後二十",
    "T55n2145_015:0109a25": "餘年而什方至。什恨不相見。甚悲悵焉。初",
    "T55n2145_015:0109a26": "安篤志經典務在宣法。所請外國沙門僧伽",
    "T55n2145_015:0109a27": "跋澄曇摩難提及僧伽提婆等。譯出眾經百",
    "T55n2145_015:0109a28": "餘萬言。常與沙門法和銓定音字詳覈文旨。",
    "T55n2145_015:0109a29": "新出眾經。於是獲正。孫興公為名德沙門論",
    "T55n2145_015:0109b01": "目云。釋道安博物多通戈經名理。其見述",
    "T55n2145_015:0109b02": "於世如此。法和冀州人。凝靜有操行。少與",
    "T55n2145_015:0109b03": "安公同師受學。善能標朗論綱解悟疑滯。安",
    "T55n2145_015:0109b04": "公所得群經常共校之。後遊洛陽。又請提婆",
    "T55n2145_015:0109b05": "重出廣說等經。居陽平寺。年八十餘為偽晉",
    "T55n2145_015:0109b06": "公姚緒所請。集僧齋講。&#x52C5;其弟子曰。俗內",
    "T55n2145_015:0109b07": "煩惱苦累非一。無常甚樂。乃正衣服遶塔",
    "T55n2145_015:0109b08": "禮拜。還詣坐所。以衣覆首。忽然而卒。時人",
    "T55n2145_015:0109b09": "謂之知命。",
    "T55n2145_015:0109b10": "慧遠法師傳第三",
    "T55n2145_015:0109b11": "[0109b11] 釋慧遠。本姓賈。鴈門樓煩人也。弱而好書。珪",
    "T55n2145_015:0109b12": "璋秀發。年十三。隨舅令狐氏遊學許洛。故少",
    "T55n2145_015:0109b13": "為諸生博綜六經尤善老莊。性度弘偉風鑒",
    "T55n2145_015:0109b14": "朗拔。雖宿儒才彥莫不服其深致焉。年二十",
    "T55n2145_015:0109b15": "一。欲度江東就范宣子共契嘉遁。值王路屯",
    "T55n2145_015:0109b16": "阻有志不果。乃於關左遇見安公。一面盡敬。",
    "T55n2145_015:0109b17": "以為真吾師也。遂投簪落飾忘質受業。既入",
    "T55n2145_015:0109b18": "乎道厲然不群。常欲總攝綱維。以大法為己",
    "T55n2145_015:0109b19": "任。精思諷持。以夜續晝。沙門曇翼。每給以燈",
    "T55n2145_015:0109b20": "燭之費。安公聞而喜曰。道士誠知人矣。遠藉",
    "T55n2145_015:0109b21": "慧解於前。因資勝心於曠劫。故能神明英越",
    "T55n2145_015:0109b22": "機鑒遐深。無生實相之玄。般若中道之妙。即",
    "T55n2145_015:0109b23": "色空慧之祕。緣門寂觀之要。無微不析。無幽",
    "T55n2145_015:0109b24": "不暢。志共理冥。言與道合。安公常歎曰。使道",
    "T55n2145_015:0109b25": "流東國其在遠乎。後隨安公南遊樊河。晉太",
    "T55n2145_015:0109b26": "元之初。襄陽失守。安公入關。遠乃遷于尋",
    "T55n2145_015:0109b27": "陽。葺宇廬岳。江州刺史桓伊。為造殿房。此",
    "T55n2145_015:0109b28": "山儀形九流峻聳天絕。棲集隱倫吐納靈",
    "T55n2145_015:0109b29": "異。遠創建精舍洞盡山美&#x5374;負香鑪之&#x5CEF;。傍",
    "T55n2145_015:0109c01": "帶瀑布之壑。仍石疊基即松栽構。清泉環階",
    "T55n2145_015:0109c02": "白雲滿室。復於寺內別置禪林。森樹湮凝石",
    "T55n2145_015:0109c03": "莚落合。凡在瞻履皆神清而氣肅焉。遠聞",
    "T55n2145_015:0109c04": "北天竺有佛影。欣感交懷。乃背山臨流營築",
    "T55n2145_015:0109c05": "龕室。妙算畫工淡采圖寫。色凝積空望似輕",
    "T55n2145_015:0109c06": "霧。暉相炳&#x77B9;若隱而顯。遂傳寫京都莫不嗟",
    "T55n2145_015:0109c07": "歎。於是率眾行道昏曉不絕。釋迦餘化於斯",
    "T55n2145_015:0109c08": "復興。既而謹律息心之士。絕塵清信之賓。並",
    "T55n2145_015:0109c09": "不期而至。望風遙集。彭城劉遺民。鴈門周續",
    "T55n2145_015:0109c10": "之。新蔡畢&#x9834;之。南陽宗炳。並棄世遺榮。依遠",
    "T55n2145_015:0109c11": "遊止。遠乃於精舍無量壽像前建齋立誓共",
    "T55n2145_015:0109c12": "期西方。其文曰。惟歲在攝提秋七月戊辰朔",
    "T55n2145_015:0109c13": "二十八日乙未。法師釋慧遠。貞感幽冥宿",
    "T55n2145_015:0109c14": "懷特發。乃延命同志息心清信之士百有二",
    "T55n2145_015:0109c15": "十三人。集於廬山之陰般若臺精舍阿彌陀",
    "T55n2145_015:0109c16": "像前。率以香華敬廌而誓焉。惟斯一會之",
    "T55n2145_015:0109c17": "眾。夫緣化之理既明。則三世之傳顯矣。遷感",
    "T55n2145_015:0109c18": "之數既符。則善惡之報必矣。推交臂之潛淪。",
    "T55n2145_015:0109c19": "悟無常之斯切。審三報之相催。知嶮趣之",
    "T55n2145_015:0109c20": "難拔。此其同志諸賢所以夕惕霄勤仰思",
    "T55n2145_015:0109c21": "攸濟者也。蓋神者可以感涉而不可以&#x8FF9;求。",
    "T55n2145_015:0109c22": "必感之有物則幽路咫尺。苟求之無主則眇",
    "T55n2145_015:0109c23": "茫何津。今幸以不謀而僉心西境。叩篇開信",
    "T55n2145_015:0109c24": "亮情天發。乃機眾通於寢夢。欣歡百於子",
    "T55n2145_015:0109c25": "來。於是靈圖表輝景侔神造。功由理諧事非",
    "T55n2145_015:0109c26": "人運。茲實天啟其誠冥數來萃者矣。可不剋",
    "T55n2145_015:0109c27": "心重精疊思以凝其慮哉。然其景績參差功",
    "T55n2145_015:0109c28": "福不一。雖晨祈云同夕歸悠[阿-可+聶]。即我師友",
    "T55n2145_015:0109c29": "之眷。良可悲矣。是以慨焉。胥命整襟法堂。等",
    "T55n2145_015:0110a01": "施一心亭懷幽極。誓茲同人俱遊絕域。其有",
    "T55n2145_015:0110a02": "驚出絕倫首登神界。則無獨善於雲嶠。忘兼",
    "T55n2145_015:0110a03": "全於幽谷。先進之與後升。免思彙征之道。",
    "T55n2145_015:0110a04": "然後妙覲大儀啟心貞照。識以悟新形由化",
    "T55n2145_015:0110a05": "革。藉[(冰-水+〡)*夫]容於中流。蔭瓊柯以詠言。飄靈衣",
    "T55n2145_015:0110a06": "於八極。汎香風以窮年。體忘安而彌穆。心超",
    "T55n2145_015:0110a07": "樂以自怡。臨三塗而緬謝。傲天宮而長辭。紹",
    "T55n2145_015:0110a08": "眾靈以繼軌。指大息以為期。究茲道也。豈",
    "T55n2145_015:0110a09": "不弘哉。司徒王謐護軍王默等。並欽慕風",
    "T55n2145_015:0110a10": "德。遙致師敬。謐修書曰。年始四十七而衰同",
    "T55n2145_015:0110a11": "耳順。遠答曰。古人不愛尺壁而重寸陰。觀",
    "T55n2145_015:0110a12": "其所存似不存。長年。檀越既履順而遊。乘",
    "T55n2145_015:0110a13": "佛理以御心。因此而推復何羨於遐齡耶。想",
    "T55n2145_015:0110a14": "斯理久已得之。為復詶來訊耳。初經流江東",
    "T55n2145_015:0110a15": "多有未備。禪法無聞律藏殘闕。遠大存教本",
    "T55n2145_015:0110a16": "憤慨道缺。乃命弟子法淨等遠尋眾經。踰越",
    "T55n2145_015:0110a17": "沙雪曠載方還。皆獲胡本得以傳譯。每逢",
    "T55n2145_015:0110a18": "西域一賓。輒懇惻諮訪。屢遣使入關。迎請禪",
    "T55n2145_015:0110a19": "師解其擯事傳出禪經。又請罽賓沙門僧伽",
    "T55n2145_015:0110a20": "提婆出數經。所以禪法經戒皆出廬山幾且",
    "T55n2145_015:0110a21": "百卷。初關中譯出十誦。所餘一分未竟。而弗",
    "T55n2145_015:0110a22": "若多羅亡。遠常慨其未備。及聞曇摩流支入",
    "T55n2145_015:0110a23": "秦。乃遣書祈請。令於關中更出餘分。故十誦",
    "T55n2145_015:0110a24": "一部具足無闕。晉地獲本相傳至今&#x8471;外妙",
    "T55n2145_015:0110a25": "典關中勝說所以來集茲土者。皆遠之力也。",
    "T55n2145_015:0110a26": "外國眾僧咸稱漢地有大乘道士。每至燒香",
    "T55n2145_015:0110a27": "禮拜輒東向致敬。其神理之跡。固未可測也。",
    "T55n2145_015:0110a28": "常以支竺舊義未窮妙實。乃著法性論。理奧",
    "T55n2145_015:0110a29": "文詣。羅什見而歎曰。邊國人未見經。便闇與",
    "T55n2145_015:0110b01": "理合。豈不妙哉。遠翹勤弘道懍厲為法。每致",
    "T55n2145_015:0110b02": "書羅什訪覈經典。什亦高其勝心萬里響契。",
    "T55n2145_015:0110b03": "姚略欽想風名嘆其才思。致書慇懃信餉歲",
    "T55n2145_015:0110b04": "通。贈以龜茲國細鏤雜變石像。以申&#x6B35;心。又",
    "T55n2145_015:0110b05": "令姚嵩獻其珠像。釋論初出。興送論并遺書",
    "T55n2145_015:0110b06": "曰。大智論新訖。此既龍樹所作。又是方等",
    "T55n2145_015:0110b07": "旨歸宜為一序以宣作者之意。然此諸道士",
    "T55n2145_015:0110b08": "咸相推謝無敢動手。法師可為作序以貽後",
    "T55n2145_015:0110b09": "之學者。遠答云。欲令作大智論序以申作者",
    "T55n2145_015:0110b10": "之意。貧道聞懷大非小渚所容。汲深非短綆",
    "T55n2145_015:0110b11": "所測。披省之日有愧高命。又體羸多病觸事",
    "T55n2145_015:0110b12": "有廢。不復屬意已來其日爾久。緣來告之",
    "T55n2145_015:0110b13": "重粗綴所懷。至於研究之美。當復寄諸明",
    "T55n2145_015:0110b14": "德。其名高遠國如此。遠常謂大智論文句",
    "T55n2145_015:0110b15": "繁積初學難尋。乃刪煩剪亂令質文有體。撰",
    "T55n2145_015:0110b16": "為二十卷。序致淵邈以貽學者。後桓玄以震",
    "T55n2145_015:0110b17": "主之威苦相近致。乃貽書躬說勸令登仕。",
    "T55n2145_015:0110b18": "遠答辭堅正確乎不拔。志踰丹石終莫能屈。",
    "T55n2145_015:0110b19": "俄而玄欲沙汰眾僧教僚屬曰。沙門有能申",
    "T55n2145_015:0110b20": "述經誥暢說義理。或禁行修整。足以宣寄",
    "T55n2145_015:0110b21": "大化。其有違於此皆悉罷遣。唯廬山道德所",
    "T55n2145_015:0110b22": "居。不在搜簡之例初成帝時。庾&#x6C37;輔政。以為",
    "T55n2145_015:0110b23": "沙門宜敬王者尚書令何充奏不應敬禮。官",
    "T55n2145_015:0110b24": "議悉同。充門下承&#x6C37;旨為駿。同異紛然竟",
    "T55n2145_015:0110b25": "莫能定。及玄在姑孰欲令盡敬。乃書與遠具",
    "T55n2145_015:0110b26": "述其意。遠懼大法將墜。報書懇切。以為袈裟",
    "T55n2145_015:0110b27": "非朝宗之服。&#x9262;盂非廊廟之器。又著沙門不",
    "T55n2145_015:0110b28": "敬王者論。辭理精峻。玄意感悟遂不果行。其",
    "T55n2145_015:0110b29": "荷持法任。皆此類也。臨川太守謝靈運。負才",
    "T55n2145_015:0110c01": "傲俗少所推崇。及一相見肅然心服。自卜居",
    "T55n2145_015:0110c02": "廬阜三十餘載。影不出山跡不入俗。故送客",
    "T55n2145_015:0110c03": "遊履。常以虎溪為界焉。義熙末卒于廬山精",
    "T55n2145_015:0110c04": "舍。春秋八十有三。遺命露骸松下同之草木。",
    "T55n2145_015:0110c05": "既而弟子收葬。謝靈運造碑墓側銘其遺德",
    "T55n2145_015:0110c06": "焉。初遠善屬文章辭氣清越。席上談論精義",
    "T55n2145_015:0110c07": "簡要。加以儀容端雅風釆灑落。故圖像于寺",
    "T55n2145_015:0110c08": "遐邇式瞻所著論序銘讚詩書。集為十卷五",
    "T55n2145_015:0110c09": "十餘篇。並見重於世。",
    "T55n2145_015:0110c10": "道生法師傳第四",
    "T55n2145_015:0110c11": "[0110c11] 竺道生。彭城人也。家世仕子。父為廣慼令。",
    "T55n2145_015:0110c12": "鄉里稱為善人。生幼而&#x9834;慧聰悟若神。其父",
    "T55n2145_015:0110c13": "知非凡器。愛而異之。于時法太道人德業弘",
    "T55n2145_015:0110c14": "懿乃&#x643A;以歸。依遂改服受學。既踐法門俊思",
    "T55n2145_015:0110c15": "卓拔。披讀經文一覽能誦。研味句義即自解",
    "T55n2145_015:0110c16": "說。是以年在志學便登講座。探賾索隱思徹",
    "T55n2145_015:0110c17": "淵泉。吐納問辯辭清珠玉。雖宿望學僧當世",
    "T55n2145_015:0110c18": "名士。皆慮挫辭窮莫能抗敵。雖揚童之參玄",
    "T55n2145_015:0110c19": "文魯連之屈田巴無以過也。年至具戒器鑒",
    "T55n2145_015:0110c20": "日躋。講演之聲遍於區夏。王公貴勝並聞風",
    "T55n2145_015:0110c21": "造席。庶幾之士皆千里命駕。生風雅從容善",
    "T55n2145_015:0110c22": "於接誘。其性烈而溫。其氣清而穆。故豫在言",
    "T55n2145_015:0110c23": "對莫不披心焉。初住龍光寺。下帷專業。隆安",
    "T55n2145_015:0110c24": "中移入廬山精舍。幽棲七年以求其志。常以",
    "T55n2145_015:0110c25": "為入道之要慧解為本。故鑽仰群經斛酌雜",
    "T55n2145_015:0110c26": "論。萬里隨法不憚嶮遠。遂與始興慧叡東安",
    "T55n2145_015:0110c27": "慧嚴道場慧觀。同往長安從羅什受學。關中",
    "T55n2145_015:0110c28": "僧眾咸稱其秀悟。義熙五年還都因停京師。",
    "T55n2145_015:0110c29": "遊學積年備總經論。妙貫龍樹大乘之源兼",
    "T55n2145_015:0111a01": "綜提婆小道之要。博以異聞約以一致。乃喟",
    "T55n2145_015:0111a02": "然而嘆曰。夫象以盡意得意則象忘。言以寄",
    "T55n2145_015:0111a03": "理。入理則言息。自經典東流譯人重阻。多守",
    "T55n2145_015:0111a04": "滯文鮮見圖義。若忘筌取魚則可與言道矣。",
    "T55n2145_015:0111a05": "於是校練空有研思因果。乃立善不受報及",
    "T55n2145_015:0111a06": "頓悟義。籠罩舊說妙有淵旨。而守文之徒多",
    "T55n2145_015:0111a07": "生嫌嫉。與奪之聲紛然互起。又六卷泥洹先",
    "T55n2145_015:0111a08": "至京都。生剖析佛性洞入幽微。乃說阿闡提",
    "T55n2145_015:0111a09": "人皆得成佛。于時大涅槃經未至此土。孤明",
    "T55n2145_015:0111a10": "先發獨見迕眾。於是舊學僧黨以為背經邪",
    "T55n2145_015:0111a11": "說。譏忿滋甚。遂顯於大眾擯而遣之。生於四",
    "T55n2145_015:0111a12": "眾之中正容誓曰。若我所說反於經義者。請",
    "T55n2145_015:0111a13": "於現身即表厲疾。若與實相不相違背者。願",
    "T55n2145_015:0111a14": "捨壽之時據師子座。言竟拂衣而逝。星行命",
    "T55n2145_015:0111a15": "舟。以元嘉七年。投跡廬岳銷影巖阿。怡然自",
    "T55n2145_015:0111a16": "得。山中僧眾咸共敬服。俄而大涅槃經至于",
    "T55n2145_015:0111a17": "京都。果稱闡提皆有佛性。與前所說若合符",
    "T55n2145_015:0111a18": "契。生既獲斯經。尋即建講。以宋元嘉十一年",
    "T55n2145_015:0111a19": "冬十月庚子。於廬山精舍昇于法座。神色開",
    "T55n2145_015:0111a20": "明德音駿發。論議數番窮理盡妙。觀聽之眾",
    "T55n2145_015:0111a21": "莫不悟悅。法席將畢。忽見麈尾紛然而墜。端",
    "T55n2145_015:0111a22": "坐正容隱机而卒。顏色不異似若入定。道俗",
    "T55n2145_015:0111a23": "嗟駭遠近悲涼。於是京邑諸僧內慚自疚追",
    "T55n2145_015:0111a24": "而信服。其神鑒之至徵瑞如此。仍葬于廬山",
    "T55n2145_015:0111a25": "之阜。初生與叡公及嚴觀同學齊名。故時人",
    "T55n2145_015:0111a26": "評曰。生叡發天真。嚴觀窪流得。慧義彭亨",
    "T55n2145_015:0111a27": "進。寇淵于默塞。生及叡公獨標天真之目。固",
    "T55n2145_015:0111a28": "已秀出群士矣。初沙門法顯。於師子國得彌",
    "T55n2145_015:0111a29": "沙塞律胡本。未及譯出而亡。生以宋景平元",
    "T55n2145_015:0111b01": "年十一月。於龍光寺請罽賓律師佛大什執",
    "T55n2145_015:0111b02": "胡文。于闐沙門智勝為譯。此律照明蓋生之",
    "T55n2145_015:0111b03": "功也。關中沙門僧肇。始注維摩世咸翫味。及",
    "T55n2145_015:0111b04": "生更發深旨顯暢新異。講學之匠咸共憲章",
    "T55n2145_015:0111b05": "其所述。維摩法華泥洹小品諸經義疏。世皆",
    "T55n2145_015:0111b06": "寶焉。",
    "T55n2145_015:0111b07": "佛念法師傳第五",
    "T55n2145_015:0111b08": "[0111b08] 竺佛念。涼州人也。弱年出家。志業堅精。外",
    "T55n2145_015:0111b09": "和內朗。有通敏之鑒。諷習眾經粗涉外學。其",
    "T55n2145_015:0111b10": "倉雅詁訓尤所明練。少好遊方備貫風俗。家",
    "T55n2145_015:0111b11": "世西河洞曉方語。華戎音義莫不兼解。故義",
    "T55n2145_015:0111b12": "學之徒雖闕。而洽聞之聲甚著。符堅偽建元",
    "T55n2145_015:0111b13": "之中。外國沙門僧伽跋澄及曇摩難提入長",
    "T55n2145_015:0111b14": "安。堅祕書郎趙政。請跋澄出婆須蜜經胡",
    "T55n2145_015:0111b15": "本。當時名德莫能傳譯。眾咸推念。於是澄執",
    "T55n2145_015:0111b16": "梵文。念譯胡漢。質斷疑義音字方明。曇摩",
    "T55n2145_015:0111b17": "難提又出王子法益壞目因緣經。念為宣譯",
    "T55n2145_015:0111b18": "并作經序。至建元二十年。政復請曇摩難提",
    "T55n2145_015:0111b19": "出增一阿含及中阿含。於長安城內集義",
    "T55n2145_015:0111b20": "學沙門請念為譯。敷析研覈二載乃訖。二含",
    "T55n2145_015:0111b21": "光顯念之力也。至姚興弘始之初。經學甚盛。",
    "T55n2145_015:0111b22": "念續出菩薩瓔珞十住斷結及出曜胎經中陰",
    "T55n2145_015:0111b23": "經。於符姚二代為譯人之宗。自世高支謙以",
    "T55n2145_015:0111b24": "後莫踰於念。關中僧眾咸共嘉焉。後卒於長",
    "T55n2145_015:0111b25": "安。遠近白黑莫不歎惜。",
    "T55n2145_015:0111b26": "法顯法師傳第六",
    "T55n2145_015:0111b27": "[0111b27] 釋法顯。本姓龔。平陽武陽人也。法顯三兄",
    "T55n2145_015:0111b28": "並齠&#x9F53;而亡。其父懼禍及之。三歲便度為沙",
    "T55n2145_015:0111b29": "彌。居家數年病篤欲死。因送還寺。信宿便",
    "T55n2145_015:0111c01": "差。不復肯歸。母欲見之不能得為。立小屋於",
    "T55n2145_015:0111c02": "門外。以擬去來。十歲遭父憂。叔父以其母寡",
    "T55n2145_015:0111c03": "獨不立逼使還俗。顯曰。本不以有父而出家",
    "T55n2145_015:0111c04": "也。正欲遠塵離俗故入道耳。叔父善其言乃",
    "T55n2145_015:0111c05": "止。頃之母喪。至性過人。葬事既畢仍即還寺。",
    "T55n2145_015:0111c06": "常與同學數十人於田中刈稻。時有飢賊欲",
    "T55n2145_015:0111c07": "奪其穀。諸沙彌悉奔走。唯顯獨留語賊曰。若",
    "T55n2145_015:0111c08": "欲須穀隨意所取。但君等昔不布施。故此生",
    "T55n2145_015:0111c09": "飢貧。今復奪人。恐來世彌甚。貧道豫為君憂。",
    "T55n2145_015:0111c10": "故相語耳。言訖即還。賊棄穀而去。眾僧數百",
    "T55n2145_015:0111c11": "人莫不歎服。二十受大戒。志行明潔儀軌整",
    "T55n2145_015:0111c12": "肅。常慨經律舛闕誓志尋求。以晉隆安三年。",
    "T55n2145_015:0111c13": "與同學慧景道整慧應慧嵬等。發自長安西",
    "T55n2145_015:0111c14": "度沙河。上無飛鳥下無走獸。四顧茫茫莫測",
    "T55n2145_015:0111c15": "所之。唯視日以准東西。人骨以標行路耳。屢",
    "T55n2145_015:0111c16": "有熱風惡鬼遇之必死。顯任緣委命直過險",
    "T55n2145_015:0111c17": "難有頃至&#x8471;嶺。嶺冬夏積雪。有惡龍吐毒風",
    "T55n2145_015:0111c18": "雨沙礫。山路艱危壁立千仞。昔有人鑿石通",
    "T55n2145_015:0111c19": "路傍施梯道凡度七百餘梯。又躡懸&#x7D59;過河",
    "T55n2145_015:0111c20": "十所。仍度小雪山遇寒風暴起。慧景噤戰不",
    "T55n2145_015:0111c21": "能前。語顯云。吾其死矣。卿可時去。勿得俱",
    "T55n2145_015:0111c22": "殞。言絕而卒。顯撫之號泣曰。本圖不果命也。",
    "T55n2145_015:0111c23": "奈何復自力孤行。遂過山險。凡所經歷三十",
    "T55n2145_015:0111c24": "餘國。至北天竺。未至王舍城三十餘里有一",
    "T55n2145_015:0111c25": "寺。逼暮仍停。明旦顯欲詣耆闍崛山。寺僧諫",
    "T55n2145_015:0111c26": "曰。路甚艱嶮且多黑師子亟經噉人。何由可",
    "T55n2145_015:0111c27": "至顯曰。遠涉數萬誓到靈鷲。寧可使積年之",
    "T55n2145_015:0111c28": "誠既至而廢耶。雖有嶮難吾不懼也。眾莫能",
    "T55n2145_015:0111c29": "止。乃遣兩僧送之。顯既至山中。日將曛夕",
    "T55n2145_015:0112a01": "遂欲停宿。兩僧危懼捨之而還。顯獨留山中",
    "T55n2145_015:0112a02": "燒香禮拜。翹感舊跡如&#x89A9;聖儀。至夜有三黑",
    "T55n2145_015:0112a03": "師子。來蹲顯前舐脣搖尾。顯誦經不輟一心",
    "T55n2145_015:0112a04": "念佛。師子乃低頭下尾伏顯足前。顯以手摩",
    "T55n2145_015:0112a05": "之&#x546A;曰。汝若欲相害。待我誦竟。若見試者可",
    "T55n2145_015:0112a06": "便退去。師子良久乃去。明晨還反路窮幽深。",
    "T55n2145_015:0112a07": "榛木荒梗禽獸交橫。正有一逕通行而已。未",
    "T55n2145_015:0112a08": "至里餘。忽逢一道人。年可九十。容服&#x9E81;素而",
    "T55n2145_015:0112a09": "神明俊遠。雖覺其韻高。而不悟是神人。須",
    "T55n2145_015:0112a10": "臾進前。逢一年少道人。顯問。向逢一老道人。",
    "T55n2145_015:0112a11": "是誰耶。答曰。頭陀弟子大迦葉也。顯方惋慨",
    "T55n2145_015:0112a12": "良久。既至山前。有一大石橫塞室口。遂不得",
    "T55n2145_015:0112a13": "入。顯乃流涕致敬而去。又至迦施國。精舍裏",
    "T55n2145_015:0112a14": "有白耳龍。與眾僧約。令國內豐熟皆有信&#x52B9;。",
    "T55n2145_015:0112a15": "沙門為起龍舍并設福食。每至夏坐訖日。龍",
    "T55n2145_015:0112a16": "輒化作一小蛇。兩耳悉白。眾咸識是龍以銅",
    "T55n2145_015:0112a17": "盂盛酪置於其中。從上座至下行之。遍乃化",
    "T55n2145_015:0112a18": "去。年輒一出。顯亦親見此龍。後至中天竺於",
    "T55n2145_015:0112a19": "摩竭提巴連弗邑阿育王塔南天王寺。得摩",
    "T55n2145_015:0112a20": "訶僧祇律。又得薩婆多律抄。雜阿毘曇心綖",
    "T55n2145_015:0112a21": "經。方等泥洹等經。顯留三年。學胡書胡語。躬",
    "T55n2145_015:0112a22": "自書寫。於是持經像寄附商客到師子國顯",
    "T55n2145_015:0112a23": "同侶十餘。或留或亡。顧影唯己。常懷悲慨。",
    "T55n2145_015:0112a24": "忽於王像前。見商人以晉地一白團扇供養。",
    "T55n2145_015:0112a25": "不覺悽然下淚停二年。復得彌沙塞律長阿",
    "T55n2145_015:0112a26": "含雜阿含及雜藏本並漢土所無。既而附商",
    "T55n2145_015:0112a27": "人大舶還東。舶有二百許人。值大暴風舶壞",
    "T55n2145_015:0112a28": "水入。眾人惶怖。即取雜物棄之。顯恐商人棄",
    "T55n2145_015:0112a29": "其經像。唯一心念觀世音。及歸命漢土眾僧。",
    "T55n2145_015:0112b01": "大風晝夜十三日。吹舶至島下治舶竟前時。",
    "T55n2145_015:0112b02": "陰雨晦冥不知何之。唯任風而已。若值伏石",
    "T55n2145_015:0112b03": "及賊萬無一全。行九十日。達耶婆提國。停五",
    "T55n2145_015:0112b04": "月日。復隨他商趣廣州。舉帆月餘日。中夜",
    "T55n2145_015:0112b05": "忽遇大風。舉舶震懼。眾共議曰。坐載此沙門。",
    "T55n2145_015:0112b06": "使我等狼狽。不可以一人故令一眾俱亡。欲",
    "T55n2145_015:0112b07": "推棄之。法顯檀越厲聲呵商人曰。汝若下此",
    "T55n2145_015:0112b08": "沙門。亦應下我。不爾便當見殺。漢地帝王奉",
    "T55n2145_015:0112b09": "佛敬僧。我至彼告王。必當罪汝。商人相視失",
    "T55n2145_015:0112b10": "色僶俛而止。既水盡糧竭。唯任風隨流。忽至",
    "T55n2145_015:0112b11": "岸見[卄/梨]藋菜依然知是漢地。但未測何方。即",
    "T55n2145_015:0112b12": "乘小船入浦。尋村遇獵者二人。顯問。此何",
    "T55n2145_015:0112b13": "地耶。獵人曰。是青州長廣郡牢山南岸。獵",
    "T55n2145_015:0112b14": "人還以告太守李嶷。嶷素敬信。忽聞沙門遠",
    "T55n2145_015:0112b15": "至。躬自迎勞。顯持經像隨還。頃之欲南歸。時",
    "T55n2145_015:0112b16": "刺史請留過久。顯曰。貧道投身於不反之",
    "T55n2145_015:0112b17": "地。志在弘通。所期未果。不得久停。遂南造京",
    "T55n2145_015:0112b18": "師就外國禪師佛大跋陀。於道場寺譯出六",
    "T55n2145_015:0112b19": "卷泥洹摩訶僧祇律方等泥洹經綖經雜阿毘",
    "T55n2145_015:0112b20": "曇心未及譯者。垂有百萬言。顯既出大泥洹",
    "T55n2145_015:0112b21": "經流布教化。咸使見聞。有一家失其姓名。居",
    "T55n2145_015:0112b22": "近朱雀門。世奉正化。自寫一部讀誦供養。",
    "T55n2145_015:0112b23": "無別經室。與雜書共屋。後風火忽起延及其",
    "T55n2145_015:0112b24": "家。資物皆盡。唯泥洹經儼然具存。煨燼不侵",
    "T55n2145_015:0112b25": "卷色無異。京師共傳。咸稱神妙。後到荊州",
    "T55n2145_015:0112b26": "卒于新寺。春秋八十有二。眾咸慟惜。其所聞",
    "T55n2145_015:0112b27": "見風俗別有傳記。",
    "T55n2145_015:0112b28": "智嚴法師傳第七",
    "T55n2145_015:0112b29": "[0112b29] 釋智嚴。不知何許人。弱冠出家。便以精勤著",
    "T55n2145_015:0112c01": "名。納衣宴坐蔬食永藏。志欲廣求經法。遂周",
    "T55n2145_015:0112c02": "流西域。進到罽賓遇禪師佛馱跋陀。志欲傳",
    "T55n2145_015:0112c03": "法中國。乃竭誠要請。跋陀嘉其懇至。遂共東",
    "T55n2145_015:0112c04": "行。於是踰涉雪山寒苦嶮絕飲&#x6C37;茹木頻於",
    "T55n2145_015:0112c05": "危殆。綿歷數載方達關中。常依隨跋陀止於",
    "T55n2145_015:0112c06": "長安大寺。頃者跋陀橫為秦僧所擯。嚴與西",
    "T55n2145_015:0112c07": "來徒眾並分散出關。仍憩山東精舍。坐禪誦",
    "T55n2145_015:0112c08": "經力精修學。晉義熙十二年。宋武帝西伐長",
    "T55n2145_015:0112c09": "安。剋捷旋旆塗出山東。時始興公王恢從駕。",
    "T55n2145_015:0112c10": "遊觀山川至嚴精舍。見其同志二僧各坐繩",
    "T55n2145_015:0112c11": "床禪思湛然。恢至良久不覺。於是彈指三人",
    "T55n2145_015:0112c12": "開眼。俄而還閉不與交言。恢心敬其奇。訪",
    "T55n2145_015:0112c13": "諸耆老。皆云此三僧隱居積年。未曾出山。",
    "T55n2145_015:0112c14": "恢即啟宋武延請還都。莫肯行者。屢請既",
    "T55n2145_015:0112c15": "至。二人推嚴隨行。恢道懷素篤禮事甚備。",
    "T55n2145_015:0112c16": "還都即住始興寺。嚴性虛靜志避囂塵。恢乃",
    "T55n2145_015:0112c17": "於東郊之際更起精舍。即枳園寺也。嚴前還",
    "T55n2145_015:0112c18": "於西域得胡本眾經。未及譯寫到宋元嘉四",
    "T55n2145_015:0112c19": "年。乃共沙門寶雲譯出普耀廣博嚴淨及四",
    "T55n2145_015:0112c20": "天王凡三部經。在寺不受別請。遠近道俗敬",
    "T55n2145_015:0112c21": "而服之。其未出家時。常受五戒。有所虧犯。",
    "T55n2145_015:0112c22": "後入道受具足。常疑不得戒。每以為懼。積年",
    "T55n2145_015:0112c23": "禪觀而不能自了。遂更汎海重到天竺諮諸",
    "T55n2145_015:0112c24": "明達。值羅漢比丘。具以事問羅漢。羅漢不敢",
    "T55n2145_015:0112c25": "判決。乃為嚴入定。往兜率宮諮彌勒。彌勒答",
    "T55n2145_015:0112c26": "稱得戒。嚴大喜躍。於是步歸行至罽賓。無疾",
    "T55n2145_015:0112c27": "而卒。時年七十八。外國之法。得道僧無常與",
    "T55n2145_015:0112c28": "凡僧別葬一處。嚴雖苦行絕倫。而時眾未判",
    "T55n2145_015:0112c29": "其得道信不。欲葬凡僧之墓。抗舉嚴喪永不",
    "T55n2145_015:0113a01": "肯起。又益人眾不動如初。眾咸驚怪。試改",
    "T55n2145_015:0113a02": "向得道墓所。於是四人輿之行駃如風。遂得",
    "T55n2145_015:0113a03": "窆葬。後嚴弟子智羽智達。遠從西域還報此",
    "T55n2145_015:0113a04": "消息訖。俱還外國。",
    "T55n2145_015:0113a05": "寶雲法師傳第八",
    "T55n2145_015:0113a06": "[0113a06] 釋寶雲。未詳其氏。族傳云。涼州人也。弱年出",
    "T55n2145_015:0113a07": "家精勤有學行。志韻剛潔不偶於世。故少以",
    "T55n2145_015:0113a08": "直方純素為名。而求法懇惻忘身侚道。誓欲",
    "T55n2145_015:0113a09": "躬&#x89A9;靈跡廣尋群經。遂以晉隆安之初。遠適",
    "T55n2145_015:0113a10": "西域。與法顯智嚴先後相隨。涉履流沙登踰",
    "T55n2145_015:0113a11": "雪嶺。勤苦艱危不以為難。遂歷于闐天竺諸",
    "T55n2145_015:0113a12": "國備&#x89A9;靈異。乃經羅剎之野。聞天鼓之音。釋",
    "T55n2145_015:0113a13": "迦影跡多所瞻禮。雲在外域遍學胡書。天竺",
    "T55n2145_015:0113a14": "諸國音字詁訓悉皆貫練。後還長安。隨禪師",
    "T55n2145_015:0113a15": "佛馱跋陀受業修道禪諷孜孜不怠。俄而",
    "T55n2145_015:0113a16": "禪師橫為秦僧所擯。徒眾悉同其咎。雲亦奔",
    "T55n2145_015:0113a17": "散。會廬山釋慧遠解其擯事。共歸京師安止",
    "T55n2145_015:0113a18": "道場寺。僧眾以雲志力堅猛弘道絕域。莫不",
    "T55n2145_015:0113a19": "披衿諮問敬而愛焉。雲譯出新無量壽。晚出",
    "T55n2145_015:0113a20": "諸經。多雲所譯。常手執胡本口宣晉語。華",
    "T55n2145_015:0113a21": "戎兼通音訓允正。雲之所定眾咸信服。初",
    "T55n2145_015:0113a22": "關中沙門竺佛念。善於宣譯。於符姚二世。顯",
    "T55n2145_015:0113a23": "出眾經。江左練梵莫踰於雲。故於晉宋之際",
    "T55n2145_015:0113a24": "弘通法藏。沙門慧觀等咸友而善之。雲性好",
    "T55n2145_015:0113a25": "幽居以保閑寂。遂適六合山寺。譯出佛所行",
    "T55n2145_015:0113a26": "讚經。山多荒民俗好草竊。雲說法教誘多有",
    "T55n2145_015:0113a27": "改惡。禮事供養十室而八。頃之道場慧觀臨",
    "T55n2145_015:0113a28": "卒請雲還都總理寺任。雲不得已而還。居歲",
    "T55n2145_015:0113a29": "餘復還六合。以元嘉二十六年卒。春秋七十",
    "T55n2145_015:0113b01": "餘。其所造外國別有記傳。徵士豫章雷次宗",
    "T55n2145_015:0113b02": "為其傳序。",
    "T55n2145_015:0113b03": "智猛法師傳第九",
    "T55n2145_015:0113b04": "[0113b04] 釋智猛。雍州京兆郡新豐縣人也。稟性端明",
    "T55n2145_015:0113b05": "礪行清白。少襲法服修業專至。諷誦之聲以",
    "T55n2145_015:0113b06": "夜續晝。每見外國道人說釋迦遺跡。又聞方",
    "T55n2145_015:0113b07": "等眾經布在西域。常慨然有感馳心遐外。以",
    "T55n2145_015:0113b08": "為萬里咫尺千載可追也。遂以偽秦弘始六",
    "T55n2145_015:0113b09": "年戊辰之歲。招結同志沙門十有五人。發跡",
    "T55n2145_015:0113b10": "長安。度河順谷三十六渡。至涼州城。既而",
    "T55n2145_015:0113b11": "西出陽關入流沙。二千餘里地無水草。路絕",
    "T55n2145_015:0113b12": "行人。冬則嚴厲夏則瘴熱。人死聚骨以標行",
    "T55n2145_015:0113b13": "路。駱駝負糧理極辛阻。遂歷鄯鄯龜茲于闐",
    "T55n2145_015:0113b14": "諸國。備觀風俗。從于闐西南行二千里。始登",
    "T55n2145_015:0113b15": "&#x8471;嶺。而同侶九人退還。猛遂進行千七百餘",
    "T55n2145_015:0113b16": "里。至波淪國三度雪山&#x6C37;崖&#x6667;然百千餘仞。",
    "T55n2145_015:0113b17": "飛&#x7D59;為橋乘虛而過。窺不見底仰不見天。寒",
    "T55n2145_015:0113b18": "氣慘酷影戰魂慓。漢之張騫甘英所不至也。",
    "T55n2145_015:0113b19": "復南行千里至罽賓國。再度辛頭河。雲山壁",
    "T55n2145_015:0113b20": "立轉甚於前。下多障氣惡鬼斷路。行者多",
    "T55n2145_015:0113b21": "死。猛誠心冥徹履險能濟。既至罽賓城。恒有",
    "T55n2145_015:0113b22": "五百羅漢住此國中而常往反。阿耨達池。有",
    "T55n2145_015:0113b23": "大德羅漢。見猛至止歡喜讚歎。猛諮問方土",
    "T55n2145_015:0113b24": "為說四天子事。具在其傳。猛先於奇沙國見",
    "T55n2145_015:0113b25": "佛文石唾壺。又於此國見佛&#x9262;。光色紫紺四",
    "T55n2145_015:0113b26": "邊燦然。猛花香供養頂戴發願。&#x9262;若有應能",
    "T55n2145_015:0113b27": "輕能重。既而轉重力遂不堪。及下案時復不",
    "T55n2145_015:0113b28": "覺重。其道心所應如此。復西南行千三百里。",
    "T55n2145_015:0113b29": "至迦羅衛國。見佛髮佛牙及肉髻骨佛影佛",
    "T55n2145_015:0113c01": "跡。炳然具存。又&#x89A9;泥洹堅固之林。降魔菩",
    "T55n2145_015:0113c02": "提之樹。猛喜心內充設供一日。兼以寶蓋大",
    "T55n2145_015:0113c03": "衣覆降魔象。其所遊踐究觀靈變。天梯龍池",
    "T55n2145_015:0113c04": "之事不可勝數。後至華氏城。是阿育王舊都。",
    "T55n2145_015:0113c05": "有大智婆羅門。名羅閱宗。舉族弘法。王所欽",
    "T55n2145_015:0113c06": "重。造純銀塔高三丈。沙門法顯先於其家已",
    "T55n2145_015:0113c07": "得六卷泥洹。及見猛問云。秦地有大乘學不。",
    "T55n2145_015:0113c08": "答曰。悉大乘學。羅閱驚歎曰。希有希有。將非",
    "T55n2145_015:0113c09": "菩薩往化耶。猛就其家得泥洹胡本一部。又",
    "T55n2145_015:0113c10": "尋得摩訶僧祇律一部及餘經胡本。誓願流",
    "T55n2145_015:0113c11": "通。於是便反。以甲子歲發天竺。同行四僧於",
    "T55n2145_015:0113c12": "路無常。唯猛與曇纂俱還於涼州。譯出泥洹",
    "T55n2145_015:0113c13": "本。得二十卷。以元嘉十四年入蜀。十六年七",
    "T55n2145_015:0113c14": "月七日。於鍾山定林寺造傳。猛以元嘉末卒。",
    "T55n2145_015:0113c15": "法勇法師傳第十",
    "T55n2145_015:0113c16": "[0113c16] 釋法勇者。胡言曇無竭。本姓李氏。幽州黃龍",
    "T55n2145_015:0113c17": "國人也。幼為沙彌。便修苦行持戒諷經。為師",
    "T55n2145_015:0113c18": "僧所敬異。常聞沙門法顯寶雲諸僧躬踐佛",
    "T55n2145_015:0113c19": "國。慨然有亡身之誓。遂以宋永初之年。招",
    "T55n2145_015:0113c20": "集同志沙門僧猛曇朗之徒二十有五人。共",
    "T55n2145_015:0113c21": "齎幡蓋供養之具。發跡北土遠適西方。初至",
    "T55n2145_015:0113c22": "河南國。仍出海西郡。進入流沙到高昌郡。經",
    "T55n2145_015:0113c23": "歷龜茲沙勒諸國。前登&#x8471;嶺雪山。棧路險惡",
    "T55n2145_015:0113c24": "驢駝不通。增&#x6C37;峨峨絕無草木。山多障氣。",
    "T55n2145_015:0113c25": "下有大江浚急如箭。於東西兩山之&#x8107;。繫索",
    "T55n2145_015:0113c26": "為橋。相去五里。十人一過。到彼岸已。舉&#x70DF;為",
    "T55n2145_015:0113c27": "識。後人見&#x70DF;知前已度。方得更進。若久不",
    "T55n2145_015:0113c28": "見&#x70DF;則知暴風吹索人墮江中。行&#x8471;嶺三日",
    "T55n2145_015:0113c29": "方過。復上雪山。懸崖壁立無安足處。石壁皆",
    "T55n2145_015:0114a01": "有故杙孔處處相對。人各執四弋。先拔下",
    "T55n2145_015:0114a02": "杙手攀上弋。展轉相代三日方過。乃到平",
    "T55n2145_015:0114a03": "地相待料檢。同侶失十二人。進至罽賓國。禮",
    "T55n2145_015:0114a04": "拜佛&#x9262;停歲餘。學胡書竟便解胡語。求得",
    "T55n2145_015:0114a05": "觀世音受記經梵文一部。無竭同行沙門餘",
    "T55n2145_015:0114a06": "十三人。西行到新頭那提。漢言師子口河。",
    "T55n2145_015:0114a07": "西入月氏國。禮拜佛肉髻骨。及&#x89A9;自沸木",
    "T55n2145_015:0114a08": "舡。後至檀特山南石留寺。生僧三百人雜三",
    "T55n2145_015:0114a09": "乘學。無竭便停此寺受具足戒。天竺沙門佛",
    "T55n2145_015:0114a10": "陀多羅。齊言佛救。彼方眾僧云。其得道果。",
    "T55n2145_015:0114a11": "無竭請為和上。漢沙門志定為阿闍梨。於寺",
    "T55n2145_015:0114a12": "夏坐三月日。復北行至中天竺。曠絕之處常",
    "T55n2145_015:0114a13": "齎石蜜為糧。其同侶八人路亡。五人俱行。屢",
    "T55n2145_015:0114a14": "經危棘。無竭所齎觀世音經。常專心繫念。進",
    "T55n2145_015:0114a15": "涉舍衛國中。野逢山象一群。無竭稱名歸命。",
    "T55n2145_015:0114a16": "即有師子從林中出。象驚怖奔走。後渡恒河。",
    "T55n2145_015:0114a17": "復值野牛一群鳴吼而來。將欲害人。無竭歸",
    "T55n2145_015:0114a18": "命如初。尋有大鷲飛來野牛驚散。遂得免。",
    "T55n2145_015:0114a19": "其誠心所感在嶮克濟皆此類也。後於南天",
    "T55n2145_015:0114a20": "竺隨舶汎海達廣州。所歷事跡別有記傳。其",
    "T55n2145_015:0114a21": "所譯出觀世音受記經。今傳于京師後不知",
    "T55n2145_015:0114a22": "所終。"
}