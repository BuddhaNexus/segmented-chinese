{
    "X44n0744_010:0475b05": "四分律名義標釋卷第十",
    "X44n0744_010:0475b06": "明 廣州沙門釋 弘贊在&#x7299; 輯",
    "X44n0744_010:0475b07": "  新安沙門釋 弘麗羅峰 校",
    "X44n0744_010:0475b08": "  ●律藏卷第九",
    "X44n0744_010:0475b09": "   △畜長&#x9262;第二十一",
    "X44n0744_010:0475b10": "[0475b10] (此是不共戒。尼畜過一夜。得捨墮)。",
    "X44n0744_010:0475b11": "蘇摩國&#x9262;",
    "X44n0744_010:0475b12": "[0475b12] 蘇摩。此云月。然亦未詳的翻。此國有一信樂陶師。",
    "X44n0744_010:0475b13": "佛一一指授。教令作&#x9262;。彼如教隨作。即成特異好",
    "X44n0744_010:0475b14": "&#x9262;。因名蘇摩&#x9262;也。五分律云。佛在蘇摩國。自作&#x9262;",
    "X44n0744_010:0475b15": "坯。以為後式。令陶師燒。陶師便多作合燒。開&#x7AC8;口",
    "X44n0744_010:0475b16": "視。皆成金色&#x9262;。怖懼言。此是大沙門神力。若王聞",
    "X44n0744_010:0475b17": "者。必當謂我多有金寶。便取埋藏。佛復作令燒。皆",
    "X44n0744_010:0475b18": "成銀&#x9262;。亦怖懼埋藏。佛復作令燒。乃成銅&#x9262;。色青",
    "X44n0744_010:0475b19": "好。如閻浮樹。與諸比丘。諸比丘不敢受。佛言聽畜。",
    "X44n0744_010:0475b20": "今按律文。&#x9262;有六種。蘇摩乃至赤&#x9262;。然其大要。不",
    "X44n0744_010:0475b21": "出二種。謂鐵及瓦也(餘銅&#x9262;不聽畜。佛神力變成。故聽畜)。",
    "X44n0744_010:0475b22": "烏伽羅國",
    "X44n0744_010:0475b23": "[0475b23] 或作優伽羅。或作&#x9B31;伽羅。又云憂伽羅村。總是一",
    "X44n0744_010:0475b24": "號也。此國之&#x9262;。佛聽畜持。",
    "X44n0744_010:0475c01": "優伽&#x8CD6;國",
    "X44n0744_010:0475c02": "[0475c02] 或作烏伽&#x8CD6;。或云優伽奢。皆一也。此國出&#x9262;。佛聽",
    "X44n0744_010:0475c03": "畜之。已上三種&#x9262;。因國而受三名。或色容有麤美。",
    "X44n0744_010:0475c04": "實唯瓦之一類也。",
    "X44n0744_010:0475c05": "大小&#x9262;",
    "X44n0744_010:0475c06": "[0475c06] 梵云波呾囉。或云&#x9262;多羅。此譯為&#x9262;也。義翻應器。",
    "X44n0744_010:0475c07": "發軫云。應法之器也。謂體。色量。三皆須應法。體者。",
    "X44n0744_010:0475c08": "泥及鐵也。色者。熏作黑赤色。或孔雀咽色鴿色也。",
    "X44n0744_010:0475c09": "量者。如律文云。大者三斗。小者一斗半。南山云。此",
    "X44n0744_010:0475c10": "姬周之斗也。準唐斗。上&#x9262;一斗。下&#x9262;五升。母經云。",
    "X44n0744_010:0475c11": "齊量者。升半已上。至二升半。不齊量者。減升半。過",
    "X44n0744_010:0475c12": "二升半。薩婆多論云。上者受三&#x9262;他飯。一&#x9262;他&#x7FAE;。",
    "X44n0744_010:0475c13": "餘可食物半&#x7FAE;。是名上&#x9262;。下者受一&#x9262;他飯。半&#x9262;",
    "X44n0744_010:0475c14": "他&#x7FAE;。餘可食物半&#x7FAE;。是名下&#x9262;。上下兩間。是名中",
    "X44n0744_010:0475c15": "&#x9262;。若大於大&#x9262;。小於小&#x9262;。不名為&#x9262;。&#x9262;他者。律師",
    "X44n0744_010:0475c16": "云。諸論師。有種種異說。然以一義為正。謂一&#x9262;他。",
    "X44n0744_010:0475c17": "受十五兩飯。秦稱三十兩飯。是天竺粳米釜。時人",
    "X44n0744_010:0475c18": "咸共議計。謂上&#x9262;受三&#x9262;他飯。一&#x9262;他&#x7FAE;。餘可食",
    "X44n0744_010:0475c19": "物者半&#x7FAE;。三&#x9262;他飯。可秦升二升。一&#x9262;他&#x7FAE;。餘可",
    "X44n0744_010:0475c20": "食物半&#x7FAE;。是一&#x9262;他半也。復是秦升一升。上&#x9262;受",
    "X44n0744_010:0475c21": "秦升三升。律師云。無餘可食物。直言上&#x9262;受三&#x9262;",
    "X44n0744_010:0475c22": "他飯。一&#x9262;他&#x7FAE;。留食上空處。令指不觸食中。下&#x9262;",
    "X44n0744_010:0475c23": "亦除餘可食物。但食上留空處。令指不觸食。下&#x9262;",
    "X44n0744_010:0475c24": "者。受一&#x9262;他飯。半&#x9262;他&#x7FAE;。是秦升一升。餘可食物",
    "X44n0744_010:0476a01": "半&#x7FAE;。總可一升半。即下&#x9262;受秦升一升半(楞伽經。以一&#x9262;",
    "X44n0744_010:0476a02": "他。翻為一升。準論僅可七合。此或時代不同。升有大小也)。",
    "X44n0744_010:0476a03": "   △畜&#x9262;求好第二十二",
    "X44n0744_010:0476a04": "[0476a04] (此是共戒。尼同制)。",
    "X44n0744_010:0476a05": "五綴",
    "X44n0744_010:0476a06": "[0476a06] 之瑞切。音惴。合著也。聯也。又連補也。律攝云。有五",
    "X44n0744_010:0476a07": "種綴鐵&#x9262;法。一以細針塞孔。二安小鐵片。打入令",
    "X44n0744_010:0476a08": "牢。三如魚齒。四邊鉸破。內外相夾。四以鐵片掩孔。",
    "X44n0744_010:0476a09": "周圓釘之。五用屑末。此有二種。一錯鐵。二[石*麼]石末。",
    "X44n0744_010:0476a10": "初補鐵&#x9262;。次補瓦&#x9262;。用末綴時。以油和末。於鐵&#x6900;",
    "X44n0744_010:0476a11": "中。用鐵鎚熟研。方用塞孔。即以微火燒之使&#x9795;。若",
    "X44n0744_010:0476a12": "麤&#x6F81;者。更以油塗。依法熏之。若瓦&#x9262;有孔隙者。用",
    "X44n0744_010:0476a13": "沙糖和泥塞之。以火乾炙。若璺破者。刻作鼓腰。以",
    "X44n0744_010:0476a14": "鐵鼓填之。上以泥塗。火熏應用。",
    "X44n0744_010:0476a15": "閾內",
    "X44n0744_010:0476a16": "[0476a16] 越逼切。音域。門限也。謂門下橫木。為內外之限也。",
    "X44n0744_010:0476a17": "戶扉",
    "X44n0744_010:0476a18": "[0476a18] 芳微切。音非。一扇曰戶。兩扉曰門。又在於堂室曰",
    "X44n0744_010:0476a19": "戶。在於宅區域曰門。又云戶扇。以木曰扉。以葦曰",
    "X44n0744_010:0476a20": "扇。應法師云。律文舊作[門@非]。未見所出也([門@非]同扉音)。",
    "X44n0744_010:0476a21": "   △使非親織衣第二十三",
    "X44n0744_010:0476a22": "[0476a22] (此是共戒。尼同制)。",
    "X44n0744_010:0476a23": "作繀",
    "X44n0744_010:0476a24": "[0476a24] 蘇對切。音粹。織繀也。又箸絲於&#x7B5F;車也。",
    "X44n0744_010:0476b01": "禪帶",
    "X44n0744_010:0476b02": "[0476b02] 十誦云。佛聽腰病比丘畜禪帶。如為舍利弗故聽",
    "X44n0744_010:0476b03": "畜。聽三種帶。繩織帶。辮帶。毳繩帶。五分云。廣作不",
    "X44n0744_010:0476b04": "聽過人八指。狹作不應減五指。應一種色作。不應",
    "X44n0744_010:0476b05": "雜色作。母論云。除錦上色。白皮革。餘一切得用作",
    "X44n0744_010:0476b06": "禪帶。坐時當用自束。作帶法。廣一磔手。長短隨身",
    "X44n0744_010:0476b07": "量作。亦名倚帶(此帶從腰後繞至前兩膝。則脊梁直豎。故能久坐)。",
    "X44n0744_010:0476b08": "腰帶",
    "X44n0744_010:0476b09": "[0476b09] 如衣犍度中釋。",
    "X44n0744_010:0476b10": "   △求織好衣第二十四",
    "X44n0744_010:0476b11": "[0476b11] (此是共戒。尼同制)。",
    "X44n0744_010:0476b12": "先不受自恣請",
    "X44n0744_010:0476b13": "[0476b13] 謂彼檀越。先未曾告知。恣恁隨意許比丘求索也。",
    "X44n0744_010:0476b14": "一食直",
    "X44n0744_010:0476b15": "[0476b15] 直是價也。謂與其一[(歹*又)/食]之食。為價直也。",
    "X44n0744_010:0476b16": "   △與衣瞋奪第二十五",
    "X44n0744_010:0476b17": "[0476b17] (此是共戒。尼同制)。",
    "X44n0744_010:0476b18": "難陀弟子",
    "X44n0744_010:0476b19": "[0476b19] 難陀。是跋難陀之兄。非佛弟難陀也。根本律云。難",
    "X44n0744_010:0476b20": "陀有一共住弟子名曰達磨。常懷慚恥。追悔為心。",
    "X44n0744_010:0476b21": "於諸學處。愛樂尊重。彼未曾知難陀惡行。與之共",
    "X44n0744_010:0476b22": "住。既知行跡。即便捨之。與善苾芻而為同住。除三",
    "X44n0744_010:0476b23": "時禮。云云(佛制。夫為弟子。於尊師處。日為三禮。違者得罪。言學處者。即戒也)。",
    "X44n0744_010:0476b24": "橛上",
    "X44n0744_010:0476c01": "[0476c01] 其月切。音掘。木段也。廣雅云。橛。杙也。",
    "X44n0744_010:0476c02": "龍牙杙",
    "X44n0744_010:0476c03": "[0476c03] 杙。如上釋。或云象牙曲鉤。然天竺喚龍亦云象。謂",
    "X44n0744_010:0476c04": "其杙曲向上。如象牙也。",
    "X44n0744_010:0476c05": "  ●律藏卷第十",
    "X44n0744_010:0476c06": "   △過七日藥第二十六",
    "X44n0744_010:0476c07": "[0476c07] (此是共戒。尼同制)。",
    "X44n0744_010:0476c08": "摩竭魚",
    "X44n0744_010:0476c09": "[0476c09] 或云摩伽羅。此云鯨魚。海中之大魚也。鼓浪成雷。",
    "X44n0744_010:0476c10": "噴沫成雨。凡諸水族。無不畏之。一云。雄曰鯨。雌曰",
    "X44n0744_010:0476c11": "鯢。異物志云。鯨鯢。或死沙上。皆無有目。俗言。目化",
    "X44n0744_010:0476c12": "為明月珠。風土記云。海中有鯨魚。長數千里。穴處",
    "X44n0744_010:0476c13": "海底。出則潮下。入則潮上。出入有時。故潮有上下",
    "X44n0744_010:0476c14": "也(此是俗論。於義有違。出入皆不離水。何令潮有上下。既無天眼神智。不足取信也。華嚴經云娑",
    "X44n0744_010:0476c15": "伽羅龍王宮殿中。水涌出入海。其所出水。紺琉璃色。涌出有時。是故大海潮不失時。此由其宮殿中。有如",
    "X44n0744_010:0476c16": "意珠。水從珠出入也)。律云。摩竭大魚。身長或三百由旬。四百",
    "X44n0744_010:0476c17": "由旬。極大者長七百由旬。經云。眼如日月。鼻如大",
    "X44n0744_010:0476c18": "山。口如赤谷。大論云。昔五百賈客入海採寶。值摩",
    "X44n0744_010:0476c19": "竭魚王開口。船去甚疾。船師問樓上人。何所見耶。",
    "X44n0744_010:0476c20": "答曰。見三日。及大白山。水流奔趣。如入大坑。船師",
    "X44n0744_010:0476c21": "云。三日者。一是實日。二是魚目。白山是魚齒。水奔",
    "X44n0744_010:0476c22": "是入魚口。我曹死矣。時船中人。各稱所事。都無所",
    "X44n0744_010:0476c23": "驗。中有優婆塞。語眾人言。吾等當共稱佛名字。佛",
    "X44n0744_010:0476c24": "為無上救苦厄者。眾人一心共稱南無佛。是魚先",
    "X44n0744_010:0477a01": "世。曾受三戒。得宿命智。聞佛名字。即自悔責。魚便",
    "X44n0744_010:0477a02": "合口。眾人命存(莊子。所謂吞舟之魚是也。彼時魚王者。是夜摩天王。因業力故。受此",
    "X44n0744_010:0477a03": "魚身。夫眾生業力受報。麤細不等。麤者如阿修羅王。其身長大七百由旬。又如難陀跋難陀二龍王。身遶",
    "X44n0744_010:0477a04": "須彌山七&#x5E00;。頭猶上頂。尾在海中。如金翅鳥王。頭尾相去千由旬。高下亦爾。兩翅相去一十六萬里。入海",
    "X44n0744_010:0477a05": "撮龍。兩翅扇水。開一千六百由旬。故莊子云。鵬之背不知幾千里。飛時擊水三千里。翼若垂天之雲。又如",
    "X44n0744_010:0477a06": "巨靈之龜。首完蓬萊。海中遊戲。如斯大身眾生。其類甚多。不可勝舉。言其細者。形如微塵。凡眼不得。而見",
    "X44n0744_010:0477a07": "之。如舍利弗天眼觀水。無不是蟲。遂以絕飲。故知眾生。業力幽奧。巨細不可思議。非凡情之所能測。惟佛",
    "X44n0744_010:0477a08": "大聖。乃能盡知盡見。是故如來號曰正遍知)。",
    "X44n0744_010:0477a09": "千二百五十人",
    "X44n0744_010:0477a10": "[0477a10] 見受戒犍度中。",
    "X44n0744_010:0477a11": "私訶毗羅[口*荼]象師",
    "X44n0744_010:0477a12": "[0477a12] 私訶。此云師子。毗羅[口*荼]。或作毗羅吒。未詳翻。是舊",
    "X44n0744_010:0477a13": "調象之師。或云象行長者十誦律云。阿那伽賓頭",
    "X44n0744_010:0477a14": "國中有外道弟子。舊象師。名毗羅吒。大富多財。穀",
    "X44n0744_010:0477a15": "帛充溢。田宅寶物。悉皆豐足。無量福德成就(云云)。",
    "X44n0744_010:0477a16": "畢陵伽婆蹉",
    "X44n0744_010:0477a17": "[0477a17] 或作畢藺陀筏蹉。此云餘習。謂五百生惡性麤言。",
    "X44n0744_010:0477a18": "今得餘習故。大論云。是長老常患眼痛乞食。常度",
    "X44n0744_010:0477a19": "恒水。到恒水邊。彈指言。小婢。住莫流水。水即兩斷。",
    "X44n0744_010:0477a20": "得過乞食。是恒神。往白佛。佛弟子。常罵我言小婢",
    "X44n0744_010:0477a21": "住。莫流水。佛言。畢陵伽婆蹉。懺謝恒神。彼即合掌。",
    "X44n0744_010:0477a22": "語恒神言。小婢莫瞋。今懺謝汝。是時大眾笑之。云",
    "X44n0744_010:0477a23": "何懺謝。而復罵耶。佛語恒神。汝見彼合掌懺謝不。",
    "X44n0744_010:0477a24": "懺謝無慢。而有此言。當知非惡。此人五百世來。常",
    "X44n0744_010:0477b01": "生婆羅門家。常自憍貴。輕賤餘人。本來所習。口言",
    "X44n0744_010:0477b02": "而已。非心憍也。具德經云。能於苦中善行悲行。畢",
    "X44n0744_010:0477b03": "陵伽婆蹉苾芻是(彼河神。於多生中。常為其婢。婆羅門者。天竺貴姓也。於四姓中",
    "X44n0744_010:0477b04": "淨行高貴也。藺音吝)。",
    "X44n0744_010:0477b05": "&#x5DF5;中",
    "X44n0744_010:0477b06": "[0477b06] 章移切。音支。飲器也。又圜器也。漢書云。&#x5DF5;受四升。",
    "X44n0744_010:0477b07": "應師云。律文舊作枝條之枝。非字義也。",
    "X44n0744_010:0477b08": "簜中",
    "X44n0744_010:0477b09": "[0477b09] 徒朗切。蕩上聲。大竹筩也。應師云。大筩也。以木若",
    "X44n0744_010:0477b10": "瓦為之。短&#x6FF6;於桶。律文舊作欓。廣雅云欓。茱萸也。",
    "X44n0744_010:0477b11": "欓非此用。又作簜。迄逆切。音閱。籮簜也。",
    "X44n0744_010:0477b12": "酥油",
    "X44n0744_010:0477b13": "[0477b13] 酥。亦作蘇。是牛羊等乳。鑽抨成之。或以草葉藥而",
    "X44n0744_010:0477b14": "成之。所謂從牛出乳。從乳出酪。從酪出生酥。從生",
    "X44n0744_010:0477b15": "酥出熟酥。從熟酥出醍醐。而醍醐最為上藥也。餘",
    "X44n0744_010:0477b16": "如無病索美戒中釋。大論云。牛乳。驢乳。其乳雖同。",
    "X44n0744_010:0477b17": "牛乳抨則成酥。驢乳抨則成糞。律攝云。蘇者。是牛",
    "X44n0744_010:0477b18": "羊等蘇。油者。謂苣&#x8542;(胡麻)。蔓菁。及木蜜等。并五種脂。",
    "X44n0744_010:0477b19": "如法澄濾。僧祇云。酥者。是牛。水牛酥。羖羊。羺羊酥。",
    "X44n0744_010:0477b20": "駱駝酥。油者。胡麻油。蕪菁油。黃鹽油。阿陀斯油。蓖",
    "X44n0744_010:0477b21": "麻油。比樓油。比周縵陀油。迦蘭遮油。差羅油。阿目",
    "X44n0744_010:0477b22": "多油。縵頭大麻油。及餘種種油。是名為油(蕪菁。即蔓菁。詳",
    "X44n0744_010:0477b23": "如下辨)。",
    "X44n0744_010:0477b24": "生酥",
    "X44n0744_010:0477c01": "[0477c01] 僧祇云。生酥者。牛羊等諸生酥。淨灑洗。無食氣。頓",
    "X44n0744_010:0477c02": "受。聽七日病比丘食。",
    "X44n0744_010:0477c03": "蜜石蜜",
    "X44n0744_010:0477c04": "[0477c04] 蜜。謂蜂蜜也。石蜜。是甘蔗汁所成。如片糖&#x6C37;糖也。",
    "X44n0744_010:0477c05": "善見云。此是甘蔗糖。堅強如石。是名石蜜。僧祇云。",
    "X44n0744_010:0477c06": "蜜者。軍荼蜜。布底蜜。黃蜂蜜。黑蜂蜜。是名為蜜。石",
    "X44n0744_010:0477c07": "蜜者。槃施蜜。那羅蜜。縵闍蜜。摩阿毗梨蜜。是名石",
    "X44n0744_010:0477c08": "蜜。然石蜜。有黑白二種。白者味純甘。黑者味帶苦。",
    "X44n0744_010:0477c09": "本草云。一名乳糖。又名白雪糖。即白糖。出益州。及",
    "X44n0744_010:0477c10": "西戎。用水牛乳汁。米粉。和沙糖。煎煉作餅塊黃白",
    "X44n0744_010:0477c11": "色而堅重。川浙者佳。主心腹熱脹。潤肺氣。助五藏",
    "X44n0744_010:0477c12": "津。治目中熱膜。口乾渴可止。目昏闇能明。按根本",
    "X44n0744_010:0477c13": "律。有糖。無石蜜。律攝云。糖謂蔗糖。糖攝石蜜。然諸",
    "X44n0744_010:0477c14": "病緣。不過三種。謂風。熱。痰&#x764A;。此三種病。三藥能除。",
    "X44n0744_010:0477c15": "蜜及陳沙糖。能除痰&#x764A;。蘇與石蜜。除黃熱病。油除",
    "X44n0744_010:0477c16": "風氣。稀糖一種。能除三病。金光明文句云。若病痰。",
    "X44n0744_010:0477c17": "而飲甜肥鹹酸。令人[口*朿]鼻多汗。又[病-丙+帶]痢也。甜是酥",
    "X44n0744_010:0477c18": "乳等。僧祇云。人有四百四病。風大百一。用油脂治",
    "X44n0744_010:0477c19": "之。火大熱病百一。用酥治之。水大百一。用蜜治之。",
    "X44n0744_010:0477c20": "雜病百一。隨用上三藥治之。十誦云。石蜜非時不",
    "X44n0744_010:0477c21": "得輒噉。有五種人。得非時食。謂遠行人。病人。不得",
    "X44n0744_010:0477c22": "食人。食少人。若施水處。和水得飲。律攝云。有五種",
    "X44n0744_010:0477c23": "人。得守持七日藥。一行路人。二斷食人。三病人。四",
    "X44n0744_010:0477c24": "守護寺人。五營作人(守持加法。述如餘處)。",
    "X44n0744_010:0478a01": "   △過分求用雨衣第二十七",
    "X44n0744_010:0478a02": "[0478a02] (此是不共戒。尼得突吉羅。尼聽畜浴衣。不聽畜雨衣)。",
    "X44n0744_010:0478a03": "閻浮提",
    "X44n0744_010:0478a04": "[0478a04] 此云勝金洲。西域記云。南贍部洲。舊曰閻浮提洲。",
    "X44n0744_010:0478a05": "又曰炎浮洲。訛也。藏鈔云。贍部。此土無相當。故不",
    "X44n0744_010:0478a06": "翻。唯西域記音中。翻為穢樹。大論云。閻浮樹名。其",
    "X44n0744_010:0478a07": "林茂盛。此樹於林中最大。提。名為洲。此洲上有此",
    "X44n0744_010:0478a08": "樹林。林中有河。底有金沙。名閻浮檀金。以閻浮樹",
    "X44n0744_010:0478a09": "故。名為閻浮洲。此洲有五百小洲圍繞。通名閻浮",
    "X44n0744_010:0478a10": "提。長阿含云。所以閻浮地。名閻浮者。下有金山。高",
    "X44n0744_010:0478a11": "二十由旬。因閻浮樹生故。得名為閻浮金(金色赤黃。兼帶",
    "X44n0744_010:0478a12": "紫燄)。其地縱廣七千由旬。北廣南狹。狀如車廂。俱舍",
    "X44n0744_010:0478a13": "論云。三邊等量二千由旬。南邊三由旬半。仁王經",
    "X44n0744_010:0478a14": "云。此贍部洲。十六大國。五百中國。十萬小國。十二",
    "X44n0744_010:0478a15": "遊經云。閻浮提中。有十六大國。八萬四千城。有八",
    "X44n0744_010:0478a16": "國王。四天子。東有晉天子。人民熾盛。南有天竺國",
    "X44n0744_010:0478a17": "天子。土地多饒象。西有大秦國天子。土地饒金玉。",
    "X44n0744_010:0478a18": "西北有月支天子。土地多好馬。八萬四千城中。有",
    "X44n0744_010:0478a19": "六千四百種人。萬物音響各別。有五十六萬億丘",
    "X44n0744_010:0478a20": "聚。魚有六千四百種。鳥有四千五百種。獸有二千",
    "X44n0744_010:0478a21": "四百種。樹有萬種。草有八千種。雜藥有七百四十",
    "X44n0744_010:0478a22": "種。雜香有四十三種。寶有百二十一種。正寶有七",
    "X44n0744_010:0478a23": "種。海中有二千五百國。有百八十國人。噉五穀。有",
    "X44n0744_010:0478a24": "三百三十國人。噉魚&#x9F08;鼀鼉。五大國王。一王主五",
    "X44n0744_010:0478b01": "百城。第一王名斯黎。國土地盡事佛。不事眾邪。第",
    "X44n0744_010:0478b02": "二王名迦羅。土地出七寶。第三王名不羅。土地出",
    "X44n0744_010:0478b03": "四十種香。及白琉璃。第四王名闍耶。土地出蓽&#x9262;",
    "X44n0744_010:0478b04": "胡椒。第五王名那頞。土地出白珠。及七色琉璃。五",
    "X44n0744_010:0478b05": "大國城。人多黑色短小。相去六十五萬里。從是以",
    "X44n0744_010:0478b06": "去。但有海水。無有人民。去鐵圍山。百四十萬里。今",
    "X44n0744_010:0478b07": "按此贍部一洲之地。如西域記云。大分五分。中分",
    "X44n0744_010:0478b08": "為雪山&#x8471;嶺。南分為五印度。乃昔金輪聖王所治。",
    "X44n0744_010:0478b09": "是梵天之種。世稱其國名曰天方。又曰婆羅門國",
    "X44n0744_010:0478b10": "(以五印度諸婆羅門。書為天書。語為天語謂劫初成時。梵天來下。以為人種。從本語書。天法不斷。故彼風",
    "X44n0744_010:0478b11": "俗事天者多。以生所因故也)。西分為&#x89A9;貨羅。波斯諸國。西夷所",
    "X44n0744_010:0478b12": "居。北分為胡虜之鄉。突厥。可汙。烏孫。匈奴所居。東",
    "X44n0744_010:0478b13": "分為二。其沙河以西。有胡人吐蕃所居。石積之東。",
    "X44n0744_010:0478b14": "為震旦國。乃帝王所化。又此贍部洲地。昔無輪王",
    "X44n0744_010:0478b15": "應運。有四主所統。曰。象寶馬人也。其雪山已南。至",
    "X44n0744_010:0478b16": "于南海。名象主也。地唯暑溼。偏宜象住。故王以象",
    "X44n0744_010:0478b17": "兵而安其國。風俗爆裂。篤學異術。服則橫巾右袒。",
    "X44n0744_010:0478b18": "首則髻四垂。族類居邑。室宇重閣。是為印度國。雪",
    "X44n0744_010:0478b19": "山之西。至於西海。名寶主也。地接西海。偏饒異珍。",
    "X44n0744_010:0478b20": "而輕禮重貨。短製左衽。斷髮長髭。有城之居。是為",
    "X44n0744_010:0478b21": "胡國。雪山以北。至於北海。地寒宜馬。名馬主也。其",
    "X44n0744_010:0478b22": "俗天資。兇暴忍殺。毛帳穹廬。鳥居逐牧。是為突厥",
    "X44n0744_010:0478b23": "國。雪山以東。至於東海。名人主也。地唯和暢。俗行",
    "X44n0744_010:0478b24": "仁義。冠帶右衽。車服有序。安土重遷。務資有類。是",
    "X44n0744_010:0478c01": "為摩訶支那國(此云大唐國)。其五印度境。周九萬餘里。",
    "X44n0744_010:0478c02": "三垂大海。北背雪山。北廣南狹。形如半月。畫野區",
    "X44n0744_010:0478c03": "分。七十餘國。北乃山阜隱軫。丘陵瀉滷。東則川野",
    "X44n0744_010:0478c04": "沃潤。疇隴膏腴。南方草木榮茂。西方土地磽确。其",
    "X44n0744_010:0478c05": "中印度者據大千地之中央也。故諸佛世尊。皆此",
    "X44n0744_010:0478c06": "降誕。攝化三千。轉輪聖王。並斯垂跡。統御四洲。是",
    "X44n0744_010:0478c07": "故賢聖往往胤嗣而無盡矣。今此略舉一洲數量",
    "X44n0744_010:0478c08": "之大綱。其餘詳備經論。斯不繁述。",
    "X44n0744_010:0478c09": "四天下",
    "X44n0744_010:0478c10": "[0478c10] 華嚴經云。三千大千世界。以無量因緣乃成。大地",
    "X44n0744_010:0478c11": "依于水輪。水依于風。風依于空。空無所依。眾生業",
    "X44n0744_010:0478c12": "感。世界安住。故智度論云。三千大千世界。皆依風",
    "X44n0744_010:0478c13": "輪為基。按其風輪。堅實逾於金剛。以眾生心力。同",
    "X44n0744_010:0478c14": "業所感。能持世界。不令傾墜。自風之下。即是&#x8657;空。",
    "X44n0744_010:0478c15": "風之上者是水。水上是金。金上是地。地上是山。其",
    "X44n0744_010:0478c16": "輪圍山。周&#x5E00;環繞。山外亦空。空不可測。山內所攝",
    "X44n0744_010:0478c17": "國土。則有萬億也。何以知然。如長阿含經云。一日",
    "X44n0744_010:0478c18": "月周行四天下。光明所照。是為一世界。如是千世",
    "X44n0744_010:0478c19": "界中。有千日月。千須彌山王。四千天下。四千大海。",
    "X44n0744_010:0478c20": "四千惡道。千閻羅王。千四天王。千忉利天。至千梵",
    "X44n0744_010:0478c21": "天。是為小千世界。爾所小千。千世界。是為中千世",
    "X44n0744_010:0478c22": "界。爾所中千。千世界。是為大千世界。其中須彌四",
    "X44n0744_010:0478c23": "洲日月。乃至梵天。各有萬億。成則同成。壞則同壞。",
    "X44n0744_010:0478c24": "是為一三千大千世界。通號曰娑婆。總為一佛剎",
    "X44n0744_010:0479a01": "也。今且略明此一四天下。一日月。所照臨者。乃據",
    "X44n0744_010:0479a02": "萬億日月之中。諸佛世尊。皆此垂化。現生現滅。導",
    "X44n0744_010:0479a03": "聖導凡。之所址也。然於其中。有須彌山王山王之",
    "X44n0744_010:0479a04": "外。有七重金山。七重香水海。次第周&#x5E00;。七山七海",
    "X44n0744_010:0479a05": "之外。乃大鹹海也。鹹海中。有四大洲。八中洲。及數",
    "X44n0744_010:0479a06": "萬小洲。&#x5FA7;布安住。鹹水海外。有小鐵輪圍山。周&#x5E00;",
    "X44n0744_010:0479a07": "圍繞。此四洲等。皆一地輪所持。是為一世界矣。其",
    "X44n0744_010:0479a08": "四洲者。依長阿含經云。須彌山南有天下。名閻浮",
    "X44n0744_010:0479a09": "提。其土南狹北廣。縱廣七千由旬。人面像此地形。",
    "X44n0744_010:0479a10": "有大樹名閻浮。圍七由旬。高百由旬。枝葉四布五",
    "X44n0744_010:0479a11": "十由旬。人壽百歲。少出多減。中夭者多(阿毗曇論云。南洲衣",
    "X44n0744_010:0479a12": "服莊飾。種種不同。一生欲事無數。亦有修行至死無欲者。身長三肘半。或四肘。正法念處經云。劫初時。閻",
    "X44n0744_010:0479a13": "浮提人。壽命八萬四千歲。身長五百弓。第二時。壽命四萬歲。身長二百弓。第三時。壽命一萬歲。身長一百",
    "X44n0744_010:0479a14": "弓。至&#x9B2C;戰時。壽命受一百歲。身長一弓。一弓四肘也。順正理論云。有二中洲。一遮末羅。二伐羅遮羅。皆有",
    "X44n0744_010:0479a15": "人住)。須彌山東。有天下。名弗于逮(此云勝。勝南洲故。又云前。謂在諸方",
    "X44n0744_010:0479a16": "之前也。又云初。謂日初出處也)。其土東狹西廣。形如半月。縱廣九",
    "X44n0744_010:0479a17": "千由旬。人面像之。有大樹王。名伽藍浮。圍七由旬。",
    "X44n0744_010:0479a18": "枝葉四布五十由旬。高百由旬。人壽二百歲。飯食",
    "X44n0744_010:0479a19": "魚肉。以縠帛珠璣。共相市易。有嫁娶禮(阿毗曇云。東弗婆提。",
    "X44n0744_010:0479a20": "人多欲者。一生數至六七。亦有修行至死無欲者。食自死魚肉。自不殺生。不令他殺。頭髮剪前披後。著下",
    "X44n0744_010:0479a21": "衣竟。上衣繞身。身長八肘。順正理論云。有二中洲。一提訶。二毗提訶。皆有人住)。須彌山西",
    "X44n0744_010:0479a22": "有天下名俱耶尼。或云瞿陀尼(此云牛貨。起世論云。斤提樹下有一",
    "X44n0744_010:0479a23": "石牛。高一由旬。以此因緣。名瞿陀尼)。其土形如滿月。人面像之。縱廣",
    "X44n0744_010:0479a24": "八千由旬。有樹王名斤提。圍七由旬。高百由旬。枝",
    "X44n0744_010:0479b01": "葉四布五十由旬。人壽三百歲。以牛馬珠玉共相",
    "X44n0744_010:0479b02": "市易(阿毗曇云。彼土食肉殺生。人死燒屍。或置水埋土。嫁娶同南洲人。多欲者。至十或十二。亦",
    "X44n0744_010:0479b03": "有無欲者。莊飾皆披髮。上下著衣。身長十六肘。順正理論云。有二中洲。一舍搋。二怛里拏。皆有人住)。須",
    "X44n0744_010:0479b04": "彌山北。有天下名&#x9B31;單越(此云最勝。又云勝處)。其土形正方。",
    "X44n0744_010:0479b05": "人面像之。縱廣一萬由旬。有樹王名菴婆羅。圍七",
    "X44n0744_010:0479b06": "由旬。高百由旬。枝葉四布五十由旬。人壽千歲。無",
    "X44n0744_010:0479b07": "有市易持生自活。無我我所。諸山浴池。華果豐茂。",
    "X44n0744_010:0479b08": "眾鳥和鳴。四面有阿耨達池。出四大河。無有溝坑",
    "X44n0744_010:0479b09": "荊棘。蚊虻毒蟲。有自然粳米(不種自生)。眾味具足。以燄",
    "X44n0744_010:0479b10": "光摩尼珠置釜鍑下自然(自燒煮也)。飯熟光滅。有曲躬",
    "X44n0744_010:0479b11": "樹。其葉蜜緻。天雨不漏。男女宿下。香樹果熟。自然",
    "X44n0744_010:0479b12": "裂出種種衣。或器或食。河中寶船。乘之娛樂。入中",
    "X44n0744_010:0479b13": "浴時。脫衣岸上。乘船渡水。遇衣便著。不求本衣。次",
    "X44n0744_010:0479b14": "至香樹。樹為曲躬。其人手取樂器。和弦而行。無有",
    "X44n0744_010:0479b15": "諸病。形貌皆同。髮紺青色。齊眉而止。人起欲心時。",
    "X44n0744_010:0479b16": "熟視女人。彼女隨入園林。若彼女人。是父母中表",
    "X44n0744_010:0479b17": "之親。不應行欲者。樹不曲蔭。各自散去。若非親。應",
    "X44n0744_010:0479b18": "爾者。樹則曲覆其身。隨意娛樂一日二日。或至七",
    "X44n0744_010:0479b19": "日。爾乃捨去。懷妊七八日便生。隨生男女。置四衢",
    "X44n0744_010:0479b20": "道中。行人出指含[口*敕]出乳。充&#x5FA7;兒身。過七日已。其",
    "X44n0744_010:0479b21": "兒長大。男向男眾。女向女眾。命終不泣(以人壽定滿千歲。故",
    "X44n0744_010:0479b22": "死而不弔)。莊嚴置四道中。有鳥名憂慰禪伽。接至他方",
    "X44n0744_010:0479b23": "(起世云。人死有鳥銜其髮。置他方世界)。其地柔軟。隨足隱起。大小便",
    "X44n0744_010:0479b24": "時。地為開坼。利已還合。乃前世修十善行。而生此",
    "X44n0744_010:0479c01": "洲。其土洲人。不受十惡。舉動自然與十善合。身壞",
    "X44n0744_010:0479c02": "命終。生天善處(阿毗曇云。人多欲者。一生數至四五。亦有無欲者。身長三十二肘。順",
    "X44n0744_010:0479c03": "正理論云。有二中洲。一矩拉婆。二憍拉婆。皆有人住。婆沙論云。四大洲之八中洲。人形短小。復有五百小",
    "X44n0744_010:0479c04": "洲。或人住。或非人住。或有空者。非人者鬼也)。正法念經云。北洲人。于山",
    "X44n0744_010:0479c05": "障外。徹見無礙。耳之所聞。若遠若近。若大若小。而",
    "X44n0744_010:0479c06": "皆得聞。東洲人。于黑闇中。亦見眾色。耳識所緣。盡",
    "X44n0744_010:0479c07": "一箭道。西洲人。眼識所緣。山壁無礙。亦能聞聲。如",
    "X44n0744_010:0479c08": "閻浮提蚖蛇之類。眼中聞聲。瞿陀尼人。亦復如是。",
    "X44n0744_010:0479c09": "於隔障礙。聞眾音聲。見眾色像。亦復如是。因本經",
    "X44n0744_010:0479c10": "云。閻浮五種勝三天下。及至他化。一勇健。二念正。",
    "X44n0744_010:0479c11": "三佛出世處。四是修業地。五行梵行處。諸天及三",
    "X44n0744_010:0479c12": "天下。各有三種。勝閻浮提。一長壽。二色勝。三地勝。",
    "X44n0744_010:0479c13": "按經論相較。南洲勝者以道。三洲勝者以福。然北",
    "X44n0744_010:0479c14": "洲福樂最勝。經名難處者。以其雖有癡福長齡。而",
    "X44n0744_010:0479c15": "無智慧。不能增修道業。故諸佛不生其土。正法無",
    "X44n0744_010:0479c16": "聞。因名為難。即八難之一也。如大論云。南洲三事",
    "X44n0744_010:0479c17": "尚勝諸天。況北洲乎。一能斷婬。二識念力。三能精",
    "X44n0744_010:0479c18": "進。所以諸佛唯出南洲。此中略述大綱。令知四洲",
    "X44n0744_010:0479c19": "方域之相。如欲廣明。當閱經論。",
    "X44n0744_010:0479c20": "不與人過願",
    "X44n0744_010:0479c21": "[0479c21] 薩婆多論云。佛不與人過願者。云何過願。如王大",
    "X44n0744_010:0479c22": "人法。有從求願所索。禮必不違。若求妻妾奴婢田",
    "X44n0744_010:0479c23": "宅悉與。佛以此過。不如法與。故云不與過願。唯與",
    "X44n0744_010:0479c24": "如法願也。",
    "X44n0744_010:0480a01": "阿那頻頭國",
    "X44n0744_010:0480a02": "[0480a02] 或云阿那伽賓頭國。未詳翻。",
    "X44n0744_010:0480a03": "阿夷羅跋提河",
    "X44n0744_010:0480a04": "[0480a04] 亦云阿耆羅婆提河。西域記云。阿恃多伐底河。唐",
    "X44n0744_010:0480a05": "言無勝。舊云阿利羅跋提河。訛也。餘如五百結集。",
    "X44n0744_010:0480a06": "拘尸城句中釋。",
    "X44n0744_010:0480a07": "雨浴衣",
    "X44n0744_010:0480a08": "[0480a08] 謂著此衣。於大雨中浴。故名雨浴衣。餘如九十事",
    "X44n0744_010:0480a09": "中釋。",
    "X44n0744_010:0480a10": "   △過畜急施衣第二十八",
    "X44n0744_010:0480a11": "[0480a11] (此是共戒。尼同制)。",
    "X44n0744_010:0480a12": "波斯匿王",
    "X44n0744_010:0480a13": "[0480a13] 或名不黎先尼。西域記云。正名&#x9262;邏斯那。唐言勝",
    "X44n0744_010:0480a14": "軍。淨法師。譯為勝光。仁王經云。是波斯匿王。已於",
    "X44n0744_010:0480a15": "過去十千劫。龍光王佛法中。為四地菩薩。",
    "X44n0744_010:0480a16": "反叛",
    "X44n0744_010:0480a17": "[0480a17] 反。甫版切。翻上聲。反覆也。不順也。叛。薄半切。盤去",
    "X44n0744_010:0480a18": "聲。背叛跋扈也(扈。胡字上聲。跋扈。乃強梁之義)。",
    "X44n0744_010:0480a19": "梨師達多富那羅",
    "X44n0744_010:0480a20": "[0480a20] 梨師達多。此云仙授。或翻仙施。又云仙餘。謂從仙",
    "X44n0744_010:0480a21": "人邊求得子故也。富那羅。或云富蘭那。此翻故舊。",
    "X44n0744_010:0480a22": "或翻舊宿。是仙授之兄。此兄弟二人。是波斯匿王",
    "X44n0744_010:0480a23": "大臣。於拘薩羅國。錢財巨富。無與等者。而能於佛。",
    "X44n0744_010:0480a24": "及四部眾。等共受用。不計我所。雜阿含經云。彼自",
    "X44n0744_010:0480b01": "說言。波斯匿王。欲入園觀。令我乘於大象。載第一",
    "X44n0744_010:0480b02": "宮女。一在我前。一在我後。我坐其中。象下&#x5742;時。前",
    "X44n0744_010:0480b03": "者抱我頸。後者攀我背。象上&#x5742;時。後者抱我項。前",
    "X44n0744_010:0480b04": "者攀我衿。彼諸婇女。為娛樂王故。衣繒綵衣。著眾",
    "X44n0744_010:0480b05": "妙香。瓔珞莊嚴。我與同遊。常護三事。一者御象。恐",
    "X44n0744_010:0480b06": "失正道。二者自護心。恐生染著。三者自護持。恐其",
    "X44n0744_010:0480b07": "顛墜。我於爾時。於王綵女。無一剎那。不正思惟。佛",
    "X44n0744_010:0480b08": "讚長者。善哉善哉。能善護心。然富蘭羅。專修梵行。",
    "X44n0744_010:0480b09": "離欲清淨。不著香華。遠諸凡鄙。持戒為勝。梨師達。",
    "X44n0744_010:0480b10": "不專精梵行。然其知足。達四聖諦。智慧為勝。後時",
    "X44n0744_010:0480b11": "二俱命終。佛記二人。一持戒勝。一智慧勝。二俱同",
    "X44n0744_010:0480b12": "生一趣。同一受生。同於後世得斯陀含。生兜率天。",
    "X44n0744_010:0480b13": "一來世間。盡苦邊際。具德經云。而於信心中。能具",
    "X44n0744_010:0480b14": "大智慧。仙授烏波薩哥是。於信心中。能持梵行。布",
    "X44n0744_010:0480b15": "囉拏烏波薩哥是(烏波薩哥。即優婆塞。布囉拏。即富那羅)。",
    "X44n0744_010:0480b16": "十日未竟",
    "X44n0744_010:0480b17": "[0480b17] 謂三月夏安居未訖。尚有十日在。未至自恣時也。",
    "X44n0744_010:0480b18": "即是七月初六日。至十五日也。",
    "X44n0744_010:0480b19": "急施衣",
    "X44n0744_010:0480b20": "[0480b20] 謂檀越有急難因緣。持衣以施眾僧。而求福祐。如",
    "X44n0744_010:0480b21": "欲軍行。若垂產婦。如是等時施。若過此時。不復後",
    "X44n0744_010:0480b22": "施。故名急施衣也。律攝云。有五種急施衣。謂自遭",
    "X44n0744_010:0480b23": "病施。為病人施。欲死時施。為死者施。將行時施。薩",
    "X44n0744_010:0480b24": "婆多論云。若王施。若夫人施。若王子施。大官&#x9B2A;將",
    "X44n0744_010:0480c01": "施。若於眾僧有信樂心。以物施僧。以諸貴人。善心",
    "X44n0744_010:0480c02": "難得。又難可數見。或有餘急因緣。是故名急施衣。",
    "X44n0744_010:0480c03": "若不受者。前人功德不成。眾僧失衣。是故聽受。若",
    "X44n0744_010:0480c04": "女欲嫁時。以至&#x58FB;家。不自在故。令得自在。以物施",
    "X44n0744_010:0480c05": "僧。若病人施。以善心故。以物施僧。令存亡有益。如",
    "X44n0744_010:0480c06": "是等比。盡名急施衣。眾僧得衣。即隨次分之。律攝",
    "X44n0744_010:0480c07": "云。若有五種急施衣時。隨受應分。若施主言。我欲",
    "X44n0744_010:0480c08": "自手而行施者。雖未至限。亦應受之。無犯者。已差",
    "X44n0744_010:0480c09": "得掌衣人。若施主作如是語。可留此衣。等我還日。",
    "X44n0744_010:0480c10": "自手持施者。此不應分(掌衣人者。謂白二羯磨。差一人為僧掌護衣物。若安",
    "X44n0744_010:0480c11": "居中。有檀越施僧衣。應付令掌之。安居竟。眾僧共分)。",
    "X44n0744_010:0480c12": "衣時應畜",
    "X44n0744_010:0480c13": "[0480c13] 二種衣時。如前過一月衣戒釋。謂此急施衣。二種",
    "X44n0744_010:0480c14": "衣時應畜。若兩十五日。是衣應捨。若作淨。若受持。",
    "X44n0744_010:0480c15": "若不捨。不作淨。不受持。至十六日。明相出時。捨墮。",
    "X44n0744_010:0480c16": "除十日急施衣。一切安居衣。必待自恣時分。若安",
    "X44n0744_010:0480c17": "居中分。突吉羅(若有九日在。乃至一日在。未至自恣時。得急施衣者。過二種衣時。於",
    "X44n0744_010:0480c18": "十六日。減增之數。如律本所明)。",
    "X44n0744_010:0480c19": "自恣",
    "X44n0744_010:0480c20": "[0480c20] 或云隨意。謂三月夏安居竟。以作自恣。然安居有",
    "X44n0744_010:0480c21": "二種。若前安居。則七月十五日。是自恣時。若後安",
    "X44n0744_010:0480c22": "居。則八月十五日。是自恣時也。事鈔云。九旬修道。",
    "X44n0744_010:0480c23": "精練身心。人多迷己。不自見過。理宜仰憑清眾。垂",
    "X44n0744_010:0480c24": "慈誨示。縱宣己罪。恣僧舉過。內彰無私隱。外顯有",
    "X44n0744_010:0481a01": "瑕疵。身口託於他人。故云自恣。寄歸傳云。凡夏罷",
    "X44n0744_010:0481a02": "歲終之時。此日應名隨意。即是隨他於三事之中。",
    "X44n0744_010:0481a03": "任意舉發。說罪除愆之義。舊云自恣者。是義翻也。",
    "X44n0744_010:0481a04": "梵云。&#x9262;剌婆剌拏。譯為隨意。亦是飽足義。亦是隨",
    "X44n0744_010:0481a05": "他人意舉其所犯。摩得勒伽論云。何故令自恣。使",
    "X44n0744_010:0481a06": "諸比丘不孤獨故。各各憶罪。發露悔過故。以苦言",
    "X44n0744_010:0481a07": "調伏。得清淨故。自憶喜悅。無罪故也。所以制在夏",
    "X44n0744_010:0481a08": "末者。若論夏初創集。將同期款。九旬立要。齊修出",
    "X44n0744_010:0481a09": "離。若逆相舉發。恐成怨諍。遞相沿及。廢道亂業。故",
    "X44n0744_010:0481a10": "制在夏末。以三月策修。同住進業。時竟云別。各隨",
    "X44n0744_010:0481a11": "方詣。必有惡業。自不獨宣。障道深過。義無覆隱。故",
    "X44n0744_010:0481a12": "須請誨。良在茲焉。故律聽安居竟自恣。此是自言",
    "X44n0744_010:0481a13": "恣他舉罪。非為自恣己意。恁為放逸也。摭華鈔云。",
    "X44n0744_010:0481a14": "諸經律中。以七月十六日。是比丘五分法身。生來",
    "X44n0744_010:0481a15": "之歲。則七月十五日。是臘除也。比丘出俗。不以俗",
    "X44n0744_010:0481a16": "年為計。乃數夏臘耳。臘者接也。謂新故之交接也。",
    "X44n0744_010:0481a17": "   △離衣過六夜第二十九",
    "X44n0744_010:0481a18": "[0481a18] (此是不共戒。尼無阿蘭若法故)。",
    "X44n0744_010:0481a19": "迦提月",
    "X44n0744_010:0481a20": "[0481a20] 舊翻云功德。西域記。翻為昴星。昴星直此月故。謂",
    "X44n0744_010:0481a21": "從七月十六日。至八月十五日。此一月名迦提月",
    "X44n0744_010:0481a22": "也。律云。夏三月竟。後迦提一月滿在阿蘭若。有疑",
    "X44n0744_010:0481a23": "恐懼處住。此謂後安居人。要滿迦提一月住以滿",
    "X44n0744_010:0481a24": "歲故。非是迦提月已滿。南山戒本。謂八月十五日",
    "X44n0744_010:0481b01": "滿已。此誤也。與諸律相違故。或於滿字上。遺脫未",
    "X44n0744_010:0481b02": "字。如十誦律云。三月過。未至八月。未滿歲。僧祇云。",
    "X44n0744_010:0481b03": "夏三月未滿。謂未滿夏末月也。五分云。安居三月。",
    "X44n0744_010:0481b04": "未滿八月。鼻奈耶云。三月後一月。比丘住空間處。",
    "X44n0744_010:0481b05": "根本云。在阿蘭若處。作後安居。準此應知。皆謂受",
    "X44n0744_010:0481b06": "後安居人。要滿此一月住。又或隨前安居眾。七月",
    "X44n0744_010:0481b07": "十五日自恣已。仍須滿此一月住。以畢九旬日也。",
    "X44n0744_010:0481b08": "若謂迦提月滿已。而在阿蘭若處住。則於一歲中。",
    "X44n0744_010:0481b09": "得八月六夜離衣宿。唯除夏四月不得耳。此誠非",
    "X44n0744_010:0481b10": "義。亦非前安居人。前安居者。受功德衣。得五月離",
    "X44n0744_010:0481b11": "衣宿。不受。亦得一月。固不干前坐夏人。然迦提月。",
    "X44n0744_010:0481b12": "是西國賊興發之時。故五分律云。八月賊常伺捕",
    "X44n0744_010:0481b13": "人。殺以祠天。一切人民。及諸比丘。無不警備。又善",
    "X44n0744_010:0481b14": "見律云。迦提月無雨。秋賊起。見諸賊殺人。奪物。恐",
    "X44n0744_010:0481b15": "怖。畏失三衣。三衣中。隨一一衣。寄聚落中。若阿蘭",
    "X44n0744_010:0481b16": "若處。眾僧多。房舍堅密。不須寄衣聚落。寄衣已。六",
    "X44n0744_010:0481b17": "夜一往看。見衣已。還阿蘭若處。薩婆多論云。後安",
    "X44n0744_010:0481b18": "居始過七月十五日。未滿八月。從七月十六日。次",
    "X44n0744_010:0481b19": "第六夜。聽阿練若安居比丘處。離衣宿。所以聽者。",
    "X44n0744_010:0481b20": "西國盜賊有時。此六夜中間。是賊發時。是故聽也。",
    "X44n0744_010:0481b21": "以此證知。必於迦提一月。在有疑恐懼阿蘭若處",
    "X44n0744_010:0481b22": "住得六夜離衣宿。非於餘月。及無恐懼處。得六夜",
    "X44n0744_010:0481b23": "離衣宿也。",
    "X44n0744_010:0481b24": "遮摩羅國",
    "X44n0744_010:0481c01": "[0481c01] 亦云遮摩梨國。遮摩羅。此云&#x732B;牛。",
    "X44n0744_010:0481c02": "五百弓",
    "X44n0744_010:0481c03": "[0481c03] 遮摩羅國。作弓法。以常人四肘。為一弓。如是五百",
    "X44n0744_010:0481c04": "弓。名一拘盧舍。一拘盧舍者。五里是也。或云八里。",
    "X44n0744_010:0481c05": "又云一牛吼地是。謂大牛鳴聲。所極聞處。或云一",
    "X44n0744_010:0481c06": "鼓聲是。薩婆多論云。四拘屢舍。為一由旬。摩竭國",
    "X44n0744_010:0481c07": "一拘屢舍。於北方半拘屢舍。中國地平。是故近也。",
    "X44n0744_010:0481c08": "北方山陵高下。是故遠耳。又云中國多風。遠則不",
    "X44n0744_010:0481c09": "聞鼓聲。近則聞之。是故近耳。北方少風。遠則聞鼓",
    "X44n0744_010:0481c10": "聲。是故違也。所以南北有遠近者。以聞鼓聲有遠",
    "X44n0744_010:0481c11": "近。故云拘屢舍者。是聲名也。凡言鼓聲所及處。是",
    "X44n0744_010:0481c12": "一拘屢舍。律師云。此是定義。所謂阿蘭若處者。離",
    "X44n0744_010:0481c13": "村五里是也(餘如離衣宿戒。及持羊毛戒中釋)。",
    "X44n0744_010:0481c14": "   △迴僧物入己第三十",
    "X44n0744_010:0481c15": "[0481c15] (此是共戒。尼同制)。",
    "X44n0744_010:0481c16": "僧物",
    "X44n0744_010:0481c17": "[0481c17] 僧祇律云。僧者八種。比丘僧。比丘尼僧。客僧。去僧。",
    "X44n0744_010:0481c18": "舊住僧。安居僧。和合僧。不和合僧。律攝云。僧者。謂",
    "X44n0744_010:0481c19": "佛弟子。又僧有五種。一無恥僧。謂破戒者。二&#x7602;羊",
    "X44n0744_010:0481c20": "僧。謂於三藏不能解者。三和合僧。謂作羯磨者。四",
    "X44n0744_010:0481c21": "世俗僧。謂淳善異生者(是凡夫人。未生無漏果者)。五勝義僧。謂",
    "X44n0744_010:0481c22": "學無學者(學是初果乃至三果人。無學是阿羅漢果)。根本云。物者有二",
    "X44n0744_010:0481c23": "種物。謂食利物。衣利物。律攝云。凡有衣服。飲食。臥",
    "X44n0744_010:0481c24": "具。醫藥。瓶&#x9262;。價直。皆從他得。故言利物。僧祇云。物",
    "X44n0744_010:0482a01": "者。八種物。一者時藥。二者夜分藥。三者七日藥。四",
    "X44n0744_010:0482a02": "者盡壽藥。五者隨物。謂三衣六物。乃至杖屣傘扇。",
    "X44n0744_010:0482a03": "及餘種種所應畜物。是名隨物。六者重物。謂&#x7240;座",
    "X44n0744_010:0482a04": "臥具。及餘種種銅鐵竹木瓦器等。是名重物。七者",
    "X44n0744_010:0482a05": "不淨物。謂錢金銀。比丘不得觸。故名不淨物。八者",
    "X44n0744_010:0482a06": "淨不淨物。謂真珠。乃至璧玉。是諸寶物。得觸不得",
    "X44n0744_010:0482a07": "著。故名淨不淨物。",
    "X44n0744_010:0482a08": "入己",
    "X44n0744_010:0482a09": "[0482a09] 居里切。&#x9DC4;上聲。身也。人之對也。又私也。律攝云。入",
    "X44n0744_010:0482a10": "己者。謂攝為私物。薩婆多云。此戒體。若物向僧。與",
    "X44n0744_010:0482a11": "前人說法。令物自入也。",
    "X44n0744_010:0482a13": "四分律名義標釋卷第十",
    "X44n0744_010:0482a15": "  音釋",
    "X44n0744_010:0482a16": "&#x59EC;[0482a16] 音雞。",
    "X44n0744_010:0482a17": "鉸[0482a17] 音教。",
    "X44n0744_010:0482a18": "&#x9795;[0482a18] 同硬。",
    "X44n0744_010:0482a19": "璺[0482a19] 音問。器破而離。謂之璺也。",
    "X44n0744_010:0482a20": "&#x7B5F;[0482a20] 音夫。織緯者也。",
    "X44n0744_010:0482a21": "鯨[0482a21] 音擎。",
    "X44n0744_010:0482a22": "鯢[0482a22] 音倪。",
    "X44n0744_010:0482a23": "鑽抨[0482a23] 上音劗下音并。",
    "X44n0744_010:0482a24": "蓖[0482a24] 音卑蓖麻。",
    "X44n0744_010:0482b01": "[病-丙+帶][0482b01] 音治。久痢也。下重而赤白曰[病-丙+帶]。若音帶。則婦",
    "X44n0744_010:0482b02": "人下部病也。",
    "X44n0744_010:0482b03": "穹[0482b03] 音芎。",
    "X44n0744_010:0482b04": "阜[0482b04] 浮字上聲。",
    "X44n0744_010:0482b05": "瀉滷[0482b05] 上音寫下音魯。",
    "X44n0744_010:0482b06": "磽确[0482b06] 上音敲。下音學。石地不平也。",
    "X44n0744_010:0482b07": "昴[0482b07] 音卯宿名。",
    "X44n0744_010:0482b11": "  四分律名義標釋卷第十一目錄",
    "X44n0744_010:0482b12": "象力比丘見聞觸知得剎尸羅國",
    "X44n0744_010:0482b13": "餧飼刮刷摩捫",
    "X44n0744_010:0482b14": "[貝*為]金牛語旃陀羅",
    "X44n0744_010:0482b15": "毀呰拘湊拘尸婆蘇晝",
    "X44n0744_010:0482b16": "迦葉阿提&#x68C3;夜婆羅墮",
    "X44n0744_010:0482b17": "鷹鷂鍛作皮韋",
    "X44n0744_010:0482b18": "簸箕躄跛野干",
    "X44n0744_010:0482b19": "兩舌醜陋攲臥",
    "X44n0744_010:0482b20": "淫女頭眩拘睒毗國",
    "X44n0744_010:0482b21": "謦欬二宿阿羅波遮那",
    "X44n0744_010:0482b22": "法者波利婆沙摩那埵",
    "X44n0744_010:0482b23": "調達麤惡罪婆裘園",
    "X44n0744_010:0482b24": "禪定解脫入三昧有智男子",
    "X44n0744_010:0482c01": "五戒法八關齋法八賢聖道"
}