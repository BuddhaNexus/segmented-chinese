{
    "X66n1297_004:0295c14": "宗鑑法林卷四",
    "X66n1297_004:0295c16": "集雲堂　編",
    "X66n1297_004:0295c17": "　　應化聖賢",
    "X66n1297_004:0295c18": "舍利弗入城遙見月上女出城。弗心思惟。此姊見",
    "X66n1297_004:0295c19": "佛不知得忍不。我試問之。乃問甚處去。女曰如舍",
    "X66n1297_004:0295c20": "利弗與麼去。弗曰。我方入城。汝當出城。云何言如",
    "X66n1297_004:0295c21": "舍利弗與麼去。女曰諸佛弟子當依何住。弗曰當",
    "X66n1297_004:0295c22": "依大涅槃而住。女曰。既依大涅槃而住。而我如舍",
    "X66n1297_004:0295c23": "利弗與麼去。",
    "X66n1297_004:0295c24": "溈山喆云。一人入城一人出城。何言如舍利弗與麼",
    "X66n1297_004:0296a01": "去。若能知二人去處。十二時中動轉施為無非住大",
    "X66n1297_004:0296a02": "涅槃。若也未知。業識茫茫無本可據。　東禪觀云。舍",
    "X66n1297_004:0296a03": "利弗依大涅槃而住。坐在解脫深坑。月上女如舍利",
    "X66n1297_004:0296a04": "弗與麼去。也是隨邪逐惡。　昭覺勤云。住無所住。行",
    "X66n1297_004:0296a05": "無所行。見無所見。用無所用。各人脚跟下廓同太虗。",
    "X66n1297_004:0296a06": "如十日並照。觸處光輝。苟知恁麼。則與月上女同證",
    "X66n1297_004:0296a07": "無生得不退轉。隨去來住無不皆在大解脫中。三世",
    "X66n1297_004:0296a08": "諸佛鼻孔一時穿却。說甚麼如舍利弗與麼去。　法",
    "X66n1297_004:0296a09": "林音云。可惜舍利弗被者女子鈍置一上。待伊云諸",
    "X66n1297_004:0296a10": "佛弟子當依何住。但云如月上女與麼住。豈不得人",
    "X66n1297_004:0296a11": "一牛還人一馬。",
    "X66n1297_004:0296a12": "淡籠烟。深鎖霧。鶖子寧知此條路。直饒撞入涅槃城。",
    "X66n1297_004:0296a13": "未免隨他與麼去。月上女。實堪悲。愛將青黛畵蛾眉。",
    "X66n1297_004:0296a14": "(佛慧泉)",
    "X66n1297_004:0296a15": "本來正體徹根源。出入同途祇此門。已住如來大解",
    "X66n1297_004:0296a16": "脫。掌中至寶耀乾坤。(圓悟勤)",
    "X66n1297_004:0296a17": "相逢打鼓弄琵琶。須是還他兩作家。曲罷不知何處",
    "X66n1297_004:0296a18": "去。夕陽斜映暮天霞。(石菴玿)",
    "X66n1297_004:0296a19": "大地絕纖塵。面南看北斗。嫁鷄逐鷄飛。嫁狗逐狗走。",
    "X66n1297_004:0296a20": "(雪菴瑾)",
    "X66n1297_004:0296a21": "舍利弗因維摩詰室有一天女散花次。問言汝何",
    "X66n1297_004:0296a22": "不轉却女身。曰我從十二年來求女人相了不可",
    "X66n1297_004:0296a23": "得。當何所轉。即時天女以神通力變舍利弗作天",
    "X66n1297_004:0296a24": "女。乃自化身如舍利弗而問言。何不轉却女身。弗",
    "X66n1297_004:0296b01": "以天女相答。我今不知何轉而變為女身。天曰舍",
    "X66n1297_004:0296b02": "利弗若能轉此女身。則一切女人亦當能轉。如舍",
    "X66n1297_004:0296b03": "利弗非女而現女身。一切女人亦復如是。雖現女",
    "X66n1297_004:0296b04": "身而非女也。即時攝舍利弗身還復如故。而問言",
    "X66n1297_004:0296b05": "女身色相今何所在。舍利弗言女身色相無在無",
    "X66n1297_004:0296b06": "不在。天曰。一切諸法亦復如是。無在無不在。",
    "X66n1297_004:0296b07": "白雲端云。我不如汝。　磬山修云。舍利弗好心不得",
    "X66n1297_004:0296b08": "好報。盡道被天女轉却女身。據山僧見處。天女莫道",
    "X66n1297_004:0296b09": "轉得舍利弗一人。直饒轉得大地男子為女身。自家",
    "X66n1297_004:0296b10": "女身脫不得在。何故。既云十二年來求女人相了不",
    "X66n1297_004:0296b11": "可得。你那裏見舍利弗轉女身來。",
    "X66n1297_004:0296b12": "鶖子已圓無漏種。換却身形總不知。通途一貫非他",
    "X66n1297_004:0296b13": "物。午夜胡僧步雪歸。(正堂辨)",
    "X66n1297_004:0296b14": "舍利弗問須菩提。夢中說六波羅蜜與覺時是同",
    "X66n1297_004:0296b15": "是別。提曰。此義幽深。吾不能說。會中有彌勒大士。",
    "X66n1297_004:0296b16": "汝可往問。弗往問彌勒。勒曰。誰名彌勒。誰是彌勒。",
    "X66n1297_004:0296b17": "雪竇顯云。當時若不放過。隨後與一拶誰名彌勒誰",
    "X66n1297_004:0296b18": "是彌勒者。便見冰消瓦解。　昭覺勤云。夢中說六波",
    "X66n1297_004:0296b19": "羅蜜與覺時是同是別。低聲低聲。此義幽深吾不能",
    "X66n1297_004:0296b20": "說。爛泥裏有刺。會中有彌勒大士可往問之。推過別",
    "X66n1297_004:0296b21": "人又爭得。舍利弗問彌勒。將錯就錯。誰名彌勒誰是",
    "X66n1297_004:0296b22": "彌勒者。面皮厚三寸。又云還委悉麼。一句當機萬緣",
    "X66n1297_004:0296b23": "寢削。　古南門云。五更侵早起。更有夜行人。",
    "X66n1297_004:0296b24": "夢中說法覺無殊。妙用神通不出渠。誰是誰名總彌",
    "X66n1297_004:0296c01": "勒。祥光起處現心珠。(昭覺勤)",
    "X66n1297_004:0296c02": "須菩提說法帝釋雨花。提問此花從天得耶。從地",
    "X66n1297_004:0296c03": "得耶。從人得耶。帝釋皆曰弗也。又問何處得耶。釋",
    "X66n1297_004:0296c04": "乃舉手。提曰如是如是。",
    "X66n1297_004:0296c05": "雲門偃云。帝釋舉手處作麼生。與你四大五蘊釋迦",
    "X66n1297_004:0296c06": "老子是同是別。　天寧琦云。澤廣藏山。霾能伏豹。放",
    "X66n1297_004:0296c07": "過須菩提。尊者尋常將什麼說法。也好與一拶。",
    "X66n1297_004:0296c08": "須菩提巖中宴坐。諸天雨花讚歎。提曰。雨花者誰。",
    "X66n1297_004:0296c09": "云何讚歎。天曰。我是梵天。敬重尊者善說般若。提",
    "X66n1297_004:0296c10": "曰我於般若未曾說一字。天曰。如是。尊者無說我",
    "X66n1297_004:0296c11": "乃無聞。無說無聞是真說般若。",
    "X66n1297_004:0296c12": "雪竇顯云。避諠求靜處。世未有其方。他在巖中宴坐。",
    "X66n1297_004:0296c13": "也被者一隊漢塗汙伊。更有者老漢把不住。問是何",
    "X66n1297_004:0296c14": "人。早見敗闕了也。我敬重尊者善說般若。惡水驀頭",
    "X66n1297_004:0296c15": "潑。又云。我於般若未曾說一字。草裏走。尊者無說我",
    "X66n1297_004:0296c16": "乃無聞。識甚好惡。總似者般底。何處有今日。復召大",
    "X66n1297_004:0296c17": "眾。雪竇幸是無事人。你來者裏覓個甚麼。以拄杖一",
    "X66n1297_004:0296c18": "時趁下。　磬山修云。明覺似個築漏洞底一般。空生",
    "X66n1297_004:0296c19": "梵天底不妨築著自家底漏洞。還曾築著也無。",
    "X66n1297_004:0296c20": "賓頭盧因阿育王問。曾聞尊者親見佛來是否。者",
    "X66n1297_004:0296c21": "以手策眉。良久曰會麼。王曰不會。者曰阿耨達池",
    "X66n1297_004:0296c22": "龍王曾請佛齋。吾是時亦預其數。",
    "X66n1297_004:0296c23": "汾陽昭代云。却勞尊者。　翠巖真云。且道什麼處見。",
    "X66n1297_004:0296c24": "直饒雪天縹緲。湖光澹蕩。且莫說夢。　保寧勇代云。",
    "X66n1297_004:0297a01": "希有希有。　雲居元代王驀面便唾。　梁山遠云。大",
    "X66n1297_004:0297a02": "王輕輕借問。尊者草草承當。仔細檢點將來。不勝漏",
    "X66n1297_004:0297a03": "逗。那裏是漏逗處。國清才子貴。家富小兒嬌。　虎丘",
    "X66n1297_004:0297a04": "隆云。尊者得大機。顯大用。不枉親見佛來。雖然。賴阿",
    "X66n1297_004:0297a05": "育王放過。若不放過。洎合打失眉毛。　密印名云。尊",
    "X66n1297_004:0297a06": "者喫育王一齋。而積劫薰修漏洩殆盡。會打黃鶯兒。",
    "X66n1297_004:0297a07": "何必金彈子。惜哉。　法林音出王語云。將謂尊者親",
    "X66n1297_004:0297a08": "見佛來。",
    "X66n1297_004:0297a09": "靈山會上舊家風。脫略從茲勢莫窮。金斗峰前重漏",
    "X66n1297_004:0297a10": "洩。莫將[卄/附]子當天雄。(正堂辨)",
    "X66n1297_004:0297a11": "尊者親曾見佛來。雙眉策起笑顏開。古今不隔絲毫",
    "X66n1297_004:0297a12": "許。天上人間孰可陪。(佛照光)",
    "X66n1297_004:0297a13": "以手策起眉毛。千聖從來不識。一會靈山儼然。說甚",
    "X66n1297_004:0297a14": "今朝昨日。(月林觀)",
    "X66n1297_004:0297a15": "策起眉毛答問端。親曾見佛不相瞞。至今應供四天",
    "X66n1297_004:0297a16": "下。春在梅梢帶雪寒。(天童淨)",
    "X66n1297_004:0297a17": "君王一語出如綸。尊者眉毛八字分。四海風清烟浪",
    "X66n1297_004:0297a18": "靜。碧天無際水無垠。(無準範)",
    "X66n1297_004:0297a19": "殃崛摩羅尊者未出家時事外道受教。為憍尸迦",
    "X66n1297_004:0297a20": "欲登王位。用千人拇指為花冠。所得九百九十九。",
    "X66n1297_004:0297a21": "惟欠一指。遂欲弑母取指。佛乃化作沙門在前。崛",
    "X66n1297_004:0297a22": "遂釋母追佛。追之不及乃曰瞿曇住住。佛曰我住",
    "X66n1297_004:0297a23": "久矣是汝不住。崛聞之。心忽開悟。遂投佛出家。",
    "X66n1297_004:0297a24": "殃崛雄雄方勇銳。瞿曇住住息風波。殺人作佛當頭",
    "X66n1297_004:0297b01": "劄。覆雨翻雲在剎那。(疎山如)",
    "X66n1297_004:0297b02": "從人求覓枉奔波。過在孳生口數多。殺却渾家仍自",
    "X66n1297_004:0297b03": "殺。誰能奈得你儂何。(野雲南)",
    "X66n1297_004:0297b04": "殃崛持鉢至一長者家。值其婦產難。長者曰瞿曇",
    "X66n1297_004:0297b05": "弟子當有何法能免產難。崛曰我乍入道未知此",
    "X66n1297_004:0297b06": "法。待去問佛却來相報。乃歸白佛。佛曰你速去說。",
    "X66n1297_004:0297b07": "我從賢聖法來。未曾殺生。崛奉佛語往告。其婦聞",
    "X66n1297_004:0297b08": "之當時分娩。",
    "X66n1297_004:0297b09": "天童忞云。世尊移花兼蜨贈。殃崛擔泉帶月歸。產婦",
    "X66n1297_004:0297b10": "雲在嶺頭閒。不徹長者水流澗底。太忙生。案內有犯。",
    "X66n1297_004:0297b11": "四人俱依律發放了也。且生下底孩兒如何理論。分",
    "X66n1297_004:0297b12": "付沒眼村翁。一任鑽龜打瓦。　廣教玉云。殃崛持鉢",
    "X66n1297_004:0297b13": "到長者門。掬水月在手。弄花香滿衣。值其家產難險",
    "X66n1297_004:0297b14": "瞿曇弟子當有何法能免產難。事因叮囑起。我乍入",
    "X66n1297_004:0297b15": "道待回問世尊。切忌話墮。及返具事白佛。大似詐明",
    "X66n1297_004:0297b16": "頭。汝速去報我從賢聖法來未曾殺生。面赤不如語",
    "X66n1297_004:0297b17": "直。持語往告。不妨軟頑。其婦得聞當時分娩。且信一",
    "X66n1297_004:0297b18": "半。今日將古人肝膈盡情揭露了也。尚有一處誵譌",
    "X66n1297_004:0297b19": "未經點出。是那一處。送語傳言祇大都。上他機境便",
    "X66n1297_004:0297b20": "塗糊。同時繡出鴛鴦譜。信彩拈來是也無。　檀度依",
    "X66n1297_004:0297b21": "云。世尊因風吹火。尊者曲順人情。其婦得產。多少人",
    "X66n1297_004:0297b22": "分疎不下。噫。物類之起必有所始。榮辱之來必象其",
    "X66n1297_004:0297b23": "德。所由來尚矣。　天潔旻云。長者開當路陷穽。要使",
    "X66n1297_004:0297b24": "天下人行不得。世尊放黃河鐵閘。直得九曲三灣盡",
    "X66n1297_004:0297c01": "倒流。且道殃崛分上又作麼生。洪波浩渺難通信。從",
    "X66n1297_004:0297c02": "教點額宿龍門。",
    "X66n1297_004:0297c03": "月裏嫦娥不畵眉。祇將雲霧作羅衣。不知夢逐青鸞",
    "X66n1297_004:0297c04": "去。猶把花枝蓋面歸。(竹菴珪)",
    "X66n1297_004:0297c05": "華陰山前百尺井。中有寒泉徹骨冷。誰家女子來照",
    "X66n1297_004:0297c06": "影。不照其餘照衺領。(徑山杲)",
    "X66n1297_004:0297c07": "綵仗神旗獵曉風。鷄人催唱鼓鼕鼕。銅壺漏永何時",
    "X66n1297_004:0297c08": "歇。如此相催即老翁。(南叟茂)",
    "X66n1297_004:0297c09": "斗轉霜輪徹骨清。一天寒碧浸虗靈。傳聲空谷無踪",
    "X66n1297_004:0297c10": "跡。一任韓獹吠月明。(抱璞璉)",
    "X66n1297_004:0297c11": "煙雲封古洞。迷却乍遊人。借問三家老。春光分半燈。",
    "X66n1297_004:0297c12": "(磬山修)",
    "X66n1297_004:0297c13": "嚴君高臥富春磯。謝公深隱薔薇洞。謾道寥寥沒信",
    "X66n1297_004:0297c14": "通。石女唱出雲中夢。咄。可知禮也。(具足有)",
    "X66n1297_004:0297c15": "冰挾蝦蟆。火飛蝴蝶。柳絮愁霜。荷花愛日。要得燕國",
    "X66n1297_004:0297c16": "寧。太子入秦質。(三宜盂)",
    "X66n1297_004:0297c17": "古路橫秋不可行。遊人何事若伶仃。霜天孤鴈一聲",
    "X66n1297_004:0297c18": "悄。渺渺雲山倍慘情。(白巖符)",
    "X66n1297_004:0297c19": "八百連雲雪未消。日高秦樹恨迢遙。長安一夜花開",
    "X66n1297_004:0297c20": "盡。二月春風似剪刀。(節巖琇)",
    "X66n1297_004:0297c21": "晴光萬里含虗碧。湧出冰壺玉一團。隔岸曲終人不",
    "X66n1297_004:0297c22": "見。空餘星斗落江寒。(法林音二)",
    "X66n1297_004:0297c23": "賢聖法來不殺生。一回相見一傷情。不知上院夜闌",
    "X66n1297_004:0297c24": "者。慣聽南柯第十更。",
    "X66n1297_004:0298a01": "那吒太子析肉還母。析骨還父。然後現本身。運大",
    "X66n1297_004:0298a02": "神力為父母說法。",
    "X66n1297_004:0298a03": "佛眼遠云。肉既還母。骨既還父。用甚麼為身。學人到",
    "X66n1297_004:0298a04": "者裏若見得去。廓清五蘊。吞盡十方。",
    "X66n1297_004:0298a05": "骨肉都還父母了。不知那個是那吒。一毛頭上翻身",
    "X66n1297_004:0298a06": "轉。百億毛頭渾不差。(徑山杲)",
    "X66n1297_004:0298a07": "那吒太子本來身。卓卓無依不受塵。雲散水流天地",
    "X66n1297_004:0298a08": "淨。籬間黃葉正爭春。(自得暉)",
    "X66n1297_004:0298a09": "骨還父。肉還母。日西沈。水東注。良久云。露。(北磵簡)",
    "X66n1297_004:0298a10": "不假胞胎未是親。曹山一笑起風塵。夜來玉笛從何",
    "X66n1297_004:0298a11": "發。惱亂深閨夢裏人。(覺浪盛)",
    "X66n1297_004:0298a12": "凉夜霜飛天地秋。凋殘木葉見江流。一時體露金風",
    "X66n1297_004:0298a13": "裏。月落澄潭不可求。(笠山寧)",
    "X66n1297_004:0298a14": "乳鴉啼散玉屏空。一枕新凉一扇風。睡起秋聲無覓",
    "X66n1297_004:0298a15": "處。滿堦梧葉月明中。(月厂屏)",
    "X66n1297_004:0298a16": "七賢女同遊屍陀林。一姊指屍曰。屍在此。人在甚",
    "X66n1297_004:0298a17": "處。一姊曰。作麼作麼。諸姊諦觀。各各契悟。感帝釋",
    "X66n1297_004:0298a18": "散花曰。惟願聖姊有何所需。我當終身供給。女曰。",
    "X66n1297_004:0298a19": "我家四事七珍悉皆具足。惟要三般物。一要無根",
    "X66n1297_004:0298a20": "樹一株。二要無陰陽地一片。三要叫不響山谷一",
    "X66n1297_004:0298a21": "所。釋曰。一切所需我悉有之。若三般物我實無得。",
    "X66n1297_004:0298a22": "女曰。汝若無此。爭解濟人。遂同往白佛。佛曰。我諸",
    "X66n1297_004:0298a23": "弟子不解此義。惟有諸大菩薩乃解此義。",
    "X66n1297_004:0298a24": "黃龍心云。樹子若無。寧善給濟。既要給濟。心不虗發。",
    "X66n1297_004:0298b01": "如今有求無根樹子。將何抵對。　寶峰文云。帝釋是",
    "X66n1297_004:0298b02": "會不會。若不會。因甚散花請給。若會。又道實無。此三",
    "X66n1297_004:0298b03": "般物作麼生明辨。得不辜負聖女。　三峯藏云。聖女",
    "X66n1297_004:0298b04": "被帝釋熱瞞。　福嚴容云。七賢女大似買鐵獲金。鑿",
    "X66n1297_004:0298b05": "石致玉。得意則不無。怎奈被瞿曇塗抹一上。　嵩菴",
    "X66n1297_004:0298b06": "正云。三般物帝釋早已拈出。可惜賢女錯過。",
    "X66n1297_004:0298b07": "無陰陽地。叫不響山。無根樹子。大家攀。七賢女。太嬌",
    "X66n1297_004:0298b08": "癡。却將紅粉畵蛾眉。嬌尸無此三般物。那得天花撩",
    "X66n1297_004:0298b09": "亂飛。(佛鑑懃)",
    "X66n1297_004:0298b10": "屍在此兮人何在。疾雷破山風振海。雲飛雨散相見",
    "X66n1297_004:0298b11": "時。髑髏眼裏放光彩。(龍牙才)",
    "X66n1297_004:0298b12": "無根樹子一株。山翁不費誅鋤。槌碎千年桃核。不須",
    "X66n1297_004:0298b13": "緣木求魚。(蒙菴岳三)",
    "X66n1297_004:0298b14": "無陰陽地一片。明明買貴賣賤。死屍無處活埋。露出",
    "X66n1297_004:0298b15": "三頭兩面。",
    "X66n1297_004:0298b16": "不應山谷一所。透出千門萬戶。清曉一聲杜鵑。勸人",
    "X66n1297_004:0298b17": "不如歸去。",
    "X66n1297_004:0298b18": "七珍八寶任君需。三物從來的是無。若向無中拈得",
    "X66n1297_004:0298b19": "出。不須見佛問何如。(天目禮)",
    "X66n1297_004:0298b20": "城東老姥與佛同生。不欲見佛。每見佛來即便回",
    "X66n1297_004:0298b21": "避。雖然如此。回顧東西總皆是佛。遂以手掩面。十",
    "X66n1297_004:0298b22": "指掌中亦總是佛。",
    "X66n1297_004:0298b23": "雪竇顯云。他雖是個老婆。宛有丈夫之作。既知迴避",
    "X66n1297_004:0298b24": "稍難。不免吞聲忍氣。如今不欲見佛即許你。切忌以",
    "X66n1297_004:0298c01": "手掩面。何故。明眼底覰著。將謂雪竇門下教你學老",
    "X66n1297_004:0298c02": "婆禪。　福嚴容云。老姥不欲見佛。天然氣槩。東西總",
    "X66n1297_004:0298c03": "皆是佛。氣槩天然。於此見得。老姥即佛佛即老姥。不",
    "X66n1297_004:0298c04": "然有寒暑兮促君壽。有鬼神兮妒君福。　黃蘗琦云。",
    "X66n1297_004:0298c05": "不欲見佛。風平浪靜。總皆是佛。水漲船高。且道老姥",
    "X66n1297_004:0298c06": "風騷在甚處。若不同牀睡。焉知被底穿。　清化嶾云。",
    "X66n1297_004:0298c07": "雪竇失却一隻眼。殊不知老婆猶帶脂粉氣在。見個",
    "X66n1297_004:0298c08": "黃面老子即便迴避。若見山河大地又向甚處迴避。",
    "X66n1297_004:0298c09": "還有為雪竇出氣者麼。　文峰玉云。婆子忒殺逞俊。",
    "X66n1297_004:0298c10": "殊不知也是日下逃影。",
    "X66n1297_004:0298c11": "開眼也著。合眼也著。回避無門。將錯就錯。祥麟祇有",
    "X66n1297_004:0298c12": "一隻角。(掩室開)",
    "X66n1297_004:0298c13": "城東聖姆坐蓮臺。大地眾生正眼開。與佛同生嫌見",
    "X66n1297_004:0298c14": "佛。一身難作二如來。(虗堂愚)",
    "X66n1297_004:0298c15": "平生不願佛相逢。十指尖頭現紺容。夾路桃花風雨",
    "X66n1297_004:0298c16": "後。馬蹄何處避殘紅。(石室輝)",
    "X66n1297_004:0298c17": "淡掃蛾眉月下舞。風流賣盡誰能覩。玉容寂寞泪闌",
    "X66n1297_004:0298c18": "干。一樹棃花春帶雨。(法林音)",
    "X66n1297_004:0298c19": "善財童子詣妙高峰參德雲。四維尋覓。七日乃見",
    "X66n1297_004:0298c20": "在別峰經行。",
    "X66n1297_004:0298c21": "鳳日玥云。徧觀求覓竟不可見。有道無見是真見。又",
    "X66n1297_004:0298c22": "有道法身無相要見個甚麼。恁麼解會三生六十劫",
    "X66n1297_004:0298c23": "也未夢見。擊案一下云。是處是慈氏無門無善財。",
    "X66n1297_004:0298c24": "　嵩菴正云。善財於尋覓不見處却較些子。及至別峰",
    "X66n1297_004:0299a01": "相見有甚交涉。恁麼批判。三十年後也要諸方檢點。",
    "X66n1297_004:0299a02": "妙高峰頂草茸茸。步步相隨不見踪。若謂別山親覿",
    "X66n1297_004:0299a03": "面。片帆已過海門東。(別山智)",
    "X66n1297_004:0299a04": "澹煙漠漠草茸茸。七日徘徊信不通。一步竿頭親蹉",
    "X66n1297_004:0299a05": "脚。海門波捲白蘋風。(棘田心)",
    "X66n1297_004:0299a06": "渺渺雲山路正窮。逡巡無計可尋蹤。依俙似曲纔堪",
    "X66n1297_004:0299a07": "聽。又被風吹別調中。(湛然澄)",
    "X66n1297_004:0299a08": "瞻風撥草路方窮。四顧寥寥祇有空。莫怪德雲無覓",
    "X66n1297_004:0299a09": "處。祇因親到妙高峰。(即念現)",
    "X66n1297_004:0299a10": "一念不生能覿體。直下依然雲萬里。三級浪高魚化",
    "X66n1297_004:0299a11": "龍。癡人空戽夜塘水。(道林志)",
    "X66n1297_004:0299a12": "善財詣那羅素國毗目瞿沙仙人。無量仙人同音",
    "X66n1297_004:0299a13": "讚已。下牀執手。佛剎現前。悟真淨智卷舒自在。得",
    "X66n1297_004:0299a14": "無勝幢法門。",
    "X66n1297_004:0299a15": "石菴琈云。眾中道毗目仙人將一顆黑豆換却善財",
    "X66n1297_004:0299a16": "眼睛。殊不知毗目仙人被善財熱瞞一上。至今放了",
    "X66n1297_004:0299a17": "手收不得。如今還有為毗目仙人作主者麼。",
    "X66n1297_004:0299a18": "坦然古路勿迂疎。霽月光風動十虗。毗目善財當日",
    "X66n1297_004:0299a19": "事。好如潘閬倒騎驢。(或菴體)",
    "X66n1297_004:0299a20": "善財後詣樓閣前。彌勒彈指一聲。樓閣門開。善財",
    "X66n1297_004:0299a21": "入已還閉。見千百萬億樓閣。一一樓閣有一彌勒",
    "X66n1297_004:0299a22": "領諸眷屬并一善財而立其前。彌勒復彈指曰。善",
    "X66n1297_004:0299a23": "男子。法性如是。",
    "X66n1297_004:0299a24": "妙意童真末後收。善財到此罷南遊。豁然頓入毗盧",
    "X66n1297_004:0299b01": "藏。悔向他山見比丘。(張無盡)",
    "X66n1297_004:0299b02": "妙峰孤頂無知識。百十城遊喪善財。樓閣若還彈指",
    "X66n1297_004:0299b03": "現。分明有眼不曾開。(或菴體)",
    "X66n1297_004:0299b04": "問處分明答處端。還同雙劍倚天寒。一從樓閣門開",
    "X66n1297_004:0299b05": "後。滿面慚惶無處安。(淛翁琰)",
    "X66n1297_004:0299b06": "善財初參文殊。次第至樓閣所。歸到普門城外欲",
    "X66n1297_004:0299b07": "得覲殊。殊伸手過百十由旬與摩其頂。即見微塵",
    "X66n1297_004:0299b08": "數知識。即受行其教。",
    "X66n1297_004:0299b09": "上藍超因僧問。善財參文殊後。因甚却往南方。藍云。",
    "X66n1297_004:0299b10": "學憑入室知乃通方。云。到蘇摩城。因甚彌勒又遣見",
    "X66n1297_004:0299b11": "文殊。藍云道曠無涯逢人不盡。　投子青云。然道無",
    "X66n1297_004:0299b12": "迷悟。發證由師。不住聖凡。莊嚴妙行。是以文殊遣去",
    "X66n1297_004:0299b13": "登須彌山。海岸逢師。市廛禮友。或刀山淫舍罪杻王",
    "X66n1297_004:0299b14": "宮。或童女童男瞿夷聖后。彌勒彈指。普賢親瞻。再見",
    "X66n1297_004:0299b15": "文殊復有何事。信知通方知有。道曠無涯。不昧光踪。",
    "X66n1297_004:0299b16": "歷窮盡妙。還知更有一人因甚不參。良久云。滿頭白",
    "X66n1297_004:0299b17": "髮離巖谷。半夜穿雲過市廛。",
    "X66n1297_004:0299b18": "日出昇空高下周。崑崙源派入川流。春山雲逗風無",
    "X66n1297_004:0299b19": "盡。鴈去回南天地秋。(投子青)",
    "X66n1297_004:0299b20": "五十三個指路人。因循流落百餘城。草鞵蹋破成何",
    "X66n1297_004:0299b21": "事。爭似歸家罷問程。(鐵山仁)",
    "X66n1297_004:0299b22": "范茫夢裏去遊南。五十三參發指端。大士臂長衫袖",
    "X66n1297_004:0299b23": "短。善財脚瘦草鞵寬。(大川濟)",
    "X66n1297_004:0299b24": "平生擔板逞婁羅。參罷歸來問若何。一百十城都歷",
    "X66n1297_004:0299c01": "徧。識人多處是非多。(笑翁堪)",
    "X66n1297_004:0299c02": "五十三人一縷穿。小兒雖小膽如天。茫茫烟水無重",
    "X66n1297_004:0299c03": "數。買得風光不用錢。(北磵簡)",
    "X66n1297_004:0299c04": "南方經歷幾雲烟。收得珍奇貨滿船。彈指便風帆到",
    "X66n1297_004:0299c05": "岸。一時翻作大光錢。(無準範)",
    "X66n1297_004:0299c06": "善財詣佛會中參普賢。見乘白象王處紅蓮座。一",
    "X66n1297_004:0299c07": "心親近諮聞法要。智悲圓滿行願功成。即獲佛德",
    "X66n1297_004:0299c08": "顯同果海微塵三昧。",
    "X66n1297_004:0299c09": "打鼓弄琵琶。還他一會家。木童能撫掌。石女解烹茶。",
    "X66n1297_004:0299c10": "雲散天邊月。春來樹上花。善財參徧處。黑豆未生芽。",
    "X66n1297_004:0299c11": "(延慶忠)",
    "X66n1297_004:0299c12": "廣額屠兒日殺千羊。一日放下屠刀曰。我是賢劫",
    "X66n1297_004:0299c13": "千佛一數。世尊曰。如是如是。",
    "X66n1297_004:0299c14": "護國元云。者屠兒當時放下刀便了。不妨令人疑著。",
    "X66n1297_004:0299c15": "乃云我是千佛一數。笑殺傍觀。　東山覺云。今時叢",
    "X66n1297_004:0299c16": "林將謂廣額是過去一佛權現屠兒。且喜沒交涉。又",
    "X66n1297_004:0299c17": "謂是殺人不眨眼底漢。颺下屠刀立地成佛。且喜沒",
    "X66n1297_004:0299c18": "交涉。又謂放下屠刀云我是千佛一數。者一佛多少",
    "X66n1297_004:0299c19": "分明。且喜沒交涉。要識廣額麼。夾路桃花風雨後。馬",
    "X66n1297_004:0299c20": "蹄何處避殘紅。　天章玉云。俊哉廣額屠兒。者個刀",
    "X66n1297_004:0299c21": "子入手。放去收來磅礴自在。惜被世尊鈍置一上。未",
    "X66n1297_004:0299c22": "免打個沒折合。要識者屠兒麼。意氣不從天地得。要",
    "X66n1297_004:0299c23": "識世尊麼。順水推舟力不多。　城山洽云。者屠兒宛",
    "X66n1297_004:0299c24": "有大人之作。檢點將來也是瞎驢趁隊。不見道丈夫",
    "X66n1297_004:0300a01": "自有沖天志。豈向他人行處行。",
    "X66n1297_004:0300a02": "昔日為刀今日佛。今朝為佛佛能刀。能刀能佛無差",
    "X66n1297_004:0300a03": "別。便見眉閒白玉毫。(圓悟勤)",
    "X66n1297_004:0300a04": "放下屠刀處。棒打不回頭。雲自帝鄉去。水歸江漢流。",
    "X66n1297_004:0300a05": "(退菴休)",
    "X66n1297_004:0300a06": "入夢新回睡起遲。妝臺倒鬢整花枝。不禁妃子顏如",
    "X66n1297_004:0300a07": "玉。何必重栽眼上眉。(證心修)",
    "X66n1297_004:0300a08": "天親大士從彌勒宮中下。無著大士問。經曰人間",
    "X66n1297_004:0300a09": "四百年彼天為一晝夜。彌勒一時中成就五百億",
    "X66n1297_004:0300a10": "天子證無生法忍。未審說什麼法。天親曰。祗說者",
    "X66n1297_004:0300a11": "個法。祇是梵音清雅。令人樂聞。",
    "X66n1297_004:0300a12": "薦福懷云。彌勒已是錯說。天親已是錯傳。山僧今日",
    "X66n1297_004:0300a13": "將錯就錯與你註破。良久云。諦聽諦聽。向下文長。付",
    "X66n1297_004:0300a14": "在來日。　雲門澄云。天親錯下名言。若是內院說底",
    "X66n1297_004:0300a15": "法。直得摩竭提國更須掩室。毗耶離城猶當杜口。何",
    "X66n1297_004:0300a16": "故。萬籟有心聞不得。孤崖無耳却知音。　靈巖儲云。",
    "X66n1297_004:0300a17": "將錯就錯則不無。薦福若是者個法。玄字脚也不曾",
    "X66n1297_004:0300a18": "動著。更說甚麼向下文長。乃豎拄杖云。看看木上座",
    "X66n1297_004:0300a19": "將百億四天下。百億須彌山。百億香水海。百億器世",
    "X66n1297_004:0300a20": "界中間。所有日月星辰森羅萬象。菩薩聲聞人天修",
    "X66n1297_004:0300a21": "羅地獄畜生。有情無情四足多足。總鎔作一卷無畏",
    "X66n1297_004:0300a22": "普光明經。為汝諸人晝夜說熾然說無閒歇。眾中還",
    "X66n1297_004:0300a23": "有證無生法忍者麼。有則出來喫棒。",
    "X66n1297_004:0300a24": "勝思惟梵天謂不退轉天子曰。我常於此佛國土",
    "X66n1297_004:0300b01": "不曾見汝。天子曰我亦不曾於此國土不曾見我。",
    "X66n1297_004:0300b02": "天童悟云。者兩個漢各自分疆立界。各各不相見。各",
    "X66n1297_004:0300b03": "各自稱尊。不顧旁觀者醜。　大愚鵬云。不曾見汝不",
    "X66n1297_004:0300b04": "曾見我。一對無孔鐵錘。難為勘破。我當時若見。各與",
    "X66n1297_004:0300b05": "二十拄杖。",
    "X66n1297_004:0300b06": "障蔽魔王領諸眷屬一千年隨金剛齊菩薩。覓起",
    "X66n1297_004:0300b07": "處不得。忽一日得見乃問曰。汝依何而住。我一千",
    "X66n1297_004:0300b08": "年覓汝起處不得。齊曰。我不依有住而住。不依無",
    "X66n1297_004:0300b09": "住而住。如是而住。",
    "X66n1297_004:0300b10": "法眼益云。魔王不見金剛齊即從。祇如金剛齊還見",
    "X66n1297_004:0300b11": "魔王麼。　徑山杲云。既覓起處不得。一千年隨從底",
    "X66n1297_004:0300b12": "是甚麼。金剛齊恁麼道。互相熱瞞。法眼恁麼批判也",
    "X66n1297_004:0300b13": "是看孔著楔。即今莫有知妙喜起處底麼。喝云。寐語",
    "X66n1297_004:0300b14": "作麼。　東禪嶽云。富貴即易。貧窮即難。虗空無心。牆",
    "X66n1297_004:0300b15": "壁有耳。二老漢不得無過。且道過在於何。路從平處",
    "X66n1297_004:0300b16": "險。人向靜中忙。　雲門信云。金剛齊太殺漏逗。既不",
    "X66n1297_004:0300b17": "依有無而住。怎麼又被魔王覰見。　資福侶徵云。一",
    "X66n1297_004:0300b18": "千年覓起處不得。因甚忽一日得見。莫是金剛齊滲",
    "X66n1297_004:0300b19": "漏麼。莫是魔王眼花麼。",
    "X66n1297_004:0300b20": "入定僧因外道問。輪王眾生種。非佛非羅漢。不受",
    "X66n1297_004:0300b21": "後有身。是什麼義。僧入定問彌勒。勒為答了。却出",
    "X66n1297_004:0300b22": "定語外道曰。譬如陶師埏埴成器。",
    "X66n1297_004:0300b23": "汾陽昭代云。却勞尊者往復神用。　法林音云。外道",
    "X66n1297_004:0300b24": "何不待者僧出定時便云。却勞上座。今有三十棒寄",
    "X66n1297_004:0300c01": "與兜率內院。看者僧又如何折合。",
    "X66n1297_004:0300c02": "雙林善慧大士因梁武帝請講經。士陞座以尺撫",
    "X66n1297_004:0300c03": "案一下便下座。帝愕然。誌公乃問。陛下會麼。帝曰",
    "X66n1297_004:0300c04": "不會。誌曰。大士講經竟。",
    "X66n1297_004:0300c05": "汾陽昭云。講得甚好。　白雲端云。二大士被武帝一",
    "X66n1297_004:0300c06": "狀領過。　本覺一云。大士已是葛藤。誌公重下註脚。",
    "X66n1297_004:0300c07": "諸人如今要聞麼。良久云。兩段不同。收歸上科。　磬",
    "X66n1297_004:0300c08": "山修云。三大老一人有定國之謀。一人有安邦之智。",
    "X66n1297_004:0300c09": "一人有過量之才。可惜武帝未能搆得。雖然。帝王自",
    "X66n1297_004:0300c10": "有擎天略。不動干戈定太平。",
    "X66n1297_004:0300c11": "不向雙林寄此身。却於梁土惹埃塵。當時不得誌公",
    "X66n1297_004:0300c12": "老。也是悽悽去國人。(雪竇顯)",
    "X66n1297_004:0300c13": "大士何曾會講經。誌公方便且相成。一揮案上俱無",
    "X66n1297_004:0300c14": "取。直得梁王努眼睛。(白雲端)",
    "X66n1297_004:0300c15": "兩口明明無一舌。同生同死為君決。那吒頂上喫蒺",
    "X66n1297_004:0300c16": "藜。金剛脚下流出血。(東山空)",
    "X66n1297_004:0300c17": "大士一日見武帝不起。羣臣曰大士見帝因甚不",
    "X66n1297_004:0300c18": "起。士曰。法地若動。一切不安。",
    "X66n1297_004:0300c19": "天寧琦云。壽山從朝至暮不知走了幾遭。若是法地",
    "X66n1297_004:0300c20": "誰敢動著一莖草。復云。我不恁麼道。傅大士坐了起",
    "X66n1297_004:0300c21": "不得。　磬山修云。楚石恁麼道。起了坐不得。有起得",
    "X66n1297_004:0300c22": "坐得底出來相見。喝一喝云。雖具一雙窮相手。未甞",
    "X66n1297_004:0300c23": "下揖等閒人。",
    "X66n1297_004:0300c24": "梁國令他魏國愁。渡江投水暗隨流。雖然寸土居無",
    "X66n1297_004:0301a01": "動。爭奈雙林半樹秋。(投子青)",
    "X66n1297_004:0301a02": "大士一日披衲頂冠靸履朝見武帝。帝問是僧耶。",
    "X66n1297_004:0301a03": "士以手指冠。曰是道耶。士以手指靸履。曰是俗耶。",
    "X66n1297_004:0301a04": "士以手指衲衣。",
    "X66n1297_004:0301a05": "汾陽昭代云。大士多能。　五祖戒云。笑殺旁觀。　佛",
    "X66n1297_004:0301a06": "心才云。要識三教聖人體麼。向武帝問處會。要識三",
    "X66n1297_004:0301a07": "教聖人用麼。向大士指處薦取。直饒體用分明。衲僧",
    "X66n1297_004:0301a08": "門下大遠在。　五峰甫云。武帝若是作家君王。好立",
    "X66n1297_004:0301a09": "刻趕者碧眼胡出國。何故。稽察奇言異服。律有明條。",
    "X66n1297_004:0301a10": "　獅峯遜云。傅大士抖搜三百六十骨節。不消武帝",
    "X66n1297_004:0301a11": "一個耶字冰消瓦解。",
    "X66n1297_004:0301a12": "身披壞衲片雲寒。脚著朝鞵頂戴冠。要使三家同一",
    "X66n1297_004:0301a13": "轍。掜沙終是不成團。(笑翁堪)",
    "X66n1297_004:0301a14": "非儒非道亦非禪。杜撰修行忒可憐。擔閣一身三不",
    "X66n1297_004:0301a15": "了。至今八百有餘年。(一衲戒)",
    "X66n1297_004:0301a16": "大士頌曰。夜夜抱佛眠。朝朝還共起。起坐鎮相隨。",
    "X66n1297_004:0301a17": "如形影相似。欲識佛去處。祇者語聲是。",
    "X66n1297_004:0301a18": "玄沙備云。大士祇認得個昭昭靈靈。　雪竇顯於欲",
    "X66n1297_004:0301a19": "識佛去處別云。三生六十劫。乃云。天下衲僧跳不出。",
    "X66n1297_004:0301a20": "直饒口挂壁上漢。別有一竅勘過了。打又云。玄沙也",
    "X66n1297_004:0301a21": "是打草驚蛇。　九峰勤云。大士向一法中而見有異。",
    "X66n1297_004:0301a22": "九峰即不然。夜夜困即眠。朝朝覺即起。　洞山聰云。",
    "X66n1297_004:0301a23": "九峰大力量人。言不虗發。洞山又不然。困來即便眠。",
    "X66n1297_004:0301a24": "覺來即便起。祇如你衲僧家白日還打睡麼。雖然如",
    "X66n1297_004:0301b01": "是。三十年後且莫和泥合水。　法昌遇云。傅大士如",
    "X66n1297_004:0301b02": "張漫天網羅龍打鳳。奈何麟甲羽毛總在裏許逃生",
    "X66n1297_004:0301b03": "無路。若是靈禽異獸。決定別有生涯。　保寧勇云。玄",
    "X66n1297_004:0301b04": "沙道大士祇認得個昭昭靈靈。洞山道你衲僧家白",
    "X66n1297_004:0301b05": "日還打睡麼。者兩轉語。誰言世上無仙客。須信壺中",
    "X66n1297_004:0301b06": "別有天。復頌。",
    "X66n1297_004:0301b07": "要眠時便眠。要起時便起。水洗面皮光。啜茶溼却[此/束]。",
    "X66n1297_004:0301b08": "大海紅塵飛。平地波濤起。阿呵阿呵呵。囉哩哩囉哩。",
    "X66n1297_004:0301b09": "誰有單于調。換取假銀城。良久云。曾被雪霜苦。楊花",
    "X66n1297_004:0301b10": "落也驚。(天衣懷)",
    "X66n1297_004:0301b11": "五里一個亭。十里一個舖。八表露堂堂。來往無回互。",
    "X66n1297_004:0301b12": "君不見。臺山路上驀直婆。慣向人前指去路。(曹源金)",
    "X66n1297_004:0301b13": "大士頌。空手把鋤頭。步行騎水牛。人從橋上過。橋",
    "X66n1297_004:0301b14": "流水不流。",
    "X66n1297_004:0301b15": "六月上伏。八月中秋。人平不語。水平不流。(心聞賁)",
    "X66n1297_004:0301b16": "魚行水濁。鳥飛毛落。大士橫身。不受斧鑿。(木菴永)",
    "X66n1297_004:0301b17": "狗走抖擻口。猴愁摟搜頭。瑞巖門外水。自古向西流。",
    "X66n1297_004:0301b18": "(斷橋倫)",
    "X66n1297_004:0301b19": "輪囷枯木久梳風。雪雨無侵花更紅。節令不隨還結",
    "X66n1297_004:0301b20": "子。難將化母論其功。(浹水洽)",
    "X66n1297_004:0301b21": "靈木無根長石苔。森森茂葉玉花開。年深結個黃金",
    "X66n1297_004:0301b22": "果。不待風吹香自來。(幻雲用)",
    "X66n1297_004:0301b23": "大士頌。須彌芥子父。芥子須彌爺。山水坦然平。敲",
    "X66n1297_004:0301b24": "冰來煑茶。",
    "X66n1297_004:0301c01": "須彌納芥不容易。芥納須彌匹似閒。長河攪著成酥",
    "X66n1297_004:0301c02": "酪。輕輕擊透祖師關。(圓悟勤)",
    "X66n1297_004:0301c03": "大士頌。有物先天地。無形本寂寥。能為萬象主。不",
    "X66n1297_004:0301c04": "逐四時凋。",
    "X66n1297_004:0301c05": "五祖演云。古人可謂錦上鋪花。不妨奇特。白蓮曲順",
    "X66n1297_004:0301c06": "後機。亦為頌出。有中有。無中無。細中細。麤中麤。　寶",
    "X66n1297_004:0301c07": "壽方云。有物先天地。將什麼作眼。無形本寂寥。舉拂",
    "X66n1297_004:0301c08": "云。者個[口*尒]。能為萬象主。天際日上月下作麼生。不逐",
    "X66n1297_004:0301c09": "四時凋。瞞歷代老古錐即得。山僧則不然。無物先天",
    "X66n1297_004:0301c10": "地。有形本寂寥。不為萬象主。常逐四時凋。　城山洽",
    "X66n1297_004:0301c11": "云。大士恁麼主張。引人向鬼窟裏作活計。者裏即不",
    "X66n1297_004:0301c12": "然。有物先天地。無時不寂寥。能為萬象主。亦逐四時",
    "X66n1297_004:0301c13": "凋。　捬松寤云。今日若與寶華相見。三十棒斷不相",
    "X66n1297_004:0301c14": "饒。何故[口*尒]。豈不見君子道長小人道消。",
    "X66n1297_004:0301c15": "土面灰頭不染塵。花街柳巷樂天真。金鷄唱曉瓊樓",
    "X66n1297_004:0301c16": "夢。一樹花開浩劫春。(足菴鑑)",
    "X66n1297_004:0301c17": "蘇州有。常州有。西湖岸上埀楊柳。誰家屋裏沒些兒。",
    "X66n1297_004:0301c18": "慙愧對人開大口。(寧遠地)",
    "X66n1297_004:0301c19": "忻州翁因佛陀波利尊者遊山。翁見乃問。甚處去。",
    "X66n1297_004:0301c20": "利曰臺山禮文殊去。翁曰大德見文殊還識否。利",
    "X66n1297_004:0301c21": "無對。",
    "X66n1297_004:0301c22": "汾陽昭代云。今日慶幸。　雲門澄代作禮三拜。老翁",
    "X66n1297_004:0301c23": "若更如何。轉身拽杖竟去。　法林音代云。法林自幼",
    "X66n1297_004:0301c24": "服甘菊。",
    "X66n1297_004:0302a01": "臺山翁問佛陀波利尊者何來。利曰西國來。翁曰",
    "X66n1297_004:0302a02": "還將得佛頂尊勝經來否。利曰不將得來。翁曰空",
    "X66n1297_004:0302a03": "來何益。利遂回。",
    "X66n1297_004:0302a04": "太陽玄云。當時下得甚麼語。得與文殊相見。免回西",
    "X66n1297_004:0302a05": "天。乃展兩手似伊。　法林音云。不空罥索。",
    "X66n1297_004:0302a06": "臺山翁因無著喜遊五臺。翁牽牛飲水導入。問近",
    "X66n1297_004:0302a07": "自何來。著曰南方。問南方佛法如何住持。曰末法",
    "X66n1297_004:0302a08": "比丘少奉戒律。問多少眾。曰或三百或五百。著却",
    "X66n1297_004:0302a09": "問此間如何住持。翁曰龍蛇溷雜凡聖同居。曰多",
    "X66n1297_004:0302a10": "少眾。翁曰前三三後三三。",
    "X66n1297_004:0302a11": "汾陽昭代云。識得你。　雪峯存問。前三三後三三意",
    "X66n1297_004:0302a12": "旨如何。靈雲勤云。水中魚山上鳥。峰云意作麼生。雲",
    "X66n1297_004:0302a13": "云高可射兮深可釣。　徑山杲代云。和尚如此住持。",
    "X66n1297_004:0302a14": "直是不易。　天童傑云。前三三後三三如何話會。良",
    "X66n1297_004:0302a15": "久云。竹影掃堦塵不動。月穿潭底水無痕。　長翁淨",
    "X66n1297_004:0302a16": "云。或三百或五百。銅錢鐵錢。省數足百。前三三後三",
    "X66n1297_004:0302a17": "三。蘿蔔芋艿淺貯滿擔。諸方忽然眼開。決定拍手大",
    "X66n1297_004:0302a18": "笑。且道笑個甚麼。不笑巴叉便笑杜撰。雖然笑者還",
    "X66n1297_004:0302a19": "稀。或有人問天童多少眾。便向道新起妙嚴誇第一。",
    "X66n1297_004:0302a20": "團圞都在畵圖中。",
    "X66n1297_004:0302a21": "廓周沙界聖伽藍。滿目文殊接話談。言下不知開佛",
    "X66n1297_004:0302a22": "眼。回頭祇見翠山巖。(明招謙)",
    "X66n1297_004:0302a23": "千峰盤屈色如藍。誰謂文殊是對談。堪笑清凉多少",
    "X66n1297_004:0302a24": "眾。前三三與後三三。(明覺顯)",
    "X66n1297_004:0302b01": "堪笑前三與後三。當初相對語喃喃。却因無著分明",
    "X66n1297_004:0302b02": "見。從此清凉沒可參。(佛印元)",
    "X66n1297_004:0302b03": "青山門外白雲飛。綠水溪邊引客歸。莫怪坐來頻勸",
    "X66n1297_004:0302b04": "酒。自從別後見君稀。(佛眼遠)",
    "X66n1297_004:0302b05": "腰金上太行。賊眼盡驚慞。不因遭毒手。誰肯燒夜香。",
    "X66n1297_004:0302b06": "(月堂昌二)",
    "X66n1297_004:0302b07": "寬鞵著瘦脚。短袖入長臂。竿木既隨身。逢場還作戲。",
    "X66n1297_004:0302b08": "前三三。後三三。一時堆在擔頭擔。到得家中重檢點。",
    "X66n1297_004:0302b09": "目前包裹露毿毿。",
    "X66n1297_004:0302b10": "三三之旨極幽深。老漢當牙下一鍼。為報禪徒應諦",
    "X66n1297_004:0302b11": "聽。船乃隨流石乃沈。(般若柔)",
    "X66n1297_004:0302b12": "坐久成勞憶故人。相逢花下論閒情。誰知客路天涯",
    "X66n1297_004:0302b13": "遠。飲盡殘尊猶未醒。(且[矢*出]訥)",
    "X66n1297_004:0302b14": "陌路相逢眼裏塵。低頭禮拜昧天真。起來不見文殊",
    "X66n1297_004:0302b15": "面。打破大唐無一人。(秀巖瑞)",
    "X66n1297_004:0302b16": "翁與無著喫茶次。拈起玻璃盞問。南方還有者個",
    "X66n1297_004:0302b17": "麼。曰無。翁曰尋常將什麼喫茶。著無對。",
    "X66n1297_004:0302b18": "洞山价代展兩手。又云。有無且置。借取者個看得麼。",
    "X66n1297_004:0302b19": "　曹山章代云。久承大士按劍。為甚麼處在一塵。",
    "X66n1297_004:0302b20": "　長慶稜代云。與麼癡客勸主人。　汾陽昭云。謝顧問。",
    "X66n1297_004:0302b21": "　寶壽新代云。原來你不曾到我南方在。但更云。無",
    "X66n1297_004:0302b22": "無。",
    "X66n1297_004:0302b23": "自別南方涉路岐。喫茶處處用玻璃。如何恰到清凉",
    "X66n1297_004:0302b24": "寺。問著原來總不知。(正覺逸)",
    "X66n1297_004:0302c01": "玻璃寶盞對君擎。茶味雖濃夢不醒。更問三三多少",
    "X66n1297_004:0302c02": "眾。爭教人不辨輸贏。(象田卿)",
    "X66n1297_004:0302c03": "五臺凝望思遲遲。白日青天被鬼迷。最苦一般難理",
    "X66n1297_004:0302c04": "會。玻璃盞子喫茶時。(象潭泳)",
    "X66n1297_004:0302c05": "翁因日晚著曰擬投一宿得否。翁曰汝有執心在",
    "X66n1297_004:0302c06": "不得。曰無執心。翁曰汝受戒否。曰受戒久矣。翁曰",
    "X66n1297_004:0302c07": "既無執心何用受戒。著辭。翁令均提童子相送。著",
    "X66n1297_004:0302c08": "問前三三後三三是多少。童召大德。著應諾。童曰",
    "X66n1297_004:0302c09": "是多少。",
    "X66n1297_004:0302c10": "洞山价云。欲觀其父先觀其子。　汾陽昭於何用受",
    "X66n1297_004:0302c11": "戒處代云。悔出前言。於童子是多少處代云。識得你。",
    "X66n1297_004:0302c12": "前後三三是多少。大事光輝明皎皎。回頭不見解空",
    "X66n1297_004:0302c13": "人。滿目白雲臥荒草。(道吾真)",
    "X66n1297_004:0302c14": "前後三三。謝師指南。龍蛇躍躍。虎視耽耽。擬數看數。",
    "X66n1297_004:0302c15": "欲談何談。均提謾有埀鞭意。象王蹴蹋亦奚堪。(投子舒)",
    "X66n1297_004:0302c16": "翁因無著問莫是文殊否。老翁曰豈有二文殊。著",
    "X66n1297_004:0302c17": "便作禮。",
    "X66n1297_004:0302c18": "趙州諗代云。文殊文殊。　薦福懷云。無著祇有先鋒",
    "X66n1297_004:0302c19": "且無殿後。老翁若不隱身去。有甚面目見無著。　法",
    "X66n1297_004:0302c20": "林音云。須知無著作禮也未必是好心。",
    "X66n1297_004:0302c21": "無著見化寺無額。問童子此寺名什麼。童子以手",
    "X66n1297_004:0302c22": "指金剛背後曰看看。師回首。化寺乃隱。",
    "X66n1297_004:0302c23": "仙巖智云。童子不是個隱身三昧。將什麼面目見他。",
    "X66n1297_004:0302c24": "樓臺雖有額全無。試問頑童起剏初。忽指金剛看背",
    "X66n1297_004:0303a01": "後。年衰多被鬼揶揄。(佛印元)",
    "X66n1297_004:0303a02": "寺額突然耀指端。大悲千眼莫能觀。自從一覰金剛",
    "X66n1297_004:0303a03": "背。直至如今作野盤。(正覺逸)",
    "X66n1297_004:0303a04": "信手書成山寺額。詮題二字更分明。那堪回首高巖",
    "X66n1297_004:0303a05": "望。一片浮雲入暮平。(仙巖智)",
    "X66n1297_004:0303a06": "驀入桃溪曲。寥寥返棹舟。家私盡浪蕩。四顧水悠悠。",
    "X66n1297_004:0303a07": "劍去多時矣。阿獃休刻求。(大戲燈)",
    "X66n1297_004:0303a08": "金陵寶誌公問一梵僧曰。曾聞尊者喚我作屠兒。",
    "X66n1297_004:0303a09": "曾見我殺生否。曰見。誌曰有見見。無見見。不有不",
    "X66n1297_004:0303a10": "無見。若有見見是凡夫見。無見見是聲聞見。不有",
    "X66n1297_004:0303a11": "不無見是外道見。未審尊者如何見。僧曰你有此",
    "X66n1297_004:0303a12": "等見耶。",
    "X66n1297_004:0303a13": "汾陽昭代誌云。不枉西來。　法林音代云。未西來時",
    "X66n1297_004:0303a14": "山僧有三十棒。因甚至今還不知痛。",
    "X66n1297_004:0303a15": "誌公十二時歌曰。鷄鳴丑。一顆圓光明已久。內外",
    "X66n1297_004:0303a16": "推尋覓總無。境上施為渾大有。",
    "X66n1297_004:0303a17": "天目禮云。大小誌公祇向境上著倒。山僧則不然。有",
    "X66n1297_004:0303a18": "時因好月。啟戶望前峰。",
    "X66n1297_004:0303a19": "誌公埀語曰。終日拈香擇火。不知身是道場。",
    "X66n1297_004:0303a20": "玄沙備別云。終日拈香擇火。不知真個道場。　元覺",
    "X66n1297_004:0303a21": "徵云。祇如此二尊宿語。還有親疎也無。　雪竇顯云。",
    "X66n1297_004:0303a22": "一對無孔鐵鎚。　昭覺勤云。終日拈香擇火。不知拈",
    "X66n1297_004:0303a23": "香擇火。　天堂覺舉誌公語云。弄精魂漢有什麼限。",
    "X66n1297_004:0303a24": "舉玄沙語云。奇怪。八十翁翁入場屋。真誠不是小兒",
    "X66n1297_004:0303b01": "戲。且道利害在什麼處。有智無智。較三十里。　報恩",
    "X66n1297_004:0303b02": "秀云。身是道場。髑髏前見鬼無數。真個道場。何妨徹",
    "X66n1297_004:0303b03": "底承當。雖然。楚人失弓楚人得之。未若人失弓人得",
    "X66n1297_004:0303b04": "之猶為得也。　龍池傳云。老僧晚年無事。終日祇是",
    "X66n1297_004:0303b05": "拈香擇火。　古南門云。諸人每日拈香擇火。還見寶",
    "X66n1297_004:0303b06": "誌公也無。若見。正好喫棒。",
    "X66n1297_004:0303b07": "五蘊山頭古佛堂。拈香擇火好承當。何須向外求賢",
    "X66n1297_004:0303b08": "聖。終日無非是道場。(本覺一)",
    "X66n1297_004:0303b09": "野老家風迥異常。太平勳業總相忘。皇風一片知何",
    "X66n1297_004:0303b10": "處。燕舞鶯啼日正長。",
    "X66n1297_004:0303b12": "宗鑑法林卷四"
}