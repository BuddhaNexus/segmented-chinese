{
    "X09n0248_008:0898c05": "圓覺經略疏之鈔卷第八",
    "X09n0248_008:0898c07": "[0898c07] 經圓彰法界疏二一第三下分科敘意然此迥異諸",
    "X09n0248_008:0898c08": "宗非二三八諦五法三性所能配屬然強以三諦配",
    "X09n0248_008:0898c09": "者一真是中道第一義諦未明理事空有者真俗二",
    "X09n0248_008:0898c10": "諦(境界難齊故云強也謂此一真融下三重法界歸於此一豈此一外更有三重三重尚不出一真豈況更",
    "X09n0248_008:0898c11": "有直俗二諦與此相對而說乎故云迥異諸宗也問天台說一境三諦空假皆中豈異此邪答三諦融攝方成",
    "X09n0248_008:0898c12": "下三重中第二理事無礙觀也事事無礙重重無盡尚未顯著問此云未明理事豈總攝邪答正由合為此一",
    "X09n0248_008:0898c13": "而未開顯故云爾)。",
    "X09n0248_008:0898c14": "[0898c14] 二舉經釋經一真中疏二一標告下釋初七句外見",
    "X09n0248_008:0898c15": "東西者肇公寶藏論云夫約天地為上下約日月為",
    "X09n0248_008:0898c16": "東西約身為彼此約心為是非今取意隨便用之謂",
    "X09n0248_008:0898c17": "若不約身以對日月日月何準彼舉四事故得相對",
    "X09n0248_008:0898c18": "今單取身對方以釋無我即無方故宜云爾。[0898c18] ▲疏然",
    "X09n0248_008:0898c19": "&#x8657;下二釋後二句二一破空二初直斷可知問今現",
    "X09n0248_008:0898c20": "見&#x8657;空&#x5FA7;一切處無生滅變異又諸經亦說有&#x8657;空",
    "X09n0248_008:0898c21": "如何破之答唯識中說&#x8657;空略有二種一依識變假",
    "X09n0248_008:0898c22": "施設有謂曾聞說&#x8657;空等名隨分別者有&#x8657;空相(聞佛",
    "X09n0248_008:0898c23": "菩薩說名隨分別心有&#x8657;空相以為緣力)數習力故心等生時似&#x8657;空現",
    "X09n0248_008:0898c24": "此所現相前後相似無有變易假說為常(所顯空相前後相似",
    "X09n0248_008:0899a01": "無有變易唯有一類豁&#x8657;之相故假說之為常及無為等如極微等定無本質唯心所變)二依法",
    "X09n0248_008:0899a02": "性假施設有謂空無我所顯真如有無俱非心言路",
    "X09n0248_008:0899a03": "絕與一切法非一非異等(此上總顯法性之體)是法真理故名",
    "X09n0248_008:0899a04": "法性(上皆顯所依〔說〕)離諸障礙故名&#x8657;空(此顯能依也即此真如離諸障礙故",
    "X09n0248_008:0899a05": "名&#x8657;空)。[0899a05] △疏故首下二引證據文似但證無空若以義",
    "X09n0248_008:0899a06": "求亦證識現言發真者真發也謂真性開發正同此",
    "X09n0248_008:0899a07": "覺所顯發皈源者始覺合本覺也然佛有覺照二義",
    "X09n0248_008:0899a08": "上覺此照矣殞者滅也&#x8657;空既從心識分別熏習相",
    "X09n0248_008:0899a09": "現今破和合識相顯發真淨覺智故所變空相殞滅",
    "X09n0248_008:0899a10": "矣即起信中心滅種種法滅之義也問若一人還源",
    "X09n0248_008:0899a11": "十方空滅今何皆見空相邪答上豈不云自識變邪",
    "X09n0248_008:0899a12": "何不自覺分別之念&#x5374;嫌空相在邪。[0899a12] ▲疏謂迷下二",
    "X09n0248_008:0899a13": "顯覺三一破計執之空覺顯覺處見空者如人有摩",
    "X09n0248_008:0899a14": "尼寶珠置於琉璃幢上當其所坐之前焚香啟願珠",
    "X09n0248_008:0899a15": "出萬般珍寶&#x5FA7;於一堂保惜之甚自守護之忽然睡",
    "X09n0248_008:0899a16": "眠夢見珠及所現寶等并己堂屋庫藏及城郭一切空",
    "X09n0248_008:0899a17": "無所有夢中意云曾經失火焚燒千萬人家故四面",
    "X09n0248_008:0899a18": "瞻顧坦然露地無一礙物蕩蕩&#x8657;豁唯一段空(識現之空",
    "X09n0248_008:0899a19": "正同夢所現也)心生苦惱歎憶寶等及乎寤來此空都無但",
    "X09n0248_008:0899a20": "見幢上如意寶珠堂屋城郭千家萬家連簷接宇法",
    "X09n0248_008:0899a21": "合可知故有人云魚不見水人不見風迷不見性悟",
    "X09n0248_008:0899a22": "不見空顯謂下二句上句慧解脫下句心解脫故覺",
    "X09n0248_008:0899a23": "現心開非重言也問經說所泯之空無邊邪為說所",
    "X09n0248_008:0899a24": "顯之覺無邊邪故疏答翻覆俱無邊矣謂無邊之空",
    "X09n0248_008:0899b01": "既亡無邊之覺即顯疏首楞下二含依他相空故覺",
    "X09n0248_008:0899b02": "顯(上云滅影像故)其文即文殊奉佛敕判二十五賢聖各陳",
    "X09n0248_008:0899b03": "證入二十四人皆不圓通唯觀音從耳門中反聞於",
    "X09n0248_008:0899b04": "性而不循聲故得圓通其文稍繁今略撮引云聞非",
    "X09n0248_008:0899b05": "自然生因聲有名字旋聞與聲脫能脫欲誰名一根",
    "X09n0248_008:0899b06": "既返源六根成解脫(一旋聞〔普〕脫此雖非所引要之生起文意)見聞如幻",
    "X09n0248_008:0899b07": "翳三界若空華聞復翳根除(云云次五句兼此一句即疏中是也次下云)",
    "X09n0248_008:0899b08": "摩登伽在夢誰能留汝形(二了喻超塵此下亦非所引本義以其文要因便書",
    "X09n0248_008:0899b09": "之)如世巧幻師幻作諸男女雖見諸根動要以一機",
    "X09n0248_008:0899b10": "抽息機皈寂然諸幻成無性六根亦如是元依一精",
    "X09n0248_008:0899b11": "明分成六和合一處成休復六用皆不成塵垢應念",
    "X09n0248_008:0899b12": "消成圓明淨妙(三比幻圓消此復頓顯圓通亦非所要)釋曰今疏所引",
    "X09n0248_008:0899b13": "六句正釋空消覺顯取前文聞非自然生等及後元",
    "X09n0248_008:0899b14": "依一精明分成六和合等文兼證破能變空相之識",
    "X09n0248_008:0899b15": "亦皆空也心境皆空方顯真實圓明覺性非空非有",
    "X09n0248_008:0899b16": "絕待中也緣經文繁廣義勢連環故但引中間意在",
    "X09n0248_008:0899b17": "牽連前後豈非穩便。[0899b17] ▲疏是知下三剋體指覺便是",
    "X09n0248_008:0899b18": "結上絕待之文。",
    "X09n0248_008:0899b19": "[0899b19] 經三重法界疏二一後三下釋科文言三重者即四",
    "X09n0248_008:0899b20": "法界中之三也初即理法界後即事事無礙法界二",
    "X09n0248_008:0899b21": "則名同其事法界即經中根識塵大世出世間一切",
    "X09n0248_008:0899b22": "法數乃至八萬四千是也經依此等說三重義理名",
    "X09n0248_008:0899b23": "三法界也(事如前陳有法三重如後說宗法謂眼根等是有法定皆清淨絕相是宗法等)疏",
    "X09n0248_008:0899b24": "全同華嚴等者題云修(止觀熏習造詣)大方廣佛華嚴(所依經也)",
    "X09n0248_008:0899c01": "法界(經所詮法也是華嚴所說之法界非餘經所說之法界也)觀(泯情照彼法界也是華嚴法界",
    "X09n0248_008:0899c02": "之觀非數息等觀也)門(門即教也是所製述七八紙已來文書名句文也故法華亦指教云其智慧門)",
    "X09n0248_008:0899c03": "有三重(如上列)京終南山釋杜順作(姓杜名法順是華嚴宗源之師即文",
    "X09n0248_008:0899c04": "殊化身也瑞德甚多具在傳記其所居處今見置華嚴寺寺有和尚塔廟)今此一段經意",
    "X09n0248_008:0899c05": "正令諸菩薩及末世眾生修習此觀故與彼同但文",
    "X09n0248_008:0899c06": "句之異耳今但取意撮略而用不引本文。",
    "X09n0248_008:0899c07": "[0899c07] 疏今初下二牒經釋三初略示觀門言真空者即靈",
    "X09n0248_008:0899c08": "妙心源但約不&#x8657;妄故言真非色相故言空上二等",
    "X09n0248_008:0899c09": "者謂此二中復各有四段文皆初三揀情後一顯解",
    "X09n0248_008:0899c10": "初會色皈空中揀情三者一揀斷空謂色不即是斷",
    "X09n0248_008:0899c11": "空舉體即是真空故(下句雖亦顯理而意皆在揀情他皆倣此)二揀實色",
    "X09n0248_008:0899c12": "謂青等非是真空之理無體莫不皆空故三揀影像",
    "X09n0248_008:0899c13": "謂空中必無色故會色必無體故(三中各有二句之文是大疏撮略觀",
    "X09n0248_008:0899c14": "文令少而易見)後一顯解云凡是色法必不異真空以必無",
    "X09n0248_008:0899c15": "性故(謂一切法本無自性元是真空但以情執於實故前揀云即不即等今揀情既盡即非滅色離色不",
    "X09n0248_008:0899c16": "即不離故色即空也)如色空既爾一切法皆然(根識塵大三世十方染淨諸法",
    "X09n0248_008:0899c17": "乃至八萬四千)次明空即色中揀情三者一揀斷空云斷空",
    "X09n0248_008:0899c18": "不即色真空即色故二揀實色云空理非青等非青",
    "X09n0248_008:0899c19": "等之真空必不異青等故(上二敵體翻前更無別義)三揀影像云",
    "X09n0248_008:0899c20": "空是所依不即色必作所依即色故此門文異於前",
    "X09n0248_008:0899c21": "前云空中必無色若敵對翻之應云色中必無空今",
    "X09n0248_008:0899c22": "不云爾者不應理故謂空中無色有理(真空絕相故水中現火相",
    "X09n0248_008:0899c23": "時水中必無故)有文(經云是故空中無色無受想行識無眼界等)色中無空文理",
    "X09n0248_008:0899c24": "俱絕(未曾見有此經文故真空體&#x5FA7;法界不應有一法中無真空故)故不翻前而乃",
    "X09n0248_008:0900a01": "約能依所依揀也謂真空隨緣現色時色依於空故",
    "X09n0248_008:0900a02": "空名所依所依非能依故不即色又非別有色自體",
    "X09n0248_008:0900a03": "來向空中而現但是真空全體而現故即色詳之可",
    "X09n0248_008:0900a04": "見故觀門云是所依故不即色是所依故即色因同",
    "X09n0248_008:0900a05": "而宗異此義實為玄也照之有味然此文亦兼反顯",
    "X09n0248_008:0900a06": "不應翻對云色中無空之意謂真空隨緣現色時全",
    "X09n0248_008:0900a07": "體不變故前云空中必無色以若有色即是此空變",
    "X09n0248_008:0900a08": "為色故豈名不變如水現火時水中必無火以現火",
    "X09n0248_008:0900a09": "時水全不變故必無火據此後意則雖文勢非翻對",
    "X09n0248_008:0900a10": "之例而亦當揀影像之義矣可去情思之後一顯解",
    "X09n0248_008:0900a11": "云空即是色以是法無我理非斷滅故(非斷滅者二意一以色非",
    "X09n0248_008:0900a12": "自體之色但是真空之色故不斷滅二以真空不守自性故雖不變故能即色云非斷滅也)疏三空",
    "X09n0248_008:0900a13": "色無礙觀者謂色舉體全是盡色之空故(無分毫是有也)則",
    "X09n0248_008:0900a14": "色盡而空現(三界十方更無一物蕩蕩無邊非心色境)空舉體不異全盡",
    "X09n0248_008:0900a15": "空之色故則空即色而空不隱當知看色無不見空",
    "X09n0248_008:0900a16": "觀空莫非見色無障無礙為一味法也解終趣行者",
    "X09n0248_008:0900a17": "謂前二門各四前三揀情第四顯解即正解已成也",
    "X09n0248_008:0900a18": "若存此解無由成行行無念故故此不存解相意令",
    "X09n0248_008:0900a19": "入行矣四泯絕無寄觀者謂此所觀真空不可言即",
    "X09n0248_008:0900a20": "色不即色即空不即空一切法皆不可不可亦不可",
    "X09n0248_008:0900a21": "此語亦不受迥絕無寄非言所及非解所到是為行",
    "X09n0248_008:0900a22": "境何以故以生心動念即乖法體失正念故行起解",
    "X09n0248_008:0900a23": "絕者解若不絕長滯解了之心即行不起也是故行",
    "X09n0248_008:0900a24": "由解成行起解絕。",
    "X09n0248_008:0900b01": "[0900b01] 疏今經下二對釋經義皆言清淨下謂二空觀乃至",
    "X09n0248_008:0900b02": "垢盡明現摩尼清淨為遠方便拂&#x8FF9;文云垢盡對除",
    "X09n0248_008:0900b03": "即無對垢及說名者滅影文云證得諸幻滅影像故",
    "X09n0248_008:0900b04": "此等為近方便故同觀門解絕也&#x8657;空覺所顯發者",
    "X09n0248_008:0900b05": "行起也故云泯絕無寄故智論云下此中意言人乍",
    "X09n0248_008:0900b06": "聞空畏其斷滅故餘處說云清淨如大般若一切皆",
    "X09n0248_008:0900b07": "云清淨(即難信解品云善現色清淨故般若波羅蜜多清淨般若波羅蜜多清淨故一切智智清",
    "X09n0248_008:0900b08": "淨若色清淨若般若波羅蜜多一切智智清淨無二無二分無別無斷故如是歷受想行識十二處十八界乃",
    "X09n0248_008:0900b09": "至無上正等菩提八十餘科世出世間一切諸法悉同此例也)大品即直云空(但改清淨",
    "X09n0248_008:0900b10": "云空其所歷諸法即無差別也)空與清淨皆絕相義故此所科七段",
    "X09n0248_008:0900b11": "之經云空淨矣(雙收也揀非斷滅之空又非有為無漏差別淨相也)若就心說",
    "X09n0248_008:0900b12": "等者謂若心顛倒妄想即七段所歷根識塵大一切",
    "X09n0248_008:0900b13": "諸法皆是定有有則不淨但心無妄計則此諸法皆",
    "X09n0248_008:0900b14": "無所有故清淨也故論云心生則種種法生心滅則",
    "X09n0248_008:0900b15": "種種法滅謂由我幻垢已盡能觀之智又亡既合覺",
    "X09n0248_008:0900b16": "心皆清淨矣故智度云菩薩於色等法中觀行斷故",
    "X09n0248_008:0900b17": "得如是清淨故名色清淨能破一切法中戲論等。",
    "X09n0248_008:0900b18": "[0900b18] 三正釋經根識中疏二一躡前下釋初句通明清淨",
    "X09n0248_008:0900b19": "因清淨因者總屬七段七段清淨皆以覺圓明故。[0900b19] ▲",
    "X09n0248_008:0900b20": "疏比迷下二釋後文正顯清淨三一通釋清淨唯此",
    "X09n0248_008:0900b21": "清淨二字義通體別義通者心及下根識等法皆由",
    "X09n0248_008:0900b22": "覺圓明故得淨淨也體別者唯此云心清淨異餘根",
    "X09n0248_008:0900b23": "識等法根識等法以空無體性故名清淨如鏡中青",
    "X09n0248_008:0900b24": "黃等色若實有體即汙於鏡汙於鏡故此青黃等即",
    "X09n0248_008:0900c01": "名不淨之物今以青等但是影像都無分毫之體故",
    "X09n0248_008:0900c02": "一一清淨如前引智論及大般若大品等說今云心",
    "X09n0248_008:0900c03": "清淨異於此者如鏡明體於中若有塵垢非唯塵垢",
    "X09n0248_008:0900c04": "不淨即此明鏡自體亦名不淨(故疏云比迷覺心心中執法)若無",
    "X09n0248_008:0900c05": "塵垢但是影像非唯影淨即此明鏡之體亦自得名",
    "X09n0248_008:0900c06": "清淨(故疏云今見法性法即皆空等)是知鏡淨是有體說此體清淨",
    "X09n0248_008:0900c07": "影是無體無體方名清淨豈不異乎七段等者例下",
    "X09n0248_008:0900c08": "也但例義通不例體別善自詳而說之。[0900c08] △疏然展下",
    "X09n0248_008:0900c09": "二說釋儀式謂且置展轉之勢先釋所歷之法是儀",
    "X09n0248_008:0900c10": "式也言今且下標其所釋七段之名數非謂唯此初",
    "X09n0248_008:0900c11": "章。",
    "X09n0248_008:0900c12": "[0900c12] 疏心者下三別釋此章此章謂根識矣謂以通名牒",
    "X09n0248_008:0900c13": "起經文含總別故總即本心別即賴耶文二一隨文",
    "X09n0248_008:0900c14": "釋根識三一含第七八二識二一含第八以釋心字",
    "X09n0248_008:0900c15": "五一約染時出體言總相者染淨和合故約帶染說",
    "X09n0248_008:0900c16": "即當第八約淨體說即上鏡明之喻。[0900c16] △疏成唯下二",
    "X09n0248_008:0900c17": "就通相指名四種名者彼文具云然第八識雖諸有",
    "X09n0248_008:0900c18": "情皆悉成就而隨義別立種種名(於有情有成就此名有不成就此名",
    "X09n0248_008:0900c19": "故也)謂或名心由種種法熏習種子所積集故(梵云質多此名",
    "X09n0248_008:0900c20": "心也攝論云由種種法積集種子等積集義是心能集生多種子故或能熏習於此識中既積集諸法故說此",
    "X09n0248_008:0900c21": "識名為心義心意識中之心也何以得知心是此識攝論等云心體第三離阿賴耶識不可得故對法第二亦",
    "X09n0248_008:0900c22": "有心義與此不同彼攝法異據一邊說也)或名阿陀那(梵語)執持(唐言)種子及",
    "X09n0248_008:0900c23": "諸色根令不壞故(此通凡聖攝論云為取所依唯在凡夫一染義說非通諸聖然此亦",
    "X09n0248_008:0900c24": "能持根依今但云根據勝說也)或名所知依能與染淨所知諸法為",
    "X09n0248_008:0901a01": "依止故(所知者即三性與彼為依名所知依即攝論第一所知依品是此所知阿賴耶之別名也",
    "X09n0248_008:0901a02": "故中邊云&#x8657;妄分別有於此二都無此中唯有空於彼亦有此是故三性法皆依此識有)或名種",
    "X09n0248_008:0901a03": "子識能&#x5FA7;任持世出世間諸種子故(即與諸法為種子義前第一名",
    "X09n0248_008:0901a04": "心是積集種子在其中義今此取能生諸法義故二差別攝論無此一名雜集瑜伽皆有此名)此等",
    "X09n0248_008:0901a05": "諸名通一切位(此通有漏無漏若凡若聖名一切位就三位中即是相續執持位也)上",
    "X09n0248_008:0901a06": "所引釋已銷疏竟然彼論次云或名阿賴耶識攝藏",
    "X09n0248_008:0901a07": "一切雜染品法令不失故我見愛等執藏以為自內",
    "X09n0248_008:0901a08": "我故此名唯在異生有學非無學位不退菩薩有雜",
    "X09n0248_008:0901a09": "染法執藏義故(義如次下說)或名異熟識能引生死善不",
    "X09n0248_008:0901a10": "善業異熟果故(此意是顯引果義故有漏無記名為異熟與因異故從異熟因所生起故",
    "X09n0248_008:0901a11": "無漏是善非名異熟非與因異及異熟因生故)此名唯在異生二乘(有學無學)諸",
    "X09n0248_008:0901a12": "菩薩位(第十地已還問金剛心菩薩如何有此名答若已捨何不名佛)非如來地猶",
    "X09n0248_008:0901a13": "有異熟是無記故(純無漏善)。[0901a13] △疏迷時下三釋轉名所以",
    "X09n0248_008:0901a14": "由執藏等者成唯識云初能變識大小乘教名阿賴",
    "X09n0248_008:0901a15": "耶(此云藏也)此識具有能藏所藏執藏義故(攝論云謂與染法互為緣",
    "X09n0248_008:0901a16": "故為染末那所緣義故)謂與雜染互為緣故有情執為自內我",
    "X09n0248_008:0901a17": "故(能持染種名所藏此識是能藏是雜染法所熏所依處故染法名能藏此識為所藏攝論云為染第",
    "X09n0248_008:0901a18": "七等之所執藏以為內我名執藏識即此與雜染互為緣者解能所藏也諸有漏法皆名雜染法有情等者解",
    "X09n0248_008:0901a19": "執藏義唯煩惱障義非所知障義不爾無學應有此名此不別執為其我所及與他我名自內我此即正解阿",
    "X09n0248_008:0901a20": "賴耶義義雖具三正以執藏為名不爾二乘無學八地菩薩應有此名三闕即不得此名若爾七地以前二乘",
    "X09n0248_008:0901a21": "有學入無漏心我愛不執應捨此名如彼後文所辨)此即顯示初能變識所有",
    "X09n0248_008:0901a22": "自相(自體相也但言藏識即持業釋問言與雜染互為緣者說為能藏即是因義亦為所藏即是果",
    "X09n0248_008:0901a23": "義因果之外豈更別有自體相邪故答云)攝持因果為自相故(自相是總因果是別",
    "X09n0248_008:0901a24": "攝持別相為自體故攝是包含義持是依持義問若爾自相應是假有答不然謂若條然因果兩相合之為自",
    "X09n0248_008:0901b01": "相相相可成假既離自相無別因果相因果相即自體之上別說故非假也問前說此識有三位何故於三能",
    "X09n0248_008:0901b02": "變中舉異熟於此釋中反舉藏之名邪故次云)疏今觀智下若據法相宗即",
    "X09n0248_008:0901b03": "大小二乘阿羅漢位方捨此名(大乘八地是阿羅漢位小乘可知)若",
    "X09n0248_008:0901b04": "約終教初發心住即捨若約圓宗本無此名但&#x8657;妄",
    "X09n0248_008:0901b05": "顛倒故今此頓宗不立地位但觀行成就即全同佛",
    "X09n0248_008:0901b06": "故但是覺智相應心品不云賴耶故云沒賴耶名也",
    "X09n0248_008:0901b07": "沒名者明非沒其體也唯識亦云然阿羅漢斷此識",
    "X09n0248_008:0901b08": "中煩惱麤重究竟盡故不復執藏阿賴耶識為自",
    "X09n0248_008:0901b09": "內我由是永失阿賴耶名說之為捨非捨一切第",
    "X09n0248_008:0901b10": "八識體釋曰彼以煩惱究竟盡故故云永盡今但取",
    "X09n0248_008:0901b11": "觀成在觀不執故但云沒名不云永也。[0901b11] △疏心既下",
    "X09n0248_008:0901b12": "四結同佛位謂有漏名賴耶通名為心無漏名無垢",
    "X09n0248_008:0901b13": "識也故彼論次云或名無垢識最極清淨諸無漏法",
    "X09n0248_008:0901b14": "所依止故(唯無漏依體性無垢故)此名唯在如來地有菩薩二",
    "X09n0248_008:0901b15": "乘及異生位持有漏種可受熏習未得善淨第八識",
    "X09n0248_008:0901b16": "故如契經說如來無垢識是淨無漏界解脫一切障",
    "X09n0248_008:0901b17": "圓鏡智相應(此即如來功德華嚴經頌)。[0901b17] △疏故此下五指下文證",
    "X09n0248_008:0901b18": "亦是通難難云無垢識是佛位如何同之故引證通",
    "X09n0248_008:0901b19": "云此頓宗中觀行成就時全同佛也故下科云頓同",
    "X09n0248_008:0901b20": "佛境彼有六門成佛之義皆有教據至文當見又若",
    "X09n0248_008:0901b21": "約自性清淨名無垢者亦通凡聖故密嚴經云心有",
    "X09n0248_008:0901b22": "八識或復有九又下卷云如來清淨藏亦名無垢智",
    "X09n0248_008:0901b23": "常住無始終離四句言說又決定藏論九識品云第",
    "X09n0248_008:0901b24": "九阿摩羅識真諦三藏釋云(亦是此三藏譯也)此有二種一",
    "X09n0248_008:0901c01": "者所緣即是真如二者本覺即真如智能緣即不空",
    "X09n0248_008:0901c02": "藏所緣即空藏(二皆如來藏)楞伽中真識即無垢識如下",
    "X09n0248_008:0901c03": "引釋又古師亦立第九識慈恩破云非也兼會釋云",
    "X09n0248_008:0901c04": "然楞伽有九種識彼說真如為第九名無垢識今更",
    "X09n0248_008:0901c05": "會之設是真如亦不乖古師所立由真如是生滅門",
    "X09n0248_008:0901c06": "中本覺又論以一心為真如又云真如自體有真實",
    "X09n0248_008:0901c07": "識知義故(餘如下引真諦所釋正是真如)良由慈恩不了生滅門中",
    "X09n0248_008:0901c08": "真如故偏以一家之義而破叱。[0901c08] ▲疏下門下二含第",
    "X09n0248_008:0901c09": "七釋見塵五一例指餘五疏謂由下二正辨若約唯",
    "X09n0248_008:0901c10": "識中說第七一向內緣則不執我所以彼說八識各",
    "X09n0248_008:0901c11": "別出體今據起信前七但第八差別功能(如普賢章八門唯心",
    "X09n0248_008:0901c12": "中已說)故此經無正第七但帶第八第六而說也起信",
    "X09n0248_008:0901c13": "說第六云分別六塵名為意識經約分離義故取見",
    "X09n0248_008:0901c14": "聞等名也今云我心計執者(能執之體)見一切色相者我",
    "X09n0248_008:0901c15": "所也(連帶所執而論)即見等是塵正出體也疏不單下三遮",
    "X09n0248_008:0901c16": "局不局之義甚顯尋經可知疏尋此下四以體釋名",
    "X09n0248_008:0901c17": "還是我執之心者含我我所別立名者見塵也據立",
    "X09n0248_008:0901c18": "名意即約我所疏又亦下五收別為總如五蘊等者",
    "X09n0248_008:0901c19": "引例釋成(蘊中之我通於假者及凡夫所執也)餘義至下更釋。",
    "X09n0248_008:0901c20": "[0901c20] 疏但牒下二正釋六根六皆名根下釋名六者眼耳",
    "X09n0248_008:0901c21": "等廣如大鈔引瑜伽釋皆名根者如疏文顯所依能",
    "X09n0248_008:0901c22": "發皆是根義前五下出體言從自種者眼從自眼種",
    "X09n0248_008:0901c23": "子生現行眼根乃至身從自身種子生現行身根也",
    "X09n0248_008:0901c24": "四大等者謂能造之四大(地等)所造之四塵(色香味觸)合此",
    "X09n0248_008:0902a01": "二種總有八法為五根體言淨色者有對不可見也",
    "X09n0248_008:0902a02": "揀浮根四塵亦有論云眼如蒲桃朵耳如捲樺皮鼻",
    "X09n0248_008:0902a03": "如雙爪甲(經云雙垂爪)舌如偃月刀身如珠寶光(佛頂經云身如",
    "X09n0248_008:0902a04": "〔要日〕鼓顙意如幽室見)未詳是否意根下後一也言由此者正",
    "X09n0248_008:0902a05": "釋根義準前楞伽起信等意即於末那緣內義邊是",
    "X09n0248_008:0902a06": "第七識(意即識故)攀外境時名第六識(意之識故)。",
    "X09n0248_008:0902a07": "[0902a07] 疏下餘下三正釋六識初句標例餘文二一隨末二",
    "X09n0248_008:0902a08": "一總對根境初云隨六等者是總標六識隨根隨境",
    "X09n0248_008:0902a09": "而立名也次所依根及所緣境各有六別名種類異",
    "X09n0248_008:0902a10": "識隨彼異故非多少亦非定別又明此識既隨根境",
    "X09n0248_008:0902a11": "有六數定明得名時非唯據一即於根境二處得名",
    "X09n0248_008:0902a12": "大論亦說隨根名識隨境名識乃至名青等(基釋云爾)。[0902a12] △",
    "X09n0248_008:0902a13": "疏由具下二唯依於根應先問云既辨識得名實通",
    "X09n0248_008:0902a14": "根境何為諸論依根得名謂名眼識乃至意識故此",
    "X09n0248_008:0902a15": "答云由具等也勝於境故偏從根稱言五義者論但",
    "X09n0248_008:0902a16": "例云五謂依發屬助如根而無解釋今據對法論釋",
    "X09n0248_008:0902a17": "之謂依於根根之所發屬於彼根助於彼根如於根",
    "X09n0248_008:0902a18": "故(根字貫於五也)對法第二卷說若了別色故名為識何故",
    "X09n0248_008:0902a19": "但名眼等識不名色等識邪以於眼等五種解釋非",
    "X09n0248_008:0902a20": "色等有此五種此中第一依根之識彼有二義且如",
    "X09n0248_008:0902a21": "眼識眼中之識故名眼識依眼處所識得有故(此第七轉)",
    "X09n0248_008:0902a22": "及由有眼識得有故(此第三轉)且如意識如何意中隨七",
    "X09n0248_008:0902a23": "無色處所而意亦依彼同無色所依在無色所依中",
    "X09n0248_008:0902a24": "也又由有第七故得有意識非是境色得色住中不",
    "X09n0248_008:0902b01": "由有色識定生故且據麤相以盲冥者不能見故雖",
    "X09n0248_008:0902b02": "知有色識不必生第二根所發者彼云眼所發之識",
    "X09n0248_008:0902b03": "故名眼識由眼變異識必變異如迦末羅病損眼故",
    "X09n0248_008:0902b04": "所見青色皆以為黃非色壞時而識亦壞第七如何",
    "X09n0248_008:0902b05": "謂由有此第七識故第六相縛不得解脫即其事也",
    "X09n0248_008:0902b06": "復由七若無漏六必無漏故(然七無漏時必由第六斷惑引起)第三",
    "X09n0248_008:0902b07": "屬於根者彼云屬眼之識故名眼識由識種子隨逐",
    "X09n0248_008:0902b08": "於根而得生故此謂生依非染汙依及根本依引發",
    "X09n0248_008:0902b09": "依也由此故知七於六有勢力謂六種子隨七種子",
    "X09n0248_008:0902b10": "七種子生現行時六方得起與彼力故不爾必不生",
    "X09n0248_008:0902b11": "非色種子識種隨之此如何等問此色有時必識所",
    "X09n0248_008:0902b12": "變如有識時必根所生何得識種不隨色起答色是",
    "X09n0248_008:0902b13": "外法根是內法根恒相續色即不然不可為例第四",
    "X09n0248_008:0902b14": "助於根者彼云助眼之識故名眼識由根合識有所",
    "X09n0248_008:0902b15": "領受令根損益非於境界故謂由根含識令根有損",
    "X09n0248_008:0902b16": "益非由色合識令色有損益離識之色識雖無損益",
    "X09n0248_008:0902b17": "色有損益故如第六識俱無漏故第七損有漏成無",
    "X09n0248_008:0902b18": "漏故第五如於根者彼云如眼之識故名眼識眼識",
    "X09n0248_008:0902b19": "二法俱有情數非彼色法定是有情六七亦爾唯內",
    "X09n0248_008:0902b20": "攝故隨根五義從勝多說依根得名。",
    "X09n0248_008:0902b21": "[0902b21] 疏若依下二就本二一指論標舉六識依意而起即",
    "X09n0248_008:0902b22": "彼之識雖意不即是識然是意家所發之識故皆名",
    "X09n0248_008:0902b23": "意識。[0902b23] ▲疏故彼下二約七八釋六識雖帶七八而釋",
    "X09n0248_008:0902b24": "本意唯釋前六五意者論中標即云意牒釋即一一",
    "X09n0248_008:0902c01": "言識顯意與識非別體由此故異相宗有不覺義故",
    "X09n0248_008:0902c02": "者五意起之因也今取下牒釋之名一一注之謂不",
    "X09n0248_008:0902c03": "覺而起(業識)能見(轉識)轉識(現識)能取境界(智識)起念相續(相續",
    "X09n0248_008:0902c04": "識)此五前三合八後二合六(是六之體故)故知此意離八",
    "X09n0248_008:0902c05": "及六無別體也(體不孤生故)即此相續識者此生起識麤",
    "X09n0248_008:0902c06": "細雖殊同是一識更無別體故即指於第五識也計",
    "X09n0248_008:0902c07": "我我所者非直心外計境為塵亦復於身計我於塵",
    "X09n0248_008:0902c08": "計所種種妄執者計我之相即蘊離蘊等也分別六",
    "X09n0248_008:0902c09": "塵者即此一識以分別六塵故諸家名為六識也名",
    "X09n0248_008:0902c10": "為意識者結上所標也分離識者依於六根別別取",
    "X09n0248_008:0902c11": "六塵故故經云一根既返源六根成解脫(此文是判觀音菩薩",
    "X09n0248_008:0902c12": "反聞於性餘即皆通故得圓通如上所引)聞復翳根除塵消覺圓淨(云云)",
    "X09n0248_008:0902c13": "如世巧幻師幻作男女雖見諸根動要以一機抽(即論",
    "X09n0248_008:0902c14": "中一識應六根也)息機歸寂然諸幻成無性六根亦如是元",
    "X09n0248_008:0902c15": "依一精明分成六和合一處成休復六用皆不成塵",
    "X09n0248_008:0902c16": "垢應念消成圓明淨妙據上等文皆是一體成多用",
    "X09n0248_008:0902c17": "故云分離識也分別事識者又能分別過現未來種",
    "X09n0248_008:0902c18": "種事相故經云識清淨故乃至身意亦復如是者經",
    "X09n0248_008:0902c19": "以聞塵耳根耳識各例於餘四以同上見塵眼根眼",
    "X09n0248_008:0902c20": "識清淨等故云亦是也若疏家即攢就上一處一時",
    "X09n0248_008:0902c21": "釋義故此云上皆釋竟。",
    "X09n0248_008:0902c22": "[0902c22] 疏然八下二通妨釋第七謂更委細重顯見聞等塵",
    "X09n0248_008:0902c23": "合當第七識之義也然前消文已略含釋緣義意未",
    "X09n0248_008:0902c24": "盡故此委論今據前後具釋此義總有其五於中一",
    "X09n0248_008:0903a01": "門合外以出體已在前銷文中釋了今餘四者文四",
    "X09n0248_008:0903a02": "一合本以出體先舉疑而指體也義當下出體以七",
    "X09n0248_008:0903a03": "下合本故瑜伽下引證由二必相應故舉八已自含",
    "X09n0248_008:0903a04": "七是以此中無別七也。[0903a04] △疏又七下二合末以出體",
    "X09n0248_008:0903a05": "三一正釋謂六是七之末故言必內依末那等者末",
    "X09n0248_008:0903a06": "那梵云訖利瑟吒耶末那此云染汙意謂與四惑俱",
    "X09n0248_008:0903a07": "名為染汙(我癡我見我慢我愛)恒審思量名之為意(思慮第八度量為我",
    "X09n0248_008:0903a08": "法也八恒非審六審非恒前五俱非故唯第七佛出末那名假施設也)疏故上下二出",
    "X09n0248_008:0903a09": "經意疏故論下三引例謂起信亦於說&#x68C3;耶次便說",
    "X09n0248_008:0903a10": "意識無別第七矣論中說黎耶三細已便云以有境",
    "X09n0248_008:0903a11": "界緣故復生六種相一者智相依於境界心起分別",
    "X09n0248_008:0903a12": "愛與不愛等(餘五云云)分別愛不愛等非末那之行相又",
    "X09n0248_008:0903a13": "云以依心意意識轉故等(相是六塵也如上所引五意)楞伽者彼",
    "X09n0248_008:0903a14": "經略說有三種識謂真識(約不與妄合如來藏心為真識也即自性清淨心)",
    "X09n0248_008:0903a15": "現識(第八也故彼經云如鏡現物現識亦復如是即三細中第三也舉麤顯細俱攝三分)分別",
    "X09n0248_008:0903a16": "事識(餘前七也據此亦無別第七之體上皆清涼所釋若藏和尚即云分別事識不&#x5C05;體局第七清涼約",
    "X09n0248_008:0903a17": "別義含於七故故此二釋意亦不違「故前云合轉相為見塵」合六含七為見塵正緣義勢含隱之故不指的別",
    "X09n0248_008:0903a18": "配又彼經自釋云攀外境界名為事識不言起事識然後攀外即知事識不是末那前但約能攀能起義邊以",
    "X09n0248_008:0903a19": "釋見聞等塵同清涼也今但說所起事識非末那同藏和尚也良由六七非即非離故前後說相望小差耳)。",
    "X09n0248_008:0903a20": "[0903a20] 疏皆由下三總結內外問圓覺楞伽及起信論何意",
    "X09n0248_008:0903a21": "皆不別出末那故疏答云皆由第七等也此是藏和",
    "X09n0248_008:0903a22": "尚起信疏釋爾計外我所者起信云意識者(標前六也)即",
    "X09n0248_008:0903a23": "此相續識(五末那中之第五也即者非別體也)依諸凡夫取著轉深乃",
    "X09n0248_008:0903a24": "至隨事攀緣分別六塵名為意識(即此一識約相續不斷但名為意約",
    "X09n0248_008:0903b01": "分別六塵即名意識也)廣如前已引釋訖(法相宗但云內緣者唯取合八一義)然",
    "X09n0248_008:0903b02": "此亦不乖法相宗中以思量為第七行相也以合內",
    "X09n0248_008:0903b03": "合外皆亦是思量之義故由上等義不別說第七之",
    "X09n0248_008:0903b04": "體然復有二意故不說一者前既說&#x68C3;耶即末那必",
    "X09n0248_008:0903b05": "執相應故不別說(如前引瑜伽必二識相應)又如前云由第六緣",
    "X09n0248_008:0903b06": "外時必內依第七為染污根故又說六麤必內依七",
    "X09n0248_008:0903b07": "故二者以義不便故謂無明動真心成&#x68C3;耶外境牽",
    "X09n0248_008:0903b08": "心起執染淨第七俱無此義故不別說疏若不下四",
    "X09n0248_008:0903b09": "顯經文勢謂成唯識但排頭各各分析八箇心識行",
    "X09n0248_008:0903b10": "相故別出第七今此經論等本不是欲解釋謂但欲",
    "X09n0248_008:0903b11": "顯觀行成時覺既圓明心即清淨展轉相躡顯心皆",
    "X09n0248_008:0903b12": "清淨之義故須連前帶後而躡起也。",
    "X09n0248_008:0903b13": "[0903b13] 經六塵中疏二一六皆下釋名於中初通名通名塵",
    "X09n0248_008:0903b14": "名境如疏可知又名六衰(衰善法也)及六無義(無善義也)此亦",
    "X09n0248_008:0903b15": "約凡夫說疏言色等下釋別名眼所取者應謂眼所",
    "X09n0248_008:0903b16": "取名色耳所取名聲乃至意所取名法也故名色等",
    "X09n0248_008:0903b17": "六塵也對根明境名色等故疏中但有一故字者意",
    "X09n0248_008:0903b18": "在略矣。[0903b18] ▲疏色有下二辨種類通則五根六塵總名",
    "X09n0248_008:0903b19": "為色如百法論中所列別唯眼所取方是六塵之色",
    "X09n0248_008:0903b20": "塵也有見等者色之麤細又有其三一有見有對色",
    "X09n0248_008:0903b21": "即眼所見也二無見有對色五根四塵(〔聲〕香味觸皆不可見然有",
    "X09n0248_008:0903b22": "對礙)三無見無對色唯法處所攝色也此三色中唯眼",
    "X09n0248_008:0903b23": "所見最顯餘二麤細如次可知就此唯眼所取麤顯",
    "X09n0248_008:0903b24": "色中復有三種謂顯色(青黃赤白光影明暗等)形色(方圓麤細高下正不",
    "X09n0248_008:0903c01": "正等)表色等(行住坐臥屈伸取捨等)疏聲等者等於香味觸也可",
    "X09n0248_008:0903c02": "知者例眼所取色等也然聲復有因執受(因賴耶執受內四大",
    "X09n0248_008:0903c03": "種所發之聲)因不執受(外大種即風鈴鐸等)因俱執受不執受(即內外兩",
    "X09n0248_008:0903c04": "具四大所發之聲即擊鼓吹貝等)可意(情所樂欲)不可意(反上)俱相違(反二)邪",
    "X09n0248_008:0903c05": "(外道立言教)正教(成立教理引發)聖言量(見言見等)非聖言量等(反上)香",
    "X09n0248_008:0903c06": "有好惡平等俱生(沉等與質俱生)和合(眾成)變易等(熟了始香)味有",
    "X09n0248_008:0903c07": "苦醋甘辛鹹淡俱生(甘草等)和合(飲食等)變易(瓜果等)可意",
    "X09n0248_008:0903c08": "不可意等觸有四大(依此有下冷等)冷煖澀滑及飢飽等疏",
    "X09n0248_008:0903c09": "唯意所取乃至法處所攝色者謂意知境皆名法處",
    "X09n0248_008:0903c10": "且如一百法中除十色八識餘八十二皆是法處今",
    "X09n0248_008:0903c11": "又除八十一唯取法處所攝色也餘之名體易見又",
    "X09n0248_008:0903c12": "非塵境之義故不取也此法處色中復有極略(總析眾色",
    "X09n0248_008:0903c13": "至極少處即為此體)極&#x9008;(離礙方立故即明暗光影析至極微)受所引(因教因師領受引發",
    "X09n0248_008:0903c14": "律儀非律儀等)&#x5FA7;計所起(三性意識能&#x5FA7;計度境從此生名彼所起)及定所生(色從",
    "X09n0248_008:0903c15": "彼起故)若出體六塵各自為體(色為色體故)如前釋六根之",
    "X09n0248_008:0903c16": "例(眼即是體等)此義易見故疏不言耳。",
    "X09n0248_008:0903c17": "[0903c17] 經四大中疏二初即於下出體不取等者謂不取發",
    "X09n0248_008:0903c18": "識故不名根但名內四大不取牽心故不名塵境但",
    "X09n0248_008:0903c19": "名外四大故云直取四大體也。[0903c19] ▲疏寶積下二釋相",
    "X09n0248_008:0903c20": "經說四大各二者取意撮略引用之本文具云大王",
    "X09n0248_008:0903c21": "(佛為淨飯王說之)地界有二種有內有外何者內地界謂身",
    "X09n0248_008:0903c22": "內有得(受也)有取(執也執受四大以為自體同安危故)堅者強者(強者意取礙義",
    "X09n0248_008:0903c23": "地以堅礙為性故)所謂髮毛爪齒皮肉筋骨(云云)是等為身",
    "X09n0248_008:0903c24": "內地界謂諸身外所有不得不取(不執受也)堅者是名身",
    "X09n0248_008:0904a01": "外地界(餘三大文勢一一例此今但云堅者略也諸教皆云堅濕煖動是四大之相)言身",
    "X09n0248_008:0904a02": "外體等者具云風體風名速疾體速疾名此是外風",
    "X09n0248_008:0904a03": "界餘皆易見。",
    "X09n0248_008:0904a04": "[0904a04] 經世間法中疏三一六根下釋處生門義者生義即",
    "X09n0248_008:0904a05": "上句云是生識處門義者是心識起滅出入之門也。",
    "X09n0248_008:0904a06": "[0904a06] ▲疏一根下二釋界三一正釋界義各有分界等者",
    "X09n0248_008:0904a07": "眼根與識為界識與色為界等因義者識因六根而",
    "X09n0248_008:0904a08": "發因六境牽生根境又因識所變起也種族者如山",
    "X09n0248_008:0904a09": "中虎鹿諸獸種數各殊海中魚&#x9F08;之流族類各別此",
    "X09n0248_008:0904a10": "十八種法亦爾故云種族。[0904a10] △疏前為下二對說三科",
    "X09n0248_008:0904a11": "前為六二每一門中根塵相入也以迷界義故識與",
    "X09n0248_008:0904a12": "之混合不分故但成二矣二十唯識論中亦云六二",
    "X09n0248_008:0904a13": "法也解者息業者悟解此法根塵各殊心法又別意",
    "X09n0248_008:0904a14": "識明了不與相入無我無主即不起業便得解脫治",
    "X09n0248_008:0904a15": "我執者五停心觀各治一病於中文云為著我眾生",
    "X09n0248_008:0904a16": "說界分別觀也但悟根塵識界分別各殊都無主宰",
    "X09n0248_008:0904a17": "即無我可執矣五蘊者變礙為色領納為受取像為",
    "X09n0248_008:0904a18": "想遷流為行了別為識積聚為蘊義。[0904a18] △疏前說下三",
    "X09n0248_008:0904a19": "通伏難難云世間諸法合有三科何得此經唯列於",
    "X09n0248_008:0904a20": "二故為此通。[0904a20] ▲疏四洲下三釋諸有二初直釋四趣",
    "X09n0248_008:0904a21": "者三塗修羅餘者皆在彌勒章備釋此皆是有下釋",
    "X09n0248_008:0904a22": "有字義也。[0904a22] △疏然梵下二通難難云上列四禪已收",
    "X09n0248_008:0904a23": "無想天淨居天大梵天何得重例故疏牒起難辭云",
    "X09n0248_008:0904a24": "然梵王等也梵王有見者計劫初時都無眾生唯有",
    "X09n0248_008:0904b01": "我天後見欲界已下漸有眾生便計云是我能生於",
    "X09n0248_008:0904b02": "彼故有見也外道無想者六欲四禪皆有想心唯此",
    "X09n0248_008:0904b03": "無想故別列之第四禪中第四天分為二路一凡二",
    "X09n0248_008:0904b04": "聖聖則五淨居也多是阿那含人居亦有諸聖後言",
    "X09n0248_008:0904b05": "異餘天故者正是結成別舉之理。",
    "X09n0248_008:0904b06": "[0904b06] 經出世法中疏二一然如下隨文釋二一諸佛果法",
    "X09n0248_008:0904b07": "四一釋十力三一通釋可知然十力名諸經諸論名",
    "X09n0248_008:0904b08": "小不同次第亦異今若一一和會繁碎難知若要廣",
    "X09n0248_008:0904b09": "解即撿大鈔緣不和會不能全依一家恐所習異者",
    "X09n0248_008:0904b10": "見名次不同即成惑亂故疏但直下出其行相更不",
    "X09n0248_008:0904b11": "標名再牒見其體相自然解名也今鈔者且依華嚴",
    "X09n0248_008:0904b12": "梵行品各為出名令講者有所標指。[0904b12] ▲疏一知下二",
    "X09n0248_008:0904b13": "別釋此處非處智處是建立義是依義然建立果(善惡",
    "X09n0248_008:0904b14": "報也)與果為依能起果法故云處也智度云(然此所釋依智度論",
    "X09n0248_008:0904b15": "不能一一標名)是處不是處如實知一力也釋曰處者因果",
    "X09n0248_008:0904b16": "相當如殺等隨地獄戒等生人天非處者反上謂殺",
    "X09n0248_008:0904b17": "等生天戒墮地獄等若如此者無有是處故言非也",
    "X09n0248_008:0904b18": "總知下論云此力是總餘九是別故一切諸法等者",
    "X09n0248_008:0904b19": "正是總攝義也諸法不出因緣果報故處非處成就",
    "X09n0248_008:0904b20": "正見破於倒見無不具也故論釋是處非處不必定",
    "X09n0248_008:0904b21": "言因果然亦不出因果故論云女身作輪王無是處",
    "X09n0248_008:0904b22": "二輪王出世無是處惡行生天無是處乃至佛有過",
    "X09n0248_008:0904b23": "失諸賢聖求外道為師諸賢聖自言是佛諸賢聖墮",
    "X09n0248_008:0904b24": "惡道皆無是處故知總論一切矣降伏下力之業用",
    "X09n0248_008:0904c01": "破非處也即無因惡因為非處知之故能破之知人",
    "X09n0248_008:0904c02": "等者論云既&#x5FA7;知已可度者度之不可者為作得度",
    "X09n0248_008:0904c03": "因緣如醫知病可治不可。[0904c03] △疏二知下即過現未來",
    "X09n0248_008:0904c04": "業報智論云佛知是眾生業煩惱因緣故縛(指此門)淨",
    "X09n0248_008:0904c05": "禪定三昧解脫因緣故解(指第三門)是一切眾生三世三",
    "X09n0248_008:0904c06": "種諸業諸煩惱輕重深淺麤細佛悉&#x5FA7;知故名是力",
    "X09n0248_008:0904c07": "(&#x5374;指此門)又云知眾生過去未來現在諸業知造諸業處",
    "X09n0248_008:0904c08": "知因緣知果報二力也據論所釋諸業與報相對有",
    "X09n0248_008:0904c09": "單有複論云業報智力者據論所說三性心中互受",
    "X09n0248_008:0904c10": "三性業報論云復次善心中受善不善無記業報不",
    "X09n0248_008:0904c11": "善心無記心亦如是(應云不善心中受善不善無記報無記心中受善不善無記報)",
    "X09n0248_008:0904c12": "及順現等者論云現報業因緣故受現報生報業因",
    "X09n0248_008:0904c13": "緣故受生報後報業因緣故受後報不淨業因緣故",
    "X09n0248_008:0904c14": "受苦惱報淨業因緣故受無惱報雜業因緣故受雜",
    "X09n0248_008:0904c15": "業報然報與時互有定不定受其文甚廣如大鈔具",
    "X09n0248_008:0904c16": "有引釋知所度下業用下皆例此可知至文更不指",
    "X09n0248_008:0904c17": "也問此與前力何別答前知所造此知能造又前是",
    "X09n0248_008:0904c18": "總相此是別相。[0904c18] △疏三知下諸禪解脫三昧智也即",
    "X09n0248_008:0904c19": "前總中開此淨業(對第二所知且總名淨)論云禪名四禪佛知",
    "X09n0248_008:0904c20": "是禪佐助道法名相義分次第熏修有漏學無漏學",
    "X09n0248_008:0904c21": "淨垢三昧深淺分別等八解脫如禪中分別相說禪",
    "X09n0248_008:0904c22": "攝一切色界定諸解脫攝一切禪定波羅蜜即是諸",
    "X09n0248_008:0904c23": "解脫禪定解脫三昧皆名為定定名為止不散亂也",
    "X09n0248_008:0904c24": "垢名愛見慢等諸煩惱淨名真禪定而離愛見慢等",
    "X09n0248_008:0905a01": "煩惱如真金分別名諸定中有一心行不一心行常",
    "X09n0248_008:0905a02": "行不常行難入易入難出易出別取相總取相轉治",
    "X09n0248_008:0905a03": "不轉治如淫欲中慈心瞋人不淨觀愚癡人思惟邊",
    "X09n0248_008:0905a04": "無邊掉戲心中用智慧分別諸法散心中欲攝一心",
    "X09n0248_008:0905a05": "若不爾者名不轉治及知等者生色界無色界果及",
    "X09n0248_008:0905a06": "出世三乘聖果(前知能修此知依所修現神通)。[0905a06] △疏四知下諸根勝",
    "X09n0248_008:0905a07": "劣智也謂信進念定慧此五通生出世間法故名根",
    "X09n0248_008:0905a08": "也由前修念處正勤神足等三位故不可拔故前三",
    "X09n0248_008:0905a09": "至此總得名根於此五中復各有上中下品佛用此",
    "X09n0248_008:0905a10": "智知是根今世但能得初果不能得餘但能得初禪",
    "X09n0248_008:0905a11": "乃至能得聲聞中第一辟支中第一或是具足六度",
    "X09n0248_008:0905a12": "能得阿耨菩提如是知已或為略說或廣說或善&#x8F2D;",
    "X09n0248_008:0905a13": "語或苦切語各隨宜得度故云知信等也(云云大鈔廣引緣起",
    "X09n0248_008:0905a14": "具釋)。[0905a14] △疏五知下即種種解智解即欲也論云欲名信",
    "X09n0248_008:0905a15": "喜好樂佛知眾生二種欲作上下根因緣二種欲善",
    "X09n0248_008:0905a16": "惡種種別異謂好五欲如孫陀羅難陀等好名聞如",
    "X09n0248_008:0905a17": "提婆達多等好世間財利如須那剎多羅等好出家",
    "X09n0248_008:0905a18": "如耶舍等好頭陀如迦葉等好多聞如阿難等(云云",
    "X09n0248_008:0905a19": "諸弟子)如是佛弟子各各有所好凡夫人亦各各有所",
    "X09n0248_008:0905a20": "好或喜淫欲瞋恚令捨不淨增淨者既知好樂有染",
    "X09n0248_008:0905a21": "淨不同理宜令捨染增淨也前云根者知宿惑多少",
    "X09n0248_008:0905a22": "此知好樂不同又前唯信等入道利鈍之根此兼染",
    "X09n0248_008:0905a23": "淨之好。[0905a23] △疏六知下種種界智界即性也謂知諸眾",
    "X09n0248_008:0905a24": "生宿有一乘根性或三乘出世性或五乘世出世種",
    "X09n0248_008:0905b01": "性(上皆習佛教成性也)多貪多瞋多癡等分性乃至八萬四千",
    "X09n0248_008:0905b02": "(上皆煩惱相續隨無明遇因緣成種種性)論云性名積習問此與前欲樂",
    "X09n0248_008:0905b03": "何異答性則種子欲則現行從性生欲習欲成性問",
    "X09n0248_008:0905b04": "若習欲成性與前第四力智五根何異答性通善惡",
    "X09n0248_008:0905b05": "根唯信等入道之根也知即時等者論云知眾生如",
    "X09n0248_008:0905b06": "是性如是欲從是處來可度不可度必不必行何行",
    "X09n0248_008:0905b07": "生何處在何地(云云)今世可度後世可度即時可度",
    "X09n0248_008:0905b08": "異時可度異時可度之人佛能度是人聲聞能度是",
    "X09n0248_008:0905b09": "人必可度(一一云是人)必不可度略說可度(一一云可度)廣說",
    "X09n0248_008:0905b10": "讚歎折伏將迎棄捨細法麤法苦切&#x8F2D;語(云云)。[0905b10] △疏",
    "X09n0248_008:0905b11": "七知下一切至處道智也今言一切道者善惡不動",
    "X09n0248_008:0905b12": "等三行及無漏行也至處者五道是有漏行所至處",
    "X09n0248_008:0905b13": "涅槃是無漏行所至處故論云一切善道一切惡道",
    "X09n0248_008:0905b14": "一切聖道各各知諸道至處佛悉&#x5FA7;知名第七力。[0905b14] △",
    "X09n0248_008:0905b15": "疏八知下即彼第九宿命無礙智今宿住者過去本",
    "X09n0248_008:0905b16": "生本事住宿世故名為宿住經名宿命者謂宿一期",
    "X09n0248_008:0905b17": "住壽本生本事也論云宿命有三有通有明有力凡",
    "X09n0248_008:0905b18": "夫人但有通聲門人亦通亦明佛亦通亦明亦力所",
    "X09n0248_008:0905b19": "以者何凡夫人(得五通者)但知宿命所經不知業因緣相",
    "X09n0248_008:0905b20": "續是故凡夫人但有通無明聲聞人知集諦故了了",
    "X09n0248_008:0905b21": "知業因緣相續生以是故聲聞人亦有通亦有明若",
    "X09n0248_008:0905b22": "佛弟子先凡夫人時得宿命智入見諦道中知集因",
    "X09n0248_008:0905b23": "緣第八無漏心得斷見故通變為明所以者何明名",
    "X09n0248_008:0905b24": "見根本若佛弟子先得聖道後宿命智生亦知集因",
    "X09n0248_008:0905c01": "緣力故通變為明佛用是明知己身及眾生無量無",
    "X09n0248_008:0905c02": "邊世中宿命因緣所更種種悉&#x5FA7;知為力問此與前",
    "X09n0248_008:0905c03": "至處智何異答前知前際隨念趣因此知前際名姓",
    "X09n0248_008:0905c04": "苦樂等事。[0905c04] △疏九知下即彼經第八天眼無礙智佛",
    "X09n0248_008:0905c05": "眼淨過諸天眼見眾生死此生彼時端正醜陋若大",
    "X09n0248_008:0905c06": "若小若墮善道若墮惡道如是業因緣受報皆能正",
    "X09n0248_008:0905c07": "知故名此力依天眼發是故此智名天眼智(十中獨此從所",
    "X09n0248_008:0905c08": "依得名餘皆從所知)此智能知生死名生死智(此約所知境也)論云佛",
    "X09n0248_008:0905c09": "用天眼見眾生生死處凡夫人用是天眼極多見四",
    "X09n0248_008:0905c10": "天下聲聞人極多傍見小千世界上下亦&#x5FA7;見問曰",
    "X09n0248_008:0905c11": "大梵王亦能見千世界有何異答大梵王自於千世",
    "X09n0248_008:0905c12": "界中立則&#x5FA7;見若在邊立則不見餘處聲聞人則不",
    "X09n0248_008:0905c13": "爾在所住處常見千世界辟支佛見百千世界諸佛",
    "X09n0248_008:0905c14": "見無量無邊諸世界凡夫人天眼智是通而非明亦",
    "X09n0248_008:0905c15": "如是但見所有事不能見隨業因緣受生如宿命中",
    "X09n0248_008:0905c16": "說復次聲聞人用所住三昧心中入餘三昧天眼則",
    "X09n0248_008:0905c17": "滅佛則不爾心雖入餘三昧天眼不滅。[0905c17] △疏十知下",
    "X09n0248_008:0905c18": "永斷習氣智也佛以世智知自知他漏盡解脫知自",
    "X09n0248_008:0905c19": "者論云諸漏盡故無漏心及智慧解脫現在法中自",
    "X09n0248_008:0905c20": "識知我已盡等知他者論云聲聞但知自盡漏諸佛",
    "X09n0248_008:0905c21": "亦盡他人漏(上來別釋竟)。[0905c21] ▲疏然佛下三總相料揀論云",
    "X09n0248_008:0905c22": "問曰佛有無量力何以故但說十力答度人因緣故",
    "X09n0248_008:0905c23": "但說十力足辨其事謂以是處不是處智力分別籌",
    "X09n0248_008:0905c24": "量眾生是可度是不可度以業報智力分別籌量是",
    "X09n0248_008:0906a01": "人業障報障是無障(此下撮略引之)三知禪味著不味著四",
    "X09n0248_008:0906a02": "知根勝劣五知所樂六知所趣七籌量解脫門八知",
    "X09n0248_008:0906a03": "先所從來九知生處好醜十知漏盡涅槃佛用十力",
    "X09n0248_008:0906a04": "度脫眾生審諦不錯皆得具足論又云初力為總總",
    "X09n0248_008:0906a05": "攝九力為度眾生故於中分別有九力(云云大鈔一一列釋)。",
    "X09n0248_008:0906a06": "[0906a06] 疏一正下二釋無所畏經云四無所畏者成實論云",
    "X09n0248_008:0906a07": "一切智一切漏盡能說障道及盡苦道若有人來如",
    "X09n0248_008:0906a08": "法問難我無所畏初一是前九智力第二是漏盡智",
    "X09n0248_008:0906a09": "力後二令他具足疏一正知下此第一正是薩婆若",
    "X09n0248_008:0906a10": "(此云一切種智)即無上菩提(二則涅槃四則利他)由知一切法故名",
    "X09n0248_008:0906a11": "一切智佛心豈有他正覺覺世間謂佛下論中先顯",
    "X09n0248_008:0906a12": "其相後方結云一無畏等論初便云佛作誠言我是",
    "X09n0248_008:0906a13": "一切正智人若有沙門婆羅門(云云)下當具引若論",
    "X09n0248_008:0906a14": "文則每一無畏之初皆有此言(講者便應一一懸引或任就疏總結處備",
    "X09n0248_008:0906a15": "之亦得)問佛何以一切人天之類不可壞得無畏答成",
    "X09n0248_008:0906a16": "實論云佛說二諦故不可壞凡夫無智亦不與諍又",
    "X09n0248_008:0906a17": "佛不與世間諍世間謂有佛亦說有世間謂無佛亦",
    "X09n0248_008:0906a18": "說無以其無諍故不可壞又真實論故不可壞不但",
    "X09n0248_008:0906a19": "隨語皆自心知故不可壞釋曰論指五義故言無畏",
    "X09n0248_008:0906a20": "五者一不住真俗故若住著即可破二善巧隨機應",
    "X09n0248_008:0906a21": "之言無違諍故不可壞三不與世諍等者世間言有",
    "X09n0248_008:0906a22": "佛以即真之俗而應之世間謂無佛以即俗之真而",
    "X09n0248_008:0906a23": "應之然離真之俗是妄心所執故推徵其理必虧於",
    "X09n0248_008:0906a24": "即真之俗故所說不可破也四但據實理非勝負心",
    "X09n0248_008:0906b01": "只由心無所得故發言不失五世人言論皆是強作",
    "X09n0248_008:0906b02": "道理佛所說者如人見青黃說青黃見長短說長短",
    "X09n0248_008:0906b03": "故定不謬如何可壞論結云故佛告比丘汝等莫但",
    "X09n0248_008:0906b04": "信我語當自知見自身證行又言汝求諸無詔曲者",
    "X09n0248_008:0906b05": "若我晨說夕得夕說晨得疏二盡一切漏及習者論",
    "X09n0248_008:0906b06": "云佛作誠言一切漏盡若有沙門等三說一切下文",
    "X09n0248_008:0906b07": "勢準上成實論云不善及有漏善障解脫故然障聖",
    "X09n0248_008:0906b08": "道有其二種謂若執相不求真理則善與不善俱障",
    "X09n0248_008:0906b09": "若於教理信解真正依解修行之人則一切善法悉",
    "X09n0248_008:0906b10": "為助道惡不善法方為障道若就小乘聖道即唯欲",
    "X09n0248_008:0906b11": "為障說欲障道方為無畏四說出苦下論云誠哉我",
    "X09n0248_008:0906b12": "所說聖道能出世間隨是行能盡諸苦若有沙門(云",
    "X09n0248_008:0906b13": "云)佛作誠言下四段皆云佛作誠言我是一切正智",
    "X09n0248_008:0906b14": "人若有(注釋此者皆依論文)沙門(出家人)婆羅門(在家有智人)若天(地天",
    "X09n0248_008:0906b15": "空天)若魔(六欲)若梵(梵王及一切色界)若復餘眾(除此所餘)如實言(若以",
    "X09n0248_008:0906b16": "現事若以因緣難)是法不知(與佛論何等法有人言不說外道經書有言論須彌斤兩等有",
    "X09n0248_008:0906b17": "人言佛但涅槃一種道因緣是異法種種因緣佛或不知此後說者多是小乘外道有此疑者)乃至不",
    "X09n0248_008:0906b18": "見是微畏相(相名因緣我不見小小因緣如法能來破我者以不見故諸天外道有此疑者)",
    "X09n0248_008:0906b19": "以是故我得安隱得無所畏安住聖主處如牛王在",
    "X09n0248_008:0906b20": "大眾中師子吼轉妙梵輪諸沙門婆羅門若天若魔",
    "X09n0248_008:0906b21": "若梵若復餘眾實不能轉一無畏等(備引一無畏以例三也故云我",
    "X09n0248_008:0906b22": "是一切智及是法不知餘三中此二句則別名如本文餘皆同矣)說此下二句是疏",
    "X09n0248_008:0906b23": "家撮略大意而結也問何故說四無畏答有人言若",
    "X09n0248_008:0906b24": "一切眾生共知一切事尚難況佛一人而有一切智",
    "X09n0248_008:0906c01": "(此疑初無畏也餘三例此各隨義說疑情)欲斷此疑難故佛自說無畏問",
    "X09n0248_008:0906c02": "何名無畏答得無所疑無所忌難智慧不&#x5374;不沒衣",
    "X09n0248_008:0906c03": "毛不&#x7AEA;在在法中如法即作是無畏相此四中初二",
    "X09n0248_008:0906c04": "顯自功德後二利益眾生又一三說智二四說斷又",
    "X09n0248_008:0906c05": "如初示藥草二示病滅三知禁忌四示應食問此是",
    "X09n0248_008:0906c06": "智何異十力答廣(十力)略(無畏)說故又能有所作(力)無所",
    "X09n0248_008:0906c07": "疑難(無畏)自有智慧(力)無能破壞故(無畏)皆上句十力下",
    "X09n0248_008:0906c08": "句無畏故成實論云或性怯弱難知不善說等故說",
    "X09n0248_008:0906c09": "無畏(詳有智是力能說是辨合之以為無畏也)。",
    "X09n0248_008:0906c10": "[0906c10] 疏智緣下三釋無礙智二一依智度論雖全依論而",
    "X09n0248_008:0906c11": "初二與華嚴及諸論各有先後論則先義後法華嚴",
    "X09n0248_008:0906c12": "則先法後義今引經列名依十地論及清涼疏釋相",
    "X09n0248_008:0906c13": "論云義無礙智法無礙智辭無礙智樂說無礙智義",
    "X09n0248_008:0906c14": "無礙智者用名字言語所說事各各諸法相所謂地",
    "X09n0248_008:0906c15": "堅相此中地堅相是義地名字是法以言語說地是",
    "X09n0248_008:0906c16": "辭於三種智中樂說自在是樂說於此四事中通達",
    "X09n0248_008:0906c17": "無滯是名無礙智濕相水熱相火動相風心相思五",
    "X09n0248_008:0906c18": "陰無常相五受陰無常苦空相一切法無我相以是",
    "X09n0248_008:0906c19": "等總相別相分別諸法亦如是是名義無礙智法無",
    "X09n0248_008:0906c20": "礙智者知是義名字堅相名為地如是等一切名字",
    "X09n0248_008:0906c21": "分別中無滯是名法無礙智所以者何離名字義不",
    "X09n0248_008:0906c22": "可得知義必由於名以是故次義有法問曰義之與",
    "X09n0248_008:0906c23": "名為合邪為離邪若合召火時應燒口若離說火時",
    "X09n0248_008:0906c24": "應得水答曰亦不合亦不離古人假為立名以名諸",
    "X09n0248_008:0907a01": "法後人因是名字識是事如是各各有名字是為法",
    "X09n0248_008:0907a02": "是名字及義云何令眾生得解當以言辭分別莊嚴",
    "X09n0248_008:0907a03": "能令人解通達無滯是名辭無礙智說有道理開演",
    "X09n0248_008:0907a04": "無盡亦於禪定中得自在無滯是名樂說無礙智釋",
    "X09n0248_008:0907a05": "曰論以義為體相以法為名字故先義後法今疏意",
    "X09n0248_008:0907a06": "順諸論及華嚴經名是標舉義是顯示夫解義先須",
    "X09n0248_008:0907a07": "釋名名如前陳義當後說故法先義後餘義則全依",
    "X09n0248_008:0907a08": "論。[0907a08] ▲疏若約下二約華嚴經即第九地經其文有十",
    "X09n0248_008:0907a09": "種四無礙今略用五(側注者皆是釋義)五中一者自相約總",
    "X09n0248_008:0907a10": "別以分法義經具云此菩薩以法無礙智知諸法自",
    "X09n0248_008:0907a11": "相(色變礙為自相等)義無礙智知諸法別相(如色有十一種相等)。[0907a11] △又",
    "X09n0248_008:0907a12": "一知下二同相約性相以分法義經云以法無礙智",
    "X09n0248_008:0907a13": "知諸法自性(理同也同歸於性)義無礙智知諸法生滅相(事同",
    "X09n0248_008:0907a14": "也同生滅故此下不具引經文但直釋疏中取意用者)。[0907a14] △又一法下三行相經云",
    "X09n0248_008:0907a15": "法無礙智知現在差別以義無礙智知過去未來法",
    "X09n0248_008:0907a16": "差別約三世以明法義是則當世而知名法智即法",
    "X09n0248_008:0907a17": "無礙也逆見過未能知現在名比智(比量智也)即是義無",
    "X09n0248_008:0907a18": "礙也。[0907a18] △又一知一相下四無我慢相約真俗以分法",
    "X09n0248_008:0907a19": "義經云法無礙智知諸法一相不壞(第一義諦無我故云一相言不",
    "X09n0248_008:0907a20": "壞者不壞無我故若言我知無我我證無我則壞無我以有能所故也)義無礙智知蘊",
    "X09n0248_008:0907a21": "處界諦緣起善巧(世諦見我故)。[0907a21] △又知一乘下五一乘諸",
    "X09n0248_008:0907a22": "乘相約權實以分法義經云法無礙智知一乘平等",
    "X09n0248_008:0907a23": "性(觀不異也唯此一事實故)義無礙智知諸乘差別性(就彼根性有三乘五",
    "X09n0248_008:0907a24": "乘故)今且略舉十相中五(一二三六七)以為例也觀其文相",
    "X09n0248_008:0907b01": "皆法智知法體義智知義用故與智論名次不同後",
    "X09n0248_008:0907b02": "二則同者此四無礙雖皆智所緣境然初法義全是",
    "X09n0248_008:0907b03": "所知之境境義增勝由境差別眾多故十中皆別後",
    "X09n0248_008:0907b04": "辭無礙但是以言辭說前二說二時樂說不滯無別",
    "X09n0248_008:0907b05": "義體以目何行相故經文雖一一各列四智之別後",
    "X09n0248_008:0907b06": "二義相皆同故今疏云辭則說於等也又亦辭則當",
    "X09n0248_008:0907b07": "法無礙樂說乃當義無礙也法有名數不可改強宣",
    "X09n0248_008:0907b08": "名數者則當辭句義義是義理義意由人巧說無定",
    "X09n0248_008:0907b09": "名句故智慧善巧妙辯機變之徒好樂說之隨意而",
    "X09n0248_008:0907b10": "無礙也智論問力無所畏無礙皆智慧內有力外無",
    "X09n0248_008:0907b11": "所畏即具足何以復說無礙答力無畏已分別有人",
    "X09n0248_008:0907b12": "雖無所畏在大眾中說法而有可礙以是故說四無",
    "X09n0248_008:0907b13": "礙智得是無礙智莊嚴四無所畏四無所畏莊嚴十",
    "X09n0248_008:0907b14": "力。",
    "X09n0248_008:0907b15": "[0907b15] 疏力等下四釋不共法二一正釋言力等者釋不共",
    "X09n0248_008:0907b16": "之義智論問曰是三十六法皆是佛法何故獨以十",
    "X09n0248_008:0907b17": "八為不共答謂二乘分有十力四無畏故(如舍利弗演法無礙",
    "X09n0248_008:0907b18": "佛讚善法性又那律天眼又佛說弟子中能師子吼等)一二等應言一諸佛身",
    "X09n0248_008:0907b19": "無失二諸佛口無失(多劫戒定慧大悲成就故拔諸罪因緣及習故)三諸佛",
    "X09n0248_008:0907b20": "念無失(四念處心長夜修故心無得失故)今意在文略都以無失結",
    "X09n0248_008:0907b21": "三業也四者佛於眾生無貴賤敬慢怨親等異故常",
    "X09n0248_008:0907b22": "觀誰可度故觀彼本來清淨故五者定名一心不亂",
    "X09n0248_008:0907b23": "亂心中不能得見實事如水波蕩不得見面如風中",
    "X09n0248_008:0907b24": "燈不得好照佛心如澄淳水如無風燈故無不定心",
    "X09n0248_008:0907c01": "問佛若常定云何遊行說法答佛於諸法實相中定",
    "X09n0248_008:0907c02": "不退失故欲界有定入定可說法故六者眾生鈍根",
    "X09n0248_008:0907c03": "多覺苦受樂受於捨受中不覺不知而有捨心是為",
    "X09n0248_008:0907c04": "愚使所使佛於不苦不樂受中知生住滅時故念念",
    "X09n0248_008:0907c05": "心中麤細深淺無不悉知知已而捨或捨眾入禪有",
    "X09n0248_008:0907c06": "人疑佛佛言我種種因緣知而故捨七者從此已下",
    "X09n0248_008:0907c07": "至第十二一一皆有無減字今疏略之最後都云無",
    "X09n0248_008:0907c08": "減者貫通前也初欲無減者欲謂樂欲佛知善法恩",
    "X09n0248_008:0907c09": "常欲集諸善法故修習心無厭足故故涅槃云一切",
    "X09n0248_008:0907c10": "善法欲為其本論中又說老比丘目暗自縫僧伽黎",
    "X09n0248_008:0907c11": "針&#x88B5;脫語諸人言誰欲福德為我&#x88B5;針佛現其前我",
    "X09n0248_008:0907c12": "欲福德無厭足人汝持針來比丘識是佛聲白佛言",
    "X09n0248_008:0907c13": "佛無量功德海盡其邊底云何無厭足佛言無有如",
    "X09n0248_008:0907c14": "我知恩分者我本以欲無厭故成佛是故今猶不息",
    "X09n0248_008:0907c15": "八者如欲中說欲為初行增長名進欲唯意業進通",
    "X09n0248_008:0907c16": "三業又欲如人渴得飲精進如因緣方便求飲欲為",
    "X09n0248_008:0907c17": "內精進為外又佛說法背痛小息令阿難說法至精",
    "X09n0248_008:0907c18": "進覺支佛驚起坐三問阿難汝讚精進義邪阿難言",
    "X09n0248_008:0907c19": "讚如是至三佛言善哉善哉善修精進乃至得阿耨",
    "X09n0248_008:0907c20": "菩提何況餘道又佛種種度生遇諸惡緣不生懈怠",
    "X09n0248_008:0907c21": "九者於三世諸佛一切智慧相應故論問曰先說念",
    "X09n0248_008:0907c22": "無失今復說念無減與此何別答失名錯誤減名不",
    "X09n0248_008:0907c23": "及故異於前十者三世一切智慧力無畏無礙成就",
    "X09n0248_008:0907c24": "故慧無減如酥油豐饒燈炷清淨光明亦盛佛亦如",
    "X09n0248_008:0908a01": "是禪定如油念如燈炷故慧光無減又世世聞法讀",
    "X09n0248_008:0908a02": "誦思修問難故十一者無漏智慧相應故有為解脫",
    "X09n0248_008:0908a03": "一切煩惱習盡故無為解脫十二者於解脫中智慧",
    "X09n0248_008:0908a04": "無量無邊清淨故言知見者論問曰但言知何復言",
    "X09n0248_008:0908a05": "見答言知言見事將堅固如世有知非見有見非知",
    "X09n0248_008:0908a06": "故具言即無礙譬如繩二合一則牢無減者此二字",
    "X09n0248_008:0908a07": "貫通上六如前已說論問曰佛一切法中無減何故",
    "X09n0248_008:0908a08": "但六事中無減答一切自利利他中四事能具足欲",
    "X09n0248_008:0908a09": "求一切善法之根本精進能行念能守護如守門人",
    "X09n0248_008:0908a10": "善者聽入惡者遮止慧照一切煩惱用是四法事得",
    "X09n0248_008:0908a11": "成辦是四法果報有二種一者解脫二者解脫知見",
    "X09n0248_008:0908a12": "解脫義如先說解脫知見者用是解脫知見知是二",
    "X09n0248_008:0908a13": "種解脫相有為無為解脫知諸解脫相所謂時解脫",
    "X09n0248_008:0908a14": "不時解脫慧解脫俱解脫壞解脫不壞解脫八解脫",
    "X09n0248_008:0908a15": "不可思議解脫無礙解脫等十三四五者應云十三",
    "X09n0248_008:0908a16": "佛身業隨智慧行十四佛口業十五佛意業亦如是",
    "X09n0248_008:0908a17": "論云佛一切身口意業先知後隨智慧行佛三業無",
    "X09n0248_008:0908a18": "不利益眾生故如經說諸佛乃至出入息利益眾生",
    "X09n0248_008:0908a19": "何況三業諸怨惡眾生聞佛出入息氣香皆得信心",
    "X09n0248_008:0908a20": "清淨愛樂於佛諸天聞香亦捨五欲修善故言隨智",
    "X09n0248_008:0908a21": "慧行二乘無此事如憍梵波頭得羅漢自食吐而更",
    "X09n0248_008:0908a22": "食又如波頭摩波澌吒跳上梁抨畢陵伽罵河神等",
    "X09n0248_008:0908a23": "皆身口不隨智慧問佛曾入外道眾中說法都無信",
    "X09n0248_008:0908a24": "受者又曾在眾中現&#x80F7;腹及曾現舌相馬陰藏相又",
    "X09n0248_008:0908b01": "罵諸弟子汝狂愚人汝死人食唾人又結戒不許比",
    "X09n0248_008:0908b02": "丘畜八種&#x9262;唯聽畜瓦&#x9262;鐵&#x9262;而自用石&#x9262;有時外",
    "X09n0248_008:0908b03": "道難問而不答又處處說有我又說無我說諸法有",
    "X09n0248_008:0908b04": "又說無如是等似身口不隨智慧行身口不離意業",
    "X09n0248_008:0908b05": "意業亦應爾答曰不然於是諸事皆先有智慧謂入",
    "X09n0248_008:0908b06": "外道以種後世大因緣故止外道謗言佛自高慢故",
    "X09n0248_008:0908b07": "現腹者薩遮尼揵自言無人敵得我難而不流汗者",
    "X09n0248_008:0908b08": "來至佛所佛質問之皆不能答流汗淹地佛告尼揵",
    "X09n0248_008:0908b09": "汝試觀我流汗不佛脫鬱多羅示其身因是外道大",
    "X09n0248_008:0908b10": "得信向有人疑佛舌相故不得道故佛出舌覆面還",
    "X09n0248_008:0908b11": "入口中見者斷疑得道有人疑佛馬陰藏相不現佛",
    "X09n0248_008:0908b12": "化作馬示之言陰藏不現正如是也見者斷疑能集",
    "X09n0248_008:0908b13": "善根發菩提心如是等因緣故非戲論非無羞義佛",
    "X09n0248_008:0908b14": "罵比丘者有人宜以苦切語有宜&#x8F2D;語皆得道故如",
    "X09n0248_008:0908b15": "駃馬見鞭影即去鈍驢得痛手乃行亦如有瘡濡藥",
    "X09n0248_008:0908b16": "唾塗即差有破出惡肉塗惡藥乃愈又佛言狂愚人",
    "X09n0248_008:0908b17": "是&#x8F2D;語實語所以者何三毒發即是狂愚故問前說",
    "X09n0248_008:0908b18": "三業無失與此何異答前不說因緣今廣說因緣故",
    "X09n0248_008:0908b19": "謂由先以智慧起身口意故得成前三業無失(前果此因)",
    "X09n0248_008:0908b20": "又佛成就三種淨業三寂靜業三不護業有人疑佛",
    "X09n0248_008:0908b21": "何因緣成就如是故佛言我以智慧然後三業隨智",
    "X09n0248_008:0908b22": "慧故(此上猶撮略引若要始終具見即覽大鈔)十六七八等者由此知三",
    "X09n0248_008:0908b23": "世故得三業隨智慧行(以此釋前段也)問過未無體現在不",
    "X09n0248_008:0908b24": "住云何能知三世答若無過未但有現在一念頃者",
    "X09n0248_008:0908c01": "佛亦不得成就無量功德又一心中亦不得有十力",
    "X09n0248_008:0908c02": "智等難曰若三世皆有者何等是無常等相無常名",
    "X09n0248_008:0908c03": "生滅敗壞故若三世皆有便墮常見何以故是法未",
    "X09n0248_008:0908c04": "來中定有轉來現在從現在轉入過去如人從一房",
    "X09n0248_008:0908c05": "入一房不名失人如是即無罪福無生死有無量過",
    "X09n0248_008:0908c06": "咎答三世各各有相非過未有現在相又若無過未",
    "X09n0248_008:0908c07": "亦無出家律儀亦無五逆諸罪無死入地獄未來無",
    "X09n0248_008:0908c08": "業故無報是為邪見又我不說過未如現在相我說",
    "X09n0248_008:0908c09": "過去雖滅可生憶想能生心心數法如昨日明日火",
    "X09n0248_008:0908c10": "今日可生憶想現在心雖無作住相續生故能知諸",
    "X09n0248_008:0908c11": "法。[0908c11] ▲疏問無下二通妨頂相等者等於足下柔&#x8F2D;如",
    "X09n0248_008:0908c12": "是甚多皆非智慧法不應在十八不共中又如佛身",
    "X09n0248_008:0908c13": "力如十萬白香象力及神通力等皆不說(釋曰說智慧者稱性",
    "X09n0248_008:0908c14": "合體有理有義滅惑生解泯情入證其自然果報法但可欣樂而已不如其智故不說也)上從力",
    "X09n0248_008:0908c15": "等下指所用文言全依者謂不雜餘論(於中用華嚴一科及或引",
    "X09n0248_008:0908c16": "餘教皆自有科段指之若不言者即皆智論)非論次第備寫名曰全依於",
    "X09n0248_008:0908c17": "中或全寫三五行或一紙半紙餘多闕略其文但取",
    "X09n0248_008:0908c18": "要者或但意用之義雖全是文或前&#x5374;上來諸佛果",
    "X09n0248_008:0908c19": "法竟。",
    "X09n0248_008:0908c20": "[0908c20] 疏助謂下二三乘因法二一釋助道二一總釋疏三",
    "X09n0248_008:0908c21": "十下二別釋三一牒經列數可知。[0908c21] ▲疏然但下二類",
    "X09n0248_008:0908c22": "攝出體言各八者精進中四勤為四更添進根進力",
    "X09n0248_008:0908c23": "精進覺支正精進故為八也定中四神足及根力覺",
    "X09n0248_008:0908c24": "支正道各有一定為八慧中四念處(此慧體&#x96A3;此名名)及根",
    "X09n0248_008:0909a01": "等各一慧為八言念四者根等各一念也戒三者正",
    "X09n0248_008:0909a02": "業語命也信二者根力各一也輕安下各不言可知。",
    "X09n0248_008:0909a03": "[0909a03] ▲疏初四下三牒文別釋七一釋念處四念處者謂",
    "X09n0248_008:0909a04": "身受心法等四是念慧所觀之處亦名念住佛令明",
    "X09n0248_008:0909a05": "記此身等四有不淨等四之過念於此住名四念住",
    "X09n0248_008:0909a06": "又由此四得念慧住釋之文二一通大小乘言種子",
    "X09n0248_008:0909a07": "者有漏業因及父母精血住處者生藏下熟藏上自",
    "X09n0248_008:0909a08": "相者九孔常流自性者三十六物究竟者[月*夆]脹爛壞",
    "X09n0248_008:0909a09": "三受皆苦者為眾生不了此身不淨貪著生愛計之",
    "X09n0248_008:0909a10": "為樂觀其三苦謂苦受苦苦樂受壞苦捨受行苦心",
    "X09n0248_008:0909a11": "無常者謂受樂故須觀心念念生滅何暇受樂法無",
    "X09n0248_008:0909a12": "我者即五蘊皆不自在何有我乎治凡夫四倒者疏",
    "X09n0248_008:0909a13": "序已釋疏又觀下二唯大乘觀是諸法無行經文其",
    "X09n0248_008:0909a14": "義破相又可詳解治小乘者亦如前說。[0909a14] △疏四正下",
    "X09n0248_008:0909a15": "二釋正勤四念處下明來意也精進下躡出體之勢",
    "X09n0248_008:0909a16": "便釋名也異外下釋正字雖是下釋四行相諸未生",
    "X09n0248_008:0909a17": "之惡誓令永不復生已生之惡皆不忍受斷滅除遣",
    "X09n0248_008:0909a18": "未生之善發起猛利希願獲得已生之善不失不退",
    "X09n0248_008:0909a19": "數更修習成滿究竟。[0909a19] △疏四神下三釋神足初列別",
    "X09n0248_008:0909a20": "名次牒釋之樂欲者純生樂欲於不善因緣對治於",
    "X09n0248_008:0909a21": "善因緣功德出離皆正審思察住一境念由此多修",
    "X09n0248_008:0909a22": "習故觸一境性能害現行故名欲定無間者策勵以",
    "X09n0248_008:0909a23": "斷二惡修二善無休息故心謂等者由專心守護故",
    "X09n0248_008:0909a24": "得心一境性故名定也觀名慧者由先聞正法故於",
    "X09n0248_008:0909b01": "定時內自揀擇故名慧也以勤過下已識別名方明",
    "X09n0248_008:0909b02": "來意勤過者四勤也智火者念處也神即下釋總名",
    "X09n0248_008:0909b03": "譬如有足者能往還能得能證出世勝法名神以世",
    "X09n0248_008:0909b04": "間勝法喻出世勝法故名為神將彼到此故名足(彼謂",
    "X09n0248_008:0909b05": "欲等此謂神通)然神足自體即是等持欲等四法皆是助伴。",
    "X09n0248_008:0909b06": "[0909b06] △疏五根下四釋五根言五根者根所緣境即四聖",
    "X09n0248_008:0909b07": "諦信者忍可諦理而為上首能起餘四進者於前所",
    "X09n0248_008:0909b08": "信信理策勤而行(四勤)念者明記諦理不忘(四念)定者於",
    "X09n0248_008:0909b09": "諦理繫緣一境(四足)慧者於諦理揀擇是非此五下釋",
    "X09n0248_008:0909b10": "根義由前下通難難云始入佛法即有信心云何至",
    "X09n0248_008:0909b11": "此方明信邪答初雖有信未有定慧不得名根故云",
    "X09n0248_008:0909b12": "由前三科此(此五)不可拔又進等前未成熟亦未名根",
    "X09n0248_008:0909b13": "故云前三至此等。[0909b13] △疏五力下五釋五力即前等者",
    "X09n0248_008:0909b14": "力有二義一不為他動即上句也二能伏於他即下",
    "X09n0248_008:0909b15": "句也障即是他內則損障外則伏魔梵等。[0909b15] △疏七覺",
    "X09n0248_008:0909b16": "下六釋覺支七者一念二擇法三精進四喜五輕安",
    "X09n0248_008:0909b17": "六定七捨文二一正釋疏文隨列便釋依雜集論五",
    "X09n0248_008:0909b18": "支釋之言所依支者餘六皆依明記之念而得起故",
    "X09n0248_008:0909b19": "自體支者擇法是覺義故出離者由勤無間得出離",
    "X09n0248_008:0909b20": "故利益者由心喜得身安樂故不染汙者皆離過義",
    "X09n0248_008:0909b21": "故次下四句如次釋輕安定捨麤重散亂貪憂皆是",
    "X09n0248_008:0909b22": "染汙義故麤重謂欲塵麤障轉依謂心在定則轉與",
    "X09n0248_008:0909b23": "通神等為所依故行捨者揀捨受也此行捨是善十",
    "X09n0248_008:0909b24": "一中之一矣疏雖一下二通妨謂此覺支成就在於",
    "X09n0248_008:0909c01": "見道見道迅速故剎那俱起恐疑云既一念起何得",
    "X09n0248_008:0909c02": "說七故此通云雖一剎等意云功能不同不可言一",
    "X09n0248_008:0909c03": "如七味香擣篩和合梵如麻子七香齊發所言功能",
    "X09n0248_008:0909c04": "不同者謂念除妄念擇法除不正知餘如次除懈怠",
    "X09n0248_008:0909c05": "惛沉麤重散亂掉舉。[0909c05] △疏八正下七釋正道八正道",
    "X09n0248_008:0909c06": "者離於八邪開通涅槃故(此在修道位)文二一正釋此文。",
    "X09n0248_008:0909c07": "[0909c07] 疏中列而便釋言分別支者此能辨明餘七是非取",
    "X09n0248_008:0909c08": "捨等也誨示者發語示教利喜故令他信者若語不",
    "X09n0248_008:0909c09": "契實或身無戒行不稱所說非法貪求經營活命豈",
    "X09n0248_008:0909c10": "可令他信受行用今由此三皆正故云是令他信支",
    "X09n0248_008:0909c11": "言見清淨者現量親證或比量親解非傳他語而為",
    "X09n0248_008:0909c12": "說也戒淨者上明解此明行也行解二法先須明信",
    "X09n0248_008:0909c13": "命者有漏之身理須資給但依教隨日乞食隨破乞",
    "X09n0248_008:0909c14": "帛等不為衣食故生心經營求得而守護繫於身心",
    "X09n0248_008:0909c15": "即名淨命清淨活命故具說淨命之相即次下依聖",
    "X09n0248_008:0909c16": "種等也聖種有四一常行乞食二著糞掃衣三石窟",
    "X09n0248_008:0909c17": "塚間樹下隨便而住四有病以腐爛藥而治之亦名",
    "X09n0248_008:0909c18": "四依依此修行得成聖道故復名聖種五邪者一為",
    "X09n0248_008:0909c19": "利養詐現異相奇特二為利養自說功德三占相吉",
    "X09n0248_008:0909c20": "凶四高聲現威令人畏敬五者稱說所得利養以動",
    "X09n0248_008:0909c21": "人心將此五種以求活命故名邪命又有四邪一下",
    "X09n0248_008:0909c22": "口食合藥種樹二仰口食觀視星宿三方口食曲媚",
    "X09n0248_008:0909c23": "權豪四雜口食&#x546A;術卜算皆如大小乘諸律論備說",
    "X09n0248_008:0909c24": "問離身語二業無別正命如何建立三種答婆沙云",
    "X09n0248_008:0910a01": "瞋癡所起身業語業名邪業邪語貪心所起二業即",
    "X09n0248_008:0910a02": "名邪命疏淨煩惱者義同精進覺支中說正止舉相",
    "X09n0248_008:0910a03": "者一掉舉二惛沉故下句云不容受沉掉若失正念",
    "X09n0248_008:0910a04": "即掉即沉沉掉是隨煩惱今正念能淨之最勝等者",
    "X09n0248_008:0910a05": "此勝功德等由心攀緣散動故障之不發今以正定",
    "X09n0248_008:0910a06": "止之故云能淨若能如上分別(見也)誨示(思惟)等(等於餘也)即",
    "X09n0248_008:0910a07": "是道支之果疏上之下二總明次第有法喻對釋詳",
    "X09n0248_008:0910a08": "之可解婆沙智論皆有此文並以樹況道品故名道",
    "X09n0248_008:0910a09": "樹。",
    "X09n0248_008:0910a10": "[0910a10] 疏超越下二解餘文三身等者身謂法報化智謂大",
    "X09n0248_008:0910a11": "圓鏡等如文殊章說眼謂肉眼天眼慧眼法眼佛眼",
    "X09n0248_008:0910a12": "通謂如意天眼天耳他心宿住漏盡地謂十地度謂",
    "X09n0248_008:0910a13": "十度六度果向謂須陀洹等各四緣謂十二緣諦謂",
    "X09n0248_008:0910a14": "四諦處即十&#x5FA7;處定即八定九次第定等者等於餘",
    "X09n0248_008:0910a15": "所不說一切無漏功德疏塵勞有八萬四千者釋所",
    "X09n0248_008:0910a16": "治也古來釋云眾生煩惱根本有十然一惑力復各",
    "X09n0248_008:0910a17": "有十即為百計應分為九品但上品重故開為三品",
    "X09n0248_008:0910a18": "中下輕故各為一品合為五百復於內外境起謂自",
    "X09n0248_008:0910a19": "五塵為內以他五塵為外一一各五百即為五千別",
    "X09n0248_008:0910a20": "迷四諦則成二萬并本一千則有二萬一千依三毒",
    "X09n0248_008:0910a21": "等分成八萬四千(更有二說不能繁敘)一一對翻下釋成所治",
    "X09n0248_008:0910a22": "謂本由迷真淨故成妄染今悟染本淨故無加減故",
    "X09n0248_008:0910a23": "清涼云遇三毒而三德圓入一塵而一心淨又有云",
    "X09n0248_008:0910a24": "六賊翻作六神通等餘如疏引起信論證。",
    "X09n0248_008:0910b01": "[0910b01] 疏問世下二總料揀三一問答料揀二一問可知疏",
    "X09n0248_008:0910b02": "答前下二答二一結前標後疏謂若下二以義正釋",
    "X09n0248_008:0910b03": "五一法說疏如有下二喻明疏觀智下三法合疏故",
    "X09n0248_008:0910b04": "下下四指文疏秪緣下五以理結定文並可知。[0910b04] ▲疏",
    "X09n0248_008:0910b05": "然上下二明染淨相由二一指配科段疏五段下二",
    "X09n0248_008:0910b06": "正彰染淨由不覺者對上覺圓明故名賴耶者對上",
    "X09n0248_008:0910b07": "顯心清淨乃至處界諸有一一翻對本經言對治此",
    "X09n0248_008:0910b08": "等者正判此經稱性真實翻染行相。[0910b08] ▲疏然無下三",
    "X09n0248_008:0910b09": "通伏難難云經中先說諸佛力無畏等後說道品因",
    "X09n0248_008:0910b10": "等文豈非倒故答云若約人等也據法本末者據真",
    "X09n0248_008:0910b11": "實法理本來是佛(此是常住之果故名本也果也)然多劫迷之故成",
    "X09n0248_008:0910b12": "垢染須修習萬行翻於漏染(漸修故云末也因也)疏亦如下引",
    "X09n0248_008:0910b13": "證言根本等者論云若因滅(論以根本無明為因故生業相轉相境界相)",
    "X09n0248_008:0910b14": "則緣滅(緣則境界相與後六麤為生起之緣故彼疏云無明為因生三細境界為緣生六麤今言因滅",
    "X09n0248_008:0910b15": "則緣滅者彼疏釋云得對治無明滅時無明所起現識境界亦隨滅)因滅故不相應心",
    "X09n0248_008:0910b16": "(三細也細故無心心所相應麤顯之相)滅(親依無明因生故無明滅時亦隨滅)緣滅故相",
    "X09n0248_008:0910b17": "應心(六麤前四也其相麤顯是心心所相應也)滅(以四麤親依境界緣生故境界滅時亦隨滅也)",
    "X09n0248_008:0910b18": "今引此以證果先因後者以根本無明滅時佛果則",
    "X09n0248_008:0910b19": "顯今既先由無明滅方得境界等枝末不覺展轉而",
    "X09n0248_008:0910b20": "滅則果先因後對治展轉枝末是萬行因法故經自",
    "X09n0248_008:0910b21": "他正報云一切實相者既歷法已盡故但通相躡之",
    "X09n0248_008:0910b22": "義如疏釋思之可見疏二一然凡下正釋義疏此乃",
    "X09n0248_008:0910b23": "下二通妨難難意云若修觀行者一身覺性淨故得",
    "X09n0248_008:0910b24": "十方眾生覺性淨者應可一人修道多人成佛故疏",
    "X09n0248_008:0910c01": "通云此乃一人悟性知一切眾生本性等。",
    "X09n0248_008:0910c02": "[0910c02] 經依報中疏二一國土下別釋此文皆由自心者淨",
    "X09n0248_008:0910c03": "名云隨其心淨則佛土淨眾生劫燒等者法華經云",
    "X09n0248_008:0910c04": "眾生見劫盡大火所燒時(火災壞器時也事在賢劫章中)我此土安",
    "X09n0248_008:0910c05": "隱天人常充滿螺髻等者淨名經中螺髻梵王云我",
    "X09n0248_008:0910c06": "見釋迦牟尼佛土清淨譬如自在天宮(隨天業識所見)舍利",
    "X09n0248_008:0910c07": "弗言(即鶖子)我見此土丘陵坑坎荊棘沙礫土石諸山",
    "X09n0248_008:0910c08": "穢惡充滿(隨人業識所見)於是佛以足指按地即時三千世",
    "X09n0248_008:0910c09": "界若干百千珍寶嚴飾譬如寶莊嚴土一切大眾歎",
    "X09n0248_008:0910c10": "未曾有而皆自見坐寶蓮華況乃下道理轉諦的也",
    "X09n0248_008:0910c11": "且如上說心隨染淨之緣尚能於染見淨況心冥真",
    "X09n0248_008:0910c12": "性染淨俱清淨邪身土依真者如前引華嚴云普賢",
    "X09n0248_008:0910c13": "身相如&#x8657;空依真而住非國土上來正釋此段經文",
    "X09n0248_008:0910c14": "訖。[0910c14] ▲疏然上下二總明相躡翻對未覺之時妄法生",
    "X09n0248_008:0910c15": "起次第釋成覺了還相躡為次第矣。",
    "X09n0248_008:0910c16": "[0910c16] 經空色同如中疏二一第二下敘科意此當泯絕等",
    "X09n0248_008:0910c17": "者即真空觀中有四句前七段即諸法即空淨不待",
    "X09n0248_008:0910c18": "除&#x5374;諸法故當第三句空色無礙觀今空色俱如同",
    "X09n0248_008:0910c19": "於覺性稱性不動故當第四泯絕無寄觀。[0910c19] ▲疏躡前",
    "X09n0248_008:0910c20": "下二正銷文二一釋前四句三一正釋於中有法說",
    "X09n0248_008:0910c21": "喻明疏故法下二引證並如文詳之疏然諸下三釋",
    "X09n0248_008:0910c22": "疑疑云諸法即事覺性即理今既二法平等便當理",
    "X09n0248_008:0910c23": "事無礙何得科判在真空觀中故此牒疑辭便釋云",
    "X09n0248_008:0910c24": "夫理事等也。[0910c24] △疏還如下二釋後諸句還如前七段",
    "X09n0248_008:0911a01": "等者釋結例之文也。"
}