{
    "T25n1511_002:0786b20": "金剛般若波羅蜜經論卷中",
    "T25n1511_002:0786b22": "天親菩薩造",
    "T25n1511_002:0786b23": "元魏天竺三藏菩提流支譯",
    "T25n1511_002:0786b24": "[0786b24] 經曰：「佛言：『須菩提！如恒河中所有沙數，如是",
    "T25n1511_002:0786b25": "沙等恒河，於意云何？是諸恒河沙寧為多不？』",
    "T25n1511_002:0786b26": "須菩提言：『甚多。世尊！但諸恒河尚多無數，何",
    "T25n1511_002:0786b27": "況其沙！』佛言：『須菩提！我今實言告汝。若有善",
    "T25n1511_002:0786b28": "男子善女人以七寶滿爾所恒河沙數世界",
    "T25n1511_002:0786b29": "以施諸佛如來。須菩提！於意云何？彼善男子",
    "T25n1511_002:0786c01": "善女人得福多不？』須菩提言：『甚多。世尊！彼善",
    "T25n1511_002:0786c02": "男子善女人得福甚多。』佛告須菩提：『以七寶",
    "T25n1511_002:0786c03": "滿爾所恒河沙世界持用布施，若善男子善",
    "T25n1511_002:0786c04": "女人於此法門乃至受持四句偈等為他人",
    "T25n1511_002:0786c05": "說，而此福德勝前福德無量阿僧祇。』」",
    "T25n1511_002:0786c06": "[0786c06] 論曰：前已說多福德譬喻，何故此中復說？偈",
    "T25n1511_002:0786c07": "言：",
    "T25n1511_002:0786c08": " 說多義差別，  亦成勝挍量；",
    "T25n1511_002:0786c09": " 後福過於前，  故重說勝喻。",
    "T25n1511_002:0786c10": "[0786c10] 此義云何？前說三千世界譬喻明福德多，今",
    "T25n1511_002:0786c11": "重說無量三千世界故。何故不先說此喻？為",
    "T25n1511_002:0786c12": "漸化眾生令生信心上妙義故。又前未顯以",
    "T25n1511_002:0786c13": "何等勝功德能得大菩提故，以此喻成彼功",
    "T25n1511_002:0786c14": "德，是故重說勝喻。",
    "T25n1511_002:0786c15": "[0786c15] 經曰：「『復次須菩提！隨所有處說是法門，乃至",
    "T25n1511_002:0786c16": "四句偈等，當知此處一切世間天、人、阿修羅",
    "T25n1511_002:0786c17": "皆應供養如佛塔廟，何況有人盡能受持讀",
    "T25n1511_002:0786c18": "誦此經。須菩提！當知是人成就最上第一希",
    "T25n1511_002:0786c19": "有之法。若是經典所在之處則為有佛，若尊",
    "T25n1511_002:0786c20": "重似佛。』爾時須菩提白佛言：『世尊！當何名此",
    "T25n1511_002:0786c21": "法門？我等云何奉持？』佛告須菩提：『是法門名",
    "T25n1511_002:0786c22": "為「金剛般若波羅蜜」，以是名字汝當奉持。何",
    "T25n1511_002:0786c23": "以故？須菩提！佛說般若波羅蜜，則非般若波",
    "T25n1511_002:0786c24": "羅蜜。須菩提！於意云何？如來有所說法不？』須",
    "T25n1511_002:0786c25": "菩提言：『世尊！如來無所說法。』『須菩提！於意云",
    "T25n1511_002:0786c26": "何？三千大千世界所有微塵是為多不？』須菩",
    "T25n1511_002:0786c27": "提言：『彼微塵甚多。世尊！』『何以故？須菩提！是",
    "T25n1511_002:0786c28": "諸微塵，如來說非微塵，是名微塵。如來說世",
    "T25n1511_002:0786c29": "界，非世界，是名世界。』佛言：『須菩提！於意云何？",
    "T25n1511_002:0787a01": "可以三十二大人相見如來不？』須菩提言：『不",
    "T25n1511_002:0787a02": "也。世尊！何以故？如來說三十二大人相即是",
    "T25n1511_002:0787a03": "非相，是名三十二大人相。』」",
    "T25n1511_002:0787a04": "[0787a04] 論曰：云何成彼勝福？偈言：",
    "T25n1511_002:0787a05": " 尊重於二處，  因習證大體；",
    "T25n1511_002:0787a06": " 彼因習煩惱，  此降伏染福。",
    "T25n1511_002:0787a07": "[0787a07] 此義云何？尊重於二處者，一者所說處，隨何",
    "T25n1511_002:0787a08": "等處說此經，令生尊重奇特相故；二者能說",
    "T25n1511_002:0787a09": "人，隨何等人能受持及說，以尊重經論故，非",
    "T25n1511_002:0787a10": "七寶等隨何處捨、隨何人能捨，如是生敬重",
    "T25n1511_002:0787a11": "故，此法門與一切諸佛如來證法作勝因故。",
    "T25n1511_002:0787a12": "如經「須菩提言：世尊！如來無所說法故」，此義",
    "T25n1511_002:0787a13": "云何？無有一法唯獨如來說、餘佛不說故。彼",
    "T25n1511_002:0787a14": "珍寶布施福德是染煩惱因，以能成就煩惱",
    "T25n1511_002:0787a15": "事故。此因示現遠離煩惱因故，是故說地微",
    "T25n1511_002:0787a16": "塵喻。如經「須菩提！是諸微塵，如來說非微塵",
    "T25n1511_002:0787a17": "是，名微塵。如來說世界，非世界，是名世界」故。",
    "T25n1511_002:0787a18": "何故如是說？彼微塵非貪等煩惱體，以是義",
    "T25n1511_002:0787a19": "故名為地微塵，故彼世界非煩惱染因界，是",
    "T25n1511_002:0787a20": "故說世界。此明何義？彼福德是煩惱塵染因，",
    "T25n1511_002:0787a21": "是故於外無記塵，彼福德善根為近，何況此",
    "T25n1511_002:0787a22": "福德能成佛菩提故，及成就大丈夫相福德",
    "T25n1511_002:0787a23": "中勝故。是故受持演說此法門，能成佛菩提",
    "T25n1511_002:0787a24": "勝彼福德。何以故？彼相於佛菩提非相故，以",
    "T25n1511_002:0787a25": "彼非法身故。是故說大丈夫相，以彼相故。此",
    "T25n1511_002:0787a26": "受持及說福德能成佛菩提，是故彼非勝故。",
    "T25n1511_002:0787a27": "又彼福德能降伏珍寶等福，何況此福故能",
    "T25n1511_002:0787a28": "降伏，是故此福最近最勝。如是彼檀等福德",
    "T25n1511_002:0787a29": "中，此福德最，如是成已。",
    "T25n1511_002:0787b01": "[0787b01] 經曰：「佛言：『須菩提！若有善男子善女人以恒",
    "T25n1511_002:0787b02": "河沙等身命布施。若復有人於此法門中，乃",
    "T25n1511_002:0787b03": "至受持四句偈等為他人說，其福甚多，無量",
    "T25n1511_002:0787b04": "阿僧祇。』爾時須菩提聞說是經，深解義趣，涕",
    "T25n1511_002:0787b05": "淚悲泣，捫淚而白佛言：『希有婆伽婆！希有修",
    "T25n1511_002:0787b06": "伽陀！佛說如是甚深法門，我從昔來所得慧",
    "T25n1511_002:0787b07": "眼未曾得聞如是法門。』『何以故？須菩提！佛說",
    "T25n1511_002:0787b08": "般若波羅蜜即非般若波羅蜜。』『世尊！若復有",
    "T25n1511_002:0787b09": "人得聞是經，信心清淨則生實相，當知是人",
    "T25n1511_002:0787b10": "成就第一希有功德。世尊！是實相者則是非",
    "T25n1511_002:0787b11": "相，是故如來說名實相實相。世尊！我今得聞",
    "T25n1511_002:0787b12": "如是法門，信解受持不足為難；若當來世其",
    "T25n1511_002:0787b13": "有眾生，得聞是法門信解受持，是人則為第",
    "T25n1511_002:0787b14": "一希有。何以故？此人無我相、人相、眾生相、壽",
    "T25n1511_002:0787b15": "者相。何以故？我相即是非相，人相、眾生相、壽",
    "T25n1511_002:0787b16": "者相即是非相。何以故？離一切諸相則名諸",
    "T25n1511_002:0787b17": "佛。』佛告須菩提：『如是，如是。若復有人得聞是",
    "T25n1511_002:0787b18": "經，不驚不怖不畏，當知是人甚為希有。何以",
    "T25n1511_002:0787b19": "故？須菩提！如來說第一波羅蜜非第一波羅",
    "T25n1511_002:0787b20": "蜜。如來說第一波羅蜜者，彼無量諸佛亦說",
    "T25n1511_002:0787b21": "波羅蜜，是名第一波羅蜜。』」",
    "T25n1511_002:0787b22": "[0787b22] 論曰：自下經文，重明彼福德中此福轉勝。此",
    "T25n1511_002:0787b23": "義云何？偈言：",
    "T25n1511_002:0787b24": " 苦身勝於彼，  希有及上義，",
    "T25n1511_002:0787b25": " 彼智岸難量，  亦不同餘法。",
    "T25n1511_002:0787b26": " 堅實解深義，  勝餘修多羅，",
    "T25n1511_002:0787b27": " 大因及清淨，  福中勝福德。",
    "T25n1511_002:0787b28": "[0787b28] 此二偈說何義？捐捨身命，重於捨資生珍寶",
    "T25n1511_002:0787b29": "等。彼如是捨無量身命果報福德，此福德勝",
    "T25n1511_002:0787c01": "彼福。何以故？彼捨身命苦身心故，何況為法",
    "T25n1511_002:0787c02": "捨故。念彼身苦，慧命須菩提尊重法故，悲泣",
    "T25n1511_002:0787c03": "流淚。如經「爾時須菩提聞說是經，深解義趣，",
    "T25n1511_002:0787c04": "涕淚悲泣」故。此法門希有。何以故？尊者須菩",
    "T25n1511_002:0787c05": "提雖有智眼，昔來未曾得聞，是故希有。如經",
    "T25n1511_002:0787c06": "「我從昔來所得慧眼，未曾得聞如是法門」故。",
    "T25n1511_002:0787c07": "又此法門第一，以說名般若波羅蜜故。此云",
    "T25n1511_002:0787c08": "何成？以上義故。如經「何以故？須菩提！佛說般若",
    "T25n1511_002:0787c09": "波羅蜜即非般若波羅蜜」故。何故如是說？彼",
    "T25n1511_002:0787c10": "智岸故。彼智岸無人能量，是故非波羅蜜。又",
    "T25n1511_002:0787c11": "此法門不同。何以故？此中有實相故。餘者非",
    "T25n1511_002:0787c12": "實相，除佛法餘處無實故。以彼處未曾有、未",
    "T25n1511_002:0787c13": "曾生信，以是義故。如經「世尊！若復有人得聞",
    "T25n1511_002:0787c14": "是經，信心清淨則生實相，當知是人成就第",
    "T25n1511_002:0787c15": "一希有功德」故。又此法門堅實深妙。何以故？",
    "T25n1511_002:0787c16": "受持此經思量修習，不起我等相故。又不起",
    "T25n1511_002:0787c17": "我等相者，示可取境界不倒相故。我等相即",
    "T25n1511_002:0787c18": "非相者，示能取境界不倒相故。此二明我空、",
    "T25n1511_002:0787c19": "法空，無我智故。如是次第，如經「何以故？此人",
    "T25n1511_002:0787c20": "無我相、人相、眾生相、壽者相。何以故？我相即",
    "T25n1511_002:0787c21": "是非相，人相眾生相壽者相即是非相。何以",
    "T25n1511_002:0787c22": "故？離此一切諸相則名諸佛」故，如來為須菩",
    "T25n1511_002:0787c23": "提說如是義。驚者，謂非處生懼，是故名驚，以",
    "T25n1511_002:0787c24": "可訶故，如非正道行故。怖者，心體怖故。以起",
    "T25n1511_002:0787c25": "不能斷疑心故，畏者一向怖故。其心畢竟驚",
    "T25n1511_002:0787c26": "怖墮，故遠離彼處。如經「不驚不怖不畏」故。又",
    "T25n1511_002:0787c27": "此法門勝餘修多羅，如經「何以故？須菩提！如",
    "T25n1511_002:0787c28": "來說第一波羅蜜非第一波羅蜜」故。又此法",
    "T25n1511_002:0787c29": "門名為大因，如經「如來說第一波羅蜜者」故。",
    "T25n1511_002:0788a01": "又此法門名為清淨，以無量佛說故。如經「彼",
    "T25n1511_002:0788a02": "無量諸佛亦說波羅蜜，是名第一波羅蜜」故。",
    "T25n1511_002:0788a03": "彼珍寶檀等無如是功德，是故彼福德中此",
    "T25n1511_002:0788a04": "福為勝，如是成已。",
    "T25n1511_002:0788a05": "[0788a05] 論曰：自下經文復為斷疑。云何疑？向說彼",
    "T25n1511_002:0788a06": "身苦，以彼捨身苦身果報而彼福是劣。若爾，",
    "T25n1511_002:0788a07": "依此法門受持演說，諸菩薩行苦行，彼苦行",
    "T25n1511_002:0788a08": "亦是苦果，云何於此法門不成苦果？為斷此",
    "T25n1511_002:0788a09": "疑故。",
    "T25n1511_002:0788a10": "[0788a10] 經曰：「『須菩提！如來說忍辱波羅蜜，即非忍辱",
    "T25n1511_002:0788a11": "波羅蜜。何以故？須菩提！如我昔為歌利王割",
    "T25n1511_002:0788a12": "截身體，我於爾時無我相、無人相、無眾生",
    "T25n1511_002:0788a13": "相、無壽者相，無相亦非無相。何以故？須菩提！",
    "T25n1511_002:0788a14": "我於往昔節節支解時，若有我相、人相、眾生",
    "T25n1511_002:0788a15": "相、壽者相，應生瞋恨。須菩提！又念過去，於五",
    "T25n1511_002:0788a16": "百世作忍辱仙人，於爾所世無我相、無人相、",
    "T25n1511_002:0788a17": "無眾生相、無壽者相。是故須菩提！菩薩應離",
    "T25n1511_002:0788a18": "一切相發阿耨多羅三藐三菩提心。何以故？",
    "T25n1511_002:0788a19": "若心有住則為非住。不應住色生心，不應住",
    "T25n1511_002:0788a20": "聲香味觸法生心，應生無所住心，是故佛說",
    "T25n1511_002:0788a21": "菩薩心不住色布施。須菩提！菩薩為利益一",
    "T25n1511_002:0788a22": "切眾生，應如是布施。』須菩提言：『世尊！一切眾",
    "T25n1511_002:0788a23": "生相即是非相。何以故？如來說一切眾生即",
    "T25n1511_002:0788a24": "非眾生。』」",
    "T25n1511_002:0788a25": "[0788a25] 論曰：此示何義？偈言：",
    "T25n1511_002:0788a26": " 能忍於苦行，  以苦行有善，",
    "T25n1511_002:0788a27": " 彼福不可量，  如是最勝義。",
    "T25n1511_002:0788a28": " 離我及恚相，  實無於苦惱，",
    "T25n1511_002:0788a29": " 共樂有慈悲，  如是苦行果。",
    "T25n1511_002:0788b01": "[0788b01] 此二偈說何義？雖此苦行同於苦果，而此苦",
    "T25n1511_002:0788b02": "行不疲惓，以有羼提波羅蜜名為第一故。彼",
    "T25n1511_002:0788b03": "岸有二種義：一者波羅蜜清淨善根體；二者",
    "T25n1511_002:0788b04": "彼岸功德不可量。如經「即非波羅蜜」故。非波",
    "T25n1511_002:0788b05": "羅蜜者，無人知彼功德岸故。言非波羅蜜，是",
    "T25n1511_002:0788b06": "故為得第一法。此苦行勝彼捨身，何況離我",
    "T25n1511_002:0788b07": "相、瞋恚相故。又此行無苦，不但無苦，及有樂，",
    "T25n1511_002:0788b08": "以有慈悲故。如經「我於爾時無我相，乃至無",
    "T25n1511_002:0788b09": "相亦非無相」故。此明慈悲心相應，故如是說。",
    "T25n1511_002:0788b10": "若有菩薩不離我相等，彼菩薩見苦行苦，亦",
    "T25n1511_002:0788b11": "欲捨菩提心，為彼故說。如經「是故須菩提！菩",
    "T25n1511_002:0788b12": "薩應離一切相」等。此明何義？未生第一菩提",
    "T25n1511_002:0788b13": "心者有如是過，為防此過。偈言：",
    "T25n1511_002:0788b14": " 為不捨心起，  修行及堅固；",
    "T25n1511_002:0788b15": " 為忍波羅蜜，  習彼能學心。",
    "T25n1511_002:0788b16": "[0788b16] 此義云何？為何等心起行相而修行？為何等",
    "T25n1511_002:0788b17": "心不捨相？偈言「為忍波羅蜜，習彼能學心」故。",
    "T25n1511_002:0788b18": "又第一義心者，已入初地得羼提波羅蜜故。",
    "T25n1511_002:0788b19": "此名不住心，如經「是故須菩提！菩薩應離一",
    "T25n1511_002:0788b20": "切相發阿耨多羅三藐三菩提心」故。何以故？",
    "T25n1511_002:0788b21": "示不住生心義故。若心住於色等法，彼心不",
    "T25n1511_002:0788b22": "住佛菩提，此明不住心行於布施。此經文說",
    "T25n1511_002:0788b23": "不住心起行方便，以檀波羅蜜攝六波羅蜜",
    "T25n1511_002:0788b24": "故。云何為利益眾生修行，而不名住於眾生",
    "T25n1511_002:0788b25": "事？為斷此疑，如經「須菩提！菩薩為利益一切",
    "T25n1511_002:0788b26": "眾生，應如是布施」故。此明何義？偈言：",
    "T25n1511_002:0788b27": " 修行利眾生，  如是因當識；",
    "T25n1511_002:0788b28": " 眾生及事相，  遠離亦應知。",
    "T25n1511_002:0788b29": "[0788b29] 此義云何？利益是因體故。彼修行利益眾生，",
    "T25n1511_002:0788c01": "非取眾生相事故。何者是眾生事？偈言：",
    "T25n1511_002:0788c02": " 假名及陰事，  如來離彼相；",
    "T25n1511_002:0788c03": " 諸佛無彼二，  以見實法故。",
    "T25n1511_002:0788c04": "[0788c04] 此說何義？名相眾生及彼陰事故。云何彼修",
    "T25n1511_002:0788c05": "行遠離眾生事相？即彼名相相非相，以無",
    "T25n1511_002:0788c06": "彼實體故。以是義故，眾生即非眾生。以何等",
    "T25n1511_002:0788c07": "法？謂五陰名眾生。彼五陰無眾生體，以無實",
    "T25n1511_002:0788c08": "故。如是明法無我、人無我。何以故？一切諸佛",
    "T25n1511_002:0788c09": "如來遠離一切相故。此句明彼二相不實，偈",
    "T25n1511_002:0788c10": "言「如來離彼相，諸佛無彼二」，以見實法故。此",
    "T25n1511_002:0788c11": "說何義？若彼二實有者，諸佛如來應有彼二",
    "T25n1511_002:0788c12": "相。何以故？諸佛如來實見故。",
    "T25n1511_002:0788c13": "[0788c13] 經曰：「『須菩提！如來是真語者、實語者、如語者、",
    "T25n1511_002:0788c14": "不異語者。須菩提！如來所得法，所說法無實、",
    "T25n1511_002:0788c15": "無妄語。』」",
    "T25n1511_002:0788c16": "[0788c16] 論曰：此中有疑於證果中無道，云何彼於果",
    "T25n1511_002:0788c17": "能作因？為斷此疑，如經「須菩提！如來是真語",
    "T25n1511_002:0788c18": "者、實語者、如語者、不異語者」故。此四句說何",
    "T25n1511_002:0788c19": "等義？偈言：",
    "T25n1511_002:0788c20": " 果雖不住道，  而道能為因；",
    "T25n1511_002:0788c21": " 以諸佛實語，  彼智有四種。",
    "T25n1511_002:0788c22": "[0788c22] 此義云何？彼境界有四種，是故如來有四種",
    "T25n1511_002:0788c23": "實語。云何四種？偈言：",
    "T25n1511_002:0788c24": " 實智及小乘，  說摩訶衍法，",
    "T25n1511_002:0788c25": " 及一切授記，  以不虛說故。",
    "T25n1511_002:0788c26": "[0788c26] 此明何義？以如來實智，不妄說佛菩提，及小",
    "T25n1511_002:0788c27": "乘、大乘、授記之事皆不妄說，以是四境故。次",
    "T25n1511_002:0788c28": "第說四語，如經「須菩提！如來是真語者、實語者、",
    "T25n1511_002:0788c29": "如語者、不異語者」故。不妄說小乘者，說小乘",
    "T25n1511_002:0789a01": "苦諦等唯是諦故。不妄說大乘者，說法無我",
    "T25n1511_002:0789a02": "真如故，真如者即是真如故。不妄說授記",
    "T25n1511_002:0789a03": "者，一切過去未來現在授記故。如彼義，如是",
    "T25n1511_002:0789a04": "說，不顛倒故。經復言「須菩提！如來所得法，所",
    "T25n1511_002:0789a05": "說法無實、無妄語」者。何故如是說？偈言：",
    "T25n1511_002:0789a06": " 隨順彼實智，  說不實不虛；",
    "T25n1511_002:0789a07": " 如聞聲取證，  對治如是說。",
    "T25n1511_002:0789a08": "[0789a08] 此義云何？諸佛所說法，此法不能得彼法。而",
    "T25n1511_002:0789a09": "隨順義故，以所說法不能得彼證法。何以故？",
    "T25n1511_002:0789a10": "如所聞聲無如是義故，是故無實。以此所說",
    "T25n1511_002:0789a11": "法，隨順彼證法，是故無妄語。若爾，何故說如",
    "T25n1511_002:0789a12": "來所得法、所說法？以依字句說故。何故如來",
    "T25n1511_002:0789a13": "前說如來是真語者，復言所說法無實無妄",
    "T25n1511_002:0789a14": "語？偈言「如聞聲取證，對治如是說」故。",
    "T25n1511_002:0789a15": "[0789a15] 經曰：「『須菩提！譬如有人入闇，則無所見。若菩",
    "T25n1511_002:0789a16": "薩心住於事而行布施，亦復如是。須菩提，譬",
    "T25n1511_002:0789a17": "如人有目，夜分已盡，日光明照見種種色。若",
    "T25n1511_002:0789a18": "菩薩不住於事行於布施，亦復如是。』」",
    "T25n1511_002:0789a19": "[0789a19] 論曰：復有疑，若聖人以無為真如法得名，彼",
    "T25n1511_002:0789a20": "真如一切時一切處有，云何不住心得佛菩",
    "T25n1511_002:0789a21": "提則非不住？若一切時一切處實有真如，何",
    "T25n1511_002:0789a22": "故有人能得、有不得者？為斷此疑，故說入闇",
    "T25n1511_002:0789a23": "等喻。此明何義？偈言：",
    "T25n1511_002:0789a24": " 時及處實有，  而不得真如；",
    "T25n1511_002:0789a25": " 無智以住法，  餘者有智得。",
    "T25n1511_002:0789a26": "[0789a26] 此義云何？一切時者，謂過、現、未來。一切處者，",
    "T25n1511_002:0789a27": "謂三世。眾生實有真如法，何故不得？偈言「無",
    "T25n1511_002:0789a28": "智以住法」故。彼無智以心住法故。此復何義？",
    "T25n1511_002:0789a29": "不清淨故。以有智者心不住法，是故能得。以",
    "T25n1511_002:0789b01": "是義故，諸佛如來清淨真如得名，是故住心",
    "T25n1511_002:0789b02": "不得佛菩提。又此譬喻明於何義？偈言：",
    "T25n1511_002:0789b03": " 闇明愚無智，  明者如有智；",
    "T25n1511_002:0789b04": " 對治及對法，  得滅法如是。",
    "T25n1511_002:0789b05": "[0789b05] 此義云何？彼闇明喻者，相似法故。闇者示現",
    "T25n1511_002:0789b06": "無智，日光明者示現有智。有目者明何義？偈",
    "T25n1511_002:0789b07": "言「對治及對法，得滅法如是」故。如是次第，又",
    "T25n1511_002:0789b08": "有目者如能對治法故。夜分已盡者，如所",
    "T25n1511_002:0789b09": "治暗法盡故。日光明照者，如能治法現前故。",
    "T25n1511_002:0789b10": "如經「須菩提！譬如有人入暗，則無所見」如是等",
    "T25n1511_002:0789b11": "故。",
    "T25n1511_002:0789b12": "[0789b12] 經曰：「『復次須菩提！若有善男子善女人，能於",
    "T25n1511_002:0789b13": "此法門受持讀誦修行，則為如來以佛智慧",
    "T25n1511_002:0789b14": "悉知是人、悉見是人、悉覺是人，皆得成就無",
    "T25n1511_002:0789b15": "量無邊功德聚。須菩提！若有善男子善女人，",
    "T25n1511_002:0789b16": "初日分以恒河沙等身布施，中日分復以恒",
    "T25n1511_002:0789b17": "河沙等身布施，後日分復以恒河沙等身布",
    "T25n1511_002:0789b18": "施。如是捨恒河沙等無量身，如是百千萬億",
    "T25n1511_002:0789b19": "那由他劫以身布施。若復有人聞此法門，信",
    "T25n1511_002:0789b20": "心不謗，其福勝彼無量阿僧祇，何況書寫受",
    "T25n1511_002:0789b21": "持讀誦修行為人廣說！』」",
    "T25n1511_002:0789b22": "[0789b22] 論曰：自下復說何義？偈言：",
    "T25n1511_002:0789b23": " 於何法修行，  得何等福德？",
    "T25n1511_002:0789b24": " 復成就何業？  如是說修行。",
    "T25n1511_002:0789b25": "[0789b25] 於何法修行者，示現彼行。云何示現？偈言：",
    "T25n1511_002:0789b26": " 名字三種法，  受持聞廣說，",
    "T25n1511_002:0789b27": " 修從他及內，  得聞是修智。",
    "T25n1511_002:0789b28": "[0789b28] 此說何義？於彼名字得成聞慧。此有三種：一",
    "T25n1511_002:0789b29": "者受；二者持；三者讀誦。此云何知？偈言「受持",
    "T25n1511_002:0789c01": "聞廣說」故。受持修行，依總持法故。讀誦修行，",
    "T25n1511_002:0789c02": "依聞慧廣故。廣多讀習亦名聞慧，此是名字",
    "T25n1511_002:0789c03": "中三種修行。如經「復次須菩提！若有善男子",
    "T25n1511_002:0789c04": "善女人，能於此法門受持讀誦」故。彼修行云",
    "T25n1511_002:0789c05": "何得？偈言「修從他及內，得聞是修智」故。此義",
    "T25n1511_002:0789c06": "云何？為修得相，於他及自身。云何於他及自",
    "T25n1511_002:0789c07": "身？謂聞及修如是次第，從他聞法、內自思惟，",
    "T25n1511_002:0789c08": "為得修行故。向說名字及以修行，此為自身。",
    "T25n1511_002:0789c09": "偈言：",
    "T25n1511_002:0789c10": " 此為自淳熟，  餘者化眾生；",
    "T25n1511_002:0789c11": " 以事及時大，  福中勝福德。",
    "T25n1511_002:0789c12": "[0789c12] 此義云何？彼名字聞慧修行為自身淳熟故，",
    "T25n1511_002:0789c13": "餘者化眾生廣說法故。得何等福德者，示現",
    "T25n1511_002:0789c14": "勝挍量福德故。偈言「以事及時大，福中勝福",
    "T25n1511_002:0789c15": "德」故，此捨身福德勝於前捨身福德。云何勝？",
    "T25n1511_002:0789c16": "以事勝故、以時大故，即一日時多捨身故，復",
    "T25n1511_002:0789c17": "多時故。如經「須菩提！若善男子善女人，初日",
    "T25n1511_002:0789c18": "分以恒河沙等身布施，乃至若復有人聞此",
    "T25n1511_002:0789c19": "法門信心不謗，其福勝彼無量阿僧祇，何況",
    "T25n1511_002:0789c20": "書寫受持、讀誦修行、為人廣說」故。",
    "T25n1511_002:0789c21": "[0789c21] 經曰：「『須菩提！以要言之，是經有不可思議不",
    "T25n1511_002:0789c22": "可稱量無邊功德。此法門如來為發大乘者",
    "T25n1511_002:0789c23": "說、為發最上乘者說，若有人能受持讀誦修",
    "T25n1511_002:0789c24": "行此經廣為人說，如來悉知是人、悉見是人，",
    "T25n1511_002:0789c25": "皆成就不可思議不可稱無有邊無量功德",
    "T25n1511_002:0789c26": "聚。如是人等，則為荷擔如來阿耨多羅三藐",
    "T25n1511_002:0789c27": "三菩提。何以故？須菩提！若樂小法者，則於此",
    "T25n1511_002:0789c28": "經不能受持讀誦修行為人解說。若有我見、",
    "T25n1511_002:0789c29": "眾生見、人見、壽者見，於此法門能受持讀誦",
    "T25n1511_002:0790a01": "修行為人解說者，無有是處。須菩提！在在處",
    "T25n1511_002:0790a02": "處若有此經，一切世間天、人、阿修羅所應供",
    "T25n1511_002:0790a03": "養，當知此處則為是塔，皆應恭敬作禮圍繞，",
    "T25n1511_002:0790a04": "以諸花香而散其處。復次須菩提！若善男子",
    "T25n1511_002:0790a05": "善女人，受持讀誦此經，為人輕賤。何以故？是",
    "T25n1511_002:0790a06": "人先世罪業應墮惡道，以今世人輕賤故，先",
    "T25n1511_002:0790a07": "世罪業則為消滅，當得阿耨多羅三藐三菩",
    "T25n1511_002:0790a08": "提。須菩提！我念過去無量阿僧祇阿僧祇劫，",
    "T25n1511_002:0790a09": "於然燈佛前得值八十四億那由他百千萬諸",
    "T25n1511_002:0790a10": "佛，我皆親承供養無空過者。須菩提！如是",
    "T25n1511_002:0790a11": "無量諸佛，我皆親承供養無空過者。若復有",
    "T25n1511_002:0790a12": "人於後世末世，能受持讀誦修行此經所得",
    "T25n1511_002:0790a13": "功德，我所供養諸佛功德，於彼百分不及一，",
    "T25n1511_002:0790a14": "千萬億分乃至算數譬喻所不能及。須菩提！",
    "T25n1511_002:0790a15": "若有善男子善女人，於後世末世有受持讀",
    "T25n1511_002:0790a16": "誦修行此經，所得功德若我具說者，或有人",
    "T25n1511_002:0790a17": "聞心則狂亂疑惑不信。須菩提！當知是法門",
    "T25n1511_002:0790a18": "不可思議，果報亦不可思議。』」",
    "T25n1511_002:0790a19": "[0790a19] 論曰：復成就何業修行者？今顯彼修行業。偈",
    "T25n1511_002:0790a20": "言：",
    "T25n1511_002:0790a21": " 非餘者境界，  唯依大人說，",
    "T25n1511_002:0790a22": " 及希聞信法，  滿足無上界。",
    "T25n1511_002:0790a23": " 受持真妙法，  尊重身得福，",
    "T25n1511_002:0790a24": " 及遠離諸障，  復能速證法。",
    "T25n1511_002:0790a25": " 成種種勢力，  得大妙果報，",
    "T25n1511_002:0790a26": " 如是等勝業，  於法修行知。",
    "T25n1511_002:0790a27": "[0790a27] 此三行偈說何等義？有不可思議者，示不可",
    "T25n1511_002:0790a28": "思議境界故。不可稱量者，謂唯獨大人，不共",
    "T25n1511_002:0790a29": "聲聞等，以為住第一大乘眾生說故，此示依",
    "T25n1511_002:0790b01": "止大人故。又說大乘者，最妙大乘修行勝故。",
    "T25n1511_002:0790b02": "以信小乘等則不能聞此，示希聞而能信法",
    "T25n1511_002:0790b03": "故。如經「以要言之，是經有不可思議不可稱",
    "T25n1511_002:0790b04": "量無邊功德，如來為發大乘者說、為發最上",
    "T25n1511_002:0790b05": "乘者說」故。希聞者，謂不可思議等文句。得不",
    "T25n1511_002:0790b06": "可思議等福德，顯滿足性故。以福德善根滿",
    "T25n1511_002:0790b07": "足故，此說不可思議等文句。如經「皆成就不",
    "T25n1511_002:0790b08": "可思議、不可稱、無有邊、無量功德聚」故。如是",
    "T25n1511_002:0790b09": "人等則為荷擔如來阿耨多羅三藐三菩提",
    "T25n1511_002:0790b10": "者，示現受持真妙法故。受持法者，即是荷擔",
    "T25n1511_002:0790b11": "大菩提。如經「如是人等，則為荷擔如來阿耨",
    "T25n1511_002:0790b12": "多羅三藐三菩提」故。在在處處供養者，當知",
    "T25n1511_002:0790b13": "是人必定成就無量功德。如經「在在處處若",
    "T25n1511_002:0790b14": "有此經，一切世間天、人、阿修羅所應供養，當",
    "T25n1511_002:0790b15": "知此處則為是塔，皆應恭敬作禮圍繞，以諸",
    "T25n1511_002:0790b16": "花香而散其處」故。受持讀誦此經為人輕賤",
    "T25n1511_002:0790b17": "者，示現遠離一切諸障故。何故為人輕賤而",
    "T25n1511_002:0790b18": "離諸障？以有大功德故。如經「是人先世罪業",
    "T25n1511_002:0790b19": "則為消滅」故。於然燈佛前供養諸佛功德，於",
    "T25n1511_002:0790b20": "後末世受持此法門功德福多於彼者，此示",
    "T25n1511_002:0790b21": "速證菩提法故，以多福德莊嚴速疾滿足故。",
    "T25n1511_002:0790b22": "如經「若復有人，於後世末世能受持讀誦修",
    "T25n1511_002:0790b23": "行此經，所得功德，我所供養諸佛功德，於彼",
    "T25n1511_002:0790b24": "百分不及一，千萬億分乃至算數譬喻所不",
    "T25n1511_002:0790b25": "能及」故。當知是法門不可思議，果報亦不可",
    "T25n1511_002:0790b26": "思議者，此明何義？偈言「成種種勢力，得大妙",
    "T25n1511_002:0790b27": "果報」故。所謂攝受四天王、釋提桓因、梵天王",
    "T25n1511_002:0790b28": "等，成就勢力故。若聞此事其心迷亂者，以彼",
    "T25n1511_002:0790b29": "果報不可思議甚為勝妙，示非思量智境界",
    "T25n1511_002:0790c01": "故。住彼修行中成如是等功德，是故彼修行",
    "T25n1511_002:0790c02": "等業應知。如經「當知是法門不可思議，果報",
    "T25n1511_002:0790c03": "亦不可思議」故。",
    "T25n1511_002:0790c04": "[0790c04] 經曰：「爾時須菩提白佛言：『世尊！云何菩薩發",
    "T25n1511_002:0790c05": "阿耨多羅三藐三菩提心？云何住？云何修行？",
    "T25n1511_002:0790c06": "云何降伏其心？』佛告須菩提：『菩薩發阿耨多",
    "T25n1511_002:0790c07": "羅三藐三菩提心者，當生如是心：「我應滅度",
    "T25n1511_002:0790c08": "一切眾生令入無餘涅槃界。」如是滅度一切",
    "T25n1511_002:0790c09": "眾生已，而無一眾生實滅度者。何以故？須菩",
    "T25n1511_002:0790c10": "提！若菩薩有眾生相、人相、壽者相，則非菩薩。",
    "T25n1511_002:0790c11": "何以故？須菩提！實無有法名為菩薩發阿耨",
    "T25n1511_002:0790c12": "多羅三藐三菩提心者故。』」",
    "T25n1511_002:0790c13": "[0790c13] 論曰：何故前說三種修行，今復重說，此有何",
    "T25n1511_002:0790c14": "勝？偈言：",
    "T25n1511_002:0790c15": " 於內心修行，  存我為菩薩，",
    "T25n1511_002:0790c16": " 此即障於心，  違於不住道。",
    "T25n1511_002:0790c17": "[0790c17] 此義云何？若菩薩於自身三種修行，生如是",
    "T25n1511_002:0790c18": "心：「我住於菩薩大乘，我如是修行，我如是降",
    "T25n1511_002:0790c19": "伏其心。」菩薩生此分別，則障於菩提行。偈言",
    "T25n1511_002:0790c20": "「於內心修行，存我為菩薩，此即障於心」故。障",
    "T25n1511_002:0790c21": "何等心？偈言「違於不住道」故。如經「何以故？須",
    "T25n1511_002:0790c22": "菩提！實無有法名為菩薩發阿耨多羅三藐",
    "T25n1511_002:0790c23": "三菩提心者」故。",
    "T25n1511_002:0790c24": "[0790c24] 經曰：「『須菩提！於意云何？如來於然燈佛所，",
    "T25n1511_002:0790c25": "有法得阿耨多羅三藐三菩提不？』須菩提白",
    "T25n1511_002:0790c26": "佛言：『不也。世尊！如我解佛所說義，佛於然燈",
    "T25n1511_002:0790c27": "佛所，無有法得阿耨多羅三藐三菩提。』佛言：",
    "T25n1511_002:0790c28": "『如是，如是。須菩提！實無有法如來於然燈佛",
    "T25n1511_002:0790c29": "所得阿耨多羅三藐三菩提。須菩提！若有法",
    "T25n1511_002:0791a01": "如來得阿耨多羅三藐三菩提者，然燈佛則",
    "T25n1511_002:0791a02": "不與我授記：「汝於來世當得作佛，號釋迦牟",
    "T25n1511_002:0791a03": "尼。」以實無有法得阿耨多羅三藐三菩提，是",
    "T25n1511_002:0791a04": "故然燈佛與我授記，作如是言：「摩那婆！汝",
    "T25n1511_002:0791a05": "於來世當得作佛，號釋迦牟尼。」何以故？須菩",
    "T25n1511_002:0791a06": "提！言如來者即實真如。須菩提！若有人言「如",
    "T25n1511_002:0791a07": "來得阿耨多羅三藐三菩提」者，是人不實語。",
    "T25n1511_002:0791a08": "須菩提！實無有法佛得阿耨多羅三藐三菩",
    "T25n1511_002:0791a09": "提。須菩提！如來所得阿耨多羅三藐三菩提，",
    "T25n1511_002:0791a10": "於是中不實不妄語，是故如來說一切法皆",
    "T25n1511_002:0791a11": "是佛法。須菩提！所言一切法，一切法者即非",
    "T25n1511_002:0791a12": "一切法，是故名一切法。』」",
    "T25n1511_002:0791a13": "[0791a13] 論曰：此中有疑，若無菩薩，云何釋迦如來於",
    "T25n1511_002:0791a14": "然燈佛所行菩薩行？為斷此疑，如經「須菩提！",
    "T25n1511_002:0791a15": "於意云何？如來於然燈佛所，有法得阿耨多",
    "T25n1511_002:0791a16": "羅三藐三菩提不？不也。世尊！」如是等。此明何",
    "T25n1511_002:0791a17": "義？偈言：",
    "T25n1511_002:0791a18": " 以後時授記，  然燈行非上；",
    "T25n1511_002:0791a19": " 菩提彼行等，  非實有為相。",
    "T25n1511_002:0791a20": "[0791a20] 此義云何？於然燈佛時非第一菩薩行。何以",
    "T25n1511_002:0791a21": "故？我於彼時所修諸行，無有一法得阿耨多",
    "T25n1511_002:0791a22": "羅三藐三菩提。若我於彼佛所已證菩提，則",
    "T25n1511_002:0791a23": "後時諸佛不授我記，是故我於彼時行未成",
    "T25n1511_002:0791a24": "佛，故偈言「以後時授記，然燈行非上」故。若無",
    "T25n1511_002:0791a25": "菩提，即無諸佛如來。有如是謗，謂一向無諸",
    "T25n1511_002:0791a26": "佛。為斷此疑，如經「何以故？須菩提！言如來",
    "T25n1511_002:0791a27": "者即實真如」故。實者非顛倒義故，真如者不",
    "T25n1511_002:0791a28": "異不變故。「須菩提！若有人言：如來得阿耨多",
    "T25n1511_002:0791a29": "羅三藐三菩提」者，此示何義？偈言「菩提彼",
    "T25n1511_002:0791b01": "行等」故。此義云何？彼菩薩行，若人言有實者，",
    "T25n1511_002:0791b02": "此則虛妄。如是如來得阿耨多羅三藐三菩",
    "T25n1511_002:0791b03": "提，若人言得者，此亦虛妄故，言「菩提彼行等」",
    "T25n1511_002:0791b04": "故。若如是有人謗言：如來不得阿耨多羅三",
    "T25n1511_002:0791b05": "藐三菩提。為斷此疑，如經「須菩提！如來所得",
    "T25n1511_002:0791b06": "阿耨多羅三藐三菩提法，不實不妄語」故。此",
    "T25n1511_002:0791b07": "義云何？以如來得彼菩提故。偈言「非實有為",
    "T25n1511_002:0791b08": "相」故。有為相者，謂五陰相，彼菩提法無色等",
    "T25n1511_002:0791b09": "相故。此復云何？偈言：",
    "T25n1511_002:0791b10": " 彼即非相相，  以不虛妄說；",
    "T25n1511_002:0791b11": " 是法諸佛法，  一切自體相。",
    "T25n1511_002:0791b12": "[0791b12] 此義云何？彼即於色等非相，無色等相故，",
    "T25n1511_002:0791b13": "彼即菩提相故。是故偈言「彼即非相相，以",
    "T25n1511_002:0791b14": "不虛妄說」故。「是故如來說一切法佛法」如是",
    "T25n1511_002:0791b15": "等，此義云何？以如來得如是法。偈言「是法",
    "T25n1511_002:0791b16": "諸佛法，一切自體相」故。自體相者，非體自體",
    "T25n1511_002:0791b17": "故。此明何義？一切法真如體故。彼法如來所",
    "T25n1511_002:0791b18": "證，是故言一切法佛法。彼處色等相不住",
    "T25n1511_002:0791b19": "故，彼一切色等諸法非法。如是諸法非法，即",
    "T25n1511_002:0791b20": "是諸法法，以無彼法相，常不住持彼法相故。",
    "T25n1511_002:0791b21": "[0791b21] 經曰：「『須菩提！譬如有人其身妙大。』須菩提言：",
    "T25n1511_002:0791b22": "『世尊！如來說人身妙大，則非大身，是故如來",
    "T25n1511_002:0791b23": "說名大身。』」",
    "T25n1511_002:0791b24": "[0791b24] 論曰：大身譬喻，示現何義？偈言：",
    "T25n1511_002:0791b25": " 依彼法身佛，  故說大身喻，",
    "T25n1511_002:0791b26": " 身離一切障，  及遍一切境。",
    "T25n1511_002:0791b27": " 功德及大體，  故即說大身；",
    "T25n1511_002:0791b28": " 非身即是身，  是故說非身。",
    "T25n1511_002:0791b29": "[0791b29] 此二偈示何義？畢竟遠離煩惱障智障，畢竟",
    "T25n1511_002:0791c01": "具足法身故。此復云何？有二種義：一者遍一",
    "T25n1511_002:0791c02": "切處；二者功德大，是故名大身。偈言「功德及",
    "T25n1511_002:0791c03": "大體」故。遍一切處者，真如一切法不差別故。",
    "T25n1511_002:0791c04": "偈言「非身即是身，是故說非身」故。如經「世尊！",
    "T25n1511_002:0791c05": "如來說人身妙大，則非大身，是故如來說名",
    "T25n1511_002:0791c06": "大身」故。此說何義？非身者無有諸相，是名非",
    "T25n1511_002:0791c07": "身；大者，有真如體，如是即名妙大身。如經「是",
    "T25n1511_002:0791c08": "名妙大身」故。",
    "T25n1511_002:0791c09": "[0791c09] 經曰：「佛言：『須菩提！菩薩亦如是。若作是言：",
    "T25n1511_002:0791c10": "「我當滅度無量眾生。」則非菩薩。』佛言：『須菩提！",
    "T25n1511_002:0791c11": "於意云何？頗有實法名為菩薩？』須菩提言：『不",
    "T25n1511_002:0791c12": "也。世尊！實無有法名為菩薩，是故佛說一切",
    "T25n1511_002:0791c13": "法無我、無眾生、無人、無壽者。』『須菩提！若菩",
    "T25n1511_002:0791c14": "薩作是言：「我莊嚴佛國土。」是不名菩薩。何以",
    "T25n1511_002:0791c15": "故？如來說莊嚴佛土，莊嚴佛土者即非莊嚴，",
    "T25n1511_002:0791c16": "是名莊嚴佛國土。須菩提！若菩薩通達無我",
    "T25n1511_002:0791c17": "無我法者，如來說名真是菩薩菩薩。』」",
    "T25n1511_002:0791c18": "[0791c18] 論曰：此中有疑，若無菩薩者，諸佛亦不成大",
    "T25n1511_002:0791c19": "菩提，眾生亦不入大涅槃，亦無清淨佛國土。",
    "T25n1511_002:0791c20": "若如是，為何義故，諸菩薩摩訶薩發心欲令",
    "T25n1511_002:0791c21": "眾生入涅槃，起心修行清淨佛國土？自下經",
    "T25n1511_002:0791c22": "文為斷此疑。云何斷疑？偈言：",
    "T25n1511_002:0791c23": " 不達真法界，  起度眾生意，",
    "T25n1511_002:0791c24": " 及清淨國土，  生心即是倒。",
    "T25n1511_002:0791c25": "[0791c25] 此義云何？若起如是心即是顛倒非菩薩者，",
    "T25n1511_002:0791c26": "起何等心名為菩薩？如經「須菩提！若菩薩通",
    "T25n1511_002:0791c27": "達無我無我法者，如來說名真是菩薩菩薩」",
    "T25n1511_002:0791c28": "故。此示何義？偈言：",
    "T25n1511_002:0791c29": " 眾生及菩薩，  知諸法無我，",
    "T25n1511_002:0792a01": " 非聖自智信，  及聖以有智。",
    "T25n1511_002:0792a02": "[0792a02] 此明何義？知無我無我法者，謂眾生及菩薩。",
    "T25n1511_002:0792a03": "何等眾生？何等菩薩？於彼法若能自智信，若",
    "T25n1511_002:0792a04": "世間智出世間智，所謂凡夫聖人，是人名為",
    "T25n1511_002:0792a05": "菩薩。此言攝世諦菩薩、出世諦菩薩，是故重",
    "T25n1511_002:0792a06": "說菩薩菩薩。如經「如來說名真是菩薩菩薩」故。"
}