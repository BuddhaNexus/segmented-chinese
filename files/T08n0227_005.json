{
    "T08n0227_005:0555c13": "小品般若波羅蜜經卷第五",
    "T08n0227_005:0555c15": "後秦龜茲國三藏鳩摩羅什譯",
    "T08n0227_005:0555c16": "◎魔事品第十一",
    "T08n0227_005:0555c17": "[0555c17] 爾時須菩提白佛言：「世尊！已說善男子、善女",
    "T08n0227_005:0555c18": "人功德，云何起留難？」[0555c18] 「須菩提！若說法者，不即",
    "T08n0227_005:0555c19": "樂說。菩薩當知，是為魔事。復次，須菩提！說法",
    "T08n0227_005:0555c20": "者，樂說不止。菩薩當知，是為魔事。須菩提！說",
    "T08n0227_005:0555c21": "法者，說不究竟。菩薩當知，是為魔事。須菩提！",
    "T08n0227_005:0555c22": "書讀誦說般若波羅蜜時，傲慢自大。菩薩當",
    "T08n0227_005:0555c23": "知，是為魔事。須菩提！書讀誦說般若波羅蜜",
    "T08n0227_005:0555c24": "時，互相嗤笑。菩薩當知，是為魔事。須菩提！書",
    "T08n0227_005:0555c25": "讀誦說般若波羅蜜時，互相輕蔑。菩薩當知，",
    "T08n0227_005:0555c26": "是為魔事。須菩提！書讀誦說般若波羅蜜時，",
    "T08n0227_005:0555c27": "其心散亂。菩薩當知，是為魔事。須菩提！書讀",
    "T08n0227_005:0555c28": "誦說般若波羅蜜時，心不專一。菩薩當知，是為",
    "T08n0227_005:0555c29": "魔事。須菩提！行者作是念：『我於般若波羅蜜，",
    "T08n0227_005:0556a01": "不得氣味。』從座而去。菩薩當知，是為魔事。須",
    "T08n0227_005:0556a02": "菩提！行者作是念：『我於般若波羅蜜中，無有",
    "T08n0227_005:0556a03": "受記。』心不清淨，從座而去。菩薩當知，是為魔",
    "T08n0227_005:0556a04": "事。須菩提！行者作是念：『般若波羅蜜中，不說",
    "T08n0227_005:0556a05": "我名。』心不清淨。菩薩當知，是為魔事。須菩提！",
    "T08n0227_005:0556a06": "行者作是念：『般若波羅蜜中，不說我生處，若",
    "T08n0227_005:0556a07": "城邑聚落。』以是因緣，不樂聞說般若波羅蜜，",
    "T08n0227_005:0556a08": "便棄捨去，隨所起念，輒&#x5374;若干劫數，乃復還",
    "T08n0227_005:0556a09": "得修菩薩道。菩薩當知，是為魔事。[0556a09] 「復次，須菩",
    "T08n0227_005:0556a10": "提！諸經不能至薩婆若者，菩薩捨般若波羅",
    "T08n0227_005:0556a11": "蜜而讀誦之，是菩薩則為捨本而取枝葉。何",
    "T08n0227_005:0556a12": "以故？是菩薩因般若波羅蜜，能成就世間、出",
    "T08n0227_005:0556a13": "世間法，學般若波羅蜜，能學世間、出世間法，",
    "T08n0227_005:0556a14": "若捨般若波羅蜜，菩薩當知，是為魔事。須菩",
    "T08n0227_005:0556a15": "提！譬如有狗，捨主所與食分，反從作務者索。",
    "T08n0227_005:0556a16": "如是，須菩提！當來世或有菩薩，捨深般若波",
    "T08n0227_005:0556a17": "羅蜜，反取餘聲聞、辟支佛經。菩薩當知，是為",
    "T08n0227_005:0556a18": "魔事。[0556a18] 「須菩提！譬如人得象不觀，反尋其跡。於",
    "T08n0227_005:0556a19": "意云何，是人為智不？」「不也，世尊！」「須菩提！菩薩",
    "T08n0227_005:0556a20": "亦如是。得深般若波羅蜜而棄捨之，反於聲",
    "T08n0227_005:0556a21": "聞、辟支佛經求薩婆若。於意云何，是人為智",
    "T08n0227_005:0556a22": "不？」「不也，世尊！菩薩當知，是為魔事。」[0556a22] 「須菩提！譬",
    "T08n0227_005:0556a23": "如人欲見大海。見已，反求牛跡水，作是言：『大",
    "T08n0227_005:0556a24": "海水能多是耶？』於意云何，是人為智不？」「不也，",
    "T08n0227_005:0556a25": "世尊！」「須菩提！當來世菩薩亦如是。得深般若",
    "T08n0227_005:0556a26": "波羅蜜而棄捨之，反讀誦聲聞、辟支佛經。於",
    "T08n0227_005:0556a27": "意云何，是人為智不？」「不也，世尊！菩薩當知，是",
    "T08n0227_005:0556a28": "為魔事。」[0556a28] 「須菩提！譬如工匠，欲造如帝釋勝殿，",
    "T08n0227_005:0556a29": "而反揆度日月宮殿。於意云何，是人為智不？」",
    "T08n0227_005:0556b01": "「不也，世尊！」「須菩提！當來世菩薩亦如是。得深",
    "T08n0227_005:0556b02": "般若波羅蜜而棄捨之，反於聲聞、辟支佛經",
    "T08n0227_005:0556b03": "中求薩婆若。於意云何，是人為智不？」「不也，世",
    "T08n0227_005:0556b04": "尊！菩薩當知，是為魔事。」[0556b04] 「須菩提！譬如人欲見",
    "T08n0227_005:0556b05": "轉輪王，見已不知，作是念：『轉輪王形貌威德",
    "T08n0227_005:0556b06": "云何？』見諸小王，取其形貌，作是言：『轉輪王形",
    "T08n0227_005:0556b07": "貌威德如是相耶？』於意云何，是人為智不？」「不",
    "T08n0227_005:0556b08": "也，世尊！」「須菩提！當來世菩薩亦如是。得深般",
    "T08n0227_005:0556b09": "若波羅蜜而棄捨之，反於聲聞、辟支佛經中",
    "T08n0227_005:0556b10": "求薩婆若。於意云何，是人為智不？」「不也，世尊！",
    "T08n0227_005:0556b11": "菩薩當知，是為魔事。」[0556b11] 「須菩提！譬如飢人，捨百",
    "T08n0227_005:0556b12": "味食，反食六十日飯。於意云何，是人為智不？」",
    "T08n0227_005:0556b13": "「不也，世尊！」「須菩提！菩薩亦如是。得深般若波",
    "T08n0227_005:0556b14": "羅蜜而棄捨之，反於聲聞、辟支佛經中求薩",
    "T08n0227_005:0556b15": "婆若。於意云何，是人為智不？」「不也，世尊！菩薩",
    "T08n0227_005:0556b16": "當知，是為魔事。」[0556b16] 「須菩提！譬如人得無價寶珠",
    "T08n0227_005:0556b17": "而比水精。於意云何，是人為智不？」「不也，世尊！」",
    "T08n0227_005:0556b18": "「須菩提！當來世菩薩亦如是。得深般若波羅",
    "T08n0227_005:0556b19": "蜜，而比聲聞、辟支佛經於中求薩婆若。於意",
    "T08n0227_005:0556b20": "云何，是人為智不？」「不也，世尊！菩薩當知，是為",
    "T08n0227_005:0556b21": "魔事。」[0556b21] 「復次，須菩提！書讀誦說般若波羅蜜時，",
    "T08n0227_005:0556b22": "若多說餘事，妨廢般若波羅蜜。菩薩當知，是",
    "T08n0227_005:0556b23": "為魔事。」[0556b23] 須菩提白佛言：「世尊！般若波羅蜜可",
    "T08n0227_005:0556b24": "得書讀誦說耶？」「不也，須菩提！若善男子、善女",
    "T08n0227_005:0556b25": "人，書寫文字而作是念：『我書般若波羅蜜。』即",
    "T08n0227_005:0556b26": "是魔事。須菩提！爾時應教是善男子、善女人，",
    "T08n0227_005:0556b27": "汝等勿謂但以書寫文字便作是念言：『我書",
    "T08n0227_005:0556b28": "般若波羅蜜。』諸善男子以是文字，示般若波",
    "T08n0227_005:0556b29": "羅蜜義，是故汝等勿著文字。若著文字，菩薩",
    "T08n0227_005:0556c01": "當知是為魔事。若不貪著，即捨魔事。[0556c01] 「復次，須",
    "T08n0227_005:0556c02": "菩提！書讀誦說般若波羅蜜時，憶念諸方國",
    "T08n0227_005:0556c03": "土、城邑聚落、國王怨賊、戰&#x9B2A;之事，憶念父母兄",
    "T08n0227_005:0556c04": "弟姊妹。惡魔令生如是等念，妨廢般若波羅",
    "T08n0227_005:0556c05": "蜜。菩薩皆應覺之。須菩提！如是當知，亦是魔",
    "T08n0227_005:0556c06": "事。[0556c06] 「復次，須菩提！書讀誦說般若波羅蜜時，供",
    "T08n0227_005:0556c07": "養事起，衣服、飲食、臥具、醫藥資生之物，妨廢",
    "T08n0227_005:0556c08": "般若波羅蜜。菩薩皆應覺之。須菩提！如是當",
    "T08n0227_005:0556c09": "知，亦為魔事。[0556c09] 「復次，須菩提！惡魔作因緣，令菩",
    "T08n0227_005:0556c10": "薩得諸深經。有方便菩薩於此深經，不生貪著；",
    "T08n0227_005:0556c11": "無方便菩薩，捨般若波羅蜜，取是深經。須菩",
    "T08n0227_005:0556c12": "提！我於般若波羅蜜中，廣說方便，應於中求，",
    "T08n0227_005:0556c13": "而反於餘深經聲聞、辟支佛法中求索方便。",
    "T08n0227_005:0556c14": "於意云何，是人為智不？」「不也，世尊！」[0556c14] 「須菩提！如",
    "T08n0227_005:0556c15": "是當知亦為魔事。復次，須菩提！聽法者欲聞",
    "T08n0227_005:0556c16": "般若波羅蜜；說法者疲懈不樂為說。須菩提！",
    "T08n0227_005:0556c17": "如是不和合，亦為魔事。[0556c17] 「復次，須菩提！說法者",
    "T08n0227_005:0556c18": "身不疲極，樂說般若波羅蜜；聽法者欲至餘",
    "T08n0227_005:0556c19": "國，不得書讀誦說般若波羅蜜。如是不和合，",
    "T08n0227_005:0556c20": "亦為魔事。[0556c20] 「復次，須菩提！聽法者有念力智力，",
    "T08n0227_005:0556c21": "樂欲聽受讀誦般若波羅蜜；說法者欲至餘",
    "T08n0227_005:0556c22": "國，不得書讀誦說般若波羅蜜。如是不和合，",
    "T08n0227_005:0556c23": "亦為魔事。[0556c23] 「復次，須菩提！說法者貴於財物衣",
    "T08n0227_005:0556c24": "服飲食；聽法者惜不與之，不得書讀誦說般",
    "T08n0227_005:0556c25": "若波羅蜜。如是不和合，亦為魔事。[0556c25] 「復次，須菩",
    "T08n0227_005:0556c26": "提！聽法者有信樂心，欲供養說法者，而說法",
    "T08n0227_005:0556c27": "者誦習不利；聽法者不樂聽受，不得書讀誦",
    "T08n0227_005:0556c28": "說般若波羅蜜。如是不和合，亦為魔事。[0556c28] 「復次，須",
    "T08n0227_005:0556c29": "菩提！說法者心樂為說；聽法者不樂聽受，不",
    "T08n0227_005:0557a01": "得書讀誦說般若波羅蜜。如是不和合，亦為",
    "T08n0227_005:0557a02": "魔事。[0557a02] 「復次，須菩提！說法者身重疲極，睡眠所",
    "T08n0227_005:0557a03": "覆，不樂言說；聽法者樂欲聽受讀誦。如是不",
    "T08n0227_005:0557a04": "和合，亦為魔事。[0557a04] 「復次，須菩提！若書讀誦說般",
    "T08n0227_005:0557a05": "若波羅蜜時，有人來說三惡道苦：地獄中有如",
    "T08n0227_005:0557a06": "是苦，畜生、餓鬼中有如是苦。不如於是身盡",
    "T08n0227_005:0557a07": "苦取涅槃，何用更生受是諸苦！如是，須菩提！",
    "T08n0227_005:0557a08": "菩薩當知亦為魔事。[0557a08] 「復次，須菩提！若書讀誦",
    "T08n0227_005:0557a09": "說般若波羅蜜時，若有人來讚歎天上快樂：",
    "T08n0227_005:0557a10": "欲界中有極妙五欲快樂，色界中有禪定快",
    "T08n0227_005:0557a11": "樂，無色界中有寂滅定樂。是三界樂，皆無常",
    "T08n0227_005:0557a12": "苦空，壞敗之相。汝於是身，可取須陀洹果、斯",
    "T08n0227_005:0557a13": "陀含果、阿那含果、阿羅漢果，不須更受後身。",
    "T08n0227_005:0557a14": "菩薩當知，亦為魔事。[0557a14] 「復次，須菩提！說法者愛",
    "T08n0227_005:0557a15": "樂徒眾，作是言：『若能隨我，當與般若波羅蜜；",
    "T08n0227_005:0557a16": "若不隨我，則不與汝。』以此因緣，多人隨從。時",
    "T08n0227_005:0557a17": "說法者，欲經嶮難危命之處，語諸人言：『善男",
    "T08n0227_005:0557a18": "子！汝等知不？何用隨我經此險難，善自籌量，",
    "T08n0227_005:0557a19": "無得後悔。』而作是言：『何故至此飢餓怨賊之",
    "T08n0227_005:0557a20": "中？』說法者以此細微因緣，捨離諸人。聽法者，",
    "T08n0227_005:0557a21": "作是念：『是捨離相，非與般若波羅蜜相，不",
    "T08n0227_005:0557a22": "得書讀誦說般若波羅蜜。』如是不和合。菩薩",
    "T08n0227_005:0557a23": "當知，亦為魔事。[0557a23] 「復次，須菩提！說法者欲經惡",
    "T08n0227_005:0557a24": "獸虎狼師子怨賊毒害無水之處，說法者語諸",
    "T08n0227_005:0557a25": "人言：『汝等知不？我所至處，經過惡獸怨賊毒",
    "T08n0227_005:0557a26": "害無水之處，汝等豈能受如是苦？』說法者以",
    "T08n0227_005:0557a27": "此細微因緣，而捨離之。諸人不復隨從，作是",
    "T08n0227_005:0557a28": "念：『是捨離相，非與般若波羅蜜相。』即便退還。",
    "T08n0227_005:0557a29": "須菩提！如是諸難，菩薩當知亦為魔事。[0557a29] 「復次，",
    "T08n0227_005:0557b01": "須菩提！說法者重於檀越，以此因緣，常數往",
    "T08n0227_005:0557b02": "返。以是事故，語聽法者：『諸善男子！我有檀越，",
    "T08n0227_005:0557b03": "應往問訊。』諸人念言：『是為不與我般若波羅",
    "T08n0227_005:0557b04": "蜜相。』即時捨離，不得學習書讀誦說。如是不",
    "T08n0227_005:0557b05": "和合，菩薩當知亦為魔事。[0557b05] 「復次，須菩提！惡魔",
    "T08n0227_005:0557b06": "勤作方便，欲令無人讀誦修習般若波羅蜜。」",
    "T08n0227_005:0557b07": "[0557b07] 須菩提白佛言：「世尊！惡魔云何勤作方便，令",
    "T08n0227_005:0557b08": "人不得讀誦修習般若波羅蜜？」[0557b08] 「須菩提！惡魔",
    "T08n0227_005:0557b09": "詭誑諸人，作是言：『此非真般若波羅蜜。我所",
    "T08n0227_005:0557b10": "有經，是真般若波羅蜜。』須菩提！惡魔如是詭",
    "T08n0227_005:0557b11": "誑眾人，未受記者，當於般若波羅蜜中生疑。",
    "T08n0227_005:0557b12": "疑因緣故，不得讀誦修習般若波羅蜜。如是，",
    "T08n0227_005:0557b13": "須菩提！菩薩當知，亦為魔事。[0557b13] 「復次，須菩提！復",
    "T08n0227_005:0557b14": "有魔事，若菩薩行般若波羅蜜，即證實際，取",
    "T08n0227_005:0557b15": "聲聞果。如是，須菩提！菩薩當知，亦為魔事。」◎",
    "T08n0227_005:0557b16": "◎摩訶般若波羅蜜小如品第十二",
    "T08n0227_005:0557b17": "[0557b17] 佛告須菩提：「般若波羅蜜多有如是諸留難",
    "T08n0227_005:0557b18": "事。」須菩提白佛言：「如是，如是！世尊！般若波羅",
    "T08n0227_005:0557b19": "蜜多有留難。譬如珍寶，多有怨賊，般若波羅",
    "T08n0227_005:0557b20": "蜜亦如是。若人不受持讀誦修習般若波羅",
    "T08n0227_005:0557b21": "蜜，當知是人，新發道意，少智少信，不樂大法，",
    "T08n0227_005:0557b22": "為魔所攝。」[0557b22] 「如是，如是！須菩提！若人不受持讀",
    "T08n0227_005:0557b23": "誦修習般若波羅蜜，當知是人，新發道意，少",
    "T08n0227_005:0557b24": "智少信，不樂大法，為魔所攝。須菩提！般若波",
    "T08n0227_005:0557b25": "羅蜜雖多有如是魔事及諸留難，若善男子、",
    "T08n0227_005:0557b26": "善女人，有能受持書讀誦說，當知是等，皆是",
    "T08n0227_005:0557b27": "佛力。何以故？惡魔雖復勤作方便，欲滅般若",
    "T08n0227_005:0557b28": "波羅蜜，諸佛亦復勤作方便而守護之。須菩",
    "T08n0227_005:0557b29": "提！譬如母人，多有諸子，若十若百，乃至十萬。",
    "T08n0227_005:0557c01": "其母有疾，諸子各各勤求救療，皆作是願：『我",
    "T08n0227_005:0557c02": "等要當令母久壽，身體安隱，無諸苦患、風雨",
    "T08n0227_005:0557c03": "寒熱、蚊虻毒螫。當以諸藥因緣，令母安隱。何",
    "T08n0227_005:0557c04": "以故？生育我等，賜與壽命，示悟世間，其恩甚",
    "T08n0227_005:0557c05": "重。』須菩提！今十方現在諸佛，常念般若波羅",
    "T08n0227_005:0557c06": "蜜，皆作是言：『般若波羅蜜能生諸佛，能示薩",
    "T08n0227_005:0557c07": "婆若。何以故？諸佛薩婆若，皆從般若波羅蜜",
    "T08n0227_005:0557c08": "生故。』須菩提！諸佛得阿耨多羅三藐三菩提，",
    "T08n0227_005:0557c09": "若已、今得，若當得，皆因般若波羅蜜。須菩",
    "T08n0227_005:0557c10": "提！般若波羅蜜，如是示十方諸佛薩婆若，亦",
    "T08n0227_005:0557c11": "示世間。」[0557c11] 須菩提白佛言：「世尊！如佛所說般若",
    "T08n0227_005:0557c12": "波羅蜜，示諸佛世間。世尊！云何為世間？」佛言：",
    "T08n0227_005:0557c13": "「五陰是世間。」[0557c13] 「世尊！云何般若波羅蜜示五陰？」",
    "T08n0227_005:0557c14": "[0557c14] 佛言：「般若波羅蜜示五陰不壞相。何以故？須",
    "T08n0227_005:0557c15": "菩提！空是不壞相，無相、無作是不壞相。般若",
    "T08n0227_005:0557c16": "波羅蜜如是示世間。[0557c16] 「復次，須菩提！佛隨無量",
    "T08n0227_005:0557c17": "無邊眾生性故，如實知其心。如是，須菩提！般",
    "T08n0227_005:0557c18": "若波羅蜜示諸佛世間。[0557c18] 「復次，須菩提！眾生亂",
    "T08n0227_005:0557c19": "心攝心，是亂心攝心，佛如實知。須菩提！云何",
    "T08n0227_005:0557c20": "如來知諸眾生亂心攝心？以法相故知。須菩",
    "T08n0227_005:0557c21": "提！法相故知，心非亂，如是知亂心。云何如",
    "T08n0227_005:0557c22": "來知攝心？須菩提！如來知心盡相，如實知盡",
    "T08n0227_005:0557c23": "相，如是知攝心。[0557c23] 「復次，須菩提！眾生染心，如來",
    "T08n0227_005:0557c24": "如實知染心；恚心癡心，如實知恚心癡心。云",
    "T08n0227_005:0557c25": "何如來如實知染心，如實知恚心，如實知癡",
    "T08n0227_005:0557c26": "心。須菩提！染心如實相，即非染心；恚心癡心",
    "T08n0227_005:0557c27": "如實相，即非恚心癡心。如是，須菩提！諸佛從",
    "T08n0227_005:0557c28": "般若波羅蜜生薩婆若智，云何如來離染心，",
    "T08n0227_005:0557c29": "如實知離染心；離恚心，如實知離恚心；離癡",
    "T08n0227_005:0558a01": "心，如實知離癡心。須菩提！離染心中無離染",
    "T08n0227_005:0558a02": "心相，離恚心中無離恚心相，離癡心中無離",
    "T08n0227_005:0558a03": "癡心相。如是，須菩提！般若波羅蜜示諸佛世",
    "T08n0227_005:0558a04": "間。[0558a04] 「復次，須菩提！如來因般若波羅蜜，眾生廣",
    "T08n0227_005:0558a05": "心如實知廣心。云何如來，眾生廣心如實知",
    "T08n0227_005:0558a06": "廣心。須菩提！是眾生心，不增不廣，不離離相",
    "T08n0227_005:0558a07": "故。如是，須菩提！如來因般若波羅蜜，眾生廣",
    "T08n0227_005:0558a08": "心如實知廣心。[0558a08] 「復次，須菩提！如來因般若波",
    "T08n0227_005:0558a09": "羅蜜，眾生大心如實知大心。云何如來，眾生",
    "T08n0227_005:0558a10": "大心如實知大心。須菩提！如來知是心，無來",
    "T08n0227_005:0558a11": "無去無住。如是，須菩提！如來因般若波羅蜜，",
    "T08n0227_005:0558a12": "眾生大心如實知大心。[0558a12] 「復次，須菩提！如來因",
    "T08n0227_005:0558a13": "般若波羅蜜，眾生無量心如實知無量心。云",
    "T08n0227_005:0558a14": "何如來，眾生無量心如實知無量心。須菩提！",
    "T08n0227_005:0558a15": "如來知是心不住，住於寂滅，無所依止，如虛",
    "T08n0227_005:0558a16": "空無量，知心相亦爾。如是，須菩提！如來因般",
    "T08n0227_005:0558a17": "若波羅蜜，眾生無量心，如實知無量心。[0558a17] 「復次，",
    "T08n0227_005:0558a18": "須菩提！如來因般若波羅蜜，眾生不可見心，",
    "T08n0227_005:0558a19": "如實知不可見心。云何如來，眾生不可見心，",
    "T08n0227_005:0558a20": "如實知不可見心。如來以無相義故，如實知",
    "T08n0227_005:0558a21": "不可見心。如是，須菩提！如來因般若波羅蜜，",
    "T08n0227_005:0558a22": "眾生不可見心，如實知不可見心。[0558a22] 「復次，須菩",
    "T08n0227_005:0558a23": "提！如來因般若波羅蜜，眾生不現心，如實知",
    "T08n0227_005:0558a24": "不現心。云何如來，眾生不現心，如實知不現",
    "T08n0227_005:0558a25": "心，是心五眼所不見。如是，須菩提！如來因般",
    "T08n0227_005:0558a26": "若波羅蜜，眾生不現心，如實知不現心。[0558a26] 「復次，",
    "T08n0227_005:0558a27": "須菩提！如來因般若波羅蜜，知眾生諸出沒。",
    "T08n0227_005:0558a28": "云何知出沒？眾生所起出沒，皆依色生，依",
    "T08n0227_005:0558a29": "受、想、行、識生。何等是諸出沒？所謂我及世間",
    "T08n0227_005:0558b01": "常，是見依色，依受、想、行、識。我及世間無常，常",
    "T08n0227_005:0558b02": "無常，非常非無常，是見依色，依受、想、行、識。世",
    "T08n0227_005:0558b03": "間有邊，世間無邊，有邊無邊，非有邊非無",
    "T08n0227_005:0558b04": "邊，是見依色，依受、想、行、識。死後如去，死後",
    "T08n0227_005:0558b05": "不如去，死後如去不如去，死後非如去非不",
    "T08n0227_005:0558b06": "如去，是見依色，依受、想、行、識。身即是神，是見",
    "T08n0227_005:0558b07": "依色，依受、想、行、識。身異神異，是見依色，依受、",
    "T08n0227_005:0558b08": "想、行、識。如是，須菩提！如來因般若波羅蜜，知",
    "T08n0227_005:0558b09": "眾生諸出沒。[0558b09] 「復次，須菩提！如來因般若波羅",
    "T08n0227_005:0558b10": "蜜，知色相。云何知色相？知如如。須菩提！如",
    "T08n0227_005:0558b11": "來知受、想、行、識相。云何知識相？知如如。須菩",
    "T08n0227_005:0558b12": "提！五陰如，即是如來所說出沒如。五陰如即",
    "T08n0227_005:0558b13": "是世間如，五陰如即是一切法如。一切法如，即",
    "T08n0227_005:0558b14": "是須陀洹果如，斯陀含果、阿那含果、阿羅漢",
    "T08n0227_005:0558b15": "果、辟支佛道如。辟支佛道如，即是如來如。是",
    "T08n0227_005:0558b16": "諸如，皆是一如，無二無別，無盡無量。如是，須",
    "T08n0227_005:0558b17": "菩提！如來因般若波羅蜜，得是如相。如是，須",
    "T08n0227_005:0558b18": "菩提，般若波羅蜜，示諸佛世間，能生諸佛，諸",
    "T08n0227_005:0558b19": "佛知世間如，如實得是如故，名為如來。」[0558b19] 須菩",
    "T08n0227_005:0558b20": "提白佛言：「世尊！是如甚深，諸佛阿耨多羅三",
    "T08n0227_005:0558b21": "藐三菩提從是如生。世尊！如來得是深法，能",
    "T08n0227_005:0558b22": "為眾生說是如相。如是如相，誰能信者？」[0558b22] 「唯有",
    "T08n0227_005:0558b23": "阿毘跋致菩薩，及具足正見者，滿願阿羅漢，",
    "T08n0227_005:0558b24": "乃能信之。須菩提！是如無盡，佛如實說無盡。」",
    "T08n0227_005:0558b25": "摩訶般若波羅蜜相無相品第十三",
    "T08n0227_005:0558b26": "[0558b26] 爾時釋提桓因，及欲界萬天子，梵世二萬天",
    "T08n0227_005:0558b27": "子，俱詣佛所，頭面禮佛足，&#x5374;住一面。各白",
    "T08n0227_005:0558b28": "佛言：「世尊！是法甚深，於此法中，云何作相？」佛",
    "T08n0227_005:0558b29": "告諸天子：「諸法以空為相，以無相、無作、無起、",
    "T08n0227_005:0558c01": "無生、無滅、無依為相。」諸天子言：「如來說是諸",
    "T08n0227_005:0558c02": "相如空無所依。如是諸相，一切世間天、人、阿",
    "T08n0227_005:0558c03": "修羅所不能壞。何以故？一切世間天、人、阿修",
    "T08n0227_005:0558c04": "羅，即是其相故。世尊！是諸相非可作，是諸相",
    "T08n0227_005:0558c05": "不在色數，不在受、想、行、識數。是諸相非人非",
    "T08n0227_005:0558c06": "非人所作。」[0558c06] 佛告欲色界諸天子：「若人問言：『虛",
    "T08n0227_005:0558c07": "空誰之所作？』是人為正問不？」「不也，世尊！虛空",
    "T08n0227_005:0558c08": "無有作者。何以故？虛空無為故。」「諸天子！此諸",
    "T08n0227_005:0558c09": "相亦如是，有佛無佛，常住不異，諸相常住故，",
    "T08n0227_005:0558c10": "如來得是諸相已，名為如來。」[0558c10] 諸天子言：「如來",
    "T08n0227_005:0558c11": "所說諸相甚深，諸佛智慧無礙故，能示是如，",
    "T08n0227_005:0558c12": "亦能說般若波羅蜜行相。世尊！般若波羅蜜",
    "T08n0227_005:0558c13": "是諸佛行處，亦如是示諸佛世間。」[0558c13] 「復次，須菩",
    "T08n0227_005:0558c14": "提！諸佛依止於法供養，恭敬尊重讚歎於法。",
    "T08n0227_005:0558c15": "法者，則是般若波羅蜜，諸佛供養恭敬，尊重",
    "T08n0227_005:0558c16": "讚歎般若波羅蜜。何以故？般若波羅蜜出生",
    "T08n0227_005:0558c17": "諸佛故。須菩提！如來知恩、知報恩者。若人正",
    "T08n0227_005:0558c18": "問：『何等是知恩、知報恩者？』當答：『佛是知恩、知",
    "T08n0227_005:0558c19": "報恩者。』須菩提！云何佛是知恩、知報恩者？如",
    "T08n0227_005:0558c20": "來所行道，所行法，得阿耨多羅三藐三菩提，即",
    "T08n0227_005:0558c21": "護念是道是法。以是事故，當知佛是知恩、知",
    "T08n0227_005:0558c22": "報恩者。[0558c22] 「復次，須菩提！如來知一切法無作，亦是",
    "T08n0227_005:0558c23": "如來知作恩者。須菩提！如來因般若波羅蜜，",
    "T08n0227_005:0558c24": "知一切法無作相，得如是智慧。以是因緣故，",
    "T08n0227_005:0558c25": "般若波羅蜜，亦如是示諸佛世間。」[0558c25] 「世尊！若一切",
    "T08n0227_005:0558c26": "法無知者，無見者，云何般若波羅蜜示諸佛",
    "T08n0227_005:0558c27": "世間？」「須菩提！如是，如是！一切法無知者、無見",
    "T08n0227_005:0558c28": "者。須菩提！云何一切法無知者？一切法空故。云",
    "T08n0227_005:0558c29": "何一切法無見者？一切法無所依故。是故一切法",
    "T08n0227_005:0559a01": "無知者、無見者。須菩提！如來因般若波羅蜜，",
    "T08n0227_005:0559a02": "得如是法。是故般若波羅蜜，亦如是示諸佛",
    "T08n0227_005:0559a03": "世間。不見色故，示世間；不見受、想、行、識故，示",
    "T08n0227_005:0559a04": "世間。般若波羅蜜如是示諸佛世間。」[0559a04] 「世尊！云",
    "T08n0227_005:0559a05": "何名不見色故示世間？云何名不見受、想、行、",
    "T08n0227_005:0559a06": "識故示世間？」「須菩提！若不緣色生色，是名不",
    "T08n0227_005:0559a07": "見色；若不緣受、想、行、識生識，是名不見識。若",
    "T08n0227_005:0559a08": "如是不見世間，是名真見世間。復次，須菩提！",
    "T08n0227_005:0559a09": "世間空，般若波羅蜜如實示世間空。世間離",
    "T08n0227_005:0559a10": "相，般若波羅蜜如實示世間離相。世間淨相，",
    "T08n0227_005:0559a11": "般若波羅蜜如實示世間淨。世間寂滅，般若",
    "T08n0227_005:0559a12": "波羅蜜如實示世間寂滅。須菩提！般若波羅",
    "T08n0227_005:0559a13": "蜜亦如是示諸佛世間。」[0559a13] 須菩提白佛言：「世尊！",
    "T08n0227_005:0559a14": "般若波羅蜜為大事故出，般若波羅蜜為不",
    "T08n0227_005:0559a15": "可思議事、不可稱事、不可量事、無等等事故出。」",
    "T08n0227_005:0559a16": "佛言：「如是，如是！須菩提！般若波羅蜜為大事",
    "T08n0227_005:0559a17": "故出，為不可思議事、不可稱事、不可量事、無",
    "T08n0227_005:0559a18": "等等事故出。須菩提！云何般若波羅蜜為大",
    "T08n0227_005:0559a19": "事故出？為不可思議事、不可稱事、不可量事、",
    "T08n0227_005:0559a20": "無等等事故出？須菩提！如來法、佛法、自然法、",
    "T08n0227_005:0559a21": "一切智人法，廣大不可思議，不可籌量。是故，",
    "T08n0227_005:0559a22": "須菩提！般若波羅蜜為大事不可思議事故",
    "T08n0227_005:0559a23": "出。云何般若波羅蜜為不可稱事、不可量事",
    "T08n0227_005:0559a24": "故出？須菩提！如來法、佛法、自然法、一切智人",
    "T08n0227_005:0559a25": "法，不可稱，不可量。是故，須菩提！般若波羅蜜",
    "T08n0227_005:0559a26": "為不可稱、不可量事故出。云何般若波羅蜜",
    "T08n0227_005:0559a27": "為無等等事故出？須菩提！一切無與如來等",
    "T08n0227_005:0559a28": "者，何況有勝。是故，須菩提！般若波羅蜜為無",
    "T08n0227_005:0559a29": "等等事故出。」[0559a29] 「世尊！但如來法、佛法、自然法、一",
    "T08n0227_005:0559b01": "切智人法，不可思議，不可稱，不可量；色亦不",
    "T08n0227_005:0559b02": "可思議，不可稱，不可量；受、想、行、識亦不可思",
    "T08n0227_005:0559b03": "議，不可稱，不可量。」[0559b03] 「須菩提！色亦不可思議，不",
    "T08n0227_005:0559b04": "可稱，不可量；受、想、行、識亦不可思議，不可稱，",
    "T08n0227_005:0559b05": "不可量；一切法亦不可思議，不可稱，不可量。",
    "T08n0227_005:0559b06": "何以故？須菩提！諸法實相中，無心無心數法。",
    "T08n0227_005:0559b07": "須菩提！色不可稱，受、想、行、識亦不可稱，一切",
    "T08n0227_005:0559b08": "法亦不可稱。此中無有分別故。須菩提！色",
    "T08n0227_005:0559b09": "不可量，受、想、行、識亦不可量，一切法亦不可",
    "T08n0227_005:0559b10": "量。須菩提！何以故？色不可量，受、想、行、識不可",
    "T08n0227_005:0559b11": "量，一切法不可量。須菩提！色量無所有，不可",
    "T08n0227_005:0559b12": "得；受、想、行、識量無所有，不可得；一切法量無",
    "T08n0227_005:0559b13": "所有，不可得。須菩提！何以故？色量無所有，不",
    "T08n0227_005:0559b14": "可得；受、想、行、識量無所有，不可得；一切法量",
    "T08n0227_005:0559b15": "無所有，不可得。須菩提！色無所有故，受、想、行、",
    "T08n0227_005:0559b16": "識無所有故，一切法無所有故，量不可得。須",
    "T08n0227_005:0559b17": "菩提！於意云何，虛空有心心數法不？」「不也，世",
    "T08n0227_005:0559b18": "尊！」[0559b18] 「須菩提！以是因緣，一切法不可思議。滅諸",
    "T08n0227_005:0559b19": "籌量故，名不可思議；滅諸稱故，名不可稱。須",
    "T08n0227_005:0559b20": "菩提！稱者，即是識業。須菩提！無量者，過諸量",
    "T08n0227_005:0559b21": "故。須菩提！如虛空不可思議，不可稱，不可量。",
    "T08n0227_005:0559b22": "諸如來法、佛法、自然法、一切智人法，亦如是",
    "T08n0227_005:0559b23": "不可思議、不可稱、不可量。」[0559b23] 說是不可思議無",
    "T08n0227_005:0559b24": "等等法時，五百比丘、二十比丘尼，不受一切",
    "T08n0227_005:0559b25": "法故，漏盡心得解脫；六萬優婆塞、三萬優婆",
    "T08n0227_005:0559b26": "夷，於諸法中得法眼淨；二十菩薩得無生法",
    "T08n0227_005:0559b27": "忍，於此賢劫皆當成佛。[0559b27] 爾時須菩提白佛言：",
    "T08n0227_005:0559b28": "「世尊！是深般若波羅蜜為大事故出，乃至為",
    "T08n0227_005:0559b29": "無等等事故出。」佛言：「如是，如是！須菩提！是深",
    "T08n0227_005:0559c01": "般若波羅蜜為大事故出，乃至為無等等事",
    "T08n0227_005:0559c02": "故出。諸佛薩婆若，皆在般若波羅蜜中；一切",
    "T08n0227_005:0559c03": "聲聞、辟支佛地，皆在般若波羅蜜中。須菩提！",
    "T08n0227_005:0559c04": "譬如灌頂剎帝利王，若諸城事，諸聚落事，皆",
    "T08n0227_005:0559c05": "付大臣，王無所憂。如是，須菩提！諸如來亦如",
    "T08n0227_005:0559c06": "是。所有聲聞事、辟支佛事、佛事，皆在般若波",
    "T08n0227_005:0559c07": "羅蜜中，般若波羅蜜能成辦其事。是故，須菩",
    "T08n0227_005:0559c08": "提！當知般若波羅蜜為大事故出，乃至為無",
    "T08n0227_005:0559c09": "等等事故出。須菩提！般若波羅蜜不受不著",
    "T08n0227_005:0559c10": "色故出，不受不著受、想、行、識故出，不受不著",
    "T08n0227_005:0559c11": "須陀洹果、斯陀含果、阿那含果、阿羅漢果、辟支",
    "T08n0227_005:0559c12": "佛道故出，乃至薩婆若亦不受不著故出。」[0559c12] 須",
    "T08n0227_005:0559c13": "菩提白佛言：「世尊！云何般若波羅蜜，不受薩",
    "T08n0227_005:0559c14": "婆若，不著薩婆若？」「須菩提！於意云何，汝見",
    "T08n0227_005:0559c15": "阿羅漢法可受可著不？」「不也，世尊！我不見是",
    "T08n0227_005:0559c16": "法可生著者。」佛言：「善哉，善哉！須菩提！我亦不",
    "T08n0227_005:0559c17": "見如來法。以不見故，不受不著。是故，須菩提！",
    "T08n0227_005:0559c18": "薩婆若，不可受，不可著。」[0559c18] 爾時欲色界諸天子",
    "T08n0227_005:0559c19": "白佛言：「世尊！是深般若波羅蜜，難解難得，",
    "T08n0227_005:0559c20": "若能信解深般若波羅蜜者，當知是人，已於",
    "T08n0227_005:0559c21": "先世供養諸佛。世尊！若三千大千世界眾生，",
    "T08n0227_005:0559c22": "皆作信行，於信行地中修行，若一劫，若減一",
    "T08n0227_005:0559c23": "劫，若人一日，行深般若波羅蜜。籌量思惟，觀",
    "T08n0227_005:0559c24": "忍通利，是福為勝。」佛告諸天子：「若善男子、善",
    "T08n0227_005:0559c25": "女人，聞是深般若波羅蜜，疾得涅槃，是人於",
    "T08n0227_005:0559c26": "信行地中修行，若一劫，若減一劫，所不能",
    "T08n0227_005:0559c27": "及。」爾時欲色界諸天子頭面禮佛足，繞佛而",
    "T08n0227_005:0559c28": "出。去此不遠，忽然不現。欲界諸天子還至欲",
    "T08n0227_005:0559c29": "天，色界諸天子還至色天。[0559c29] 爾時須菩提白佛",
    "T08n0227_005:0560a01": "言：「世尊！若菩薩能信解深般若波羅蜜，是人",
    "T08n0227_005:0560a02": "於何命終，來生此間？」佛告須菩提：「若菩薩聞",
    "T08n0227_005:0560a03": "是深般若波羅蜜，即時信解，不疑不悔不難，",
    "T08n0227_005:0560a04": "樂見樂聞，常行是念，不離說般若波羅蜜者。",
    "T08n0227_005:0560a05": "須菩提！譬如新產犢子，不離其母。菩薩亦如",
    "T08n0227_005:0560a06": "是，聞深般若波羅蜜，不離說法者，乃至得讀",
    "T08n0227_005:0560a07": "誦書寫般若波羅蜜。須菩提！當知是菩薩人",
    "T08n0227_005:0560a08": "中，命終還生人中。」[0560a08] 「世尊！頗有菩薩，成就如是",
    "T08n0227_005:0560a09": "功德因緣，於他方世界，供養諸佛，於彼命終，",
    "T08n0227_005:0560a10": "來生此間不？」[0560a10] 「須菩提！有菩薩成就如是功德，",
    "T08n0227_005:0560a11": "於他方世界，供養諸佛，於彼命終，來生此間。",
    "T08n0227_005:0560a12": "復次，須菩提！有菩薩成就如是功德，於兜率",
    "T08n0227_005:0560a13": "天上，聞彌勒菩薩，說般若波羅蜜，問其中事，",
    "T08n0227_005:0560a14": "於彼命終，來生此間。復次，須菩提！若人先世",
    "T08n0227_005:0560a15": "聞是深般若波羅蜜，不問其義，是人若生人",
    "T08n0227_005:0560a16": "中，心續疑悔難決。須菩提！當知是人，於前世",
    "T08n0227_005:0560a17": "不問所致。何以故？於是般若波羅蜜中，心疑",
    "T08n0227_005:0560a18": "悔難決故。復次，須菩提！若人先世，若一日、",
    "T08n0227_005:0560a19": "若二日、三日、四日、五日，聞是深般若波羅蜜，",
    "T08n0227_005:0560a20": "問其中事，而不隨所說行，是人轉身，續得聞",
    "T08n0227_005:0560a21": "深般若波羅蜜，問其中事，信心無礙。若離法",
    "T08n0227_005:0560a22": "師，不復問難，還為因緣所牽，失深般若波羅",
    "T08n0227_005:0560a23": "蜜。何以故？須菩提！法應爾。若人雖能問難是",
    "T08n0227_005:0560a24": "深般若波羅蜜，不能隨所說行。或時樂聞深",
    "T08n0227_005:0560a25": "般若波羅蜜，或時不樂，其心輕躁，如少[疊*毛]毳，",
    "T08n0227_005:0560a26": "當知是菩薩新發大乘，是菩薩信心清淨，若",
    "T08n0227_005:0560a27": "不為般若波羅蜜所護，於二地中，當墮一處，",
    "T08n0227_005:0560a28": "若聲聞地，若辟支佛地。」",
    "T08n0227_005:0560a29": "摩訶般若波羅蜜船喻品第十四",
    "T08n0227_005:0560b01": "[0560b01] 爾時佛告須菩提：「譬如大海中船卒破，其中人",
    "T08n0227_005:0560b02": "若不取木，若板，若浮囊，若死屍，當知是人不",
    "T08n0227_005:0560b03": "到彼岸，沒水而死。須菩提！其中人若取木板、",
    "T08n0227_005:0560b04": "浮囊、死屍，當知是人，不沒水死，安隱無惱，得",
    "T08n0227_005:0560b05": "至彼岸。須菩提！菩薩亦如是，於阿耨多羅三",
    "T08n0227_005:0560b06": "藐三菩提，有信，有忍，有樂，有淨心，有深心，有",
    "T08n0227_005:0560b07": "欲，有解，有捨，有精進，不取般若波羅蜜，當知",
    "T08n0227_005:0560b08": "是人中道退沒，墮聲聞、辟支佛地。須菩提！若",
    "T08n0227_005:0560b09": "菩薩於阿耨多羅三藐三菩提，有信，有忍，有",
    "T08n0227_005:0560b10": "樂，有淨心，有深心，有欲，有解，有捨，有精進，取",
    "T08n0227_005:0560b11": "般若波羅蜜。為般若波羅蜜所守護故，中道",
    "T08n0227_005:0560b12": "不退，過聲聞、辟支佛地，當住阿耨多羅三藐",
    "T08n0227_005:0560b13": "三菩提。[0560b13] 「須菩提！譬如有人，持坏瓶詣河井池",
    "T08n0227_005:0560b14": "泉取水，當知是瓶，爛壞不久還歸於地。何以",
    "T08n0227_005:0560b15": "故？瓶未熟故。須菩提！菩薩亦如是，於阿耨多",
    "T08n0227_005:0560b16": "羅三藐三菩提有信，有忍，有樂，有淨心，有深",
    "T08n0227_005:0560b17": "心，有欲，有解，有捨，有精進，不為般若波羅蜜",
    "T08n0227_005:0560b18": "方便所護故，當知是人未得薩婆若，中道退",
    "T08n0227_005:0560b19": "轉。須菩提！云何為菩薩中道退轉？所謂若墮",
    "T08n0227_005:0560b20": "聲聞地，若墮辟支佛地。須菩提！譬如有人持",
    "T08n0227_005:0560b21": "熟瓶詣河井池泉取水，當知是瓶，堅固不壞，",
    "T08n0227_005:0560b22": "持水而歸。何以故？是瓶熟故。須菩提！菩薩亦",
    "T08n0227_005:0560b23": "如是。於阿耨多羅三藐三菩提有信，有忍，有",
    "T08n0227_005:0560b24": "樂，有淨心，有深心，有欲，有解，有捨，有精進，為",
    "T08n0227_005:0560b25": "般若波羅蜜方便所護故，當知是菩薩不中",
    "T08n0227_005:0560b26": "道退轉，安隱得到薩婆若。[0560b26] 「須菩提！譬如大海",
    "T08n0227_005:0560b27": "中船，未被莊治，推著水邊，載諸財物。當知",
    "T08n0227_005:0560b28": "是船，中道漏沒，散失財物，以是賈客無方便",
    "T08n0227_005:0560b29": "故，多失財物，自致憂惱。須菩提！菩薩亦如是。",
    "T08n0227_005:0560c01": "於阿耨多羅三藐三菩提，有信乃至有精進，不為",
    "T08n0227_005:0560c02": "般若波羅蜜方便所護故，未到薩婆若，中道",
    "T08n0227_005:0560c03": "而退，失於大寶，而自憂惱。失大珍寶，中道沒",
    "T08n0227_005:0560c04": "者，墮聲聞、辟支佛地；失大珍寶者，失薩婆若",
    "T08n0227_005:0560c05": "寶。須菩提！譬如大海邊船，莊治堅牢，推著水",
    "T08n0227_005:0560c06": "中，載諸財物，當知是船，不中道沒，隨所至處，",
    "T08n0227_005:0560c07": "必能得到。須菩提！菩薩亦如是。於阿耨多羅",
    "T08n0227_005:0560c08": "三藐三菩提，有信乃至有精進，為般若波羅蜜方",
    "T08n0227_005:0560c09": "便所護故，當知是菩薩不中道退轉，於阿耨",
    "T08n0227_005:0560c10": "多羅三藐三菩提。何以故？須菩提！法應爾。若",
    "T08n0227_005:0560c11": "菩薩於阿耨多羅三藐三菩提，有信乃至有精進，",
    "T08n0227_005:0560c12": "為般若波羅蜜方便所護故，不墮聲聞、辟支",
    "T08n0227_005:0560c13": "佛地，但以是諸功德，向阿耨多羅三藐三菩",
    "T08n0227_005:0560c14": "提。[0560c14] 「須菩提！譬如老人，年百二十，而有雜病，風",
    "T08n0227_005:0560c15": "寒冷熱。須菩提！於意云何？是人能從床起不？」",
    "T08n0227_005:0560c16": "「不也，世尊！」「須菩提！是人或時能起。」「世尊！假令",
    "T08n0227_005:0560c17": "能起，不能遠行，若十里、二十里。何以故？是人",
    "T08n0227_005:0560c18": "已為老病所侵，雖復能起，不能遠行。」「須菩提！",
    "T08n0227_005:0560c19": "菩薩亦如是。雖發阿耨多羅三藐三菩提心，",
    "T08n0227_005:0560c20": "乃至有精進。於阿耨多羅三藐三菩提，有信",
    "T08n0227_005:0560c21": "乃至有精進，不為般若波羅蜜方便所護故，未",
    "T08n0227_005:0560c22": "得薩婆若，中道退轉，墮聲聞、辟支佛地。須菩",
    "T08n0227_005:0560c23": "提！是百二十歲老人，若有風寒冷熱之病，欲",
    "T08n0227_005:0560c24": "從床起，有二健人，各扶一腋，安慰之言：『隨意",
    "T08n0227_005:0560c25": "所至，我等好相扶持，勿懼中道有所墜落。』須",
    "T08n0227_005:0560c26": "菩提！菩薩亦如是。於阿耨多羅三藐三菩提，",
    "T08n0227_005:0560c27": "有信乃至有精進，為般若波羅蜜方便所護故，當",
    "T08n0227_005:0560c28": "知是菩薩不中道退轉，能至阿耨多羅三藐",
    "T08n0227_005:0560c29": "三菩提。」◎"
}