{
    "T19n0950_001:0193a07": "菩提場所說一字頂輪王經卷",
    "T19n0950_001:0193a08": "第一",
    "T19n0950_001:0193a10": "開府儀同三司特進試鴻臚卿",
    "T19n0950_001:0193a11": "肅國公食邑三千戶賜紫贈司空",
    "T19n0950_001:0193a12": "謚大鑒正號大廣智大興善寺",
    "T19n0950_001:0193a13": "三藏沙門不空奉　詔譯",
    "T19n0950_001:0193a14": "序品第一",
    "T19n0950_001:0193a15": "如是我聞。一時薄伽梵住菩提樹下。與大菩",
    "T19n0950_001:0193a16": "薩眾。所謂金剛幢菩薩摩訶薩。觀自在菩薩",
    "T19n0950_001:0193a17": "摩訶薩。得大勢至菩薩摩訶薩。金剛手祕密",
    "T19n0950_001:0193a18": "主菩薩摩訶薩。寂靜慧菩薩摩訶薩。金剛慧",
    "T19n0950_001:0193a19": "菩薩摩訶薩。堅固慧菩薩摩訶薩。虛空無垢",
    "T19n0950_001:0193a20": "菩薩摩訶薩。無垢慧菩薩摩訶薩。普賢菩薩",
    "T19n0950_001:0193a21": "摩訶薩。無盡慧菩薩摩訶薩。虛空庫菩薩摩",
    "T19n0950_001:0193a22": "訶薩。超三界菩薩摩訶薩。持無能勝菩薩摩",
    "T19n0950_001:0193a23": "訶薩。持世間菩薩摩訶薩。天冠菩薩摩訶薩。",
    "T19n0950_001:0193a24": "文殊師利童真菩薩摩訶薩。月光童真菩薩",
    "T19n0950_001:0193a25": "摩訶薩。不思議慧菩薩摩訶薩。虛空藏菩薩",
    "T19n0950_001:0193a26": "摩訶薩。除一切蓋障菩薩摩訶薩。大進菩",
    "T19n0950_001:0193a27": "薩摩訶薩。慈氏菩薩摩訶薩。寶髻菩薩摩訶",
    "T19n0950_001:0193a28": "薩。寶手菩薩摩訶薩。妙臂菩薩摩訶薩。如",
    "T19n0950_001:0193a29": "是等菩薩摩訶薩而為上首。",
    "T19n0950_001:0193b01": "復與大苾芻眾。所謂具壽舍利子。具壽迦葉",
    "T19n0950_001:0193b02": "波。具壽那提迦葉波。具壽大迦葉波。具壽",
    "T19n0950_001:0193b03": "伽耶迦葉波。具壽目鍵連。具壽大目鍵",
    "T19n0950_001:0193b04": "連。具壽滿慈子。具壽難陀。具壽烏波難陀。具",
    "T19n0950_001:0193b05": "壽賢善。具壽阿泥樓馱。具壽迦旃延子。具壽",
    "T19n0950_001:0193b06": "俱郗羅。具壽驕梵波提。具壽大驕梵波提。具",
    "T19n0950_001:0193b07": "壽孫陀羅。具壽大孫陀羅。具壽須菩提。具壽",
    "T19n0950_001:0193b08": "耆宿驕陳如。具壽制底象。具壽羅睺羅。如是",
    "T19n0950_001:0193b09": "等大阿羅漢而為上首。",
    "T19n0950_001:0193b10": "復與無量諸天及諸天子所謂帝釋。梵王。大",
    "T19n0950_001:0193b11": "梵王。夜摩天。水天。俱尾羅天。善界天子。他",
    "T19n0950_001:0193b12": "化自在天。乃至光音。淨居天眾。如是等大威",
    "T19n0950_001:0193b13": "德天子而為上首。",
    "T19n0950_001:0193b14": "復有無量阿蘇羅。無量蘖路茶。無量緊那",
    "T19n0950_001:0193b15": "羅。無量羅剎娑。無量比舍遮。無量母天眾。",
    "T19n0950_001:0193b16": "無量部多眾。那羅延天。伊舍那天。與無量部",
    "T19n0950_001:0193b17": "多眾圍遶。難提自在為上首。大自在天為上",
    "T19n0950_001:0193b18": "首。與無量瘧鬼眾圍遶。拏枳儞毘紐天。亦",
    "T19n0950_001:0193b19": "與無量瘧鬼眾圍遶。於彼眾會。天及天子阿",
    "T19n0950_001:0193b20": "蘇羅阿蘇羅子。如是一切天龍藥叉乾闥婆",
    "T19n0950_001:0193b21": "阿蘇羅緊那羅摩睺羅伽羅剎眾等。",
    "T19n0950_001:0193b22": "復有持明成就者。所謂輪成就者。劍成就者。",
    "T19n0950_001:0193b23": "金剛杵成就者。蓮華成就者。鉞斧成就者。如",
    "T19n0950_001:0193b24": "來部明成就者。蓮華部明成就者。金剛部明",
    "T19n0950_001:0193b25": "成就者。盧陀羅天成就者。毘紐天成就者。",
    "T19n0950_001:0193b26": "母天眾成就者。摩睺羅伽成就者。蘖路荼",
    "T19n0950_001:0193b27": "成就者。龍成就者。拏枳儞成就者。藥叉成就",
    "T19n0950_001:0193b28": "者。摩尼跋捺羅成就者。俱尾羅成就者。水天",
    "T19n0950_001:0193b29": "成就者。梵王成就者。如是無量持明成就者",
    "T19n0950_001:0193c01": "為上首。各與百千眷屬俱。",
    "T19n0950_001:0193c02": "復有日月天子為上首。與無量百千宿曜圍",
    "T19n0950_001:0193c03": "遶以為眷屬俱。",
    "T19n0950_001:0193c04": "復有無量如來族。蓮華族。金剛族。無量明",
    "T19n0950_001:0193c05": "王使者女使者眾。金剛毘那夜迦。盡無餘世",
    "T19n0950_001:0193c06": "間出世間眾。一切山河池園苑街道四衢。林",
    "T19n0950_001:0193c07": "神樹神江神城郭神。村神屍林神鳥娑跢",
    "T19n0950_001:0193c08": "囉迦神。惡夢神地底神宮殿神。如是等上首",
    "T19n0950_001:0193c09": "乃至於此三千大千世界中。天龍藥叉羅剎",
    "T19n0950_001:0193c10": "娑乾闥婆阿蘇羅蘖路荼緊那羅摩呼羅伽。",
    "T19n0950_001:0193c11": "及諸母天瘧大瘧毘那夜迦餓鬼大餓鬼必",
    "T19n0950_001:0193c12": "舍遮藥叉羅剎娑等大威德者。各與大威德",
    "T19n0950_001:0193c13": "眷屬俱。皆於菩提場而住於五百由旬內。大",
    "T19n0950_001:0193c14": "集會眾以佛威神加持互不相逼惱。",
    "T19n0950_001:0193c15": "於是世尊住於如來莊嚴吉祥摩尼寶藏大寶",
    "T19n0950_001:0193c16": "樓閣。告慈氏等上首菩薩言。善男子此菩提",
    "T19n0950_001:0193c17": "場莊嚴樹。我所坐處。我於此坐已。摧四魔證",
    "T19n0950_001:0193c18": "成無上佛智。汝等咸應坐於是處。一切智佛",
    "T19n0950_001:0193c19": "智皆得生出。世尊說是語已。默然而住。",
    "T19n0950_001:0193c20": "爾時金剛手祕密主菩薩。以佛威神及本願",
    "T19n0950_001:0193c21": "力。從座而起偏袒右肩。右膝著地合掌向佛。",
    "T19n0950_001:0193c22": "世尊作禮白佛言。世尊我問世尊如來應正",
    "T19n0950_001:0193c23": "等覺。修佛頂真言異方便。一切如來所說真",
    "T19n0950_001:0193c24": "言明教。加行修習。曼茶羅印契安布。異成",
    "T19n0950_001:0193c25": "就事業。一字轉輪王佛頂入於大三摩地印",
    "T19n0950_001:0193c26": "曼荼羅。成就處軌則。念誦印安布最勝事業。",
    "T19n0950_001:0193c27": "祕密畫像法。止魔息災增益調伏法。如是一",
    "T19n0950_001:0193c28": "切如來部真實。一切世間出世間明真言。最",
    "T19n0950_001:0193c29": "勝不被他淩突。無盡眾生界菩薩真言行成",
    "T19n0950_001:0194a01": "就。由此一切有情獲得安樂。由此佛頂輪王",
    "T19n0950_001:0194a02": "於贍部洲眾生。修一切如來真言者。作大佛",
    "T19n0950_001:0194a03": "事故。由此世界贍部洲眾生。獲一切安樂能",
    "T19n0950_001:0194a04": "堪任成就故。一切天一切天族。一切藥叉一",
    "T19n0950_001:0194a05": "切藥叉族一切緊那羅一切摩呼羅伽。一切",
    "T19n0950_001:0194a06": "龍一切龍族。一切天龍藥叉乾闥婆阿蘇羅",
    "T19n0950_001:0194a07": "蘖路荼緊那羅摩呼羅伽人。一切世間出世",
    "T19n0950_001:0194a08": "間印真言。作利益故成就故。不令欺淩令",
    "T19n0950_001:0194a09": "安尊位故。一切有情修佛頂真言者。除一切",
    "T19n0950_001:0194a10": "苦惱。令我真言族成就故。觀自在等大菩薩",
    "T19n0950_001:0194a11": "真言行光顯故。一切如來說印曼荼羅法要",
    "T19n0950_001:0194a12": "成就故。無量如來所說真言印曼荼羅難成",
    "T19n0950_001:0194a13": "就者令易成故。理趣法句法要。唯願如來",
    "T19n0950_001:0194a14": "應正等覺說。啟白是已。",
    "T19n0950_001:0194a15": "爾時世尊誥金剛手祕密主言。善哉善哉祕",
    "T19n0950_001:0194a16": "密主。汝為一切眾生利益安樂。輪王佛頂成",
    "T19n0950_001:0194a17": "就真言行。精勤住持者。一切如來所說真",
    "T19n0950_001:0194a18": "言。汝能問如來如是事。是故金剛手我為汝",
    "T19n0950_001:0194a19": "說。先佛已說未來當說。爾時釋迦牟尼如來。",
    "T19n0950_001:0194a20": "以佛眼觀一切世界。觀已為未來有情。本願",
    "T19n0950_001:0194a21": "福力加持觀已。告一切菩薩大眾言。善男子",
    "T19n0950_001:0194a22": "汝等。憶念一切如來所說輪王一字。入一切",
    "T19n0950_001:0194a23": "法三摩地。作不思議奇特神變。於一切世界。",
    "T19n0950_001:0194a24": "作大佛事。一切三摩地中最勝句。咸皆作意。",
    "T19n0950_001:0194a25": "時一切菩薩。咸皆憶念一切佛頂輪王大真",
    "T19n0950_001:0194a26": "言王及三摩地句。唯除祕密主觀自在大菩",
    "T19n0950_001:0194a27": "薩。由如來加持故。時世尊坐大菩提樹下。於",
    "T19n0950_001:0194a28": "大福生地。如來入佛遊戲三摩地時。一切如",
    "T19n0950_001:0194a29": "來悉皆同入是三摩地。世尊彼時。憶念攝受",
    "T19n0950_001:0194b01": "一切眾生界。無量恒河沙數俱胝劫積集。施",
    "T19n0950_001:0194b02": "戒忍進等波羅蜜。無量難行苦行。從大丈夫",
    "T19n0950_001:0194b03": "相出光明。所謂後頂從白毫相。從眉從眼從",
    "T19n0950_001:0194b04": "鼻從耳從唇從頭。從袈裟從髆從手從臍輪",
    "T19n0950_001:0194b05": "從二乳從二乳間。從項從二髀從二膝從二",
    "T19n0950_001:0194b06": "脛從二踝。如是從坐處從二足。如來法輪印",
    "T19n0950_001:0194b07": "處。如是真多摩尼寶處。如來鑠訖底三昧處。",
    "T19n0950_001:0194b08": "錫杖印處。從如是一切如來心印處。從無能",
    "T19n0950_001:0194b09": "勝忿怒轉輪王入三摩地無能勝印處。如是",
    "T19n0950_001:0194b10": "一切如來大慈處大悲處。一切如來三摩地",
    "T19n0950_001:0194b11": "處。如是從無畏處從記[竺二+別]處。如是一切如",
    "T19n0950_001:0194b12": "來明真言處。放光。於一一光明無量光明以",
    "T19n0950_001:0194b13": "為眷屬。從佛頂出無量百千光明。種種色類",
    "T19n0950_001:0194b14": "青黃赤白紫色。照無量佛剎。照此三千大千",
    "T19n0950_001:0194b15": "世界一切地獄傍生。悉除息塵翳息一切苦。",
    "T19n0950_001:0194b16": "建立一切真言行。於諸菩薩作一切義利。成",
    "T19n0950_001:0194b17": "就大福莊嚴。一切安樂易成就。於剎那頃作",
    "T19n0950_001:0194b18": "一切義利成就已。於恒河沙數佛世界魔宮",
    "T19n0950_001:0194b19": "殿。咸令萎顇。映蔽一切魔光。乃至有頂下至",
    "T19n0950_001:0194b20": "無間大地獄。邊際一切處。照曜光曜驚覺一",
    "T19n0950_001:0194b21": "切有情。復來旋遶世尊三匝已。各各沒入本",
    "T19n0950_001:0194b22": "處。",
    "T19n0950_001:0194b23": "菩提場所說一字頂輪王經示現真言大",
    "T19n0950_001:0194b24": "威德品第二",
    "T19n0950_001:0194b25": "爾時釋迦牟尼如來。從三摩地起。以佛眼觀",
    "T19n0950_001:0194b26": "一切佛剎彼一切天集會。如師子奮迅。而顧",
    "T19n0950_001:0194b27": "視誥金剛手祕密主言。金剛手汝今諦聽。一",
    "T19n0950_001:0194b28": "字佛頂大明王及四大佛頂及毫相等。作大",
    "T19n0950_001:0194b29": "利益成就者明妃。如來手。如來鉢。如來唇。如",
    "T19n0950_001:0194c01": "來口。法輪等大明王。所有一切眾生界。於一",
    "T19n0950_001:0194c02": "切有情勤修佛頂真言行菩薩等。及一切有",
    "T19n0950_001:0194c03": "情菩薩乘受持者。苾芻苾芻尼塢波塞迦塢",
    "T19n0950_001:0194c04": "波斯迦。不被一切天世間沮壞。獲得不退轉。",
    "T19n0950_001:0194c05": "一切皆獲安樂。一切處一切苦惱悉皆除滅。",
    "T19n0950_001:0194c06": "一切皆悉起大慈行。同一味相。不被火燒不",
    "T19n0950_001:0194c07": "被水漂。不被刀傷不被毒中。不被蛇齧不被",
    "T19n0950_001:0194c08": "一切難。一切如來所說。大真言明王受持菩",
    "T19n0950_001:0194c09": "薩。及餘淨信大乘菩薩乘有情。從此一切如",
    "T19n0950_001:0194c10": "來三摩地出生。大真言受持者。及餘大明王",
    "T19n0950_001:0194c11": "受持者。應以牛黃於樺皮上。寫此陀羅尼。安",
    "T19n0950_001:0194c12": "頭髻中。若是苾芻苾芻尼。寫此陀羅尼繫在",
    "T19n0950_001:0194c13": "袈裟中。若塢波塞迦塢波斯迦繫在手臂。或",
    "T19n0950_001:0194c14": "在頸下。若國王帶。不被他敵之所侵擾。晝夜",
    "T19n0950_001:0194c15": "臥安覺安。大威德賢聖諸天。而常擁護。如是",
    "T19n0950_001:0194c16": "及餘有情。若能持此者。勤修真言行者。一切",
    "T19n0950_001:0194c17": "處獲得無礙。一切人見悉皆歡喜。遠離一切",
    "T19n0950_001:0194c18": "苦。得一切安樂。一切人天供養恭敬。一切天",
    "T19n0950_001:0194c19": "龍乾闥婆阿蘇羅蘖路茶緊那羅摩呼羅伽餓",
    "T19n0950_001:0194c20": "鬼必舍遮。一切難調障毘那夜迦。不敢逼近。",
    "T19n0950_001:0194c21": "離惡趣怖。祕密主此大明王。及明妃真言句。",
    "T19n0950_001:0194c22": "一切有情勤修菩薩行者。及修佛頂真言者。",
    "T19n0950_001:0194c23": "以此作息災吉祥事。惡星淩逼皆得息滅。作",
    "T19n0950_001:0194c24": "一切眾生義利。鉤召一切天龍藥叉。祕密主",
    "T19n0950_001:0194c25": "我略說為修佛頂真言者。速疾得悉地。令作",
    "T19n0950_001:0194c26": "一切事業。世尊說是已。告金剛手。此一切如",
    "T19n0950_001:0194c27": "來所說大真言王。大佛頂。白傘蓋佛頂。高佛",
    "T19n0950_001:0194c28": "頂。勝佛頂。光聚佛頂。如是大佛頂真言王。入",
    "T19n0950_001:0194c29": "一切如來三摩地。勤勇力等敵。皆殊勝三摩",
    "T19n0950_001:0195a01": "地成就。一字頂輪王佛眼。毫相大慈大悲佛",
    "T19n0950_001:0195a02": "牙。并無能勝如來手如來鉢如來袈裟如來",
    "T19n0950_001:0195a03": "法輪并明妃等說。從大悲奮迅大人相師子",
    "T19n0950_001:0195a04": "吼流出。一切菩薩不能摧壞。一切佛加持共",
    "T19n0950_001:0195a05": "隨喜。大慧照耀幽暗者。令作光明。以甚深",
    "T19n0950_001:0195a06": "智作無塵垢。令作吉祥。一切世間中最勝尊",
    "T19n0950_001:0195a07": "貴。作最勝無塵無垢四無所畏。令作端嚴慧。",
    "T19n0950_001:0195a08": "令作廣大無量殊勝智。令作堅固勇猛金剛",
    "T19n0950_001:0195a09": "鉤鎖身。令作十力。令作大威德。令拂除愚",
    "T19n0950_001:0195a10": "暗。令作一切佛智。令作大護一切菩薩功德",
    "T19n0950_001:0195a11": "藏。能令一切智智。能令寂靜句。令作無礙勇",
    "T19n0950_001:0195a12": "猛威德。令作最勝慧。難調眾生種性。令生慈",
    "T19n0950_001:0195a13": "心。能作一切如來熾盛三摩地。大真言明王",
    "T19n0950_001:0195a14": "一字佛頂輪王。而說真言曰。",
    "T19n0950_001:0195a15": "曩莫三滿多沒馱南唵步嚕唵(引)",
    "T19n0950_001:0195a16": "釋迦牟尼佛世尊。纔說是真言。譬如贍部洲",
    "T19n0950_001:0195a17": "大風。吹一切樹林藂林藥草葉及花果。悉皆",
    "T19n0950_001:0195a18": "振動。如是纔說是輪王一字真言。三千大千",
    "T19n0950_001:0195a19": "世界六種振動。須彌盧山亦皆大動。大海騰",
    "T19n0950_001:0195a20": "沸。及恒河沙數世界悉皆振動。山谷及海猶",
    "T19n0950_001:0195a21": "如草葉。一切山林河海皆悉振動。一切魔宮",
    "T19n0950_001:0195a22": "如一熾盛火聚。以佛威神加持力故。悉皆恐",
    "T19n0950_001:0195a23": "怖。魔眾諸天皆自不安。歸依於佛。世尊。於",
    "T19n0950_001:0195a24": "一切世界中那洛迦趣有情。悉皆獲得安樂。",
    "T19n0950_001:0195a25": "爾時世尊作如是神力加持。為令顯現輪王",
    "T19n0950_001:0195a26": "佛頂故。自身作轉輪王形。功德相莊嚴。七寶",
    "T19n0950_001:0195a27": "成就。一切光明熾盛。晃曜照曜。以無量法。",
    "T19n0950_001:0195a28": "莊嚴間錯嚴飾大輪王師子座而坐。熾盛照",
    "T19n0950_001:0195a29": "曜一切圓光。如輪周匝形成一聚光。無有一",
    "T19n0950_001:0195b01": "有情有情眾。當彼之際而敢不瞬目瞻暏。彼",
    "T19n0950_001:0195b02": "所有慈氏等大菩薩。彼皆剎那頃。亦不能不",
    "T19n0950_001:0195b03": "瞬目而瞻視。爾時觀自在菩薩。金剛手祕密",
    "T19n0950_001:0195b04": "主菩薩。以佛威力悶絕躄地。剎那謨呼律間。",
    "T19n0950_001:0195b05": "則彼大威德摩醯首羅天。帝釋天。毘紐天。夜",
    "T19n0950_001:0195b06": "摩天。水天俱尾羅天。風天。蘖路茶。緊那羅。",
    "T19n0950_001:0195b07": "摩呼羅伽等。一切器仗悉皆墮落。摩醯首羅",
    "T19n0950_001:0195b08": "三戟叉墮落。帝釋金剛杵墮落。毘紐天輪。俱",
    "T19n0950_001:0195b09": "尾羅棒。水天羂索。如是一切大威德天。一切",
    "T19n0950_001:0195b10": "器仗墮落於地。精氣威力神通皆奪。由轉輪",
    "T19n0950_001:0195b11": "大真言明王加持故。一切菩薩憶念菩提。遊",
    "T19n0950_001:0195b12": "戲三摩地。一切天龍藥叉乾闥婆阿蘇羅蘖",
    "T19n0950_001:0195b13": "路茶緊那羅摩呼羅伽等。皆歸依佛世尊。悉",
    "T19n0950_001:0195b14": "皆戰掉如芭蕉葉。身毛竦竪。不能堪忍觀大",
    "T19n0950_001:0195b15": "輪王真言色形。爾時世尊隱大輪王色形。剎",
    "T19n0950_001:0195b16": "那頃說此一切如來所說。大明妃。能息一切",
    "T19n0950_001:0195b17": "難調有情。能成就一切佛頂輪王。能息一切",
    "T19n0950_001:0195b18": "鬪諍言訟。一切如來部真言母。一切菩薩母。",
    "T19n0950_001:0195b19": "觀自在菩薩。金剛手祕密主。為令起故。說此",
    "T19n0950_001:0195b20": "佛眼。一切佛所說。能成就一切義利。速疾成",
    "T19n0950_001:0195b21": "就輪王佛頂故。說真言曰。",
    "T19n0950_001:0195b22": "曩莫薩嚩怛他蘖底瓢(一)曷囉(二合)毘藥(二合二)",
    "T19n0950_001:0195b23": "三藐三沒第毘藥(二合三)唵(引四)嚕嚕塞普(二合)嚕",
    "T19n0950_001:0195b24": "(五)入嚩(二合)攞(六)底瑟姹(二合七)悉馱魯左儞(八)",
    "T19n0950_001:0195b25": "薩嚩囉他(二合)娑怛儞(九)娑嚩(二合)訶(引十)",
    "T19n0950_001:0195b26": "說是佛眼陀羅尼已。觀自在菩薩。金剛手祕",
    "T19n0950_001:0195b27": "密主等悉皆而起。乃至所有一切天等眾會。",
    "T19n0950_001:0195b28": "各各復得本神通。各還執本器仗。皆歸依佛",
    "T19n0950_001:0195b29": "世尊。心大歡喜。瞋視觀察如來。各作是讚",
    "T19n0950_001:0195c01": "言。嗚呼奇哉。觀自在菩薩。金剛手祕密主。白",
    "T19n0950_001:0195c02": "釋迦牟尼應正等覺言。世尊是何奇特。世尊",
    "T19n0950_001:0195c03": "曾所未見如來持此頂輪王形光明聚。是何",
    "T19n0950_001:0195c04": "希奇。佛言善男子。持頂輪王色形三摩地。一",
    "T19n0950_001:0195c05": "切諸佛世尊佛遊戲神通。善男子如於大曼",
    "T19n0950_001:0195c06": "茶羅集會。汝等作真言身變化。住不思議顯",
    "T19n0950_001:0195c07": "示大威德。如是如是。如來轉輪王真言色形",
    "T19n0950_001:0195c08": "身住。而顯示。善男子此佛頂轉輪王。一切如",
    "T19n0950_001:0195c09": "來真言身。住最勝三摩地。一切諸大菩薩。及",
    "T19n0950_001:0195c10": "一切真言明王明妃。一切諸天無能違越。善",
    "T19n0950_001:0195c11": "男子有此真言轉輪王佛頂。若有人誦持處。",
    "T19n0950_001:0195c12": "五百由旬內一切明。世間出世間不流通。不",
    "T19n0950_001:0195c13": "成就。汝等所說清淨真言。所加持真言。不成",
    "T19n0950_001:0195c14": "就亦不往。亦不現威德。若纔憶念此真言。一",
    "T19n0950_001:0195c15": "切世間出世間真言悉地皆成就。汝等所說",
    "T19n0950_001:0195c16": "加持真言身。一切不可成就。不現應驗者。以",
    "T19n0950_001:0195c17": "此真言應成就之。五百由旬內地方。天龍藥",
    "T19n0950_001:0195c18": "叉乾闥婆阿蘇羅蘖路荼迦婁羅緊那羅摩呼",
    "T19n0950_001:0195c19": "羅伽菩薩。住真言身者。於處不堪忍住。不遊",
    "T19n0950_001:0195c20": "行不成就。不與現驗不與悉地。何以故由住",
    "T19n0950_001:0195c21": "此佛頂輪王三摩地。無能欺凌。除佛眼真言",
    "T19n0950_001:0195c22": "三昧耶。用此真言七遍誦之。則其身寂靜。若",
    "T19n0950_001:0195c23": "不然者。其威德無能堪忍。其修真言者。必須",
    "T19n0950_001:0195c24": "初後誦此佛眼真言。十地菩薩。尚不能堪忍",
    "T19n0950_001:0195c25": "此輪王威德。何況餘天王小類有情。",
    "T19n0950_001:0195c26": "爾時世尊顯佛頂威德故。欲現佛傘蓋威德",
    "T19n0950_001:0195c27": "故。一切佛傘蓋加持故。是時住白傘蓋佛頂",
    "T19n0950_001:0195c28": "王。身如傘蓋形。蓋此三千大千世界。無一",
    "T19n0950_001:0195c29": "有情而作質礙。白傘蓋形悉皆覆於佛頂。其",
    "T19n0950_001:0195c30": "傘蓋頂。當於如來頂中。觀自在菩薩。金剛",
    "T19n0950_001:0196a01": "手祕密主菩薩。問佛世尊。世尊此是何。傘蓋",
    "T19n0950_001:0196a02": "色形蓋覆三千大千世界而住。住於世尊頂",
    "T19n0950_001:0196a03": "上。不見其邊際。不可得以觀察瞻睹。不可",
    "T19n0950_001:0196a04": "往其邊際。佛言仁者此名白傘蓋佛頂王。無",
    "T19n0950_001:0196a05": "量如來所共宣說。一切如來無量色寶。普遍",
    "T19n0950_001:0196a06": "音聲。一切真多摩尼寶間錯。寶珠網普遍現",
    "T19n0950_001:0196a07": "前不思議莊嚴。而作影現。是諸佛世尊傘蓋。",
    "T19n0950_001:0196a08": "一切如來之傘蓋。成佛頂王傘蓋。作一切有",
    "T19n0950_001:0196a09": "情速疾成就。是一切諸佛傘蓋。名為白傘蓋。",
    "T19n0950_001:0196a10": "大威德菩薩。不得其邊際。於千俱胝劫度",
    "T19n0950_001:0196a11": "量。亦不得其邊際。亦不能見邊際。時世尊",
    "T19n0950_001:0196a12": "釋迦牟尼。觀佛頂王。以自神通威力加持。住",
    "T19n0950_001:0196a13": "真言身形而說真言曰。",
    "T19n0950_001:0196a14": "曩莫三滿多沒馱南唵怛他蘖覩瑟抳(二合)",
    "T19n0950_001:0196a15": "沙阿娜嚩路吉多母[口*栗]馱(二合)唵摩摩摩",
    "T19n0950_001:0196a16": "摩吽匿(儞戈反)",
    "T19n0950_001:0196a17": "當彼之時。此三千大千世界皆動搖震。爾時",
    "T19n0950_001:0196a18": "世尊誥諸菩薩言。諸菩薩此白傘蓋佛頂真",
    "T19n0950_001:0196a19": "言。能成就一切真言。能鉤台。是大明王。不",
    "T19n0950_001:0196a20": "空無礙勇猛。",
    "T19n0950_001:0196a21": "爾時世尊顯揚佛頂王威德故。作一切有情",
    "T19n0950_001:0196a22": "利益故。能息除一切災禍逼迫。能斷壞世間",
    "T19n0950_001:0196a23": "出世間真言。以此真言句作加持。無量菩薩",
    "T19n0950_001:0196a24": "稱讚。無量俱胝佛。說此佛頂王光聚。令現",
    "T19n0950_001:0196a25": "大威德故。是輪王佛頂之威光金剛句。而說",
    "T19n0950_001:0196a26": "真言曰。",
    "T19n0950_001:0196a27": "曩莫三滿多沒馱南(一)唵(二)怛他蘖覩瑟尼",
    "T19n0950_001:0196a28": "(二合)沙(三)阿娜嚩路枳帝(四)母[口*栗]馱(二合五)帝",
    "T19n0950_001:0196a29": "儒囉始(六)吽(七)入嚩(二合)囉入嚩(二合)攞(八)馱迦",
    "T19n0950_001:0196b01": "馱迦(九)娜囉娜囉(十)尾娜囉尾娜囉(十一)瞋那瞋",
    "T19n0950_001:0196b02": "那(十二)頻那頻那(十三)吽吽泮吒泮吒(十四)娑嚩",
    "T19n0950_001:0196b03": "(二合引)訶(引)",
    "T19n0950_001:0196b04": "說此真言已。三千大千世界。如寶爓燈形。",
    "T19n0950_001:0196b05": "無量間錯照曜。與蓮花色。帝青寶蘂。為爓",
    "T19n0950_001:0196b06": "晃曜。而現一切虛空際。一切寶聚為寶帳。間",
    "T19n0950_001:0196b07": "錯鈴鐸。一切莊嚴。光聚以變化力。為門界",
    "T19n0950_001:0196b08": "道。種種令普遍。佛威德示現。遍覆虛空界。",
    "T19n0950_001:0196b09": "加持而住。令一切菩薩作歡喜。一切獲得安",
    "T19n0950_001:0196b10": "樂。從佛頂出光明。一切世間出世間真言明。",
    "T19n0950_001:0196b11": "威皆斷壞令破奪其加持。令不成就。何以故",
    "T19n0950_001:0196b12": "大威光藏故。爾時世尊誥金剛手祕密主言。",
    "T19n0950_001:0196b13": "祕密主此一切如來光明照曜光聚佛頂。由",
    "T19n0950_001:0196b14": "此光明。照曜三千大千世界。下至無間地獄",
    "T19n0950_001:0196b15": "邊際。乃至有頂。照曜。一切魔宮悉皆萎悴。",
    "T19n0950_001:0196b16": "於虛空際作照曜。金剛手此佛頂王。能斷一",
    "T19n0950_001:0196b17": "切真言。纔誦此真言。修行者隨意。世間出世",
    "T19n0950_001:0196b18": "間真言。令斷令破令壞。唯除輪王佛頂。白傘",
    "T19n0950_001:0196b19": "蓋主佛頂。高佛頂。勝佛頂。佛眼。五字如來",
    "T19n0950_001:0196b20": "心。除此餘一切世間出世間真言明。斷壞令",
    "T19n0950_001:0196b21": "打令伏令縛令攝。修行者若纔稱名纔誦。隨",
    "T19n0950_001:0196b22": "意難調鬼魅。令壞令打令馳走令挫辱。金剛",
    "T19n0950_001:0196b23": "手此光聚佛頂。不應非處誦持。應於有舍利",
    "T19n0950_001:0196b24": "處誦持。賢聖諸尊所攝受處。何以故此威德",
    "T19n0950_001:0196b25": "光聚佛頂。等同輪王威德故。若不爾者。即被",
    "T19n0950_001:0196b26": "傷損。即聖眾不降臨。諸魔得便。當知於清",
    "T19n0950_001:0196b27": "淨處及有舍利處。聖人得道處。先以三昧耶",
    "T19n0950_001:0196b28": "加持。復以輪王三昧耶佛眼加持。若異此者",
    "T19n0950_001:0196b29": "即被傷損。雖久修行亦不成就。此光聚大真",
    "T19n0950_001:0196c01": "言王。於修餘真言者。不得輒誦。何以故彼",
    "T19n0950_001:0196c02": "真言主威德損故。當知於閑靜處。或於河",
    "T19n0950_001:0196c03": "側或於池邊。或於海岸或於山間。或於窟或",
    "T19n0950_001:0196c04": "於聖人作制底處。其修行者獲大威德。具力",
    "T19n0950_001:0196c05": "具大精進。具念具慧等同餘部得悉地者。威",
    "T19n0950_001:0196c06": "光威德猶如輪王真言成就。祕密主此明王。",
    "T19n0950_001:0196c07": "能生不思議威德。祕密主此是如來威。如來",
    "T19n0950_001:0196c08": "光。如來加持。一切諸佛之光明威德。光明體。",
    "T19n0950_001:0196c09": "光明性。與一切有情威德。能生威光性。金剛",
    "T19n0950_001:0196c10": "手能斷一切真言。能調難調者。能壞他真言",
    "T19n0950_001:0196c11": "威。此是大威德大神通。能成辦一切事。",
    "T19n0950_001:0196c12": "爾時世尊。復觀無盡法界知已。眾生利益故。",
    "T19n0950_001:0196c13": "能令如來力三摩地等流。一切菩薩無邊力",
    "T19n0950_001:0196c14": "勇猛故。說一切佛所加持。修一切真言與安",
    "T19n0950_001:0196c15": "樂故。說真言曰。",
    "T19n0950_001:0196c16": "曩謨三滿多沒馱南唵入嚩(二合)攞入嚩",
    "T19n0950_001:0196c17": "(二合)攞儞比也(二合)儞比庾(二合)那蘖(二合)都",
    "T19n0950_001:0196c18": "瑟尼(二合)沙度那度那吽(引)",
    "T19n0950_001:0196c19": "爾時一切世界悉皆震動。一切天龍藥叉乾",
    "T19n0950_001:0196c20": "闥婆阿蘇羅蘖路茶緊那羅摩呼羅伽。迷悶癡",
    "T19n0950_001:0196c21": "亂皆失神通。難調者被燒。毘那夜迦出呵呵",
    "T19n0950_001:0196c22": "聲。爾時世尊誥祕密主言。祕密主此名高佛",
    "T19n0950_001:0196c23": "頂王。一切如來三摩地力。勇猛大精進大力。",
    "T19n0950_001:0196c24": "若有善男子善女人。修習輪王佛頂者。及餘",
    "T19n0950_001:0196c25": "淨信者。所往處鬪戰論理諍訟。一切處若誦。",
    "T19n0950_001:0196c26": "所去處悉皆得勝。或餘有大國王淨信佛法",
    "T19n0950_001:0196c27": "者。用牛黃於樺皮上或素上。書此真言。繫",
    "T19n0950_001:0196c28": "旗纛上。或於頸下。則往。他敵若見則便破敗。",
    "T19n0950_001:0196c29": "他軍消融互不相救。何以故以如來神力加持",
    "T19n0950_001:0197a01": "故。或餘塢波塞迦塢波斯迦。於頭上帶持。彼",
    "T19n0950_001:0197a02": "人吉祥清淨威德。吉慶威光威力。不被他",
    "T19n0950_001:0197a03": "凌突。獲得吉祥辯才。祕密主我略說。菩薩",
    "T19n0950_001:0197a04": "持此者。獲得無量力勇健。獲得如來加持。",
    "T19n0950_001:0197a05": "一切魔無能沮壞。一切諸天不敢逼近。修此",
    "T19n0950_001:0197a06": "大真言者。無有與等。威力皆得成就。若成就",
    "T19n0950_001:0197a07": "等同轉輪王真言。何以故一切如來神力所",
    "T19n0950_001:0197a08": "加持。三摩地力故。是為高頂王。",
    "T19n0950_001:0197a09": "爾時世尊釋迦牟尼如來。現神通威德故。一",
    "T19n0950_001:0197a10": "切罪息滅故。一切惡趣摧壞故。一切那洛迦",
    "T19n0950_001:0197a11": "苦息除故。現不思議行神通故。現一切如來",
    "T19n0950_001:0197a12": "神通威德積集故。此佛頂真言王。一切佛之",
    "T19n0950_001:0197a13": "所宣說真言曰。",
    "T19n0950_001:0197a14": "曩謨三滿多沒馱南唵入嚩(二合)攞惹庾",
    "T19n0950_001:0197a15": "瑟尼(二合)沙入嚩(二合)攞入嚩(二合)攞滿馱娜",
    "T19n0950_001:0197a16": "麼滿馱娜麼弩嚕(二合)麼弩嚕(二合)麼弩嚕",
    "T19n0950_001:0197a17": "麼郝賀那吽(引)",
    "T19n0950_001:0197a18": "纔說是真言。此世界及一切佛剎六種震動。",
    "T19n0950_001:0197a19": "無有一有情受飢渴苦。以一切佛威神力。現",
    "T19n0950_001:0197a20": "大威德故。一切地獄中一切飢渴悉皆止息。",
    "T19n0950_001:0197a21": "一切有情悉令獲得飲食。恒河沙數等如來",
    "T19n0950_001:0197a22": "同共宣說。為大怖畏有情作利益故。示現大",
    "T19n0950_001:0197a23": "神通。金剛手有此佛頂王所流布處。一切魔",
    "T19n0950_001:0197a24": "不得其便。何況修行者。若有善男子善女人。",
    "T19n0950_001:0197a25": "若能常憶念此真言王。復能持誦。彼獲得不",
    "T19n0950_001:0197a26": "思議神通成就。具大精進神通圓滿。一切諸",
    "T19n0950_001:0197a27": "天禮敬彼人。不久獲不思議功德。若有成",
    "T19n0950_001:0197a28": "就真言王者。或有大乘淨信者。或修習輪王",
    "T19n0950_001:0197a29": "佛頂者。彼獲得不思議神通相應。於一切有",
    "T19n0950_001:0197b01": "情中為最勝。不應疑惑。獲佛神通。所求欲願",
    "T19n0950_001:0197b02": "獲得無礙。一切神通平等真實無畏。一切時",
    "T19n0950_001:0197b03": "等同諸佛。金剛手若修勝佛頂真言者。不久",
    "T19n0950_001:0197b04": "神通自在成就。於剎那頃諸難調有情見者。",
    "T19n0950_001:0197b05": "悉皆馳走。所有魔眾諸天見彼。皆失神通而",
    "T19n0950_001:0197b06": "悉馳走。若有修習此真言成就者。與轉輪王",
    "T19n0950_001:0197b07": "真言成就。等無有異。於地獄中亦作神通。為",
    "T19n0950_001:0197b08": "處地獄有情作利益故。如是一切有情息除",
    "T19n0950_001:0197b09": "飢苦。我略說少分。佛頂王三摩地。神通熾盛",
    "T19n0950_001:0197b10": "無量無邊。一劫不能說其福利功德。我少分",
    "T19n0950_001:0197b11": "說世尊所說。",
    "T19n0950_001:0197b12": "爾時世尊告一切菩薩眾。善男子佛頂王等。",
    "T19n0950_001:0197b13": "住一切如來三摩地真言身者。千俱胝劫不",
    "T19n0950_001:0197b14": "能盡說其功德。矜愍一切有情故而說少分。",
    "T19n0950_001:0197b15": "是佛頂王族稱揚不思議功德。千俱胝劫。若",
    "T19n0950_001:0197b16": "如來說無能盡其邊際。如來親自佛頂真言",
    "T19n0950_001:0197b17": "王輪王大威德。若千佛於俱胝劫讚歎。亦不",
    "T19n0950_001:0197b18": "能盡其邊際。若有善男子善女人。若以飲食",
    "T19n0950_001:0197b19": "衣服湯藥種種資具。供養百佛。若有人誦此",
    "T19n0950_001:0197b20": "輪王受持福聚。無能與等即說伽陀曰。",
    "T19n0950_001:0197b21": "　若復智修行　　最勝真言王",
    "T19n0950_001:0197b22": "　則成為菩提　　獲地位不疑",
    "T19n0950_001:0197b23": "　為不生不滅　　持此佛頂者",
    "T19n0950_001:0197b24": "　無有等威德　　不思儀色力",
    "T19n0950_001:0197b25": "　三世無與等　　眾生身界異",
    "T19n0950_001:0197b26": "　成就佛頂人　　無有等同者",
    "T19n0950_001:0197b27": "　若帝釋自身　　或餘威德天",
    "T19n0950_001:0197b28": "　一切世界中　　欲界大力者",
    "T19n0950_001:0197b29": "　見修頂輪人　　若不起承迎",
    "T19n0950_001:0197c01": "　頭破作七分　　猶如蘭香梢",
    "T19n0950_001:0197c02": "　自在及帝釋　　水天俱尾羅",
    "T19n0950_001:0197c03": "　藥叉大威德　　奪彼光萎悴",
    "T19n0950_001:0197c04": "　千光而熾盛　　照曜於諸天",
    "T19n0950_001:0197c05": "若有大丈夫。成就大真言王。若讀若誦若受",
    "T19n0950_001:0197c06": "持。乃至書寫經卷。或書於樺皮。帶持或塗",
    "T19n0950_001:0197c07": "壇或香泥塗地。散花燒香末香。以經卷置",
    "T19n0950_001:0197c08": "於壇中而作供養。此法要受持讀誦。為他演",
    "T19n0950_001:0197c09": "說。觀其眾生根性勝劣而為宣說。勤修菩薩",
    "T19n0950_001:0197c10": "行者。慇懃而敷演。畢獲得如來熾盛三摩地。",
    "T19n0950_001:0197c11": "淨信究竟大乘堅固者。應授與之。如來言教。",
    "T19n0950_001:0197c12": "可為敷演而為說之。不應慳悋。常得宿命智。",
    "T19n0950_001:0197c13": "不墮於惡趣。超千劫生死流轉。證無上正等",
    "T19n0950_001:0197c14": "覺。一切天龍常當擁護。言音威肅令人樂",
    "T19n0950_001:0197c15": "聞。一切有情愛樂憐愍安樂捨壽。不為諸",
    "T19n0950_001:0197c16": "魔之所侵擾。若有善男子善女人大有情。堅",
    "T19n0950_001:0197c17": "固入大乘由滿願故。修如來族真言。是人具",
    "T19n0950_001:0197c18": "福大威德。賢聖所攝受。不歸依餘類。唯歸",
    "T19n0950_001:0197c19": "趣佛菩薩。超越一切魔道。意趣諸根不缺者。",
    "T19n0950_001:0197c20": "身色光潤黃白。生於勝族清淨處。生於吉宿。",
    "T19n0950_001:0197c21": "大勤勇身相圓滿。不太肥不太瘦。亦不乾",
    "T19n0950_001:0197c22": "悴。爪如赤銅踝骨平滿。身形長大肌膚潔白。",
    "T19n0950_001:0197c23": "不太團圝齒不疎黑。眼目不睞亦不黃綠。",
    "T19n0950_001:0197c24": "不疥癩不貪染。不被毘那夜迦所持。身相應",
    "T19n0950_001:0197c25": "頭圓平滿筋脈平正。我今略說其相。生於",
    "T19n0950_001:0197c26": "大族大福大威德有情。說此法要。是善男子",
    "T19n0950_001:0197c27": "善女人。若得此佛頂真言。必當成就。為彼有",
    "T19n0950_001:0197c28": "情而敷演之。而當敬禮慎勿不與。必當與之。",
    "T19n0950_001:0197c29": "若得此佛頂真言。必當成就。若有人得此",
    "T19n0950_001:0198a01": "堅固有情。輪王佛頂必當成就。此甚深法要。",
    "T19n0950_001:0198a02": "餘世界中甚難得聞。此由如來加持。於餘多",
    "T19n0950_001:0198a03": "世界中得聞。若有人一經於耳根。應知皆是",
    "T19n0950_001:0198a04": "輪王三摩地之所加持。應如是知。若有人得",
    "T19n0950_001:0198a05": "此如來族法要修行者。得至於手中。皆是如",
    "T19n0950_001:0198a06": "來加持。何以故皆是如來不思議真言三摩",
    "T19n0950_001:0198a07": "地頂輪真言身之所建立。此一切真言中最",
    "T19n0950_001:0198a08": "大真言句。頂王三摩地不思議法要。應當知。",
    "T19n0950_001:0198a09": "是故彼有情。必當求如來真言成就。若此法",
    "T19n0950_001:0198a10": "要書寫經卷。或誦所在之處。無量人天世",
    "T19n0950_001:0198a11": "間皆作供養。獲得此三摩地熾盛法句。彼人",
    "T19n0950_001:0198a12": "無增上嗔恚之心。",
    "T19n0950_001:0198a13": "菩提場所說一字頂輪王經卷第一"
}