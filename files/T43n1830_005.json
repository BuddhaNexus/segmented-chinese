{
    "T43n1830_005:0387c16": "成唯識論述記卷第五(本)",
    "T43n1830_005:0387c18": "沙門基撰",
    "T43n1830_005:0387c19": "論。云後開導依至不相續故。述曰。即是難",
    "T43n1830_005:0387c20": "陀等長徒之義。文分為三。一辨五識。二辨",
    "T43n1830_005:0387c21": "第六。三辨七．八。此等即初。此依居末故復",
    "T43n1830_005:0387c22": "言後。開導依名如前已釋。此師意說。如瑜",
    "T43n1830_005:0387c23": "伽等第一。五識六業中第四業云唯一剎那",
    "T43n1830_005:0387c24": "了別。彼第三云。又非五識身有二剎那俱",
    "T43n1830_005:0387c25": "生。亦非展轉無間而生。故大乘中。五識唯一",
    "T43n1830_005:0387c26": "剎那必不相續。終始必然。又彼第三云。又",
    "T43n1830_005:0387c27": "一剎那五識生已。從此無間必意識生。從此",
    "T43n1830_005:0387c28": "無間。或時散亂。或耳識生。餘五識中隨一",
    "T43n1830_005:0387c29": "生等。故知五識自類前後。及與他前後。皆不",
    "T43n1830_005:0388a01": "相續。",
    "T43n1830_005:0388a02": "論。必第六識至為開導依。述曰。如前數引。",
    "T43n1830_005:0388a03": "非自力生。彼第三又云。說眼識等隨意識",
    "T43n1830_005:0388a04": "轉。亦是唯以第六意識為無間依。第七．八",
    "T43n1830_005:0388a05": "識於此無力不引此生。非此開導。故前五",
    "T43n1830_005:0388a06": "識各唯依六。",
    "T43n1830_005:0388a07": "論。第六意識至為開導依。述曰。或由五識",
    "T43n1830_005:0388a08": "所引生故。彼第三云五識無間必意識生。",
    "T43n1830_005:0388a09": "故是此證。即明了心後生意識。即以自．及",
    "T43n1830_005:0388a10": "五識。合八識中以前六識為開導依。",
    "T43n1830_005:0388a11": "論。第七八識至為開導依。述曰。自相續故。",
    "T43n1830_005:0388a12": "不假他力所引生故。但自類為依　問曰",
    "T43n1830_005:0388a13": "平等智起等時何非此依　答彼先自生。但",
    "T43n1830_005:0388a14": "由六識令其轉變。非由今引方始令起",
    "T43n1830_005:0388a15": "故非此依。彼力疎遠。此常徒義。",
    "T43n1830_005:0388a16": "論。有義彼說未為究理。述曰。安惠等解。",
    "T43n1830_005:0388a17": "文有其二。一破斥。二申正義　破中有三。",
    "T43n1830_005:0388a18": "一總非。二別破。三結。此即第一。撥前全非",
    "T43n1830_005:0388a19": "故言未究。",
    "T43n1830_005:0388a20": "論。且前五識至可如所說。述曰。下別破斥。",
    "T43n1830_005:0388a21": "文有其四。一破五識。二破第六。三破末那。",
    "T43n1830_005:0388a22": "四破第八。",
    "T43n1830_005:0388a23": "破五識中。初縱。後奪。此即縱也。前師五識",
    "T43n1830_005:0388a24": "唯一念生。今先破此故言且如前。五種識",
    "T43n1830_005:0388a25": "等。謂五識有三位。若論多分可一念生。一",
    "T43n1830_005:0388a26": "未自在位。二率爾遇境位。三遇非勝境位。",
    "T43n1830_005:0388a27": "上一位言通下二處。次一遇言貫下第三。後",
    "T43n1830_005:0388a28": "境之言復通第二。若此三位可如汝說。除",
    "T43n1830_005:0388a29": "此三位餘應相續。",
    "T43n1830_005:0388b01": "自下奪中即成三奪。先翻未自在位。",
    "T43n1830_005:0388b02": "論。若自在位至寧不相續。述曰。翻第一位。",
    "T43n1830_005:0388b03": "此有二說。不正義者。初地亦得轉五識故。",
    "T43n1830_005:0388b04": "若正義者。此位即在八地以去皆能任運。此",
    "T43n1830_005:0388b05": "於有漏五根。亦能得互用故。無漏殊勝非",
    "T43n1830_005:0388b06": "前位故。然此舉勝故說如來。次致等言意",
    "T43n1830_005:0388b07": "攝餘者。諸大菩薩方始能然。餘不可爾。謂",
    "T43n1830_005:0388b08": "佛世尊於境自在。轉變皆成。以眼聞聲諸",
    "T43n1830_005:0388b09": "根互用。不假分別恒緣於此故名任運。更",
    "T43n1830_005:0388b10": "無疑慮故言決定。無所未知即無尋求。",
    "T43n1830_005:0388b11": "恒決定緣。此五識身何不相續。瑜伽第一．第",
    "T43n1830_005:0388b12": "三等說。若於此不決定。五識之後起意尋",
    "T43n1830_005:0388b13": "求心。為先未決故。諸佛先決故無尋求。彼",
    "T43n1830_005:0388b14": "論復言前三心是無記。諸佛心善故無尋求。",
    "T43n1830_005:0388b15": "亦應諸佛無率爾心。若以此時境至為論",
    "T43n1830_005:0388b16": "假說有者。以於此境今初見故。若皆已見",
    "T43n1830_005:0388b17": "故無尋求。已曾見竟無率爾心。即諸佛率爾",
    "T43n1830_005:0388b18": "心時。亦名決定。亦名染淨。亦名等流。於一",
    "T43n1830_005:0388b19": "時中具四義故。然但有三。餘人之境有所",
    "T43n1830_005:0388b20": "未知故心前後。佛則不爾。非此未定後方",
    "T43n1830_005:0388b21": "定故顯五心者。謂自在位即翻第一未自在",
    "T43n1830_005:0388b22": "位五可間斷。佛即相續。",
    "T43n1830_005:0388b23": "已前總是以事望理難。次當更說。為非初",
    "T43n1830_005:0388b24": "過等流心後亦得相續。",
    "T43n1830_005:0388b25": "論。等流五識至多念相續。述曰。自下乃至",
    "T43n1830_005:0388b26": "引大論云故非二識互相續生。是翻第二",
    "T43n1830_005:0388b27": "率爾遇境。初出理。次引證。後重成。此意亦",
    "T43n1830_005:0388b28": "如未自在位。其五識等流者。其五心中既為",
    "T43n1830_005:0388b29": "第三決定。第四染淨。第六意識作意引生。如",
    "T43n1830_005:0388c01": "覩佛像。專注一緣未休覩來名未捨頃。",
    "T43n1830_005:0388c02": "意．眼二識俱並未捨。如何不許多念相續。",
    "T43n1830_005:0388c03": "此則出理。次引論文。",
    "T43n1830_005:0388c04": "論。故瑜伽說至應知亦爾。述曰。第三決定",
    "T43n1830_005:0388c05": "無記心後。方有第四染淨心生。引五識等等",
    "T43n1830_005:0388c06": "流心起。瑜伽第一五識生時三心可得等。此",
    "T43n1830_005:0388c07": "文可解。如彼論中第一抄解。五心次第如",
    "T43n1830_005:0388c08": "別章釋　而彼不由自分別力者。顯是意",
    "T43n1830_005:0388c09": "識所引生義。其文易了。既引論已。",
    "T43n1830_005:0388c10": "論。彼意定顯至俱相續轉。述曰。下重成。非",
    "T43n1830_005:0388c11": "五識身一念即滅。可言五識互相續生　彼",
    "T43n1830_005:0388c12": "若解言五識定斷。若爾何故言相續轉。遞相",
    "T43n1830_005:0388c13": "續生。非眼識斷已唯有意識。後復眼生可",
    "T43n1830_005:0388c14": "言相續。",
    "T43n1830_005:0388c15": "論。既眼識時至互相續生。述曰。論主難云。",
    "T43n1830_005:0388c16": "既眼識時非無意識。五識斷已後意識生。若",
    "T43n1830_005:0388c17": "爾此是意相續生。如何乃言五識相續。如眼",
    "T43n1830_005:0388c18": "識時無意識。意識時無五識。更遞生故可",
    "T43n1830_005:0388c19": "互相續。此既不爾。故非二識互相續生名",
    "T43n1830_005:0388c20": "為相續。",
    "T43n1830_005:0388c21": "此第二以理成教難。次第三翻遇非勝境。",
    "T43n1830_005:0388c22": "以教成理難。",
    "T43n1830_005:0388c23": "論。若增盛境至戲忘天等。述曰。自下文有",
    "T43n1830_005:0388c24": "三。初標宗。次引證。後理成。此初也。若遇",
    "T43n1830_005:0388c25": "中境。不能逼身奪於心故。可許暫捨五",
    "T43n1830_005:0388c26": "識不續。設許不續。若遇勝境逼身奪心。",
    "T43n1830_005:0388c27": "或雙逼奪身．心。即五識身亦應相續。境增",
    "T43n1830_005:0388c28": "勝故。此位正在未自在位　其如何等",
    "T43n1830_005:0388c29": "　舉現事者如熱地獄。火增盛故　戲忘天等",
    "T43n1830_005:0389a01": "等憤恚天。總言即是欲界上四天。無別處",
    "T43n1830_005:0389a02": "所。但樂．憎者。瑜伽第五四句中云欲界諸",
    "T43n1830_005:0389a03": "天不別言處。如毘婆沙第一百九十九有",
    "T43n1830_005:0389a04": "二說。一云住妙高層級。二云即三十三天。若",
    "T43n1830_005:0389a05": "准瑜伽即上四欲天。以下二天可相殺故。",
    "T43n1830_005:0389a06": "此善．惡人緣強難捨。故五識身定有相續。",
    "T43n1830_005:0389a07": "釋唯一念文。此據率爾．境平等故。",
    "T43n1830_005:0389a08": "復次引教成。",
    "T43n1830_005:0389a09": "論。故瑜伽說至名為意根。述曰。五十二說。",
    "T43n1830_005:0389a10": "文言通故六識。明知互為緣也。",
    "T43n1830_005:0389a11": "論。若五識前後至等無間緣。述曰。下理成",
    "T43n1830_005:0389a12": "也。其文易解。若五識間斷故前後定唯有意",
    "T43n1830_005:0389a13": "識。彼第三說眼識率爾心後。定有意識尋",
    "T43n1830_005:0389a14": "求。此後或時散亂。或是耳等識生故。非",
    "T43n1830_005:0389a15": "眼識後許耳識生。以此中言眼識後唯意",
    "T43n1830_005:0389a16": "識。不言五識生故。即五十二應云若此一",
    "T43n1830_005:0389a17": "意識。為彼六識緣。乃至此六識。為彼一意",
    "T43n1830_005:0389a18": "識緣。以前後定唯有意故。",
    "T43n1830_005:0389a19": "論。既不如是至有相續義。述曰。結五識也。",
    "T43n1830_005:0389a20": "上來第一破五識身不相續義自他五識無",
    "T43n1830_005:0389a21": "無間緣。自下第二破第六意識以前五識。",
    "T43n1830_005:0389a22": "不以七．八為開導依。有二。",
    "T43n1830_005:0389a23": "論。五識起時至為開導依。述曰。謂瑜伽第",
    "T43n1830_005:0389a24": "三說五識身隨意識轉。及六十七．集量論",
    "T43n1830_005:0389a25": "等云五識俱時必有意識。即此意識能引第",
    "T43n1830_005:0389a26": "二尋求意識生。即以前念自類意識為無",
    "T43n1830_005:0389a27": "間緣。何假五識。若前一念獨起五識。後方",
    "T43n1830_005:0389a28": "意識尋求心生。可如所說五為意緣。既不",
    "T43n1830_005:0389a29": "如是。故知意識不以五識為開導依。五識",
    "T43n1830_005:0389b01": "自無勝勢力故。第一破意用五為依。",
    "T43n1830_005:0389b02": "論。無心睡眠至為開導依。述曰。此下第二",
    "T43n1830_005:0389b03": "難第六意。令以七．八二識為依。五位無心",
    "T43n1830_005:0389b04": "第六識斷。此滅定等有無第七如常徒說。",
    "T43n1830_005:0389b05": "此等五位唯有七．八二識相續。後出無心",
    "T43n1830_005:0389b06": "時第七．八識。應與第六意識為依。彼先間",
    "T43n1830_005:0389b07": "斷。此恒續故。如在定中耳聞聲等。意雖",
    "T43n1830_005:0389b08": "不同緣。然為耳識依。以意先有故。此耳間",
    "T43n1830_005:0389b09": "生故。五位無心。以七．八識同彼定意。以此",
    "T43n1830_005:0389b10": "斷意同彼耳識故理應爾。",
    "T43n1830_005:0389b11": "論。若彼用前至彼云何爾。述曰。難前師說。",
    "T43n1830_005:0389b12": "彼滅定等。對法第五。以先滅心為無間緣。",
    "T43n1830_005:0389b13": "中間都無自心隔故。唯以自類為依。不",
    "T43n1830_005:0389b14": "假他七．八者　五識體雖斷。無一自心隔",
    "T43n1830_005:0389b15": "故。應如彼意不以意為緣。其五識此既",
    "T43n1830_005:0389b16": "不許然。以先意識為無間緣。不以自類",
    "T43n1830_005:0389b17": "五識為緣。彼滅定等第六意識何故即爾。是",
    "T43n1830_005:0389b18": "即意識不假五識。亦是六以七．八為緣。",
    "T43n1830_005:0389b19": "例同五識用意為依。",
    "T43n1830_005:0389b20": "自下第三六為七依難。彼先七．八各自為",
    "T43n1830_005:0389b21": "緣故。",
    "T43n1830_005:0389b22": "論。平等性智至為開導依。述曰。即顯末那",
    "T43n1830_005:0389b23": "名通無漏。雖即六識轉末那得名為第",
    "T43n1830_005:0389b24": "七。實非第七。不通淨故。不爾違經。初地",
    "T43n1830_005:0389b25": "初心第七識俱平等性智。由先念心世第一",
    "T43n1830_005:0389b26": "法二空觀有漏心引生。故七應以第六為",
    "T43n1830_005:0389b27": "依。唯於此時要由第六引方生故。即准餘",
    "T43n1830_005:0389b28": "時起平等智義亦應爾。",
    "T43n1830_005:0389b29": "自下第四八以六．七為依難。於中有二。先",
    "T43n1830_005:0389c01": "果中識難。",
    "T43n1830_005:0389c02": "論。圓鏡智俱至方便引生。述曰。此識唯在",
    "T43n1830_005:0389c03": "金剛心中。此有二說如前已解。此位之前",
    "T43n1830_005:0389c04": "得二智故。故此時第八以六．七為依。餘時",
    "T43n1830_005:0389c05": "無故。",
    "T43n1830_005:0389c06": "論。又異熟心至相應善心。述曰。此第二以",
    "T43n1830_005:0389c07": "因中識難　攝論第三說異熟心依染污意。",
    "T43n1830_005:0389c08": "無性染意即是第六。世親染意或第七心。故",
    "T43n1830_005:0389c09": "知第八亦依六．七。此約異生．一分有學。菩",
    "T43n1830_005:0389c10": "薩受生如對法第五。有是願力者。此要十",
    "T43n1830_005:0389c11": "地大菩薩眾為度有情。若分段．若變易。亦",
    "T43n1830_005:0389c12": "由二智善心為緣第八得起。此說通初地",
    "T43n1830_005:0389c13": "　或說在八地　前說為勝。",
    "T43n1830_005:0389c14": "論。既爾必應至都未盡理。述曰。既有三證。",
    "T43n1830_005:0389c15": "故知第八以六．七為依。由前八識皆有過",
    "T43n1830_005:0389c16": "證。第三結云彼所說言都無盡理。",
    "T43n1830_005:0389c17": "論。應說五識至為開導依。述曰。以下結正",
    "T43n1830_005:0389c18": "歸宗。五識以前六識皆得為依。自相續故。",
    "T43n1830_005:0389c19": "他引生故。得次無間生。大論第三云亦非",
    "T43n1830_005:0389c20": "五識無間而生者。此據多分率爾心語。",
    "T43n1830_005:0389c21": "論。第六意識至為開導依。述曰。不假五",
    "T43n1830_005:0389c22": "引。故用前自類為開導依。五位無心時。或",
    "T43n1830_005:0389c23": "第七．八為依。例與五依故。",
    "T43n1830_005:0389c24": "論。第七末那至為開導依。述曰。如起大",
    "T43n1830_005:0389c25": "乘初無漏心。亦以第六為開導依。",
    "T43n1830_005:0389c26": "論。阿陀那識至由前說故。述曰。第八初起",
    "T43n1830_005:0389c27": "圓鏡智時。諸異生等初受生等。以前六．七",
    "T43n1830_005:0389c28": "為開導依皆不違理。由彼如前所說理",
    "T43n1830_005:0389c29": "故總結成義　言阿陀那者通無漏故。此",
    "T43n1830_005:0390a01": "中四緣如下廣解。",
    "T43n1830_005:0390a02": "論。有義此說亦不應理。述曰。於中有三。",
    "T43n1830_005:0390a03": "初總非前。次申其義。後總結正。即初文也。",
    "T43n1830_005:0390a04": "此護法釋。",
    "T43n1830_005:0390a05": "所以者何。",
    "T43n1830_005:0390a06": "論。開導依者至等無間緣。述曰。下申其義。",
    "T43n1830_005:0390a07": "文意有四。一出體．義。二破前非。三申正",
    "T43n1830_005:0390a08": "理。四釋違難。下即初也　開導依者。與四",
    "T43n1830_005:0390a09": "緣中無間緣別。但是開導依必是無間緣。有",
    "T43n1830_005:0390a10": "是無間緣非開導依。謂前念滅自類心所。",
    "T43n1830_005:0390a11": "開導依者謂有緣法。謂若有法體是有緣。即",
    "T43n1830_005:0390a12": "簡色．不相應．無為法等。有所緣有力者能",
    "T43n1830_005:0390a13": "引生故　無主者。即簡一切心所法等。彼",
    "T43n1830_005:0390a14": "非主故。要主有力方可為依　能作等無",
    "T43n1830_005:0390a15": "間緣者。簡異類他識為此識依。或自類識",
    "T43n1830_005:0390a16": "後心不為前心依。或雖是心俱時。不得為",
    "T43n1830_005:0390a17": "心所依。俱非開導故　故言等無間緣即",
    "T43n1830_005:0390a18": "唯自類。",
    "T43n1830_005:0390a19": "論。此於後生至非心所等。述曰。前念心王",
    "T43n1830_005:0390a20": "此於後心．及心所法。能開避彼路引導令",
    "T43n1830_005:0390a21": "生故為此依。此但屬心。非諸心所．色．不相",
    "T43n1830_005:0390a22": "應。皆無力故。亦非無為。無前後故。故復言",
    "T43n1830_005:0390a23": "等。此則第一釋依體．義。",
    "T43n1830_005:0390a24": "論。若此與彼至為開導依。述曰。下破前非。",
    "T43n1830_005:0390a25": "其有兩種。一諸識不俱難。二色．心無異難。",
    "T43n1830_005:0390a26": "下初難也。說此與彼為此依者。即是要有",
    "T43n1830_005:0390a27": "開導力故。一身八識既容許有俱起之理。",
    "T43n1830_005:0390a28": "如何自識與他類識為開導依。開避彼處",
    "T43n1830_005:0390a29": "引導令生要相有力。他現生處不障我路。",
    "T43n1830_005:0390b01": "非如自前心。如何他識與此為依。如薩婆",
    "T43n1830_005:0390b02": "多師六識不俱起。心相障故可互為依。今",
    "T43n1830_005:0390b03": "既俱生應無開導。",
    "T43n1830_005:0390b04": "論。若許為依至心不並生。述曰。若互為依。",
    "T43n1830_005:0390b05": "互相障故。同小乘等異部之心無並生義。",
    "T43n1830_005:0390b06": "以薩婆多等皆不並生得為緣故。此即第",
    "T43n1830_005:0390b07": "二難互相望前有依義。",
    "T43n1830_005:0390b08": "論。又一身中至色等應爾。述曰。以下第二",
    "T43n1830_005:0390b09": "色．心無異難。中有二。一難無異。二釋相",
    "T43n1830_005:0390b10": "違。此初也。八識俱起多少不定。如五十一等",
    "T43n1830_005:0390b11": "說。第八識或一識俱。或乃至七等。若如前",
    "T43n1830_005:0390b12": "說得互作緣。色法應爾。多少不定　言等",
    "T43n1830_005:0390b13": "者。一者體等。二者用等。體等者前後一法故。",
    "T43n1830_005:0390b14": "如心唯一。乃至受等亦唯有一。隣次而生",
    "T43n1830_005:0390b15": "無餘自心隔故名無間。若許一心為多心",
    "T43n1830_005:0390b16": "緣。應非是等。如色等故。",
    "T43n1830_005:0390b17": "若彼復言色如心等許是無間緣。",
    "T43n1830_005:0390b18": "論。便違聖說至唯心心所。述曰。心．心所法",
    "T43n1830_005:0390b19": "四緣定故。如菩薩地第三十八十因中。云唯",
    "T43n1830_005:0390b20": "心．心所是等無間緣。亦如瑜伽第三等。云",
    "T43n1830_005:0390b21": "四緣能生識。攝論第一云。心．心所法四緣定",
    "T43n1830_005:0390b22": "故。故非色有等無間緣。",
    "T43n1830_005:0390b23": "彼復難言。何為攝論第三云阿羅漢心唯可",
    "T43n1830_005:0390b24": "容有等無間緣。故知色法亦有此緣。",
    "T43n1830_005:0390b25": "論。然攝大乘說至應成無用。述曰。下釋相",
    "T43n1830_005:0390b26": "違。攝論所說是縱奪言。謂假縱小乘上座部",
    "T43n1830_005:0390b27": "中經部師色有等無間緣。奪彼因緣。彼無",
    "T43n1830_005:0390b28": "第八心。以色為因故。即是設許色有此緣",
    "T43n1830_005:0390b29": "無因緣義。不作此解等言無用。謂前及後",
    "T43n1830_005:0390c01": "各有一法相似名等。今不相似亦名等故。",
    "T43n1830_005:0390c02": "此設縱言有二種義。一者彼部計色有此",
    "T43n1830_005:0390c03": "緣故。此文為證　若爾何故攝論第一。云",
    "T43n1830_005:0390c04": "非經部師唯色等法名無間緣　第三卷中",
    "T43n1830_005:0390c05": "約色之中含諸種子或及心故說有此緣。",
    "T43n1830_005:0390c06": "彼第一卷據彼無識．及種子故唯有色法。",
    "T43n1830_005:0390c07": "言不得成等無間緣。或第一卷是經部計。",
    "T43n1830_005:0390c08": "第三卷中上座部等義　二者以彼第一論",
    "T43n1830_005:0390c09": "文為正。此義為正。經部本計非必許色為",
    "T43n1830_005:0390c10": "無間緣。以不等故。第三卷中且設許有欲",
    "T43n1830_005:0390c11": "奪因緣。非彼計色為等無間。此中即是色．",
    "T43n1830_005:0390c12": "心前後前為後因。",
    "T43n1830_005:0390c13": "論。若謂等言至等無間緣。述曰。前師復救。",
    "T43n1830_005:0390c14": "前但總說等字未更分別　彼謂不然。不",
    "T43n1830_005:0390c15": "遮多少各一法故名為等也。但表前念是",
    "T43n1830_005:0390c16": "此心．心所。後亦此心．心所。表此同類得",
    "T43n1830_005:0390c17": "為緣者。便違汝執異類識作等無間緣。不",
    "T43n1830_005:0390c18": "相依故。八識相望各各異類。何得為緣。",
    "T43n1830_005:0390c19": "論。是故八識至俱起義故。述曰。大文第三",
    "T43n1830_005:0390c20": "申其正理。自類眼識等無俱起義故。所以",
    "T43n1830_005:0390c21": "自類前念之識與後為依。",
    "T43n1830_005:0390c22": "論。心所此依隨識應說。述曰。其心所法既",
    "T43n1830_005:0390c23": "屬於心。各隨本識以說所依。故隨識說。",
    "T43n1830_005:0390c24": "自下大文第四釋難。於中有五。一諸心相",
    "T43n1830_005:0390c25": "應難　問八識俱時起。異類相望不作緣。異",
    "T43n1830_005:0390c26": "類心所既同生。應非心所導。",
    "T43n1830_005:0390c27": "論。雖心心所至不應為例。述曰。受．想等法",
    "T43n1830_005:0390c28": "異類並生。而互相應不相違背。和合似一。",
    "T43n1830_005:0390c29": "故顯揚論．五十五等云。心．心所和合非不",
    "T43n1830_005:0391a01": "和合。不可離別施設殊異。定俱生滅。事業",
    "T43n1830_005:0391a02": "必同。俱取此境。故隨一心開導之時。相應心",
    "T43n1830_005:0391a03": "所亦能開導。具此五義故。故得心與心所。",
    "T43n1830_005:0391a04": "心所與心。等作無間緣　言五義者。一相",
    "T43n1830_005:0391a05": "應。即所依．時．事．處四義等同故。二和合似",
    "T43n1830_005:0391a06": "一。三俱生滅。四事業同。三性必等。五開導",
    "T43n1830_005:0391a07": "同　諸識不然。各互相望不具此五。不應",
    "T43n1830_005:0391a08": "例心所令同異識。",
    "T43n1830_005:0391a09": "自下第二心所成依難　問心．心所法雖異",
    "T43n1830_005:0391a10": "類相望互作緣。緣義既無差。為依亦應等。",
    "T43n1830_005:0391a11": "論。然諸心所至無主義故。述曰。其心所法",
    "T43n1830_005:0391a12": "非開導依。於後念所引生無主義故。依是",
    "T43n1830_005:0391a13": "主義。心所非依。緣是由義。心所亦是。",
    "T43n1830_005:0391a14": "自下第三各應為緣難　問八識自類如前",
    "T43n1830_005:0391a15": "眼識等為後眼識等依何故受等不唯為後",
    "T43n1830_005:0391a16": "受等依。而眼識俱受。得與後自俱想等為",
    "T43n1830_005:0391a17": "依。此何故不如著名沙門義想望想。受望",
    "T43n1830_005:0391a18": "受等耶。為解此難。",
    "T43n1830_005:0391a19": "論。若心心所至此緣便闕。述曰。心唯望心。",
    "T43n1830_005:0391a20": "心所別別望別別心所。自類為依者。第七．",
    "T43n1830_005:0391a21": "八識隨其何位。初轉依時相應信等此緣便",
    "T43n1830_005:0391a22": "闕。自有漏位未曾有故。為成此有緣故。心",
    "T43n1830_005:0391a23": "望心所得作此緣。",
    "T43n1830_005:0391a24": "問緣闕何事。",
    "T43n1830_005:0391a25": "論。則違聖說至皆四緣生。述曰。既違聖教。",
    "T43n1830_005:0391a26": "減三緣故。即與攝論第一等云心及心所四",
    "T43n1830_005:0391a27": "緣定故言相違也。",
    "T43n1830_005:0391a28": "自下第四後起由他難　問如出五位無心",
    "T43n1830_005:0391a29": "之時。六由七．八先有故生。何不第六以七．",
    "T43n1830_005:0391b01": "八為依。",
    "T43n1830_005:0391b02": "論。無心等位至即前自類。述曰。彼位雖斷。",
    "T43n1830_005:0391b03": "而後起時彼開導依。唯以已前初入定時自",
    "T43n1830_005:0391b04": "類為依。如對法第五說。",
    "T43n1830_005:0391b05": "論。間斷五識至名無間故。述曰。以第六意",
    "T43n1830_005:0391b06": "為同法故。但無自類心中為隔故名無間",
    "T43n1830_005:0391b07": "緣。",
    "T43n1830_005:0391b08": "問何時為依過去無故。",
    "T43n1830_005:0391b09": "論。彼先滅時至為開導依。述曰。曾住現在",
    "T43n1830_005:0391b10": "將滅之時。已能為依於今時識為開導故。",
    "T43n1830_005:0391b11": "彼設若不去。後不得生故。由前理．教故",
    "T43n1830_005:0391b12": "知不假異類之識為開導依。",
    "T43n1830_005:0391b13": "自下第五諸教相違難　問如解深密等五",
    "T43n1830_005:0391b14": "識由意引。大論第三五識引意尋求心生。",
    "T43n1830_005:0391b15": "佛地經．莊嚴論。說平等智初起。第八初得",
    "T43n1830_005:0391b16": "淨時攝論依染污。對法依悲願等。皆云諸",
    "T43n1830_005:0391b17": "識互相引生。此豈非教異類依文。今何翻",
    "T43n1830_005:0391b18": "解。",
    "T43n1830_005:0391b19": "論。然聖教中至故不相違。述曰。此前所引",
    "T43n1830_005:0391b20": "皆依殊勝增上緣中。說相引生名為無間。",
    "T43n1830_005:0391b21": "非實是此等無間緣故不違彼。",
    "T43n1830_005:0391b22": "論。瑜伽論說至名意根者。述曰。八十五卷",
    "T43n1830_005:0391b23": "有四緣廣分別義。正與此同。如大論第五．",
    "T43n1830_005:0391b24": "顯揚十八云。此心．心所等無間乃至決定生。",
    "T43n1830_005:0391b25": "阿羅漢後心即非此緣。以不生故。率爾心",
    "T43n1830_005:0391b26": "後定意識生。又五十二說又此六識等名意",
    "T43n1830_005:0391b27": "根等。皆諸識相望為緣。何故今時別識不",
    "T43n1830_005:0391b28": "為緣也。",
    "T43n1830_005:0391b29": "論。言總意別亦不相違。述曰。彼論言總遍",
    "T43n1830_005:0391c01": "於六識。意乃別說六識自類。各各相望亦不",
    "T43n1830_005:0391c02": "違理。即總意言。若諸識生意取決定識。不",
    "T43n1830_005:0391c03": "取一切。今總言故諸識生等。如攝論第一",
    "T43n1830_005:0391c04": "云一法未達未遍知意。",
    "T43n1830_005:0391c05": "論。故自類依深契教理。述曰。第三結正。故",
    "T43n1830_005:0391c06": "知八識自類為依深契教理。並無違故。",
    "T43n1830_005:0391c07": "自下第三生下總結。",
    "T43n1830_005:0391c08": "論。傍論已了應辨正論。述曰。因此識依遂",
    "T43n1830_005:0391c09": "廣分別名傍論也。諸識所依總說頌曰。五",
    "T43n1830_005:0391c10": "四六有二。七．八一俱依。及開導．因緣。一一",
    "T43n1830_005:0391c11": "皆增二。",
    "T43n1830_005:0391c12": "問如上說依遂有三種。此頌中言依彼轉",
    "T43n1830_005:0391c13": "者約何依說。",
    "T43n1830_005:0391c14": "論。此能變識至但顯前二。述曰。除無間緣。",
    "T43n1830_005:0391c15": "此汎說故。",
    "T43n1830_005:0391c16": "問何故唯說彼初二依。",
    "T43n1830_005:0391c17": "論。為顯此識依緣同故。述曰。此有二解。",
    "T43n1830_005:0391c18": "一云但總聚言不須分別。種子不離識自",
    "T43n1830_005:0391c19": "體故亦名為緣。即是正義　二云以二所依",
    "T43n1830_005:0391c20": "即所緣故。即是第七緣種等義。不爾因緣",
    "T43n1830_005:0391c21": "依此便非有。無間滅依此理定無。第七不",
    "T43n1830_005:0391c22": "緣自前念故。",
    "T43n1830_005:0391c23": "論。又前二依有勝用故。述曰。俱依相近。種",
    "T43n1830_005:0391c24": "子親生。又並俱時。故論合說。非無間緣異",
    "T43n1830_005:0391c25": "時遠故。即是不緣種子等義。",
    "T43n1830_005:0391c26": "論。或開導依易了知故。述曰。以開導依易",
    "T43n1830_005:0391c27": "故不說。唯言此依第八本識。餘二隱密所",
    "T43n1830_005:0391c28": "以說之。",
    "T43n1830_005:0391c29": "上來第二解所依訖。次第三門當解所緣。",
    "T43n1830_005:0392a01": "於中有二。初結前問後以發論端。第二依",
    "T43n1830_005:0392a02": "頌隨別解釋。",
    "T43n1830_005:0392a03": "論。如是已說至所緣云何。述曰。即初文也。",
    "T43n1830_005:0392a04": "論。謂即緣彼。述曰。下文有三。初解頌中",
    "T43n1830_005:0392a05": "緣彼之言次顯因果識所緣相。三釋妨難",
    "T43n1830_005:0392a06": "　初中有二。初舉頌答。後更別解。此舉頌",
    "T43n1830_005:0392a07": "答。",
    "T43n1830_005:0392a08": "自下釋頌。",
    "T43n1830_005:0392a09": "論。彼謂即前此所依識。述曰。自下別釋。於",
    "T43n1830_005:0392a10": "中復二。初總解。後別諍。此即初也　所依之",
    "T43n1830_005:0392a11": "彼。彼初能變　所緣之彼。彼此第七所依",
    "T43n1830_005:0392a12": "之識。意顯所依即是所緣更非異彼。",
    "T43n1830_005:0392a13": "何以知者。",
    "T43n1830_005:0392a14": "論。聖說此識緣藏識故。述曰。大論．顯揚．對",
    "T43n1830_005:0392a15": "法等諸論皆同此說。故知此識緣自所依。",
    "T43n1830_005:0392a16": "此即通解。此下敘諍。諍有四說。初難陀等",
    "T43n1830_005:0392a17": "義。",
    "T43n1830_005:0392a18": "論。有義此意至及相應法。述曰。此顯不",
    "T43n1830_005:0392a19": "緣相分色等及彼種子。以於三界中一類",
    "T43n1830_005:0392a20": "緣故不緣彼境　若緣彼境者。即我所執",
    "T43n1830_005:0392a21": "有時無故　若緣彼種者。無能緣用。非殊",
    "T43n1830_005:0392a22": "勝法不可計我故。又應我所有時斷故。",
    "T43n1830_005:0392a23": "唯緣識體及彼心所。",
    "T43n1830_005:0392a24": "以何為證。",
    "T43n1830_005:0392a25": "論。論說末那至恒相應故。述曰。由此緣識",
    "T43n1830_005:0392a26": "體為我。心所為所。由心是主故執為我。",
    "T43n1830_005:0392a27": "由所助伴故為我所　何等論說有我．我",
    "T43n1830_005:0392a28": "所。瑜伽六十三有心地決擇．對法第二．顯揚",
    "T43n1830_005:0392a29": "第一等皆爾。",
    "T43n1830_005:0392b01": "論。謂緣彼體至我及我所。述曰。以理屬教",
    "T43n1830_005:0392b02": "令義明了。即一念心有二行解。若緣我時",
    "T43n1830_005:0392b03": "即帶我所行相轉故。",
    "T43n1830_005:0392b04": "問若緣體為我心所為所。何故論言但緣",
    "T43n1830_005:0392b05": "彼識不言緣所。為答此問。",
    "T43n1830_005:0392b06": "論。然諸心所至無違教失。述曰。謂諸心所",
    "T43n1830_005:0392b07": "不離識故。說識之時亦已說所。如唯識言。",
    "T43n1830_005:0392b08": "無違教失。論言有我所。故知緣心所。若",
    "T43n1830_005:0392b09": "緣本識之境。境不定故。不可緣彼立此義",
    "T43n1830_005:0392b10": "也。",
    "T43n1830_005:0392b11": "論。有義彼說至緣觸等故。述曰。火辨等解。",
    "T43n1830_005:0392b12": "此第二意。心所．心王各各有體。我．我所執",
    "T43n1830_005:0392b13": "行相不同。若緣王為我。心所為所。論應別",
    "T43n1830_005:0392b14": "說。說既不別故述妄情　何謂妄情。為解",
    "T43n1830_005:0392b15": "此疑。曾無處言緣觸等故。觸等即是遍行",
    "T43n1830_005:0392b16": "五法。前說與彼第八俱者。論不言緣。今",
    "T43n1830_005:0392b17": "為七境設屬我所深是妄情。以理驗教甚",
    "T43n1830_005:0392b18": "相乖角。",
    "T43n1830_005:0392b19": "若爾以何為我所境。",
    "T43n1830_005:0392b20": "論。應言此意至不違聖說。述曰。許緣彼識",
    "T43n1830_005:0392b21": "見．及相分。相不離見。教有成文。執我．我",
    "T43n1830_005:0392b22": "所論有明證。故知我境以能變之功。但屬",
    "T43n1830_005:0392b23": "識之見分。我所有屬他之用。但屬識境。即",
    "T43n1830_005:0392b24": "現色蘊。非彼種子。心所既別有體。論復不",
    "T43n1830_005:0392b25": "說別緣。故知識之見．相如次執為我．及我",
    "T43n1830_005:0392b26": "所。相．見二分俱一識為體故不違聖說。所",
    "T43n1830_005:0392b27": "以者何。有我所故明緣彼境不離識故明",
    "T43n1830_005:0392b28": "不緣所。但言緣第八識故不違教。",
    "T43n1830_005:0392b29": "論。有義此說至非識蘊故。述曰。此安惠說。",
    "T43n1830_005:0392c01": "非次前師。所以者何。論言緣彼阿賴耶識。",
    "T43n1830_005:0392c02": "即識蘊攝。許緣彼境者。即通色蘊。然此色",
    "T43n1830_005:0392c03": "蘊非識蘊攝。如何言緣識。而亦得攝色。色",
    "T43n1830_005:0392c04": "若是識蘊。緣識之言許緣色。色既非識蘊。",
    "T43n1830_005:0392c05": "緣識之言不攝色。",
    "T43n1830_005:0392c06": "論。應同五識亦緣外故。述曰。五識緣五塵",
    "T43n1830_005:0392c07": "五識言緣外。末那緣五塵。亦應緣外境。如",
    "T43n1830_005:0392c08": "何可言緣內起我。若緣內色名緣內者。",
    "T43n1830_005:0392c09": "五亦應然。等流境故。",
    "T43n1830_005:0392c10": "論。應如意識緣共境故。述曰。意識緣五塵",
    "T43n1830_005:0392c11": "與五同故。名緣共境。第七緣五塵。亦應如",
    "T43n1830_005:0392c12": "意名緣共境。",
    "T43n1830_005:0392c13": "論。應生無色者不執我所故。述曰。下緣有",
    "T43n1830_005:0392c14": "色蘊。緣之起我所。若生無色時應無有",
    "T43n1830_005:0392c15": "我所。",
    "T43n1830_005:0392c16": "論。厭色生彼不變色故。述曰。若言彼有色",
    "T43n1830_005:0392c17": "謂定所生難云。聖者有此色。聖者有我所。",
    "T43n1830_005:0392c18": "凡夫不變色。應無有我所　又若變為",
    "T43n1830_005:0392c19": "色者。生彼有我所。不變為色者。生彼無",
    "T43n1830_005:0392c20": "我所　又極厭色生彼不變色故。故知無",
    "T43n1830_005:0392c21": "色界定無有我所　既爾緣何說起我所。",
    "T43n1830_005:0392c22": "論。應說此意至我及我所。述曰。此但緣",
    "T43n1830_005:0392c23": "彼現行藏識及種藏識。如次執為我及所故。",
    "T43n1830_005:0392c24": "論。以種即是至不違聖教。述曰。種子是彼",
    "T43n1830_005:0392c25": "現識功能。非實有物。體是假有。論言緣識",
    "T43n1830_005:0392c26": "正當二種。種子．現行皆名識故。於諸論中",
    "T43n1830_005:0392c27": "不簡現行及種子故。故得緣種。即緣識",
    "T43n1830_005:0392c28": "故。不緣餘法。不違聖教。名我所故。明緣",
    "T43n1830_005:0392c29": "彼種。言緣識故。不緣餘法　問彼何故計",
    "T43n1830_005:0393a01": "種無別物。若計別體。即五蘊種子是五蘊",
    "T43n1830_005:0393a02": "攝。第七亦緣五蘊為所故。不可簡別緣",
    "T43n1830_005:0393a03": "此種子非彼種故　說種為假前第二卷",
    "T43n1830_005:0393a04": "已述此義。但本識上有彼能生五蘊功能",
    "T43n1830_005:0393a05": "名種識故。故無有失　問何故大論五十",
    "T43n1830_005:0393a06": "二．攝論第二。皆言種別有物　此簡遍計",
    "T43n1830_005:0393a07": "所執。彼無體故。非有為故。對彼言有。非",
    "T43n1830_005:0393a08": "如五蘊現行是實有物。故不相違　問前",
    "T43n1830_005:0393a09": "三師曰。何故五十一．顯揚第十七等。皆云",
    "T43n1830_005:0393a10": "唯有我見不言有所　彼文略故。非實無",
    "T43n1830_005:0393a11": "所。",
    "T43n1830_005:0393a12": "論。有義前說至非識蘊故。述曰。護法菩薩",
    "T43n1830_005:0393a13": "總非　前說皆不應理。非前三師。若緣種",
    "T43n1830_005:0393a14": "者。第七末那既緣識蘊。色等種子非識蘊",
    "T43n1830_005:0393a15": "故　若彼救言識蘊攝者。難云能生色蘊種",
    "T43n1830_005:0393a16": "是種非色攝。能生識蘊種是種非識收。",
    "T43n1830_005:0393a17": "若言識體能生故。生識之種非色蘊。色蘊",
    "T43n1830_005:0393a18": "不能生。生色之種是識蘊。難云。識種非餘",
    "T43n1830_005:0393a19": "蘊。望識可因緣。色種非色蘊。望色非因",
    "T43n1830_005:0393a20": "緣。因緣之種可生識。非因之種不生色。",
    "T43n1830_005:0393a21": "論。論說種子是實有故。述曰。即違彼宗。難",
    "T43n1830_005:0393a22": "云說種是實有。言種便成假。言識是實有。",
    "T43n1830_005:0393a23": "是識便非實。識既不然故種非假。",
    "T43n1830_005:0393a24": "論。假應如無非因緣故。述曰。又種是假。望",
    "T43n1830_005:0393a25": "現行法應無因緣。非實有故。如無法等。",
    "T43n1830_005:0393a26": "此等以教附理。非前第三師無教難　自",
    "T43n1830_005:0393a27": "下獨理責合前三師。",
    "T43n1830_005:0393a28": "論。又此識俱至有我我所。述曰。此薩婆多．",
    "T43n1830_005:0393a29": "經部．大乘三。解此名如第六疏　任運一",
    "T43n1830_005:0393b01": "類。無始相似非分別起　恒相續生。明無",
    "T43n1830_005:0393b02": "間斷。寧容別執有我．我所。若不相續有",
    "T43n1830_005:0393b03": "間斷時。如第六識可許起別執。此既恒生",
    "T43n1830_005:0393b04": "一類而細。寧別起執　八十八云。依分別我",
    "T43n1830_005:0393b05": "見有二十句。不依俱生。若別起我所見。即",
    "T43n1830_005:0393b06": "別緣諸蘊為我所　如第一師緣心所。第",
    "T43n1830_005:0393b07": "二緣相分。第三緣種子。皆有過失。",
    "T43n1830_005:0393b08": "論。無一心中至俱轉義故。述曰。且於世事。",
    "T43n1830_005:0393b09": "無一念心中有斷．常二境。起二別執俱轉",
    "T43n1830_005:0393b10": "義故。前後可然。此即舉事。如斷．常者二",
    "T43n1830_005:0393b11": "境。非一心中起彼二別執。如何我．我所二",
    "T43n1830_005:0393b12": "境。或五蘊多境。而起二別執。非執可然。佛",
    "T43n1830_005:0393b13": "真俗智一用義分。彼非是執。不堅著故",
    "T43n1830_005:0393b14": "　執則不然。堅著境故名為執故。故無此事。",
    "T43n1830_005:0393b15": "人．法二執非別所緣。行相不返故得俱有。",
    "T43n1830_005:0393b16": "若復有說前起我後起所者。",
    "T43n1830_005:0393b17": "論。亦不應說至一味轉故。述曰。非前麁後",
    "T43n1830_005:0393b18": "細。非前勝後劣。非前親後疎等。故言一味。",
    "T43n1830_005:0393b19": "執用相似故。",
    "T43n1830_005:0393b20": "此緣何法。",
    "T43n1830_005:0393b21": "論。應知此意至似常一故。述曰。下申正義。",
    "T43n1830_005:0393b22": "但緣見分。非餘相分．種子．心所。所以者何。",
    "T43n1830_005:0393b23": "唯識見分無始時來。麁細一類似常似一不",
    "T43n1830_005:0393b24": "斷故　似常。簡彼境界。彼色等法皆間斷故",
    "T43n1830_005:0393b25": "　種子亦然。或被損伏。或時永斷故。由此",
    "T43n1830_005:0393b26": "亦遮計餘識為我　似一故。簡心所。心所",
    "T43n1830_005:0393b27": "多法故。",
    "T43n1830_005:0393b28": "何故不緣餘分。夫言我者有作用相。見分",
    "T43n1830_005:0393b29": "受境作用相顯似於我故不緣餘分自證",
    "T43n1830_005:0393c01": "等用細難知故。",
    "T43n1830_005:0393c02": "問何故不俱緣一受等為我。亦常一故。為",
    "T43n1830_005:0393c03": "答此問。",
    "T43n1830_005:0393c04": "論。恒與諸法為所依故。述曰。夫言我者是",
    "T43n1830_005:0393c05": "自在義。萬物主義。與一切法而為所依。心",
    "T43n1830_005:0393c06": "所不然。不計為我。故唯心王。是所依故。此",
    "T43n1830_005:0393c07": "第七識恒執為內我。非色等故不執為外",
    "T43n1830_005:0393c08": "我。",
    "T43n1830_005:0393c09": "若唯緣識即唯起我無有我所。聖教說有",
    "T43n1830_005:0393c10": "我所。此何相違。",
    "T43n1830_005:0393c11": "論。此唯執彼至說我所言。述曰。乘語勢故",
    "T43n1830_005:0393c12": "論說我所言。非實離我別起我所執。由前",
    "T43n1830_005:0393c13": "理故。須文便故。言穩易故。此是語勢。",
    "T43n1830_005:0393c14": "又有義解。",
    "T43n1830_005:0393c15": "論。或此執彼至義說二言。述曰。執彼第八",
    "T43n1830_005:0393c16": "是我之我。前我五蘊假者。第六所緣。後我第",
    "T43n1830_005:0393c17": "七所計　或前我前念。後我後念。二但第七",
    "T43n1830_005:0393c18": "所計　或即一念計此即是此。唯第七所計",
    "T43n1830_005:0393c19": "　或前是體。後我是用。於一我見之上。亦義",
    "T43n1830_005:0393c20": "說之為我及所二言。實但一我見。",
    "T43n1830_005:0393c21": "論。若作是說至有我見故。述曰。此順理教。",
    "T43n1830_005:0393c22": "所以者何。多處唯言有我見不言有所故。",
    "T43n1830_005:0393c23": "何謂多處　五十一云。由此末那我見．慢",
    "T43n1830_005:0393c24": "等恒共相應　揚十七初云由此意根恒與",
    "T43n1830_005:0393c25": "我見．我慢等相應　彼卷復云。如前所說",
    "T43n1830_005:0393c26": "意根恒與四惑俱。謂薩迦耶見．我慢．我愛．",
    "T43n1830_005:0393c27": "無明相應。薩迦耶言雖攝我所。然不別說",
    "T43n1830_005:0393c28": "故以為證　前三師即以此為證。亦攝我",
    "T43n1830_005:0393c29": "所故。若我見言即不攝所　十九顯揚云",
    "T43n1830_005:0394a01": "我見．我慢相應。亦無我所故。",
    "T43n1830_005:0394a02": "論。我我所執不俱起故。述曰。行相及境二",
    "T43n1830_005:0394a03": "俱別故不可並生。無此事故。善心等可然。",
    "T43n1830_005:0394a04": "彼非執亦不可例。人．法二執境是一故。或",
    "T43n1830_005:0394a05": "境是多行相是一。亦可得之。今二行相及二",
    "T43n1830_005:0394a06": "境界不可得也。於四解中第四為上。",
    "T43n1830_005:0394a07": "論。未轉依位至佛影像故。述曰。自下第二",
    "T43n1830_005:0394a08": "正解因果識所緣相。未起對治斷其我執",
    "T43n1830_005:0394a09": "名未轉依　唯緣藏識。即除四人。此應分",
    "T43n1830_005:0394a10": "別。初地已去既轉依已入無漏心。亦緣真如",
    "T43n1830_005:0394a11": "及餘一切法。二乘無學等唯緣異熟識。佛地",
    "T43n1830_005:0394a12": "經說證得十種平等性故。彼論第五乃有",
    "T43n1830_005:0394a13": "三說。此第三評家義　十種平等者。一諸相",
    "T43n1830_005:0394a14": "增上喜愛。二一切領受緣起。三遠離異相非",
    "T43n1830_005:0394a15": "相。四弘濟大慈。五無待大悲。六隨諸有情",
    "T43n1830_005:0394a16": "所樂示現。七一切有情敬受所說。八世間寂",
    "T43n1830_005:0394a17": "靜皆同一味。九世間諸法苦樂一味。十修殖",
    "T43n1830_005:0394a18": "無量功德究竟。廣如彼說　知諸有情勝",
    "T43n1830_005:0394a19": "解等。亦如彼解。即知十地有情勝解意樂",
    "T43n1830_005:0394a20": "差別。能現受用身之影像。",
    "T43n1830_005:0394a21": "既許通緣一切法者。何故此言緣彼第八。",
    "T43n1830_005:0394a22": "論。此中且說至遍不遍故。述曰。今此論說",
    "T43n1830_005:0394a23": "未轉依時。非入十地等。所以者何。無漏名",
    "T43n1830_005:0394a24": "悟。有漏是迷。無漏是通。有漏名局。道理應",
    "T43n1830_005:0394a25": "爾。無漏無我。有漏有我。無我境遍。有我不",
    "T43n1830_005:0394a26": "遍故也。",
    "T43n1830_005:0394a27": "論。如何此識緣自所依。述曰。自下第三釋",
    "T43n1830_005:0394a28": "外妨難　問前言緣彼彼即所依。如何此識",
    "T43n1830_005:0394a29": "緣自所依。",
    "T43n1830_005:0394b01": "論。如有後識至此亦何咎。述曰。如第六識",
    "T43n1830_005:0394b02": "緣前等無間緣意。既是所依亦是所緣。大小",
    "T43n1830_005:0394b03": "二乘既共許。此第七緣第八亦即依之有",
    "T43n1830_005:0394b04": "何過也。此中亦如第六緣第七。隱故局故。",
    "T43n1830_005:0394b05": "此中不說。",
    "T43n1830_005:0394b06": "即是第三解所緣訖。自下第四合解自性．",
    "T43n1830_005:0394b07": "行相二法。前論頌中第一行頌第四句云思",
    "T43n1830_005:0394b08": "量為性相。第四．第五門。今牒之云。",
    "T43n1830_005:0394b09": "論。頌言思量至自性行相。述曰。此中雙顯",
    "T43n1830_005:0394b10": "體性．行相自證．見分二法體也。",
    "T43n1830_005:0394b11": "所以者何。",
    "T43n1830_005:0394b12": "論。意以思量至為行相故。述曰。第七末那",
    "T43n1830_005:0394b13": "以思量為自性故。對法第二．攝論第一．六",
    "T43n1830_005:0394b14": "十三皆云思量是意。即自證分。前第八識了",
    "T43n1830_005:0394b15": "別是行相。今既言意。故意即是第七行相。即",
    "T43n1830_005:0394b16": "是見分。體性難知。以行相顯。其實思量但",
    "T43n1830_005:0394b17": "是行相。其體即是識蘊攝故。",
    "T43n1830_005:0394b18": "論。由斯兼釋至名末那故。述曰。通名心識。",
    "T43n1830_005:0394b19": "非此相關。由此性．相二義。兼解所立名",
    "T43n1830_005:0394b20": "意所由。能審思量各自所取名末那故。",
    "T43n1830_005:0394b21": "論。未轉依位至無我相故。述曰。初地已前．",
    "T43n1830_005:0394b22": "二乘有學等。恒審思我相。即有漏末那。初轉",
    "T43n1830_005:0394b23": "依位亦審思量無我相故。亦名末那。此解",
    "T43n1830_005:0394b24": "疑難。恐疑無漏七不名末那故　六十三",
    "T43n1830_005:0394b25": "問如世尊言出世末那。云何建立。答有二",
    "T43n1830_005:0394b26": "義。一名不必如義。彼無漏第七不名末那。",
    "T43n1830_005:0394b27": "名是假故　二能審思量無我相故。亦名",
    "T43n1830_005:0394b28": "末那。顯通無漏。即知此名非唯有漏。",
    "T43n1830_005:0394b29": "即是第四體．第五行相門　次下第五段。合",
    "T43n1830_005:0394c01": "解第六．第七二門。此總問言。此幾所俱。後",
    "T43n1830_005:0394c02": "總答言且與四種。故合為文。",
    "T43n1830_005:0394c03": "論。此意相應有幾心所。述曰。此即初問。",
    "T43n1830_005:0394c04": "論。且與四種煩惱常俱。述曰。下答之中文",
    "T43n1830_005:0394c05": "分為二。初解因相應。後辨果相應　辨因",
    "T43n1830_005:0394c06": "相應中分三。一解染俱二釋餘俱。三解受",
    "T43n1830_005:0394c07": "俱　就釋染俱中復分為二。初釋頌文。",
    "T43n1830_005:0394c08": "後辨廢立　釋頌文中又分為三。初解總",
    "T43n1830_005:0394c09": "句。四煩惱常俱。次顯別句。烈四煩惱。後",
    "T43n1830_005:0394c10": "解煩惱字。總舉頌中第五句答。",
    "T43n1830_005:0394c11": "論。此中俱言顯相應義。述曰。釋頌俱言。",
    "T43n1830_005:0394c12": "顯非餘義。",
    "T43n1830_005:0394c13": "論。謂從無始至煩惱相應。述曰。顯與四",
    "T43n1830_005:0394c14": "種相應位次。行相所由。相應五義如第八識",
    "T43n1830_005:0394c15": "處即第三卷說。此初五字且解俱字。及因解",
    "T43n1830_005:0394c16": "四。非一法故　煩惱。後解。",
    "T43n1830_005:0394c17": "論。其四者何。述曰。下烈別名。釋次二句",
    "T43n1830_005:0394c18": "問起烈名。",
    "T43n1830_005:0394c19": "論。謂我癡我見至是名四種。述曰。舉頌第",
    "T43n1830_005:0394c20": "六．第七句答。於中有二。初列頌名。後依",
    "T43n1830_005:0394c21": "列別釋。此以無明為本。因先有故先說無",
    "T43n1830_005:0394c22": "明。後三果故後說餘三。諸論先陳其果。後",
    "T43n1830_005:0394c23": "說其因。以尤重故。",
    "T43n1830_005:0394c24": "論。我癡者至故名我見。述曰。釋二種名如",
    "T43n1830_005:0394c25": "論可解。",
    "T43n1830_005:0394c26": "其無明相瑜伽第十．及緣起經。對法第一．第",
    "T43n1830_005:0394c27": "四。顯揚第一等解。并諸無明相攝不共無明",
    "T43n1830_005:0394c28": "等。如下證中說。",
    "T43n1830_005:0394c29": "論。我慢者至故名我愛。述曰。釋此二名亦",
    "T43n1830_005:0395a01": "如後卷　踞者倚恃　傲者傲憚　其我愛",
    "T43n1830_005:0395a02": "如第十瑜伽．對法第一．第六．顯揚第一等",
    "T43n1830_005:0395a03": "說　我慢．我見並如大論五十五．五十八等",
    "T43n1830_005:0395a04": "說。",
    "T43n1830_005:0395a05": "論。并表慢愛至無相應義。述曰。自下第三",
    "T43n1830_005:0395a06": "解并等字。前頌中云并我慢．我愛。今解彼",
    "T43n1830_005:0395a07": "并字。謂頌并字。表慢．愛二法與見俱起。愛",
    "T43n1830_005:0395a08": "與慢俱起。今此通言。云表慢．愛有見．慢",
    "T43n1830_005:0395a09": "俱。意遮薩婆多等無相應義。彼不許相應。",
    "T43n1830_005:0395a10": "各自力起。大乘相應。如下當解。",
    "T43n1830_005:0395a11": "論。此四常起至恒成雜染。述曰。自下却",
    "T43n1830_005:0395a12": "解煩惱之名　因先列名及出體已方釋",
    "T43n1830_005:0395a13": "煩惱。此文勢也　今解煩字。擾者亂。濁者",
    "T43n1830_005:0395a14": "渾。此四常起擾濁內心。非如所餘六識中",
    "T43n1830_005:0395a15": "惑。擾濁他人等故。體是不善。今內緣故",
    "T43n1830_005:0395a16": "令外六轉識恒成雜染雜染之言通三性",
    "T43n1830_005:0395a17": "有漏。",
    "T43n1830_005:0395a18": "論。有情由此至故名煩惱。述曰。有情由此",
    "T43n1830_005:0395a19": "四煩惱故。恒執我等生死淪廻。此中淪字。",
    "T43n1830_005:0395a20": "謂淪沒也。廻者轉也。如車輪廻無有休息",
    "T43n1830_005:0395a21": "淪沒生死不能出離得聖道等。此解煩惱",
    "T43n1830_005:0395a22": "字。故名煩惱。惱亂行者。煩藉身心故。",
    "T43n1830_005:0395a23": "論。彼有十種此何唯四。述曰。自下第二廢",
    "T43n1830_005:0395a24": "立門也。於中有二。初廢立根本自類。後自",
    "T43n1830_005:0395a25": "釋妨　根本煩惱有十。此中何故唯有四耶。",
    "T43n1830_005:0395a26": "論。有我見故至有二惠故。述曰。說無餘",
    "T43n1830_005:0395a27": "見其文可解。行相別故。",
    "T43n1830_005:0395a28": "論。如何此識要有我見。述曰。此外人問。於",
    "T43n1830_005:0395a29": "五見中。何不起餘見要起我見也。",
    "T43n1830_005:0395b01": "論。二取邪見至修所斷故。述曰。此中三見",
    "T43n1830_005:0395b02": "俱分別起。唯見所斷。瑜伽五十八．對法等皆",
    "T43n1830_005:0395b03": "作是說。此俱煩惱唯是俱生。修道所斷。故",
    "T43n1830_005:0395b04": "不相應。何以知者。如下引文金剛喻定方",
    "T43n1830_005:0395b05": "能斷故。對法第四云。任運起者修道斷故。",
    "T43n1830_005:0395b06": "論。我所邊見至要有我見。述曰。我所及邊",
    "T43n1830_005:0395b07": "見。依我見後生。此識相應不依彼起。任運",
    "T43n1830_005:0395b08": "緣內相續而生。不假他後起故。不起我所",
    "T43n1830_005:0395b09": "及邊見也　其我所見何見所攝　此非我",
    "T43n1830_005:0395b10": "見。我見局故。薩迦耶見攝。以名通故　若",
    "T43n1830_005:0395b11": "爾何故不與我所．邊見二種互相續生",
    "T43n1830_005:0395b12": "　以恒內執無有間斷。不容餘見互相續起",
    "T43n1830_005:0395b13": "故論說言恒內執我。又前二見通緣內外。此",
    "T43n1830_005:0395b14": "唯恒內執有我故要有我見。而餘四見非",
    "T43n1830_005:0395b15": "此相應。",
    "T43n1830_005:0395b16": "何故不起疑等。",
    "T43n1830_005:0395b17": "論。由見審決至煩惱唯四。述曰。此中身見",
    "T43n1830_005:0395b18": "能審決故。疑行猶豫故不相應。對法等云。疑",
    "T43n1830_005:0395b19": "都無所有　以此愛．見順著我故。無憎",
    "T43n1830_005:0395b20": "背瞋故。此俱唯四。行相不同故要唯四也。無",
    "T43n1830_005:0395b21": "明等中迷事．理者。唯是迷理。相應．不共分別",
    "T43n1830_005:0395b22": "者如下說　四種愛以為集諦。此何愛攝。",
    "T43n1830_005:0395b23": "七慢等分別。如別章抄。",
    "T43n1830_005:0395b24": "論。見慢愛三如何俱起。述曰。自下第二釋",
    "T43n1830_005:0395b25": "自妨難。外小乘等諸異計問。見與二法如何",
    "T43n1830_005:0395b26": "俱起。以此各許自力生故。",
    "T43n1830_005:0395b27": "論。行相無違俱起何失。述曰。此論主答。以",
    "T43n1830_005:0395b28": "行相同。對法第六．五十八等許相應故。",
    "T43n1830_005:0395b29": "論。瑜伽論說至寧不相違。述曰。外人復曰。",
    "T43n1830_005:0395c01": "五十五說貪令心下。慢令心舉。寧云行相",
    "T43n1830_005:0395c02": "互不相違。",
    "T43n1830_005:0395c03": "論。分別俱生至義無乖返。述曰。此論主答",
    "T43n1830_005:0395c04": "　一分別俱生二種別故。謂五十五說分",
    "T43n1830_005:0395c05": "別。五十八說俱生。分別者唯見斷。又未必",
    "T43n1830_005:0395c06": "唯見斷。即修道中強分別生不相續者。亦是",
    "T43n1830_005:0395c07": "類故。分別起故。煩惱增猛貪下慢舉。故二相",
    "T43n1830_005:0395c08": "違。俱生起者微細相續。故得相應　二外境．",
    "T43n1830_005:0395c09": "內境二義別故。若緣外境多分見斷。亦通",
    "T43n1830_005:0395c10": "修斷。貪染生愛心必下之。此通見修。若於",
    "T43n1830_005:0395c11": "彼慢即不卑下故。設卑慢亦不許與貪相",
    "T43n1830_005:0395c12": "應故。若緣內身為境。以自愛故心不卑",
    "T43n1830_005:0395c13": "下。緣之起慢以自高故得二相應。五十五",
    "T43n1830_005:0395c14": "約外。五十八等約內　三所陵．所恃二境別",
    "T43n1830_005:0395c15": "故。謂若陵彼起慢之時必不起愛。故二相",
    "T43n1830_005:0395c16": "違。若自恃起愛心必高舉。或陵他故。故得",
    "T43n1830_005:0395c17": "相應。並通見修斷　四由麁．細二行相殊。",
    "T43n1830_005:0395c18": "麁猛利者說不相應。二麁行相相違返故。若",
    "T43n1830_005:0395c19": "細者可相應。此二行相不相違故。通見．修",
    "T43n1830_005:0395c20": "斷有四義別　五更加之。或隨轉理門說",
    "T43n1830_005:0395c21": "不相應。真實理門說相應故。彼此二文不",
    "T43n1830_005:0395c22": "相違返。或復多分說不相應。據實說之亦",
    "T43n1830_005:0395c23": "得相應。然凡簡略先在遍行。煩惱便言先",
    "T43n1830_005:0395c24": "問根本。根本既訖更問所餘。",
    "T43n1830_005:0395c25": "自下第二段第七餘所相應門。於中有二。初",
    "T43n1830_005:0395c26": "問。後答。",
    "T43n1830_005:0395c27": "論。此意心所唯有四耶。述曰。此即外人乘",
    "T43n1830_005:0395c28": "前起問。所以者何。此意因中恒時染污。欲",
    "T43n1830_005:0395c29": "明惑本先明前四。遍行五數諸識定有。別",
    "T43n1830_005:0396a01": "境等法或隨有無。故在後門。",
    "T43n1830_005:0396a02": "論。不爾及餘觸等俱故。述曰。答中有二。初",
    "T43n1830_005:0396a03": "舉頌答。後廣分別。此即初也　不爾故三字",
    "T43n1830_005:0396a04": "釋者加也。非唯有四故言不爾。頌有餘字",
    "T43n1830_005:0396a05": "遂有諍生。下有二解餘字。即為二文。一謂",
    "T43n1830_005:0396a06": "四惑之餘。即次第一解是。二謂觸等之餘。",
    "T43n1830_005:0396a07": "即下四師解是。",
    "T43n1830_005:0396a08": "論。有義此意至定相應故。述曰。第一師",
    "T43n1830_005:0396a09": "中文勢有二。初釋本頌。後釋無餘心所所",
    "T43n1830_005:0396a10": "以。釋本頌中。初以二義解餘。後釋及字。",
    "T43n1830_005:0396a11": "此識總與九心所俱。前四及四之餘觸等五",
    "T43n1830_005:0396a12": "法。意與遍行定相應故　五十五說。諸識生",
    "T43n1830_005:0396a13": "時與幾遍行心所俱起。答五。即作意等　瑜",
    "T43n1830_005:0396a14": "伽第三云通一切性．處．時一切耶等。故證",
    "T43n1830_005:0396a15": "此文言遍諸識。此則一解。餘字四惑之餘",
    "T43n1830_005:0396a16": "也。",
    "T43n1830_005:0396a17": "次第二解。",
    "T43n1830_005:0396a18": "論。前說觸等至故置餘言。述曰。此第二解。",
    "T43n1830_005:0396a19": "餘恐謂此中觸等五法。亦同於前異熟識",
    "T43n1830_005:0396a20": "俱者。亦是無覆無記性攝。顯此俱五性異於",
    "T43n1830_005:0396a21": "彼相應五性故置餘言　問若爾何故次後",
    "T43n1830_005:0396a22": "復說是有覆性　答言餘者為異前性。不",
    "T43n1830_005:0396a23": "知何性。復言有覆分別自體。為簡彼前",
    "T43n1830_005:0396a24": "性故置餘言。",
    "T43n1830_005:0396a25": "問餘字既然。及字何用。",
    "T43n1830_005:0396a26": "論。及是集義至恒相應故。述曰。及是相違",
    "T43n1830_005:0396a27": "義。顯諸心所體各不同。又及者等義。舉四",
    "T43n1830_005:0396a28": "煩惱等餘觸等。然今此師但以合集而釋",
    "T43n1830_005:0396a29": "及言。前四煩惱．後五遍行合此九法此識相",
    "T43n1830_005:0396b01": "應。顯非唯一法與此相應故。合集九法與",
    "T43n1830_005:0396b02": "此俱也。故置及言令知有九。",
    "T43n1830_005:0396b03": "上來第一釋本頌訖　次釋無餘心所相",
    "T43n1830_005:0396b04": "應。為欲了知更須發問。",
    "T43n1830_005:0396b05": "論。此意何故無餘心所。述曰。此外人問。遍",
    "T43n1830_005:0396b06": "行許有。其別境等何義故無。",
    "T43n1830_005:0396b07": "一一應答。初答別境。次答善所。次答隨惑。",
    "T43n1830_005:0396b08": "後答不定。",
    "T43n1830_005:0396b09": "論。謂欲希望至故無有欲。述曰。欲緣從來",
    "T43n1830_005:0396b10": "未合事故。此恒緣合境常是我故。若憶過．",
    "T43n1830_005:0396b11": "未而起希望。已合即念。未合即欲。五十五",
    "T43n1830_005:0396b12": "說於所愛事有欲生故。若爾諸佛應無有",
    "T43n1830_005:0396b13": "欲。無未合事故。今說非佛言未遂合。非",
    "T43n1830_005:0396b14": "說於佛有未合事。故不相違。下諸心所皆",
    "T43n1830_005:0396b15": "准此釋。又欲但觀所樂事轉。所樂之事名",
    "T43n1830_005:0396b16": "末遂合。故此無欲。文與前別。與第八識所",
    "T43n1830_005:0396b17": "簡乃同。",
    "T43n1830_005:0396b18": "論。勝解印持至故無勝解。述曰。勝解但能",
    "T43n1830_005:0396b19": "印前疑事．不了事生。此恒決定計我非餘。",
    "T43n1830_005:0396b20": "非先有疑及曾未了今方印可。故無勝解。",
    "T43n1830_005:0396b21": "此約因位。非佛行相。五十五說於今決定",
    "T43n1830_005:0396b22": "勝解生故。",
    "T43n1830_005:0396b23": "論。念唯記憶至故無有念。述曰。念能憶昔",
    "T43n1830_005:0396b24": "曾所習事。曾於現在習者已滅今起追憶。",
    "T43n1830_005:0396b25": "非我已滅今生追憶。境恒有故。五十五說",
    "T43n1830_005:0396b26": "於串習事念方生故。",
    "T43n1830_005:0396b27": "論。定唯繫心至故無有定。述曰。定唯別作",
    "T43n1830_005:0396b28": "意繫心專一境。由加行心趣求一境。唯緣",
    "T43n1830_005:0396b29": "本質一法。不作別緣前後念解。亦非常解。",
    "T43n1830_005:0396c01": "此識任運不深趣求專緣一法。剎那別緣故",
    "T43n1830_005:0396c02": "無定也。五十五說於所觀事其定方生。任",
    "T43n1830_005:0396c03": "運緣者即無此定　既爾如來便應無定。",
    "T43n1830_005:0396c04": "任運緣故　此難不然。如來識等深取所緣。",
    "T43n1830_005:0396c05": "非如七．八任運麁淺隨業等境　又佛識",
    "T43n1830_005:0396c06": "等因定類生。設令能緣其必有定。非七．八",
    "T43n1830_005:0396c07": "識前時有定。種類引生專緣一境而不定",
    "T43n1830_005:0396c08": "也　又佛專心。此散漫故。",
    "T43n1830_005:0396c09": "論。惠即我見故不別說。述曰。惠與我見",
    "T43n1830_005:0396c10": "非二並故。五十五說。見世俗有。即惠分故。",
    "T43n1830_005:0396c11": "餘別有性　問惠緣觀察事。此識言惠俱。",
    "T43n1830_005:0396c12": "定緣觀察事。此俱應有定　答任運亦推",
    "T43n1830_005:0396c13": "度。此識說惠俱。深專一境有定生。此俱故",
    "T43n1830_005:0396c14": "無定　問二緣觀察事。任運惠得生。任運",
    "T43n1830_005:0396c15": "既無定。應不緣觀察　答定境加行必惠",
    "T43n1830_005:0396c16": "緣。定得緣觀察。有惠之境定．不定故。此識",
    "T43n1830_005:0396c17": "俱無有定。雖同緣觀察。而惠寬定狹。故此",
    "T43n1830_005:0396c18": "無定。",
    "T43n1830_005:0396c19": "論。善是淨故非此識俱。述曰。第二簡善。其",
    "T43n1830_005:0396c20": "善十一體非染故非與此俱。此俱唯染故。",
    "T43n1830_005:0396c21": "自下第三何故無隨惑。根本前已說。",
    "T43n1830_005:0396c22": "論。隨煩惱生至無隨煩惱。述曰。煩惱分位",
    "T43n1830_005:0396c23": "前後差別建立隨惑。隨惑離根本無別體",
    "T43n1830_005:0396c24": "故不得並生。或無慚．無愧．不信．懈怠。論雖",
    "T43n1830_005:0396c25": "說實。然是根本轉變分位。如所造觸。非如",
    "T43n1830_005:0396c26": "長等諸形色等。雖說有體。自不能與他根",
    "T43n1830_005:0396c27": "本俱。隨根本後起。又且如瞋。輕微者名",
    "T43n1830_005:0396c28": "瞋。餘名忿等。如長等色即於彼假。故忿等",
    "T43n1830_005:0396c29": "二十。不與根本俱生。此識恒與四根本俱。",
    "T43n1830_005:0397a01": "前後無始一類分位無差別故。此俱無隨",
    "T43n1830_005:0397a02": "惑。此師意說。隨惑皆離根本無體。故對法",
    "T43n1830_005:0397a03": "云忿等皆假。此識一向非隨惑俱。言餘染",
    "T43n1830_005:0397a04": "心說俱義者。約第六識及五識說。非謂此",
    "T43n1830_005:0397a05": "識。無分位別故。三文別者約別義說。通不",
    "T43n1830_005:0397a06": "善有覆心中名遍染心。非但是染心彼皆",
    "T43n1830_005:0397a07": "能起。",
    "T43n1830_005:0397a08": "不定四中。",
    "T43n1830_005:0397a09": "論。惡作追悔至故無惡作。述曰。其文可",
    "T43n1830_005:0397a10": "解。",
    "T43n1830_005:0397a11": "論。睡眠必依至故彼非有。述曰。睡眠若起",
    "T43n1830_005:0397a12": "必依身．心沈重惛昧。此是內緣　外眾緣力。",
    "T43n1830_005:0397a13": "即是病等。或涼風等　有時暫起。如對法論",
    "T43n1830_005:0397a14": "第一末說。即是間斷非相續義　惡作雖亦",
    "T43n1830_005:0397a15": "然。而約義別說　此第七識所藉緣少　一",
    "T43n1830_005:0397a16": "類無始。簡別不假內緣而起　又言內執",
    "T43n1830_005:0397a17": "不假外緣而起。簡別外緣　由此緣故",
    "T43n1830_005:0397a18": "無睡眠也。",
    "T43n1830_005:0397a19": "論。尋伺俱依至故非彼俱。述曰。尋．伺二法",
    "T43n1830_005:0397a20": "並依外門。緣外境生故。此二多依身．語門",
    "T43n1830_005:0397a21": "轉故。尋則淺推。伺則深度。尋則麁發言。伺則",
    "T43n1830_005:0397a22": "細發語。此識唯依內門。緣內我生故。一類",
    "T43n1830_005:0397a23": "執我。無淺深推度麁細發言故。不與彼俱。",
    "T43n1830_005:0397a24": "故此識俱唯有九法　或此師之意。其隨煩",
    "T43n1830_005:0397a25": "惱不遍根本特越常倫　且如惛沈等五。",
    "T43n1830_005:0397a26": "染心若無即非染心。論有誠說。遂言說彼",
    "T43n1830_005:0397a27": "六識中遍。遍行說通諸識。七．八應無　解",
    "T43n1830_005:0397a28": "云不然。遍行遍七．八。諸論說七．八。五染",
    "T43n1830_005:0397a29": "遍染心。何處言遍七　若爾五染言遍。染",
    "T43n1830_005:0397b01": "六識中皆有。六識起根本。應知五亦無。汝",
    "T43n1830_005:0397b02": "言遍六染心。遍何位地說之為遍。故知後",
    "T43n1830_005:0397b03": "說於義為勝　只如五遍染心。無此不成",
    "T43n1830_005:0397b04": "染。六染中文。無五中惛沈等。何妨論言五",
    "T43n1830_005:0397b05": "遍染七識中無。即是六識中。除根本餘一",
    "T43n1830_005:0397b06": "切染此五皆有。無則不成染　若互有無。",
    "T43n1830_005:0397b07": "如下自解　若作此釋前解為勝。",
    "T43n1830_005:0397b08": "論。有義彼說至顯隨煩惱。述曰。下第二師",
    "T43n1830_005:0397b09": "重釋餘字。初總解。後別諍。此即總釋。頌中",
    "T43n1830_005:0397b10": "餘字義實不然。何以知者。頌說此五有覆",
    "T43n1830_005:0397b11": "攝故。即知餘字不簡前性。若言餘字簡前",
    "T43n1830_005:0397b12": "性者。此言有覆明自體。明自體時足簡",
    "T43n1830_005:0397b13": "前故。何須別簡。此破前師第二解也　汝",
    "T43n1830_005:0397b14": "第一解言即四之餘謂觸等五。若頌但言及",
    "T43n1830_005:0397b15": "觸等俱。誰不知觸等是四之餘。更說餘字。",
    "T43n1830_005:0397b16": "故知但是觸等餘也　若不爾者闕此意俱",
    "T43n1830_005:0397b17": "隨煩惱故。何以知者。返覆徵難理無逃處。",
    "T43n1830_005:0397b18": "故知餘字目隨煩惱。何以如此。煩惱必與",
    "T43n1830_005:0397b19": "隨煩惱俱故。此餘言定顯隨煩惱。",
    "T43n1830_005:0397b20": "自下別諍有四師說。今此第一諸師共同。下",
    "T43n1830_005:0397b21": "有別者一一廣解。第一因釋諸論相違。就",
    "T43n1830_005:0397b22": "此解餘是觸等餘中。總有四說。",
    "T43n1830_005:0397b23": "論。此中有義至染心相應。述曰。文意有二。",
    "T43n1830_005:0397b24": "初汎出遍染隨。後解此識俱　初中有四。",
    "T43n1830_005:0397b25": "一標宗。二引證。三立理。四會違。此即初",
    "T43n1830_005:0397b26": "也。",
    "T43n1830_005:0397b27": "論。如集論說至恒共相應。述曰。此引證也。",
    "T43n1830_005:0397b28": "五隨遍與諸染心俱。何以知者。對法第六",
    "T43n1830_005:0397b29": "說。謂惛沈。掉舉乃至恒共相應。是集論第三",
    "T43n1830_005:0397c01": "卷文。",
    "T43n1830_005:0397c02": "論。若離無堪任性等至無是處故。述曰。下",
    "T43n1830_005:0397c03": "立理也。是雜集論文與此同也。謂離惛沈",
    "T43n1830_005:0397c04": "等則不成染。惛沈是無堪任。等取餘四。何",
    "T43n1830_005:0397c05": "以知者。對法第一云惛沈者無堪任為性。掉",
    "T43n1830_005:0397c06": "舉者不寂靜為性。不信者不忍等為性。懈",
    "T43n1830_005:0397c07": "怠者心不策勵為性。放逸者不防有漏為",
    "T43n1830_005:0397c08": "性故也。若離無堪任。染性不成故。",
    "T43n1830_005:0397c09": "論。煩惱起時至必有彼五。述曰。煩惱起位",
    "T43n1830_005:0397c10": "心稱染污。故染心位定有彼五。",
    "T43n1830_005:0397c11": "有何所以。",
    "T43n1830_005:0397c12": "論。煩惱若起至懈怠放逸故。述曰。諸煩惱",
    "T43n1830_005:0397c13": "起必由無堪任。即惛沈也。囂動是掉舉。餘三",
    "T43n1830_005:0397c14": "可知。無起煩惱無無堪任性。及非囂動",
    "T43n1830_005:0397c15": "者故　問如定．變化障硬澁無堪任。即通",
    "T43n1830_005:0397c16": "三性法。善中豈有惛沈性耶　答由第七",
    "T43n1830_005:0397c17": "有故。餘成無堪任。如有漏善。非是善中有",
    "T43n1830_005:0397c18": "惛沈故　此五必遍一切染心。不爾即非",
    "T43n1830_005:0397c19": "是染心故。",
    "T43n1830_005:0397c20": "問不信．懈怠．惛沈可然。或體實有。或是假",
    "T43n1830_005:0397c21": "有。或通諸惑一分。或是愚癡分　此中掉舉",
    "T43n1830_005:0397c22": "既是貪分。如何瞋時有。而言通染心。此師",
    "T43n1830_005:0397c23": "解云。",
    "T43n1830_005:0397c24": "論。掉舉雖遍至但說貪分。述曰。下會違也。",
    "T43n1830_005:0397c25": "有二段文。初會掉貪分。後會六．十遍。此等",
    "T43n1830_005:0397c26": "初也。一切染心即瞋起時。而亦定有掉舉自",
    "T43n1830_005:0397c27": "性。而貪起位即掉舉增。多順貪故。而實有",
    "T43n1830_005:0397c28": "體故遍染心。五十三說是假有者必無別",
    "T43n1830_005:0397c29": "體。是實有者即有別體。世俗有者或別有",
    "T43n1830_005:0398a01": "體或別無體。如下自解此世俗有。故是",
    "T43n1830_005:0398a02": "實有。此中所辨實有體等。或文外意。諸論",
    "T43n1830_005:0398a03": "多約依貪上立故言貪分。世俗有中剋實",
    "T43n1830_005:0398a04": "出體即別有也。",
    "T43n1830_005:0398a05": "為會此文遍染心起。舉如何等。",
    "T43n1830_005:0398a06": "論。如眠與悔至但說為癡分。述曰。其惡作",
    "T43n1830_005:0398a07": "者此中名悔。雖遍三性心起體是實有。而",
    "T43n1830_005:0398a08": "於癡起位相增。但說此二以為癡分。若眠．",
    "T43n1830_005:0398a09": "悔無體。是愚癡分。即善．無記心此應非有。",
    "T43n1830_005:0398a10": "不爾愚癡應通善心有。五十五云。惡作．睡",
    "T43n1830_005:0398a11": "眠是世俗有。是愚癡分。對法論等言遍三",
    "T43n1830_005:0398a12": "性。故別有體。不可在善．無記之中即言",
    "T43n1830_005:0398a13": "有體。染污之中即言無體。而彼但言尋．伺",
    "T43n1830_005:0398a14": "假故。今例掉舉何義不同。",
    "T43n1830_005:0398a15": "問若以此五文為正者。何故瑜伽五十五",
    "T43n1830_005:0398a16": "說六法遍染。五十八說十遍染心。",
    "T43n1830_005:0398a17": "論。雖餘處說至一切染心。述曰。下會六．十",
    "T43n1830_005:0398a18": "遍。諸論雖爾。而彼二文俱依別義說之為",
    "T43n1830_005:0398a19": "遍。非實遍也。",
    "T43n1830_005:0398a20": "六依何義。",
    "T43n1830_005:0398a21": "論。謂依二十至相顯說六。述曰。依二十種。",
    "T43n1830_005:0398a22": "不取別境染分為體。妄念．散亂．不正知三",
    "T43n1830_005:0398a23": "是癡分故。說二十二即取別境染分說。此",
    "T43n1830_005:0398a24": "三及欲．解．皆彼少分故。今言二十者。簡欲．",
    "T43n1830_005:0398a25": "勝解二法及不定四。瑜伽此四說名隨煩惱。",
    "T43n1830_005:0398a26": "今約二十說故簡別之　隨煩惱者。簡去",
    "T43n1830_005:0398a27": "於前根本十法。彼亦名隨。不說根本名為",
    "T43n1830_005:0398a28": "遍故　解通麁細者。顯此行相通麁細位。",
    "T43n1830_005:0398a29": "簡前忿等十法彼解唯麁故　無記不善者。",
    "T43n1830_005:0398b01": "顯通二性。簡無慚．無愧二法。彼亦通麁細",
    "T43n1830_005:0398b02": "解。然唯不善　通障定惠相麁者顯此六法",
    "T43n1830_005:0398b03": "障定及惠二俱相顯簡惛沈．掉舉二法。",
    "T43n1830_005:0398b04": "對法第一說惛沈障毘鉢舍那。掉舉障奢摩",
    "T43n1830_005:0398b05": "他　瑜伽等說惛沈障定。掉舉障惠。別障",
    "T43n1830_005:0398b06": "定．惠。非俱通障　對法論中說彼行相相",
    "T43n1830_005:0398b07": "翻障故惛沈障惠。瑜伽說彼行相相順障",
    "T43n1830_005:0398b08": "說惛沈障定。掉舉亦爾。翻此應知。然無一",
    "T43n1830_005:0398b09": "文行相相翻相順。說惛．掉二法麁相通障",
    "T43n1830_005:0398b10": "定之與惠。故以通障定．惠相顯簡惛．掉",
    "T43n1830_005:0398b11": "二然約其體細得通障。今說行相相順相",
    "T43n1830_005:0398b12": "翻二俱麁障。彼即不爾。其不信．懈怠．放逸．",
    "T43n1830_005:0398b13": "惡念．散亂．惡惠。於染位中遍此三義。故言",
    "T43n1830_005:0398b14": "遍也。一解通麁細。二通二性。三通障定．",
    "T43n1830_005:0398b15": "惠。二十隨惑之言。雖復簡他。非所遍義。即",
    "T43n1830_005:0398b16": "此六法皆能遍故。名遍染心。非一切染者",
    "T43n1830_005:0398b17": "六皆能遍。",
    "T43n1830_005:0398b18": "十隨惑者。放逸．掉舉．惛沈．不信．懈怠．邪欲．",
    "T43n1830_005:0398b19": "邪勝解．邪念．散亂．不正知。取五別境染分",
    "T43n1830_005:0398b20": "為隨。成二十二　已知說六。十遍者何。",
    "T43n1830_005:0398b21": "論。依二十二至非互相違。述曰。解十遍文",
    "T43n1830_005:0398b22": "　二十二者。邪欲．勝解明攝在中。亦簡不",
    "T43n1830_005:0398b23": "定　隨。簡根本　解通麁細。簡忿等十",
    "T43n1830_005:0398b24": "　二性。簡別無慚．無愧。通後二義言遍　說",
    "T43n1830_005:0398b25": "十。非所餘法。二十二等雖簡他法非所遍",
    "T43n1830_005:0398b26": "義。故論三文亦無違理。",
    "T43n1830_005:0398b27": "論。然此意俱至并別境惠。述曰。下解此識",
    "T43n1830_005:0398b28": "俱中。初顯有。後辨無。此顯有也。此有十",
    "T43n1830_005:0398b29": "五。前九．五隨．別境中惠。以是見故得成十",
    "T43n1830_005:0398c01": "五。",
    "T43n1830_005:0398c02": "問豈二惠得俱也。",
    "T43n1830_005:0398c03": "論。我見雖是至故開為二。述曰。我見即是",
    "T43n1830_005:0398c04": "別境所攝。五十一心所中義別說為二。一惠",
    "T43n1830_005:0398c05": "是別境。通三性．九地故。二見唯染污。通九",
    "T43n1830_005:0398c06": "地等故。既有寬狹別說不同。故開為二。如",
    "T43n1830_005:0398c07": "不以見即惠體故別說見。今亦不以惠",
    "T43n1830_005:0398c08": "即見故別說惠也。",
    "T43n1830_005:0398c09": "論。何緣此意無餘心所。述曰。下顯無也。雖",
    "T43n1830_005:0398c10": "知更加五隨煩惱與此俱起。不知何緣",
    "T43n1830_005:0398c11": "無餘心所。",
    "T43n1830_005:0398c12": "論。謂忿等十至故非彼俱。述曰。且從染答。",
    "T43n1830_005:0398c13": "前根本中無餘六者。五師皆同下不別說",
    "T43n1830_005:0398c14": "　又上已說無有根本。諸師同故。此論師",
    "T43n1830_005:0398c15": "明五十一心所故。不明邪欲．及邪勝解。且",
    "T43n1830_005:0398c16": "二十隨。忿等初十皆解唯麁。此識審細故無",
    "T43n1830_005:0398c17": "彼十。",
    "T43n1830_005:0398c18": "論。無慚無愧至非彼相應。述曰。彼唯不善。",
    "T43n1830_005:0398c19": "此有覆故。",
    "T43n1830_005:0398c20": "論。散亂令心至故彼非有。述曰。散亂若別",
    "T43n1830_005:0398c21": "有體無體。令心馳流外境上轉緣外方",
    "T43n1830_005:0398c22": "起。此緣內審故無散亂。此師意存別有體",
    "T43n1830_005:0398c23": "也。下論說言若別境中定為體者。是假不",
    "T43n1830_005:0398c24": "遍。餘者說遍。然今此師設別有體。以緣外",
    "T43n1830_005:0398c25": "起或間斷故。不遍一切染。此識中無。一恒",
    "T43n1830_005:0398c26": "故。二內執故。三一類境生故。不外馳流故",
    "T43n1830_005:0398c27": "無散亂。",
    "T43n1830_005:0398c28": "論。不正知者至故非彼俱。述曰。此數設是",
    "T43n1830_005:0398c29": "別境惠分。或是癡分。多起外門身．語．意業。",
    "T43n1830_005:0399a01": "緣外染污三種業生違越軌則。三界皆然。",
    "T43n1830_005:0399a02": "並越善故名違軌則。彼緣外生。此唯緣內",
    "T43n1830_005:0399a03": "故彼無也。亦非是遍。緣內無故　且如二十",
    "T43n1830_005:0399a04": "二隨煩惱中忿等十四如文說無。別境五法。",
    "T43n1830_005:0399a05": "及隨惑中忘念．邪欲．邪勝解三。何故此中不",
    "T43n1830_005:0399a06": "說。隨三亦非遍欲也。答隨中三即是別境",
    "T43n1830_005:0399a07": "之中三分。故此不說。",
    "T43n1830_005:0399a08": "論。無餘心所義如前說。述曰。此例與上第",
    "T43n1830_005:0399a09": "一師同。若遠例於上。第八識同故不別說。",
    "T43n1830_005:0399a10": "根本四惑如前共說。然忘念一縱是癡分。以",
    "T43n1830_005:0399a11": "其行相與別境中念分無別故不說有。不",
    "T43n1830_005:0399a12": "正知設惠分。亦是癡分。散亂別體者。與定．",
    "T43n1830_005:0399a13": "惠行相別。恐謂亦俱故今別說　又以不",
    "T43n1830_005:0399a14": "正知行相增強。既許有惠。恐亦許有故為",
    "T43n1830_005:0399a15": "簡之　忘念．邪欲．邪解。由前理故亦非遍",
    "T43n1830_005:0399a16": "數。別境少分故此不說。",
    "T43n1830_005:0399a17": "論。有義應說至染心相應。述曰。文亦有二。",
    "T43n1830_005:0399a18": "初出遍隨。後此識俱。初中有四。並准於前。",
    "T43n1830_005:0399a19": "此標宗也。立彼六種隨惑遍諸染心。",
    "T43n1830_005:0399a20": "何以知者。",
    "T43n1830_005:0399a21": "論。瑜伽論說至皆相應故。述曰。下引證也。",
    "T43n1830_005:0399a22": "五十五說不信等至皆相應故。名有六也。此",
    "T43n1830_005:0399a23": "師意說。一切染心此之六種皆相應故。",
    "T43n1830_005:0399a24": "不信．懈怠．放逸三種行相不違。如前師說",
    "T43n1830_005:0399a25": "實遍染心。忘念等三前來未解故今應釋。",
    "T43n1830_005:0399a26": "論。忘念散亂至起諸煩惱。述曰。下立理也。",
    "T43n1830_005:0399a27": "忘念．散亂．惡惠三法。若無心必不能起諸",
    "T43n1830_005:0399a28": "煩惱。無此三故。如善心等。以忘念惠是癡",
    "T43n1830_005:0399a29": "等攝。散亂別有故遍染心。",
    "T43n1830_005:0399a30": "如何要有忘念等三。",
    "T43n1830_005:0399b01": "論。要緣曾受至諸煩惱故。述曰。起諸煩惱",
    "T43n1830_005:0399b02": "者。要緣先時曾受之境諸已得者。或雖未",
    "T43n1830_005:0399b03": "曾受是曾受之境種類。發起忘念．及邪簡",
    "T43n1830_005:0399b04": "擇。故有忘念．及不正知。失正念故。邪簡擇",
    "T43n1830_005:0399b05": "故。起染污心　如緣滅道起邪見等。或",
    "T43n1830_005:0399b06": "聞未來有殊勝樂如天上樂等。皆先聞名。",
    "T43n1830_005:0399b07": "而起邪見及貪等故。無始曾得之境界也。或",
    "T43n1830_005:0399b08": "撥無滅諦等。撥先曾受所聞之境種類名",
    "T43n1830_005:0399b09": "故。非撥彼體。親不證故。但親撥無彼類名",
    "T43n1830_005:0399b10": "故。如他界緣惑。皆緣名生緣自心相　故",
    "T43n1830_005:0399b11": "染心時定有此二　問曰染心皆有惠。五識",
    "T43n1830_005:0399b12": "應有執。以有惠故　答曰五識定無深推",
    "T43n1830_005:0399b13": "求故。雖有不正知。無五見中我見故無執",
    "T43n1830_005:0399b14": "也。法我．人我皆我見故　又此癡分。故遍染",
    "T43n1830_005:0399b15": "心。",
    "T43n1830_005:0399b16": "又緣於內如何起散亂。誰謂不起。如何名",
    "T43n1830_005:0399b17": "散亂。",
    "T43n1830_005:0399b18": "論。煩惱起時至起散亂故。述曰。煩惱起時。",
    "T43n1830_005:0399b19": "心必馳流於境縱蕩。非如善位。此何為也。",
    "T43n1830_005:0399b20": "皆由於境起散亂故方流蕩也。諸論解散",
    "T43n1830_005:0399b21": "亂皆言不寂。不寂者流蕩之義。與此理同",
    "T43n1830_005:0399b22": "　故此三法遍諸染心。無無此三而成染",
    "T43n1830_005:0399b23": "者。",
    "T43n1830_005:0399b24": "何故無惛沈．掉舉二法。",
    "T43n1830_005:0399b25": "論。惛沈掉舉至皆能遍起。述曰。下會違也。",
    "T43n1830_005:0399b26": "釋無惛沈．掉舉所以。行相相違起一無一。",
    "T43n1830_005:0399b27": "非諸染心皆能遍起。掉舉外相高生。惛沈內",
    "T43n1830_005:0399b28": "相下起。",
    "T43n1830_005:0399b29": "若爾何故對法等說五為遍也。",
    "T43n1830_005:0399c01": "論。論說五法至通二性故。述曰。彼論言",
    "T43n1830_005:0399c02": "遍遍於四義。",
    "T43n1830_005:0399c03": "一者通麁細。簡忿等十。唯麁事故　二者唯",
    "T43n1830_005:0399c04": "違善法。即明不信翻信。懈怠翻精進。惛沈",
    "T43n1830_005:0399c05": "翻輕安。掉舉返捨。放逸翻不放逸來。即簡",
    "T43n1830_005:0399c06": "散亂從定數來。設別有體。所障之定通三",
    "T43n1830_005:0399c07": "性故。不唯違善。忘念．惡惠．邪欲勝解。隨",
    "T43n1830_005:0399c08": "彼所翻理亦應然。並翻別境之數來故。",
    "T43n1830_005:0399c09": "三者純隨煩惱者。簡根本惑及不定四。彼亦",
    "T43n1830_005:0399c10": "通名隨煩惱故。貪等唯違善中無貪等。然",
    "T43n1830_005:0399c11": "非純隨。故今簡也　四通二性者。簡無慚",
    "T43n1830_005:0399c12": "愧。由斯四義故。對法說五遍染心。非但染",
    "T43n1830_005:0399c13": "心即皆有也。",
    "T43n1830_005:0399c14": "何義說十。",
    "T43n1830_005:0399c15": "論。說十遍言義如前說。述曰。如初家說。",
    "T43n1830_005:0399c16": "遍二義故。",
    "T43n1830_005:0399c17": "論。然此意俱至及加惛沈。述曰。下此識俱",
    "T43n1830_005:0399c18": "申正義也。初顯有。後辨無。此相應法心所",
    "T43n1830_005:0399c19": "十九。前九．六隨如文可解。并別境中念．定．",
    "T43n1830_005:0399c20": "惠三。及加惛沈。",
    "T43n1830_005:0399c21": "論。此別說念准前惠釋。述曰。此別說念。",
    "T43n1830_005:0399c22": "如次前師說惠所以。即我見故。此中忘念即",
    "T43n1830_005:0399c23": "念數故　此不正知亦即惠故。義說為二。邪",
    "T43n1830_005:0399c24": "簡擇故名為惡惠。執我故名我見　或是癡",
    "T43n1830_005:0399c25": "分即非我見。或可。義別說之為二　能發",
    "T43n1830_005:0399c26": "惡業者。是第六識．五識中語。非約第七。故",
    "T43n1830_005:0399c27": "此識俱有不正知。如前惠說更不問之。",
    "T43n1830_005:0399c28": "論。并有定者至曾不捨故。述曰。何意有定。",
    "T43n1830_005:0399c29": "專注一類所執我境不暫捨故。如於志念",
    "T43n1830_005:0400a01": "緣曾受境。此緣一物故有定也。不同前",
    "T43n1830_005:0400a02": "師。彼無念故。緣新新現境故亦無定。此中",
    "T43n1830_005:0400a03": "有之所存別故。",
    "T43n1830_005:0400a04": "論。加惛沈者至心惛沈故。述曰。無明重故。",
    "T43n1830_005:0400a05": "內迷執故。不外追故。故有惛沈。",
    "T43n1830_005:0400a06": "論。無掉舉者此相違故。述曰。下顯無也。此",
    "T43n1830_005:0400a07": "與惛沈性相違故。不可雙起。",
    "T43n1830_005:0400a08": "論。無餘心所如上應知。述曰。無別境欲．及",
    "T43n1830_005:0400a09": "勝解二。及染污中邪欲勝解．忿等前十二。并",
    "T43n1830_005:0400a10": "不定四。如前第一．第二師說。互有無者此略",
    "T43n1830_005:0400a11": "說之。餘如上說。應可知也。",
    "T43n1830_005:0400a12": "論。有義復說至染心相應。述曰。此第三",
    "T43n1830_005:0400a13": "師。說有十遍。文段准前。此標宗也。",
    "T43n1830_005:0400a14": "論。瑜伽論說至三界繫故。述曰。下引證也。",
    "T43n1830_005:0400a15": "五十八卷。說有惛．掉．不信．懈怠．放逸五種",
    "T43n1830_005:0400a16": "即同初師。有忘念．惡惠．散亂三種同第二",
    "T43n1830_005:0400a17": "說。加欲．勝解故偏簡也。",
    "T43n1830_005:0400a18": "論。若無邪欲至起諸煩惱。述曰。下立理也。",
    "T43n1830_005:0400a19": "若無邪欲勝解。必不起煩惱。此即總言染",
    "T43n1830_005:0400a20": "心有也。",
    "T43n1830_005:0400a21": "有何所以。",
    "T43n1830_005:0400a22": "論。於所受境至諸煩惱故。述曰。不問何世",
    "T43n1830_005:0400a23": "有為無為。法順己者要樂合故。法違己者",
    "T43n1830_005:0400a24": "要樂離故。先或起貪。後或起恚　若是不",
    "T43n1830_005:0400a25": "愛不憎之境。有處中欲。即是不合不離之欲。",
    "T43n1830_005:0400a26": "此中所攝　又未有於境不樂合．離起",
    "T43n1830_005:0400a27": "煩惱者。邪見緣滅亦是離欲。戒見取等即",
    "T43n1830_005:0400a28": "是合欲　若於境界。不樂合．離。及不印持。",
    "T43n1830_005:0400a29": "即無煩惱。無煩惱時可無邪欲．及邪勝解。",
    "T43n1830_005:0400b01": "由此二種非遍行故。故染污心要定有欲。",
    "T43n1830_005:0400b02": "於所受境要必印持。印持事相。無染心起",
    "T43n1830_005:0400b03": "不印持者。既要欲樂及印持故方起貪等。",
    "T43n1830_005:0400b04": "是故此二染心非無。即證十有餘證有如",
    "T43n1830_005:0400b05": "前說。",
    "T43n1830_005:0400b06": "問如疑諦理等豈有印持耶。",
    "T43n1830_005:0400b07": "論。諸疑理者至亦有勝解。述曰。下會違也。",
    "T43n1830_005:0400b08": "諸疑理者。此念之時於苦等事必無猶豫。",
    "T43n1830_005:0400b09": "即一心緣事．理二境。於理可疑於事必印。",
    "T43n1830_005:0400b10": "無有獨緣理不於事印故。如薩婆多十遍",
    "T43n1830_005:0400b11": "行中。勝解疑心如何俱耶即此理證。彼宗說",
    "T43n1830_005:0400b12": "是遍行故　今者大乘於事生疑。此念決",
    "T43n1830_005:0400b13": "定除此疑事。不於餘境生決印故。勝解",
    "T43n1830_005:0400b14": "之數非遍行攝。於理疑是煩惱。於事中必",
    "T43n1830_005:0400b15": "印持。謂此苦事生其印可。苦理有無方生疑",
    "T43n1830_005:0400b16": "故。故疑相應定有勝解　問印是定。疑不",
    "T43n1830_005:0400b17": "定。相違得俱起。見是決。疑不決。相返得俱",
    "T43n1830_005:0400b18": "生　答疑時解用劣。相返得俱生。疑．見行",
    "T43n1830_005:0400b19": "俱增。相違不並起　問事決理猶豫。疑．解",
    "T43n1830_005:0400b20": "二俱生。事決不生疑。所緣應不一。如何",
    "T43n1830_005:0400b21": "得說同一所緣　答據二行相增。事決無",
    "T43n1830_005:0400b22": "疑相。論其體同取。理疑亦解生。",
    "T43n1830_005:0400b23": "問若於理疑必於事印。若於事疑則無所",
    "T43n1830_005:0400b24": "印。此疑相應便無邪解。邪解之法不遍染",
    "T43n1830_005:0400b25": "也。",
    "T43n1830_005:0400b26": "論。於所緣事至如疑人杌。述曰。若於事中",
    "T43n1830_005:0400b27": "獨生疑者。此是苦事。此非苦事。不迷理生",
    "T43n1830_005:0400b28": "疑者。此非煩惱。如疑於杌為人．非人。是",
    "T43n1830_005:0400b29": "異熟生無記心攝。非染污心。若是染心必有",
    "T43n1830_005:0400c01": "邪欲。故此心中無邪勝解。勝解非是遍行",
    "T43n1830_005:0400c02": "法故　問耽染名貪。理事俱貪。猶豫名疑。",
    "T43n1830_005:0400c03": "理事俱疑　答此不然。疑行猛利於事名",
    "T43n1830_005:0400c04": "疑。貪行相通境該理事　問於理生猶豫。",
    "T43n1830_005:0400c05": "事中即決定。於事生猶豫。理中決定耶　答",
    "T43n1830_005:0400c06": "理是事之理。疑理事必定　問亦可事是理",
    "T43n1830_005:0400c07": "之事。疑事理必定　答事可現知。理難曉",
    "T43n1830_005:0400c08": "若於理疑。事必印。非迷於事理可知故。迷",
    "T43n1830_005:0400c09": "事時理不印。如迷人時必迷法。自有述",
    "T43n1830_005:0400c10": "法不迷人。不可以迷人必迷法。便令迷",
    "T43n1830_005:0400c11": "法定迷人。瑜伽五十八等。說疑於五事。",
    "T43n1830_005:0400c12": "謂他世等者。此約事於理疑。非但迷世。緣",
    "T43n1830_005:0400c13": "他事時亦迷彼理。非不迷彼理。但迷他世",
    "T43n1830_005:0400c14": "事。若此迷時。一心於現事必生印可故。",
    "T43n1830_005:0400c15": "問欲．解遍染心。論文何不說。",
    "T43n1830_005:0400c16": "論。餘處不說至非麁顯故。述曰。餘論不說",
    "T43n1830_005:0400c17": "此二遍者。由此二體雖遍染心。若緣非愛",
    "T43n1830_005:0400c18": "事。情則不欲此事。疑於理時不印於理。",
    "T43n1830_005:0400c19": "於此二境。欲．及勝解相非麁故。體細是有。",
    "T43n1830_005:0400c20": "相非顯著。不說者約麁顯。論體實是有。顯",
    "T43n1830_005:0400c21": "此二時即無欲．解不說為遍。此據有體所",
    "T43n1830_005:0400c22": "以言遍。",
    "T43n1830_005:0400c23": "論。餘互有無義如前說。述曰。五中無餘忘",
    "T43n1830_005:0400c24": "念等三。如說六之家會其五也。說六之中",
    "T43n1830_005:0400c25": "無沈．掉二。如說五家會六說也。餘互有無",
    "T43n1830_005:0400c26": "故如前說。",
    "T43n1830_005:0400c27": "論。此意心所至准前理釋。述曰。下解識俱。",
    "T43n1830_005:0400c28": "初顯有也。有二十四。謂前九法。十隨煩惱。",
    "T43n1830_005:0400c29": "加別境五。准前理釋。五十三心所各各別",
    "T43n1830_005:0401a01": "說。故攝惠等。",
    "T43n1830_005:0401a02": "論。無餘心所如上應知。述曰。下辨無也。",
    "T43n1830_005:0401a03": "說此相應無善十一．不定中四．根本六惑．",
    "T43n1830_005:0401a04": "忿等諸隨。如上准說。",
    "T43n1830_005:0401a05": "論。有義前說皆未盡理。述曰。護法菩薩為",
    "T43n1830_005:0401a06": "第四說。於中有三。初總非。次申理。後總結。",
    "T43n1830_005:0401a07": "此初也。",
    "T43n1830_005:0401a08": "論。且疑他世至欲勝解相。述曰。下申理。",
    "T43n1830_005:0401a09": "申理中有二。初顯遍隨。後此識俱　初中",
    "T43n1830_005:0401a10": "有二。初破前。後顯遍。此破前說　且難",
    "T43n1830_005:0401a11": "第三十遍家云。汝言於理生疑必帶事印。",
    "T43n1830_005:0401a12": "如五十八等說。疑由五相。謂於他世．作用．",
    "T43n1830_005:0401a13": "因果．諸諦．寶中心懷猶豫。即於事生疑亦",
    "T43n1830_005:0401a14": "是煩惱。汝何故言於事疑非煩惱。既於事",
    "T43n1830_005:0401a15": "疑是疑惑者。如何有欲．勝解二數。若謂彼",
    "T43n1830_005:0401a16": "言於他世疑。必於現在而生印可。未來世",
    "T43n1830_005:0401a17": "中而生希望。為無或有故。於現在為罪",
    "T43n1830_005:0401a18": "為福有差別故。於疑他世中亦迷彼理。",
    "T43n1830_005:0401a19": "非不迷理而唯迷事。故於現印亦有勝解",
    "T43n1830_005:0401a20": "者。難言疑未來為無。此應有我見。我見是",
    "T43n1830_005:0401a21": "推求。疑推求時無我見。印持是決定。疑時",
    "T43n1830_005:0401a22": "無勝解　又於他世等疑。一心有勝解。疑",
    "T43n1830_005:0401a23": "杌為人時。此心應有解。若爾許者應是遍",
    "T43n1830_005:0401a24": "行　若此疑心相違故無者。彼疑理心如何",
    "T43n1830_005:0401a25": "得有。亦相違故。其尋．伺相違貪．瞋相返等",
    "T43n1830_005:0401a26": "皆應難之　二云然於去．來若事．若理生",
    "T43n1830_005:0401a27": "猶豫者。心不緣現在但緣去．來。於何生",
    "T43n1830_005:0401a28": "印。於釋種涅槃中生猶豫者有何印相。故",
    "T43n1830_005:0401a29": "知欲．解不遍染心。此亦去．來理．事雙疑。前",
    "T43n1830_005:0401b01": "解但緣事疑。以疑理所引亦見道斷。不可",
    "T43n1830_005:0401b02": "難言緣事起故非見道斷。行相迷理緣事",
    "T43n1830_005:0401b03": "故。如見取等。此行相深不同疑杌。彼行相",
    "T43n1830_005:0401b04": "淺非是煩惱。",
    "T43n1830_005:0401b05": "此破第三師十遍義。若爾何故說十俱耶。",
    "T43n1830_005:0401b06": "如初師解。",
    "T43n1830_005:0401b07": "論。煩惱起位至無堪任性。述曰。次破第二",
    "T43n1830_005:0401b08": "六遍師義。起煩惱時若無惛沈。此染污心",
    "T43n1830_005:0401b09": "應不定有無堪任性。若有堪任便是善性。",
    "T43n1830_005:0401b10": "非染心攝。名堪任故。如善心性。染心若有",
    "T43n1830_005:0401b11": "無堪任性異於善者。有惛沈故　對法等",
    "T43n1830_005:0401b12": "云惛沈性者無堪任性　又云離無堪任",
    "T43n1830_005:0401b13": "染性不成。是故惛沈定遍染起。故起掉時",
    "T43n1830_005:0401b14": "既是染心。惛沈定有。",
    "T43n1830_005:0401b15": "論。掉舉若無至非染污位。述曰。又染心位",
    "T43n1830_005:0401b16": "掉舉若無應無囂動。囂動者擾惱義囂謂諠",
    "T43n1830_005:0401b17": "囂舉也。動謂摻動掉也。染心既是囂動。明知",
    "T43n1830_005:0401b18": "定有掉舉。若無囂動便非染心。無囂動",
    "T43n1830_005:0401b19": "故。如善．無記心。故此掉舉必遍染心。便如",
    "T43n1830_005:0401b20": "善等非染污言。或通難前無惛沈因　即",
    "T43n1830_005:0401b21": "二法中各有兩難。一無勘任無囂動。二",
    "T43n1830_005:0401b22": "非染污位。然此與惛沈二麁行相不可並",
    "T43n1830_005:0401b23": "增。若一麁時其一行細。體皆具有　此難第",
    "T43n1830_005:0401b24": "二師唯六無沈．掉。",
    "T43n1830_005:0401b25": "論。若染心中至煩惱現前。述曰。次難初師",
    "T43n1830_005:0401b26": "唯許五俱。若染心中無散亂者。應非流蕩",
    "T43n1830_005:0401b27": "如善心等。既有流蕩由散亂故。此有三",
    "T43n1830_005:0401b28": "體。一別境定數染者名散亂。違善定故。如",
    "T43n1830_005:0401b29": "薩婆多比諸法師皆作此說。今無此文。",
    "T43n1830_005:0401c01": "二無別體性。非彼定數。此復二說。一是愚",
    "T43n1830_005:0401c02": "癡分。無明為體。二云貪．瞋．癡分。對法等同。",
    "T43n1830_005:0401c03": "五十五云忘念．散亂．惡惠是癡分等。故遍",
    "T43n1830_005:0401c04": "染心生　三別有體性。第六卷說故　念．",
    "T43n1830_005:0401c05": "定二法別境為體。故亦無別體。或是癡分。",
    "T43n1830_005:0401c06": "若無失念．不正知者。如何能起煩惱現前。",
    "T43n1830_005:0401c07": "必失正念。及不正知此是．非故而起煩惱。",
    "T43n1830_005:0401c08": "由有失念．不正知二法。非彼染心是正念",
    "T43n1830_005:0401c09": "等。故汝所言無此二。染心應是善性自無",
    "T43n1830_005:0401c10": "記心。許無此二故。如加行善等。此破初",
    "T43n1830_005:0401c11": "師。無此三故。",
    "T43n1830_005:0401c12": "論。故染污心至不正知。述曰。下顯遍隨。染",
    "T43n1830_005:0401c13": "心定有八隨惑俱。加第一師三。加第二師",
    "T43n1830_005:0401c14": "二。彼無惛．掉故。除第三師二。",
    "T43n1830_005:0401c15": "論。忘念不正知至由前說故。述曰。為簡別",
    "T43n1830_005:0401c16": "境亦是遍染故言忘念等。忘念．不正知。若",
    "T43n1830_005:0401c17": "即別境念．惠為性。不遍染心。論又言遍",
    "T43n1830_005:0401c18": "者。依無明分說。所以者何。破第二師。以彼",
    "T43n1830_005:0401c19": "唯執是彼數故　非諸染心皆緣曾受。破彼",
    "T43n1830_005:0401c20": "念數。且如邪見撥無滅諦此豈曾受。彼若",
    "T43n1830_005:0401c21": "言是先聞名故方撥無者。豈撥名耶。今邪",
    "T43n1830_005:0401c22": "見撥體。體未曾受故　非諸染心皆有簡",
    "T43n1830_005:0401c23": "擇。簡前師說有不正知是惠分故。此二若",
    "T43n1830_005:0401c24": "以無明為體。可遍染心　其五遍中亦可。",
    "T43n1830_005:0401c25": "約此別境為體者。以不遍故不說有之。",
    "T43n1830_005:0401c26": "六中但約無明為體。遍故說也　問曰此中",
    "T43n1830_005:0401c27": "所說何假何實　如後自解　問如起邪",
    "T43n1830_005:0401c28": "惠簡擇法時亦有愚癡。即便有二不正知",
    "T43n1830_005:0401c29": "耶。餘忘念等為問亦爾　答曰不然。說有",
    "T43n1830_005:0402a01": "惠分時。不說無明分。無惠分時。說有無",
    "T43n1830_005:0402a02": "明分。有不正知時。亦說有無明。義別說故。",
    "T43n1830_005:0402a03": "餘數亦爾。或總於惠．無明。立一不正知。不",
    "T43n1830_005:0402a04": "正知是假。不可言有二。如放逸等依四",
    "T43n1830_005:0402a05": "法立。不約貪等別。說二相應故。",
    "T43n1830_005:0402a06": "論。然此意俱至并別境惠。述曰。下顯識俱。",
    "T43n1830_005:0402a07": "有十八法。謂前九法及八隨惑以別境惠。即",
    "T43n1830_005:0402a08": "我見故如初師釋。忘念等法非別境為性。",
    "T43n1830_005:0402a09": "故不取別境數。",
    "T43n1830_005:0402a10": "論。無餘心所至不違教理。述曰。無別境四。",
    "T43n1830_005:0402a11": "及善十一．根本六種．忿等十二．并不定四．邪",
    "T43n1830_005:0402a12": "欲解二。及論三文不同所以。如前諸師綺互",
    "T43n1830_005:0402a13": "而說。依此褒貶。雖無論文定許八遍。今以",
    "T43n1830_005:0402a14": "諸論上下雜有致此推究。第三總結作如",
    "T43n1830_005:0402a15": "是說不違教理。",
    "T43n1830_005:0402a16": "論第五卷",
    "T43n1830_005:0402a17": "論。此染污意何受相應。述曰。解此因位心",
    "T43n1830_005:0402a18": "所俱中文別有三。上第一解染俱。第二顯",
    "T43n1830_005:0402a19": "餘俱　此下第三解五受俱。頌中以同初",
    "T43n1830_005:0402a20": "能變故所以不說。今說有異。是故說之",
    "T43n1830_005:0402a21": "　於中有二。初問。後答。此初問也。此下諸說",
    "T43n1830_005:0402a22": "非必別師。頗設異計後申正義。",
    "T43n1830_005:0402a23": "論。有義此俱至生喜愛故。述曰。我既欣行。",
    "T43n1830_005:0402a24": "故唯喜俱。",
    "T43n1830_005:0402a25": "論。有義不然至違聖言故。述曰。應許喜受",
    "T43n1830_005:0402a26": "通於三界．九地繫故。此破前師。以此識受",
    "T43n1830_005:0402a27": "一類而轉故此應通　違聖言故者。違瑜伽",
    "T43n1830_005:0402a28": "第十二說。初定出憂。第二定出苦。第三定",
    "T43n1830_005:0402a29": "出喜。第四定出樂。於無相中出捨根。乃至",
    "T43n1830_005:0402b01": "廣說。若許喜．樂通在有頂。應許憂．苦通",
    "T43n1830_005:0402b02": "三界有。",
    "T43n1830_005:0402b03": "論。應說此意至善業果故。述曰。許此意與",
    "T43n1830_005:0402b04": "四受相應。唯除苦根唯五識故。餘文可解",
    "T43n1830_005:0402b05": "　此師意說。第七所緣阿賴耶識是引業果。",
    "T43n1830_005:0402b06": "隨在彼善．惡地。此第七識即與彼地能引",
    "T43n1830_005:0402b07": "果業之增上受類相應。緣彼業果為境界",
    "T43n1830_005:0402b08": "故　又地所有增上之受此地之業。隨是何",
    "T43n1830_005:0402b09": "受緣彼地業果故。見隨彼增上與彼受",
    "T43n1830_005:0402b10": "俱　欲界雖有捨受之果。此識應與捨受",
    "T43n1830_005:0402b11": "相應。而業劣故此不說俱　如苦．樂受。唯",
    "T43n1830_005:0402b12": "在五識非引業俱。故今不說　初二定樂",
    "T43n1830_005:0402b13": "怡悅五根。義別說故亦不說之。准可知也。",
    "T43n1830_005:0402b14": "論。有義彼說至不相應故。述曰。第三師言。",
    "T43n1830_005:0402b15": "第二師說亦不應理。此無始來一由任運",
    "T43n1830_005:0402b16": "故恒。二由一類故無變。故唯捨受。非是捨",
    "T43n1830_005:0402b17": "受可名變異。有易脫故。瑜伽六十三證",
    "T43n1830_005:0402b18": "俱生捨受第八識俱。非可起餘憂．喜等受。",
    "T43n1830_005:0402b19": "亦證此義。然樂．憂等皆思惟引發。此識任",
    "T43n1830_005:0402b20": "運。如何不起捨。",
    "T43n1830_005:0402b21": "論。又此末那至唯有捨受。述曰。謂此本頌",
    "T43n1830_005:0402b22": "說此末那。與第八識義有異者。皆別說之。",
    "T43n1830_005:0402b23": "此若與彼四受相應。頌應別說。如依緣等。",
    "T43n1830_005:0402b24": "既本頌中略不別說此與受俱。故知同彼",
    "T43n1830_005:0402b25": "唯有捨受　問異熟一切種等既有不同。何",
    "T43n1830_005:0402b26": "故此識而不別說　答彼是第八自相別義。",
    "T43n1830_005:0402b27": "此中亦解識之自性。又言染污顯即異彼。",
    "T43n1830_005:0402b28": "故不別說　觸等五同。何故今說　何不須",
    "T43n1830_005:0402b29": "說多少異故謂加愛等　恒轉如流何故不",
    "T43n1830_005:0402c01": "說　此三位捨。即顯非恒如流轉故。又如",
    "T43n1830_005:0402c02": "樞要解　又此若與四受相應。則金剛心",
    "T43n1830_005:0402c03": "非頓斷過。由前位中少分斷故　問若爾",
    "T43n1830_005:0402c04": "如欲界中不伏之修惑。與此何別　答彼前",
    "T43n1830_005:0402c05": "前地已永離故。此合於後方永離故。",
    "T43n1830_005:0402c06": "論。未轉依位至平等轉故。述曰。自下第二",
    "T43n1830_005:0402c07": "顯因果位相應多少。若在因位同前諸師所",
    "T43n1830_005:0402c08": "說多少。此第七識已轉依位。與二十一心所",
    "T43n1830_005:0402c09": "俱生。如第八識已轉依位說　亦如彼唯捨",
    "T43n1830_005:0402c10": "受俱。任運而轉曾不易脫。不分別生。六識",
    "T43n1830_005:0402c11": "可然。雖初地以去有行不行。成佛已去無",
    "T43n1830_005:0402c12": "不行時。據此義故亦名無動搖。故唯捨受",
    "T43n1830_005:0402c13": "　又復此智多起平等。平等即大悲等。佛位",
    "T43n1830_005:0402c14": "多勝。功德相應在第四禪故唯捨受　又設",
    "T43n1830_005:0402c15": "下地有平等智。不變異故。如在因位唯",
    "T43n1830_005:0402c16": "捨受俱　若在十地隨第六識所引何地",
    "T43n1830_005:0402c17": "乃至有頂皆有此智。依彼地心法空智引。",
    "T43n1830_005:0402c18": "入滅定時彼地有故。不可定說下地第七",
    "T43n1830_005:0402c19": "為有頂依。雖通諸地皆唯捨受。此義應思。",
    "T43n1830_005:0402c20": "不可以因數難。彼心所法未必皆似故。恒",
    "T43n1830_005:0402c21": "於所緣平等轉故。唯捨受俱。諸善心所法爾",
    "T43n1830_005:0402c22": "作用有二十一心所俱起。",
    "T43n1830_005:0402c23": "次下第六依其本頌以釋性俱。",
    "T43n1830_005:0402c24": "論。末那心所何性所攝。述曰。此為問起。此",
    "T43n1830_005:0402c25": "識及心所何性所攝。",
    "T43n1830_005:0402c26": "下答有二。初依頌答因位。後總解果位。",
    "T43n1830_005:0402c27": "論。有覆無記所攝非餘。述曰。此舉頌答。",
    "T43n1830_005:0402c28": "論。此意相應至故名無記。述曰。今以相應",
    "T43n1830_005:0402c29": "顯心是染。性非染故。初釋有覆名。如第八",
    "T43n1830_005:0403a01": "識中解。梵云昵佛栗多。此云有覆。言隱沒",
    "T43n1830_005:0403a02": "者不善言故。餘文可知。",
    "T43n1830_005:0403a03": "論。如上二界至亦無記攝。述曰。上界定力",
    "T43n1830_005:0403a04": "惑成有覆　問上界煩惱由定力故可名",
    "T43n1830_005:0403a05": "有覆。此識何為名為無記　此識相應四",
    "T43n1830_005:0403a06": "煩惱等雖無定力。以所依識行微細故。任",
    "T43n1830_005:0403a07": "運轉故。不障善故。遍三性故。亦無記攝。",
    "T43n1830_005:0403a08": "非如見道欲界一切分別生惑。及修道麁",
    "T43n1830_005:0403a09": "能發惡行者皆是不善。此微細言攝論二",
    "T43n1830_005:0403a10": "本皆第一說　此中兩解。一云前問及頌答。",
    "T43n1830_005:0403a11": "總問答心及心所法。今此解中以心性非",
    "T43n1830_005:0403a12": "染。舉相應染以顯心體。以心體細顯此",
    "T43n1830_005:0403a13": "俱惑是有覆性。俱染障聖。唯惑覆心名為",
    "T43n1830_005:0403a14": "有覆。心不自覆。但依相應亦障聖道故名",
    "T43n1830_005:0403a15": "有覆　二云或由解中唯解心所。准前問",
    "T43n1830_005:0403a16": "顯皆唯問答心所不問未那。以俱染法",
    "T43n1830_005:0403a17": "說為不共無明等故。恐是不善故。唯問心",
    "T43n1830_005:0403a18": "所以顯心王亦有覆攝。",
    "T43n1830_005:0403a19": "論。若已轉依唯是善性。述曰。上依本頌",
    "T43n1830_005:0403a20": "解因有覆。今顯果位唯是善性。以順理故。",
    "T43n1830_005:0403a21": "以寂靜故。",
    "T43n1830_005:0403a22": "次第七段第九繫界別門。於中有二。初辨",
    "T43n1830_005:0403a23": "染。次明淨。染中有二。初問。次答。",
    "T43n1830_005:0403a24": "論。末那心所何地繫那。述曰。此為問已。",
    "T43n1830_005:0403a25": "論。隨彼所生彼地所繫。述曰。答中有二。此",
    "T43n1830_005:0403a26": "舉頌答。後釋頌答。此初也。",
    "T43n1830_005:0403a27": "論。謂生欲界至應知亦然。述曰。下釋頌答",
    "T43n1830_005:0403a28": "中有二。初且總解。後別顯之。此初也。乃至",
    "T43n1830_005:0403b01": "有頂九地皆然。即彼地繫。若第八識生彼欲",
    "T43n1830_005:0403b02": "界乃至有頂。現染末那相應心所即欲界繫。",
    "T43n1830_005:0403b03": "餘地亦爾。與六十三等同。然顯揚十九約",
    "T43n1830_005:0403b04": "界為論。無地分別。",
    "T43n1830_005:0403b05": "何以爾者。",
    "T43n1830_005:0403b06": "論。任運恒緣至非他地故。述曰。此識恒執",
    "T43n1830_005:0403b07": "自地藏識為內我故。我見唯緣自地而起。",
    "T43n1830_005:0403b08": "不見世間俱生別緣他地法為我等故。對",
    "T43n1830_005:0403b09": "法第六他界緣云。不見世間緣他地法計",
    "T43n1830_005:0403b10": "為我故。我見隨境自地所繫。他地諸法非",
    "T43n1830_005:0403b11": "我境故。此依俱生別緣我見行相說。由此",
    "T43n1830_005:0403b12": "故知。第七不緣本識種子。種子許通他地",
    "T43n1830_005:0403b13": "法故。亦不緣色等。色等亦通故。第八異熟",
    "T43n1830_005:0403b14": "心。通緣自他地。不作自他解。第七作我解",
    "T43n1830_005:0403b15": "故。不緣他地　若爾命終心緣何以為我。",
    "T43n1830_005:0403b16": "緣未來生即是緣自地。所生處故。此別緣",
    "T43n1830_005:0403b17": "我。故唯自地。若總緣我。許之緣他。如下自",
    "T43n1830_005:0403b18": "解。即是正義第七唯緣第八識家。",
    "T43n1830_005:0403b19": "此上文總。已下別解。",
    "T43n1830_005:0403b20": "論。若起彼地至名彼所繫。述曰。若起彼地",
    "T43n1830_005:0403b21": "藏識現行。除於種子。乃生彼地。為簡種",
    "T43n1830_005:0403b22": "子。故論說言異熟藏識。因中染污第七末那。",
    "T43n1830_005:0403b23": "緣彼執我。繫屬第八名彼所繫。八非能",
    "T43n1830_005:0403b24": "繫。七非所繫。相從名繫。不可難以相應．",
    "T43n1830_005:0403b25": "所緣二縛名繫。相從相屬是此繫義。第八是",
    "T43n1830_005:0403b26": "所屬。第七為能屬。即是以彼所緣為所屬。",
    "T43n1830_005:0403b27": "第七屬彼也。如王為所屬。臣等為能屬。隨",
    "T43n1830_005:0403b28": "王繫國。",
    "T43n1830_005:0403b29": "論。或為彼地至名彼所繫。述曰。此第二解。",
    "T43n1830_005:0403c01": "此識俱惑。隨生處是何地即此地攝。此第七",
    "T43n1830_005:0403c02": "意。為自俱時四惑所繫名彼所繫。識是所",
    "T43n1830_005:0403c03": "繫。煩惱能繫也。何名所生。為第八識所生",
    "T43n1830_005:0403c04": "之地煩惱繫縛。名彼所繫　又解此文三",
    "T43n1830_005:0403c05": "釋。一云謂生欲界乃至應知亦爾以來。此中",
    "T43n1830_005:0403c06": "意說。若生欲界之現行末那。其相應心所。",
    "T43n1830_005:0403c07": "隨彼心王即欲界繫。繫是屬義。如臣屬王",
    "T43n1830_005:0403c08": "　任運恒緣乃至名彼所繫以來。此中意說。",
    "T43n1830_005:0403c09": "以能緣心屬彼所緣之地所繫相從名繫。",
    "T43n1830_005:0403c10": "如牛屬捨　任運恒緣至非他地故以來。",
    "T43n1830_005:0403c11": "釋能緣心屬所緣義。下方正解。先顯所由。",
    "T43n1830_005:0403c12": "後解屬故　或為彼地乃至名彼所繫以來。",
    "T43n1830_005:0403c13": "此中意說。心王屬彼。隨第八識所生之地煩",
    "T43n1830_005:0403c14": "惱所繫。以王屬臣屬相應縛　雖有此",
    "T43n1830_005:0403c15": "義前解為勝。",
    "T43n1830_005:0403c16": "論。若已轉依即非所繫。述曰。此在因中初",
    "T43n1830_005:0403c17": "地已去已轉依位。有非所繫。是無漏故。前",
    "T43n1830_005:0403c18": "所繫言亦通法執。是彼類故。",
    "T43n1830_005:0403c19": "自下第八段。依第十門起滅分位。",
    "T43n1830_005:0403c20": "論。此染污意至或暫斷耶。述曰。於中初問。",
    "T43n1830_005:0403c21": "後答。因欲舉頌故先徵起。",
    "T43n1830_005:0403c22": "論。阿羅漢滅定出世道無有。述曰。此下隨",
    "T43n1830_005:0403c23": "答。文中有二。一正解本文伏斷分位。二傍",
    "T43n1830_005:0403c24": "乘義解行相分位　初中有二。初舉頌答。",
    "T43n1830_005:0403c25": "後廣諍答　初中有二。初舉頌。後別釋。此",
    "T43n1830_005:0403c26": "即初也　即與對法第二等同。六十三中唯",
    "T43n1830_005:0403c27": "有二位。一無學。二有學。無滅定者非是相",
    "T43n1830_005:0403c28": "違。彼說滅定二位中起故亦攝盡。又彼說世",
    "T43n1830_005:0403c29": "道伏與不伏。因言出世道故不舉滅定。滅",
    "T43n1830_005:0404a01": "定非道故。亦非有學。非無學故。又彼唯依",
    "T43n1830_005:0404a02": "人故說二位。此依人及法故說有三位。",
    "T43n1830_005:0404a03": "言無有者。有永暫義。如下自解。",
    "T43n1830_005:0404a04": "論。阿羅漢者至故說無有。述曰。別釋之中",
    "T43n1830_005:0404a05": "復分為二。初總解。後別釋。此等即初　總",
    "T43n1830_005:0404a06": "攝三乘無學果位。如第八識斷捨之中。引",
    "T43n1830_005:0404a07": "對法等文。然第八識唯從煩惱以立藏名。",
    "T43n1830_005:0404a08": "今名染污亦通法執。約自體說。此中不退",
    "T43n1830_005:0404a09": "菩薩。即是出世道所攝故。法執在故。能染",
    "T43n1830_005:0404a10": "菩薩。暫捨門攝。非永捨攝　在無學捨。隨",
    "T43n1830_005:0404a11": "其所應有二種染。一染三乘。即謂人執。在",
    "T43n1830_005:0404a12": "無學俱不行。二謂法執。不染二乘。但染菩",
    "T43n1830_005:0404a13": "薩唯如來捨。此中通說故言染意現種永滅。",
    "T43n1830_005:0404a14": "非唯人執　問人執染二乘。所執藏識二乘",
    "T43n1830_005:0404a15": "可名捨。法執染菩薩。所執藏名菩薩應不",
    "T43n1830_005:0404a16": "捨　答煩惱障麁。藏名從立。法執既細。菩薩",
    "T43n1830_005:0404a17": "不從得名。又煩惱染三乘。所執藏名捨。法",
    "T43n1830_005:0404a18": "執染菩薩。不從立藏名。設有能執不名",
    "T43n1830_005:0404a19": "藏識　問通染三乘所執可共名藏。但染",
    "T43n1830_005:0404a20": "菩薩所執獨名為藏。應設劬勞　答藏名",
    "T43n1830_005:0404a21": "據縛唯在煩惱。染體據障亦通法執。",
    "T43n1830_005:0404a22": "論。學位滅定至故說無有。述曰。隨其所應。",
    "T43n1830_005:0404a23": "三乘學位滅定。出世道中暫伏滅者。即隨何",
    "T43n1830_005:0404a24": "乘所障便伏。二乘初果已去。大乘初地頓悟。",
    "T43n1830_005:0404a25": "二乘及菩薩．人空。唯伏人染。頓．漸二悟菩",
    "T43n1830_005:0404a26": "薩法空亦伏法染。",
    "T43n1830_005:0404a27": "論。謂染污意至違我執故。述曰。上總解頌",
    "T43n1830_005:0404a28": "阿羅漢．聖道．滅定三位不行。下別解三。",
    "T43n1830_005:0404a29": "於中有二。初解滅定．聖道不行。後解無學",
    "T43n1830_005:0404b01": "　初中有三。先解聖道不行之位。此意有漏",
    "T43n1830_005:0404b02": "道不能伏。六十三說同。彼論云。何以故已",
    "T43n1830_005:0404b03": "離欲猶行故　又解世道唯是事觀。此迷理",
    "T43n1830_005:0404b04": "故世道不伏　此諸煩惱皆是本識種子所",
    "T43n1830_005:0404b05": "引。於一切時微細一類任運而生。非所對",
    "T43n1830_005:0404b06": "治及能對治。境界緣力差別轉故　八十八",
    "T43n1830_005:0404b07": "云。俱生薩迦耶見世道不伏　彼約六識中",
    "T43n1830_005:0404b08": "語。彼緣三界法為我所故。然不言金剛心",
    "T43n1830_005:0404b09": "方斷。此不同彼斷。然不伏相似　隨其所",
    "T43n1830_005:0404b10": "應三乘無漏心起方伏。無分別智真無我解。",
    "T43n1830_005:0404b11": "違我執故。隨人．法觀並自違故。",
    "T43n1830_005:0404b12": "論。後得無漏至亦違此意。述曰。無漏後得",
    "T43n1830_005:0404b13": "智。隨人．法觀無分別智等流引生。一分或",
    "T43n1830_005:0404b14": "全亦不現行。若二乘．菩薩等。入有漏後得",
    "T43n1830_005:0404b15": "智即不然。非彼等流故。以有漏法不能",
    "T43n1830_005:0404b16": "善達無我理故。六十三同。",
    "T43n1830_005:0404b17": "論。真無我解至名出世道。述曰。顯出世道",
    "T43n1830_005:0404b18": "亦攝後得。以無漏故。如無分別。",
    "T43n1830_005:0404b19": "論。滅定既是至此亦非有。述曰。次解滅盡",
    "T43n1830_005:0404b20": "定。滅盡定中何故不起。聖道後得無漏觀",
    "T43n1830_005:0404b21": "之等流是彼果故。猶如涅槃極寂靜故。與",
    "T43n1830_005:0404b22": "彼相違故亦非有。",
    "T43n1830_005:0404b23": "論。由未永斷至乃至未滅。述曰。後顯前二",
    "T43n1830_005:0404b24": "滅已後生。小乘人空．菩薩法觀引者。生及法",
    "T43n1830_005:0404b25": "執。隨其所應亦不現行。出觀後行未永斷",
    "T43n1830_005:0404b26": "故。對法第二．大論六十三．顯揚十九．十七等",
    "T43n1830_005:0404b27": "同。",
    "T43n1830_005:0404b28": "論。然此染意至非非所斷。述曰。解阿羅漢",
    "T43n1830_005:0404b29": "無所由義。非見道斷。任運生故非分別故。",
    "T43n1830_005:0404c01": "然此染故非是不斷。不斷之法並無漏故。明",
    "T43n1830_005:0404c02": "是修斷。",
    "T43n1830_005:0404c03": "於何時斷。",
    "T43n1830_005:0404c04": "論。極微細故至永不復起。述曰。此識染法",
    "T43n1830_005:0404c05": "三界相望雖有九品。於其地地最下品故",
    "T43n1830_005:0404c06": "第九品攝。一切地者與有頂地第九下下品",
    "T43n1830_005:0404c07": "俱時頓斷。以各自地極微細故　同障無",
    "T43n1830_005:0404c08": "學一時頓斷　名勢力等。欲界所繫與彼",
    "T43n1830_005:0404c09": "相似。不能發業潤生等故。與彼惑同金",
    "T43n1830_005:0404c10": "剛喻定現在前時斷成無學　若有難言。既",
    "T43n1830_005:0404c11": "有九品。應隨彼地九品道斷。許此我見有",
    "T43n1830_005:0404c12": "九品故。即在一界中麁細非一類　此識",
    "T43n1830_005:0404c13": "既行常一類故。故與下下同時頓斷。即是一",
    "T43n1830_005:0404c14": "品無九品義　答此不然。若以同時斷便",
    "T43n1830_005:0404c15": "言品力齊。如超二果人。亦以欲第九。與",
    "T43n1830_005:0404c16": "非想第九煩惱同斷。力品豈齊　今解如彼",
    "T43n1830_005:0404c17": "實有九品。彼由加行合為九品。此障無學",
    "T43n1830_005:0404c18": "故一時斷。但由此一類勝道。方能斷彼多品",
    "T43n1830_005:0404c19": "之惑。然此第七自地無九品。與自地六識中",
    "T43n1830_005:0404c20": "第九品我見相似。於金剛心時。與非想第",
    "T43n1830_005:0404c21": "九品一時頓斷　若許麁細三界相似。便無",
    "T43n1830_005:0404c22": "增減。無性有情此第七識應非能重。闕第",
    "T43n1830_005:0404c23": "三義故。由此應知實有九品。知斷善邪見",
    "T43n1830_005:0404c24": "唯第九品。仍作九品能斷善根。此亦應爾。",
    "T43n1830_005:0404c25": "一品之中分九品故　又解此言勢力等",
    "T43n1830_005:0404c26": "者。品數同故。與有頂地下下品惑。麁細同",
    "T43n1830_005:0404c27": "之故一時頓斷　若爾無性有情第七應非",
    "T43n1830_005:0404c28": "能熏。闕增減故　此亦不然。如前第二能",
    "T43n1830_005:0404c29": "熏中解。無相違失。此二說中前解為勝　若",
    "T43n1830_005:0405a01": "二乘人斷此染者。斷縛彼故。若菩薩斷無",
    "T43n1830_005:0405a02": "染亦除　問見道除惡趣。惡趣之果第八亦",
    "T43n1830_005:0405a03": "言除。所緣第八既言無。能緣此識亦應斷。",
    "T43n1830_005:0405a04": "若以不行名為斷。此識可除。若以斷體。",
    "T43n1830_005:0405a05": "於彼不可爾。實理解者。彼趣果無。謂彼不",
    "T43n1830_005:0405a06": "善業所招者無。非彼身中一切修惑皆無。不",
    "T43n1830_005:0405a07": "可以此例彼。如下斷障及別抄說。",
    "T43n1830_005:0405a08": "論。二乘無學至不別說之。述曰。若斷種子",
    "T43n1830_005:0405a09": "畢竟斷者。即迂會無學。名不退菩薩。何故不",
    "T43n1830_005:0405a10": "說。同第八識初師捨義為問。然上所明因",
    "T43n1830_005:0405a11": "位之中二乘有學．頓悟菩薩．廻心有學菩薩。",
    "T43n1830_005:0405a12": "同類故不別簡。定性之中三乘無學。並已明",
    "T43n1830_005:0405a13": "訖。唯有廻心無學與菩薩不同。應次別",
    "T43n1830_005:0405a14": "說。為同何例　此一切時與彼未廻心者",
    "T43n1830_005:0405a15": "等故。此雖是菩薩。仍名阿羅漢。以應義等。",
    "T43n1830_005:0405a16": "即攝彼在畢竟斷位阿羅漢中。故不別說。",
    "T43n1830_005:0405a17": "如前第八識中第一師解。",
    "T43n1830_005:0405a18": "以上文義諸家共同更無異說。文勢總故。",
    "T43n1830_005:0405a19": "下明三位無義。為體為義。餘如樞要。",
    "T43n1830_005:0405a20": "論。此中有義至三位無故。述曰。下更諍也。",
    "T43n1830_005:0405a21": "安惠等云。三位體無。此識俱時。唯有人執",
    "T43n1830_005:0405a22": "無有法執。對法等說三位無故。若此俱有",
    "T43n1830_005:0405a23": "法執。應言三位有。准此師計。即成佛時無",
    "T43n1830_005:0405a24": "第七識。餘七識成佛。",
    "T43n1830_005:0405a25": "論。又說四惑恒相應故。述曰。顯揚第一說",
    "T43n1830_005:0405a26": "四惑俱。故無法執。不言淨位有此識故。然",
    "T43n1830_005:0405a27": "今此論。不依佛地．無性攝論為證義文。本",
    "T43n1830_005:0405a28": "經．本論不言七識有淨亦通無漏故。",
    "T43n1830_005:0405a29": "論。又說為識雜染依故。述曰。攝論第一論",
    "T43n1830_005:0405b01": "本。不言為淨依故。無淨第七法執第七。滅",
    "T43n1830_005:0405b02": "定．聖道．無學三位。無第七體也。",
    "T43n1830_005:0405b03": "論。有義彼說至經說有故。述曰。護法等釋。",
    "T43n1830_005:0405b04": "三位無染義。非體亦無。六十三云。問若彼",
    "T43n1830_005:0405b05": "末那於一切時思量而轉。如世尊說。出世",
    "T43n1830_005:0405b06": "末那云何建立。准此大論及此處文稱經",
    "T43n1830_005:0405b07": "說有。准下證有此識。即是解脫經。六十三",
    "T43n1830_005:0405b08": "中有二解。一名假不如義。即出世末那實",
    "T43n1830_005:0405b09": "不思量故。二遠離顛倒思量能正思量。故",
    "T43n1830_005:0405b10": "通於淨。",
    "T43n1830_005:0405b11": "此違教。次違理。",
    "T43n1830_005:0405b12": "論。無染意識至不共依故。述曰。彼言有學",
    "T43n1830_005:0405b13": "出世道現前。及無學位有漏無漏第六意識。",
    "T43n1830_005:0405b14": "皆無第七依者。此等無染意。定有俱生不",
    "T43n1830_005:0405b15": "共所依。次第逆簡第八．及無間緣．種子等。",
    "T43n1830_005:0405b16": "宗也。是意識故。如有染時意識　論闕因",
    "T43n1830_005:0405b17": "也。下六證中自具作量。故此言略。",
    "T43n1830_005:0405b18": "論。論說藏識至則七俱轉。述曰。至下當",
    "T43n1830_005:0405b19": "知。第五十一。及解深密經。當七十六。",
    "T43n1830_005:0405b20": "論。若住滅定至一識俱轉。述曰。此難前說",
    "T43n1830_005:0405b21": "滅定之中二乘無法執。大乘位中無淨第七",
    "T43n1830_005:0405b22": "者　論說恒與一識俱言。既非是恒。亦非",
    "T43n1830_005:0405b23": "是定。此位無故。",
    "T43n1830_005:0405b24": "前師說云此據多分。若不爾者非定恒俱",
    "T43n1830_005:0405b25": "故。",
    "T43n1830_005:0405b26": "論。住聖道時至定二俱轉。述曰。此難聖道",
    "T43n1830_005:0405b27": "隨法執。及淨第七無者。第六意起唯一識俱。",
    "T43n1830_005:0405b28": "如何可言二識俱轉。",
    "T43n1830_005:0405b29": "前師若云據多時語。",
    "T43n1830_005:0405c01": "論。顯揚論說至通染不染。述曰。彼第一說。",
    "T43n1830_005:0405c02": "復如何通。翻彼相應平等行故。煩惱相應恃",
    "T43n1830_005:0405c03": "舉行故　然所引識起多少中。有無學五識",
    "T43n1830_005:0405c04": "起唯六識俱。非七俱難文。意似為有藏識",
    "T43n1830_005:0405c05": "之言故不說也。無學無藏識故。",
    "T43n1830_005:0405c06": "論。若由論說至便無第八。述曰。若由大論",
    "T43n1830_005:0405c07": "六十三。說阿羅漢位無有意故便無第七。",
    "T43n1830_005:0405c08": "則無學身應無第八。以聖說故。何愛第八",
    "T43n1830_005:0405c09": "而便許有。憎第七而言無。言無染意以",
    "T43n1830_005:0405c10": "俱許故。",
    "T43n1830_005:0405c11": "論。彼既不爾此云何然。述曰。彼第八既不",
    "T43n1830_005:0405c12": "唯在染位中有爾。此第七識如何言然唯染",
    "T43n1830_005:0405c13": "位有。",
    "T43n1830_005:0405c14": "論。又諸論言至有能依故。述曰。莊嚴論．攝",
    "T43n1830_005:0405c15": "論第九。轉第七得平等智。平等智定有所",
    "T43n1830_005:0405c16": "依識。故有第七淨也　量云平等性智定有",
    "T43n1830_005:0405c17": "別所依識。說轉得故。如餘三智　第七若",
    "T43n1830_005:0405c18": "無。即平等智亦應非有。非離所依心有能",
    "T43n1830_005:0405c19": "依智故。",
    "T43n1830_005:0405c20": "論。不可說彼至如鏡智故。述曰。又彼若言",
    "T43n1830_005:0405c21": "經言平等智。非第八俱。第八俱者名鏡智",
    "T43n1830_005:0405c22": "故。即依第六。此中唯取第六識也。又六識",
    "T43n1830_005:0405c23": "中隨依一識之能依智者。不然。佛地經中",
    "T43n1830_005:0405c24": "說此智品佛位恒行。即汝共許。許佛恒無",
    "T43n1830_005:0405c25": "轉異行如鏡智故。非六識智。六識智有轉",
    "T43n1830_005:0405c26": "異不恒故。又間斷名不行。此非間斷名恒",
    "T43n1830_005:0405c27": "行。如下第十平等智處說。",
    "T43n1830_005:0405c28": "論。又無學位至如餘識性故。述曰。無學無",
    "T43n1830_005:0405c29": "此識。第八應無依。若許八無依。違比量",
    "T43n1830_005:0406a01": "過。汝無學位第八必有現行俱有依。是識性",
    "T43n1830_005:0406a02": "故。如餘七識。",
    "T43n1830_005:0406a03": "彼師許第七以第八為依故。",
    "T43n1830_005:0406a04": "論。又如未證至彼依何識。述曰。又難。如凡",
    "T43n1830_005:0406a05": "夫等未證人空人執恒行。二乘人等未證",
    "T43n1830_005:0406a06": "法空。法執亦應恒現前有。為例均故。若此",
    "T43n1830_005:0406a07": "識無。法執恒行依於何識。二乘定有故。",
    "T43n1830_005:0406a08": "論。非依第八彼無惠故。述曰。彼說八識皆",
    "T43n1830_005:0406a09": "有執故。不可說執依第八識。第八識俱無",
    "T43n1830_005:0406a10": "惠執故。非八俱也。",
    "T43n1830_005:0406a11": "論。由此應信至法無我故。述曰。二乘聖道。",
    "T43n1830_005:0406a12": "及滅定位。法執有故。此第七識恒行不絕。",
    "T43n1830_005:0406a13": "未證法空故。意顯廻心．頓悟人等入初地",
    "T43n1830_005:0406a14": "已。分證法空有此淨智。",
    "T43n1830_005:0406a15": "論。又諸論中至為第六依。述曰。瑜伽第五",
    "T43n1830_005:0406a16": "十一。攝論第一證七識中。以五識為同法。",
    "T43n1830_005:0406a17": "證有第七為第六依。",
    "T43n1830_005:0406a18": "論。聖道起時至便俱有失。述曰。若聖道起",
    "T43n1830_005:0406a19": "在有學。及無學。無第七為六依。彼二論所",
    "T43n1830_005:0406a20": "立之宗因應俱有過　謂若總言第六意識。",
    "T43n1830_005:0406a21": "必有俱生不共增上別依。即違自宗一分宗",
    "T43n1830_005:0406a22": "過。自計聖道及無學意無所依故。若言",
    "T43n1830_005:0406a23": "除聖道及無學意識。餘意識必有此依。即",
    "T43n1830_005:0406a24": "有比量相違之過。此一分意識無依。與餘",
    "T43n1830_005:0406a25": "令有依者為比量故。若以六識攝故為",
    "T43n1830_005:0406a26": "因。成前總宗。此因即有自不定過。為如五",
    "T43n1830_005:0406a27": "識六識攝故意識有依。為如汝聖道。無學",
    "T43n1830_005:0406a28": "意識。六識攝故。意識無依。若以六識攝故之",
    "T43n1830_005:0406a29": "因成後宗者。便有自法自相相違。決定相",
    "T43n1830_005:0406b01": "違過失　謂彼一分意定無依。六識攝故。如",
    "T43n1830_005:0406b02": "汝聖道．無學意識　故無第七。攝論．大論",
    "T43n1830_005:0406b03": "比量宗．因。皆有此失。善因明者應乃知",
    "T43n1830_005:0406b04": "之。",
    "T43n1830_005:0406b05": "論。或應五識至六亦應爾。述曰。義雖不",
    "T43n1830_005:0406b06": "然。汝之五識亦應許有無依之時。六識攝",
    "T43n1830_005:0406b07": "故。如汝意識　此有自宗相違過失以就",
    "T43n1830_005:0406b08": "他宗　然成返難。五識恒有依。意識應亦",
    "T43n1830_005:0406b09": "爾。結成前難。",
    "T43n1830_005:0406b10": "論。是故定有至此亦應爾。述曰。故無染意",
    "T43n1830_005:0406b11": "於上三位亦恒現前。二乘三位法執無染。菩",
    "T43n1830_005:0406b12": "薩三位或淨無漏無染心起。是隨所應思之",
    "T43n1830_005:0406b13": "差別。廻心向大其理皆然。論說三位無末",
    "T43n1830_005:0406b14": "那者。隨何乘說染污意無。非無第七識",
    "T43n1830_005:0406b15": "體。如說四位不退菩薩等無阿賴耶。非無",
    "T43n1830_005:0406b16": "第八識體。捨染名故。故人執俱定有法執",
    "T43n1830_005:0406b17": "　下自更解無漏亦有淨第七識。一一皆如",
    "T43n1830_005:0406b18": "佛地論說。及樞要說。諸門分別如第十解。下",
    "T43n1830_005:0406b19": "唯正義。◎",
    "T43n1830_005:0406b20": "成唯識論述記卷第五(本)"
}