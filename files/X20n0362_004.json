{
    "X20n0362_004:0572b12": "金光明經科註卷第四",
    "X20n0362_004:0572b13": "明 鹽官安國寺比丘 (受汰) 集",
    "X20n0362_004:0572b14": "[0572b14] 金光明經卷第四",
    "X20n0362_004:0572b15": "[0572b15] 北涼三藏法師曇無讖 譯",
    "X20n0362_004:0572b16": "[0572b16] 金光明經流水長者子品第十六",
    "X20n0362_004:0572b17": "[0572b17] 文云。一能流水。二能與水。與水者。與安樂水也。一",
    "X20n0362_004:0572b18": "世安樂。二出世安樂。世安樂者。如象負水。濟彼枯",
    "X20n0362_004:0572b19": "魚是也。出世安樂者。如發誓言。於未來世。當施法",
    "X20n0362_004:0572b20": "食。與菩提記是也。流水者。流除苦惱水也。一果報",
    "X20n0362_004:0572b21": "苦惱。二業因苦惱。流除果報苦惱。如治諸病人。救",
    "X20n0362_004:0572b22": "彼渴魚是也。流除業因苦惱者。授三歸。說十二因",
    "X20n0362_004:0572b23": "緣。讚佛十號是也。請父求方。欲成流水之義。從王",
    "X20n0362_004:0572b24": "借象。欲成與水之義。今單以流水題品者。文中既",
    "X20n0362_004:0572c01": "彰與水之義。題品須安流水之名。經文與題。二名",
    "X20n0362_004:0572c02": "互顯。出經者之巧為若此也。長者者。具十種德名",
    "X20n0362_004:0572c03": "長者。一姓貴。二位高。三大富。四威猛。五智深。六年",
    "X20n0362_004:0572c04": "耆。七行淨。八禮備。九上歎。十下歸。子者。持水之子。",
    "X20n0362_004:0572c05": "故經云。持水大長者家中後生一子。名曰流水。故",
    "X20n0362_004:0572c06": "言子也。此文是斷疑中第三結緣之近繇。",
    "X20n0362_004:0572c07": "[0572c07] 佛告樹神爾時流水長者子(至)多設福業修行布施。",
    "X20n0362_004:0572c08": "[0572c08] 尊重恭敬是長者子(至)必是菩薩善解方藥。",
    "X20n0362_004:0572c09": "[0572c09] 善女天時長者子有妻(至)一名水空二名水藏。",
    "X20n0362_004:0572c10": "[0572c10] 時長者子將是二子(至)我當隨後逐而觀之。",
    "X20n0362_004:0572c11": "[0572c11] 時長者子遂便隨逐(至)見是魚已生大悲心。",
    "X20n0362_004:0572c12": "[0572c12] 時有樹神示現半身(至)倍復增益生大悲心。",
    "X20n0362_004:0572c13": "[0572c13] 善女天時此空池為日所曝(至)還到池上與作陰涼。",
    "X20n0362_004:0572c14": "[0572c14] 恃。依也。",
    "X20n0362_004:0572c15": "[0572c15] 作陰涼已復更推求(至)猶不能成況我一身。",
    "X20n0362_004:0572c16": "[0572c16] 捕捉也。決棄其水。決音穴。廣雅云。穿也。說文云。下",
    "X20n0362_004:0572c17": "流也。周易。藩決不羸。亦音穴也。",
    "X20n0362_004:0572c18": "[0572c18] 時長者子速疾還返(至)利益眾生令得快樂。",
    "X20n0362_004:0573a01": "[0573a01] &#x5ED0;馬舍也釋名云&#x5ED0;聚也馬之所聚也。",
    "X20n0362_004:0573a02": "[0573a02] 是時流水及其二子(至)水遂彌滿還復如本。",
    "X20n0362_004:0573a03": "[0573a03] 時長者子於池四邊(至)求索飲食我今當與。",
    "X20n0362_004:0573a04": "[0573a04] 彷徉。上扶方反。下以章反。廣雅云。徙倚也。又徘徊",
    "X20n0362_004:0573a05": "也。",
    "X20n0362_004:0573a06": "[0573a06] 善女天爾時流水長者子(至)與此魚食令其飽滿。",
    "X20n0362_004:0573a07": "[0573a07] 未來之世當施法食。",
    "X20n0362_004:0573a08": "[0573a08] 復更思惟曾聞過去(至)思惟是已即便入水。",
    "X20n0362_004:0573a09": "[0573a09] 作如是言南無過去(至)生緣老死憂悲苦惱。",
    "X20n0362_004:0573a10": "[0573a10] 先稱十號。次說因緣。十號在悟在果。因緣在迷在",
    "X20n0362_004:0573a11": "因。迷悟因果。其名雖殊。而體不異。以十號果。是究",
    "X20n0362_004:0573a12": "盡三德。十二因緣。是本來三德。三德不改。因果寧",
    "X20n0362_004:0573a13": "殊。故普賢觀云。大乘因。諸法實相。大乘果。諸法實",
    "X20n0362_004:0573a14": "相。諸法是修二。實相是性一。此三圓融。不縱不橫。",
    "X20n0362_004:0573a15": "全體為因。全體為果。眾生雖迷。十號無減。諸佛悟",
    "X20n0362_004:0573a16": "極。十二不虧。以世間相。皆常住故。今先唱果。果理",
    "X20n0362_004:0573a17": "已顯。令其解生。初稱寶勝。乃是別名。名於一佛。如",
    "X20n0362_004:0573a18": "來等十。乃是通名。三世十方。佛佛皆具。若以通從",
    "X20n0362_004:0573a19": "別。合得名為寶勝如來。寶勝應供等。此十通號。今",
    "X20n0362_004:0573a20": "約三三。及一總結。以銷十號。令知一一無非祕藏。",
    "X20n0362_004:0573a21": "初三以如來為首。即法身中三也。如來是真如屬",
    "X20n0362_004:0573a22": "法身。應供利生是解脫。正&#x5FA7;知具二智是般若。以",
    "X20n0362_004:0573a23": "法身必具二德故也。次三以明行足為首。即解脫",
    "X20n0362_004:0573a24": "中三也。三明之。行是解脫。善逝能趣極是般若。解",
    "X20n0362_004:0573b01": "三世間一一常住是法身。以解脫必具二德故也。",
    "X20n0362_004:0573b02": "後三以無上士調御丈夫為首。即般若中三也。見",
    "X20n0362_004:0573b03": "性名丈夫故當般若。天人師軌訓眾機是解脫。佛",
    "X20n0362_004:0573b04": "是復本大覺是法身。以般若必具二德故也。此九",
    "X20n0362_004:0573b05": "即三。此三即一。一無一相。三九宛然。三千世間。九",
    "X20n0362_004:0573b06": "世剎那。一多延促。究竟自在。故言世尊。十二因緣。",
    "X20n0362_004:0573b07": "束為三道。無明愛取三支。屬煩惱道。行有二支。屬",
    "X20n0362_004:0573b08": "業道。識名色六入觸受及生老死。屬苦道。此雖昏",
    "X20n0362_004:0573b09": "迷。繫縛輪轉。而全體即是三因佛性。皆不可思議。",
    "X20n0362_004:0573b10": "隨人觀察。顯發不同。故大經說。下中上智觀此。乃",
    "X20n0362_004:0573b11": "得三乘菩提。若上上智觀。得佛菩提。以前三教。智",
    "X20n0362_004:0573b12": "有思議。故觀十二。止得三乘。唯有圓教不思議智。",
    "X20n0362_004:0573b13": "體無明等即是性染。非佛天人修羅所造。一一常",
    "X20n0362_004:0573b14": "住。當處圓融。方曰因中具於果性。又玄文中。三道",
    "X20n0362_004:0573b15": "三識雖本有位。與果後三德。無二無別。得此意已。",
    "X20n0362_004:0573b16": "方可分別十二別名。無明。謂不了六受。即空假中。",
    "X20n0362_004:0573b17": "行謂依不了心。動作業行。識謂業牽中陰。識託母",
    "X20n0362_004:0573b18": "胎。名色謂二滴為色。心但有名。六入謂名色增長",
    "X20n0362_004:0573b19": "成六入根。觸謂六根對外。為塵所觸。受謂觸生三",
    "X20n0362_004:0573b20": "受。苦樂平平。愛謂迷三受故。於樂染著。取謂愛染",
    "X20n0362_004:0573b21": "纏綿。四方求索。有謂繇取造業。須有來報。生謂有",
    "X20n0362_004:0573b22": "業既熟。未來陰興。老死等謂生須變滅。悲惱縈纏。",
    "X20n0362_004:0573b23": "此十二支。或約三世。或約二世。或約一念。雖三不",
    "X20n0362_004:0573b24": "同。皆以十二而對三道。即事而理。一一究竟清淨",
    "X20n0362_004:0573c01": "自在。不縱不橫。而高而廣。如是觀者。得佛菩提。略",
    "X20n0362_004:0573c02": "三歸者。義已具也。蓋三寶三德。體本不異。既稱南",
    "X20n0362_004:0573c03": "無寶勝十號。豈非歸命果上三德。復說甚深十二",
    "X20n0362_004:0573c04": "因緣。乃是心依因中三德。迷悟極際。三德無差。一",
    "X20n0362_004:0573c05": "體義備。三皆具足常樂我淨。真是歸依三寶。義究",
    "X20n0362_004:0573c06": "竟成。當知讖師。意趣深妙。",
    "X20n0362_004:0573c07": "[0573c07] 善女天爾時流水長者子(至)既命終已生忉利天。",
    "X20n0362_004:0573c08": "[0573c08] 凡初生天。以自業力。有三種念。一自知從其處死。",
    "X20n0362_004:0573c09": "二自知今此處生。三自知先作何業。得來生天。既",
    "X20n0362_004:0573c10": "知曩事。故下酬恩。",
    "X20n0362_004:0573c11": "[0573c11] 既生天已作是思惟(至)隨意自在受天五欲。",
    "X20n0362_004:0573c12": "[0573c12] 報恩有二義。一事。二理。事者。真珠四邊。報水。飲食。",
    "X20n0362_004:0573c13": "因緣。十號等四種澤也。理者。祇于四事而解四德。",
    "X20n0362_004:0573c14": "故成理益。以十千魚。繇戒緩故。受鱗介身。繇乘急",
    "X20n0362_004:0573c15": "故。今遇大乘真善知識。故能于事。深解妙理。受食",
    "X20n0362_004:0573c16": "得命。即表真常。受水得樂。表涅槃樂。於十二棘林。",
    "X20n0362_004:0573c17": "解自在我。依十號法。獲天報財。於世淨命。解性淨",
    "X20n0362_004:0573c18": "德。此四法益。因流水得。故持四萬真珠瓔珞。報恩",
    "X20n0362_004:0573c19": "供養。食等四事。既表理益。四萬珠瓔。豈但事供。蓋",
    "X20n0362_004:0573c20": "表千界萬如。一一皆具常樂我淨。即四十千真珠",
    "X20n0362_004:0573c21": "瓔珞。非嚴而嚴。嚴于法身。此乃財供成於法供。所",
    "X20n0362_004:0573c22": "以名有妙善根。為得記緣也。",
    "X20n0362_004:0573c23": "[0573c23] 時閻浮提過是夜已(至)何緣示現如是瑞相。",
    "X20n0362_004:0573c24": "[0573c24] 長者子言我必定知(至)王聞是已心生歡喜。",
    "X20n0362_004:0574a01": "[0574a01] 爾時世尊告道場菩提樹神(至)現半身者今汝身是。",
    "X20n0362_004:0574a02": "[0574a02] 第五結會古今者。昔佛疑魚數。樹神定判十千。今",
    "X20n0362_004:0574a03": "神疑行淺記深。佛為說妙因緣。今昔相關。故結會",
    "X20n0362_004:0574a04": "也。羅&#x777A;羅。此云覆障。以六年在胎。故立斯號。然本",
    "X20n0362_004:0574a05": "&#x8FF9;事。傍文思之。十千今昔。必是所化。餘皆能化。此",
    "X20n0362_004:0574a06": "之能化。據華嚴等諸經所說。皆是劫海修其實因。",
    "X20n0362_004:0574a07": "熟其十千。令今得脫。若取法華久成之意。皆是&#x8FF9;",
    "X20n0362_004:0574a08": "中接此等機。令今得記耳。",
    "X20n0362_004:0574a09": "[0574a09] 金光明經捨身品第十七",
    "X20n0362_004:0574a10": "[0574a10] 捨義甚多。謂財。位。壽命。今獨以身當名者。此從正",
    "X20n0362_004:0574a11": "要得名。受者須身。餘則非要。施者正捨身。餘旁捨",
    "X20n0362_004:0574a12": "爾。故言指身品。夫行門無量。根繇宿熏。四種三昧。",
    "X20n0362_004:0574a13": "逐人所尚。於隨身意。善行六度。樂行檀者。於身命",
    "X20n0362_004:0574a14": "財。無所&#x608B;惜。自行教化。隨喜讚歎。皆在於施。若於",
    "X20n0362_004:0574a15": "善師。及依實教。修檀行者。體能施心。及受施境。所",
    "X20n0362_004:0574a16": "施身等。即空假中。事行理觀。合一而修。助道正修。",
    "X20n0362_004:0574a17": "相資而進。庶四悉俱成。二利皆得。故特譚本事。令",
    "X20n0362_004:0574a18": "人&#x52B9;行。捨於身命。",
    "X20n0362_004:0574a19": "[0574a19] 爾時道場菩提樹神(至)為利眾生受諸快樂。",
    "X20n0362_004:0574a20": "[0574a20] 問者。上聞大士治病救魚。實為曠濟。魚關未來法",
    "X20n0362_004:0574a21": "食之誓。獲成佛記。例病差者。定於後世。為解脫機。",
    "X20n0362_004:0574a22": "是則皆蒙。二世之益。時眾願聞亡身殞命。感深契",
    "X20n0362_004:0574a23": "極之事。行苦而果樂。可得聞邪。是故請問。",
    "X20n0362_004:0574a24": "[0574a24] 爾時世尊即現神足(至)眾寶羅網彌覆其上。",
    "X20n0362_004:0574b01": "[0574b01] 爾時大眾見是事已生希有心。",
    "X20n0362_004:0574b02": "[0574b02] 爾時世尊即從座起禮拜是塔恭敬圍繞還就本座。",
    "X20n0362_004:0574b03": "[0574b03] 爾時道場菩提樹神(至)何因緣故禮拜是塔。",
    "X20n0362_004:0574b04": "[0574b04] 佛言善女天我本修行(至)阿耨多羅三藐三菩提。",
    "X20n0362_004:0574b05": "[0574b05] 爾時佛告尊者阿難(至)六波羅蜜功德所熏。",
    "X20n0362_004:0574b06": "[0574b06] 爾時阿難聞是教&#x52D1;(至)是中舍利其色紅白。",
    "X20n0362_004:0574b07": "[0574b07] 佛告阿難汝可持來此是大士真身舍利。",
    "X20n0362_004:0574b08": "[0574b08] 爾時阿難即舉寶函還至佛所持以上佛。",
    "X20n0362_004:0574b09": "[0574b09] 爾時佛告一切大眾(至)說是舍利往昔因緣。",
    "X20n0362_004:0574b10": "[0574b10] 阿難過去之世有王(至)小子名曰摩訶薩埵。",
    "X20n0362_004:0574b11": "[0574b11] 摩訶羅陀。此番大無罪。文殊問經云。羅陀翻為中。",
    "X20n0362_004:0574b12": "摩訶波那羅。或云此翻大度。摩訶提婆。此翻大天。",
    "X20n0362_004:0574b13": "摩訶薩埵。此翻大心。",
    "X20n0362_004:0574b14": "[0574b14] 是三王子於諸園林(至)漸到一大竹林憩駕止息。",
    "X20n0362_004:0574b15": "[0574b15] 第一王子作如是言(至)能令行人安隱受樂。",
    "X20n0362_004:0574b16": "[0574b16] 時諸王子說是語已(至)身體羸瘦命將欲絕。",
    "X20n0362_004:0574b17": "[0574b17] 適產七日者。見虎子頭上有七點。知已七日。出山",
    "X20n0362_004:0574b18": "海經。又云七日眼開。又七日不食必死。虎既垂死。",
    "X20n0362_004:0574b19": "知是七日。或云鬼神示悟。如樹神數魚。",
    "X20n0362_004:0574b20": "[0574b20] 第一王子見是虎已(至)作是觀已尋便離去。",
    "X20n0362_004:0574b21": "[0574b21] 爾時第三王子作是念言(至)與諸眾生無量法樂。",
    "X20n0362_004:0574b22": "[0574b22] 觀有二種。一助觀。二正觀。從初至甚可患厭。是助",
    "X20n0362_004:0574b23": "道觀也。以三藏教假想。對治戀著依正之心。從是",
    "X20n0362_004:0574b24": "故我今下。正觀也。至無諸塵累等。即空觀。無量禪",
    "X20n0362_004:0574c01": "定至諸佛所讚。即假觀。從證成如是至法樂。即中",
    "X20n0362_004:0574c02": "觀。說乃前後。修必一心。",
    "X20n0362_004:0574c03": "[0574c03] 是時王子勇猛堪任(至)滅生死怖眾惱熱故。",
    "X20n0362_004:0574c04": "[0574c04] 先作方便。次作是言下。正起誓。六句不出四弘。初",
    "X20n0362_004:0574c05": "二依滅諦發成佛願。三四依道諦發悲智願。第五",
    "X20n0362_004:0574c06": "依苦諦發度生願。第六依集諦發斷惑願。此依界",
    "X20n0362_004:0574c07": "外滅諦為首。驗發圓心也。",
    "X20n0362_004:0574c08": "[0574c08] 是時王子作是誓已(至)於高山上投身虎前。",
    "X20n0362_004:0574c09": "[0574c09] 是時大地六種震動(至)噉食食其肉唯留餘骨。",
    "X20n0362_004:0574c10": "[0574c10] 六種震動者。謂動。起。涌。三種是形。震。吼。擊。三種是",
    "X20n0362_004:0574c11": "聲。今於形聲。略言其二。故言震動。",
    "X20n0362_004:0574c12": "[0574c12] 爾時第一王子見地大動為第二王子而說偈言。",
    "X20n0362_004:0574c13": "[0574c13] 震動大地及以大海(至)必是我弟捨所愛身。",
    "X20n0362_004:0574c14": "[0574c14] 第二王子復說偈言。",
    "X20n0362_004:0574c15": "[0574c15] 彼虎產來已經七日(至)今者我天為何所在。",
    "X20n0362_004:0574c16": "[0574c16] 爾時王妃於睡眠中(至)心大愁怖而說偈言。",
    "X20n0362_004:0574c17": "[0574c17] 今日何故大地大水(至)失我心中所愛重者。",
    "X20n0362_004:0574c18": "[0574c18] 爾時世尊欲重宣此義而說偈言。",
    "X20n0362_004:0575a01": "[0575a01] 我於往昔無量劫中(至)常捨難捨以求菩提。",
    "X20n0362_004:0575a02": "[0575a02] 我念宿命有大國王(至)見新產虎饑窮無食。",
    "X20n0362_004:0575a03": "[0575a03] 時勝大士生大悲心(至)儻能還食自所生子。",
    "X20n0362_004:0575a04": "[0575a04] 即上高山自投虎前(至)世間皆闇無有光明。",
    "X20n0362_004:0575a05": "[0575a05] 是時二兄故在竹林(至)然後蘇息而復得起。",
    "X20n0362_004:0575a06": "[0575a06] 是時王子當捨身時(至)心生愁惱似喪愛子。",
    "X20n0362_004:0575a07": "[0575a07] 於是王妃疾至王所(至)夢是事已即生憂惱。",
    "X20n0362_004:0575a08": "[0575a08] 我今愁怖恐命不濟(至)即時悶絕而復&#x8E83;地。",
    "X20n0362_004:0575a09": "[0575a09] 王聞是語復生憂惱(至)哀哭悲號聲動天地。",
    "X20n0362_004:0575a10": "[0575a10] 爾時城內所有人民(至)我子今者為死活邪。",
    "X20n0362_004:0575a11": "[0575a11] 爾時王妃念其子故(至)不令我子喪失身命。",
    "X20n0362_004:0575a12": "[0575a12] 我所見夢已為得報(至)三子之中必定失一。",
    "X20n0362_004:0575a13": "[0575a13] 爾時大王即告其妃(至)汝今且可莫大憂愁。",
    "X20n0362_004:0575a14": "[0575a14] 大王如是慰喻妃已(至)舉首號叫仰天而哭。",
    "X20n0362_004:0575a15": "[0575a15] 先所遣臣尋復來至(至)不久當至令王得見。",
    "X20n0362_004:0575a16": "[0575a16] 須臾之頃復有臣來(至)唯有骸骨狼藉在地。",
    "X20n0362_004:0575a17": "[0575a17] 是時大王聞臣語已(至)復起舉首號天而哭。",
    "X20n0362_004:0575a18": "[0575a18] 復有臣來而白王言(至)乍復讚歎其弟功德。",
    "X20n0362_004:0575a19": "[0575a19] 是時大王以離愛子(至)可使終保餘年壽命。",
    "X20n0362_004:0575a20": "[0575a20] 一亡二存。對&#x7ADD;思忖。亡者叵尋。存者宜取。",
    "X20n0362_004:0575a21": "[0575a21] 爾時大王駕乘名象(至)速令二子覲見其母。",
    "X20n0362_004:0575a22": "[0575a22] 佛告樹神汝今當知(至)及舍利弗目犍連是。",
    "X20n0362_004:0575a23": "[0575a23] 輪頭檀。或閱頭檀。此云淨飯。摩耶。此云天后。調達",
    "X20n0362_004:0575a24": "亦提婆達多。此云天授。父母從天乞子。天授與之。",
    "X20n0362_004:0575b01": "是佛堂弟。瞿夷。此云明女。悉達有三夫人。一瞿夷。",
    "X20n0362_004:0575b02": "二耶輸。三鹿野。各有二萬采女。五比丘者。憍陳如",
    "X20n0362_004:0575b03": "頞&#x979E;。跋提。十力迦葉。拘利太子。陳如十力迦葉。二",
    "X20n0362_004:0575b04": "是母親。餘三是父親。舍利弗。此云身子。母好身形。",
    "X20n0362_004:0575b05": "故母名身。是彼之子。故名身子。目犍連。此云胡豆。",
    "X20n0362_004:0575b06": "姓也。上古有仙居山。常採菉豆而食。因以命族。尊",
    "X20n0362_004:0575b07": "者是彼之後也。",
    "X20n0362_004:0575b08": "[0575b08] 爾時大王摩訶羅陀(至)即於此處起七寶塔。",
    "X20n0362_004:0575b09": "[0575b09] 梵語塔婆。此翻方墳。或云聚相。謂累木石及寶。高",
    "X20n0362_004:0575b10": "以為相。茶毗後分云。佛塔高十三層。上有相輪。支",
    "X20n0362_004:0575b11": "佛塔十一層。羅漢四層。輪王塔無復層級。以未脫",
    "X20n0362_004:0575b12": "三界故。十二因緣經。八種塔。&#x7ADD;有露盤。佛塔八重。",
    "X20n0362_004:0575b13": "菩薩七重。支佛六重。四果五重。三果四。二果三。初",
    "X20n0362_004:0575b14": "果二。輪王一。凡僧俱蕉葉火珠而已。舍利。此云身",
    "X20n0362_004:0575b15": "骨。",
    "X20n0362_004:0575b16": "[0575b16] 是時王子摩訶薩埵(至)常為眾生而作佛事。",
    "X20n0362_004:0575b17": "[0575b17] 說是經時無量阿僧祇(至)阿耨多羅三藐三菩提心。",
    "X20n0362_004:0575b18": "[0575b18] 樹神是名禮塔往昔因緣(至)是七寶塔即沒不現。",
    "X20n0362_004:0575b19": "[0575b19] 金光明經讚佛第十八",
    "X20n0362_004:0575b20": "[0575b20] 此品從能所得名。能讚是三番菩薩。所讚是一佛",
    "X20n0362_004:0575b21": "世尊。不同前讚歎品。能讚是往世金龍一人。所讚",
    "X20n0362_004:0575b22": "是三世極果諸佛。能所合標。故言讚佛品。章安又",
    "X20n0362_004:0575b23": "謂三番菩薩是能讚。一佛是所讚。一佛是能讚。三",
    "X20n0362_004:0575b24": "番是所讚。三番是當佛。一佛是現佛。通而為言。皆",
    "X20n0362_004:0575c01": "是能讚。皆是佛。故言讚佛品。次第者。因前十七品。",
    "X20n0362_004:0575c02": "故有今品。何者。序品敘大體。如來游於無量甚深",
    "X20n0362_004:0575c03": "法性。窮源極邊。壽量品極果。冥深合廣。能起大用。",
    "X20n0362_004:0575c04": "菩薩修學。勸令如懺品滅惡。讚品生善。空品導成。",
    "X20n0362_004:0575c05": "四王至散脂。誓願流通。說請者之功德。正論至善",
    "X20n0362_004:0575c06": "集。明說者之功德。鬼神至流水。說聽者之功德。捨",
    "X20n0362_004:0575c07": "身明。行者之功德。如是等利益出現世者。皆是如",
    "X20n0362_004:0575c08": "來大體大智大用金光明力。既善始令終。初中後",
    "X20n0362_004:0575c09": "竟。故諸菩薩等。以讚讚佛。稱揚教及教主。故言讚",
    "X20n0362_004:0575c10": "佛品。",
    "X20n0362_004:0575c11": "[0575c11] 爾時無量百千萬億諸菩薩(至)異口同音而讚歎曰。",
    "X20n0362_004:0575c12": "[0575c12] 從此至金寶蓋剎者。正張大其眾。滿中菩薩。皆讚",
    "X20n0362_004:0575c13": "釋迦教主也。供養不出三業。投地是身。同聲是口。",
    "X20n0362_004:0575c14": "口身共暢意業也。",
    "X20n0362_004:0575c15": "[0575c15] 如來之身金色微妙(至)迦陵頻伽孔雀之聲。",
    "X20n0362_004:0575c16": "[0575c16] 如來之身。標起也。金色微妙等三句。是讚第十四",
    "X20n0362_004:0575c17": "金色光微妙一大相也。身淨者。即讚第十一身清",
    "X20n0362_004:0575c18": "潔一小相也。柔&#x8F2D;者。讚第十二身柔&#x8F2D;小身也。圓",
    "X20n0362_004:0576a01": "足無垢二句。讚第二十身滿足小相。亦是讚容儀",
    "X20n0362_004:0576a02": "滿足。其音清徹下。是重讚梵音一大相。亦是兼讚",
    "X20n0362_004:0576a03": "言音深遠小相海也。梵聲者。譬佛音深遠也。師子",
    "X20n0362_004:0576a04": "吼聲者。譬佛音無畏也。大雷震聲者。譬佛音破迷",
    "X20n0362_004:0576a05": "也。云六種聲者。諸文皆有八音。一極好。二柔&#x8F2D;。三",
    "X20n0362_004:0576a06": "和適。四尊慧。五不女。六不誤。七深遠。八不竭。譯人",
    "X20n0362_004:0576a07": "增減。不須和會。亦可先舉妙如梵聲者。即八音中",
    "X20n0362_004:0576a08": "深遠音也。師子吼大雷震。即舉不女音也。以佛住",
    "X20n0362_004:0576a09": "首楞嚴定。常有世雄之德。久離雌耎之心。故所出",
    "X20n0362_004:0576a10": "音聲。能令聞者敬畏。天魔外道。莫不歸伏也。上既",
    "X20n0362_004:0576a11": "已列二種聲。下但云六種聲者。即舉迦陵頻伽等",
    "X20n0362_004:0576a12": "六種聲也。以迦陵頻伽。番極好聲故。",
    "X20n0362_004:0576a13": "[0576a13] 清淨無垢威德具足(至)光明遠照無有齊限。",
    "X20n0362_004:0576a14": "[0576a14] 上以大小相間而讚。蓋顯身相大小咸&#x5FA7;。辭意雖",
    "X20n0362_004:0576a15": "含。尊特未彰。故今復讚身相光明。俱無限齊。言威",
    "X20n0362_004:0576a16": "德者。正巍巍堂堂之相也。",
    "X20n0362_004:0576a17": "[0576a17] 智慧寂滅無諸愛習。",
    "X20n0362_004:0576a18": "[0576a18] 上句讚智。下句讚斷。",
    "X20n0362_004:0576a19": "[0576a19] 世尊成就無量功德譬如大海須彌寶山。",
    "X20n0362_004:0576a20": "[0576a20] 大論云。尊特身佛者。巍巍堂堂。譬如須彌。映臨大",
    "X20n0362_004:0576a21": "海。所有大小相好。亦巍巍堂堂。然如來自行。具足",
    "X20n0362_004:0576a22": "三身功德。諸菩薩唯讚尊特者。上冥下應。已攝三",
    "X20n0362_004:0576a23": "身。斯出讚者之巧。為若此也。",
    "X20n0362_004:0576a24": "[0576a24] 為諸眾生憐愍心於未來世能與快樂。",
    "X20n0362_004:0576b01": "[0576b01] 如來所說第一深義。",
    "X20n0362_004:0576b02": "[0576b02] 體指序品如來所游。深廣無際。超諸因理。故稱第",
    "X20n0362_004:0576b03": "一。舉深該廣。即甚深無量也。宗指壽量極果所得。",
    "X20n0362_004:0576b04": "過諸菩薩。亦稱第一。報法體一。深義可知。",
    "X20n0362_004:0576b05": "[0576b05] 能令眾生寂滅安隱(至)安住正道無諸憂苦。",
    "X20n0362_004:0576b06": "[0576b06] 初二句。是讚上懺品滅惡。寂諸業行之惡。滅於果",
    "X20n0362_004:0576b07": "報之苦。故言寂滅。次二句。讚上歎品生善。如來敘",
    "X20n0362_004:0576b08": "昔龍尊讚佛。意生今日當機之善。故能與無量快",
    "X20n0362_004:0576b09": "樂。能演無上下。讚空品雙導。甘露者。即長生不死",
    "X20n0362_004:0576b10": "之藥。文詮中道妙空。實相真諦。能過二死迷變可",
    "X20n0362_004:0576b11": "生四德常身。故斯理空。即名甘露。仍繇染體本淨。",
    "X20n0362_004:0576b12": "空名妙法。從此而入。復名法門。此先讚能導空法",
    "X20n0362_004:0576b13": "之妙。能入等。正讚滅惡生善之深。言解脫者。有二",
    "X20n0362_004:0576b14": "意。若就解脫惑業之縛。即破惡也。若取無染自在",
    "X20n0362_004:0576b15": "之淨。即生善也。度三有等。破惡生善可知。",
    "X20n0362_004:0576b16": "[0576b16] 如來世尊功德智慧大慈力精進方便。",
    "X20n0362_004:0576b17": "[0576b17] 功德智慧。結上讚能說教主。慈悲精進。結上讚所",
    "X20n0362_004:0576b18": "說教法。法之宗用如是者。皆慈悲精進所致也。",
    "X20n0362_004:0576b19": "[0576b19] 如是無量不可稱計我等今者不能說喻。",
    "X20n0362_004:0576b20": "[0576b20] 諸天世人於無量劫(至)無量大海一滴少分。",
    "X20n0362_004:0576b21": "[0576b21] 我今略讚如來功德百千億分不能宣一。",
    "X20n0362_004:0576b22": "[0576b22] 若我功德得聚集者迴與眾生證無上道。",
    "X20n0362_004:0576b23": "[0576b23] 迴向有三義。現文有二。理含其三。",
    "X20n0362_004:0576b24": "[0576b24] 爾時信相菩薩即於此會(至)合掌向佛而說讚言。",
    "X20n0362_004:0576c01": "[0576c01] 世尊百福相好微妙功德千數莊嚴其身。",
    "X20n0362_004:0576c02": "[0576c02] 色淨遠照視之無厭(至)又與眾生上妙快樂。",
    "X20n0362_004:0576c03": "[0576c03] 色淨遠照下。即第十四金色光相。光明熾盛下。即",
    "X20n0362_004:0576c04": "第十五身光相。然二種光相。若據生身。皆有齊限。",
    "X20n0362_004:0576c05": "如云身光。面各一丈。今云如日千光。乃至悉能遠",
    "X20n0362_004:0576c06": "照無量佛土。故知信相。昔為龍尊讚佛尊特。發願",
    "X20n0362_004:0576c07": "未來得值釋迦。今日讚佛。豈忘其本。是則大相小",
    "X20n0362_004:0576c08": "相。皆寄尊特而讚也。能滅等。正讚光明能滅苦與",
    "X20n0362_004:0576c09": "樂。",
    "X20n0362_004:0576c10": "[0576c10] 諸根清淨微妙第一眾生見者無有厭足。",
    "X20n0362_004:0576c11": "[0576c11] 如大相中。有身端直。皮膚薄細。舌大覆面。齒白齊",
    "X20n0362_004:0576c12": "密。眼如金精。睫如牛王。小相中。有鼻高好。吼不現。",
    "X20n0362_004:0576c13": "耳輪輻相埵成。身清淨柔&#x8F2D;等諸根。皆見者無有",
    "X20n0362_004:0576c14": "厭足。",
    "X20n0362_004:0576c15": "[0576c15] 髮紺柔&#x8F2D;猶孔雀項(至)如是功德悉已聚集。",
    "X20n0362_004:0576c16": "[0576c16] 孔雀項蜂王等。皆比髮有紺色。如八十好中。有髮",
    "X20n0362_004:0576c17": "色青珠好等。此繇清淨慈悲無量禪定。久皆莊嚴。",
    "X20n0362_004:0576c18": "故髮好柔&#x8F2D;。",
    "X20n0362_004:0577a01": "[0577a01] 相好妙色嚴飾其身(至)在在示現於諸世界。",
    "X20n0362_004:0577a02": "[0577a02] 初四句。明嚴身克果之用。如來下。顯攝生感讚之",
    "X20n0362_004:0577a03": "功。若相若好。隨大隨小。悉能調伏。令心柔&#x8F2D;。受諸",
    "X20n0362_004:0577a04": "快樂。故為諸佛所讚。其光遠照去。正明功德具光",
    "X20n0362_004:0577a05": "明。故遠照如日之&#x5FA7;空。高廣若須彌。顯出大海。",
    "X20n0362_004:0577a06": "[0577a06] 齒白齊密猶如珂雪(至)其色微妙如日處空。",
    "X20n0362_004:0577a07": "[0577a07] 爾時道場菩提樹神復說讚曰。",
    "X20n0362_004:0577a08": "[0577a08] 言道場菩提樹神者。如來得道之場。在此樹下。故",
    "X20n0362_004:0577a09": "樹以菩提為名。今女天依此樹而住。故云耳。",
    "X20n0362_004:0577a10": "[0577a10] 南無清淨無上正覺。",
    "X20n0362_004:0577a11": "[0577a11] 南無者。歸命之辭也。清淨者佛性論有二種。一性",
    "X20n0362_004:0577a12": "淨。本無惑染故。二相淨。對治離障故。今總讚如來",
    "X20n0362_004:0577a13": "中邊智滿。法報應圓。故謂無上正覺也。",
    "X20n0362_004:0577a14": "[0577a14] 甚深妙法隨順覺了(至)獨拔而出成佛正覺。",
    "X20n0362_004:0577a15": "[0577a15] 初六句。是就所覺顯明。讚佛法身。甚深微妙者。法",
    "X20n0362_004:0577a16": "性高廣。諸法融妙。圓智圓覺&#x5FA7;一切處。如來隨順",
    "X20n0362_004:0577a17": "斯理。覺了其性。故遠離非法非道。法即所生果法。",
    "X20n0362_004:0577a18": "道即能生因道。苟未離無明。有所修證。皆名為非。",
    "X20n0362_004:0577a19": "言一切者。即魔外涅槃非法。禪戒非道。及三乘七",
    "X20n0362_004:0577a20": "方便涅槃非法。戒定非道等。獨拔而出成佛正覺",
    "X20n0362_004:0577a21": "者。所謂出纏大法身也。",
    "X20n0362_004:0577a22": "[0577a22] 知有非有本性清淨(至)希有希有佛無邊行。",
    "X20n0362_004:0577a23": "[0577a23] 有法喻合。法中初二句。讚報智。知者照也。有即俗。",
    "X20n0362_004:0577a24": "非有即真。本性清淨即中。以一切種智。知照三諦。",
    "X20n0362_004:0577b01": "則冥深契廣。事理周極。名佛無上報智也。希有二",
    "X20n0362_004:0577b02": "句。讚佛助行功德。重言希有者。歎美之鄭重也。因",
    "X20n0362_004:0577b03": "中戒定。有排障敵惡之力名功。助發大智成佛大",
    "X20n0362_004:0577b04": "果名德。法華云。久修業所得。即其義也。喻中言大",
    "X20n0362_004:0577b05": "海須彌者。即喻上報身智行也大海喻智。須彌喻",
    "X20n0362_004:0577b06": "行。其智冥理。窮實相底。故方之大海。釋論謂智度",
    "X20n0362_004:0577b07": "大海。佛窮其底。因中萬行。積功累德。喻彼須彌。如",
    "X20n0362_004:0577b08": "華嚴涅槃。皆云析骨書經。如彼妙高。合中智行契",
    "X20n0362_004:0577b09": "理。三法一如。故曰希有希有。佛無邊行。",
    "X20n0362_004:0577b10": "[0577b10] 希有希有佛出於世(至)希有如來無量大悲。",
    "X20n0362_004:0577b11": "[0577b11] 優曇華者。具足云優曇&#x9262;羅。此言瑞應。亦云靈瑞。",
    "X20n0362_004:0577b12": "輪王出世時感此華。泥洹經云。閻浮提內。有尊樹",
    "X20n0362_004:0577b13": "王。名優曇&#x9262;羅。有實無華。優曇&#x9262;樹有金華者。世",
    "X20n0362_004:0577b14": "乃有佛。故云時一現耳。無量大悲。垂應本也。以大",
    "X20n0362_004:0577b15": "悲故。不住涅槃。",
    "X20n0362_004:0577b16": "[0577b16] 釋迦牟尼為人中日(至)宣說如是妙寶經典。",
    "X20n0362_004:0577b17": "[0577b17] 如來鑒機說法。如日照物。無所不&#x5FA7;。為欲利益者。",
    "X20n0362_004:0577b18": "準金光明力用。須明十種利益(云云)。",
    "X20n0362_004:0577b19": "[0577b19] 善哉如來諸根寂滅(至)入於諸佛所行之處。",
    "X20n0362_004:0577b20": "[0577b20] 諸根寂滅者。以了眼等性常。具無減修。諸惑死生。",
    "X20n0362_004:0577b21": "悉已寂滅。故常居寂定。而復游入者。將轉法輪。表",
    "X20n0362_004:0577b22": "不妄說。又三世佛說。必須入定。首楞嚴云。雖知諸",
    "X20n0362_004:0577b23": "法常是定相。而示眾生諸禪差別。[0577b23] 言善寂大城者。",
    "X20n0362_004:0577b24": "正讚所入定也。即經初法性三昧。若入此定。即能",
    "X20n0362_004:0577c01": "善了諸法寂滅。無非法性。防生死之非。禦涅槃之",
    "X20n0362_004:0577c02": "敵。是以中道善寂。而名大城也。此乃佛之境界。故",
    "X20n0362_004:0577c03": "受清淨無垢之名。為諸佛行處。",
    "X20n0362_004:0577c04": "[0577c04] 一切聲聞身皆空寂(至)一切眾生性相亦空。",
    "X20n0362_004:0577c05": "[0577c05] 如來三昧空智。明見聲聞身果性相皆空。諸佛境",
    "X20n0362_004:0577c06": "界亦空。故云一切聲聞等。如是一切等者。指上自",
    "X20n0362_004:0577c07": "他依果。國土淨穢推性推相。不見差品。一切眾生",
    "X20n0362_004:0577c08": "依正境界。推求性相。皆同真淨。無復別異。然推乎",
    "X20n0362_004:0577c09": "性相。即空觀遣情顯理之要門也。四句推性不見",
    "X20n0362_004:0577c10": "性。四句推相不見相。祇一妙空。性相雙遣。具如前",
    "X20n0362_004:0577c11": "說。",
    "X20n0362_004:0577c12": "[0577c12] 狂愚心故不能覺知。",
    "X20n0362_004:0577c13": "[0577c13] 上讚佛所游三昧空智。&#x5FA7;了諸有差異。悉皆泯亡。",
    "X20n0362_004:0577c14": "唯真智獨存。更無染異。樹神明曉。悲愍凡迷。狂愚",
    "X20n0362_004:0577c15": "不了。故請佛出定。",
    "X20n0362_004:0577c16": "[0577c16] 我常念佛樂見世尊(至)清冷法水以滅是火。",
    "X20n0362_004:0577c17": "[0577c17] 敘昔我常念佛者。心游法界。常照三身。觀力未充。",
    "X20n0362_004:0577c18": "欲求深證故助之以誓願。加之以戀慕修之以大",
    "X20n0362_004:0578a01": "悲。合掌雨淚。皆助成常念之觀也。",
    "X20n0362_004:0578a02": "[0578a02] 世尊慈愍悲心無量(至)是故我今渴仰欲見。",
    "X20n0362_004:0578a03": "[0578a03] 樹神自昧如來上位真身。故請佛加願。使我身常",
    "X20n0362_004:0578a04": "得見佛。復愍於他。不見佛之真體。故敘世尊常護",
    "X20n0362_004:0578a05": "一切。是故渴仰欲見者。即引己及他。請佛現身。",
    "X20n0362_004:0578a06": "[0578a06] 聲聞之身猶如&#x8657;空(至)眾生之性如夢所見。",
    "X20n0362_004:0578a07": "[0578a07] 即樹神擊請今佛出定也。如來在定。明了性淨。徹",
    "X20n0362_004:0578a08": "內徹外。即寂即現。其如眾生未發上定。故樹神頻",
    "X20n0362_004:0578a09": "請出現。發悟斯機。乃舉六喻顯乎聲聞色體。非性",
    "X20n0362_004:0578a10": "明體。所證真理。&#x95B4;寂無知。如&#x8657;空等。皆非實性也。",
    "X20n0362_004:0578a11": "眾生之性。&#x8657;妄現在。亦如夢所見。都無實相。",
    "X20n0362_004:0578a12": "[0578a12] 如來行處淨如琉璃(至)如來行處微妙甚深。",
    "X20n0362_004:0578a13": "[0578a13] 正明佛所入定。具慈愍照。故請如來出定。令我及",
    "X20n0362_004:0578a14": "眾。得安樂故。",
    "X20n0362_004:0578a15": "[0578a15] 一切眾生無能知者(至)一切緣覺亦不能知。",
    "X20n0362_004:0578a16": "[0578a16] 樹神以凡夫小聖。共迷佛所遊境界。故請佛現身。",
    "X20n0362_004:0578a17": "即令明見唯心佛現。五通神仙者。別舉人趣中有",
    "X20n0362_004:0578a18": "術成仙者。發得五通。雖有他心宿命。而不知佛所",
    "X20n0362_004:0578a19": "遊定。照理起應。不離眾生心體。無漏二乘。雖有三",
    "X20n0362_004:0578a20": "明六通。亦昧佛境唯心。故曰亦不能知也。",
    "X20n0362_004:0578a21": "[0578a21] 我今不疑佛所行處惟願慈悲為我現身。",
    "X20n0362_004:0578a22": "[0578a22] 樹神述已於佛行處。明了無滯。雖知本無隱現。上",
    "X20n0362_004:0578a23": "舉他眾共迷佛境。實有動靜。故敦請出定云。惟願",
    "X20n0362_004:0578a24": "慈悲。為我現身。",
    "X20n0362_004:0578b01": "[0578b01] 爾時世尊從三昧起以微妙音而讚歎言。",
    "X20n0362_004:0578b02": "[0578b02] 爾時者。即樹神請畢之時。佛酬其請。示出定之相。",
    "X20n0362_004:0578b03": "乃云以微妙音。而讚歎言。即微細妙好之音。而悅",
    "X20n0362_004:0578b04": "四眾也。問。佛何處入定。此云從三昧起。答。初將說",
    "X20n0362_004:0578b05": "經。游於無量甚深法性。今說將竟。故從三昧起。此",
    "X20n0362_004:0578b06": "經首尾。皆在法性中說。",
    "X20n0362_004:0578b07": "[0578b07] 善哉善哉樹神善女(至)皆入甘露無生法門。",
    "X20n0362_004:0578b08": "[0578b08] 佛讚樹神。意含前二。是印成三番菩薩讚教。以諸",
    "X20n0362_004:0578b09": "菩薩及妙幢。能讚佛所說教皆是快言如來序品",
    "X20n0362_004:0578b10": "以來。明大體大宗大用。是金光明妙三法也。故云",
    "X20n0362_004:0578b11": "快說是言。若眾生聞此三法。即能發解證悟。明了",
    "X20n0362_004:0578b12": "常住。故云入甘露無生法門耳。",
    "X20n0362_004:0578b13": "[0578b13] 金光明經卷第四",
    "X20n0362_004:0578b15": "金光明經科註卷第四(終)",
    "X20n0362_004:0578c02": "No. 362-B",
    "X20n0362_004:0578c03": " 金光明經感應記",
    "X20n0362_004:0578c05": "明 鹽官安國寺比丘 (受汰) 重輯",
    "X20n0362_004:0578c06": "[0578c06] 光明一經。大藏具存三譯。惟此北涼所翻。文成四",
    "X20n0362_004:0578c07": "卷者。其感應若桴鼓焉。余自崇禎辛未冬日。既集",
    "X20n0362_004:0578c08": "科注。以疏解經王矣。茲癸酉夏。復念義理淵玄。解",
    "X20n0362_004:0578c09": "入匪易。倘其就一事。而即能使人。怖果修因。遷善",
    "X20n0362_004:0578c10": "改惡。則亦惟感應之說。為得其要已。於是即見聞",
    "X20n0362_004:0578c11": "所及。聊錄數則。附之卷末。&#x7ADD;垂流布云。",
    "X20n0362_004:0578c12": "敵國交歡",
    "X20n0362_004:0578c13": "[0578c13] 漢沙門摩騰。中天竺國人也。美丰儀。解大小乘經。常",
    "X20n0362_004:0578c14": "以游化為任。往天竺附庸小國。講金光明經。會敵國",
    "X20n0362_004:0578c15": "侵境。騰曰。經云能說此法。為地神所護。使所居安樂。",
    "X20n0362_004:0578c16": "今鋒鏑方始。曾是為益乎。乃誓以忘身。躬往和勸。遂",
    "X20n0362_004:0578c17": "至二國交歡。繇是顯譽。豈非金光明經之力與。",
    "X20n0362_004:0578c18": "江魚化雀",
    "X20n0362_004:0578c19": "[0578c19] 隋天台智者大師。居台州修禪寺。開皇中。率勵徒眾。",
    "X20n0362_004:0578c20": "貨衣資什物。就土民孔玄達等。贖[竺-二+(一/(尸@邑))]梁為放生池。一",
    "X20n0362_004:0578c21": "時感化。至捨魚梁五十五所。&#x751E;於其上講金光明經。",
    "X20n0362_004:0578c22": "忍一日法堂前。見黃雀無數。翔集半日。悲鳴而去。大",
    "X20n0362_004:0578c23": "師見之曰。乃江魚化為黃雀。來謝吾恩耳。",
    "X20n0362_004:0578c24": "金人入夢",
    "X20n0362_004:0579a01": "[0579a01] 隋釋彥琮。趙郡柏人。李氏子。開皇年間。駕東巡。詔扈",
    "X20n0362_004:0579a02": "從。時煬帝在晉邸。出總河北。旋途并部上謁。講金光",
    "X20n0362_004:0579a03": "明經。秦王俊鎮太原居其宅。一夕夢人身金色。長三",
    "X20n0362_004:0579a04": "丈餘。授玻&#x74C8;酒碗。曰可飲爾。辭以律。遮不敢。至是見",
    "X20n0362_004:0579a05": "王所事像如之。",
    "X20n0362_004:0579a06": "燈焰自續",
    "X20n0362_004:0579a07": "[0579a07] 隋僧法純。姓祝氏。扶風始平人也。住大興善寺日講",
    "X20n0362_004:0579a08": "金光明經。嘗歎曰。身命無常。何可愛保。檀供難消。吾",
    "X20n0362_004:0579a09": "其行金光明懺法乎。更四十五年不廢。除飲食便利。",
    "X20n0362_004:0579a10": "不出道場。遂感燈無油而光燄相續者七晝夜。或聞",
    "X20n0362_004:0579a11": "道場中。有演說教授聲。就視之則寂然。忽一日閉室",
    "X20n0362_004:0579a12": "靜坐。弟子惠進。見白衣童子。手捧金光明經。侍立純",
    "X20n0362_004:0579a13": "右。問曰。此是何人。答曰。第六天頻來召我。我以著樂。",
    "X20n0362_004:0579a14": "妨於修道。終不許也。若無佛法處。我則願生以化迷",
    "X20n0362_004:0579a15": "類。久之雙鴿集於衣桁。注目視純。都無懼色。春秋八",
    "X20n0362_004:0579a16": "十五。無疾端坐念佛而終。火化獲舍利無筭。",
    "X20n0362_004:0579a17": "至心泉涌",
    "X20n0362_004:0579a18": "[0579a18] 唐釋空藏。住京師會昌寺。誦金光明經三百餘卷。說",
    "X20n0362_004:0579a19": "化為業。遊涼川原。有緣斯赴。又往藍田負兒山誦經。",
    "X20n0362_004:0579a20": "&#x8CF7;&#x9EAB;六斗。擬為月料。乃經三年。日噉二升。猶未能盡。",
    "X20n0362_004:0579a21": "又感神鼎不知自何而來。又至玉泉寺以為終焉之",
    "X20n0362_004:0579a22": "地。時經亢旱泉竭。合寺眾僧將散。藏乃至心祈請。泉",
    "X20n0362_004:0579a23": "即應時涌溢。道俗動色。驚歎不已。",
    "X20n0362_004:0579a24": "詔講太極",
    "X20n0362_004:0579b01": "[0579b01] 唐僧智聚。俗朱姓。出家蘇州虎山寺。至德二年。詔於",
    "X20n0362_004:0579b02": "太極殿。講金光明經。天子躬御法筵。臣僚咸集。於時",
    "X20n0362_004:0579b03": "雲興瓶瀉。莫不歆&#x8276;。",
    "X20n0362_004:0579b04": "黃雀翔集",
    "X20n0362_004:0579b05": "[0579b05] 唐釋文舉。婺州東陽人。張氏子。溫粹而玉。動靜以時。",
    "X20n0362_004:0579b06": "視聽之官有守。言行尤謹。此固律範之出於自然者。",
    "X20n0362_004:0579b07": "嘗誦金光明經。兼通法華金光明義疏。化王天台。至",
    "X20n0362_004:0579b08": "登講訓。儔侶日填。詔為國清寺主。初智者大師。嘗立",
    "X20n0362_004:0579b09": "金光明道場。每年九月。集四眾熏修懺法。期滿七七。",
    "X20n0362_004:0579b10": "當時檀施雲臻。供養豐厚。自大師之沒。世亦變更。道",
    "X20n0362_004:0579b11": "場寖以寂莫。至是幾絕。舉乃罄己衣資。重建金光明",
    "X20n0362_004:0579b12": "道場。檀施四遠復集。感黃雀翱翔而來。眾皆歎異。舉",
    "X20n0362_004:0579b13": "曰。金光明力也。後知事僧清蘊。謀之於舉。置莊田十",
    "X20n0362_004:0579b14": "二頃。以給金光明會飲食之費。",
    "X20n0362_004:0579b15": "無疾示終",
    "X20n0362_004:0579b16": "[0579b16] 唐釋廣修。東陽留氏子。居禪林寺。日誦金光明經。每",
    "X20n0362_004:0579b17": "歲建金光明懺法七七日。後台州刺史韋珩。迎講金",
    "X20n0362_004:0579b18": "光明經大義。壽七十三。無疾而終。葬於金地道場。門",
    "X20n0362_004:0579b19": "人良汶。發而茶毗之。獲舍利千餘顆。",
    "X20n0362_004:0579b20": "天神擁衛",
    "X20n0362_004:0579b21": "[0579b21] 唐釋玄策。會稽魯氏子。幼隨父賈至天台。見鄉里為",
    "X20n0362_004:0579b22": "誦金光明經會盛甚。蓋隋智者大師所創始也。其法",
    "X20n0362_004:0579b23": "於每歲九月。合遠近僧俗之眾。無慮千萬人。而策心",
    "X20n0362_004:0579b24": "獨偉之。遂依禪林寺僧廣智師出家。日誦金光明經",
    "X20n0362_004:0579c01": "一部。修禮懺法。始終不倦。感天神常來聽法。現形擁",
    "X20n0362_004:0579c02": "衛。四遠檀那。愈加信向。",
    "X20n0362_004:0579c03": "大雨如注",
    "X20n0362_004:0579c04": "[0579c04] 唐釋從禮。襄陽人。居台州平田精舍。慎重莊默。喜怒",
    "X20n0362_004:0579c05": "不形於色。平居必虔誠持戒。梁乾化年中夏旱。知事",
    "X20n0362_004:0579c06": "僧以園蔬枯悴。請禮祈禱。遂誦金光明經。未畢而大",
    "X20n0362_004:0579c07": "雨如注。三日乃止。四境霑足。時武肅王錢氏聞之。召",
    "X20n0362_004:0579c08": "入府建金光明懺法道場。所得施利隨散。寒暑惟一",
    "X20n0362_004:0579c09": "衲。日惟一食。常坐不臥。世壽七十九。無疾端坐念佛",
    "X20n0362_004:0579c10": "而逝。火化收舍利無筭。",
    "X20n0362_004:0579c11": "浮舟放生",
    "X20n0362_004:0579c12": "[0579c12] 宋釋義寂。溫州永嘉人。姓胡氏。太平興國年間。居台",
    "X20n0362_004:0579c13": "州黃巖縣海門靈石寺。昔智者冬居道場也。眾請寂",
    "X20n0362_004:0579c14": "乘舟泛海。講金光明經流水長者品放生。以為常法。",
    "X20n0362_004:0579c15": "寺為一新。上聞之。詔遣高品衛紹欽等入山。重建壽",
    "X20n0362_004:0579c16": "昌寺。為所在官僚。請法受戒。壽六十九。無疾垂誡&#x66EF;",
    "X20n0362_004:0579c17": "後事。奄爾而化。",
    "X20n0362_004:0579c18": "白光自出",
    "X20n0362_004:0579c19": "[0579c19] 宋僧晤恩。姑蘇常熟人也。俗姓路。母張氏。夢僧入其",
    "X20n0362_004:0579c20": "室而娠。孩童時。見僧必迎拜。年十三時。聞誦阿彌陀",
    "X20n0362_004:0579c21": "經。有所感悟。因求出家。漢開運間。依錢塘慈光院志",
    "X20n0362_004:0579c22": "因師。受天台三觀六即之說。窮覈法華金光明等義。",
    "X20n0362_004:0579c23": "日誦法華金光明經各一部。雍熙三年八月朔中夜。",
    "X20n0362_004:0579c24": "&#x89A9;白光自出。明滅不恒。謂其徒曰。吾報盡矣。自是專",
    "X20n0362_004:0580a01": "念阿彌陀佛不輟。忽夢祖師灌頂。執金罏焚香。三繞",
    "X20n0362_004:0580a02": "其室。曰吾來迎汝。及覺猶聞香氣馥郁。面西端坐而",
    "X20n0362_004:0580a03": "化。茶毗獲舍利無數。",
    "X20n0362_004:0580a04": "天王聽法",
    "X20n0362_004:0580a05": "[0580a05] 宋釋岑闍黎。姓楊。臨原人也。戒行端謹。布衣乞食。於",
    "X20n0362_004:0580a06": "繖蓋寺西山泉側。造誦經室。誦金光明經三千餘部。",
    "X20n0362_004:0580a07": "每誦經時。感得四天王來。擁護聽法。凡施飯食。鼠雀",
    "X20n0362_004:0580a08": "馴伏。競來食噉。&#x7ADD;無畏懼。",
    "X20n0362_004:0580a09": "口齒不&#x7070;",
    "X20n0362_004:0580a10": "[0580a10] 宋釋惟渥。錢塘人也。姓金氏。幼年離俗。即預法流。立",
    "X20n0362_004:0580a11": "志深靜。杜門謝事。平生誦金光明經五千餘部。念佛",
    "X20n0362_004:0580a12": "不輟。所有善因。莊嚴淨土。臨終坐亡。火化口齒不&#x7070;。",
    "X20n0362_004:0580a13": "莊嚴淨土",
    "X20n0362_004:0580a14": "[0580a14] 宋釋若觀。湖州烏程縣烏鎮人也。俗姓錢氏。居嘉會",
    "X20n0362_004:0580a15": "院。立行卓爾。四方欽之。嘗結緇素輩。修行淨業。其勸",
    "X20n0362_004:0580a16": "化牓云。某伏念生死無際。輪迴不息。唯安養之歸。則",
    "X20n0362_004:0580a17": "無退轉。日誦金光明經一部。始終不倦。繫念阿彌陀",
    "X20n0362_004:0580a18": "佛。晝夜不輟。誓與法界眾生。莊嚴淨土。臨終趺坐。茶",
    "X20n0362_004:0580a19": "毗獲舍利無數。",
    "X20n0362_004:0580a20": "乘力遷職",
    "X20n0362_004:0580a21": "[0580a21] 晉陳堯咨。泊舟三山磯。有老叟曰。來日午有大風起。",
    "X20n0362_004:0580a22": "舟行必覆。宜避之。來日天晴。萬里無片雲。舟人請解",
    "X20n0362_004:0580a23": "纜。公曰。更待。同行舟一時離岸。公托以事。日午天色",
    "X20n0362_004:0580a24": "恬然。俄黑雲起於天末。大風暴至。折木飛沙。怒濤若",
    "X20n0362_004:0580b01": "山。同行舟多沉溺公驚歎。又見前叟曰。某實非人。乃",
    "X20n0362_004:0580b02": "沿江之遊奕將也。以公他日當位宰相。面當奉告。公",
    "X20n0362_004:0580b03": "曰。何以報德。叟曰。吾不求報。貴人所至。龍神禮當衛",
    "X20n0362_004:0580b04": "護。願得金光明經一部。某乘其力。薄有遷職。公許之。",
    "X20n0362_004:0580b05": "至京以金光明經三部。遣人詣三山磯投之。夢前叟",
    "X20n0362_004:0580b06": "曰。本祇祈一。公賜以三。今連陞數秩。再拜而去。",
    "X20n0362_004:0580b07": "伏法特原",
    "X20n0362_004:0580b08": "[0580b08] 隋計詡。任台州郡守。開皇年中。&#x751E;請智者大師。於江",
    "X20n0362_004:0580b09": "上講金光明經流水品。漁者聞法。皆好生惡殺。不復",
    "X20n0362_004:0580b10": "業漁。詡後還都。坐罪下獄。臨當伏法。詡遙祈大師伸",
    "X20n0362_004:0580b11": "一救護。乃夜夢&#x7FA3;魚吐沫相濡。明旦降&#x52D1;。特原詡罪。",
    "X20n0362_004:0580b12": "集僧轉誦",
    "X20n0362_004:0580b13": "[0580b13] 唐孔恪。為遂州總管府記室參軍。武德年中。暴病卒。",
    "X20n0362_004:0580b14": "一日而甦。自說被二人引至一官府。官問曰。何故殺",
    "X20n0362_004:0580b15": "牛兩頭。恪云。不殺。官曰。汝教弟殺牛。何謂不殺。因呼",
    "X20n0362_004:0580b16": "恪弟。弟死已數年矣。既至。形容枯槁。官語之曰。已追",
    "X20n0362_004:0580b17": "汝兄至矣。初殺牛時。誰之意也。弟曰。牛實某所殺。兄",
    "X20n0362_004:0580b18": "不與焉。官曰。汝雖殺牛。罪歸造意。汝欲代兄受罪。固",
    "X20n0362_004:0580b19": "是善事。然冥司與陽間不同。凡有罪者。雖父子不容",
    "X20n0362_004:0580b20": "相代。況弟兄乎。恪曰。彼時殺牛。實某宴客。故使弟殺",
    "X20n0362_004:0580b21": "之。官語弟曰。汝便無罪。放汝受生。言訖。弟忽不見。官",
    "X20n0362_004:0580b22": "又問恪云。何復殺兩鴨。恪曰。前任縣令殺鴨供官客",
    "X20n0362_004:0580b23": "耳。豈恪罪也。官曰。官客自有供。無鴨。汝何以鴨供之。",
    "X20n0362_004:0580b24": "將以要譽。非罪而何。又問何故復殺雞卵六枚。恪曰。",
    "X20n0362_004:0580c01": "平生不食雞卵。唯憶幼年九歲時寒食日。母與雞卵",
    "X20n0362_004:0580c02": "六枚。因&#x7151;食之。官曰。今欲推罪於母乎。恪曰。不敢。但",
    "X20n0362_004:0580c03": "說其因耳。此是恪殺之也。官曰。汝殺他命。當自受之。",
    "X20n0362_004:0580c04": "官遂命主司。取恪善惡籍來觀之。既而謂恪曰。人生",
    "X20n0362_004:0580c05": "於世。所作罪福。冥司悉皆錄之。如福多罪少。先令受",
    "X20n0362_004:0580c06": "福。如罪多福少。先令受罪。今汝殺生之罪如此。汝一",
    "X20n0362_004:0580c07": "生善行。略不見有。福少惡多。宜即受罪。恪甚恐懼。無",
    "X20n0362_004:0580c08": "以應對。時有鬼卒數十。&#x7ADD;在階下。將欲執恪而去。官",
    "X20n0362_004:0580c09": "顧主司曰。更考此人壽命當盡否。主司取籍視之。對",
    "X20n0362_004:0580c10": "曰。尚有七月壽命未盡。官曰。壽命盡日。罪報尚在。宜",
    "X20n0362_004:0580c11": "且放還。語恪曰。我更放汝歸七月。可勤修福。因遣卒",
    "X20n0362_004:0580c12": "送出復蘇。恪乃大集僧眾。轉誦金光明經。修崇功德。",
    "X20n0362_004:0580c13": "精勤懺悔。至七月。與眾辭訣。俄而命終。",
    "X20n0362_004:0580c14": "課經脫罪",
    "X20n0362_004:0580c15": "[0580c15] 宋紹興年間。淮陰民家喪其女。經寒食節。欲作佛事",
    "X20n0362_004:0580c16": "薦悼而無財。其母截髮賣得錢六百。出街請僧。忽遇",
    "X20n0362_004:0580c17": "五僧過門。迎接作禮。告其故。皆推避。良久。一僧始留。",
    "X20n0362_004:0580c18": "曰適不&#x64D5;經行。能自假借否。其母訪諸&#x96A3;。得金光明",
    "X20n0362_004:0580c19": "經以授僧。方展卷。母涕淚雨傾。僧惻然有感。曰吾當",
    "X20n0362_004:0580c20": "就市澡浴。為汝盡誠看誦。經畢。具疏如法回向。受嚫",
    "X20n0362_004:0580c21": "而去。遇四僧於市。索其所得錢。邀往買酒。已就座。未",
    "X20n0362_004:0580c22": "及舉杯。忽聞&#x7255;外有女聲叫號。曰轉經僧莫吃酒。我",
    "X20n0362_004:0580c23": "是看經家亡女也。淪滯冥途日久。今蒙師課經功德。",
    "X20n0362_004:0580c24": "方得脫罪超生。師若飲酒破齋。令我依前沉墜。言已",
    "X20n0362_004:0581a01": "不見。僧慚而罷。其後五僧謹持齋戒。念佛看經。皆證",
    "X20n0362_004:0581a02": "極樂。",
    "X20n0362_004:0581a03": "賣莊造經",
    "X20n0362_004:0581a04": "[0581a04] 宋鄧成。豫章人也。年二十餘。忽暴死。經三日蘇曰。使",
    "X20n0362_004:0581a05": "者領至判官。判官即成之表丈刺史公黃麟也。見成",
    "X20n0362_004:0581a06": "悲喜。具問家事。成語丈人曰。悉皆無恙。成因哀求。麟",
    "X20n0362_004:0581a07": "曰。我亦欲得汝歸。傳語於我諸弟。遂入白王。既出。曰",
    "X20n0362_004:0581a08": "已論放汝。言訖。王出召成。問曰。汝在生作何罪業。至",
    "X20n0362_004:0581a09": "有爾許冤對。然筭猶未盡。當得復還。無宜更作地獄",
    "X20n0362_004:0581a10": "業也。尋有畜生數十頭來噬成。王謂曰。鄧成已殺爾。",
    "X20n0362_004:0581a11": "爾復殺鄧成。無益之事。我今放成回。令為汝作功德。",
    "X20n0362_004:0581a12": "皆使汝託生人間。不亦善乎。悉云不要功德。但欲殺",
    "X20n0362_004:0581a13": "鄧成耳。王曰。如此於汝何益。殺鄧成。汝亦不離畜生",
    "X20n0362_004:0581a14": "之身。曷若受功德。即改為人身也。諸畜多有去者。唯",
    "X20n0362_004:0581a15": "一驢頻來誻成。一狗囓其衣不肯去。成曰。為汝造金",
    "X20n0362_004:0581a16": "光明經四卷。驢狗遂去。王遣原追成吏送之出。見麟。",
    "X20n0362_004:0581a17": "鱗謂成曰。至喜莫過重生。汝今得還。深足忻慶。吾雖",
    "X20n0362_004:0581a18": "為判官。然日日恒受罪。汝且住此。少當見之。俄一牛",
    "X20n0362_004:0581a19": "頭卒持火來。從麟頂上然至足。麟遂成&#x7070;。俄一卒持",
    "X20n0362_004:0581a20": "水噴之復生。悲涕良久謂成曰。吾之受罪如是。不可",
    "X20n0362_004:0581a21": "忍也。汝歸可傳語我諸弟。努力為造金光明經四卷。",
    "X20n0362_004:0581a22": "作諸功德。令我得離此苦。然非吾本物。雖為功德。終",
    "X20n0362_004:0581a23": "不得之。吾先將官料。置得一莊所。今可貨此造佛經。",
    "X20n0362_004:0581a24": "即當得脫。或恐諸弟恍惚不信。汝可持我玉簪。還以",
    "X20n0362_004:0581b01": "示之。因拔頭上簪與成。麟前有一大水坑。令成合眼。",
    "X20n0362_004:0581b02": "推入坑中即活。其父富於財。喜其子重生。數日之內。",
    "X20n0362_004:0581b03": "為造金光明經。作諸功德。成既愈。遂往黃氏家。為說",
    "X20n0362_004:0581b04": "麟所託。言造經事。以玉簪還之。黃氏識簪。舉家悲泣",
    "X20n0362_004:0581b05": "數日。乃賣莊宅。為造金光明經。",
    "X20n0362_004:0581b06": "臨流建講",
    "X20n0362_004:0581b07": "[0581b07] 宋越州諸暨縣令潘華。敬奉三寶。勤誦佛經。謹依天",
    "X20n0362_004:0581b08": "台智者教法。每請僧臨于江湖上。講金光明經流水",
    "X20n0362_004:0581b09": "長者品。仍禁約不許諸人於江湖內捕魚。是年奉詔",
    "X20n0362_004:0581b10": "還京。夜夢江湖內魚化為人形者數萬。號泣拜謝。皆",
    "X20n0362_004:0581b11": "云相公去矣。吾眾不免死矣。華異之。乃作夢魚記。以",
    "X20n0362_004:0581b12": "囑後來宰邑者。",
    "X20n0362_004:0581b13": "冤家自釋",
    "X20n0362_004:0581b14": "[0581b14] 宋張居道。滄州景城縣人。任溫州治中。未蒞職日。因",
    "X20n0362_004:0581b15": "嫁女。恣意屠宰&#x732A;羊禽獸之類。未滿一旬。忽得重病",
    "X20n0362_004:0581b16": "而死。唯心尚暖。經三日復活云。初見四人來一人持",
    "X20n0362_004:0581b17": "棒。一人執索。一人持袋。一人著青。騎馬戴帽。至門下",
    "X20n0362_004:0581b18": "馬。懷中取文書一紙示居道。乃是&#x732A;羊等同詞共訟",
    "X20n0362_004:0581b19": "居道。其詞曰。&#x732A;等雖前身積罪。合受畜生之身。配在",
    "X20n0362_004:0581b20": "世間。年限未滿。遂被居道枉將屠殺。更歸畜生。再遭",
    "X20n0362_004:0581b21": "刀杌。有騎馬者。即令從人縛居道去。直行一道向北。",
    "X20n0362_004:0581b22": "行至半路。使人即語居道。吾被差來時。檢汝壽筭。元",
    "X20n0362_004:0581b23": "未合死。但坐汝殺生過多。眾冤共訟。今冤家盡在閻",
    "X20n0362_004:0581b24": "王殿前待汝。居道聞之。彌增驚怕。告使人曰。必作何",
    "X20n0362_004:0581c01": "計。可解此冤對乎。使人曰。但能為所殺生命。發願造",
    "X20n0362_004:0581c02": "金光明經四卷。當得免脫。居道自發願言。願造金光",
    "X20n0362_004:0581c03": "明經四卷。虔誠供養禮誦。願冤家解釋。少頃。望見城",
    "X20n0362_004:0581c04": "門。使人引向東入。轉向北。見閻王殿前。無數罪人。問",
    "X20n0362_004:0581c05": "辯答&#x6B35;。著枷被&#x93BB;。杻手鐐足。鞭撻狼藉。哀痛叫號。不",
    "X20n0362_004:0581c06": "忍聽聞。使人即過狀閻王。王曰。急喚訴者來。使人走",
    "X20n0362_004:0581c07": "出諸處巡問。曹府咸悉稱無。即帖五道大神。撿化形",
    "X20n0362_004:0581c08": "案。少時有一主者報云。世人張居道。為殺生故。願造",
    "X20n0362_004:0581c09": "金光明經四卷。依科。其所遭殺者。&#x7ADD;合乘此功德。化",
    "X20n0362_004:0581c10": "生善道。王乃語居道曰。再歸生路。當宜念善。多修功",
    "X20n0362_004:0581c11": "德。遣人送出城。如從夢歸。後居道發心造金光明經",
    "X20n0362_004:0581c12": "四卷。合家大小。戒葷止殺。終身行善。勸化百餘人。斷",
    "X20n0362_004:0581c13": "肉止殺。持誦此經。",
    "X20n0362_004:0581c14": "冤化為人",
    "X20n0362_004:0581c15": "[0581c15] 宋溫州安固縣縣丞。妻染病經年不瘥。獨自狂言。口",
    "X20n0362_004:0581c16": "中叫痛叩頭。狀有所訴。治中張居道聞之。為丞言曰。",
    "X20n0362_004:0581c17": "如此之狀。多是冤家所苦。皆緣殺害生命之過。可急",
    "X20n0362_004:0581c18": "為造金光明經。請僧轉誦。求哀懺悔。病可&#x5374;。縣丞遵",
    "X20n0362_004:0581c19": "其教。即便請人書寫。未畢。妻便醒悟云。似夢中惛惛。",
    "X20n0362_004:0581c20": "常有&#x732A;羊&#x9D5E;鴨之類。每日三次。競來囓噬。痛不可忍。",
    "X20n0362_004:0581c21": "後皆化為人身。來與我別云。雖是冤家。遭汝屠宰。今",
    "X20n0362_004:0581c22": "汝為我敬造金光明經功德。所以令我得化為人。今",
    "X20n0362_004:0581c23": "咸解散。不復相尋矣。言訖即去。病亦漸瘥。由是溫州",
    "X20n0362_004:0581c24": "一郡。家家斷殺。人人向善。雖因居道之指示。實金光",
    "X20n0362_004:0582a01": "明經之力宏大也。",
    "X20n0362_004:0582a02": "得經受生",
    "X20n0362_004:0582a03": "[0582a03] 宋張龍圖。無盡張公之子也。有僕舟行。見婦人行岸",
    "X20n0362_004:0582a04": "上。提一油缾。僕熟視之。乃家故婢招喜也。呼之不應。",
    "X20n0362_004:0582a05": "而行愈疾。停舟追及而問之。婦人遙指岸側一古木",
    "X20n0362_004:0582a06": "曰。吾居於是。復問用油何為。曰。吾遍體創裂。藉以膏",
    "X20n0362_004:0582a07": "潤。則痛少差耳。因謂僕曰。郭門外精舍老僧。戒行嚴",
    "X20n0362_004:0582a08": "潔。每日持誦金光明經。若為我誦十部以資冥福。當",
    "X20n0362_004:0582a09": "即往生也。僕歸為訪僧誦經。還過其處。擊木呼之。見",
    "X20n0362_004:0582a10": "白衣叟自木穴中出。曰招喜得經。已受生矣。煩公為",
    "X20n0362_004:0582a11": "我誦十部。僕方問爾何人。忽不見。",
    "X20n0362_004:0582a12": "天王救難",
    "X20n0362_004:0582a13": "[0582a13] 宋崔紹。從其父直。宦遊南海。其家&#x751E;奉事一天王甚",
    "X20n0362_004:0582a14": "謹。&#x96A3;家李氏。蓄一母&#x732B;。&#x751E;往來紹家捕鼠。南土風俗",
    "X20n0362_004:0582a15": "惡。他舍之&#x732B;產其家。以為不祥。李之&#x732B;。產二子於紹",
    "X20n0362_004:0582a16": "家。紹甚惡之。因命家僮縶三&#x732B;盛於筐。以繩固筐口。",
    "X20n0362_004:0582a17": "加之以石。沉之於江。後不逾月。紹忽得熱病。一夕遂",
    "X20n0362_004:0582a18": "重。忽見二人。手執文帖云。奉命追公。紹云。平生履善。",
    "X20n0362_004:0582a19": "不省為惡。今有何事。被此追乎。二人曰。公殺無辜三",
    "X20n0362_004:0582a20": "人。冤家上訴。遂展帖示紹。文字分明。紹頗畏懼。頃刻",
    "X20n0362_004:0582a21": "間。見一神人來。使者俯伏禮敬。神謂紹曰。爾識我否。",
    "X20n0362_004:0582a22": "紹曰。不識。神曰。我爾奉侍天王也。常為汝供養久矣。",
    "X20n0362_004:0582a23": "今爾有難。特來相救。紹拜伏求救。天王曰。爾但共我",
    "X20n0362_004:0582a24": "行。必無憂患。天王遂行。紹隨之。使者押紹于後。至一",
    "X20n0362_004:0582b01": "官府。天王先入。使者先引紹見判官。判官顧紹曰。爾",
    "X20n0362_004:0582b02": "筭未盡。判官領紹見大王。大王與天王對坐。大王曰。",
    "X20n0362_004:0582b03": "有冤家訴汝。手雖不殺。口中處分。令投於江中。大王",
    "X20n0362_004:0582b04": "令喚崔紹冤家來。少頃。有一判官。領一婦人至。兼領",
    "X20n0362_004:0582b05": "二子。皆人身&#x732B;首。號泣不已。稱紹非理相害。天王向",
    "X20n0362_004:0582b06": "紹言。速開口與作功德。紹遂發願各寫金光明經一",
    "X20n0362_004:0582b07": "部。言訖不見婦人。大王曰。汝既能作是功德。又陽壽",
    "X20n0362_004:0582b08": "未盡。且放汝還。紹拜大王而回。紹與天王同歸。行至",
    "X20n0362_004:0582b09": "半路。見四人皆人身而魚首。臨一峻坑立泣。拜謂紹",
    "X20n0362_004:0582b10": "曰。性命危急。欲墮此坑。非公不能相活。紹曰。僕何力",
    "X20n0362_004:0582b11": "以救公。四人曰。公但許諾則得。紹曰。灼然。四人拜謝。",
    "X20n0362_004:0582b12": "又云性命已蒙公放訖。更欲啟難發之口。有無厭之",
    "X20n0362_004:0582b13": "求。肯許之乎。紹曰。但力可及者。盡力而應之。四人曰。",
    "X20n0362_004:0582b14": "懇公寫金光明經一部。則度脫罪身矣。紹復許之。言",
    "X20n0362_004:0582b15": "畢四人不見。&#x5374;見本身偃臥於&#x7240;。以被蒙覆手足。天",
    "X20n0362_004:0582b16": "王曰。此則公身也。但徐徐入之莫懼。如天王言入。本",
    "X20n0362_004:0582b17": "身便蘇。問家人。死已三日矣。惟胸及口鼻微暖。蘇後",
    "X20n0362_004:0582b18": "一日許。猶依稀見天王在眼前。又見階前水盆中。蓄",
    "X20n0362_004:0582b19": "四鯉魚。紹問此魚何來。家人曰。本買充廚膳。以君疾",
    "X20n0362_004:0582b20": "亟。不及修理。紹曰。得非臨坑四人乎。遂命投之於陂",
    "X20n0362_004:0582b21": "池中。即發願寫金光明經四卷。以酬解冤之誓。自是",
    "X20n0362_004:0582b22": "合家不殺生命。蔬食齋戒。持誦金光明經。終日勸人",
    "X20n0362_004:0582b23": "念佛行善矣。",
    "X20n0362_004:0582b24": "光明入室",
    "X20n0362_004:0582c01": "[0582c01] 宋秦氏淨堅。家松江。厭惡女身。精持齋戒。每日誦金",
    "X20n0362_004:0582c02": "光明經一部。禮佛千拜。久之有光明入室。面西念佛。"
}