{
    "X81n1571_033:0709b09": "五燈全書卷第三十三",
    "X81n1571_033:0709b11": "京都聖感禪寺住持(臣)僧 (超永) 編輯",
    "X81n1571_033:0709b12": "京都古華嚴寺住持(臣)僧 (超揆) 較閱 進",
    "X81n1571_033:0709b13": "呈",
    "X81n1571_033:0709b14": "  雲門宗",
    "X81n1571_033:0709b15": "南嶽下九世",
    "X81n1571_033:0709b16": "文殊真禪師法嗣",
    "X81n1571_033:0709b17": "瑞州洞山曉聰禪師[0709b17] 韶州杜氏子。遊方時。在雲居作",
    "X81n1571_033:0709b18": "燈頭。見僧說泗州大聖。近在揚州出現。有說。問曰。既",
    "X81n1571_033:0709b19": "是泗州大聖。為甚麼&#x5374;向揚州出現。師曰。君子愛財。",
    "X81n1571_033:0709b20": "取之以道。後僧舉似蓮華峰祥庵主。主大驚曰。雲門",
    "X81n1571_033:0709b21": "兒孫猶在。中夜望雲居拜之 住後。上堂。僧問。達磨",
    "X81n1571_033:0709b22": "未傳心地印。釋迦未解髻中珠。此時若問西來意。還",
    "X81n1571_033:0709b23": "有西來意也無。師曰。六月雨淋淋。寬其萬姓心。曰恁",
    "X81n1571_033:0709b24": "麼則雲散家家月。春來處處花。師曰。&#x811A;跟下到金剛",
    "X81n1571_033:0709c01": "水際是多少。僧無語。師乃曰。祖師西來。特唱此事。自",
    "X81n1571_033:0709c02": "是上座不薦。所以從門入者。不是家珍。認影迷頭。豈",
    "X81n1571_033:0709c03": "非大錯。既是祖師西來特唱此事。又何必更對眾忉",
    "X81n1571_033:0709c04": "忉珍重 問無根樹子。向甚麼處栽。師曰。千年常住",
    "X81n1571_033:0709c05": "一朝僧 問如何是離聲色句。師曰。南贍部洲。北鬱",
    "X81n1571_033:0709c06": "單越。曰恁麼則學人知恩不昧也。師曰。四大海深多",
    "X81n1571_033:0709c07": "少 問如何是佛。師曰。理長即就 上堂教山僧道",
    "X81n1571_033:0709c08": "甚麼即得。古即是今。今即是古。所以楞嚴經道。松直",
    "X81n1571_033:0709c09": "棘曲。鵠白烏玄。還知得麼。雖然如是。未必是松一向",
    "X81n1571_033:0709c10": "直。棘一向曲。鵠便白。烏便玄。洞山道。這裏也有曲底",
    "X81n1571_033:0709c11": "松。也有直底棘。也有玄底鵠。也有白底烏。久立 上",
    "X81n1571_033:0709c12": "堂。僧問。學人進又不得。退又不得時如何。師曰。抱首",
    "X81n1571_033:0709c13": "哭蒼天。僧無語。師曰。汝還知&#x9262;盂鐼子落處麼。汝若",
    "X81n1571_033:0709c14": "知得落處。也從汝問。三十年後。驀然問著也不定",
    "X81n1571_033:0709c15": " 上堂。舉寒山曰。并底生紅塵。高峰起白浪。石女生石",
    "X81n1571_033:0709c16": "兒。龜毛寸寸長。若要學菩提。但看此模樣。良久曰。還",
    "X81n1571_033:0709c17": "知落處也無。若也不知落處。看看菩提。入僧堂裏去",
    "X81n1571_033:0709c18": "也。久立 上堂。春寒凝沍。夜來好雪。還見麼。大地雪",
    "X81n1571_033:0709c19": "漫漫。春風依舊寒。說禪說道易。成佛成祖難。珍重",
    "X81n1571_033:0709c20": " 上堂。晨&#x9DC4;報曉靈。粥後便天明。燈籠猶瞌睡。露柱&#x5374;",
    "X81n1571_033:0709c21": "惺惺。復曰。惺惺直言惺惺。歷歷直言歷歷。明朝後日。",
    "X81n1571_033:0709c22": "莫認奴作郎。珍重 因事示眾。天晴&#x8462;&#x5374;屋。乘乾刈",
    "X81n1571_033:0709c23": "&#x5374;禾。早輸王稅了。鼓腹唱巴歌 問德山入門便棒。",
    "X81n1571_033:0709c24": "猶是起模畫樣。臨濟入門便喝。未免捏目生花。離此",
    "X81n1571_033:0710a01": "二途。未審。洞山如何為人。師曰。天晴久無雨。近日有",
    "X81n1571_033:0710a02": "雲騰。曰他日若有人問洞山宗旨教。學人如何舉似。",
    "X81n1571_033:0710a03": "師曰。園蔬枯槁甚。擔水潑菠稜 師於宋仁宗天聖",
    "X81n1571_033:0710a04": "庚午六月八日示疾。持不食七日。上堂辭眾。述法身",
    "X81n1571_033:0710a05": "偈曰。參禪學道莫茫茫。問透法身北斗藏。余今老倒",
    "X81n1571_033:0710a06": "&#x5C2B;羸甚。見人無力得商量。唯有钁頭知我意。栽松時",
    "X81n1571_033:0710a07": "復上金剛。言訖而寂。又七日闍維。得五色舍利。塔于",
    "X81n1571_033:0710a08": "金剛嶺。",
    "X81n1571_033:0710a09": "南臺勤禪師法嗣",
    "X81n1571_033:0710a10": "汝州高陽法廣禪師[0710a10] 僧問。如何是大悲千手眼。師曰。",
    "X81n1571_033:0710a11": "墮坑落&#x58CD;。",
    "X81n1571_033:0710a12": "潭州石霜節誠禪師[0710a12] 僧問。古者道。捲簾當白晝。移榻",
    "X81n1571_033:0710a13": "對青山。如何是捲簾當白晝。師曰。過淨瓶來。曰如何",
    "X81n1571_033:0710a14": "是移榻對青山。師曰。&#x5374;安舊處著 上堂。心外無法。",
    "X81n1571_033:0710a15": "法外無心。隨緣蕩蕩。更莫沉吟。你等諸人。纔上&#x5826;道。",
    "X81n1571_033:0710a16": "便好回去。更要待第二杓惡水潑。作甚麼。",
    "X81n1571_033:0710a17": "德山晏禪師法嗣",
    "X81n1571_033:0710a18": "鼎州德山志先禪師[0710a18] 僧問。見色便見心時如何。師曰。",
    "X81n1571_033:0710a19": "角弓彎似月。寶&#x5292;利如霜。曰如何領會。師曰。金甲似",
    "X81n1571_033:0710a20": "魚鱗。朱旗如火燄 問遠遠投師。乞師一接。師曰不",
    "X81n1571_033:0710a21": "接。曰恁麼則&#x8657;伸一問。師曰。少逢穿耳客。多遇刻舟",
    "X81n1571_033:0710a22": "人 問大通智勝佛十劫坐道場。為甚麼。不得成佛",
    "X81n1571_033:0710a23": "道。師曰。貪觀天上月。失&#x5374;掌中珠 問軍期急速時",
    "X81n1571_033:0710a24": "如何。師曰。十字街頭滿面塵。曰為甚麼如此。師曰。知",
    "X81n1571_033:0710b01": "而故犯 問如何是無為之談。師曰。石羊石虎喃喃",
    "X81n1571_033:0710b02": "語。曰是何言教。師曰。長行書不盡。短偈絕人聞 問",
    "X81n1571_033:0710b03": "如何是一稱南無佛。師曰。皆以成佛道。",
    "X81n1571_033:0710b04": "黑水璟禪師法嗣",
    "X81n1571_033:0710b05": "&#x5CE9;&#x5D4B;黑水義欽禪師[0710b05] 上堂。僧出禮拜。師曰。大地百雜",
    "X81n1571_033:0710b06": "碎。便下座。",
    "X81n1571_033:0710b07": "五祖戒禪師法嗣",
    "X81n1571_033:0710b08": "洪州泐潭懷澄禪師[0710b08] 僧問。見者是色。聞者是聲。離此",
    "X81n1571_033:0710b09": "二途。請師別道。師曰。古寺新牌額 問不與萬法為",
    "X81n1571_033:0710b10": "侶者。是甚麼人。師曰。觀世音菩薩 師一日見僧披",
    "X81n1571_033:0710b11": "衲。師曰。得恁麼好針線。曰祇要牢固。師曰。打草驚蛇",
    "X81n1571_033:0710b12": "作甚麼。曰客來須看。師曰。祇有這個更別有。曰雲生",
    "X81n1571_033:0710b13": "嶺上。師曰。未在更道。曰水滴巖間 問如何是佛法",
    "X81n1571_033:0710b14": "大意。師曰。文殊自文殊。解脫自解脫。",
    "X81n1571_033:0710b15": "瑞州洞山自寶禪師[0710b15] 廬州合肥吳氏子。生有奇相。弱",
    "X81n1571_033:0710b16": "齡出家普寧。&#x751E;在五祖主寺事。一日方丈。要生薑製",
    "X81n1571_033:0710b17": "藥。必以錢回乃與。戒心重之。後依聰公於洞山。會聰",
    "X81n1571_033:0710b18": "沒。遺言令師繼席焉。上堂。總恁麼風恬浪靜。那裏得",
    "X81n1571_033:0710b19": "來。忽遇洪波浩渺。白浪滔天。當恁麼時。覓個水手也",
    "X81n1571_033:0710b20": "難得。眾中莫有把柂者麼。眾無對。師曰。賺殺一船人",
    "X81n1571_033:0710b21": " 僧問。如何是佛。師曰。腰長&#x811A;短 移遷歸宗。一日",
    "X81n1571_033:0710b22": "扶杖出門。見縣尉喝道來。師避道左。尉馬跪不行。師",
    "X81n1571_033:0710b23": "曰。者畜生&#x5374;識人。尉知作禮於師。馬乃行。",
    "X81n1571_033:0710b24": "復州北塔思廣禪師[0710b24] 僧問。如何是衲僧變通之事。師",
    "X81n1571_033:0710c01": "曰。東涌西沒。曰變通後如何。師曰。地肥茄子嫩 問",
    "X81n1571_033:0710c02": "如何是和尚家風。師曰。左手書右字。曰學人不會。師",
    "X81n1571_033:0710c03": "曰。歐頭柳&#x811A;。",
    "X81n1571_033:0710c04": "蘄州四祖端禪師[0710c04] 法身頌曰。燈心刺著石人&#x811A;。火急",
    "X81n1571_033:0710c05": "去請周醫博。路逢龐公相借問。六月日頭乾曬&#x5374;。",
    "X81n1571_033:0710c06": "潭州雲&#x8462;志顒禪師[0710c06] 僧問。如何是祖師西來意。師曰。",
    "X81n1571_033:0710c07": "古寺碑難讀。曰意旨如何。師曰。讀者盡攢眉 問如",
    "X81n1571_033:0710c08": "何是雲&#x8462;境。師曰。山角金屏掩。松蘿玉帳垂。曰如何",
    "X81n1571_033:0710c09": "是境中人。師曰。紫袍公子少。雪頂老僧多 上堂。師",
    "X81n1571_033:0710c10": "顧大眾。喝一喝曰。諸禪德莫是賓主歷然麼。莫是先",
    "X81n1571_033:0710c11": "照後用麼。莫是照用同時麼。若恁麼會。臨濟宗風。平",
    "X81n1571_033:0710c12": "沉苦海。既不恁麼會。且作麼生會。良久。喝一喝。復拍",
    "X81n1571_033:0710c13": "禪&#x7240;一下 上堂。昨日三今日四。把斷要津。放開&#x63D1;",
    "X81n1571_033:0710c14": "聚。無限禪徒。特罔措。喝一喝。",
    "X81n1571_033:0710c15": "舒州海會通禪師[0710c15] 僧問。如何是佛法大意。師曰。柿桶",
    "X81n1571_033:0710c16": "&#x8462;棕笠。曰學人不曉。師曰。行時頭頂戴。坐則挂高壁。",
    "X81n1571_033:0710c17": "瑞州洞山妙圓禪師[0710c17] 僧問。如何是佛。師曰。頭腦相似。",
    "X81n1571_033:0710c18": "蘄州義臺子祥禪師[0710c18] 僧問。如何是義臺境。師曰。路不",
    "X81n1571_033:0710c19": "拾遺。曰如何是境中人。師曰。桀犬吠堯。",
    "X81n1571_033:0710c20": "明州天童懷清禪師[0710c20] 僧問。如何是祖師西來意。師曰。",
    "X81n1571_033:0710c21": "眼裏不著沙。曰如何領會。師曰。耳裏不著水。曰恁麼",
    "X81n1571_033:0710c22": "則禮拜也。師曰。東家點燈。西家暗坐。",
    "X81n1571_033:0710c23": "越州寶嚴叔芝禪師[0710c23] 僧問。如何是佛。師曰。土身木骨。",
    "X81n1571_033:0710c24": "曰。意旨如何。師曰。五彩金裝。曰恁麼則頂禮去也。師",
    "X81n1571_033:0711a01": "曰。天台楖栗。",
    "X81n1571_033:0711a02": "蘄州五祖山秀禪師[0711a02] 僧問。無法可說。是名說法。既是",
    "X81n1571_033:0711a03": "無法可說。又將何說。師曰。霜寒地凍。曰空生不解巖",
    "X81n1571_033:0711a04": "中坐。惹得天花動地來師。曰日。出冰消僧。擬議師曰。",
    "X81n1571_033:0711a05": "何不進語。僧又無語。師曰。車不橫推。理無曲斷。",
    "X81n1571_033:0711a06": "襄州白馬辯禪師[0711a06] 僧門。如何是佛。師曰。水來河漲。曰",
    "X81n1571_033:0711a07": "如何是法。師曰。風來樹動。",
    "X81n1571_033:0711a08": "隨州水南智昱禪師[0711a08] 上堂。欲識解脫道。&#x9DC4;鳴天已曉。",
    "X81n1571_033:0711a09": "趙州庭前&#x6822;。打落青州棗。咄。",
    "X81n1571_033:0711a10": "福昌善禪師法嗣",
    "X81n1571_033:0711a11": "安吉州上方齊岳禪師[0711a11] 僧問。如何是菩提。師曰。&#x750E;頭",
    "X81n1571_033:0711a12": "瓦子。曰意旨如何。師曰。苦 上堂。旋收黃葉燒青煙。",
    "X81n1571_033:0711a13": "竹榻和衣半夜眠。粥後放參三下堂。孰能更話祖師",
    "X81n1571_033:0711a14": "禪。便下座。",
    "X81n1571_033:0711a15": "明州育王常坦禪師[0711a15] 僧問。如何是有中有。師曰。金河",
    "X81n1571_033:0711a16": "峰上。曰如何是無中無。師曰。般若堂前 上堂。千花",
    "X81n1571_033:0711a17": "競發。百鳥啼春。是向上句。諸佛出世。知識興慈。是向",
    "X81n1571_033:0711a18": "下句。作麼生是不涉二途句。若識得。頂門上出氣。若",
    "X81n1571_033:0711a19": "識不得。土牛耕石田。擊禪&#x7240;。下座。",
    "X81n1571_033:0711a20": "潤州金山瑞新禪師[0711a20] 僧問。吾有大患。為吾有身。父母",
    "X81n1571_033:0711a21": "未生。未審。此身在甚麼處。師曰。曠大劫來無處所。若",
    "X81n1571_033:0711a22": "論生滅盡成非。曰恁麼則周&#x5FA7;十方。心不在一切處。",
    "X81n1571_033:0711a23": "師曰。泥裏撼樁 上堂。世間所貴者。和氏之璧。隋侯",
    "X81n1571_033:0711a24": "之珠。金山喚作驢屎馬糞。出世間所貴者。真如解脫。",
    "X81n1571_033:0711b01": "菩提涅槃。金山喚作[尸@豕]沸碗鳴。且道。恁麼說話。落在",
    "X81n1571_033:0711b02": "甚麼處。故不是取舍心。重信邪倒見。諸人要知麼。猛",
    "X81n1571_033:0711b03": "虎不顧几上肉。洪爐豈鑄囊中錐。",
    "X81n1571_033:0711b04": "乾明信禪師法嗣",
    "X81n1571_033:0711b05": "澧州藥山彝肅禪師[0711b05] 僧問。佛未出世時如何。師曰。大",
    "X81n1571_033:0711b06": "樹大皮裹。曰出世後如何。師曰。小樹小皮纏 問如",
    "X81n1571_033:0711b07": "何是不動尊。師曰。四王&#x64E1;不起。",
    "X81n1571_033:0711b08": "智門祚禪師法嗣",
    "X81n1571_033:0711b09": "明州雪竇重顯禪師[0711b09] 遂寧李氏子。依普安銑出家。受",
    "X81n1571_033:0711b10": "具之後。橫經講席。究理窮元。詰問鋒馳。機辯無敵。咸",
    "X81n1571_033:0711b11": "知法器。僉指南遊。首造智門。即伸問曰。不起一念。云",
    "X81n1571_033:0711b12": "何有過。門召師近前。師纔近前。門以拂子驀口打。師",
    "X81n1571_033:0711b13": "擬開口。門又打。師豁然開悟。出住翠峰。後遷雪竇",
    "X81n1571_033:0711b14": " 開堂日。於法座前。顧視大眾曰。若論本分。相見不必",
    "X81n1571_033:0711b15": "高陞法座。遂以手畫一晝曰。諸人隨山僧手看。無量",
    "X81n1571_033:0711b16": "諸佛國土。一時現前。各各子細觀瞻。其或涯際未知。",
    "X81n1571_033:0711b17": "不免拖泥帶水。便陞座。上首白椎罷。有僧方出。師約",
    "X81n1571_033:0711b18": "住曰。如來正法眼藏。委在今日。放行則瓦礫生光。把",
    "X81n1571_033:0711b19": "住則真金失色。權柄在手。殺活臨時。其有作者。共相",
    "X81n1571_033:0711b20": "證據。僧出問。遠離翠峰祖席。已臨雪竇道場。未審是",
    "X81n1571_033:0711b21": "一是二。師曰。馬無千里謾追風。曰恁麼則雲散家家",
    "X81n1571_033:0711b22": "月。師曰。龍頭蛇尾漢。問德山臨濟。棒喝已彰。和尚如",
    "X81n1571_033:0711b23": "何為人。師曰。放過一著。僧擬議。師便喝曰。未審祇恁",
    "X81n1571_033:0711b24": "麼別有在。師曰。射虎不真。徒勞沒羽。問吹大法螺。擊",
    "X81n1571_033:0711c01": "大法鼓。朝宰臨筵。如何即是。師曰。清風來未休。曰恁",
    "X81n1571_033:0711c02": "麼則得遇於師也。師曰。一言已出。駟馬難追。僧禮拜。",
    "X81n1571_033:0711c03": "師曰。放過一著。乃普觀大眾曰。人天普集。合發明個",
    "X81n1571_033:0711c04": "甚麼事。焉可互分賓主。馳騁問答。便當宗乘去。廣大",
    "X81n1571_033:0711c05": "門風。威德自在。輝騰今古。把定乾坤。千聖祇言自知",
    "X81n1571_033:0711c06": "五乘莫能建立。所以聲前悟旨。猶迷顧鑒之端。言下",
    "X81n1571_033:0711c07": "知宗。尚昧識情之表。諸人要知真實相為麼。但以上",
    "X81n1571_033:0711c08": "無攀仰。下絕已躬。自然常光現前。個個壁立千仞。還",
    "X81n1571_033:0711c09": "辯明得也無。未辯辯取。未明明取。既辯明得。能截生",
    "X81n1571_033:0711c10": "死流。同據佛祖位。妙圓超悟。正在此時。堪報不報之",
    "X81n1571_033:0711c11": "恩。以助無為之化 問如何是佛法大意。師曰。祥雲",
    "X81n1571_033:0711c12": "五色。曰學人不會。師曰。頭上漫漫 問達磨未來時",
    "X81n1571_033:0711c13": "如何。師曰。猿啼古木。曰來後如何。師曰。鶴唳青霄。曰",
    "X81n1571_033:0711c14": "即今事作麼生。師曰。一不成。二不是 問和尚未見",
    "X81n1571_033:0711c15": "智門時如何。師曰。爾鼻孔。在我手裏。曰見後如何。師",
    "X81n1571_033:0711c16": "曰。穿過髑髏 有僧出禮拜。起曰。請師答話。師便棒。",
    "X81n1571_033:0711c17": "僧曰。豈無方便。師曰。罪不重科。復有一僧。出禮拜。起",
    "X81n1571_033:0711c18": "曰。請師答話。師曰。兩重公案。曰請師不答話。師亦棒",
    "X81n1571_033:0711c19": " 問古人道。北斗裏藏身。意旨如何。師曰。千聞不如",
    "X81n1571_033:0711c20": "一見。曰此話大行。師曰。老鼠銜鐵 問古人道。皎皎",
    "X81n1571_033:0711c21": "地絕一絲頭。祇如山河大地。又且如何。師曰。面赤不",
    "X81n1571_033:0711c22": "如語直。曰學人未曉。師曰。&#x5FA7;問諸方 問如何是學",
    "X81n1571_033:0711c23": "人自己。師曰。乘槎斫額。曰莫祇這便是。師曰。浪死&#x8657;",
    "X81n1571_033:0711c24": "生 問如何是緣生義。師曰。金剛鑄鐵券。曰學人不",
    "X81n1571_033:0712a01": "會。師曰。鬧市裏牌。曰恁麼則行到水窮處。坐看雲起",
    "X81n1571_033:0712a02": "時。師曰。列下 問四十九年。說不盡底。請師說。師曰。",
    "X81n1571_033:0712a03": "爭之不足。曰謝師答話。師曰。鐵棒自看 問如何是",
    "X81n1571_033:0712a04": "把定乾坤眼。師曰。拈&#x5374;鼻孔。曰學人不會。師曰。一喜",
    "X81n1571_033:0712a05": "一悲。僧擬議。師曰。苦 問如何是脫珍御。服著弊垢",
    "X81n1571_033:0712a06": "衣。師曰。垂手不垂手。曰乞師方便。師曰。左眼挑筋。右",
    "X81n1571_033:0712a07": "眼抉肉 問龍門爭進舉。那個是登科。師曰。重遭點",
    "X81n1571_033:0712a08": "額。曰學人不會。師曰。退水藏鱗 問寂寂忘言。誰是",
    "X81n1571_033:0712a09": "得者。師曰。銜帽穿雲去。曰如何領會。師曰。披簑帶雨",
    "X81n1571_033:0712a10": "歸。曰三十年後。此話大行。師曰。一場酸&#x6F81; 問坐斷",
    "X81n1571_033:0712a11": "毗盧底人。師還接否。師曰。殷勤送別瀟湘岸。曰恁麼",
    "X81n1571_033:0712a12": "則學人罪過也。師曰。天寬地窄太愁人。僧禮拜。師曰。",
    "X81n1571_033:0712a13": "苦屈之詞。不妨難吐 問生死到來。如何回避。師曰。",
    "X81n1571_033:0712a14": "定花板上。曰莫便是他安身立命處也無。師曰。符到",
    "X81n1571_033:0712a15": "奉行 上堂。僧問。如何是吹毛&#x5292;。師曰。苦曰還許學",
    "X81n1571_033:0712a16": "人用也無。師噓一噓。乃曰。大眾前共相酬唱。也須是",
    "X81n1571_033:0712a17": "個漢始得。若也未有奔流度刃底眼。不勞拈出。所以",
    "X81n1571_033:0712a18": "道。如大火聚。近著即燎&#x5374;面門。亦如按太阿寶&#x5292;。衝",
    "X81n1571_033:0712a19": "前即喪身失命。復曰。大阿橫按祖堂。寒千里應須息",
    "X81n1571_033:0712a20": "萬端。莫待冷光輕閃爍。良久曰。看看。便下座 上堂。",
    "X81n1571_033:0712a21": "僧問。如何是維摩一默。師曰。寒山訪拾得。曰恁麼則",
    "X81n1571_033:0712a22": "入不二之門。師噓一噓。乃曰。維摩大士去。何從千古",
    "X81n1571_033:0712a23": "令。人望莫窮。不二法門休。更問。夜來明月上孤峰",
    "X81n1571_033:0712a24": " 上堂。春山疊亂青。春水漾&#x8657;碧。寥寥天地間。獨立望",
    "X81n1571_033:0712b01": "何極。便下座。&#x5374;顧謂侍者曰。適來有人看方丈麼。者",
    "X81n1571_033:0712b02": "曰。有師曰。作賊人心&#x8657; 上堂。十方無壁落。四面亦",
    "X81n1571_033:0712b03": "無門。古人向甚麼處見客。若道得接手句。許你天上",
    "X81n1571_033:0712b04": "天下 上堂。田地穩密底。佛祖不敢近。為甚麼&#x64E1;&#x811A;",
    "X81n1571_033:0712b05": "不起。神通游戲底。鬼神不能測。為甚麼下&#x811A;不得。直",
    "X81n1571_033:0712b06": "饒十字縱橫。朝打三千。暮打八百 上堂。大眾這一",
    "X81n1571_033:0712b07": "片田地。分付來多時也。爾諸人。四至界畔。猶未識在。",
    "X81n1571_033:0712b08": "若要中心樹子。我也不惜。問如何是諸佛本源。師曰。",
    "X81n1571_033:0712b09": "千峰寒色。曰未委向上更有也無。師曰。雨滴巖花",
    "X81n1571_033:0712b10": " 上堂。僧問。雪覆蘆花時如何。師曰。點曰。恁麼則為祥",
    "X81n1571_033:0712b11": "為瑞去也。師曰。兩重公案。乃曰。雪覆蘆花欲暮天。謝",
    "X81n1571_033:0712b12": "家人不在漁船。白牛放&#x5374;無尋處。空把山童贈鐵鞭",
    "X81n1571_033:0712b13": " 師一日遊山。四顧周覽。謂侍者曰。何日復來於此。",
    "X81n1571_033:0712b14": "侍者哀乞遺偈。師曰。平生唯患語之多矣。翌日出杖",
    "X81n1571_033:0712b15": "屨衣盂。散及徒眾。乃曰。七月七日。復相見耳。至期盥",
    "X81n1571_033:0712b16": "沐。攝衣北首而逝。當宋仁宗皇祐壬辰六月十日也。",
    "X81n1571_033:0712b17": "七月七日。塔全身於寺之西塢。賜明覺大師。壽七十",
    "X81n1571_033:0712b18": "三。坐五十夏。",
    "X81n1571_033:0712b19": "襄州延慶山子榮禪師[0712b19] 僧問。如何是隨色摩尼珠。師",
    "X81n1571_033:0712b20": "曰。三個童兒弄花毬。曰恁麼則終朝盡日也。師曰。頭",
    "X81n1571_033:0712b21": "自齒落 上堂。僧問。靈光隱隱。月照寒聰。善法堂前。",
    "X81n1571_033:0712b22": "請師舉唱。師曰。聽曰。此猶是這邊事。那邊事作麼生。",
    "X81n1571_033:0712b23": "師曰。&#x811A;下毛生 問如何是佛。師曰。橫身彰十號。入",
    "X81n1571_033:0712b24": "槨示雙趺。曰將何供養。師曰。合掌當胸 問如何是",
    "X81n1571_033:0712c01": "祖師西來意。師曰。穿耳胡僧不著鞋。",
    "X81n1571_033:0712c02": "洪州百丈智映寶月禪師[0712c02] 僧問。師唱誰家曲。宗風嗣",
    "X81n1571_033:0712c03": "阿誰。師曰。窣堵那吒掌上擎曰。恁麼則北塔的子。韶",
    "X81n1571_033:0712c04": "石兒孫也。師曰。斫額望新羅。",
    "X81n1571_033:0712c05": "韶州南華寶緣慈濟禪師[0712c05] 僧問。如何是祖師西來意。",
    "X81n1571_033:0712c06": "師曰。青山綠水。曰未來時。還有意也無。師曰。高者高。",
    "X81n1571_033:0712c07": "低者低。",
    "X81n1571_033:0712c08": "黃州護國院壽禪師[0712c08] 僧問。如何是一路涅槃門。師曰。",
    "X81n1571_033:0712c09": "寒松青有千年色。一徑風飄四季香 問如何是靈",
    "X81n1571_033:0712c10": "山一會。師曰。如來纔一顧。迦葉便低眉。",
    "X81n1571_033:0712c11": "瑞州九峰勤禪師[0712c11] 僧問。方便門中。請師垂示。師曰。佛",
    "X81n1571_033:0712c12": "不奪眾生願。曰恁麼則謝師方便。師曰。&#x5374;須喫棒",
    "X81n1571_033:0712c13": " 上堂。口羅舌沸。千喚萬喚。露柱因甚麼不回顧。良久",
    "X81n1571_033:0712c14": "曰。美食不中飽人喫。便下座。",
    "X81n1571_033:0712c15": "潭州雲&#x8462;繼鵬禪師[0712c15] 初謁雙泉雅。雅令充侍者。示以",
    "X81n1571_033:0712c16": "芭蕉拄杖話。經久無省發。一日雅向火次。師侍立。雅",
    "X81n1571_033:0712c17": "忽問。拄杖子話試舉來。與子商量。師擬舉。雅拈火&#x7B6F;",
    "X81n1571_033:0712c18": "便[打-丁+慼]。師豁然大悟 住後僧問。如何是佛法大意。師",
    "X81n1571_033:0712c19": "曰。舌頭無骨 問如何是祖師西來意。師曰。湯瓶火",
    "X81n1571_033:0712c20": "裏煨 問佛未出世時如何。師曰。天曰出世後如何。",
    "X81n1571_033:0712c21": "師曰。地 上堂。高不在絕頂。富不在福嚴。樂不在天",
    "X81n1571_033:0712c22": "堂。苦不在地獄。良久曰。相識滿天下。知心能幾人。",
    "X81n1571_033:0712c23": "鄂州黃龍海禪師[0712c23] 僧問。如何是黃龍家風。師曰。看曰",
    "X81n1571_033:0712c24": "忽遇客來。如何祇待。師以拄杖點之 問如何是最",
    "X81n1571_033:0713a01": "初一句。師曰。掘地討天。",
    "X81n1571_033:0713a02": "鼎州彰法澄泗禪師[0713a02] 僧問。如何是佛法大意。師曰。多",
    "X81n1571_033:0713a03": "少人摸索不著。曰忽然摸著。又作麼生。師曰。堪作甚",
    "X81n1571_033:0713a04": "麼。",
    "X81n1571_033:0713a05": "泉州雲臺因禪師[0713a05] 僧問。如何是和尚家風。師曰。嗔拳",
    "X81n1571_033:0713a06": "不打笑面。曰如何施設。師曰。天台則有。南嶽則無",
    "X81n1571_033:0713a07": " 問如何是佛。師曰。月不破五。曰意旨如何。師曰。初三",
    "X81n1571_033:0713a08": "十一 問如何是佛法大意。師曰。今日好曬麥。曰意",
    "X81n1571_033:0713a09": "旨如何。師曰。問取磨頭 上堂。菩薩子。不在內。不在",
    "X81n1571_033:0713a10": "外。不在中間。且道。落在甚麼處。良久曰。南贍部洲。北",
    "X81n1571_033:0713a11": "鬱單越。",
    "X81n1571_033:0713a12": "福嚴雅禪師法嗣",
    "X81n1571_033:0713a13": "潭州北禪智賢禪師[0713a13] 僧問。如何是佛。師曰。匙挑不上。",
    "X81n1571_033:0713a14": "曰如何是道。師曰。險路架橋 歲夜小參。年窮歲盡。",
    "X81n1571_033:0713a15": "無可與諸人分歲。老僧烹一頭露地白牛。炊黍米飯。",
    "X81n1571_033:0713a16": "&#x7151;野菜。羹燒榾柮火。大家喫了。唱村田樂。何故免見。",
    "X81n1571_033:0713a17": "倚他門戶傍他墻。剛被時人喚作郎。便下座。歸方丈。",
    "X81n1571_033:0713a18": "至夜深。維那入方丈問訊曰。縣裏有公人到勾和尚。",
    "X81n1571_033:0713a19": "師曰。作甚麼。那曰。道和尚宰牛。不納皮角。師遂捋下",
    "X81n1571_033:0713a20": "頭帽。擲在地上。那便拾去。師跳下禪&#x7240;。攔胸擒住。&#x544C;",
    "X81n1571_033:0713a21": "曰。賊賊。那將帽子覆師頂曰。天寒。且還和尚。師呵呵",
    "X81n1571_033:0713a22": "大笑。那便出去。時法昌為侍者。師顧昌曰。這公案作",
    "X81n1571_033:0713a23": "麼生。昌曰。潭州紙貴。一狀領過 上堂。良久曰。冤苦",
    "X81n1571_033:0713a24": "冤苦作什麼。百丈不在。老僧今日困。便下座 上堂。",
    "X81n1571_033:0713b01": "良久。呵呵大笑曰。怎怪得老僧。便下座。",
    "X81n1571_033:0713b02": "南嶽衡嶽寺振禪師[0713b02] 示眾。阿呵呵。瘦松寒竹鎖清波。",
    "X81n1571_033:0713b03": "有時獨坐磐陀上。無人共唱太平歌。朝看白雲生洞",
    "X81n1571_033:0713b04": "口。暮觀明月照娑婆。有人問我居山事。三尺杖子攪",
    "X81n1571_033:0713b05": "黃河。",
    "X81n1571_033:0713b06": "開福賢禪師法嗣",
    "X81n1571_033:0713b07": "日芳上座[0713b07] 僧問。如何是函&#x8462;乾坤句。師豎起拄杖。曰",
    "X81n1571_033:0713b08": "如何是截斷眾流句。師橫按住杖。曰如何是隨波逐",
    "X81n1571_033:0713b09": "浪句。師擲下拄杖。曰三句外。請師道。師便起去 師",
    "X81n1571_033:0713b10": "贊開福真曰。清儀瘦兮。可瞻可仰。仰之非親。妙筆圖",
    "X81n1571_033:0713b11": "兮。可擬可像。像之非真。非親非真。秋月盈輪。有言無",
    "X81n1571_033:0713b12": "味兮的中的。既往如在兮覓。焉覓當機隱顯兮。絲髮",
    "X81n1571_033:0713b13": "&#x8AB5;訛。金烏卓午兮。迅風霹靂。",
    "X81n1571_033:0713b14": "報慈嵩禪師法嗣",
    "X81n1571_033:0713b15": "郢州興陽山遜禪師[0713b15] 僧問。如何是佛。師曰。髮白面皺。",
    "X81n1571_033:0713b16": "曰。如何是法。師曰。暑往寒來 問如何是三界外事",
    "X81n1571_033:0713b17": "師曰。洛陽千里餘。不得時舊書。",
    "X81n1571_033:0713b18": "德山遠禪師法嗣",
    "X81n1571_033:0713b19": "廬山開先善暹禪師[0713b19] 臨江軍人。操行清苦。&#x5FA7;游師席。",
    "X81n1571_033:0713b20": "以明悟為志。參德山。見山上堂。顧視大眾曰。師子嚬",
    "X81n1571_033:0713b21": "呻。象王回顧。師忽有省。入室陳所解。山曰。子作麼生",
    "X81n1571_033:0713b22": "會。師回顧曰。後園驢喫草。山然之。後至雪竇。竇與語",
    "X81n1571_033:0713b23": "喜其超邁。目曰。海上橫行暹道者。遂命分座。四方英",
    "X81n1571_033:0713b24": "衲敬畏之。他日。竇舉師出世金鵝。師聞。潛書二偈千",
    "X81n1571_033:0713c01": "壁而去。曰不是無心繼祖燈。道&#x6159;未廁嶺南能。三更",
    "X81n1571_033:0713c02": "月下離巖竇。眷眷無言戀碧層。二十餘年四海間。尋",
    "X81n1571_033:0713c03": "師擇友未&#x751E;閑。今朝得到無心地。&#x5374;被無心&#x8D82;出山。",
    "X81n1571_033:0713c04": "晚年。眾請滋甚。遂開法開先。以慰道俗之望 開堂",
    "X81n1571_033:0713c05": "日。上首白椎罷。師曰。千聖出來也。祇是稽首讚歎。諸",
    "X81n1571_033:0713c06": "代祖師。提挈不起。是故始從迦葉。迄至山僧。二千餘",
    "X81n1571_033:0713c07": "年。月燭慧燈。星排道樹。人天普照。凡聖齊榮。且道承",
    "X81n1571_033:0713c08": "甚麼人恩力。老胡也祇道明星出現時。我與大地有",
    "X81n1571_033:0713c09": "情同時成道。如是則彼既丈夫。我亦爾。孰為不可。良",
    "X81n1571_033:0713c10": "由諸人不肯承當。自生退屈。所以便推。排一人半個。",
    "X81n1571_033:0713c11": "先達出來。遞相開發。也祇是與諸人。作個證明。今日",
    "X81n1571_033:0713c12": "人天會上。莫有久遊。赤水夙在荊山。懷袖有珍。頂門",
    "X81n1571_033:0713c13": "有眼。到處踐踏覺場底衲僧麼。&#x5374;請為新出世。長老",
    "X81n1571_033:0713c14": "作個證明。還有麼。時有僧出。師曰。象駕崢嶸謾進途。",
    "X81n1571_033:0713c15": "誰信螳螂能拒轍 問一棒一喝。猶是葛藤。瞬目揚",
    "X81n1571_033:0713c16": "眉。拖泥帶水。如何是直截根源。師曰。速曰。恁麼則祖",
    "X81n1571_033:0713c17": "師正宗。和尚把定。師曰。野渡無人舟自橫 問如何",
    "X81n1571_033:0713c18": "是露地白牛。師曰。瞎 問妙峰頂上即不問。半山相",
    "X81n1571_033:0713c19": "見事如何。師曰。把手過江來。曰高步出長安。師曰。&#x811A;",
    "X81n1571_033:0713c20": "下一句。作麼生道。僧便喝。師曰。山腰裏走 問一雨",
    "X81n1571_033:0713c21": "所潤。為甚麼萬木不同。師曰。羊羹雖美。眾口難調",
    "X81n1571_033:0713c22": " 問年窮歲盡時如何。師曰。依舊孟春猶寒 問更深",
    "X81n1571_033:0713c23": "夜靜時如何。師曰。老鼠入燈籠 問瞥瞋瞥喜時如",
    "X81n1571_033:0713c24": "何。師曰。適來菩薩面。如今夜&#x4E49;頭 上堂。一若是二",
    "X81n1571_033:0714a01": "即非。東西南北人不知。休話指天并指地。青山白雲",
    "X81n1571_033:0714a02": "徒爾為。以拄杖擊香臺。下座 問雨雪連天。為甚麼",
    "X81n1571_033:0714a03": "孤峰露頂。師曰。有甚遮掩處 上堂。僧問。如何是祖",
    "X81n1571_033:0714a04": "師西來意。師曰。洛陽城古。曰學人不會。師曰。少室山",
    "X81n1571_033:0714a05": "高。僧禮拜。師&#x5EFC;曰。佛種從緣起。遂舉拄杖曰。拄杖子",
    "X81n1571_033:0714a06": "是緣。且作麼生說個起底道理。良久曰。金屑雖貴。落",
    "X81n1571_033:0714a07": "眼成翳。卓拄杖。下座。",
    "X81n1571_033:0714a08": "吉州禾山楚材禪智禪師[0714a08] 臨江軍人。僧問。佛令祖令。",
    "X81n1571_033:0714a09": "諸方&#x7ADD;行。未審和尚如何。師曰。山僧退後。曰恁麼則",
    "X81n1571_033:0714a10": "諸方不別也。師曰。伏惟。伏惟 問如何是離凡聖底",
    "X81n1571_033:0714a11": "句。師曰。山河安掌上。曰恁麼則迥超今古外。師曰。展",
    "X81n1571_033:0714a12": "縮在當人 問一毫未發時如何。師曰。海晏河清。曰",
    "X81n1571_033:0714a13": "發後如何。師曰。&#x5FA7;界無知己 問如何是和尚說法",
    "X81n1571_033:0714a14": "底口。師曰。放一線道 問抱璞投師。請師雕琢。師曰",
    "X81n1571_033:0714a15": "不雕琢。曰為甚麼不雕琢。師曰。弄巧翻成拙。",
    "X81n1571_033:0714a16": "秀州資聖院盛勤禪師[0714a16] 僧問。如何是正法眼。師曰。山",
    "X81n1571_033:0714a17": "青水綠 問四威儀中。如何履踐。師曰。鷺鷥立雪。曰",
    "X81n1571_033:0714a18": "恁麼則聞鐘持&#x9262;。日上欄干。師曰。魚躍千江水。龍騰",
    "X81n1571_033:0714a19": "萬里雲。曰畢竟如何。師曰。山中逢猛虎。天下見文星",
    "X81n1571_033:0714a20": " 上堂。多生覺悟非千衲。一點分明不在燈。拈拄杖",
    "X81n1571_033:0714a21": "曰拄杖頭上祖師。燈籠&#x811A;下彌勒。須彌山腰鼓細。即",
    "X81n1571_033:0714a22": "不問你。作麼生是分明一點。你若道得。無邊剎境總",
    "X81n1571_033:0714a23": "在你眉毛上。你若道不得。作麼生過得羅剎橋。良久",
    "X81n1571_033:0714a24": "曰。水流千派月。山鎖一溪雲。卓拄杖。下座。",
    "X81n1571_033:0714b01": "潭州鹿苑圭禪師[0714b01] 桂州人。僧問。如何是道。師曰。吳頭",
    "X81n1571_033:0714b02": "楚尾。曰如何是道中人。師曰。騎馬踏鐙。不如步行",
    "X81n1571_033:0714b03": " 上堂。凡有因緣。須曉其宗。若曉其宗。無是無不是。用",
    "X81n1571_033:0714b04": "則波騰海沸。全真體以運行。體則鏡淨水沉。舉隨緣",
    "X81n1571_033:0714b05": "而會寂。且道。兜率天宮。幾人行幾人坐。若向這裏辯",
    "X81n1571_033:0714b06": "得緇素。許你諸人東西南北。如雲似鶴。於此不明。踏",
    "X81n1571_033:0714b07": "破草鞋。未有了日在。參。",
    "X81n1571_033:0714b08": "西峰豁禪師法嗣",
    "X81n1571_033:0714b09": "汀州南安巖自嚴禪師[0714b09] 泉州同安鄭氏子。年十一。依",
    "X81n1571_033:0714b10": "臥像寺契緣出家。十七受具遊方。至廬陵。謁西峰豁。",
    "X81n1571_033:0714b11": "依止五年。密契心印。辭去。抵武平南黃石巖。巖多蛇",
    "X81n1571_033:0714b12": "虎。師住。而蛇虎皆便令。四遠聞之。咸敬事之。後師以",
    "X81n1571_033:0714b13": "鄰僧亡。遵教茶毗。未聞官迕吏。遂白衣。適遊南康盤",
    "X81n1571_033:0714b14": "古山。樂而棲息。三年竟成叢林。初西竺波利尊者曰。",
    "X81n1571_033:0714b15": "後當有白衣菩薩。來興此山。至是符應。有沙彌。無多",
    "X81n1571_033:0714b16": "聞性。而事師謹愿。師憐之。作偈使誦。久當聰明。偈曰。",
    "X81n1571_033:0714b17": "大智發於心。於心何處尋。成就一切義。無古亦無今。",
    "X81n1571_033:0714b18": "於是。世間文字語言。誦無所遺。示人多以偈。每書贈",
    "X81n1571_033:0714b19": "以之中四字於其後。莫有識其旨者。師驅妖杜怪。靈",
    "X81n1571_033:0714b20": "應頗多。具如本傳。宋太宗淳化辛卯正月初六日。集",
    "X81n1571_033:0714b21": "眾曰。吾此日生。今正是時。遂右&#x8107;而化。壽八十二。臘",
    "X81n1571_033:0714b22": "六十五。諡曰定光圓應禪師。",
    "X81n1571_033:0714b23": "南嶽下十世上",
    "X81n1571_033:0714b24": "洞山聰禪師法嗣",
    "X81n1571_033:0714c01": "南康軍雲居曉舞禪師[0714c01] 瑞州人。少年麤猛。忽悟浮幻。",
    "X81n1571_033:0714c02": "投師出家。乃修細行。參洞山。一日如武昌行乞。首謁",
    "X81n1571_033:0714c03": "劉公。公高行。為時所敬。意所與奪。莫不從之。師時年",
    "X81n1571_033:0714c04": "少不知其飽參。頗易之。公曰。老漢有一問。若相契即",
    "X81n1571_033:0714c05": "開疏。如不契即請還山。遂問。古鏡未磨時如何。師曰。",
    "X81n1571_033:0714c06": "黑似漆。公曰。磨後如何。師曰。照天照地。公長揖曰。且",
    "X81n1571_033:0714c07": "請上人還山。拂袖入宅。師&#x61E1;[怡-台+羅]即還洞山。山問其故。",
    "X81n1571_033:0714c08": "師具言其事。山曰。你問我。我與你道。師理前問。山曰。",
    "X81n1571_033:0714c09": "此去漢陽不遠。師進後語。山曰。黃鶴樓前鸚鵡洲。師",
    "X81n1571_033:0714c10": "於言下大悟。機鋒不可觸 住後。僧問。承師有言。不",
    "X81n1571_033:0714c11": "談元不談妙。去此二途。如何指示。師曰。蝦&#x87C7;趕鷂子。",
    "X81n1571_033:0714c12": "曰全因此問也。師曰。老鼠弄猢猻 上堂。唯一堅密",
    "X81n1571_033:0714c13": "身。一切塵中現。蝦&#x87C7;蚯蚓。各有窟穴。烏鵲鳩鴿。亦有",
    "X81n1571_033:0714c14": "窠巢。正當與麼時。為甚麼人說法。良久曰。方以類聚。",
    "X81n1571_033:0714c15": "物以群分 上堂。三峽道無別。朝朝祇麼說。僧繇會",
    "X81n1571_033:0714c16": "寫真。鎮府出鑌銕 上堂。不長不短。不小不大。此個",
    "X81n1571_033:0714c17": "道理。是誰境界。咄 上堂。聞說佛法兩字。早是污我",
    "X81n1571_033:0714c18": "耳目。諸人未跨雲居門。&#x811A;跟下好與三十棒。雖然如",
    "X81n1571_033:0714c19": "是。也是為眾竭力 上堂。舉夾山道。&#x9599;市門頭。識取",
    "X81n1571_033:0714c20": "天子。百草頭上。薦取老僧。雲居即不然。婦搖機軋軋。",
    "X81n1571_033:0714c21": "兒弄口[口*過][口*過] 上堂。諸方有弄蛇頭。撥虎尾跳大海。",
    "X81n1571_033:0714c22": "&#x5292;刃裏藏身。雲居這裏。寒天熱水洗&#x811A;。夜間脫&#x97C8;打",
    "X81n1571_033:0714c23": "睡。早朝旋打行纏。風吹籬倒。喚人夫劈篾縛起 翠",
    "X81n1571_033:0714c24": "巖真。常罵師說無事禪。石霜永。令人傳語曰。舜在洞",
    "X81n1571_033:0715a01": "山。悟古鏡因緣豈是說無事禪者。汝罵他自失一隻",
    "X81n1571_033:0715a02": "眼。師聞之。乃作頌曰。雲居不會禪。洗&#x811A;上&#x7240;眠。冬瓜",
    "X81n1571_033:0715a03": "直儱侗。瓠子曲彎彎。",
    "X81n1571_033:0715a04": "潭州大溈懷宥禪師[0715a04] 僧問。人將語試。金將火試。未審",
    "X81n1571_033:0715a05": "衲僧將甚麼試。師曰。拄杖子。曰畢竟如何。師曰。退後",
    "X81n1571_033:0715a06": "著。僧應諾。師便打曰。教休不肯休。直待雨淋頭。",
    "X81n1571_033:0715a07": "杭州佛日契嵩禪師[0715a07] 藤州鐔津李氏子。七歲出家。十",
    "X81n1571_033:0715a08": "三得度十九遊方。&#x5FA7;參知識。得法于洞山。師夜則頂",
    "X81n1571_033:0715a09": "戴觀音像。而誦其號。必滿十萬乃寢。以為常。自是世",
    "X81n1571_033:0715a10": "間經書章句。不學而能。作原教論十餘萬言。明儒釋",
    "X81n1571_033:0715a11": "之道一貫。以抗宗韓排佛之說。讀之者畏服。後居永",
    "X81n1571_033:0715a12": "安蘭若。著禪門定祖圖。傳法正宗記。輔教編。上進宋",
    "X81n1571_033:0715a13": "仁宗。皇帝&#x89A7;之加歎。付傳法院。編次入藏。下詔褒寵。",
    "X81n1571_033:0715a14": "賜號明教。宰相韓琦。大參歐陽修。皆延見而尊禮之。",
    "X81n1571_033:0715a15": "洎東還。神宗熙寧辛亥六月四日。晨興寫偈曰。後夜",
    "X81n1571_033:0715a16": "月初明。吾今喜獨行。不學大梅老。貪隨鼯鼠聲。至中",
    "X81n1571_033:0715a17": "夜而化。闍維。不壞者五。曰頂。曰耳。曰舌。曰童真。曰數",
    "X81n1571_033:0715a18": "珠。其頂骨出舍利。紅白晶潔。道俗合諸不壞。葬於故",
    "X81n1571_033:0715a19": "居永安之左。後住淨慈北&#x78F5;居簡。&#x751E;著五種不壞贊。",
    "X81n1571_033:0715a20": "師有文集二十卷。目曰鐔津。盛行于世。壽六十有六",
    "X81n1571_033:0715a21": "臘五十有三。",
    "X81n1571_033:0715a22": "洪州太守許式[0715a22] 參洞山。得正法眼。一日與泐潭澄上",
    "X81n1571_033:0715a23": "藍溥坐次。潭問。聞郎中道。夜坐連雲石。春栽帶雨松。",
    "X81n1571_033:0715a24": "當時答洞山甚麼話。公曰。今日放衙早。潭曰。聞答泗",
    "X81n1571_033:0715b01": "州大聖在揚州出現底。是否。公曰。別點茶來。潭曰。名",
    "X81n1571_033:0715b02": "不&#x8657;傳。公曰。和尚早晚回山。潭曰。今日被上藍&#x89B0;破。",
    "X81n1571_033:0715b03": "藍便喝。潭曰。須是你始得。公曰。不奈船何。打破戽斗",
    "X81n1571_033:0715b04": " 公入上藍僧堂。問首座年多少。曰六十八。公曰。僧",
    "X81n1571_033:0715b05": "臘多少。曰四十七夏。公曰。聖僧得幾夏。曰與&#x8657;空齊",
    "X81n1571_033:0715b06": "受戒。公拍板頭曰。下官喫飯。不似首座喫鹽多。",
    "X81n1571_033:0715b07": "泐潭澄禪師法嗣",
    "X81n1571_033:0715b08": "明州育王山懷璉大覺禪師[0715b08] 漳州龍溪陳氏子。誕生",
    "X81n1571_033:0715b09": "之夕。夢僧伽降室。因字泗州。既有異兆。僉知祥應。齠",
    "X81n1571_033:0715b10": "&#x9F53;出家。丱角圓頂。篤志道學。寢食無廢。一日洗面。潑",
    "X81n1571_033:0715b11": "水于地。微有省發。即慕參尋。遠造泐潭法席。投機印",
    "X81n1571_033:0715b12": "可。師事之十餘年。去遊廬山。掌記於圓通訥所。宋皇",
    "X81n1571_033:0715b13": "祐中。仁廟有詔。住淨因禪院。召對化成殿。問佛法大",
    "X81n1571_033:0715b14": "意。奏對稱旨。賜號大覺禪師。後遣中使問曰。才去豎",
    "X81n1571_033:0715b15": "拂人立難當。師即以頌回進曰。有節非千竹。三星偃",
    "X81n1571_033:0715b16": "月宮。一人居日下。弗與眾人同。帝&#x89A7;大悅。又詔入對",
    "X81n1571_033:0715b17": "便殿。賜羅扇一把。題元寂頌於其上。與師問答詩頌。",
    "X81n1571_033:0715b18": "書以賜之。凡十有七篇。至和中乞歸老山中。乃進頌",
    "X81n1571_033:0715b19": "曰。六載皇都唱祖機。兩曾金殿奉天威。青山隱去欣",
    "X81n1571_033:0715b20": "何得。滿篋唯將御頌歸。帝和頌不允。仍宣諭曰。山即",
    "X81n1571_033:0715b21": "如如。體也將安歸乎。再住京國。且興佛法。師再進頌",
    "X81n1571_033:0715b22": "謝曰。中使宣傳出禁圍。再令臣住此禪扉。青山未許",
    "X81n1571_033:0715b23": "藏千拙。白髮將何補萬幾。霄露恩輝方湛湛。林泉情",
    "X81n1571_033:0715b24": "味苦依依。堯仁況是如天&#x6FF6;。應任孤雲自在飛。既而",
    "X81n1571_033:0715c01": "遣使。賜龍腦&#x9262;。師謝恩罷。捧&#x9262;曰。吾法以壞色衣。以",
    "X81n1571_033:0715c02": "瓦鐵食。此&#x9262;非法。遂焚之。中使回奏。上加歎不已。治",
    "X81n1571_033:0715c03": "平中。上疏丐歸。仍進頌曰。千簇雲山萬壑流。閑身歸",
    "X81n1571_033:0715c04": "老此峰頭。餘生願祝無疆壽。一炷清香滿石樓。英廟",
    "X81n1571_033:0715c05": "依所乞。賜手詔曰。大覺禪師懷璉。受先帝聖眷。累錫",
    "X81n1571_033:0715c06": "宸章。屢貢誠懇。乞歸林下。今從所請。俾遂閑心。凡經",
    "X81n1571_033:0715c07": "過小可菴院。任性住持。或十方禪林。不得抑逼堅請。",
    "X81n1571_033:0715c08": "師既渡江。少留金山西湖。四明郡守。以育王&#x8657;席迎",
    "X81n1571_033:0715c09": "致。九峰韶公。作疏勸請。四明之人。相與出力建大閣。",
    "X81n1571_033:0715c10": "藏所賜詩頌。榜之曰。宸奎翰林。蘇公軾。知杭時。以書",
    "X81n1571_033:0715c11": "問師曰。承要作宸奎閣碑。謹已撰成。衰朽廢學。不知",
    "X81n1571_033:0715c12": "堪上石否。見參寥說禪。師出京日。英廟賜手詔。其略",
    "X81n1571_033:0715c13": "云。任性住持者。不知果有否。如有。切請錄示全文。欲",
    "X81n1571_033:0715c14": "添入此一節。師終藏而不出。逮委順後。獲於篋笥",
    "X81n1571_033:0715c15": " 開堂日。僧問。諸佛出世。利濟群生。猊座師登。將何拯",
    "X81n1571_033:0715c16": "濟。師曰。山高水&#x6FF6;。曰華發無根樹。魚跳萬仞峰。師曰。",
    "X81n1571_033:0715c17": "新羅國裏。曰慈舟不棹清波上。&#x5292;峽徒勞放木鵝。師",
    "X81n1571_033:0715c18": "曰。脫&#x5374;衣裳臥荊棘。曰人將語試。師曰。慣得其便。僧",
    "X81n1571_033:0715c19": "拊掌。師曰。更[跳-兆+孛]跳。問聖君御頌親頒賜。和尚將何報",
    "X81n1571_033:0715c20": "此恩。師曰。兩手拓地。曰恁麼則一人有慶。兆民賴之。",
    "X81n1571_033:0715c21": "師曰。半尋拄杖攪黃河。問艣棹不停時如何。師曰。清",
    "X81n1571_033:0715c22": "波箭急。曰恁麼則移舟諳水勢。舉棹別波瀾。師曰。濟",
    "X81n1571_033:0715c23": "水過新羅。曰古佛位中留不住。夜來依舊宿蘆花。師",
    "X81n1571_033:0715c24": "曰。兒童不識十字街。問坐斷毗盧頂。不稟釋迦文。猶",
    "X81n1571_033:0716a01": "未是學人行業。如何是學人行業。師曰。斫額望明月。",
    "X81n1571_033:0716a02": "僧以手便拂。師曰。作甚麼。僧茫然。師曰。賺&#x5374;一船人。",
    "X81n1571_033:0716a03": "乃曰。若論佛法兩字。是加增之辭。廉纖之說。諸人向",
    "X81n1571_033:0716a04": "這裏承當得。盡是二頭三首。譬如金屑雖貴。眼裏著",
    "X81n1571_033:0716a05": "不得。若是本分衲僧。纔聞舉著。一擺擺斷。不受纖塵。",
    "X81n1571_033:0716a06": "獨脫自在。最為親的。然後便能在天。同天在人同人。",
    "X81n1571_033:0716a07": "在僧同僧。在俗同俗。在凡同凡。在聖同聖。一切處出",
    "X81n1571_033:0716a08": "沒自在。&#x7ADD;拘檢他不得。名邈他不得。何也。為渠能建",
    "X81n1571_033:0716a09": "立一切法故。一切法要且不是渠。渠既無背面。第一",
    "X81n1571_033:0716a10": "不用妄與安排。但知十二時中。平常飲啄。快樂無憂。",
    "X81n1571_033:0716a11": "祗此相期更無別事。所以古人云。放曠長如癡兀人。",
    "X81n1571_033:0716a12": "他家自有通人愛 上堂。文殊寶&#x5292;。得者為尊。乃拈",
    "X81n1571_033:0716a13": "拄杖曰。淨因今日恁麼直得千聖路絕。雖然如是。猶",
    "X81n1571_033:0716a14": "是矛盾相攻。不犯鋒鋩。如何運用。良久曰。野蒿自發",
    "X81n1571_033:0716a15": "空臨水。江燕初歸不見人 上堂。太陽東昇。爍破大",
    "X81n1571_033:0716a16": "千之暗。諸人若向明中立。猶是影響相馳。若向暗中",
    "X81n1571_033:0716a17": "立。也是藏頭露影漢。到這裏作麼生吐露。良久曰。逢",
    "X81n1571_033:0716a18": "人祇可三分語。未可全拋一片心 上堂。世法裏面。",
    "X81n1571_033:0716a19": "迷&#x5374;多少人。佛法裏面。醉&#x5374;多少人。祇如不迷不醉。",
    "X81n1571_033:0716a20": "是甚麼人分上事 上堂。言鋒纔擊。義海交深。若用",
    "X81n1571_033:0716a21": "徑截一路。各請歸堂 上堂。應物現形。如水中月。遂",
    "X81n1571_033:0716a22": "拈起拄杖曰。這個不是物。即今現形也。且道。月在甚",
    "X81n1571_033:0716a23": "麼處。良久曰。長空有路還須透。潭底無蹤不用尋。擊",
    "X81n1571_033:0716a24": "香臺。下座 上堂。白日東上。白日西落。急如投壺閃。",
    "X81n1571_033:0716b01": "寥廓神龍。一舉透無邊纖鱗。猶向泥中躍靈。燄中休",
    "X81n1571_033:0716b02": "湊洎。三歲孩童髽四角。參 上堂良久。舉起拳頭曰。",
    "X81n1571_033:0716b03": "握拳則五嶽倒卓。展手則五指參差。有時把定佛祖",
    "X81n1571_033:0716b04": "關。有時拓開千聖宅。今日這裏相呈。且道。作何使用。",
    "X81n1571_033:0716b05": "拍禪&#x7240;曰。向下文長。付在來日。師年八十二。無疾而",
    "X81n1571_033:0716b06": "化。",
    "X81n1571_033:0716b07": "臨安府靈隱雲知慈覺禪師[0716b07] 僧問。一佛出世。各坐一",
    "X81n1571_033:0716b08": "華。和尚出世。有何祥瑞。師曰。白雲橫谷口。曰光前絕",
    "X81n1571_033:0716b09": "後去也。師曰。錯曰大眾證明。學人禮謝。師曰。點 問",
    "X81n1571_033:0716b10": "如何是道。師曰。甚麼道。曰大道。師曰。欲行千里。一步",
    "X81n1571_033:0716b11": "為初。曰如何是道中人。師曰。西天駐泊此地都監。僧",
    "X81n1571_033:0716b12": "禮拜。師曰。吽吽 上堂。日月雲霞為天標。山川草木",
    "X81n1571_033:0716b13": "為地標。招賢納士為德標。閑居趣妙為道標。拈拄杖",
    "X81n1571_033:0716b14": "曰。且道這個是甚麼標。會麼拈起則有文有彩。放下",
    "X81n1571_033:0716b15": "則糲糲磕。磕直得不拈不放。又作麼生。良久曰。扶過",
    "X81n1571_033:0716b16": "斷橋水。伴歸無月村。卓一下。下座 上堂。秋風起庭",
    "X81n1571_033:0716b17": "梧墜。衲子紛紛看祥瑞。張三李四賣囂&#x8657;。拾得寒山",
    "X81n1571_033:0716b18": "爭賤貴。覿面相逢。更無難易。四衢道中。棚欄瓦市。&#x7550;",
    "X81n1571_033:0716b19": "塞&#x8657;空。普天&#x5E00;地。任是臨濟赤肉團上。雪峰南山&#x9F08;",
    "X81n1571_033:0716b20": "鼻。玄沙見虎。俱胝舉指。一時拈來。當面布施。更若擬",
    "X81n1571_033:0716b21": "議。千山萬水。復曰。過。",
    "X81n1571_033:0716b22": "婺州承天惟簡禪師[0716b22] 僧問。佛與眾生。是一是二。師曰。",
    "X81n1571_033:0716b23": "花開滿樹紅。花落萬枝空。曰畢竟是一是二。師曰。唯",
    "X81n1571_033:0716b24": "餘一朵在。明日恐隨風 問如何是吹毛&#x5292;。師曰。星",
    "X81n1571_033:0716c01": "多不當月。曰用者如何。師曰。落曰落後如何。師曰。觀",
    "X81n1571_033:0716c02": "世音菩薩 問如何是和尚家風。師曰。理長即就曰。",
    "X81n1571_033:0716c03": "如何領會。師曰。繪雉不成&#x9DC4; 問開口即失。閉口即",
    "X81n1571_033:0716c04": "喪。未審。如何說。師曰。舌頭無骨。僧曰。不會。師曰。對牛",
    "X81n1571_033:0716c05": "彈琴 上堂。夫遮那之境界。眾妙之元門。知識說之",
    "X81n1571_033:0716c06": "而莫窮。善財酌之而不竭。文殊體之而寂寂。普賢證",
    "X81n1571_033:0716c07": "之以重重。若也隨其法性。如雲收碧漢本無一物。若",
    "X81n1571_033:0716c08": "也隨其智用。如花開春谷。應用無邊。雖說&#x5FA7;恒沙。乃",
    "X81n1571_033:0716c09": "同遵一道。且問。諸人作麼生是一道。良久曰。白雲斷",
    "X81n1571_033:0716c10": "處見明月。黃葉落時聞擣衣。參 上堂。莫離&#x8462;纏。莫",
    "X81n1571_033:0716c11": "求佛祖。去此二途。以何依怙。江淹夢筆。天龍見虎。古",
    "X81n1571_033:0716c12": "老相傳。月不跨五 上堂。一刀兩段。埋沒宗風。師子",
    "X81n1571_033:0716c13": "翻身。拖泥帶水。直饒坐斷十方。不通凡聖。&#x811A;跟下好",
    "X81n1571_033:0716c14": "與三十 上堂。拈一放一。妙用縱橫。去解除元。收凡",
    "X81n1571_033:0716c15": "破聖。若望本分草料。大似磨&#x750E;作鏡。衲僧家合作磨",
    "X81n1571_033:0716c16": "生。良久曰。寔。",
    "X81n1571_033:0716c17": "明州九峰鑒韶禪師[0716c17] 僧問。承聞。和尚是泐潭嫡子。是",
    "X81n1571_033:0716c18": "否。師曰。是曰。還記得當時得力句否。師曰。記得曰。請",
    "X81n1571_033:0716c19": "舉看。師曰。左手握拳。右手把筆 上堂。山僧說禪。如",
    "X81n1571_033:0716c20": "蚝蜢吐油。&#x63D1;著便出。若不&#x63D1;著。一點也無。何故。祇為",
    "X81n1571_033:0716c21": "不曾看讀古今因緣。及預先排&#x53E0;勝妙見知等候。陞",
    "X81n1571_033:0716c22": "堂。便磨唇捋嘴。將粥飯氣。熏炙諸人。凡有一問一答。",
    "X81n1571_033:0716c23": "&#x8462;不得已。豈獨山僧。看他大通智勝如來。默坐十劫",
    "X81n1571_033:0716c24": "無開口處。後因諸天梵天。及十六王子。再三勸請。方",
    "X81n1571_033:0717a01": "始說之。&#x5374;不是秘惜。祇為不敢埋沒諸人。山僧既不",
    "X81n1571_033:0717a02": "埋沒諸人。不得道山僧曾陞座。參。",
    "X81n1571_033:0717a03": "婺州西塔顯殊禪師[0717a03] 上堂。黃梅席上。數如麻。句裏呈",
    "X81n1571_033:0717a04": "機事可嗟。直是本來無一物。青天白日被雲遮。參。",
    "X81n1571_033:0717a05": "天台崇善寺用良禪師[0717a05] 僧問。三門與自己。是同是別。",
    "X81n1571_033:0717a06": "師曰。八兩移來作半斤。曰恁麼則秋水泛漁舟去也。",
    "X81n1571_033:0717a07": "師曰。東家點燈。西家為甚麼&#x5374;覓油。曰山高月上遲。",
    "X81n1571_033:0717a08": "師曰。道甚麼。曰莫瞌睡。師曰。入水見長人。",
    "X81n1571_033:0717a09": "臨江軍慧力有文禪師[0717a09] 上堂。建山寂寞。坐倚城郭。無",
    "X81n1571_033:0717a10": "味之談。七零八落。以拄杖敲香臺。下座。",
    "X81n1571_033:0717a11": "福州雪峰象敦禪師[0717a11] 僧問。如何是佛。師曰。把火照魚",
    "X81n1571_033:0717a12": "行。曰如何是法。師曰。唐人譯不出。曰佛法已蒙師指",
    "X81n1571_033:0717a13": "示未。審畢竟事如何。師曰。臘月三十日。",
    "X81n1571_033:0717a14": "南康軍雲居守億禪師[0717a14] 上堂。馬祖纔陞堂。雄峰便卷",
    "X81n1571_033:0717a15": "席春風一陣來。滿地花狼籍。便下座。",
    "X81n1571_033:0717a16": "瑞州洞山永孚禪師[0717a16] 上堂。棒頭挑日月。木馬夜嘶鳴。",
    "X81n1571_033:0717a17": "拈拄杖曰。雲門大師來也。卓一下曰。炊沙作飯。看井",
    "X81n1571_033:0717a18": "作&#x88B4;參。",
    "X81n1571_033:0717a19": "令滔首座[0717a19] 久參泐潭。潭因問。祖師西來。單傳心印。直",
    "X81n1571_033:0717a20": "指人心。見性成佛。子作麼生會。師曰。某甲不會。潭曰。",
    "X81n1571_033:0717a21": "子未出家時。作個甚麼。師曰。牧牛潭曰。作麼生牧。師",
    "X81n1571_033:0717a22": "曰。早朝騎出去。晚後復騎歸。潭曰。子大好不會。師於",
    "X81n1571_033:0717a23": "言下大悟。遂成頌曰。放&#x5374;牛繩便出家。剃除鬢髮著",
    "X81n1571_033:0717a24": "袈裟。有人問我西來意。拄杖橫挑囉哩囉。",
    "X81n1571_033:0717b01": "洞山寶禪師法嗣",
    "X81n1571_033:0717b02": "瑞州洞山清辯禪師[0717b02] 僧問。百丈得大機。黃檗得大用。",
    "X81n1571_033:0717b03": "未審和尚得個甚麼。師便喝。僧亦喝。師便打僧曰。爭",
    "X81n1571_033:0717b04": "奈大眾眼。何便歸眾。師噓兩噓。",
    "X81n1571_033:0717b05": "韶州月華山海琳禪師[0717b05] 本州曲江都渚鄧氏子。少業",
    "X81n1571_033:0717b06": "儒。已而學佛。以詩自雄。徐知非。參自寶於洞山。山器",
    "X81n1571_033:0717b07": "之。遂囑以大任。南還。結庵舊山之白蓮。四眾奔赴者。",
    "X81n1571_033:0717b08": "所得良深。晚退居西堂。詔擇名德。居寶林。堅辭之。乃",
    "X81n1571_033:0717b09": "即庵自甓壽藏曰。吾歸骨於此矣。地為月華山。招提",
    "X81n1571_033:0717b10": "朗弘法處也。師至大興。人咸以為朗後身云。",
    "X81n1571_033:0717b11": "北塔廣禪師法嗣",
    "X81n1571_033:0717b12": "荊門軍玉泉承皓禪師[0717b12] 眉州丹稜王氏子。依大力院",
    "X81n1571_033:0717b13": "出家。登具後遊方。參北塔。發明心要。得大自在三昧。",
    "X81n1571_033:0717b14": "製犢鼻&#x88E9;。書歷代祖師名字。乃曰。唯有文殊普賢較",
    "X81n1571_033:0717b15": "些子。且書於帶上。故叢林目為皓布&#x88E9;。宋神宗元豐",
    "X81n1571_033:0717b16": "間。首眾於襄陽谷隱。有鄉僧亦&#x52B9;之。師見而詬曰。汝",
    "X81n1571_033:0717b17": "具何道理。敢以為戲事耶。嘔血無及耳。尋於鹿門。如",
    "X81n1571_033:0717b18": "所言而逝。張無盡。奉使京西。南路就謁之。致開法於",
    "X81n1571_033:0717b19": "郢州大陽。時谷隱主者。私為之喜。師受清陞座曰。某",
    "X81n1571_033:0717b20": "在谷隱十年。不曾飲谷隱一滴水。嚼谷隱一粒米。汝",
    "X81n1571_033:0717b21": "若不會來。大陽為汝說破。&#x64D5;拄杖下座。傲然而去。尋",
    "X81n1571_033:0717b22": "遷玉泉 示眾。一夜雨&#x9736;烹。打倒蒲萄棚。知事頭首",
    "X81n1571_033:0717b23": "行者。人力拄底拄。撐底撐。撐撐拄拄到天明。依舊可",
    "X81n1571_033:0717b24": "憐生 自贊粥稀後。坐&#x7240;窄先臥。耳聵愛高聲。眼昏",
    "X81n1571_033:0717c01": "宜字大 冬至示眾。&#x6677;運推移。布&#x88E9;赫赤。莫怪不洗。",
    "X81n1571_033:0717c02": "無來換替 僧入室次。狗子在室中。師叱一聲。狗便",
    "X81n1571_033:0717c03": "出去。師曰。狗&#x5374;會。你&#x5374;不會 師示寂。門人圍繞。師",
    "X81n1571_033:0717c04": "笑曰。吾年八十一。老死舁屍出。兒郎齊著力。一年三",
    "X81n1571_033:0717c05": "百六十日。言畢而逝。",
    "X81n1571_033:0717c06": "四祖瑞禪師法嗣",
    "X81n1571_033:0717c07": "福州廣明常委禪師[0717c07] 僧問。知師久蘊囊中寶。今日當",
    "X81n1571_033:0717c08": "場略借看。師曰看。曰恁麼則謝師指示。師曰。等閑垂",
    "X81n1571_033:0717c09": "一釣。容易上鉤來。",
    "X81n1571_033:0717c10": "雲&#x8462;顒禪師法嗣",
    "X81n1571_033:0717c11": "南康軍雲居文慶海印禪師[0717c11] 僧問。如何是函&#x8462;乾坤",
    "X81n1571_033:0717c12": "句。師曰合。曰如何是隨波逐浪句。師曰&#x6FF6;。曰如何是",
    "X81n1571_033:0717c13": "截斷眾流句。師曰窄 上堂。道本無為。法非延促。一",
    "X81n1571_033:0717c14": "念萬年。千古在目。月白風恬。山青水綠。法法現前。頭",
    "X81n1571_033:0717c15": "頭具足。祖意教意。非直非曲。要識廬陵米價。會取山",
    "X81n1571_033:0717c16": "前麥熟。以拂子擊禪&#x7240;。下座。",
    "X81n1571_033:0717c17": "上方嶽禪師法嗣",
    "X81n1571_033:0717c18": "越州東山國慶順宗禪師[0717c18] 上堂。心生則種種法生。心",
    "X81n1571_033:0717c19": "滅則種種法滅。拈起拄杖曰。此個是法。那個是滅底",
    "X81n1571_033:0717c20": "心。若人道得。許你頂門上具眼。其或未然。雲暗不知",
    "X81n1571_033:0717c21": "天早晚。雪深難辯路高低。參。",
    "X81n1571_033:0717c22": "金山新禪師法嗣",
    "X81n1571_033:0717c23": "安吉州天聖守道禪師[0717c23] 上堂。日月遶須彌。人間分晝",
    "X81n1571_033:0717c24": "夜。南閻浮提人。祇被明暗色空留礙。且道。不落明暗",
    "X81n1571_033:0718a01": "一句。作麼生道。良久曰。柳色黃金&#x5AF0;。梨花白雪香。參",
    "X81n1571_033:0718a02": " 上堂。不從一地至一地。寂滅性中寧有位。釋迦稽",
    "X81n1571_033:0718a03": "首問然燈。仁者何名為受記。便下座。"
}