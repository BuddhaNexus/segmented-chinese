{
    "X79n1562_009:0622b17": "南宋元明禪林僧寶傳卷九",
    "X79n1562_009:0622b19": "中&#x5CEF;普應本國師",
    "X79n1562_009:0622b20": "[0622b20] 中&#x5CEF;普應國師者。諱明本。其先臨濟玄。玄七傳楊岐",
    "X79n1562_009:0622b21": "會。會八傳無準範。範傳雪巖欽。欽傳高&#x5CEF;妙。妙之嗣",
    "X79n1562_009:0622b22": "四人。師居其首。師自臨濟其世十八。臨濟自少林其",
    "X79n1562_009:0622b23": "世十一。是師為少林二十九世之正胤也。師出錢塘",
    "X79n1562_009:0622b24": "孫姓。母李氏夢。無門開道者。持燈至其家而生。師生",
    "X79n1562_009:0622c01": "之時。內室五色光明者三晝夜。襁褓即具大人相。坐",
    "X79n1562_009:0622c02": "則跏趺。嬉戲則為佛事。既冠。閱傳燈錄。至明知生是",
    "X79n1562_009:0622c03": "不生之理。為甚卻被生死之所流轉。大疑。乃求依獅",
    "X79n1562_009:0622c04": "子院高&#x5CEF;妙禪師。妙公喜度之。三載觀流泉有省。求",
    "X79n1562_009:0622c05": "妙公印證。被打&#x8D82;出。自此日作夜侍。常至晨鐘鳴不",
    "X79n1562_009:0622c06": "去。妙公不顧。久而洞徹玄旨。妙公大悅。書自相贊與",
    "X79n1562_009:0622c07": "師曰。我相不思議。佛祖莫能視。獨許不肖兒。得見半",
    "X79n1562_009:0622c08": "邊鼻。洎十載。妙公告寂時。以大覺寺屬師。師推首座",
    "X79n1562_009:0622c09": "祖雍主之。遂一笠吳楚。西至皖山匡廬。乃東還。結幻",
    "X79n1562_009:0622c10": "住菴於吳雁蕩。遂成叢席。霆發瞿公請主大覺。不就。",
    "X79n1562_009:0622c11": "舉定叟泰應之。泰嘗受職於一山萬矣。乃欲改嗣於",
    "X79n1562_009:0622c12": "師。師大不然。以書卻之曰。昨者坐語。未及它論。而首",
    "X79n1562_009:0622c13": "以住院承嗣扣之者。惟恐足下苟循世諦故也。本與",
    "X79n1562_009:0622c14": "足下。納交十六年。彼此心懷。洞然明白。豈意足下不",
    "X79n1562_009:0622c15": "諒愚情。反欲相及。何臨事反覆若此耶。古人於法嗣",
    "X79n1562_009:0622c16": "嫡傳。所以深明宗係者。大法源委。不可誣也。世漓俗",
    "X79n1562_009:0622c17": "薄。奉金請拂。以院易嗣者有之。本嘗痛心於此。夫大",
    "X79n1562_009:0622c18": "覺雖先師開山。然十方叢林儘有尊宿。捨彼不取。而",
    "X79n1562_009:0622c19": "必欲本尸。何識量之不廣也。本非畏住持。實畏嗣法",
    "X79n1562_009:0622c20": "於開山也。故退避力辭。而舉足下為之主政。以足下",
    "X79n1562_009:0622c21": "自師一山禪師。豈可苟循世俗而易其所師哉。繇此",
    "X79n1562_009:0622c22": "言之。本猶不欲以先師座下人。迭尸大覺。而況牽枝",
    "X79n1562_009:0622c23": "引蔓。欲為本之嗣乎。聞命駭然。專&#x51C2;逆流。塔主預此",
    "X79n1562_009:0622c24": "拜聞。望以玉峽之音。直與拈出。或欲循俗易嗣。則本",
    "X79n1562_009:0623a01": "斷然不敢與足下一日相聚也。至扣至扣。師還天目",
    "X79n1562_009:0623a02": "廬高峰塔。至大戊申。仁宗在青宮。聘之不就。賜金紋",
    "X79n1562_009:0623a03": "衣。加號法慧禪師。師隱去儀真。己酉。即船以居。乃吟",
    "X79n1562_009:0623a04": "曰。嬾將前後論三三。端的船居勝住菴。為不定方真",
    "X79n1562_009:0623a05": "丈室。是無住相活伽藍。&#x70DF;村水國開晨供。月浦花汀",
    "X79n1562_009:0623a06": "放晚參。有客扣舷。來問道。頭陀不用口。喃喃庚戌。又",
    "X79n1562_009:0623a07": "還天目。辛亥。復船居。吳江陳子聰為師建幻住菴。師",
    "X79n1562_009:0623a08": "又去之。北隱汴梁。吟曰。&#x913D;市安居儘自繇。百般成現",
    "X79n1562_009:0623a09": "絕馳求。綠菘紫芥攔街賣。白米青柴倚戶收。十二時",
    "X79n1562_009:0623a10": "中生計足。數千年外道緣周。苟於心外存諸見。敢保",
    "X79n1562_009:0623a11": "驢年會合頭。明年又結幻住菴於六安山。吟曰。胸中",
    "X79n1562_009:0623a12": "何愛復何憎。自愧人前百不能。旋拾斷雲修破衲。高",
    "X79n1562_009:0623a13": "攀危磴閣枯藤。千峰環遶半間屋。萬境空閒一箇僧。",
    "X79n1562_009:0623a14": "除此現成公案外。且無佛法繼傳燈。丞相脫驩公望",
    "X79n1562_009:0623a15": "風訪師。師又棄菴。去之東海州。吟曰。道人孤寂任栖",
    "X79n1562_009:0623a16": "遲。跡寄湖村白水西。四壁&#x70DF;昏茅屋窄。一天霜重板",
    "X79n1562_009:0623a17": "橋低驚濤拍岸明生滅。止水涵空示悟迷。萬象平沉",
    "X79n1562_009:0623a18": "心自照。波光常與月輪齊。驩公戒邑吏強師至私第。",
    "X79n1562_009:0623a19": "乃與中書平章并諸山。必致師於靈隱。師固辭曰。夫",
    "X79n1562_009:0623a20": "住持者。須具三種力。庶不敗事。一道力。二緣力。三智",
    "X79n1562_009:0623a21": "力。道體也。緣智用也。有其體而缺其用。尚可為之。但",
    "X79n1562_009:0623a22": "化權不周。事儀不備耳。使道體既虧。便神異無筭。雖",
    "X79n1562_009:0623a23": "緣與。智亦奚為哉。或體用並缺。&#x5190;然居之。曰因曰果。",
    "X79n1562_009:0623a24": "寧無慊於中乎。貧道無其實。故不敢尸其名。竟稱病",
    "X79n1562_009:0623b01": "還天目。延祐丙辰。上諭宣政院。簡釆名山宿德。以聞。",
    "X79n1562_009:0623b02": "承旨者期入天目。師聞遯去。南徐丹陽蔣均為建幻",
    "X79n1562_009:0623b03": "住菴。戊午。又還天目。明年九月。朝旨褒號佛慈圓照",
    "X79n1562_009:0623b04": "廣慧禪師。改獅子院。為正宗禪寺。駙馬瀋王王璋。又",
    "X79n1562_009:0623b05": "齎御香紫衣。即所居而修敬慕焉。宣政又以徑山請",
    "X79n1562_009:0623b06": "師。師不就。乃結幻住菴於中隹山。中隹去西峰三十",
    "X79n1562_009:0623b07": "里。巖磴險絕。緇素跋涉甚難。求師歸院。至治癸亥。西",
    "X79n1562_009:0623b08": "峰凍涸。大木摧折。師自敘曰。余初心出家。志在草衣。",
    "X79n1562_009:0623b09": "垢面習頭陀行。以&#x5190;服田衣。抱愧沒齒。平昔嬾退。非",
    "X79n1562_009:0623b10": "矯世絕俗。&#x8462;以文字則失於學問。參究則缺於悟明。",
    "X79n1562_009:0623b11": "尋常為好事者之所稱道。亦報緣之偶然耳。秋示微",
    "X79n1562_009:0623b12": "疾。有省候者。師皆曰。幻住菴漏且朽矣。不可久住也。",
    "X79n1562_009:0623b13": "有僧告歸吳門。師曰。何不過了。中秋去十三日。手書",
    "X79n1562_009:0623b14": "屬弟子曰。幻者朝死夕化。骨便送歸三塔。依清規儀",
    "X79n1562_009:0623b15": "式。不許循世禮也。次日白虹貫山。巔師跏趺。書偈而",
    "X79n1562_009:0623b16": "化。停龕三日。顏益和悅。道俗奔集踰萬。奉全身塔於",
    "X79n1562_009:0623b17": "寺西望江石。閱世六十一。坐夏三十七。明宗己巳賜",
    "X79n1562_009:0623b18": "諡。曰智覺禪師。塔曰法雲。元統甲戌。追尊為普應國",
    "X79n1562_009:0623b19": "師。乃以廣錄三十卷。頒入大藏。更命重臣。銘國師道",
    "X79n1562_009:0623b20": "行於&#x7891;南詔五比丘。繪師頂相還國。四眾迎相。入中",
    "X79n1562_009:0623b21": "慶城相。放五色異光。繇是傾信禪宗。奉師為南詔第",
    "X79n1562_009:0623b22": "一祖。時皆曰。本公圓辯不閟。針砭多方。哀講士之趨",
    "X79n1562_009:0623b23": "岐。傷禪流之混繼。乃推大覺以嗣開先。接玄鑑而化",
    "X79n1562_009:0623b24": "南詔。允有大愚安龍潭信之高風。至於大功不宰。至",
    "X79n1562_009:0623c01": "讓無名。杖履蕭然。雲行鶴舉視聲名。而若&#x51C2;甘。肥遯",
    "X79n1562_009:0623c02": "以如飴。楷芙蓉訥圓通不足過之。以其瀚海餘波。&#x70DF;",
    "X79n1562_009:0623c03": "屯雨驟。提鳳閣之儒臣。醒天潢之貴戚。而永明壽明",
    "X79n1562_009:0623c04": "教嵩。庶可並駕云。",
    "X79n1562_009:0623c05": "[0623c05] 贊曰。人人抱荊山之璧。箇箇得赤水之珠。何難兄釋",
    "X79n1562_009:0623c06": "迦。而弟彌勒。及讀本祖自敘之語。愧汗橫流。俯仰無",
    "X79n1562_009:0623c07": "地矣。嗟乎非真祖師心語不吐。非正嫡裔背汗不流。",
    "X79n1562_009:0623c08": "心語不吐者昧後也。背汗不流者欺先也。昧後欺先。",
    "X79n1562_009:0623c09": "互相啗啖。則本祖隱現。堪忍世界。何日而休哉。",
    "X79n1562_009:0623c10": "仰山佛智&#x7188;禪師",
    "X79n1562_009:0623c11": "[0623c11] 禪師姓唐氏。豫章人也。稱元&#x7188;者。西山明覺院得度",
    "X79n1562_009:0623c12": "之名也。晦機者。其師物初觀和尚所贈之字也。號佛",
    "X79n1562_009:0623c13": "智者御製也。臨江通判從文丞相靖難死國。唐元齡",
    "X79n1562_009:0623c14": "者。&#x7188;之胞兄也。廬山一山萬禪師者。&#x7188;之益友也。大",
    "X79n1562_009:0623c15": "中大夫廣智全悟釋教宗主。笑隱大訢禪師者。乃&#x7188;",
    "X79n1562_009:0623c16": "嗣法弟子也。&#x7188;為人事親以孝。事師以誠。昆仲之間",
    "X79n1562_009:0623c17": "以義。道友之間以直。訓誨門弟。則嚴且慈。&#x7188;嘗與一",
    "X79n1562_009:0623c18": "山萬行&#x811A;。萬不耐叢林。好譏諸方。&#x7188;每抑之。且曰。明",
    "X79n1562_009:0623c19": "眼衲子出言為叢林。輕重豈可易乎。物初觀公時居",
    "X79n1562_009:0623c20": "玉几。公為浙人。每操鄉音。晝夜批削學者。學者畏其",
    "X79n1562_009:0623c21": "口不敢近。&#x7188;強萬上謁觀公。觀與&#x7188;語大驚。默計曰。",
    "X79n1562_009:0623c22": "澆漓末世有此人也。又指萬問&#x7188;曰。此老為誰。&#x7188;對",
    "X79n1562_009:0623c23": "曰。乃元&#x7188;同行某甲也。觀素聞萬名。故深愛&#x7188;。得友",
    "X79n1562_009:0623c24": "之正。乃留夏。朝夕警誨。&#x7188;輒深入玄奧。久之出住百",
    "X79n1562_009:0624a01": "丈。萬嗣東叟住廬山開先寺。兩山法席大振。衲子絡",
    "X79n1562_009:0624a02": "繹西江。訴禪人嘗掌開先內記。請益參究。達旦不臥。",
    "X79n1562_009:0624a03": "萬每示之。訴不領。萬曰。百丈&#x7188;堂頭當能了子大事。",
    "X79n1562_009:0624a04": "亟行勿遲。但勿可言從開先來。訴謁百丈。&#x7188;問曰。何",
    "X79n1562_009:0624a05": "來。對曰。廬山。曰。曾見萬聱頭否。訴不語。&#x7188;指曰。果遭",
    "X79n1562_009:0624a06": "渠賣弄矣。訢悚然莫知所以。&#x7188;居百丈十二載。遷淨",
    "X79n1562_009:0624a07": "慈七載。遷雙徑。居雙徑。未久退隱南山之陽。江右叢",
    "X79n1562_009:0624a08": "林聞&#x7188;退閒。爭啟請之不已。熙領仰山。仰山久廢之",
    "X79n1562_009:0624a09": "餘。&#x7188;至。衲子不厭枯淡。從之者數百輩。其堂廡朽敗",
    "X79n1562_009:0624a10": "不堪。主事僧歷請充修造。&#x7188;歷止不許。一夜雷雨暴",
    "X79n1562_009:0624a11": "作。方丈後壁忽崩塌。&#x7188;移繩&#x7240;。就侍者房而臥。明晨",
    "X79n1562_009:0624a12": "命以草苫之。有富人入山見&#x7188;。坐草壁邊說法。而禪",
    "X79n1562_009:0624a13": "者悠悠自若。富人乃大異。發意堅請新之。仰山遂成",
    "X79n1562_009:0624a14": "精舍。延祐六年秋。仲手字別所知。復作偈別眾而逝。",
    "X79n1562_009:0624a15": "時侍僧有失常度。語話聲高。&#x7188;復張目正色曰。敢以",
    "X79n1562_009:0624a16": "吾死而墮吾規耶。擯逐之。已而瞑目長往。世壽八十",
    "X79n1562_009:0624a17": "二。僧夏六十三。熙四為住持。以策發為急務。然機不",
    "X79n1562_009:0624a18": "易施。施必中節。嘗以百丈埜狐話。問訴書記。訴擬對",
    "X79n1562_009:0624a19": "&#x7188;喝之。訴即悟旨。又舉太原孚聞角悟道因緣。示常",
    "X79n1562_009:0624a20": "道者曰。盧生入滄海。太史遊名山。從此楊州城外路。",
    "X79n1562_009:0624a21": "令嚴不許早開關。常亦悟旨。(常號梅屋。著佛祖通載行世。)又以西",
    "X79n1562_009:0624a22": "湖山水問倫上人。倫曰。通身無影像。步步絕行&#x8E2A;。&#x7188;",
    "X79n1562_009:0624a23": "厲聲曰。未在。更道。倫亦悟旨(倫號仲方。後住保寧)。熙晚年久不",
    "X79n1562_009:0624a24": "上堂。四眾堅請之。&#x7188;乃曰。雲門道。箇普字盡大地。人",
    "X79n1562_009:0624b01": "不柰何。殊不知雲門四稜著地。當時若與震威一喝。",
    "X79n1562_009:0624b02": "待此老惡發。徐徐打箇問訊道。莫&#x6060;觸忤。好非但救",
    "X79n1562_009:0624b03": "取此老。亦能振起雲門綱宗。雖然口是禍門。有數禪",
    "X79n1562_009:0624b04": "者。座下省發而去。",
    "X79n1562_009:0624b05": "笑隱訢禪師",
    "X79n1562_009:0624b06": "[0624b06] 禪師大訴者。字笑隱。世籍江州。為唐尚書陳操之裔。",
    "X79n1562_009:0624b07": "後徙居南昌。故為南昌陳氏也。母蕭氏。孕感異徵。日",
    "X79n1562_009:0624b08": "者讖曰。生子當為法中龍文中虎。及娩。地為震動。父",
    "X79n1562_009:0624b09": "歿。母盛年修淨業。訢為童時。見佛相好。則戀慕如慈",
    "X79n1562_009:0624b10": "親。年九歲。得依水陸院伯父雲闍黎為大僧。遍閱大",
    "X79n1562_009:0624b11": "藏經文。欲扣明己&#x8EB3;。願盡形壽以法為檀。時一山萬",
    "X79n1562_009:0624b12": "禪師開化匡廬之開先寺。訴竟走依之。不發。然訴常",
    "X79n1562_009:0624b13": "於此切萬指。往百丈。遂徹證於&#x7188;禪師拂下。&#x7188;曰。昔",
    "X79n1562_009:0624b14": "黃龍得旨。泐潭領徒。遊方及見慈明。氣索汗下。你道",
    "X79n1562_009:0624b15": "過在甚處。訴對曰。千年桃核裡。覓甚舊時仁。&#x7188;以為",
    "X79n1562_009:0624b16": "類己。大然之。&#x7188;遷杭之淨慈。命訢分座。訴以書記自",
    "X79n1562_009:0624b17": "任。&#x8462;訢博學廣知。加之辯才轉變無方。嘗題曹操讀",
    "X79n1562_009:0624b18": "&#x7891;圖。其略曰。&#x7891;陰八字非隱語。德祖有智如滑稽。豈",
    "X79n1562_009:0624b19": "是阿瞞不解此。感愧上馬歸路迷。一時名輩稱之。又",
    "X79n1562_009:0624b20": "訪中峰本禪師於天目山。坐語。夜半風雨大作。崖石",
    "X79n1562_009:0624b21": "欲裂。左右皆辟易。訴不少動。中峰曰。訴公慧定之力。",
    "X79n1562_009:0624b22": "俱足他日必大可觀。至大四年。出住湖之烏回。次住",
    "X79n1562_009:0624b23": "杭城報國。又住中竺報國。中竺俱經火之餘。訴至任",
    "X79n1562_009:0624b24": "緣鼓舞。大廈俱成。僧徒相從者垂千輩。首以竹篦子",
    "X79n1562_009:0624c01": "付之覺原曇。而妙喜門風又一振矣。天曆元年。朝旨",
    "X79n1562_009:0624c02": "改金陵潛邸。為大龍翔集慶寺。以訴為開山第一代。",
    "X79n1562_009:0624c03": "明年詔入奎章閣。設高座。闡揚大法。出貂裘金衲賜",
    "X79n1562_009:0624c04": "之。訢終不以示人。然自奉儉薄。衾衣常十數載不易",
    "X79n1562_009:0624c05": "也。頻&#x8EB3;燒香。浴以給眾。身外之役。不以勞人。至於名",
    "X79n1562_009:0624c06": "教節義。則感勵奮激。不知有己。明宗嘉其風範。親書",
    "X79n1562_009:0624c07": "廣智菴額賜。訴退居處。至順二年。疏謝。歸林下。不報。",
    "X79n1562_009:0624c08": "又辭。文宗敕臺臣慰訢。安居龍翔終老。兼命較訂百",
    "X79n1562_009:0624c09": "丈清規。為緇門定式。&#x8462;百丈建立以來。年代數百。法",
    "X79n1562_009:0624c10": "久成獘。諸方叢席各杜繩規。俾律儀大典易式無聞。",
    "X79n1562_009:0624c11": "訢以百丈舊文。訂列條章若干門。互換主賓。令法久",
    "X79n1562_009:0624c12": "住。書成。進上。&#x52C5;諸叢林。遵而一之。於是天下緇流。禮",
    "X79n1562_009:0624c13": "樂鏗鏘。進止有節。大智之風。儼然在矣。嗣後朝賜益",
    "X79n1562_009:0624c14": "隆。梵侶益眾。其禪席之盛。自秀法雲以來。未之有也。",
    "X79n1562_009:0624c15": "會中龍象。則有愚菴智及季潭宗泐清遠懷渭輩。激",
    "X79n1562_009:0624c16": "揚旨要。嘗問僧。青州布衫重七斤。古人道了也畢竟",
    "X79n1562_009:0624c17": "一歸何處。僧曰。東廊頭西廊下。曰。甚麼處見趙州。僧",
    "X79n1562_009:0624c18": "擬對。訢曰。棒上不成龍。又問。&#x7AEA;拂拈椎。古佛榜樣。擎",
    "X79n1562_009:0624c19": "杈舞劍。列祖條章。衲僧下一句。作麼生道。僧珍重便",
    "X79n1562_009:0624c20": "行。訢曰。不消一劄。又問。釋迦彌勒文殊普賢從你&#x811A;",
    "X79n1562_009:0624c21": "下過去也。僧顧左右。訢喝之。又問。無位真人落在甚",
    "X79n1562_009:0624c22": "處。僧便作禮。訢曰。從門入者不是家珍。至正四年五",
    "X79n1562_009:0624c23": "月朔日。退居廣智菴。復與御史脫歡公話。別凡熟知。",
    "X79n1562_009:0624c24": "悉致辭。柬命弟子。以兩朝所賜資帛。營萬佛閣。俾&#x7FA3;",
    "X79n1562_009:0625a01": "生得所瞻仰。從容書偈。順寂焉。閱世六十一。坐夏四",
    "X79n1562_009:0625a02": "十六。學士虞集為蒲室敘。敘狀訢生平甚詳。&#x8462;訢之",
    "X79n1562_009:0625a03": "母。精修淨業。感地生白連。訢移居報國。時其母西往。",
    "X79n1562_009:0625a04": "訢常愧慕陳尊宿編蒲。以故誌所居處。皆曰蒲室。四",
    "X79n1562_009:0625a05": "會語錄。外文集若干卷。名蒲室集云。",
    "X79n1562_009:0625a06": "[0625a06] 贊曰。語云。天地無全功。聖人無全能。若仰山父子之",
    "X79n1562_009:0625a07": "為人。庶其全矣。&#x7188;公至歿。猶教誡弟子。整其家法。訢",
    "X79n1562_009:0625a08": "公於歿前一日。召宗泐輩。孜孜以玅喜門庭為屬。較",
    "X79n1562_009:0625a09": "二公之心。而往返閻浮百千次。尚未足其願也。嗚呼",
    "X79n1562_009:0625a10": "大哉。",
    "X79n1562_009:0625a11": "雪竇無印證禪師",
    "X79n1562_009:0625a12": "[0625a12] 禪師名大證。號無印。鄱陽史氏子也。年十四。投昌國",
    "X79n1562_009:0625a13": "寺智節出家。以所習試。優等得度。為大僧。乃焚膏繼",
    "X79n1562_009:0625a14": "&#x6677;。研窮秘典。節喜資證。遊方首謁荊谿琬禪師於廬",
    "X79n1562_009:0625a15": "山之圓通寺。琬貌寒尋常。鼻涕沾衣。證易之欲發去。",
    "X79n1562_009:0625a16": "復心計曰。逢人草草。安辨玄黃也。因私入室。求說祖",
    "X79n1562_009:0625a17": "師心訣。琬換手槌胸。大&#x544C;曰。逼殺人。證疑懼而退。有",
    "X79n1562_009:0625a18": "宿衲思菴睿者。以年邁寓國通。閒房晦養。自怡林下。",
    "X79n1562_009:0625a19": "雖知名不得而親之。證幾欲就請。莫得其便。一日睿",
    "X79n1562_009:0625a20": "如廁歸。證從後隨入。睿曰。是誰。證曰。欲求法耳。睿大",
    "X79n1562_009:0625a21": "怒&#x8D82;出。便掩戶。證大驚疑。復乘間乞見睿。睿曰。佛法",
    "X79n1562_009:0625a22": "自有方丈。汝到此討甚熱&#x6900;。證曰。大證初參。不蒙方",
    "X79n1562_009:0625a23": "丈和尚指示。但見其槌胸大&#x544C;而已。睿曰。頭上安頭。",
    "X79n1562_009:0625a24": "證恍然涕泣。禮謝曰。吾師婆心一至此乎。睿曰。據子",
    "X79n1562_009:0625b01": "機智。不宜滯此。比來天童有雲外岫禪師。提唱洞宗。",
    "X79n1562_009:0625b02": "昨見新錄。巧譬傍引。奔逸絕塵。其綿密可觀。子宜往",
    "X79n1562_009:0625b03": "事之。&#x8462;岫嗣直翁舉。舉嗣東谷光。光嗣華藏祚。祚嗣",
    "X79n1562_009:0625b04": "淨慈暉。暉乃弘智覺之子也。證機投雲外岫公。乃燈",
    "X79n1562_009:0625b05": "傳弘智七世焉。岫公一日上堂罷。厲聲&#x544C;曰。天童今",
    "X79n1562_009:0625b06": "日大死去也。你作麼生救。證對曰。請和尚喫飯。又曰。",
    "X79n1562_009:0625b07": "天童今日大死去也。你不要相救。又對曰。作麼作麼。",
    "X79n1562_009:0625b08": "又曰。天童今日大死去也。阿誰與我同行。證又對曰。",
    "X79n1562_009:0625b09": "和尚先行。大證隨後。岫公呵呵大笑而歿。證乃備述",
    "X79n1562_009:0625b10": "岫公風度於中峰本和尚。峰喜而贊曰。太白峰為屏。",
    "X79n1562_009:0625b11": "二十里松為座。雲影外藏身。幾多人蹉過。不蹉過元",
    "X79n1562_009:0625b12": "是隰州古佛再來。切忌機前說破。於是諸方共稱岫",
    "X79n1562_009:0625b13": "公。為弘智真傳也。丞相脫歡公。請證出世衢之南禪。",
    "X79n1562_009:0625b14": "而次地遷錫。六會說法。然所居之室。如傳舍。惟入艸",
    "X79n1562_009:0625b15": "求人。不厭饑渴。嘗曰。我當時錯登圓通門。入思菴室。",
    "X79n1562_009:0625b16": "被渠哄。到江浙。七上八落。至今沒箇合煞。若有代山",
    "X79n1562_009:0625b17": "僧。鼻孔出氣者。山僧兩手分付。雖然相逢沒量漢。莫",
    "X79n1562_009:0625b18": "作假&#x9DC4;聲。晚居雪竇。示眾曰。千說萬說。不若覿面。一",
    "X79n1562_009:0625b19": "見昨日二十九。今朝七月一報你參玄人。光陰如箭",
    "X79n1562_009:0625b20": "疾。娘生兩隻眼。箇箇黑如漆。急急急回頭。看取天真",
    "X79n1562_009:0625b21": "佛。良久云。是何面孔。下座。巡堂喫茶。又曰。妙不妙衲",
    "X79n1562_009:0625b22": "僧鼻孔無多竅。玄不玄剎竿頭上無青天。至士寧容",
    "X79n1562_009:0625b23": "袖手。良馬豈待揮鞭。全超棒喝不落蹄筌。百鳥不來",
    "X79n1562_009:0625b24": "春又去。巖房贏得日高眠。證老年退居定水之圓明",
    "X79n1562_009:0625c01": "菴。其示寂時。春秋六十有五。闍維有不壞者二。曰牙",
    "X79n1562_009:0625c02": "齒。曰數珠。舍利明瑩。門人景雲建窣堵於本菴。",
    "X79n1562_009:0625c03": "[0625c03] 贊曰。洞室宗旨綿密。弘智數傳之下。弗克大鬯者。何",
    "X79n1562_009:0625c04": "也。&#x8462;學者鹵&#x83BE;。艱於入彀耳。至無印師資力揮魯戈。",
    "X79n1562_009:0625c05": "頓返羲輪。猗歟杰也。若以臨末舍利明瑩。而識其生",
    "X79n1562_009:0625c06": "平。則負圓通老衲。不勝言矣。",
    "X79n1562_009:0625c07": "斷崖義禪師",
    "X79n1562_009:0625c08": "[0625c08] 斷崖了義禪師者。湖州德清湯氏子也。六歲始言。言",
    "X79n1562_009:0625c09": "即入理。常隨其母。誦法華經。因牽母衣而問曰。佛放",
    "X79n1562_009:0625c10": "眉間白毫相光。照東方萬八千土。靡不周&#x5FA7;。母曾見",
    "X79n1562_009:0625c11": "麼。母答曰。佛放瑞光。如優曇花。時一遇耳。又問曰。因",
    "X79n1562_009:0625c12": "甚又道。我見燈明佛本光瑞如此。母良久。撫其頂而",
    "X79n1562_009:0625c13": "嘆曰。兒有慧根乎。更宜廣見高明休自屈。年十七。聞",
    "X79n1562_009:0625c14": "舉高&#x5CEF;妙公警策語。乃勃起曰。此大善知識也。我往",
    "X79n1562_009:0625c15": "從之。其母甚喜。竟造獅子巖。謁妙公。公愛其挺特。俾",
    "X79n1562_009:0625c16": "提一歸何處話。且授名曰從一。妙公每呼從一。一每",
    "X79n1562_009:0625c17": "應諾。公曰。牛過&#x7A93;櫺頭角。四蹄都過了。因甚尾巴過。",
    "X79n1562_009:0625c18": "不得一罔措。自是一歸何處。與牛過&#x7A93;櫺話。結成一",
    "X79n1562_009:0625c19": "片。如礙鐵圍。或間求示。非拳則棒一。又疑拳棒與本",
    "X79n1562_009:0625c20": "參。豈相干耶。偶過&#x76CB;盂塘。見松梢雪墜有省。即舉似",
    "X79n1562_009:0625c21": "公曰。不問南北與西東。大地山河一片雪。聲未已。又",
    "X79n1562_009:0625c22": "被痛棒打。退不覺隕身崖下。同學捫蘿救之。一乃誓",
    "X79n1562_009:0625c23": "限七日。晝則樁立。夜則攀樹。臨崖露立達旦。未及期。",
    "X79n1562_009:0625c24": "大徹扣關。大呼曰。今日瞞我不得也。公曰。作麼。曰。大",
    "X79n1562_009:0626a01": "地山河一片雪。太陽一照便無&#x8E2A;。自此不疑諸佛祖。",
    "X79n1562_009:0626a02": "更無南北與西東。妙公乃上堂曰。我布漫天大網。打",
    "X79n1562_009:0626a03": "鳳羅龍不曾。遇得一蝦一&#x880F;。今日有箇蟭螟。虫撞入",
    "X79n1562_009:0626a04": "三十年。後向孤峰頂。揚聲大&#x544C;。且道。&#x544C;箇甚麼。舉拂",
    "X79n1562_009:0626a05": "子云。大地山河一片雪。一便奪拂子云。盡大地有一",
    "X79n1562_009:0626a06": "人發真歸源。我悉知之。公便下座。於是舉揚料揀。詞",
    "X79n1562_009:0626a07": "不少遜。而從一行者之名大顯。辭歸。德清結茆武康。",
    "X79n1562_009:0626a08": "居以事母。名緇樂訪之。又五載還天日。妙公曰。大有",
    "X79n1562_009:0626a09": "人道。你拖泥帶水在。對曰。兩眼對兩眼。妙公。乃為薙",
    "X79n1562_009:0626a10": "落。更從一。名了義。自號斷崖。遂單瓢隻杖。渡淮楊。歷",
    "X79n1562_009:0626a11": "齊魯。訪燕趙。登五臺。隨所至處。辨論風生。海內叢席",
    "X79n1562_009:0626a12": "為之大震。中峰本公。狀其生平曰。撞漫天網。解獅子",
    "X79n1562_009:0626a13": "鈴。情亡義斷。石裂崖崩。奪龐老金珠。高揮大抹。將阿",
    "X79n1562_009:0626a14": "爺門戶。&#x7AEA;柱橫&#x6491;。這邊那邊。了無&#x8989;絆。問禪問道。不",
    "X79n1562_009:0626a15": "近人情。大地山河一片雪。話頭流落至今行。名剎爭",
    "X79n1562_009:0626a16": "起之。不顧。逮本雍二禪師相繼化去。義始住天目正",
    "X79n1562_009:0626a17": "宗寺。年已七十。道風益峻。眾未嘗登百輩半受諸方",
    "X79n1562_009:0626a18": "付囑者。就正請益。不敢生。忽&#x751E;示眾曰。若要超凡入",
    "X79n1562_009:0626a19": "聖。永脫塵勞。直須去皮換骨。絕後再蘇如寒&#x7070;。發焰",
    "X79n1562_009:0626a20": "枯木重榮。豈可作容易想。我在老和尚處。多年每被",
    "X79n1562_009:0626a21": "大棒打。徹骨髓不曾。有一念遠離心。直至今日。纔觸",
    "X79n1562_009:0626a22": "著痛處。不覺淚流。豈是你懽喜踴躍。&#x9F69;著些子苦味。",
    "X79n1562_009:0626a23": "便乃掉頭不顧。殊不知苦味。能除百病。大凡功夫若",
    "X79n1562_009:0626a24": "到。省力時。如順水流舟。只要梢公牢牢把柁。纔有絲",
    "X79n1562_009:0626b01": "毫異念。生管取喪身失命。若到純一處。不可起一念",
    "X79n1562_009:0626b02": "精進心。不可起一念懈怠心。不可起一念求悟心。不",
    "X79n1562_009:0626b03": "可起一念得失心。纔有念生。即被一切邪魔入你心",
    "X79n1562_009:0626b04": "腑。使你顛狂。胡說亂道。永作魔家眷屬。佛也難救你。",
    "X79n1562_009:0626b05": "戒之戒之。元統元年除夕。告眾曰。有一件事。天來大",
    "X79n1562_009:0626b06": "還。委悉麼良久云。明日。是元朝越六日。指法雲塔西",
    "X79n1562_009:0626b07": "空地曰。更好立箇無縫塔。歸與禪者談笑自若。乃曰。",
    "X79n1562_009:0626b08": "老僧明日天台去也。侍者曰。某甲相隨得麼。曰。騎馬",
    "X79n1562_009:0626b09": "&#x8D82;不及。次日跏趺而逝。世壽七十二。坐夏四十九。奉",
    "X79n1562_009:0626b10": "遺命。塔於所指之處。賜號佛慧圓明正覺普度大師。",
    "X79n1562_009:0626b11": "義初會葬中峰時。笑謂眾曰。過後十二年。更為老僧。",
    "X79n1562_009:0626b12": "一會及入滅時。正符其讖。",
    "X79n1562_009:0626b13": "[0626b13] 贊曰。棒頭覓落處。何如撈月水中。喝下越端倪。卻似",
    "X79n1562_009:0626b14": "分膠膝裏。師初扣關。見高&#x5CEF;孤硬。有上山推轂之難。",
    "X79n1562_009:0626b15": "自後立地知此道。平常有順水放舟之快。想其為人",
    "X79n1562_009:0626b16": "烈丈夫也。故其問道出家之跡。頗與盧行者相若說",
    "X79n1562_009:0626b17": "法。寫自心曲。以真實誨人。至今傳其語。為禪關策要。",
    "X79n1562_009:0626b18": "宜矣。"
}