{
    "T39n1785_002:0053a02": "金光明經文句卷第二",
    "T39n1785_002:0053a04": "隋天台智者大師說",
    "T39n1785_002:0053a05": "門人灌頂錄",
    "T39n1785_002:0053a06": "[0053a06] 報障如上可解。煩惱與業云何。數人云。數",
    "T39n1785_002:0053a07": "起而輕名煩惱。數起而重名為業。天台師云。",
    "T39n1785_002:0053a08": "任運常有是煩惱。卒起決定心發動身口。必",
    "T39n1785_002:0053a09": "牽來報者是業。若爾惡星災異都不關心。云何",
    "T39n1785_002:0053a10": "是業障。此乃外相表業將起。是業責報之相",
    "T39n1785_002:0053a11": "即得是業障也。若煩惱業轉報未必轉。若報",
    "T39n1785_002:0053a12": "轉業煩惱必轉。通論。見思煩惱皆有愁憂恐",
    "T39n1785_002:0053a13": "怖。別論。愁憂屬見煩惱。恐怖屬愛煩惱。今不",
    "T39n1785_002:0053a14": "具記(云云)。三破業障者。從惡星災異下是也。",
    "T39n1785_002:0053a15": "業將感報故其相前現。相名表發意在此也。",
    "T39n1785_002:0053a16": "惡星者。別有客星也。亦是五星二十八宿。",
    "T39n1785_002:0053a17": "一方有七。四七二十八也。違其度數失其分",
    "T39n1785_002:0053a18": "野。若熒惑亂行麻彗暴出。是客星也。災異",
    "T39n1785_002:0053a19": "者。風雨雪霜乖候等是也。眾邪者有三。人邪",
    "T39n1785_002:0053a20": "鬼邪法邪是也。蟲道者毒鬼也。又言三毒是",
    "T39n1785_002:0053a21": "蟲也。變怪者詭怪也。謂禽獸醜惡形聲等是",
    "T39n1785_002:0053a22": "也。惡夢者。心靈潛密業現其中。夢見不適意",
    "T39n1785_002:0053a23": "事是也。夫諸業表報不出五罪。若惡星表亡",
    "T39n1785_002:0053a24": "身失命者。殺生業相也。惡星表神棄困窮者。",
    "T39n1785_002:0053a25": "竊盜業相也。惡星表親離幽厄者。淫罪業相",
    "T39n1785_002:0053a26": "也。惡星表誣枉讒謗者。妄語業相也。惡星",
    "T39n1785_002:0053a27": "表喪失財產者。飲酒業相也。其餘災異怪禽",
    "T39n1785_002:0053a28": "惡夢等。隨其時節各有所表。細心推詳不出",
    "T39n1785_002:0053a29": "五罪之報。行者知解推之。何須折篾鑽龜問",
    "T39n1785_002:0053b01": "管公明邪。從當淨洗浴下二舉方法能空於",
    "T39n1785_002:0053b02": "惡也。前業相外彰報對不久。內無方法何以",
    "T39n1785_002:0053b03": "禳之。約其三業作三德之方。以事表理也。",
    "T39n1785_002:0053b04": "洗浴臭體擬作法身。緘脣攝耳擬聽般若。至",
    "T39n1785_002:0053b05": "心清淨擬作解脫。前令洗浴內身。後更勸淨",
    "T39n1785_002:0053b06": "外服。內外相成爾。前但令聽後誡令專聽。",
    "T39n1785_002:0053b07": "鄭重緘口爾。前令至心後示至心之境。成其",
    "T39n1785_002:0053b08": "方法爾。夫人身本於不淨。蓮華本於淤泥。",
    "T39n1785_002:0053b09": "譬如栴檀生于伊蘭。世間現見也。今近因三",
    "T39n1785_002:0053b10": "業規矩。遠成三德妙義。可不信哉。洗浴法身",
    "T39n1785_002:0053b11": "能禳報障。攝耳緘口能禳煩惱障。至心能禳",
    "T39n1785_002:0053b12": "業障(云云)。從是經威德下四結成也。能悉消",
    "T39n1785_002:0053b13": "除者明三障轉也。今其寂滅者三德成也。寂",
    "T39n1785_002:0053b14": "滅秖是涅槃。涅槃秖是三德。前三業方法既",
    "T39n1785_002:0053b15": "成。三障理數應轉。三障既其已轉。理數成於",
    "T39n1785_002:0053b16": "三德。報障轉成法身德。煩惱障轉成般若德。",
    "T39n1785_002:0053b17": "業障轉成解脫德。前寄事相將淺以表深。後",
    "T39n1785_002:0053b18": "明寂滅將深以結淺。經文繡密見之者寡(云云)。",
    "T39n1785_002:0053b19": "護世四王下敘流通中品。皆如上說。",
    "T39n1785_002:0053b20": "釋壽量品",
    "T39n1785_002:0053b21": "[0053b21] 佛本無身無壽。亦無於量。隨順世間而論三",
    "T39n1785_002:0053b22": "身。亦隨順世間而論三壽量。法身者。師軌法",
    "T39n1785_002:0053b23": "性。還以法性為身。此身非色質亦非心智。非",
    "T39n1785_002:0053b24": "陰界入之所攝持。彊指法性為法身爾。法性",
    "T39n1785_002:0053b25": "壽者非報得命根亦無連持。彊指不遷不變",
    "T39n1785_002:0053b26": "名之為壽。此壽非長量亦非短量。無延無促。",
    "T39n1785_002:0053b27": "彊指法界同虛空量。此即非身之身無壽之",
    "T39n1785_002:0053b28": "壽不量之量也。報身者修行之所感也。法華",
    "T39n1785_002:0053b29": "云。久修業所得。涅槃云。大般涅槃修道得故。",
    "T39n1785_002:0053c01": "如如智照如如境。菩提智慧與法性相應相",
    "T39n1785_002:0053c02": "冥。相應者如函蓋相應也。相冥者如水乳相",
    "T39n1785_002:0053c03": "冥也。法身非身非不身。智既應冥亦非身非",
    "T39n1785_002:0053c04": "不身。彊名此智為報身也。法壽非常非無常。",
    "T39n1785_002:0053c05": "智既應冥亦非常非無常。彊名常為壽也。法",
    "T39n1785_002:0053c06": "既非量非無量。智既應冥亦非量非無量。彊",
    "T39n1785_002:0053c07": "名無量為量也。應身者應同物身為身也。應",
    "T39n1785_002:0053c08": "同連持為壽也。應同長短為量也。智與體冥",
    "T39n1785_002:0053c09": "能起大用。如水銀和真金能塗諸色像。功德",
    "T39n1785_002:0053c10": "和法身處處應現往。能為身為非身。能為常",
    "T39n1785_002:0053c11": "壽為無常壽。能為無量能為有量。有量有二",
    "T39n1785_002:0053c12": "義。一為無量之量。二為有量。之量如七百阿",
    "T39n1785_002:0053c13": "僧祇及八十等。是有量之量。如山斤海滴。實",
    "T39n1785_002:0053c14": "有齊限。凡夫所不知。阿彌陀實有期限。人天",
    "T39n1785_002:0053c15": "莫數。此是有量之無量。應佛皆為兩量。逐",
    "T39n1785_002:0053c16": "物隨緣參差長短。然此三身三壽三量不可",
    "T39n1785_002:0053c17": "並別一異。則乖法體。即一而三即三而一。",
    "T39n1785_002:0053c18": "乃會玄文。故下文云。如深法性。即於此典金",
    "T39n1785_002:0053c19": "光明中而得見我釋迦牟尼。即其義也。但信",
    "T39n1785_002:0053c20": "相偏疑應身之有量。四佛偏舉應佛之無量。",
    "T39n1785_002:0053c21": "斷其有量&#x8FF9;疑既除。深達報法。若從信相所",
    "T39n1785_002:0053c22": "疑。應言壽有量。若從四佛釋疑。應言壽無",
    "T39n1785_002:0053c23": "量。而今不道壽有量。不道壽無量。直言壽量",
    "T39n1785_002:0053c24": "者。意欲圓論三佛之壽量。故不偏題。取意為",
    "T39n1785_002:0053c25": "釋。若從義便。正是報身之壽量。何故取此。報",
    "T39n1785_002:0053c26": "身上冥下應。上冥法性即非量非無量。下應",
    "T39n1785_002:0053c27": "機緣能量能無量。量疑牽無量之答即達於",
    "T39n1785_002:0053c28": "圓。經家從其生圓解而題品。舉一而蔽諸。",
    "T39n1785_002:0053c29": "從此義故題為壽量品。又一時重解。壽量",
    "T39n1785_002:0054a01": "品亦作三重。一玄義。二引證。三還源。玄義",
    "T39n1785_002:0054a02": "者。壽者命也。謂報得命根連持不斷。名之為",
    "T39n1785_002:0054a03": "壽。延促期數名之為量。故言壽量也。此釋應",
    "T39n1785_002:0054a04": "佛因緣之壽量也。又壽者受也。境智和合共",
    "T39n1785_002:0054a05": "相盛受。謂無分別智盛受無分別境。無分別",
    "T39n1785_002:0054a06": "境盛受無分別智。如函大蓋大。故壽是受義",
    "T39n1785_002:0054a07": "也。量者相應也。境智相應故言量。此釋報佛",
    "T39n1785_002:0054a08": "之壽量也。又壽者久也。常不變易稱之為久。",
    "T39n1785_002:0054a09": "量者銓量也。常久之壽非多數非少數。非相",
    "T39n1785_002:0054a10": "應盡知。非相應不盡知。非可說非不可說。",
    "T39n1785_002:0054a11": "無以名之。彊以銓量說其長久。此釋法身之",
    "T39n1785_002:0054a12": "壽量也。初番為二。一有量量。如釋迦之壽",
    "T39n1785_002:0054a13": "方八十是也。二量無量。如彌陀之壽。實是有",
    "T39n1785_002:0054a14": "量。人天所不能測。故言量無量也。此量無",
    "T39n1785_002:0054a15": "量皆應佛所為也。第二番亦二義。佛以如如",
    "T39n1785_002:0054a16": "智稱如如境。境無分別智亦無分別。若境稱",
    "T39n1785_002:0054a17": "於智智有分別。境亦有分別。此知與不知",
    "T39n1785_002:0054a18": "皆報佛所明也。第三番亦二義。一者深寂",
    "T39n1785_002:0054a19": "不可說。二以慈悲方便亦可得說。此可說不",
    "T39n1785_002:0054a20": "可說皆法佛之法也。二引證者。方八十年證",
    "T39n1785_002:0054a21": "有量也。諸天世人八部之眾無能思算山斤",
    "T39n1785_002:0054a22": "海滴不可數知。此證量無量也。虛空分界不",
    "T39n1785_002:0054a23": "可齊限。證境無分別也。又唯除如來。證智可",
    "T39n1785_002:0054a24": "分別也。又下文去。智淵無邊法水具足。亦",
    "T39n1785_002:0054a25": "是證智也。壽不可計。此證不可說也。將欲",
    "T39n1785_002:0054a26": "宣暢釋迦如來所得壽命。此證慈悲可說也。",
    "T39n1785_002:0054a27": "又聞是四佛宣說如來壽命無量。證大悲可",
    "T39n1785_002:0054a28": "說也。新本明。婆羅門求佛舍利如粟大求",
    "T39n1785_002:0054a29": "六天報。即證有量也。王子說。金光明難思",
    "T39n1785_002:0054b01": "難解福報無邊。福報無邊是證量無量。難",
    "T39n1785_002:0054b02": "思難解即總證智境不可說等(云云)。三還源者。",
    "T39n1785_002:0054b03": "亦云復宗。釋此壽量。雖作三身六義。勿作異",
    "T39n1785_002:0054b04": "解。秖是經題金光明義爾。初番量無量者。秖",
    "T39n1785_002:0054b05": "是明義。以其明故大小長短延促數量悉現",
    "T39n1785_002:0054b06": "明中。還是明義爾。第二番智境函蓋體解相",
    "T39n1785_002:0054b07": "應。色大故般若亦大。以法常故諸佛亦常。",
    "T39n1785_002:0054b08": "還是光義也。第三番可說不可說。常樂我淨",
    "T39n1785_002:0054b09": "說滿法界。法性無所益。都無一言。法性無所",
    "T39n1785_002:0054b10": "損。還是金義。夫解一則千從。迷一則萬惑。",
    "T39n1785_002:0054b11": "即此義也。既是兩時之聞兼而錄之(云云)。此",
    "T39n1785_002:0054b12": "品正說而序文未盡。分別如上。從王舍城下",
    "T39n1785_002:0054b13": "是第三疑念序。文為二。一出人。二明疑。出人",
    "T39n1785_002:0054b14": "為四。一出處。二明位。三出名。四歎德。處如",
    "T39n1785_002:0054b15": "文。菩薩者。菩名道。薩名心。自行此道復能化",
    "T39n1785_002:0054b16": "人。故言摩訶薩。依勝行立勝位也。信相者。",
    "T39n1785_002:0054b17": "信家之相在似道中。別判三十心。圓判鐵輪",
    "T39n1785_002:0054b18": "位。下文云。見有一人似婆羅門。以枹擊鼓。鼓",
    "T39n1785_002:0054b19": "是法身擊是機動。似位機興知非真擊。又真",
    "T39n1785_002:0054b20": "似之位地地相隨無位不有。如普賢修普賢",
    "T39n1785_002:0054b21": "行滿位&#x96A3;尊極。此似則高。信相稱似道者。",
    "T39n1785_002:0054b22": "未敢判其高下也。難者言。若同普賢言似者。",
    "T39n1785_002:0054b23": "何故有疑。此亦非妨。菩薩為疑者作發起人",
    "T39n1785_002:0054b24": "爾。又佛地未了。疑無所嫌。法華中補處彌勒",
    "T39n1785_002:0054b25": "亦復懷疑。大集中有生疑菩薩。於菩提未了。",
    "T39n1785_002:0054b26": "菩提為我作名名為生疑。難者言。見諦已斷",
    "T39n1785_002:0054b27": "疑。十地云何疑。答言。見諦斷通疑。十地有",
    "T39n1785_002:0054b28": "別疑也。觀解者。心王名王五陰名舍。觀此五",
    "T39n1785_002:0054b29": "陰空寂。空寂即涅槃。涅槃能防非禦敵呼之",
    "T39n1785_002:0054c01": "為城。初心後心常觀涅槃行道。故是住處也。",
    "T39n1785_002:0054c02": "歎德文為二。外供養佛內種善根。此菩薩植",
    "T39n1785_002:0054c03": "善既深。多值諸佛。作高位解釋亦應無媿",
    "T39n1785_002:0054c04": "色(云云)。供養有二義。一財供養可解。二法供",
    "T39n1785_002:0054c05": "養。佛說百千法門。隨而修學名法供養。觀",
    "T39n1785_002:0054c06": "心解者。一念覺了心名為佛。無量功德心資",
    "T39n1785_002:0054c07": "此覺心令轉明淨。名供養佛。如膏資火。如食",
    "T39n1785_002:0054c08": "益身。如禪發慧。皆供養義也。種善根者。法性",
    "T39n1785_002:0054c09": "名地。觀法性智名種子。常以觀觀名下種。",
    "T39n1785_002:0054c10": "久習不退名種久。五善根生名增長。增長由",
    "T39n1785_002:0054c11": "風動日照雨潤。漸增茂好。風譬佛身輪。日譬",
    "T39n1785_002:0054c12": "佛意輪。雨譬佛口輪。值佛三事能大利益。楞",
    "T39n1785_002:0054c13": "嚴般若若增法性轉顯。法性若顯定慧倍明。",
    "T39n1785_002:0054c14": "植種值佛二義相成。舉此一雙歎菩薩德也。",
    "T39n1785_002:0054c15": "從是信相下正明疑念序。又為二。初疑之由。",
    "T39n1785_002:0054c16": "次正生疑。由有遠近。遠由三月唱入涅槃。",
    "T39n1785_002:0054c17": "近由敘述。若有聞者則能思惟無上之義。又",
    "T39n1785_002:0054c18": "云。由乎本誓擊動生疑。何因何緣者。通論",
    "T39n1785_002:0054c19": "三種皆名因。而此文既略。緣了相資共能顯",
    "T39n1785_002:0054c20": "正。正當於因。緣了當緣。正因常恒壽命無",
    "T39n1785_002:0054c21": "量。緣能顯理境常智亦常。此因此緣皆非八",
    "T39n1785_002:0054c22": "十之因緣。今方八十是何因何緣。是故生疑",
    "T39n1785_002:0054c23": "也。方八十者。世壽有三品。下方四十。中方",
    "T39n1785_002:0054c24": "八十。上方百二十。下方少天上方太老。中",
    "T39n1785_002:0054c25": "方不少不老表常。又十二因緣第八名愛支。",
    "T39n1785_002:0054c26": "八十滅者。表愛已盡。入有餘無餘涅槃。愛盡",
    "T39n1785_002:0054c27": "無縛表我涅槃表樂。又中方表中道。佛樂中",
    "T39n1785_002:0054c28": "道中道表淨。為此義故方八十年也。信相不",
    "T39n1785_002:0054c29": "作此解。是故生疑何因何緣也。從復更念言",
    "T39n1785_002:0055a01": "下。是正生疑。如佛所說者。此執教疑理。教詮",
    "T39n1785_002:0055a02": "止行二善。感壽則長。佛昔行因甚多。而今果",
    "T39n1785_002:0055a03": "壽極少。理教相違。不能不惑。若無此理教為",
    "T39n1785_002:0055a04": "虛設。若其必然長壽安在。是為執理而惑教",
    "T39n1785_002:0055a05": "也。有二因緣者。與前為異。前合止行同是緣",
    "T39n1785_002:0055a06": "了。今就止行自作因緣。十善中一一善皆具",
    "T39n1785_002:0055a07": "止行。不殺是止善。放生是行善。不盜是止善。",
    "T39n1785_002:0055a08": "施食是行善。今經舉不殺家之止善不盜家",
    "T39n1785_002:0055a09": "之行善。互舉一邊共明止行。若備論者。一",
    "T39n1785_002:0055a10": "一皆有止行。止之與行須明也。今就一一各",
    "T39n1785_002:0055a11": "有因緣。夫命是眾生之所共惜。奪而害之居",
    "T39n1785_002:0055a12": "然大苦。宥而放之則為快樂。慈心是因不畜",
    "T39n1785_002:0055a13": "殺具是緣。此是止善因緣也。夫食是依報。",
    "T39n1785_002:0055a14": "得之則命存。失之則壽殞。施心是因。施具是",
    "T39n1785_002:0055a15": "緣。此行善因緣也。不殺一條既爾。乃至不",
    "T39n1785_002:0055a16": "邪見亦復如是。總有止行二十善四十因緣。",
    "T39n1785_002:0055a17": "此等因緣俱感長壽。佛之止行二善累高於",
    "T39n1785_002:0055a18": "山。積厚於地。云何今日八十而終。此約因果",
    "T39n1785_002:0055a19": "一途論止行二善。但作此解。於義未允。今當",
    "T39n1785_002:0055a20": "更說。人天之因以五戒十善名之為命。三乘",
    "T39n1785_002:0055a21": "行人以智慧為命。魔名殺者。若遮奪此事。",
    "T39n1785_002:0055a22": "即是斷人天命。若不遮奪名為止善。方便勸",
    "T39n1785_002:0055a23": "修名為行善。若破壞三藏法。名殺二乘人命。",
    "T39n1785_002:0055a24": "若不毀傷名為止善。方便勸修名為行善。若",
    "T39n1785_002:0055a25": "毀訾事檀乃至毀訾世智。名斷六度菩薩命。",
    "T39n1785_002:0055a26": "若不障礙名為止善。方便勸修名為行善。若",
    "T39n1785_002:0055a27": "修體法斷貪恚癡是二乘命。若障不令修名",
    "T39n1785_002:0055a28": "斷二乘命。若不障者名為止善。方便勸修",
    "T39n1785_002:0055a29": "名為行善。非撥體空則斷通教菩薩命。若不",
    "T39n1785_002:0055b01": "障者即是止善。方便勸修即是行善。若毀訾",
    "T39n1785_002:0055b02": "漸次是斷別教菩薩命。不作障礙即是止善。",
    "T39n1785_002:0055b03": "方便勸修即是行善。若誹謗圓融即斷圓教",
    "T39n1785_002:0055b04": "菩薩命亦斷佛命。若不留難即是止善。方便",
    "T39n1785_002:0055b05": "勸修即是行善。圓人非但不壞諸法而隨一",
    "T39n1785_002:0055b06": "相。即殺諸法而隨一相。如仙豫大王害五百",
    "T39n1785_002:0055b07": "之短命施十劫之長齡。如佛斷一切煩惱及",
    "T39n1785_002:0055b08": "習一切無有餘。此皆言逆而理順。非小行",
    "T39n1785_002:0055b09": "者所行。如上所論。一一法皆有止行二善。一",
    "T39n1785_002:0055b10": "一善皆有因緣。若得此意歷諸法門浩然若",
    "T39n1785_002:0055b11": "海。故大經云。行檀波羅蜜得壽命長。菩薩行",
    "T39n1785_002:0055b12": "檀則施眾生無量壽命。乃至行般若得壽命",
    "T39n1785_002:0055b13": "長。菩薩行般若。則施眾生無量壽命。即其義",
    "T39n1785_002:0055b14": "也。而我世尊行無不圓果無不滿。云何今日",
    "T39n1785_002:0055b15": "方八十年。次明施食者。百味甘漿等依報",
    "T39n1785_002:0055b16": "食也。身肉骨髓者正報食也。此皆事中施食",
    "T39n1785_002:0055b17": "爾。經言法食。法食者世間法味。出世間法",
    "T39n1785_002:0055b18": "味。出世間上上法味。菩薩能為一切眾生作",
    "T39n1785_002:0055b19": "大施主。令未發心者迴邪入正。已入正者增",
    "T39n1785_002:0055b20": "長萌芽。如陰陽養卉。如父母鞠子多積繒綿",
    "T39n1785_002:0055b21": "令墮地不痛。授以五戒十善。已持五戒者。說",
    "T39n1785_002:0055b22": "三界火猛多所燒害。讚歎三乘無繫解脫。已",
    "T39n1785_002:0055b23": "入證者。毀訾小乘敗種焦穀。讚歎菩薩所行",
    "T39n1785_002:0055b24": "之道。設飢國人大王之膳。煩惱為薪智慧為",
    "T39n1785_002:0055b25": "火。以是因緣成涅槃食。令諸弟子皆悉甘嗜。",
    "T39n1785_002:0055b26": "如是等一切法門悉名法食。一一法皆具止",
    "T39n1785_002:0055b27": "行二善。一一善具因具緣。此諸因緣感長壽",
    "T39n1785_002:0055b28": "果。而我世尊行無不圓果無不滿。云何今日",
    "T39n1785_002:0055b29": "方八十年。觀心不殺者。無明為父貪愛為母。",
    "T39n1785_002:0055c01": "若斷此者即成逆害。但觀無明即是明愛即",
    "T39n1785_002:0055c02": "是淨。體達能所皆如虛空。是為止善。觀諸心",
    "T39n1785_002:0055c03": "數亦復如是。是名行善。能如是觀獲得金剛",
    "T39n1785_002:0055c04": "常住之壽也。己身骨髓血肉者。此彼相望此",
    "T39n1785_002:0055c05": "為己身。智慧推之非己身也。如王子飼虎尸",
    "T39n1785_002:0055c06": "毘貿鴿。皆捨父母遺體非捨己身。己身者法",
    "T39n1785_002:0055c07": "性實相是也。釋論云。持戒為皮。禪定為血。",
    "T39n1785_002:0055c08": "智慧為骨。微妙善心為髓。為他說戒。戒能遮",
    "T39n1785_002:0055c09": "罪修福無相最上。非持非犯尸波羅蜜者。是",
    "T39n1785_002:0055c10": "施己皮也。說諸禪定神通變化。不起滅定",
    "T39n1785_002:0055c11": "現諸威儀者。是施己血也。說無著妙慧。非智",
    "T39n1785_002:0055c12": "非愚亡泯清淨。終日說終日無說。其所說法",
    "T39n1785_002:0055c13": "皆悉到於一切智地者。是施己骨也。檀忍等",
    "T39n1785_002:0055c14": "應是肉也。說甚深法性諸佛行處不一不二。",
    "T39n1785_002:0055c15": "言語道斷心行處滅微妙中道者。是施己髓",
    "T39n1785_002:0055c16": "也。將此充足飢餓眾生。況餘飲食。餘飲食",
    "T39n1785_002:0055c17": "者即是人天二乘戒皮定血慧骨真諦之髓",
    "T39n1785_002:0055c18": "爾。法華云。於餘深法中示教利喜者。即其",
    "T39n1785_002:0055c19": "義也。如來往昔隨他意說無量無邊。隨自意",
    "T39n1785_002:0055c20": "說亦無量無邊。皆是長壽因緣。云何今日方",
    "T39n1785_002:0055c21": "八十歲也。從大士如是至心念佛思是義時。",
    "T39n1785_002:0055c22": "此一句結前開後。至心者徹到心源盡心實",
    "T39n1785_002:0055c23": "際。故言至心。觀心既然觀佛亦爾。故言念",
    "T39n1785_002:0055c24": "佛。念佛不殺施食與法性虛空等。如此之壽",
    "T39n1785_002:0055c25": "不應短也。是為結前開後者。由作此觀機動",
    "T39n1785_002:0055c26": "瑞興故言開後也。從其室自然下是第四現",
    "T39n1785_002:0055c27": "瑞序。瑞者密報。相者表發。密報四佛當臨此",
    "T39n1785_002:0055c28": "室為爾斷疑。表發增進常因感得常果也。問",
    "T39n1785_002:0055c29": "佛作此瑞信相福作。答信相無機佛亦不應。",
    "T39n1785_002:0056a01": "若無諸佛機無所扣。機應相須瑞以之興。問",
    "T39n1785_002:0056a02": "眾緣感瑞信相獨感。答通由眾緣。別在信相。",
    "T39n1785_002:0056a03": "若瑞在靈山可非其力。室中所見豈不由之。",
    "T39n1785_002:0056a04": "譬張家降瑞。寧得王家受福。雖然信相是發",
    "T39n1785_002:0056a05": "起之人無容獨善。法華云。如為一人眾多亦",
    "T39n1785_002:0056a06": "然。就文為二。一現相由。二正現相。取結前",
    "T39n1785_002:0056a07": "開後之文為現瑞之由。從其室自然下為正",
    "T39n1785_002:0056a08": "現相也。正現相又二。一別現相。二總現相。從",
    "T39n1785_002:0056a09": "其室自然下是別現相。從舉要言之下是總",
    "T39n1785_002:0056a10": "現相。別相為十。表十地因成也。總相為一。表",
    "T39n1785_002:0056a11": "因成一果也。又別相表地地各各增益。總相",
    "T39n1785_002:0056a12": "表一地具諸地功德也。問此經常果為宗。何",
    "T39n1785_002:0056a13": "得作相表因。答此因是果家之因。因必成果",
    "T39n1785_002:0056a14": "不乖宗也。問前判信相是似位。後相則非其",
    "T39n1785_002:0056a15": "徵。若似同普賢前相亦非其兆。答一往云十",
    "T39n1785_002:0056a16": "地。一地之中皆有諸地功德表報利益。前後",
    "T39n1785_002:0056a17": "皆霑也。經家不定判位。秖可從容不得剋斷",
    "T39n1785_002:0056a18": "也。別相有十者。一其室廣博。二其地寶嚴。三",
    "T39n1785_002:0056a19": "妙香氛氳。四高座涌出。五佛座華座。六放大",
    "T39n1785_002:0056a20": "光明。七雨諸天華。八作天妓樂。九皆受天樂。",
    "T39n1785_002:0056a21": "十根缺者具。此之十相表報十地功德。止",
    "T39n1785_002:0056a22": "可斐斖擬議。不得責其備悉。其室自然廣博",
    "T39n1785_002:0056a23": "表初歡喜者。此地初開過於凡聖。故以廣博",
    "T39n1785_002:0056a24": "表之。嚴淨&#x7460;璃間錯表離垢地者。此地對",
    "T39n1785_002:0056a25": "戒。戒是諸行基檀。諸行莊嚴於戒。故以間",
    "T39n1785_002:0056a26": "錯表之。香氣表明地者。其地對忍唯辱而忍",
    "T39n1785_002:0056a27": "增。如&#x70DF;多則香盛。故以香表之。高座表炎",
    "T39n1785_002:0056a28": "地者。其地對精進。精進督出眾行。故以高",
    "T39n1785_002:0056a29": "座表之。佛坐其上表難勝者。其地對禪。禪有",
    "T39n1785_002:0056b01": "神通轉變大力。故以佛表之。光明表現前者。",
    "T39n1785_002:0056b02": "其地對般若。般若洞照故以光明表之。天華",
    "T39n1785_002:0056b03": "表遠行者。其地對方便。方便善巧觸處嚴淨。",
    "T39n1785_002:0056b04": "故以天華表之。作樂表不動者。其地對力。",
    "T39n1785_002:0056b05": "力能利安一切如妓悅物。故以作妓表之。受",
    "T39n1785_002:0056b06": "樂表善慧者。其地對願。願滿則心喜。故以",
    "T39n1785_002:0056b07": "受樂表之。根具表法雲者。其地對智。因中眾",
    "T39n1785_002:0056b08": "行故智慧為首。智導諸行隨階而圓。故以根",
    "T39n1785_002:0056b09": "具表之(云云)。復次十相表一一地中具諸功德。",
    "T39n1785_002:0056b10": "且約初地釋之。其室自然廣博嚴事者。此相",
    "T39n1785_002:0056b11": "表初地智也。室者以五陰為室。此陰非陰亦",
    "T39n1785_002:0056b12": "非非陰。不為陰非陰所作。亦不作陰非陰。故",
    "T39n1785_002:0056b13": "言自然。不得陰不得非陰。二邊虛豁。故言",
    "T39n1785_002:0056b14": "廣博。非直空無二十五有二種涅槃。亦有因",
    "T39n1785_002:0056b15": "中十力無畏種種功德而莊飾之。故言嚴事。",
    "T39n1785_002:0056b16": "嚴事即假智。廣博即空智。自然即中智。三",
    "T39n1785_002:0056b17": "智一心中具足。是故歡喜。天紺&#x7460;璃雜廁間",
    "T39n1785_002:0056b18": "錯以成其地者。此相表初地所照境。天紺&#x7460;",
    "T39n1785_002:0056b19": "璃瑩淨明徹。表真諦境。雜廁間錯種種莊嚴。",
    "T39n1785_002:0056b20": "表俗諦境。猶如如來所居淨土。至聖所居極",
    "T39n1785_002:0056b21": "尊之地。表中道第一義諦境。一地而三相三",
    "T39n1785_002:0056b22": "相而一地。表一諦而三諦三諦而一諦。有妙",
    "T39n1785_002:0056b23": "香氣過諸天香者。此相表初地慈悲功德。慈",
    "T39n1785_002:0056b24": "能與樂如香氛氳。悲能拔苦如香離臭。此慈",
    "T39n1785_002:0056b25": "悲&#x7AEA;高故言過諸天香。此慈悲橫闊故言遍",
    "T39n1785_002:0056b26": "滿。遍滿一切陰界入中。無不溥覆也。其室",
    "T39n1785_002:0056b27": "四面有四高座者。此相表初地四德。四德是",
    "T39n1785_002:0056b28": "祕密之藏。佛住其中。如高座可坐。為坐諸",
    "T39n1785_002:0056b29": "佛也。有四如來者。此相表初地覺四德智。智",
    "T39n1785_002:0056c01": "與德冥如佛坐座也。放大光明者。此相表初",
    "T39n1785_002:0056c02": "地自行化他。照此土表自行。照他土表化他",
    "T39n1785_002:0056c03": "也。雨諸天華者。此相表初地四辯。華雨於",
    "T39n1785_002:0056c04": "空。如辯詮於理也。作天妓樂者。此相表初",
    "T39n1785_002:0056c05": "地四攝。四攝攝物如樂樂他也。受天快樂者。",
    "T39n1785_002:0056c06": "此相表初地法喜。法喜澄神如受天樂。根缺",
    "T39n1785_002:0056c07": "具足者。此相表初地諸根互用。耳見眼聞。",
    "T39n1785_002:0056c08": "一根之中具足諸根之用也。初地功德佛辯",
    "T39n1785_002:0056c09": "所不能宣。略舉十相表其梗概爾。初地既然。",
    "T39n1785_002:0056c10": "一一地亦復如是。復次十相表初地自行化",
    "T39n1785_002:0056c11": "他功德。前五相表自行功德。後五相表化他",
    "T39n1785_002:0056c12": "功德。其室廣博表自行之般若。天紺&#x7460;璃表",
    "T39n1785_002:0056c13": "自行之法身。有妙香氣表自行之解脫。高座",
    "T39n1785_002:0056c14": "華衣表自行之因成。佛坐座上表獲記成佛",
    "T39n1785_002:0056c15": "也。後五相表化他功德者。放光表意輪益物",
    "T39n1785_002:0056c16": "也。雨華表口輪益物也。作樂表身輪益物也。",
    "T39n1785_002:0056c17": "又表能令眾生轉煩惱障而受法喜之樂。根",
    "T39n1785_002:0056c18": "具表能令眾生轉報障也。初地既然。後一一",
    "T39n1785_002:0056c19": "地亦復如是。從一切世間下是總現相也。別",
    "T39n1785_002:0056c20": "相文廣意略。總相文略意廣。此表十地因成",
    "T39n1785_002:0056c21": "一果究竟具足也。一切者該十法界也。世間",
    "T39n1785_002:0056c22": "者包三世間也。未曾有者因中所無也。悉具",
    "T39n1785_002:0056c23": "現者因圓理顯也。國土世間未曾有則實相",
    "T39n1785_002:0056c24": "滿。眾生世間未曾有則般若滿。五陰世間未",
    "T39n1785_002:0056c25": "曾有則解脫滿。舉要者。實相是要。實相既",
    "T39n1785_002:0056c26": "圓。何法不滿邪。◎從信相歡喜下是第五",
    "T39n1785_002:0056c27": "默念騰疑序。文為二。初見相歡喜。二默念陳",
    "T39n1785_002:0056c28": "疑。歡喜者。既因心疑&#x89A9;瑞見佛。必知聞法。是",
    "T39n1785_002:0056c29": "故歡喜。從至心念佛下是默念求決也。夫疑",
    "T39n1785_002:0057a01": "情不可久處。是故騰疑。念釋迦如來無量功",
    "T39n1785_002:0057a02": "德相好光明神力說法。皆不生疑。唯壽命中",
    "T39n1785_002:0057a03": "心生疑惑。云何佛壽中八十年。念此覆心故",
    "T39n1785_002:0057a04": "默騰求決也。而不發言者。四佛適現。威尊",
    "T39n1785_002:0057a05": "敬重不敢發言。疑既覆心不得不念。又前",
    "T39n1785_002:0057a06": "默念而感瑞。今承前默念以求決爾。從爾時",
    "T39n1785_002:0057a07": "四佛以正遍知下是第六止疑序。文為二。一",
    "T39n1785_002:0057a08": "正止疑。二釋止疑。疑蓋覆心聞法不解。故先",
    "T39n1785_002:0057a09": "止之。例如見諦先斷疑方進修道也。若信相",
    "T39n1785_002:0057a10": "實疑。宜須折止。若是起教因其訓人。從汝今",
    "T39n1785_002:0057a11": "不應下正止疑也。云何不應。有三不應。一",
    "T39n1785_002:0057a12": "大用不應。八十者是佛大用。是故不應。二",
    "T39n1785_002:0057a13": "法性海深非言思所測。三以信能入以智能",
    "T39n1785_002:0057a14": "度。汝信智未具。豈度量所思。釋論云。無量法",
    "T39n1785_002:0057a15": "欲量。是人為覆溺。故將不應而止之也。何",
    "T39n1785_002:0057a16": "以故下釋三不應之意。舉八眾皆不能量者。",
    "T39n1785_002:0057a17": "釋法性不應也。法身菩薩法性淨土故不在",
    "T39n1785_002:0057a18": "言。生身菩薩若在家。為天龍等所攝。若出",
    "T39n1785_002:0057a19": "家為四眾所攝。若法性身施權。亦為八眾所",
    "T39n1785_002:0057a20": "攝。若凡若聖悉不能思算也。唯除如來者。",
    "T39n1785_002:0057a21": "釋智度不應也。若如如來是則能知。既未如",
    "T39n1785_002:0057a22": "如來。那忽能知。舊用此語為智所知。知是無",
    "T39n1785_002:0057a23": "常可量之法。天台師云。不爾。如來有無量常",
    "T39n1785_002:0057a24": "智。能知無量常法。豈可以常智所知判為無",
    "T39n1785_002:0057a25": "常邪。智性既冥大用可解。是釋三不應也。",
    "T39n1785_002:0057a26": "從時四如來下是第七集眾序。餘經或先集",
    "T39n1785_002:0057a27": "眾後現瑞。此經先現瑞後集眾。前後互出。爾",
    "T39n1785_002:0057a28": "時者將欲宣暢之時也。眾者欲色界諸天也。",
    "T39n1785_002:0057a29": "信相一人利益者少。有緣若集所益處多。是",
    "T39n1785_002:0057b01": "故集眾。眾有四種。一發起眾。信相樹神等",
    "T39n1785_002:0057b02": "是也。二當機眾。聞即得道者是也。三影響眾。",
    "T39n1785_002:0057b03": "從十方遠來者是也。四結緣眾。當座雖未得",
    "T39n1785_002:0057b04": "道。作後世因緣者是也。如流水為魚說法。",
    "T39n1785_002:0057b05": "遠作今日得悟因緣。即其事也。此經集天龍",
    "T39n1785_002:0057b06": "眾。與華嚴意同。亦集人眾而文略。新本中有",
    "T39n1785_002:0057b07": "無量百千婆羅門眾。懺悔品初信相及眷屬",
    "T39n1785_002:0057b08": "諸耆闍崛山。即是人眾也。相承云。此經與",
    "T39n1785_002:0057b09": "冥道相關。正集天龍略不說人爾。總瑞中云。",
    "T39n1785_002:0057b10": "一切世間未曾有事悉具出現。不見與二乘",
    "T39n1785_002:0057b11": "記。但明帝辨性。與般若方等意同。故判屬",
    "T39n1785_002:0057b12": "方等教攝。此中應論乘戒緩急四句。判出天",
    "T39n1785_002:0057b13": "龍生處。得道不得道。權實等事。如別記(云云)。",
    "T39n1785_002:0057b14": "齊此判屬序段者文云。將欲宣暢大眾雲集。",
    "T39n1785_002:0057b15": "豈非序之明證邪。序分竟。從爾時四佛下三",
    "T39n1785_002:0057b16": "品半文是第二正說段。凡三說不同。一云。壽",
    "T39n1785_002:0057b17": "量明常果為宗。常果契性性即是體。二義宛",
    "T39n1785_002:0057b18": "然不須多惑。下懺悔品滅惡。讚歎品生善。",
    "T39n1785_002:0057b19": "空品導成。即是經用也。二云。壽量明宗。懺歎",
    "T39n1785_002:0057b20": "明用。空品明體。此乃以因中所用之性為果",
    "T39n1785_002:0057b21": "上所顯之體。於義不便。故不用之。三三藏",
    "T39n1785_002:0057b22": "云。正說有兩段。壽量是果段。三身是因段。二",
    "T39n1785_002:0057b23": "文各有序。虛空藏問為因段序。直是發問於",
    "T39n1785_002:0057b24": "序義弱。師云。三身成果上義非因義也。是",
    "T39n1785_002:0057b25": "故不用。初家所說好與今意同。新舊兩文凡",
    "T39n1785_002:0057b26": "三處明宗。初是四佛拂疑。明應化之壽非",
    "T39n1785_002:0057b27": "思算所知。&#x8FF9;既長遠本難窮極。上根人聞&#x8FF9;",
    "T39n1785_002:0057b28": "悟本也。若未悟者。王子明。蚊蚋&#x811A;可以作",
    "T39n1785_002:0057b29": "城樓。鼠登兔角梯食月除脩羅。明法身無舍",
    "T39n1785_002:0057c01": "利。如來真實身舍利無是處。中根人直無",
    "T39n1785_002:0057c02": "理本而悟&#x8FF9;也。若未悟者。釋迦論三身共說",
    "T39n1785_002:0057c03": "廣分別之。本&#x8FF9;俱解。是為三番明宗顯體。",
    "T39n1785_002:0057c04": "懺品別論滅惡通亦生善。歎品別論生善通",
    "T39n1785_002:0057c05": "亦滅惡。空品導成。俱是經用也。今之四卷止",
    "T39n1785_002:0057c06": "有一番明宗。文為四。初四佛說偈。二信相歡",
    "T39n1785_002:0057c07": "喜。三當機得道。四四佛還本。說偈又二。一",
    "T39n1785_002:0057c08": "經家敘。二四佛喻說。問四佛說偈為各為共。",
    "T39n1785_002:0057c09": "答經既無文不可定判。或宜聞共說異口同",
    "T39n1785_002:0057c10": "音。或宜聞別說。各引一喻。見亦如是。若見四",
    "T39n1785_002:0057c11": "佛同尊特身。一身一智慧者即是常身。弟子",
    "T39n1785_002:0057c12": "眾一故。若見四佛佛身不同。即是應化。弟",
    "T39n1785_002:0057c13": "子眾多故。分八偈為二意。初云。前四偈立譬。",
    "T39n1785_002:0057c14": "次一偈合譬。次二偈斷疑。次一偈結釋。次",
    "T39n1785_002:0057c15": "云。前四偈為譬本。後四偈合釋。兩途俱可用。",
    "T39n1785_002:0057c16": "舊云。四偈止譬其壽長。更無別意。是義不然。",
    "T39n1785_002:0057c17": "諸佛之教上中下善。其言巧妙其義深遠。此",
    "T39n1785_002:0057c18": "中正是常宗斷疑。一經之要處何容無義。且",
    "T39n1785_002:0057c19": "作三意消文。一對四諦。二對四念處。三對四",
    "T39n1785_002:0057c20": "德。四諦理通因果。四念論因。四德論果。若",
    "T39n1785_002:0057c21": "論果壽宜對四德。果不孤起故念處明因。因",
    "T39n1785_002:0057c22": "果有本故對四諦也。上以四佛對四諦智。今",
    "T39n1785_002:0057c23": "以四佛所說對四諦理。舊讀四諦文云。知苦",
    "T39n1785_002:0057c24": "如苦相。知集如集相。相是其事。齊事而知。",
    "T39n1785_002:0057c25": "於理不顯。今明。知苦如苦相。如是其理相是",
    "T39n1785_002:0057c26": "其事。即事而真事理雙達。餘三諦亦如是。",
    "T39n1785_002:0057c27": "如是釋者於四諦理義便也。又一解。知苦是",
    "T39n1785_002:0057c28": "知俗。如是知真。相是知中。中是實相。故今以",
    "T39n1785_002:0057c29": "相為中也。此則三諦具在一文。知苦既然",
    "T39n1785_002:0058a01": "下集道滅亦如是(云云)。明識四諦是脩長壽境。",
    "T39n1785_002:0058a02": "故約四諦對偈也。一切諸水者此對集諦。大",
    "T39n1785_002:0058a03": "經云。有河洄澓沒眾生。即其義也。水體潤生",
    "T39n1785_002:0058a04": "如集能資長。鼓怒浩澣無處不有。集亦如是。",
    "T39n1785_002:0058a05": "沒溺凡聖&#x4E98;界內外也。諸須彌山者此對苦",
    "T39n1785_002:0058a06": "諦。小般若以身為須彌。即其義也。山體結構",
    "T39n1785_002:0058a07": "磐峙水上。如苦報積聚為集作果繫縛界內",
    "T39n1785_002:0058a08": "外色心也。大地微塵者此對道諦。法華云。",
    "T39n1785_002:0058a09": "其所說法皆悉到於一切智地。即其義也。地",
    "T39n1785_002:0058a10": "體能容載水陸兩途。如通別道到此彼岸。虛",
    "T39n1785_002:0058a11": "空分界者此對滅諦。法華云。常寂滅相終歸",
    "T39n1785_002:0058a12": "於空。即其義也。空體盡淨。五翳所不能染。三",
    "T39n1785_002:0058a13": "光所不能淨。如滅諦滅無二十五有及滅化",
    "T39n1785_002:0058a14": "城涅槃也。四諦理遍一切處即法身。四諦智",
    "T39n1785_002:0058a15": "稱境而知即報身。從體起用同其長短即應",
    "T39n1785_002:0058a16": "身。信相但見應短不見應長。應尚不達。寧知",
    "T39n1785_002:0058a17": "報法。四佛舉四喻喻其應長。水滴山斤地塵",
    "T39n1785_002:0058a18": "空界尚無能思算得其邊表。況復智冥於法。",
    "T39n1785_002:0058a19": "淵哉玄哉。信無底際。曠矣大矣。豈有垠涯。",
    "T39n1785_002:0058a20": "舉應&#x8FF9;以釋報法。豁然明悟。斷疑之巧為若",
    "T39n1785_002:0058a21": "此也。釋此偈妙為若此也。行者思之思之。",
    "T39n1785_002:0058a22": "四偈對四念處者。念處之觀本在苦諦。唯應",
    "T39n1785_002:0058a23": "約須彌山偈而論。今則通對也。一切諸水對",
    "T39n1785_002:0058a24": "受念處。受能含納如海多容故也。須彌山對",
    "T39n1785_002:0058a25": "身念處。色相與質礙相類故也。大地對於想",
    "T39n1785_002:0058a26": "行念處。想取行行如地容載故也。空界對心",
    "T39n1785_002:0058a27": "念處。心但有名如空無相故也。若觀四念處",
    "T39n1785_002:0058a28": "是脩長壽因。若念處得道即是長壽果。故用",
    "T39n1785_002:0058a29": "念處對四偈也。若觀四枯念處。破凡夫之四",
    "T39n1785_002:0058b01": "倒。若觀四榮念處。破二乘之四倒。若觀中道",
    "T39n1785_002:0058b02": "念處則非榮非枯。於其中間而般涅槃。成五",
    "T39n1785_002:0058b03": "種解脫。謂色解脫乃至識解脫。脫五陰縛名",
    "T39n1785_002:0058b04": "五解脫。洞達五陰空無所有名五般若。冥五",
    "T39n1785_002:0058b05": "陰現名五法身。雖三分別。不一不異不縱不",
    "T39n1785_002:0058b06": "橫名祕密藏。號大涅槃。仁王呼為法性色法",
    "T39n1785_002:0058b07": "性受想行識。陰之法性即是法身。智冥法性",
    "T39n1785_002:0058b08": "即是報身。法報皆非常非無常。而能起用為",
    "T39n1785_002:0058b09": "常為無常。常用則長無常用則短。信相但見",
    "T39n1785_002:0058b10": "無常不能見常。於用未達。況解其本。四佛舉",
    "T39n1785_002:0058b11": "喻明其用常。&#x8FF9;常無邊非思算所得。況復體",
    "T39n1785_002:0058b12": "理寧可心知。信相迷除豁如雲卷。斷疑之巧",
    "T39n1785_002:0058b13": "為若此也。四偈對四德者。水潤生榮對常德。",
    "T39n1785_002:0058b14": "山能高出對我德。碎地為塵對淨德。空無苦",
    "T39n1785_002:0058b15": "受對樂德。四德成就是果上所剋。果與理冥。",
    "T39n1785_002:0058b16": "冥於非常非無常。能起常無常用。冥於非我",
    "T39n1785_002:0058b17": "非無我。起我無我用。冥於非淨非不淨。起淨",
    "T39n1785_002:0058b18": "不淨用。冥於非樂非不樂。起於樂無樂用。信",
    "T39n1785_002:0058b19": "相但見無常無樂不見常樂。於應尚迷。何",
    "T39n1785_002:0058b20": "能識本。四佛舉四德之用非思算所知。體",
    "T39n1785_002:0058b21": "本報法杳然慮外。信相聞說非但疑除惑斷。",
    "T39n1785_002:0058b22": "增信生解。故歡喜踊躍得之於懷(云云)。億百",
    "T39n1785_002:0058b23": "千萬下合譬偈也。舊解有二失。一僻取文。二",
    "T39n1785_002:0058b24": "偏執義。舊云。四譬皆有齊畔可盡之物。百千",
    "T39n1785_002:0058b25": "是數法。數必有窮。據此為無常。今釋不爾。",
    "T39n1785_002:0058b26": "四佛引四譬者。乃是舉量以況無量。量物尚",
    "T39n1785_002:0058b27": "非思算所知。無量之法寧可圖度。億百千萬",
    "T39n1785_002:0058b28": "此舉數法以明無數法。既不能數數。那能",
    "T39n1785_002:0058b29": "知無數。縱令知數知無數。知量知無量者。秖",
    "T39n1785_002:0058c01": "是化用都不關體本。僻取之失非但自毀。又",
    "T39n1785_002:0058c02": "亦誣經。偏執義者。三身品云。化身亦常。處處",
    "T39n1785_002:0058c03": "說法。是故為常。當知化身備有常無常義。舊",
    "T39n1785_002:0058c04": "人那忽一向無常(云云)。以是因緣下兩行斷疑",
    "T39n1785_002:0058c05": "偈也。若作因緣者。因親緣&#x758E;。命是正報。不",
    "T39n1785_002:0058c06": "殺為因。食是依報。施之為緣。以此因緣得壽",
    "T39n1785_002:0058c07": "命長。若作二緣者。不殺是不殺戒家止善。施",
    "T39n1785_002:0058c08": "食是不盜戒家行善。互舉止行俱是二緣。法",
    "T39n1785_002:0058c09": "性菩提心名之為因。止行福慧等併皆是緣。",
    "T39n1785_002:0058c10": "緣能顯性。會非常非無常。能常能無常。法",
    "T39n1785_002:0058c11": "食不殺等皆如上說。修因既長得果又長。顯",
    "T39n1785_002:0058c12": "體又長起用又長。破其短疑也。是故汝今下",
    "T39n1785_002:0058c13": "一偈結成也。爾時信相下聞偈斷疑生信也。",
    "T39n1785_002:0058c14": "聞壽命無量者。解&#x8FF9;中之能常其壽無量也。",
    "T39n1785_002:0058c15": "疑去者。解&#x8FF9;中之能短。其壽八十也。深心",
    "T39n1785_002:0058c16": "信解者。悟其本識非量非無量也。踊躍者登",
    "T39n1785_002:0058c17": "位也。歡喜者信生也。別教釋者。信相似位中",
    "T39n1785_002:0058c18": "疑惑去登歡喜地中信生也。圓教釋者。信相",
    "T39n1785_002:0058c19": "鐵輪位中疑惑去入住銅輪位中歡喜也。若",
    "T39n1785_002:0058c20": "作普賢似位釋者。下地中疑惑去。十地頂深",
    "T39n1785_002:0058c21": "信堅固。猶若金剛。&#x96A3;真接極而生歡喜也。從",
    "T39n1785_002:0058c22": "說是如來下是第三當機上根初悟之。從時",
    "T39n1785_002:0058c23": "四如來下第四息化也。佛本為緣興。緣已利",
    "T39n1785_002:0058c24": "益則攝化還本。故言忽然不現也。觀解者。諦",
    "T39n1785_002:0058c25": "境發智覺慧相應。深觀此慧亦不得慧。亦不",
    "T39n1785_002:0058c26": "見境。境智俱寂即是不境義也(云云)。"
}