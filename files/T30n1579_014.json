{
    "T30n1579_014:0348b02": "瑜伽師地論卷第十四",
    "T30n1579_014:0348b04": "彌勒菩薩說",
    "T30n1579_014:0348b05": "三藏法師玄奘奉　詔譯",
    "T30n1579_014:0348b06": "本地分中聞所成地第十之二",
    "T30n1579_014:0348b07": "已說二種佛教所應知處。次說三種。謂依",
    "T30n1579_014:0348b08": "十相三門三種及與三根。於諸有情發起邪",
    "T30n1579_014:0348b09": "行。能令有情墮諸惡趣。言十相者。謂壞生",
    "T30n1579_014:0348b10": "命。財物。妻妾。若壞實義。善友。讚美。所為事",
    "T30n1579_014:0348b11": "業。若意三濁。謂執受他財欲為己有。欲",
    "T30n1579_014:0348b12": "令他遭所不愛事。誹謗真實。所有惡見。",
    "T30n1579_014:0348b13": "言三門者。一作業毀壞門。二意樂毀壞門。",
    "T30n1579_014:0348b14": "三方便毀壞門。於十相中。前之七種。作業毀",
    "T30n1579_014:0348b15": "壞。其次二種。意樂毀壞。最後一種。方便毀",
    "T30n1579_014:0348b16": "壞。所謂惡見。由惡見故。羞恥慈悲離諸惡",
    "T30n1579_014:0348b17": "行。悉皆毀壞。無有羞恥。無有慈悲。廣造",
    "T30n1579_014:0348b18": "眾惡。言三種者。一身所作。二語所作。三意",
    "T30n1579_014:0348b19": "所作。言三根者。一為自饒益相。二為損害",
    "T30n1579_014:0348b20": "他相。三於他顛倒相。謂於非法而作法",
    "T30n1579_014:0348b21": "想。於不應作作應作想。堅執現行。",
    "T30n1579_014:0348b22": "復有三法。能令有情不護諸根。一於依止",
    "T30n1579_014:0348b23": "中邪法種子。二於諸境界取不正相。三於",
    "T30n1579_014:0348b24": "私隱處不正思惟。如是三種。當知即是欲",
    "T30n1579_014:0348b25": "貪瞋恚。及與害品。依四處所。發生三種不",
    "T30n1579_014:0348b26": "正尋思。謂於自己利等四種白品法處。為欲",
    "T30n1579_014:0348b27": "獲得。或為不失。生欲尋思。於能障彼怨",
    "T30n1579_014:0348b28": "中二品有情處所。生恚尋思。於親友品有情",
    "T30n1579_014:0348b29": "處所。生害尋思。所以者何。若親友品。或時",
    "T30n1579_014:0348c01": "違犯於彼不生全斷滅欲。唯有輕微苦楚",
    "T30n1579_014:0348c02": "方便訓罰之欲。與此相違。所有白品。如應",
    "T30n1579_014:0348c03": "當知。略有四種內法種子。遍攝一切諸法",
    "T30n1579_014:0348c04": "種子。一世間種子。二出世種子。三不清淨種",
    "T30n1579_014:0348c05": "子。四清淨種子。世間種子者。謂欲色無色界",
    "T30n1579_014:0348c06": "繫諸行種子。出世種子者。謂能證三乘及三",
    "T30n1579_014:0348c07": "乘果。八聖道等清淨種子。不清淨種子者。謂",
    "T30n1579_014:0348c08": "欲界繫諸行種子。清淨種子復有二種。一世",
    "T30n1579_014:0348c09": "間淨。二出世間淨。色無色繫諸行種子名世",
    "T30n1579_014:0348c10": "間淨。能證三乘及三乘果。八聖道等所有種",
    "T30n1579_014:0348c11": "子名出世淨。",
    "T30n1579_014:0348c12": "復有三種從因所生有漏法因。若於此中。",
    "T30n1579_014:0348c13": "不如正理修方便者。能生諸苦。若能如",
    "T30n1579_014:0348c14": "理修方便者。於苦於因。能知能斷。謂於",
    "T30n1579_014:0348c15": "欲界繫法。染污希求。於色無色界繫法亦",
    "T30n1579_014:0348c16": "爾。又有三種諸煩惱趣。令諸有情流轉生",
    "T30n1579_014:0348c17": "死。謂於勝欲。發意悕求。名初煩惱趣。於色",
    "T30n1579_014:0348c18": "無色界勝自體中。發意悕求。名第二煩惱",
    "T30n1579_014:0348c19": "趣。於邪解脫。發意悕求。名第三煩惱趣。又",
    "T30n1579_014:0348c20": "有三種諸有情類。欲為根本作業方便。一為",
    "T30n1579_014:0348c21": "得勝欲。二為得勝自體。三為證勝解脫",
    "T30n1579_014:0348c22": "道。又有三種諸有情類。於三界中。攝受自",
    "T30n1579_014:0348c23": "體諸行威勢。一牽引威勢。二能得威勢。三成",
    "T30n1579_014:0348c24": "滿威勢。牽引威勢者。謂能引之業。能得威勢",
    "T30n1579_014:0348c25": "者。謂健達縛正現在前。成滿威勢者。謂住於",
    "T30n1579_014:0348c26": "此受淨不淨諸業異熟。又有三種無明蘊。諸",
    "T30n1579_014:0348c27": "有情類住無明者。由此因緣。能生三世自",
    "T30n1579_014:0348c28": "體差別。謂於過去世前際等無知。能生現",
    "T30n1579_014:0348c29": "在自體。於現在世前際等無知。能生未來自",
    "T30n1579_014:0349a01": "體。於未來世前際等無知。即於未來能生",
    "T30n1579_014:0349a02": "後後當來自體。又有三種未究竟聖。共諸",
    "T30n1579_014:0349a03": "異生生死災患。若有於彼深厭怖者。當速",
    "T30n1579_014:0349a04": "斷除三種憍逸。修習現法涅槃方便。一無病",
    "T30n1579_014:0349a05": "衰退。二少年衰退。三壽命衰退。其有智者。應",
    "T30n1579_014:0349a06": "觀未來如是三事定當隨逐。又有三種有",
    "T30n1579_014:0349a07": "情之類。貪瞋癡縛所依處所身分差別。能急",
    "T30n1579_014:0349a08": "繫縛諸有情類。閉在大苦生死牢獄。一能饒",
    "T30n1579_014:0349a09": "益。二能損害。三者平等。二種俱離。又有三",
    "T30n1579_014:0349a10": "處所生諸苦。遍攝有情所有眾苦。一合會所",
    "T30n1579_014:0349a11": "生苦。二乖離所生苦。三平等相續苦。初由損",
    "T30n1579_014:0349a12": "害位和合故。第二由饒益位變壞故。第三",
    "T30n1579_014:0349a13": "於一切位相續而轉。麁重所攝諸行所生。唯",
    "T30n1579_014:0349a14": "眾賢聖覺之為苦。非諸異生。又有三種心",
    "T30n1579_014:0349a15": "高舉法。違害欲求沙門果證修方便者預",
    "T30n1579_014:0349a16": "流果支。能障沙門令不得證。一者以己",
    "T30n1579_014:0349a17": "校量於他。謂我為勝心生高舉。二者以",
    "T30n1579_014:0349a18": "己校量於他。謂我相似心生高舉。三者",
    "T30n1579_014:0349a19": "以己挍量於他。謂我為劣心生高舉。",
    "T30n1579_014:0349a20": "復有三種種子。當知能生一切諸行。一已",
    "T30n1579_014:0349a21": "與果。二未與果。三果正現前。又有三種諸行",
    "T30n1579_014:0349a22": "言說所依處所。謂去來今。又有三相。能攝",
    "T30n1579_014:0349a23": "一切色法自相。謂顯形作用。安立眼識所取",
    "T30n1579_014:0349a24": "之色。於自處所障礙餘色。行住安立根色。",
    "T30n1579_014:0349a25": "若一切境界色。當知一切總有十色及定地",
    "T30n1579_014:0349a26": "色。若得淨定為引變化修方便者所有諸",
    "T30n1579_014:0349a27": "色。當知是內化心境界。亦是未滿變化心果。",
    "T30n1579_014:0349a28": "又有三種為諸煩惱所隨逐心。一諸異生",
    "T30n1579_014:0349a29": "心。二未滿學心。三已滿學心。又有三種聽",
    "T30n1579_014:0349b01": "聞法者。一於法於義不能受持。二唯能領",
    "T30n1579_014:0349b02": "受不能任持。三能受能持。又有三法是修",
    "T30n1579_014:0349b03": "行者觀身語意無常性觀趣入上首。一者入",
    "T30n1579_014:0349b04": "出息。二者尋伺。三者想思。又有三種尊勝應",
    "T30n1579_014:0349b05": "受敬養。一年齒增上。二族姓增上。三功德",
    "T30n1579_014:0349b06": "增上。又有三種住定不定因。二是定因。一",
    "T30n1579_014:0349b07": "不定因。一惡趣定因。謂無間業。二善趣涅槃",
    "T30n1579_014:0349b08": "定因。謂無漏有為法。三不定因。謂所餘法。又",
    "T30n1579_014:0349b09": "有三法。為令聖教得久住故。展轉舉罪。",
    "T30n1579_014:0349b10": "一者現見身語現行違犯學處。二從他聞。",
    "T30n1579_014:0349b11": "三以餘相比度了知。又諸如來自說具足三",
    "T30n1579_014:0349b12": "不護德。為顯外道諸師內懷眾惡自稱一",
    "T30n1579_014:0349b13": "切智者實非一切智者。又欲令彼於如來",
    "T30n1579_014:0349b14": "所發起真實一切智信。",
    "T30n1579_014:0349b15": "復有三種邪執所生大火所起有情燒惱。一",
    "T30n1579_014:0349b16": "貪愛燒惱。二愁憂燒惱。三顛倒燒惱。又有三",
    "T30n1579_014:0349b17": "火。為化樂福邪事外火。勝解有情示無虛",
    "T30n1579_014:0349b18": "誑所應事火。雖實非火假立火名。一者父",
    "T30n1579_014:0349b19": "母。二者妻子。三者真實應供福田。又有三種",
    "T30n1579_014:0349b20": "為諸樂欲增上生者所說真實增上生道。一",
    "T30n1579_014:0349b21": "者布施。得大財富。二者持戒。得往善趣。三",
    "T30n1579_014:0349b22": "者修定。遠離苦受。得生一向無有惱害",
    "T30n1579_014:0349b23": "樂世界中。又有三種。諸受欲者。劣中勝欲。",
    "T30n1579_014:0349b24": "觀待諸欲所生樂故。一多用功力依緣諸",
    "T30n1579_014:0349b25": "欲。謂現前住所有諸欲。二少用功力依心諸",
    "T30n1579_014:0349b26": "欲。謂樂化天所有諸欲。三極少功力依心諸",
    "T30n1579_014:0349b27": "欲。謂他化天所有諸欲。又有三種。超過諸",
    "T30n1579_014:0349b28": "欲劣中勝樂。一有尋伺喜。二無尋伺喜。三離",
    "T30n1579_014:0349b29": "喜之樂。又有三種。覺悟所知。能令三乘出",
    "T30n1579_014:0349c01": "離眾苦。一從他聞音種類。二內正思惟種",
    "T30n1579_014:0349c02": "類。三長時修習止觀種類。又有三種。覺悟",
    "T30n1579_014:0349c03": "所知。一者具縛。二不具縛。三全無縛。又有",
    "T30n1579_014:0349c04": "三種所應作事。修觀行者。由此三事增上",
    "T30n1579_014:0349c05": "力故。修習信等一切善法。一者永斷見道",
    "T30n1579_014:0349c06": "所斷諸煩惱已。證預流果。二者永斷修道",
    "T30n1579_014:0349c07": "所斷諸煩惱已。漸次證得一來不還阿羅漢",
    "T30n1579_014:0349c08": "果。三者證得阿羅漢已。現法樂住。又由三",
    "T30n1579_014:0349c09": "分照了一切所知境界。增上力故。建立三",
    "T30n1579_014:0349c10": "眼。一者肉眼。能照顯露無有障礙有見諸",
    "T30n1579_014:0349c11": "色。二者天眼。能照顯露不顯露。有障無障有",
    "T30n1579_014:0349c12": "見諸色。三者慧眼。照一切種若色非色所有",
    "T30n1579_014:0349c13": "諸法。又有三法。能害現行煩惱怨敵。一者",
    "T30n1579_014:0349c14": "信順善友。二者不與在家出家諸眾雜住。",
    "T30n1579_014:0349c15": "三者內正作意覺悟所知真實道理。",
    "T30n1579_014:0349c16": "復有三種正教誡方便。能展轉證後後所證。",
    "T30n1579_014:0349c17": "及得涅槃。一於尸羅正教誡方便。二於心",
    "T30n1579_014:0349c18": "住正教誡方便。三於覺悟所知真實道理",
    "T30n1579_014:0349c19": "正教誡方便。如正教誡方便有三種。當知",
    "T30n1579_014:0349c20": "數習正教誡方便亦爾。又於正教誡方便。現",
    "T30n1579_014:0349c21": "修習時。由三種法得安隱住。一者空無願",
    "T30n1579_014:0349c22": "無相滅盡等至。二者四靜慮。三者四無量。又",
    "T30n1579_014:0349c23": "略有三種心一境性。能令證得如實智見。",
    "T30n1579_014:0349c24": "一於意言中種種差別所緣行相。二意言無",
    "T30n1579_014:0349c25": "間種種差別所緣行相。三超度意言專注一",
    "T30n1579_014:0349c26": "境無種種無差別所緣行相。又有三處。能",
    "T30n1579_014:0349c27": "善攝受於惡邪處妄計尊勝及處中庸",
    "T30n1579_014:0349c28": "所化有情。引入聖教。一現己所有最勝神",
    "T30n1579_014:0349c29": "通。二於他所有染淨諸行。遮止開許。三宣",
    "T30n1579_014:0350a01": "說妙法正教正誡。又有三淨。為欲斷除樂",
    "T30n1579_014:0350a02": "淨外道以外事水暫除外垢。自謂已得第",
    "T30n1579_014:0350a03": "一清淨。所起邪慢故建立此三。第一義淨",
    "T30n1579_014:0350a04": "不淨處生超越因故。又有三種牟尼。為欲",
    "T30n1579_014:0350a05": "斷除持牟尼戒諸外道等。暫息語言。自",
    "T30n1579_014:0350a06": "謂已得真實寂靜所起邪執故。又為顯說",
    "T30n1579_014:0350a07": "無倒牟尼故。建立三種真實牟尼。即是聖所",
    "T30n1579_014:0350a08": "愛戒所攝身語二業。及無漏心。又有三法。能",
    "T30n1579_014:0350a09": "令處遠離者斷除現行不正尋思。謂由他",
    "T30n1579_014:0350a10": "所誹毀自所誹毀。退失大利增上力故。",
    "T30n1579_014:0350a11": "所起愧慚。及與愛敬。又依道及道果。當知",
    "T30n1579_014:0350a12": "有三種最勝無上。謂無常智。苦智。無我智。",
    "T30n1579_014:0350a13": "樂速通等四種行跡。一切世間出世間。有學",
    "T30n1579_014:0350a14": "無學。時解脫不動心解脫。最勝無上。修觀",
    "T30n1579_014:0350a15": "行者。先得其智。由此智故。為斷煩惱。次",
    "T30n1579_014:0350a16": "修行跡。修行跡已。心得解脫。又有三明。",
    "T30n1579_014:0350a17": "當知為顯於前後中際。斷常二邊邪執。現",
    "T30n1579_014:0350a18": "法涅槃愚癡。沙門婆羅門無明性故。建立三",
    "T30n1579_014:0350a19": "明。已說三種佛教所應知處。次說四種。謂",
    "T30n1579_014:0350a20": "有四法。能攝一切所知及智。謂身及聞思修",
    "T30n1579_014:0350a21": "增上念住。以為依止。緣身境慧。如身及緣",
    "T30n1579_014:0350a22": "身境慧。當知受心法。及緣受心法境慧亦",
    "T30n1579_014:0350a23": "爾。復有差別。謂四種縛。一執取縛。二領受",
    "T30n1579_014:0350a24": "縛。三了別縛。四執著縛。當知心於身。由執",
    "T30n1579_014:0350a25": "取縛所縛。於受。由內領受縛所縛。於色",
    "T30n1579_014:0350a26": "等境界相。由了別縛所縛。即於所說身等。",
    "T30n1579_014:0350a27": "由貪瞋等大小煩惱執著縛所縛。對治如",
    "T30n1579_014:0350a28": "是四種縛故。立四念住。又有四種。欲勤為",
    "T30n1579_014:0350a29": "先。觀察過患及與對治。以為依止。能斷現",
    "T30n1579_014:0350b01": "行諸不善法。及斷彼繫。能得善法。及能增",
    "T30n1579_014:0350b02": "長。又有四種為欲住心。為得勝定。修方",
    "T30n1579_014:0350b03": "便者。心住如意。能生長門。一樂出離欲。二",
    "T30n1579_014:0350b04": "受持讀誦。悔過精進。三能取賢善定相之心。",
    "T30n1579_014:0350b05": "四住空閑處。觀察諸法。又有四種心定心",
    "T30n1579_014:0350b06": "住。一有尋有伺有喜心住。二無尋無伺有喜",
    "T30n1579_014:0350b07": "心住。三無尋無伺離喜心住。四捨念清淨超",
    "T30n1579_014:0350b08": "度一切苦樂心住。又有四種所知真實。染污",
    "T30n1579_014:0350b09": "清淨二品別故。建立四種。若能了知。善了知",
    "T30n1579_014:0350b10": "者。能斷見修所斷一切煩惱。一染污品果真",
    "T30n1579_014:0350b11": "實。二彼品因真實。三清淨品果真實。四彼品",
    "T30n1579_014:0350b12": "因真實。又有四種想為先戲論縛。一於小",
    "T30n1579_014:0350b13": "欲中想為先戲論縛。二於大色中想為先",
    "T30n1579_014:0350b14": "戲論縛。三於無量空識無邊處想為先戲論",
    "T30n1579_014:0350b15": "縛。四於無所有處想為先戲論縛。又有四",
    "T30n1579_014:0350b16": "法。於諸有情對治恚害。不樂欲貪。善修習",
    "T30n1579_014:0350b17": "時。能生大福。能趣離欲。一慈。二悲。三喜。四",
    "T30n1579_014:0350b18": "捨。又有四法。超過色界。令成遠分。謂空",
    "T30n1579_014:0350b19": "處。識處。無所有處。非想非非想處。又有四",
    "T30n1579_014:0350b20": "種。為令解脫速得圓滿。勤修行者聖解脫",
    "T30n1579_014:0350b21": "欲勝任持法。為斷四愛。增上力故。謂為衣",
    "T30n1579_014:0350b22": "服飲食臥具少有所求。無作無亂。時無虛",
    "T30n1579_014:0350b23": "度。勤修方便。心離散亂。樂斷煩惱。樂修正",
    "T30n1579_014:0350b24": "道。又有四種修習道果諸煩惱斷。一見所",
    "T30n1579_014:0350b25": "斷煩惱斷。二修所斷下分結上中品斷。三即",
    "T30n1579_014:0350b26": "此無餘斷。四上分結無餘斷。",
    "T30n1579_014:0350b27": "復有四種。證預流支。能令行者於佛聖教",
    "T30n1579_014:0350b28": "及善趣中畢竟不動。謂於大師所。真覺所",
    "T30n1579_014:0350b29": "生無動心淨。如於大師所。當知於所證法",
    "T30n1579_014:0350c01": "及為證法修證行者所亦爾。如是三種。名",
    "T30n1579_014:0350c02": "心清淨。第四一種。名色清淨。聖所愛戒所攝",
    "T30n1579_014:0350c03": "故。前之三種令於聖教無有動搖。最後一",
    "T30n1579_014:0350c04": "種。令於善趣無有動搖。又有四種證預",
    "T30n1579_014:0350c05": "流支。一於說法師及教授者。能善承事無所",
    "T30n1579_014:0350c06": "違犯。二無倒聽聞師所說法及教授法。三於",
    "T30n1579_014:0350c07": "所聞法。能正思惟。及善通達。四成辦所修。",
    "T30n1579_014:0350c08": "又有四智。攝一切智。一唯無漏。於諸法中",
    "T30n1579_014:0350c09": "能現見智。二一向無漏。於諸法中非現見",
    "T30n1579_014:0350c10": "智。三一向有漏。或如理所引。或不如理所引。",
    "T30n1579_014:0350c11": "或非如理非不如理所引世間智。四通有漏",
    "T30n1579_014:0350c12": "無漏。他心差別智。又有四種。於轉還品真",
    "T30n1579_014:0350c13": "實能取智。能盡諸漏。一轉品果真實智。二轉",
    "T30n1579_014:0350c14": "品因真實智。三還品果真實智。四還品因真",
    "T30n1579_014:0350c15": "實智。又有四法。能令信者為斷煩惱修正",
    "T30n1579_014:0350c16": "方便。一相續殷重作用精進。二正知行念。三",
    "T30n1579_014:0350c17": "奢摩他。四毘鉢舍那又有四種。能通達法。",
    "T30n1579_014:0350c18": "能盡上漏所依足迹。謂為得聖道。修有漏",
    "T30n1579_014:0350c19": "慧。既得道已。缺諸煩惱。及缺諸事無餘。永",
    "T30n1579_014:0350c20": "斷諸煩惱事。如所得道。轉更修習。又有四",
    "T30n1579_014:0350c21": "法。展轉相應。有行有緣和合而轉。同一緣轉。",
    "T30n1579_014:0350c22": "謂受想行識。又有四護。能令已入佛聖教",
    "T30n1579_014:0350c23": "者愛樂聖教。一者命護。二者力護。三者心煩",
    "T30n1579_014:0350c24": "惱護。四者正方便護。又有四種。能得正見",
    "T30n1579_014:0350c25": "無倒義行所依處所。由前三種。行時清淨。",
    "T30n1579_014:0350c26": "由後一種。住時清淨。謂守根門者。於諸境",
    "T30n1579_014:0350c27": "界。不順不違。為守根門。念增上力。正智",
    "T30n1579_014:0350c28": "而行。住遠離者。心無染污。專注一緣。又",
    "T30n1579_014:0350c29": "由四行。當知能證明及解脫。由念眼慧。能",
    "T30n1579_014:0351a01": "證於明。又由身故。能證不動及時解脫。",
    "T30n1579_014:0351a02": "復有四法。能為廣大種種差別諸所造色生",
    "T30n1579_014:0351a03": "起依止。一者堅性二者濕性。三者煖性。四者",
    "T30n1579_014:0351a04": "輕等動性。又有四法。能持已生諸有情類。",
    "T30n1579_014:0351a05": "令得久住及能攝益。尋求有者。攝事分中。",
    "T30n1579_014:0351a06": "當廣分別。又有四種。於生死中。諸識流轉",
    "T30n1579_014:0351a07": "所依足迹。謂於諸色見已趣向。由貪愛故。",
    "T30n1579_014:0351a08": "取為所緣。所依境界。俱有建立。如於諸色。",
    "T30n1579_014:0351a09": "於受想行。當知亦爾。又諸苾芻。顧戀現法",
    "T30n1579_014:0351a10": "身命。為依止故。而於衣服飲食臥具。生希",
    "T30n1579_014:0351a11": "求愛。顧戀後法身命。為依止故。而於後有。",
    "T30n1579_014:0351a12": "生悕求愛。愚於涅槃。為依止故。而於無",
    "T30n1579_014:0351a13": "有。生悕求愛。如是略有四種悕求之愛。謂",
    "T30n1579_014:0351a14": "衣服愛。飲食愛。臥具愛。有無有愛。又有四",
    "T30n1579_014:0351a15": "法。能令有情現行造作所不應作。謂隨順",
    "T30n1579_014:0351a16": "可愛事。違逆不可愛事。怖畏強敵。其心顛",
    "T30n1579_014:0351a17": "倒。愚於現法及後法果。又有四種請問記",
    "T30n1579_014:0351a18": "論。能斷所疑。能悟未悟。又能任持勝決擇",
    "T30n1579_014:0351a19": "力。謂於法實相。應一向記。於諸有情業果",
    "T30n1579_014:0351a20": "異熟。應分別記。於隱密說。非一向問應詰",
    "T30n1579_014:0351a21": "問記。於不如理應當置記。於此問中。云何",
    "T30n1579_014:0351a22": "名記。謂記彼問言。佛世尊於斯不記。又有",
    "T30n1579_014:0351a23": "四種惠捨。或清淨或不清淨。三種清淨。謂唯",
    "T30n1579_014:0351a24": "自身戒見具足。或復唯他戒見具足。或自及",
    "T30n1579_014:0351a25": "他戒見具足。一不清淨。謂自及他戒見二種",
    "T30n1579_014:0351a26": "俱不具足。其清淨者。當生善趣資產豐饒。",
    "T30n1579_014:0351a27": "不清淨者。當生惡趣資產無匱。又有四種",
    "T30n1579_014:0351a28": "攝眾方便。能正攝化一切大眾。一饒益方便",
    "T30n1579_014:0351a29": "二攝受方便。三引導方便。四修治方便。又有",
    "T30n1579_014:0351b01": "四種。從業所生諸有情類。於彼彼趣生依",
    "T30n1579_014:0351b02": "止門。一由業及卵[穀禾+卵]。二由業及胎膜。三由",
    "T30n1579_014:0351b03": "業及潤污。四唯由業。又彼彼處受生有情有",
    "T30n1579_014:0351b04": "四種死。一者由自故死。謂於戲忘意忿天",
    "T30n1579_014:0351b05": "中而受生者。二由他故死。謂於羯羅藍。頞",
    "T30n1579_014:0351b06": "部曇。閉尸。鍵南。母腹中者。三俱由故死。謂",
    "T30n1579_014:0351b07": "在欲界所餘有情。四俱不由故死。謂色無色",
    "T30n1579_014:0351b08": "界有頂為後所有有情。復有四清淨道。一",
    "T30n1579_014:0351b09": "非功用根圓滿。亦非喜樂圓滿。二功用根圓",
    "T30n1579_014:0351b10": "滿。非喜樂圓滿。三喜樂圓滿。非功用根圓滿。",
    "T30n1579_014:0351b11": "四喜樂圓滿。亦功用根圓滿。又有四清淨道。",
    "T30n1579_014:0351b12": "一背惡說法及毘奈耶。二向善說法及毘奈",
    "T30n1579_014:0351b13": "耶。三資糧道。四清淨道。此中最初。謂如有",
    "T30n1579_014:0351b14": "一於外道見及引無義苦切行中。心不愛",
    "T30n1579_014:0351b15": "樂。亦不忍可。第二。謂如有一於蘊界處緣",
    "T30n1579_014:0351b16": "起處非處等諸善巧中。愛樂忍可。又能堪忍",
    "T30n1579_014:0351b17": "寒熱等苦。第三。謂淨尸羅守根門等。諸善",
    "T30n1579_014:0351b18": "資糧所攝正法。第四。謂奢摩他毘鉢舍那斷",
    "T30n1579_014:0351b19": "諸煩惱。現法樂住。又有四種學增上心方便。",
    "T30n1579_014:0351b20": "謂未離欲者。為得不還果。或不還果依未",
    "T30n1579_014:0351b21": "至定求現法樂住。又為令他斷諸惡法及",
    "T30n1579_014:0351b22": "往善趣。又為自己斷諸煩惱得勝決擇。又",
    "T30n1579_014:0351b23": "有二業四相差別。謂轉所攝業差別有三。還",
    "T30n1579_014:0351b24": "所攝業。總立一種。當知初業一向能感不",
    "T30n1579_014:0351b25": "可愛果惡趣異熟。第二業一向能感可愛樂",
    "T30n1579_014:0351b26": "果色無色界異熟。第三業能感愛非愛果欲",
    "T30n1579_014:0351b27": "界天人異熟。第四業能斷前三業。又有四種",
    "T30n1579_014:0351b28": "諸有情類增上勤務。一樂而非利益。二利益",
    "T30n1579_014:0351b29": "而非樂。三亦樂亦利益。四非樂非利益。又",
    "T30n1579_014:0351c01": "有四門。起諸煩惱。能令有情與生等苦和",
    "T30n1579_014:0351c02": "合不離。一染著諸欲門。二染著色無色等至",
    "T30n1579_014:0351c03": "門。三外道諸見門。四住此法中未得眼者無",
    "T30n1579_014:0351c04": "智門。又修聖道令此四門所生眾苦速得",
    "T30n1579_014:0351c05": "離繫。如能令有情與苦和合。能令順流取",
    "T30n1579_014:0351c06": "後有業。難可解脫。當知亦爾。復有四種補",
    "T30n1579_014:0351c07": "特伽羅。當知遍攝一切補特伽羅。一者異",
    "T30n1579_014:0351c08": "生。二者未離欲有學。三者已離欲有學。四者",
    "T30n1579_014:0351c09": "超薩迦耶見一切無學。又有四種補特伽羅。",
    "T30n1579_014:0351c10": "一自住律儀。不能為他宣說正法。二自不",
    "T30n1579_014:0351c11": "住律儀。而能為他宣說正法。三俱能作。四",
    "T30n1579_014:0351c12": "俱不能作。又有四種補特伽羅。一族姓卑",
    "T30n1579_014:0351c13": "下。現行白法。二族姓尊高。現行惡法。三族",
    "T30n1579_014:0351c14": "姓卑下。現行惡法。四族姓尊高。現行白法。",
    "T30n1579_014:0351c15": "此中最初現法有苦非於後法。第二後法有",
    "T30n1579_014:0351c16": "苦非於現法。第三二世俱苦。第四二世俱樂。",
    "T30n1579_014:0351c17": "又有四種補特伽羅。一以苦自任。不任於",
    "T30n1579_014:0351c18": "他而生非福。謂受外道自苦戒者。二以苦",
    "T30n1579_014:0351c19": "任他不任於自而生非福。謂隨有一不律",
    "T30n1579_014:0351c20": "儀者。三以苦俱任。而生非福。謂諸國王及",
    "T30n1579_014:0351c21": "祠祀主馬祠祀等。四不以苦任。於自他而",
    "T30n1579_014:0351c22": "生大福。謂住靜慮者。及離諸惡補特伽羅。",
    "T30n1579_014:0351c23": "又略有四種語失。一不實。二乖離三毀德。",
    "T30n1579_014:0351c24": "四無義。與此相違。當知即是四種語德。又",
    "T30n1579_014:0351c25": "略有四種非聖妄語。謂於見不見顛倒而",
    "T30n1579_014:0351c26": "說。於聞不聞。於覺不覺。於知不知。當知亦",
    "T30n1579_014:0351c27": "爾。與此相違。當知即是賢聖諦語。",
    "T30n1579_014:0351c28": "已說四種佛教所應知處。次說五種。謂有",
    "T30n1579_014:0351c29": "五種諸欲貪品麁重。隨逐流轉雜染所攝行",
    "T30n1579_014:0352a01": "聚。一所依所緣自性行聚。二能領納自性行",
    "T30n1579_014:0352a02": "聚。三能分別言說分位。取諸法相自性行",
    "T30n1579_014:0352a03": "聚。四能作用自性行聚。五能了別自性行聚。",
    "T30n1579_014:0352a04": "此五相違。當知即是離欲貪品麁重還滅清",
    "T30n1579_014:0352a05": "淨所攝自性行聚。又有五種受用欲者所愛",
    "T30n1579_014:0352a06": "境界。諸樂欲者常所追求。常所受用。諸背",
    "T30n1579_014:0352a07": "欲者恒正觀察。謂色聲香味觸。當知此中",
    "T30n1579_014:0352a08": "依所追求所尋思所染著事。有四種愛",
    "T30n1579_014:0352a09": "樂。謂未來所愛樂事。即所追求。過去所愛",
    "T30n1579_014:0352a10": "樂事。即所尋思。現在所愛樂事。即所染著。",
    "T30n1579_014:0352a11": "此復二種。一所愛樂事。二從彼所生所愛",
    "T30n1579_014:0352a12": "樂受。又有五種有情所得受愛非愛業果",
    "T30n1579_014:0352a13": "異熟自體。謂天人那落迦傍生鬼趣。又有五",
    "T30n1579_014:0352a14": "種失利養因行。亦是背涅槃因行。謂若於",
    "T30n1579_014:0352a15": "是處受用利養。若從彼得。若所得物。若所",
    "T30n1579_014:0352a16": "為得。若如是得。於此諸處。心生吝惜。又",
    "T30n1579_014:0352a17": "有五法。令修行者先毀淨戒多聞。後虧止",
    "T30n1579_014:0352a18": "觀善軛。謂於諸欲中。心生愛染。於能覺發",
    "T30n1579_014:0352a19": "憶念教授教誡者所。心生瞋恚。未受尸羅。",
    "T30n1579_014:0352a20": "令其不受。雖先受得。後令棄捨。或使穿",
    "T30n1579_014:0352a21": "穴。耽著惛睡。恒不寂靜。染污追悔。常懷疑",
    "T30n1579_014:0352a22": "惑。於所聞法。不能領受。雖初領受。尋即忘",
    "T30n1579_014:0352a23": "失。雖不忘失。不證決定。又有二種下分。",
    "T30n1579_014:0352a24": "謂見道是修道下分。欲界是色無色界下分。",
    "T30n1579_014:0352a25": "約此二種下分。說五下分結。依初下分。說",
    "T30n1579_014:0352a26": "薩迦耶見戒禁取疑。依第二下分。說貪欲瞋",
    "T30n1579_014:0352a27": "恚。又有二種上分。謂色界及無色界。依此",
    "T30n1579_014:0352a28": "二種上分。說五上分結。或有無差別結。謂",
    "T30n1579_014:0352a29": "色貪無色貪。或有有差別結。謂愛上靜慮者",
    "T30n1579_014:0352b01": "掉。慢上靜慮者慢。無明上靜慮者無明。又為",
    "T30n1579_014:0352b02": "五種不信敬所執持者。心不調柔。不能生",
    "T30n1579_014:0352b03": "長諸善根本。謂於大師所說正法增上戒學。",
    "T30n1579_014:0352b04": "增上心學。增上慧學。正覺發者。正教授者。正",
    "T30n1579_014:0352b05": "教誡者。同梵行所。無有信敬。又有五種為",
    "T30n1579_014:0352b06": "斷煩惱正精進障。一者耽著等至及生。",
    "T30n1579_014:0352b07": "二者耽著利養恭敬。三者放逸。四者惡慧。五",
    "T30n1579_014:0352b08": "者其心下劣。或增上慢。",
    "T30n1579_014:0352b09": "復有不能堪忍補特伽羅。於他怨敵所。起",
    "T30n1579_014:0352b10": "五種邪行。謂不堪忍者。於他怨敵。先起瞋",
    "T30n1579_014:0352b11": "心怨嫌意樂。於彼親友。樂欲破壞。常欲令",
    "T30n1579_014:0352b12": "彼發生憂苦廣作一切不饒益事。壞自所",
    "T30n1579_014:0352b13": "受清淨尸羅。由身語意多行惡行。由此五",
    "T30n1579_014:0352b14": "種惡邪行故。能感後世還來此中三種等",
    "T30n1579_014:0352b15": "流過患。一種現法等流過患。一種後法異熟",
    "T30n1579_014:0352b16": "過患。謂此生中多諸怨敵。親友乖離。由他",
    "T30n1579_014:0352b17": "發起種種憂苦。不可愛事。恒現在前。臨命",
    "T30n1579_014:0352b18": "終時。多生憂悔。命終已後。顛墜惡趣。與此",
    "T30n1579_014:0352b19": "相違。能堪忍者。於他怨敵。發起五種正行。",
    "T30n1579_014:0352b20": "由此所感勝利差別。如應當知。又有五法。",
    "T30n1579_014:0352b21": "能生現法後法一切憂苦。一親屬滅亡。二所",
    "T30n1579_014:0352b22": "有財寶非理喪失。三疾病緣身。此三能生現",
    "T30n1579_014:0352b23": "法憂苦。四毀犯尸羅。五毀謗一切。諸惡邪",
    "T30n1579_014:0352b24": "見。此二能生後法憂苦。與此相違五法。當",
    "T30n1579_014:0352b25": "知能生現法後法所有喜樂。又阿羅漢。雖",
    "T30n1579_014:0352b26": "現追求供身財物亦常受用。而能超度三邪",
    "T30n1579_014:0352b27": "追求二邪受用。謂能超過殺生偷盜妄語所",
    "T30n1579_014:0352b28": "引三邪追求。亦能超過妻妾畜積二邪受用。",
    "T30n1579_014:0352b29": "又修斷者。成就五法。隨其所欲。於諸善品。",
    "T30n1579_014:0352c01": "方便修行。亦能速證究竟通慧。一者於所",
    "T30n1579_014:0352c02": "修斷。猛利樂欲。如教奉行。二者於自所有",
    "T30n1579_014:0352c03": "如實發露。三者身力康強。四者相續無間修",
    "T30n1579_014:0352c04": "方便中其心勇銳。五者成就通達止舉捨相",
    "T30n1579_014:0352c05": "時分智慧。又有五種。能圓滿解脫。厭離所",
    "T30n1579_014:0352c06": "對治法。謂於諸法中。有三種愚。以為依止。",
    "T30n1579_014:0352c07": "起三顛倒。三種愚者。一時節愚。二分位愚。",
    "T30n1579_014:0352c08": "三自性愚。三顛倒者。一於無常計常顛倒。",
    "T30n1579_014:0352c09": "二者於苦計樂顛倒。三於無我計我顛倒。",
    "T30n1579_014:0352c10": "及規求利養。希望壽命。為治如是五所治",
    "T30n1579_014:0352c11": "法。起五取相。謂於諸行。取無常相。亦取苦",
    "T30n1579_014:0352c12": "相。於諸法中。取無我相。於飲食中。取惡逆",
    "T30n1579_014:0352c13": "相。於其命根。取中夭相。又有五種修定修",
    "T30n1579_014:0352c14": "智二勝行者。正心解脫生長之門。定勝行者。",
    "T30n1579_014:0352c15": "因聞依諦聖言論故。正解法義。如因聽",
    "T30n1579_014:0352c16": "聞因廣大音。讀誦經典。因為他人。開闡妙",
    "T30n1579_014:0352c17": "義。在空閑處。審諦思惟。正解法義。當知亦",
    "T30n1579_014:0352c18": "爾。智勝行者。於上品亂貪欲。對治無倒思惟。",
    "T30n1579_014:0352c19": "又有五種修觀行者意樂方便悉皆具足。謂",
    "T30n1579_014:0352c20": "於涅槃菩提。起猛利信解。名意樂具足。無",
    "T30n1579_014:0352c21": "間殷重。修習正智。而行奢摩他毘鉢舍那。",
    "T30n1579_014:0352c22": "名方便具足。又有五法。令諸有情受愛非",
    "T30n1579_014:0352c23": "愛業果異熟。煩惱身心。具攝眾苦。謂苦樂",
    "T30n1579_014:0352c24": "憂喜捨。又由成就如前所說意樂方便。悉",
    "T30n1579_014:0352c25": "皆具足不退轉故。令觀行者。堪能速證聖",
    "T30n1579_014:0352c26": "諦現觀。亦善安住諸勝善品。又有五種離",
    "T30n1579_014:0352c27": "欲界欲。未盡餘結學生差別。一住中有。便",
    "T30n1579_014:0352c28": "能究竟得般涅槃。二於初靜慮。初受生已。",
    "T30n1579_014:0352c29": "得般涅槃。三受生已後。少用功力。聖道現",
    "T30n1579_014:0353a01": "前。得般涅槃。四多用功力。聖道現前。得般",
    "T30n1579_014:0353a02": "涅槃。五或色界邊際。乃至。色究竟得般涅",
    "T30n1579_014:0353a03": "槃。或無色界邊際。乃至。有頂方能究竟得般",
    "T30n1579_014:0353a04": "涅槃。又有五種雜修第四靜慮果得不還者",
    "T30n1579_014:0353a05": "生地差別。一下品靜慮果生地。二中品靜慮",
    "T30n1579_014:0353a06": "果生地。三上品靜慮果生地。四上勝品靜慮",
    "T30n1579_014:0353a07": "果生地。五上極品靜慮果生地。又有五種修",
    "T30n1579_014:0353a08": "觀行者觀察作意。能令三界煩惱永斷究竟",
    "T30n1579_014:0353a09": "決定。謂雖深厚憶念分別思惟欲相。於諸",
    "T30n1579_014:0353a10": "欲中。仍不趣入。任運捨心。於離欲相。率爾",
    "T30n1579_014:0353a11": "思惟。便能任運其心趣入。如於欲離欲相",
    "T30n1579_014:0353a12": "如是。於恚無恚相。害無害相。色等至生相。",
    "T30n1579_014:0353a13": "無色等至生相。及涅槃相。當知亦爾。已說",
    "T30n1579_014:0353a14": "五種佛教所應知處。次說六種。謂依六相。",
    "T30n1579_014:0353a15": "宣說八種有情事差別。為令墮在我及有",
    "T30n1579_014:0353a16": "情命者見等眾生趣入無我故。謂我所依事",
    "T30n1579_014:0353a17": "差別。境界事差別。自性事差別。受用因事差",
    "T30n1579_014:0353a18": "別。受用事差別。隨說事差別。作用事差別。希",
    "T30n1579_014:0353a19": "望事差別。於如是等事差別中。未善純",
    "T30n1579_014:0353a20": "熟修觀行者。便謂有我。依眼等根。於色",
    "T30n1579_014:0353a21": "等境。由觸及受。種種受用。有如是名。如是",
    "T30n1579_014:0353a22": "種。如是姓。如是食等。於自於他。隨起言",
    "T30n1579_014:0353a23": "說。造作一切法非法行。於可愛事。希望和",
    "T30n1579_014:0353a24": "合。久住增益。於非愛事。悕望不合。不住損",
    "T30n1579_014:0353a25": "減。若於如是事差別中。已善純熟修觀行",
    "T30n1579_014:0353a26": "者。爾時妄計皆不得生。又於寶學有六",
    "T30n1579_014:0353a27": "輕懱能令善法或未得退。或已得退。捨佛",
    "T30n1579_014:0353a28": "聖教。乃至微信。亦皆退失。謂於佛法僧寶。",
    "T30n1579_014:0353a29": "增上戒學。增上心學。增上慧學。由惡友故。",
    "T30n1579_014:0353b01": "於增上心慧。令得邪僻教誡教授。由惡語",
    "T30n1579_014:0353b02": "故。全無所得。彼由邪僻及無所得故。退失",
    "T30n1579_014:0353b03": "一切所有善法。與此相違。當知即是白品六",
    "T30n1579_014:0353b04": "法。又有情心。與不如理作意俱行。於色等",
    "T30n1579_014:0353b05": "境。有六種貪所依處平等分位。如貪所依處",
    "T30n1579_014:0353b06": "平等分位。如是瞋所依處不平等分位。癡所",
    "T30n1579_014:0353b07": "依處非平等。非不平等分位。當知亦爾。又",
    "T30n1579_014:0353b08": "有六種最極清淨。轉自所依。第一究竟。無間",
    "T30n1579_014:0353b09": "無缺。無有染污。恒平等住。謂若行若住。於",
    "T30n1579_014:0353b10": "眼所識色乃至意所識法中。恒平等住。又有",
    "T30n1579_014:0353b11": "六法。是諸色根及所依處。隨其所應之所",
    "T30n1579_014:0353b12": "依止。無有障礙。引導安養。於彼彼生自在",
    "T30n1579_014:0353b13": "而轉。謂四大種。空界識界。如是識界。能於",
    "T30n1579_014:0353b14": "現在。積集任持福非福業。能引當來愛非",
    "T30n1579_014:0353b15": "愛果。亦能執持識所依止五種色根及所依",
    "T30n1579_014:0353b16": "處。令不爛壞。又由現法後後所生識自在",
    "T30n1579_014:0353b17": "力。令諸有情於善不善無記業中。差別而",
    "T30n1579_014:0353b18": "轉。",
    "T30n1579_014:0353b19": "復有三處諸修行者難可超越。一者超越",
    "T30n1579_014:0353b20": "欲貪恚害不樂所攝下界。二者超越一切行",
    "T30n1579_014:0353b21": "相現行。三者超越有頂。超越此三難超越",
    "T30n1579_014:0353b22": "處。當知由六種無上對治。四無量是初對",
    "T30n1579_014:0353b23": "治。無相心三摩地是第二對治。我慢永盡是",
    "T30n1579_014:0353b24": "第三對治。永害如是所對治故。諸三摩地",
    "T30n1579_014:0353b25": "皆悉成滿。善修對治故。害所對治。令彼決",
    "T30n1579_014:0353b26": "定不復現行。已斷我慢者。終不為彼我。為",
    "T30n1579_014:0353b27": "究竟為不究竟。如是疑惑纏擾其心。當知",
    "T30n1579_014:0353b28": "有疑惑者。必不離我慢。若離我慢。必無",
    "T30n1579_014:0353b29": "疑惑。又有六種諍根本處。一展轉相違。作",
    "T30n1579_014:0353c01": "不如意。二覆藏諸惡。三於等類中剩受",
    "T30n1579_014:0353c02": "利養。執為己有。四於衣服等。更相欺誑。五",
    "T30n1579_014:0353c03": "違越學處。六於法於義顛倒執著。又有六",
    "T30n1579_014:0353c04": "法。能斷如是諍根本處。慈心所發身語意",
    "T30n1579_014:0353c05": "業。能斷初二。同受利養。能斷三四。同趣尸",
    "T30n1579_014:0353c06": "羅。能斷第五。同趣正見。能斷第六。又有六",
    "T30n1579_014:0353c07": "法。能攝一切諸修行者威德究竟。謂神境。天",
    "T30n1579_014:0353c08": "耳。宿住。他心。生死智通。能攝威德。漏盡智",
    "T30n1579_014:0353c09": "通。能攝究竟。又於聖諦未得現觀補特伽",
    "T30n1579_014:0353c10": "羅。略有六種能障諦現觀法。謂如前說。三",
    "T30n1579_014:0353c11": "種愚癡增上力故。起三顛倒。規求利養。悕",
    "T30n1579_014:0353c12": "望壽命。此中差別者。於順惡見惡聞惡說惡",
    "T30n1579_014:0353c13": "分別處法中。喜樂惡見惡聞惡說惡分別事。",
    "T30n1579_014:0353c14": "如是喜樂。於未得聖諦現觀異生心。最能",
    "T30n1579_014:0353c15": "漂動。極為障礙。非於聖者。是故說此在明",
    "T30n1579_014:0353c16": "分中。非在解脫成熟分中。對治如是能障",
    "T30n1579_014:0353c17": "礙法。當知即是六種正取相。謂如前說五",
    "T30n1579_014:0353c18": "種取相。及一切世間不可樂取相。又有二種",
    "T30n1579_014:0353c19": "具足隨念六行差別。能令心沒諸修行者。正",
    "T30n1579_014:0353c20": "策其心。令生歡喜。謂歸依具足隨念。有三",
    "T30n1579_014:0353c21": "種行。證具足隨念。有三種行。於佛法僧隨",
    "T30n1579_014:0353c22": "念之行。名歸依隨念。於趣涅槃行。趣資財",
    "T30n1579_014:0353c23": "行。趣生天行。隨念之行。名證隨念。又有六",
    "T30n1579_014:0353c24": "法。於善說法毘奈耶中。立為無上。不與一",
    "T30n1579_014:0353c25": "切諸外道共。謂見大師。聞正法。得淨信。",
    "T30n1579_014:0353c26": "隨學一切所有學處。於大師所。起隨念行。",
    "T30n1579_014:0353c27": "謂佛世尊。是正等覺者。能說一切法。乃至廣",
    "T30n1579_014:0353c28": "說。又於大師。以身語行。承事供養。又有六",
    "T30n1579_014:0353c29": "法。能令為盡貪愛修觀行者。決定證知",
    "T30n1579_014:0354a01": "我於今者猶有貪愛。非無貪愛。謂於色境",
    "T30n1579_014:0354a02": "乃至法境。繫攝其心。又六因緣故。應知諸",
    "T30n1579_014:0354a03": "業是實可依。非種家姓是實可依。謂下劣",
    "T30n1579_014:0354a04": "種性補特伽羅。亦生不善。往於惡趣。亦生",
    "T30n1579_014:0354a05": "善業。往於善趣。亦於現法能般涅槃。貴勝",
    "T30n1579_014:0354a06": "種姓三種亦爾。已說六種佛教所應知處。次",
    "T30n1579_014:0354a07": "說七種。謂有七法。能於諸諦。如實覺了。",
    "T30n1579_014:0354a08": "圓滿解脫。謂毘鉢舍那品有三。一擇法。二",
    "T30n1579_014:0354a09": "精進。三喜。奢摩他品亦有三。一安。二三摩",
    "T30n1579_014:0354a10": "地。三捨。念通二品。又由根故。果故。解脫故。",
    "T30n1579_014:0354a11": "建立七種補特伽羅。於向道中。依鈍根利",
    "T30n1579_014:0354a12": "根故。建立隨信隨法行。於果道中。即此二",
    "T30n1579_014:0354a13": "種名信解脫見到。定障解脫。非煩惱障解",
    "T30n1579_014:0354a14": "脫故。建立身證。煩惱障解脫。非定障解脫",
    "T30n1579_014:0354a15": "故。建立慧解脫。定障煩惱障俱解脫故。建",
    "T30n1579_014:0354a16": "立俱分解脫。又三因緣七種行故。令修行者",
    "T30n1579_014:0354a17": "心得內定心正一緣。謂趣入。安住。攝受因",
    "T30n1579_014:0354a18": "緣。若世間正見。了知定有施與等行及此",
    "T30n1579_014:0354a19": "為依。了知居家迫迮。居家塵染等行。出離",
    "T30n1579_014:0354a20": "所引正思惟。名趣入因緣。既趣入已。受持正",
    "T30n1579_014:0354a21": "語正業正命。名安住因緣。於趣入因緣。安",
    "T30n1579_014:0354a22": "住因緣。及後方便作意隨行中。所有正精進",
    "T30n1579_014:0354a23": "正念。名攝受因緣。又諸世間樂求財者。為",
    "T30n1579_014:0354a24": "得樂故。雖樂積集一切凡財。而未能得",
    "T30n1579_014:0354a25": "七種聖財所生之樂。謂與信俱行清淨之樂。",
    "T30n1579_014:0354a26": "生於善趣所起之樂。顧自妙好不行諸",
    "T30n1579_014:0354a27": "惡。無有追悔所生之樂。顧他誹毀不行",
    "T30n1579_014:0354a28": "諸惡。無有追悔所生之樂。於法於義正解",
    "T30n1579_014:0354a29": "俱行所生之樂。後世資財無所匱乏所生",
    "T30n1579_014:0354b01": "之樂。於勝義諦如實覺悟所生之樂。諸如",
    "T30n1579_014:0354b02": "是等無量無邊無罪之樂。樂求積集世間財",
    "T30n1579_014:0354b03": "者。皆所未得。惟得現法資財無匱所生有",
    "T30n1579_014:0354b04": "罪妄想之樂。又有七種魔惑品力。一憎嫉",
    "T30n1579_014:0354b05": "聖教。二現行能往惡趣惡行。三樂習不顧",
    "T30n1579_014:0354b06": "自妙好障法。四樂習不顧他誹毀障法。五",
    "T30n1579_014:0354b07": "於善不善。有罪無罪。若劣若勝。若黑若白。",
    "T30n1579_014:0354b08": "及廣分別緣起法中。不能解了。六慳垢弊",
    "T30n1579_014:0354b09": "心。積集眾具。七智慧陜劣。愚癡增廣。若能",
    "T30n1579_014:0354b10": "降伏如是七種魔惑品力。當知即是聖法律",
    "T30n1579_014:0354b11": "中信等七力。又有七種第一義法涅槃所對",
    "T30n1579_014:0354b12": "治法。能令正法衰退隱沒。如是七法三衰損",
    "T30n1579_014:0354b13": "攝。謂受用衰損。增上意樂衰損。方便衰損。",
    "T30n1579_014:0354b14": "於衣服等。樂求妙好。樂欲多求。及彼所起",
    "T30n1579_014:0354b15": "種種受用。名受用衰損。於道及道果涅槃。",
    "T30n1579_014:0354b16": "心不信解。名增上意樂衰損。懈怠。失念。心",
    "T30n1579_014:0354b17": "亂。惡慧。名方便衰損。受用衰損。是貪不善",
    "T30n1579_014:0354b18": "根品類。意樂方便衰損。是癡不善根品類。與",
    "T30n1579_014:0354b19": "此相違。當知即是白品七法。又有七種第",
    "T30n1579_014:0354b20": "一義法涅槃品法。能令正法無退久住。一聞",
    "T30n1579_014:0354b21": "所成慧。二思所成慧。三修所成慧。四不為",
    "T30n1579_014:0354b22": "惡緣侵損依止。五正求財法。六無增上慢。",
    "T30n1579_014:0354b23": "七於可供養不可供養補特伽羅。能善簡",
    "T30n1579_014:0354b24": "擇此可供養此不可供養。此中由聞慧故。於",
    "T30n1579_014:0354b25": "未了義能正解了。由思慧故。於未善決定",
    "T30n1579_014:0354b26": "義能善思惟。由修慧故。斷諸煩惱。由無",
    "T30n1579_014:0354b27": "惡緣侵損依止故。堪能修斷正求財法",
    "T30n1579_014:0354b28": "故。速證通慧。無增上慢故。於下品所證。",
    "T30n1579_014:0354b29": "不生喜足。能善揀擇補特伽羅故。於諸",
    "T30n1579_014:0354c01": "世智大福者等。不樂親近。亦不供養。唯樂",
    "T30n1579_014:0354c02": "親近供養少欲者等。又有七種諸有情類受",
    "T30n1579_014:0354c03": "生處所。於彼處所受生有情。諸識現前相",
    "T30n1579_014:0354c04": "續而住。於三界中唯除惡趣。無想有情。及",
    "T30n1579_014:0354c05": "非想非非想處。由惡趣中極可厭故。不立",
    "T30n1579_014:0354c06": "識住。無想有情。一向轉識不現行故。不立",
    "T30n1579_014:0354c07": "識住。非想非非想處。行與不行不決定故。",
    "T30n1579_014:0354c08": "不立識住。身異類故。名種種身。想異類故。",
    "T30n1579_014:0354c09": "名種種想。當知與此相違。名一種身一種",
    "T30n1579_014:0354c10": "想。梵世已下。身形異類。所生身形種種色相",
    "T30n1579_014:0354c11": "有差別故。於梵世中。初受生時。彼諸梵眾。",
    "T30n1579_014:0354c12": "咸作是念。我等皆是大梵所生。爾時梵王亦",
    "T30n1579_014:0354c13": "作是念。是諸梵眾皆吾所生。如是彼想非",
    "T30n1579_014:0354c14": "有異類。第二靜慮已上一切諸天。身光等照",
    "T30n1579_014:0354c15": "故。名一種身。光音天眾先後生者。由覩梵",
    "T30n1579_014:0354c16": "世猛焰燒然。爾時便有怖不怖想。是故於彼",
    "T30n1579_014:0354c17": "有異類想。又諸有情有七種麁重。遍攝一",
    "T30n1579_014:0354c18": "切煩惱品麁重。謂劣界貪瞋品麁重。中界妙",
    "T30n1579_014:0354c19": "界貪品麁重。劣中妙界慢無明見疑品麁重。",
    "T30n1579_014:0354c20": "又於外道惡說法律中。當知有七種過失。",
    "T30n1579_014:0354c21": "謂解過失。行過失。依止過失。思惟過失。功用",
    "T30n1579_014:0354c22": "過失。增上心過失。增上慧過失。彼諸外道雖",
    "T30n1579_014:0354c23": "少於法聽聞受持。而常隨順四顛倒故。凡",
    "T30n1579_014:0354c24": "興言論。專為毀他免脫徵難。為勝利故。",
    "T30n1579_014:0354c25": "其所生解。皆有過失。所受禁戒。邪範邪命",
    "T30n1579_014:0354c26": "所攝受故。不能令自得出離故。亦有過",
    "T30n1579_014:0354c27": "失。所事師友。唯能宣說顛倒道故。亦有過",
    "T30n1579_014:0354c28": "失。所有思惟。邪求出離損壞心故。亦有過",
    "T30n1579_014:0354c29": "失。所有功用。離方便故。亦有過失。彼增上",
    "T30n1579_014:0355a01": "心。忘念愛慢及與無明疑上靜慮之所攝故。",
    "T30n1579_014:0355a02": "亦有過失。彼增上慧。六十二見所損壞故。",
    "T30n1579_014:0355a03": "亦有過失。與此相違。當知善說法律中。亦",
    "T30n1579_014:0355a04": "有七種無過失事。又有七法。令諸苾芻所",
    "T30n1579_014:0355a05": "起違犯諍事止息。餘如攝事分中。當說當",
    "T30n1579_014:0355a06": "知。此中有七種違犯諍事。一開悟現前犯諍",
    "T30n1579_014:0355a07": "事。二開悟過去失念犯諍事。三開悟不自在",
    "T30n1579_014:0355a08": "犯諍事。四尋思犯諍事。五決擇犯諍事。六自",
    "T30n1579_014:0355a09": "悔犯諍事。七忍愧建立二眾展轉舉罪諍事。",
    "T30n1579_014:0355a10": "瑜伽師地論卷第十四"
}