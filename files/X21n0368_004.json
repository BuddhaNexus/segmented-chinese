{
    "X21n0368_004:0159b09": "大乘密嚴經疏卷第四",
    "X21n0368_004:0159b10": "沙門 法藏 撰",
    "X21n0368_004:0159b11": "自識境界品",
    "X21n0368_004:0159b12": "[0159b12] 何故此品來者。上來廣釋一切諸法唯一心作。然諸",
    "X21n0368_004:0159b13": "外道。猶計我執。不識唯識。是故如來欲除邪執入無",
    "X21n0368_004:0159b14": "我理。故此品來。廣破我執。淨除我見。言自識者。自有",
    "X21n0368_004:0159b15": "三自。一阿賴耶名為自識。謂一切法。賴耶為體。賴耶",
    "X21n0368_004:0159b16": "自作一切法故。二者妄意。說為自識。謂顯識時。見相",
    "X21n0368_004:0159b17": "二分一時起故。三者事識。名為自識。所執我等。唯是",
    "X21n0368_004:0159b18": "自心。心外無故。具此三自。說名自識。",
    "X21n0368_004:0159b19": "[0159b19] 就此品中。大分為四。一金剛藏。放光現瑞。令眾仰信。",
    "X21n0368_004:0159b20": "二放此光已下至而肆此惡者。引喻顯示。三諸外道",
    "X21n0368_004:0159b21": "已下至乃至名字亦不得聞者。合喻廣示唯識道理。",
    "X21n0368_004:0159b22": "四諸觀行人以下。結勸令修。",
    "X21n0368_004:0159b23": "[0159b23] 初文相現。",
    "X21n0368_004:0159b24": "[0159b24] 就喻文中。分為二段。一放斯光已等者。結前生後。次",
    "X21n0368_004:0159c01": "雪山已下。廣引喻相。初文相現。第二喻中。若見牝鹿",
    "X21n0368_004:0159c02": "有子。喻聲聞乘。師資相聚中而破其心。言有角者。喻",
    "X21n0368_004:0159c03": "獨覺乘。見牛馬等者。喻菩薩乘。種種諸獸者。喻人天",
    "X21n0368_004:0159c04": "乘。餘文可見。",
    "X21n0368_004:0159c05": "[0159c05] 自下第三。合所引喻。就中四句。初合喻相。次著我之",
    "X21n0368_004:0159c06": "人以下至但住自識者。出所計我差別之相。次計我",
    "X21n0368_004:0159c07": "之人已下至多所傷殺者。牒外所計。示正道理。次令",
    "X21n0368_004:0159c08": "諸眾生以下現失勸修。初合結文。准即可知。下出所",
    "X21n0368_004:0159c09": "執我別之相。謂遍法界我乃至至小。猶如微塵。有是",
    "X21n0368_004:0159c10": "眾多。故言差別。是諸我執。於何而住者。問執所依。不",
    "X21n0368_004:0159c11": "住於餘者。答前所問。文現可見。自下牒計示正道理。",
    "X21n0368_004:0159c12": "先牒外計。言我與意根境四法和合生識。牒外了。下",
    "X21n0368_004:0159c13": "示正理。我佛法中。但意根境和合識生。無有我所。所",
    "X21n0368_004:0159c14": "示如是。就中兩句。初意等以下至心心法者約世俗",
    "X21n0368_004:0159c15": "諦。示無我理。次此中以下。就真諦理。示無我理。初中",
    "X21n0368_004:0159c16": "復三。一即法說。示無我理。謂本無有我文是。次如衣",
    "X21n0368_004:0159c17": "以下。引喻顯示。次是故下結合示理。前兩句文。准即",
    "X21n0368_004:0159c18": "可知。後結示中。先即說法。次即喻現。此即反喻。如伊",
    "X21n0368_004:0159c19": "尸迦文闍草者。內有赤&#x8109;。上覆薄青。內赤映外。蘊內",
    "X21n0368_004:0159c20": "有我。亦復如是。復結示理。是故說言但以因緣心心",
    "X21n0368_004:0159c21": "法生。約俗示訖。自下第二。就真諦理。示其無我。文復",
    "X21n0368_004:0159c22": "二句。一示真諦殊勝道理。二者諸佛菩薩以下諸大",
    "X21n0368_004:0159c23": "聖人。方能證會。初文中。言此中者。真如名此。此真如",
    "X21n0368_004:0159c24": "中。無有一法別守自性。故名無我。亦無生者。外道計",
    "X21n0368_004:0160a01": "云。我者能生一切諸法。然一切諸法。本來叵有。妄計",
    "X21n0368_004:0160a02": "為有。如夢中事非有而計有。故言無我。言微妙者。於",
    "X21n0368_004:0160a03": "此如中。無麤現故。言相微妙。言一相者。此如如中。無",
    "X21n0368_004:0160a04": "一切法差別之相。離一異故。假名一相。非有一相。故",
    "X21n0368_004:0160a05": "名一相。餘文相現。自下第三。諸外道以下合喻廣示",
    "X21n0368_004:0160a06": "唯識正理。於中分三。一迷理起執。次如彼惡獸已下",
    "X21n0368_004:0160a07": "至馳騖往來者。合所引喻。示邪執過。識者示迷事過。",
    "X21n0368_004:0160a08": "生於我見以下至我我所論者。現外邪執。餘文相現。",
    "X21n0368_004:0160a09": "無知法智者。謂外道等。不知諸法真心緣起。心外執",
    "X21n0368_004:0160a10": "法。以是故言無知法智。上來第一。迷理起執也。自下",
    "X21n0368_004:0160a11": "第二。合所引喻。就中先即合所引喻。次令諸眾生以",
    "X21n0368_004:0160a12": "下。示所致過。准文可知。第二文也。自下第三。示所失",
    "X21n0368_004:0160a13": "利。利有三種。一知識利。不肯親近已下至無歸向時",
    "X21n0368_004:0160a14": "文是。二聖道利。違背聖道以下至不見真諦等文是",
    "X21n0368_004:0160a15": "也。三佛國利。謂不得預以下至亦不得聞文是也。上",
    "X21n0368_004:0160a16": "來釋第三合喻廣示唯識理也。",
    "X21n0368_004:0160a17": "[0160a17] 自下第四。勤心令修行。如是等文相現可見。",
    "X21n0368_004:0160a18": "阿賴耶微密品",
    "X21n0368_004:0160a19": "[0160a19] 何故此品來。上來廣釋一切諸法唯是賴耶之所變",
    "X21n0368_004:0160a20": "作。然外人疑。若如是者。何故不見賴耶相根。以不見",
    "X21n0368_004:0160a21": "故。當知無之。故此品來。釋阿賴耶雖有而微密故汝",
    "X21n0368_004:0160a22": "不見。對外道故說此品微言。對二乘人。所不能入。故",
    "X21n0368_004:0160a23": "說密言。",
    "X21n0368_004:0160a24": "[0160a24] 就此品中。大分為七。一寶手菩薩與眾色最勝王菩",
    "X21n0368_004:0160b01": "薩。對金剛藏。以名想等世間諸法。問答分別。二月幢",
    "X21n0368_004:0160b02": "世尊并在欲色菩薩天等。對金剛藏。以實相相應妙",
    "X21n0368_004:0160b03": "定定及定緣。問答分別。三者會中菩薩天等。對金剛",
    "X21n0368_004:0160b04": "藏。修行供養。四金剛藏對大樹王。以諸法性空無所",
    "X21n0368_004:0160b05": "有。問答分別。五持進并餘菩薩及大樹王。而供養金",
    "X21n0368_004:0160b06": "剛藏尊。六觀自在等八箇菩薩等。以密嚴云諸德具",
    "X21n0368_004:0160b07": "足。問答分別。七如實見菩薩并此會中無量菩薩。對",
    "X21n0368_004:0160b08": "金剛藏。以其所住大乘三昧。問答分別。",
    "X21n0368_004:0160b09": "[0160b09] 就初文中。先問。後答。問中分二。一以長行問。次以偈",
    "X21n0368_004:0160b10": "頌正答。就長行中。初寶手菩薩。請眾色最勝王菩薩。",
    "X21n0368_004:0160b11": "以為問主。次眾色最勝王受請為問主。就初文中。分",
    "X21n0368_004:0160b12": "為三段。一寶手菩薩。請眾色最勝王為主請問。次一",
    "X21n0368_004:0160b13": "切世間下至相應名者。顯所請法。後彼法自性以下。",
    "X21n0368_004:0160b14": "問世間法所依住體。初文可解。次第二中。一切世間",
    "X21n0368_004:0160b15": "者。舉所聞事。一切世間所有眾法。蘊界處等。名一切",
    "X21n0368_004:0160b16": "世間所有眾法。如是眾法。假眾因緣。非有而似有。如",
    "X21n0368_004:0160b17": "夢幻等。離有無相。以是故言離諸分別。及以名字不",
    "X21n0368_004:0160b18": "相應名相應名者。釋名差別。不相應名者。如世間人",
    "X21n0368_004:0160b19": "喚貪賤人名為富兒。名言與義。不相當故。為不相應",
    "X21n0368_004:0160b20": "名。如下答中摩納婆名但名無義。相應名者。如諸聖",
    "X21n0368_004:0160b21": "者依德立名。如維摩等喚為淨名。如下答中四蘊名",
    "X21n0368_004:0160b22": "字。是有義名。諸如是等。為相應名。餘文可見。下問體",
    "X21n0368_004:0160b23": "性。如是等法。為有體耶。為無體耶。故言彼法自性於",
    "X21n0368_004:0160b24": "何而住。",
    "X21n0368_004:0160c01": "[0160c01] 自下第二。以偈問曰。初一行半。正發問辭。次有半行。",
    "X21n0368_004:0160c02": "結請為說。前中一行。問法性相。次半行者。問名所依。",
    "X21n0368_004:0160c03": "初中上半。舉所問法。下半審定。為唯分別者。問無體",
    "X21n0368_004:0160c04": "耶。為離分別者。問有體耶。名者諸法名。想者立名心。",
    "X21n0368_004:0160c05": "心能盡度立法名。名能牽挽想心生。如是名想。互為",
    "X21n0368_004:0160c06": "因故。世間諸法。無而似有。此五法中。名者名法。想者",
    "X21n0368_004:0160c07": "分別。等者取相。但取三法。不取正智及如如者。是出",
    "X21n0368_004:0160c08": "世間。非世間故。此中不取。餘文相現。上來問訖。",
    "X21n0368_004:0160c09": "[0160c09] 自下第二。金剛藏答。就中兩文。初偈頌答。次以長行",
    "X21n0368_004:0160c10": "廣釋。就偈答中。總有八十四行偈。分為二段。初四十",
    "X21n0368_004:0160c11": "二行半。答前問中名想等境界。次諸法不生滅以下",
    "X21n0368_004:0160c12": "四十一行半。答前問中如其所立名是名何所住。初",
    "X21n0368_004:0160c13": "文分三。一二十三行半。釋世間法唯名無實。次有五",
    "X21n0368_004:0160c14": "行。藏識緣起不離於末那。後十四行。觀察諸法所得",
    "X21n0368_004:0160c15": "利答。初文分三。一有八行。順釋世間唯名所以。次有",
    "X21n0368_004:0160c16": "八行。反現有利。後七行半。明所得益。",
    "X21n0368_004:0160c17": "[0160c17] 初中分二。一有四行。釋世間法唯名無實。次有四行。",
    "X21n0368_004:0160c18": "辨名因相起。於中二行。立世間法唯有名字。次有二",
    "X21n0368_004:0160c19": "行。達名無性相上假立。初十二行中。一行立宗。一行",
    "X21n0368_004:0160c20": "釋所以。世間種種法一切唯有名字者。表宗總釋答",
    "X21n0368_004:0160c21": "前問中名相等。所安立者。釋通疑難。外人疑云。若一",
    "X21n0368_004:0160c22": "切法唯有名字者。名因何有。故釋通言。但想所安立",
    "X21n0368_004:0160c23": "是故結言離名無別義。次有一行。釋通所以。上半答",
    "X21n0368_004:0160c24": "前相應名所以。下半頌答前不相應名所以。良以四",
    "X21n0368_004:0161a01": "蘊法。但名無相根。名上假立。名名相應。名摩納婆者。",
    "X21n0368_004:0161a02": "非名上假立故。不相應名。下有二行。釋通名無性相",
    "X21n0368_004:0161a03": "上假立。就中分二。初一行引教證成。次一行。結示道",
    "X21n0368_004:0161a04": "理。初中上半。引教證成。次有一行。結示道理。文現可",
    "X21n0368_004:0161a05": "解。",
    "X21n0368_004:0161a06": "[0161a06] 自下四行。釋世間名。因相而起。就中分三。一有一行。",
    "X21n0368_004:0161a07": "表宗立義。次有兩行。釋通外疑。次有一行頌結勸令",
    "X21n0368_004:0161a08": "解。初文上半。表宗豎宗豎義。下半示其過盡得益。文",
    "X21n0368_004:0161a09": "現可見。釋通疑中。外人疑云。世間諸法。各有相狀。差",
    "X21n0368_004:0161a10": "別不同。云何說言世間之法離相即皆無。有如是疑。",
    "X21n0368_004:0161a11": "是故通言瓶衣等物色相雖可說。體性無所有等。就",
    "X21n0368_004:0161a12": "中初行。約如說無相。次行。約俗諦說名無實體。文現",
    "X21n0368_004:0161a13": "可知。下有一行。結勸令解。上半勸如道理。下半釋通",
    "X21n0368_004:0161a14": "所以。",
    "X21n0368_004:0161a15": "[0161a15] 自下第二。有八行文。反即有利。就中兩文。一有四行。",
    "X21n0368_004:0161a16": "反現離分別轉成聖德利。次有四行。反現離名字諸",
    "X21n0368_004:0161a17": "法離過利。初文有三。一行反現成德益。次有一行。舉",
    "X21n0368_004:0161a18": "利勸修。後有二行。釋通所以。就初行中。上半反過。下",
    "X21n0368_004:0161a19": "半示利。文現可知。次勸修中。上半正勸。下半示現。次",
    "X21n0368_004:0161a20": "有二行。釋所以中。初行釋通。相雖有增長散壞等異。",
    "X21n0368_004:0161a21": "然一色上。但名增減。更無別法而有增有減。此釋前",
    "X21n0368_004:0161a22": "文但是分別心所以。次有一行。釋五法中想名分別",
    "X21n0368_004:0161a23": "體無異所以。上半表宗。下半但隨世俗假立三種名",
    "X21n0368_004:0161a24": "字。上來反現離分別大利益訖。自下四行。反現離名",
    "X21n0368_004:0161b01": "字利。就中三文。初之一行。求三世法離名不可得。次",
    "X21n0368_004:0161b02": "有一行。釋通妨難。次有二行。結法不成。若癈名字。求",
    "X21n0368_004:0161b03": "三世法。了不可得。而求於物體者。求現在法。但名無",
    "X21n0368_004:0161b04": "實性。准知過去未來亦但名字故說言此皆無所得。",
    "X21n0368_004:0161b05": "次有一行。釋通妨難。文外有難。能緣識心訖所知境。",
    "X21n0368_004:0161b06": "若無所知。能知不生。云何說言癈名求法皆無所得。",
    "X21n0368_004:0161b07": "故今通言。能知諸識起無有所知法等文來通。准文",
    "X21n0368_004:0161b08": "可知。次有二行。明法不成。就中初一行。名法互為客",
    "X21n0368_004:0161b09": "故。二俱不成。次有一行。相名分別。三俱不成。上來反",
    "X21n0368_004:0161b10": "現利訖。",
    "X21n0368_004:0161b11": "[0161b11] 自下七行半。釋所得益。就中三段。一上二句法說表",
    "X21n0368_004:0161b12": "宗。次六行半。引喻顯示。次有半頌。結所得利。表宗可",
    "X21n0368_004:0161b13": "見。就喻文中。有四喻文。初燒木喻於身心畢竟寂靜。",
    "X21n0368_004:0161b14": "次負擔喻。喻名及分別相雖有殊而體無異。初行引",
    "X21n0368_004:0161b15": "喻。次行合結。次見杭喻。喻於四大與所成色無別。次",
    "X21n0368_004:0161b16": "依瓶德喻。喻於名義二俱無自性。盛水名為德。項細",
    "X21n0368_004:0161b17": "腹大名為瓶處。就中初行。名義自性不可得喻也。次",
    "X21n0368_004:0161b18": "有一行。名義差別不可得喻也。名豈住於名者。云何",
    "X21n0368_004:0161b19": "差別名住於自性名。故道名豈住於名。二合生分別",
    "X21n0368_004:0161b20": "者。謂瓶與德二生分別。名量亦非有者。分別二合生。",
    "X21n0368_004:0161b21": "生即假生無自性。能生之名亦如是。名無自性不可",
    "X21n0368_004:0161b22": "得。是故說言名量亦非有。量者量度。下有二句。結所",
    "X21n0368_004:0161b23": "得利益。准即可知。上來於世間法無實竟。",
    "X21n0368_004:0161b24": "[0161b24] 自下第二。有五行文。藏識緣起。不離末那。就中二喻。",
    "X21n0368_004:0161c01": "一金石喻。喻於藏識有緣起用能隨法轉。次鐵因磁",
    "X21n0368_004:0161c02": "石喻。喻藏識心緣所牽動遍一切處。就初文中。初一",
    "X21n0368_004:0161c03": "行偈引喻。次一行偈合結。就後喻中。初一行引喻。次",
    "X21n0368_004:0161c04": "一行半。合所引喻。次有半頌。結其喻相。准即可知。",
    "X21n0368_004:0161c05": "[0161c05] 自下第三。有十四行偈。頌因觀前法所得利益。就中",
    "X21n0368_004:0161c06": "七句。一者二行頌修得自行以供如來。華七寶供養",
    "X21n0368_004:0161c07": "如來。四有一行半。以妙宮殿眾音伎樂修行供養。五",
    "X21n0368_004:0161c08": "二行半。以說妙法修供養佛。就中二文。初一行半。以",
    "X21n0368_004:0161c09": "自利行供養如來。次有一行。以利他行說法供養。六",
    "X21n0368_004:0161c10": "一行半。以神通力變現自在。以供養如來。七以如幻",
    "X21n0368_004:0161c11": "通力。大地海等。變作七寶乳酪蘇等。饒益眾生。就中",
    "X21n0368_004:0161c12": "雨文。初二行半。以法說示。次有一行。引喻顯示。初中",
    "X21n0368_004:0161c13": "復三。一有二句。約身及器。現不思議。次有一行頌。約",
    "X21n0368_004:0161c14": "器世界示不思議。次有一行。約所受用。辨不思議。文",
    "X21n0368_004:0161c15": "相并現。上來答長行中名想等境界下文訖。",
    "X21n0368_004:0161c16": "[0161c16] 自下第二。四十一行半。答長行中如其所立名是名",
    "X21n0368_004:0161c17": "何所住。就中分三。初二十三行。答名所依住。次六行",
    "X21n0368_004:0161c18": "半。牒計示正理。次有十二行。頌陶練歸本益。就初分",
    "X21n0368_004:0161c19": "二。一十七行半。約三自性出名所住。次有五行半。就",
    "X21n0368_004:0161c20": "五法藏。明名所住。就初文中。有四分之。一者五行半",
    "X21n0368_004:0161c21": "偈。明遍計所執性。二者二行。明依他性。三者有一行。",
    "X21n0368_004:0161c22": "明真實性。四者九行。明立三性意。",
    "X21n0368_004:0161c23": "[0161c23] 就初文中。初一行半。就法空上妄所立名。為遍計性。",
    "X21n0368_004:0161c24": "次一行半頌。約世俗諦。非有非無。如幻等上妄所執",
    "X21n0368_004:0162a01": "實為遍計性。次有一行頌。以諸名字。說種種法。為遍",
    "X21n0368_004:0162a02": "計性。次一行半總結可知。釋遍計性了。",
    "X21n0368_004:0162a03": "[0162a03] 次有二行。明依他性為名所住。眼色等為緣而起三",
    "X21n0368_004:0162a04": "和合者。且眼識生時。眼色塵明及空等四法為緣。而",
    "X21n0368_004:0162a05": "生眼識。三和合者。根境及觸。三和合故。能生於識。更",
    "X21n0368_004:0162a06": "有釋者。觸作意識三和合起。聲依桴&#x76B7;發芽從地種",
    "X21n0368_004:0162a07": "生者。簡因緣法各有所因不雜亂義。餘文相現。如是",
    "X21n0368_004:0162a08": "諸法。依遍計故。名依他性。",
    "X21n0368_004:0162a09": "[0162a09] 下有一行。明真實性。若法是無漏者。此如如法。非漏",
    "X21n0368_004:0162a10": "所為。故名無漏。不可捨者。捨者名壞。餘文可見。上來",
    "X21n0368_004:0162a11": "釋三性訖。",
    "X21n0368_004:0162a12": "[0162a12] 自下九行。明立三性意。就中二文。一四行半。立遍計",
    "X21n0368_004:0162a13": "意。次有四行半。明立依他性意。初中復二。一有一行。",
    "X21n0368_004:0162a14": "明性所以。次三行半。引喻顯示。問何故此文來。答有",
    "X21n0368_004:0162a15": "人疑云。上說諸法唯一心作。故一切法無相性。今者",
    "X21n0368_004:0162a16": "何故復立三性。有何意趣。有如是疑。故今通言。隨其",
    "X21n0368_004:0162a17": "法相。說三自性。若不宣說三性門者。說法相。不明了",
    "X21n0368_004:0162a18": "故。此即對破空見執故。此文來也。初二句結前。後二",
    "X21n0368_004:0162a19": "句釋所以。次引喻示。有二譬喻。喻世間法有而非實。",
    "X21n0368_004:0162a20": "但妄情中執有而非有。初一行頌合結。此即通前雖",
    "X21n0368_004:0162a21": "立三性亦不違失。唯一心作。唯如無性。次一喻世間",
    "X21n0368_004:0162a22": "法隨分別轉無體無用。准前應知。立三性者。唯隨遍",
    "X21n0368_004:0162a23": "計。且自性不違如如唯一心之理。自下第二。立依他",
    "X21n0368_004:0162a24": "之意。初有一行頌。喻況顯示。次半行頌合。後三行文。",
    "X21n0368_004:0162b01": "釋通所以。初喻中云亦非無有因者。地氣涌上。錯見",
    "X21n0368_004:0162b02": "為城。餘文相現。准即可知。第三文中。一行一句。牒外",
    "X21n0368_004:0162b03": "人疑。後一行三句。示正道理。外人疑云。現見世間。日",
    "X21n0368_004:0162b04": "月諸山屋宅等物。體相各別。未曾雜亂自他及共。何",
    "X21n0368_004:0162b05": "故今說如乾闥婆城非城而似城。有如是疑。是故通",
    "X21n0368_004:0162b06": "言體性皆不成但是所分別。遍計自性。以下有五句。",
    "X21n0368_004:0162b07": "簡定二性。謂遍計性。妄執心中。似有而現。非如依他",
    "X21n0368_004:0162b08": "從眾緣生。似有而非實。如繩計蛇。蛇不因生。但計心",
    "X21n0368_004:0162b09": "中。蛇相而現。不從因生。亦非無有因者。由錯亂故有。",
    "X21n0368_004:0162b10": "故言非無因。如是妄見有無等者。皆是妄情所執非",
    "X21n0368_004:0162b11": "餘。上來約三性法。辨名所住竟。",
    "X21n0368_004:0162b12": "[0162b12] 自下五行半頌。明五法藏為名所住。就中有二。初有",
    "X21n0368_004:0162b13": "一行。明五法相。次四行半。釋其所以。就初文中。名相",
    "X21n0368_004:0162b14": "分別相起次第。二從分別生者。名相二法。從分別生。",
    "X21n0368_004:0162b15": "然諸經論。名相分別起。次第不同。若攝論等從名及",
    "X21n0368_004:0162b16": "相分別心起。若依楞伽解深密經及此經中。并從遍",
    "X21n0368_004:0162b17": "計所執心故生名相二法及依他性。次下半行。頌正",
    "X21n0368_004:0162b18": "智如如離分別故不生不滅。",
    "X21n0368_004:0162b19": "[0162b19] 自下四行半。釋所以中。文分三句。初中一行。心相二",
    "X21n0368_004:0162b20": "法互為引發。次有二行。更釋通疑。次一行半。示無常",
    "X21n0368_004:0162b21": "理。遠離斷常。就初文中。心如相現者。心者第四顯識",
    "X21n0368_004:0162b22": "名心。謂顯識時。見相二分。一時頓現。所現之相。為智",
    "X21n0368_004:0162b23": "識相等。作所緣境。故言相為意所依。意者即是第五",
    "X21n0368_004:0162b24": "第六二心名意。如是二心互相依故。六識心生。如波",
    "X21n0368_004:0162c01": "浪因文言二。從分別心生時無所緣相。何所分別而",
    "X21n0368_004:0162c02": "生其相。故即通言。心如相現。然心不知相。即自作計。",
    "X21n0368_004:0162c03": "為外所緣。約實論心。即如相現。心外別無相故。次有",
    "X21n0368_004:0162c04": "二行。因前釋通。剩生更疑。若如上說。心能作相者。未",
    "X21n0368_004:0162c05": "審。心者為當自作耶。為是有所依。有如是疑。是故通",
    "X21n0368_004:0162c06": "言心亦有所依。謂無始來習氣境界。恒常有故。習氣",
    "X21n0368_004:0162c07": "生心時。境能惑亂心。初行示道理。次一行頌結釋所",
    "X21n0368_004:0162c08": "以。文現可知。自下一行半。明諸世間無常道理不斷。",
    "X21n0368_004:0162c09": "入過去故非常。未來續故非斷。文相可見。",
    "X21n0368_004:0162c10": "[0162c10] 自下六行半。牒計示理。初有二行。牒外所計。次有二",
    "X21n0368_004:0162c11": "行。破計示正。次有二行。釋通所以。後有半行。結示利",
    "X21n0368_004:0162c12": "益。初中一行。牒計我論。次有一行。牒計作者論。文相",
    "X21n0368_004:0162c13": "可見。次下示正理中。初有二行。破執示正。次二行。釋",
    "X21n0368_004:0162c14": "通所以。初一行中。上半破作者計。下有半行。示正可",
    "X21n0368_004:0162c15": "見。次一行破計我。外人計我常。常我能造物。佛所說",
    "X21n0368_004:0162c16": "藏識與我所說義無異。亦應能造物。有如是計。是故",
    "X21n0368_004:0162c17": "通言藏識體常故非緣作。亦不與他作緣而生。不同",
    "X21n0368_004:0162c18": "汝計我能造物。是故說言藏識亦不緣能生諸物。就",
    "X21n0368_004:0162c19": "中上半。破外人執。下半示正。無三和合者。若根塵觸",
    "X21n0368_004:0162c20": "三和合者。佛法亦許。然此文中。破我根等三和合故。",
    "X21n0368_004:0162c21": "識生了境。自下二行偈。釋通所以。因上文中。但是阿",
    "X21n0368_004:0162c22": "賴耶變現似於境。文外有疑。若阿賴耶似境變者。應",
    "X21n0368_004:0162c23": "是無常。是故通言阿賴耶體常住。聞說阿賴耶體常",
    "X21n0368_004:0162c24": "住故。復生疑云。若體常者。不可諸法習氣所集。故即",
    "X21n0368_004:0163a01": "通言。眾識與藏識。若獨在不可習氣所熏集。與諸識",
    "X21n0368_004:0163a02": "不相離。所以能持法熏習。初一行釋識體不離餘識",
    "X21n0368_004:0163a03": "俱。次一行。相續不斷絕。就初上半法說示所以。下半",
    "X21n0368_004:0163a04": "引喻。次一行。上半釋自續。後半續他言從此生習氣",
    "X21n0368_004:0163a05": "者。藏與七識。不相離處。名為此也。文相可見。下有半",
    "X21n0368_004:0163a06": "頌。結示利益。如是等文。相現可見。",
    "X21n0368_004:0163a07": "[0163a07] 自下第三。陶練歸本。文分為三。一有三行。釋無漏道",
    "X21n0368_004:0163a08": "除諸過相。次有二行。釋佛性理常在身中。後有七行。",
    "X21n0368_004:0163a09": "所有佛性。非懃修習者。終不可得見初段復三文。初",
    "X21n0368_004:0163a10": "行喻況。次一行合喻。次一行頌示益。就初行中。上半",
    "X21n0368_004:0163a11": "喻於分段生死除。次半喻於變易生死滅。漸除諸有",
    "X21n0368_004:0163a12": "漏者。謂除分段生死三障。次有一行者。永息變易生",
    "X21n0368_004:0163a13": "死。次一行。上半示證道益。下半示其教道之益。就第",
    "X21n0368_004:0163a14": "二文。分為兩句。初一行喻況。次一行合喻。准即可知。",
    "X21n0368_004:0163a15": "自下第三。有七行偈。藏識之心。以諸習氣所覆。非修",
    "X21n0368_004:0163a16": "觀行。終不可得見。就中初一行合喻。文現可知。後有",
    "X21n0368_004:0163a17": "五行。嘆勝令修。初有二行偈。讚嘆處勝修因往生。初",
    "X21n0368_004:0163a18": "一行嘆智修因往生。次一行嘆定為淨土因。文現可",
    "X21n0368_004:0163a19": "知。後有三行。嘆德殊勝。令修取證。現行嘆徒。成者威",
    "X21n0368_004:0163a20": "神。光者光明。如是諸功德圓滿如日月。住於修行地",
    "X21n0368_004:0163a21": "者。嘆內證徒。十地名修行地。住者證也。無分別智名",
    "X21n0368_004:0163a22": "住十地。演說相應旨。嘆外化徒。謂與證智相應之教",
    "X21n0368_004:0163a23": "名相應旨。次有一行。授記與句總表所證真如。次句",
    "X21n0368_004:0163a24": "隨行漸次而顯。下二句授記。文相可見。後有一行。明",
    "X21n0368_004:0163b01": "並觀用。准文可知。",
    "X21n0368_004:0163b02": "[0163b02] 自下長行。逐離重釋。上雖廣明阿賴耶識與一切法",
    "X21n0368_004:0163b03": "為所依處。而未盡通理。故此文來。就中文有二十。一",
    "X21n0368_004:0163b04": "者賴耶具緣起性恒生死而不斷不滅。分文為二。初",
    "X21n0368_004:0163b05": "此唱以下至不斷不常者。表宗示理。次而諸眾生以",
    "X21n0368_004:0163b06": "下至名為聖人者。凡聖二人。迷悟雖殊。不離藏識。初",
    "X21n0368_004:0163b07": "文復有二。一阿賴耶以下至輪回不已者。法說表宗。",
    "X21n0368_004:0163b08": "二如海以下引喻顯示。次文亦二。一迷致過。次若自",
    "X21n0368_004:0163b09": "了知以下。悟即成徒。文現可知。",
    "X21n0368_004:0163b10": "[0163b10] 二七識迷惑。起種種執。人執末那。名為染意。意有二",
    "X21n0368_004:0163b11": "種。一者妄意。謂從無明乃至第六識相續不斷名為",
    "X21n0368_004:0163b12": "妄意。但起法執不起人執。二者染意。謂相續識。後漸",
    "X21n0368_004:0163b13": "麤起。未到第六意識中間。忽起染意。緣智識等。似一",
    "X21n0368_004:0163b14": "似常。妄執為我。不起法執。問染意但執為我。不計我",
    "X21n0368_004:0163b15": "所。何故說言執我我所。答此義自有兩釋。一釋云。此",
    "X21n0368_004:0163b16": "中經文總相而說。此義云何。謂智識時。心王心法方",
    "X21n0368_004:0163b17": "得義分。而無別體。是故染意緣此起執時。但總相緣",
    "X21n0368_004:0163b18": "執是為我。不別心法。然諸緣中。有心心法。緣心邊。假",
    "X21n0368_004:0163b19": "說為我執。心法邊。假說我所執。無有別執是我是所。",
    "X21n0368_004:0163b20": "更有一釋。染意之中。實無別計我及我所。然此文中",
    "X21n0368_004:0163b21": "計我所者。良以染意。為彼意識計我我所時。為增上",
    "X21n0368_004:0163b22": "根。能生我所執。從所生說計我我所。何故此中不說",
    "X21n0368_004:0163b23": "妄意。妄意是法執。界外有礙。界內無過。界內人執。其",
    "X21n0368_004:0163b24": "過現重。故遍說之。文相可見。",
    "X21n0368_004:0163c01": "[0163c01] 三者三心各別業用。分文為二。初即法說。如次翳目",
    "X21n0368_004:0163c02": "以下喻況顯示。就初文中。心積集業。心者賴那。謂諸",
    "X21n0368_004:0163c03": "法起時為依處故。業者動作集起名業。非是善惡感",
    "X21n0368_004:0163c04": "果名業。意者有二。若論妄意。無明識後。業識向外動",
    "X21n0368_004:0163c05": "故名業。餘文可知。法說文竟次喻釋所以。如翳目人",
    "X21n0368_004:0163c06": "所見毛輪非輪為輪。如是自門似色現中無色計為",
    "X21n0368_004:0163c07": "色。",
    "X21n0368_004:0163c08": "[0163c08] 四如來藏體本來清淨。在凡夫時。變似眾色生死之",
    "X21n0368_004:0163c09": "法。在聖身時。具足功德。就中兩句。初摩尼喻。喻依持",
    "X21n0368_004:0163c10": "門。次如乳喻。喻緣起門。初文中。先喻。後合。准即可見。",
    "X21n0368_004:0163c11": "緣起門中。初乳變異成酪喻者。喻性緣起似諸法起。",
    "X21n0368_004:0163c12": "緣起外無有別法而可得之。如水起波水外無波。如",
    "X21n0368_004:0163c13": "翳目喻。喻於凡夫於緣起中妄執實法。先喻。次一切",
    "X21n0368_004:0163c14": "眾生以下結合。文現可解。此所見色以下。示因緣理。",
    "X21n0368_004:0163c15": "就中四文。初陽焰喻。總釋五塵皆阿賴耶識所變現。",
    "X21n0368_004:0163c16": "次依於眼色以下。別就色塵。賴耶識變作&#x8657;偽無實。",
    "X21n0368_004:0163c17": "次一切眾色以下。約餘四塵無有別體。次一切眾生",
    "X21n0368_004:0163c18": "已下。就六趣形雖各不同。唯一賴耶異熟。文有三段。",
    "X21n0368_004:0163c19": "初從一切眾生以下至妄生取著者。有法說并喻。喻",
    "X21n0368_004:0163c20": "阿賴耶非色而似色。次如磁石以下。阿賴耶識非我",
    "X21n0368_004:0163c21": "而似我。次如水中。釋賴耶識。雖無思覺。隨身運行遍",
    "X21n0368_004:0163c22": "於六道。如是諸文。並文相現。更不煩述。",
    "X21n0368_004:0163c23": "[0163c23] 五如有二象已下至覆而不現者。明阿賴耶雖有淨",
    "X21n0368_004:0163c24": "分。而由染分。待轉生死。就中四文。初有二象桷力&#x9B2A;",
    "X21n0368_004:0164a01": "喻喻於賴耶隨緣在染而體不滅。次如蓮華喻。喻於",
    "X21n0368_004:0164a02": "賴耶離染分已與諸如來為體所敬。次妙寶喻喻。阿",
    "X21n0368_004:0164a03": "賴耶與諸凡聖為體無異不增不減。次美玉在水喻。",
    "X21n0368_004:0164a04": "喻阿賴耶被習氣覆而不得現。文相可見。",
    "X21n0368_004:0164a05": "[0164a05] 六有能取所取以下至於世自在者。凡夫愚人。迷惑",
    "X21n0368_004:0164a06": "賴耶所變能所二取。取色計我有無等見。初喻。後合。",
    "X21n0368_004:0164a07": "准文可解。",
    "X21n0368_004:0164a08": "[0164a08] 七雖種種現以下至有無等見者。迷阿賴耶所變眾",
    "X21n0368_004:0164a09": "生但似有變而無實義。妄生計著微塵勝性等種種",
    "X21n0368_004:0164a10": "諸見。就中。先法。次喻。後合。准文可見。",
    "X21n0368_004:0164a11": "[0164a11] 八意能分別以下至即皆轉滅者。妄意但行因心所",
    "X21n0368_004:0164a12": "現&#x8657;偽之法為生死本。初釋妄意由分別故順生死",
    "X21n0368_004:0164a13": "流。次若有已下正觀自心斷滅生死。初中。先法。次喻。",
    "X21n0368_004:0164a14": "後合。意者即此六種心中。第五第六。名之為意。能分",
    "X21n0368_004:0164a15": "別者。謂顯識時。所現相分。智相續識。見分之心。分別",
    "X21n0368_004:0164a16": "彼相。攝大乘等。阿賴耶識所緣境不可知。又分別根",
    "X21n0368_004:0164a17": "本故自體亦分別等者。並據此義。作如是說。又喻有",
    "X21n0368_004:0164a18": "十喻。准文可見。若有於此以下。正觀自心。生死自息。",
    "X21n0368_004:0164a19": "文相可知。",
    "X21n0368_004:0164a20": "[0164a20] 九阿賴耶識是意等諸法以下至不壞不盡者。阿賴",
    "X21n0368_004:0164a21": "耶識。遠離分別習氣等過。能成無漏諸功德法。於中",
    "X21n0368_004:0164a22": "先總辨所離所成。若諸菩薩以下。別顯所成益。言無",
    "X21n0368_004:0164a23": "漏者。謂如來藏真如法性。名無漏也。謂離過故。證會",
    "X21n0368_004:0164a24": "本性。故說為成。是故宣說無漏即常猶如&#x8657;空。所成",
    "X21n0368_004:0164b01": "德中。略有四種。一行自在德。謂禪定等六種功德。二",
    "X21n0368_004:0164b02": "願自在德。謂十究竟願。三生自在德。謂意生身。四轉",
    "X21n0368_004:0164b03": "所依德。餘文可見。識界常住者。識者七識。界者真心",
    "X21n0368_004:0164b04": "諸體性故名識界。如是識性。離四相故。名為住也。",
    "X21n0368_004:0164b05": "[0164b05] 十如來普見以下至而鐵不壞此亦如是者。釋諸眾",
    "X21n0368_004:0164b06": "生本來寂靜自性涅槃。就中三句。初順道理。釋無增",
    "X21n0368_004:0164b07": "減。文現可見。次若解脫者以下。翻現有過。次是故當",
    "X21n0368_004:0164b08": "知以下。結勸令知。先法。後喻。文相可見。十阿賴耶海",
    "X21n0368_004:0164b09": "以下至似義而現者。明阿賴耶。被緣擊動。五法三性",
    "X21n0368_004:0164b10": "諸識波浪。無而似現。文相可解。",
    "X21n0368_004:0164b11": "[0164b11] 十一阿賴耶識行於諸蘊以下。明阿賴耶在蘊所以。",
    "X21n0368_004:0164b12": "謂賴耶識行於蘊者。不可自行。由無明業識不可了",
    "X21n0368_004:0164b13": "真心。忽動妄念。由念動故。流向生死。是故宣說意為",
    "X21n0368_004:0164b14": "先導。一起以後。由六識等緣境續起。不斷絕故。助意",
    "X21n0368_004:0164b15": "相續。意相續故。阿賴耶識恒在蘊中。如水因風起波",
    "X21n0368_004:0164b16": "浪。既水在浪即水。以是故結言莫不皆是阿賴耶識。",
    "X21n0368_004:0164b17": "消文可見。",
    "X21n0368_004:0164b18": "[0164b18] 十二與壽煖觸以下。明現在時諸識各有所依差別。",
    "X21n0368_004:0164b19": "謂阿賴耶識與壽煖觸和合而住。意住賴耶。餘六識",
    "X21n0368_004:0164b20": "者。各住自根。",
    "X21n0368_004:0164b21": "[0164b21] 十三心意及識以下明十二緣輪迴無窮。就中。先法。",
    "X21n0368_004:0164b22": "次喻。後合。文現可見。",
    "X21n0368_004:0164b23": "[0164b23] 十四煖壽及識以下。明緣闕散壞。文相可見。",
    "X21n0368_004:0164b24": "[0164b24] 十五藏識是心已下。出三心體。餘文可解。執我名意",
    "X21n0368_004:0164c01": "者。若言染意執阿賴耶起人我執。若論妄意。忽動向",
    "X21n0368_004:0164c02": "外。分別法故。起法我執。以是故言執我名意。准即可",
    "X21n0368_004:0164c03": "知。",
    "X21n0368_004:0164c04": "[0164c04] 十六心能持身以下。明三種心所有業用。由有心故。",
    "X21n0368_004:0164c05": "自不壞爛。意執人法。不離六道。是故宣說意著諸趣。",
    "X21n0368_004:0164c06": "餘文可知。",
    "X21n0368_004:0164c07": "[0164c07] 十七藏識為因以下。明識起時具緣多少。就偏強故。",
    "X21n0368_004:0164c08": "且如是說。若通論之。意意識及與五識皆具四緣。",
    "X21n0368_004:0164c09": "[0164c09] 十八身如起屍以下。明身無我。初喻。後合。合文中云",
    "X21n0368_004:0164c10": "非是&#x8657;妄者。非如妄計實我等。故說非&#x8657;妄。餘文可",
    "X21n0368_004:0164c11": "知。",
    "X21n0368_004:0164c12": "[0164c12] 十九意等諸識以下。明三心俱起之義。如無水處波",
    "X21n0368_004:0164c13": "浪不起。識亦如是。若無真心。七識不起。故勝鬘云。若",
    "X21n0368_004:0164c14": "無如來藏。七法不住。與此文同。言大地者。就喻為言。",
    "X21n0368_004:0164c15": "一切生物。皆依地生。如是諸識。皆依心生。",
    "X21n0368_004:0164c16": "[0164c16] 二十阿賴耶識已下。明諸法空。就中有二。初從此唱",
    "X21n0368_004:0164c17": "以下至內外眾法因茲而起者。釋阿賴耶識隨緣轉",
    "X21n0368_004:0164c18": "變似法而現。次一切凡夫已下。正法明空勸令修行。",
    "X21n0368_004:0164c19": "文相顯可知。上來金剛菩薩廣釋義問竟。",
    "X21n0368_004:0164c20": "[0164c20] 自下第二。眾色最勝王菩薩對金剛藏。問答辨請。大",
    "X21n0368_004:0164c21": "分兩段。一問。二答。問中復二。初最勝王等問金剛藏。",
    "X21n0368_004:0164c22": "二月幢如來分身諸佛所領大眾請金剛藏。就初文",
    "X21n0368_004:0164c23": "中。有五行偈。分為兩段。二行半請說法相。次二行半。",
    "X21n0368_004:0164c24": "請說密嚴深妙定法。初文復三。初一行嘆說者德。次",
    "X21n0368_004:0165a01": "有一行。出所請法。次有半行。結請為說。文相可見。自",
    "X21n0368_004:0165a02": "下二行半。請說定法。初行嘆說德。次有半行。請說法。",
    "X21n0368_004:0165a03": "後有一行。引證得之深。上來最勝王等請說也。",
    "X21n0368_004:0165a04": "[0165a04] 自下第二。月幢如來所領大眾清為說法。就中分四。",
    "X21n0368_004:0165a05": "一月幢如來為眾說法。二彼諸菩薩以下。時眾問答。",
    "X21n0368_004:0165a06": "三即於定中以下。時眾生疑。四作是念已下。得見勝",
    "X21n0368_004:0165a07": "首來集此會。初文中云諸無畏者者。金剛心中等覺",
    "X21n0368_004:0165a08": "菩薩。於一切法中。無有疑難。故各無畏。餘文可解。次",
    "X21n0368_004:0165a09": "第二文。心不樂於正住樂者。取證涅槃無為寂靜。名",
    "X21n0368_004:0165a10": "為正住。自下第三。大眾疑念。疑念有二。一即於定以",
    "X21n0368_004:0165a11": "下。疑念觀行成就頭首。二彼諸佛子以下。疑所請法。",
    "X21n0368_004:0165a12": "問曰。正在定時。無有言說。何故宣說心各念言。答曰。",
    "X21n0368_004:0165a13": "若在餘定。實無言說。然此定者。八地已上并觀定故。",
    "X21n0368_004:0165a14": "在定亦能說法。故淨名云。不起滅定而現威儀。是為",
    "X21n0368_004:0165a15": "晏坐。餘文可見。彼諸佛子以下疑所請法。有四種疑。",
    "X21n0368_004:0165a16": "何者是定者。問其定體。云何非定者。對故來問。於何",
    "X21n0368_004:0165a17": "所定者。於何所不亂名定。孰是其定所待之緣者。恒",
    "X21n0368_004:0165a18": "在寂靜阿練若處。精懃練磨。少食節量。曉臥早起。攝",
    "X21n0368_004:0165a19": "守身心。諸如是等。能助定心。故名所待緣。作是念已",
    "X21n0368_004:0165a20": "下。得見勝主來集此會。就中。先見菩薩勝主。次彼諸",
    "X21n0368_004:0165a21": "菩薩以下。從他方土來集此會。上來問文已竟。",
    "X21n0368_004:0165a22": "[0165a22] 自下第二。金剛藏答。答中有兩文。一以偈答。二以長",
    "X21n0368_004:0165a23": "行大眾讚禮偈。文有七十八行半頌。分為四段。一有",
    "X21n0368_004:0165a24": "三行。答前問中何者是定。二有五十五行。答前云非",
    "X21n0368_004:0165b01": "定。三有九行半。答前問中於何所定。四十一行半。答",
    "X21n0368_004:0165b02": "前問中孰是其定所待之緣。",
    "X21n0368_004:0165b03": "[0165b03] 就初文中。分為兩段。初一行半。表宗總釋勸修。次一",
    "X21n0368_004:0165b04": "行半。依宗別釋。初中上半誡勸令修。下有一行表宗",
    "X21n0368_004:0165b05": "總釋。文現可見。就別釋中。初一行偈明初禪地。次半",
    "X21n0368_004:0165b06": "行文。明餘定之次者欲界。欲界之中。身見邊見等惑。",
    "X21n0368_004:0165b07": "皆不善。此即所離。以是故言離諸欲不善。次有二句。",
    "X21n0368_004:0165b08": "出初禪體。具有五支。為初禪體。謂覺觀喜樂一心支。",
    "X21n0368_004:0165b09": "言寂靜者謂一心也。下句結文。文相現。釋初禪竟。如",
    "X21n0368_004:0165b10": "是漸次第者。明從初禪乃至非想。故言漸次第也。四",
    "X21n0368_004:0165b11": "者即是四無量定。八者有二。一八解脫。二八勝處。十",
    "X21n0368_004:0165b12": "者即是十一切入。定雖無量。綱要在斯。答初問訖。",
    "X21n0368_004:0165b13": "[0165b13] 自下第二。答前非定問。就中分二。一六行半。牒外人",
    "X21n0368_004:0165b14": "計。示正道理。二地水等下。四十八行半。破他宗邪執。",
    "X21n0368_004:0165b15": "初牒計中。略分為三。一有三行。著我外道并二乘人",
    "X21n0368_004:0165b16": "計著諸法有自性相。修行諸行。而不可得密嚴正定。",
    "X21n0368_004:0165b17": "二者一行。牒彼空見外道違失中道。三二行半。牒佛",
    "X21n0368_004:0165b18": "法家所有正定。初文三行者。出計著人。牒示其計。計",
    "X21n0368_004:0165b19": "我外道。於自計我。為安樂處。修行諸定。一切二乘怕",
    "X21n0368_004:0165b20": "生死苦。求涅槃。亦修此定。雖修此定。不知自身即涅",
    "X21n0368_004:0165b21": "槃相。身外求證。以是義故。而修非定。言亦然者。從顯",
    "X21n0368_004:0165b22": "遍說者。外道計我。二乘執法。各別不同。然今亦然者。",
    "X21n0368_004:0165b23": "但取所執法。不取執我心。故言亦然。次有二行。牒彼",
    "X21n0368_004:0165b24": "所計。謂二乘人。作如是計。世間諸法。各有自相。雖有",
    "X21n0368_004:0165c01": "蘊界處等。如空聚落。其中無我。雖言無我。心外立相。",
    "X21n0368_004:0165c02": "故今牒出。就中。初一行但計法相。法中無我。文現可",
    "X21n0368_004:0165c03": "知。次一行。無主而因緣力。隨轉動作。如機關人。又如",
    "X21n0368_004:0165c04": "起屍。但有三和合者。根境我三和合生滅。非如外道",
    "X21n0368_004:0165c05": "所計作者能生諸法。以是故言本無能作者。牒二乘",
    "X21n0368_004:0165c06": "計也。外道修定人以下一行文。牒空見計。謂一切法。",
    "X21n0368_004:0165c07": "非有非空。如夢幻等。雖有無中。執定為無。撥無世間。",
    "X21n0368_004:0165c08": "故名空見。次有二行半。示佛法家唯識道理。問曰。何",
    "X21n0368_004:0165c09": "故二乘知蘊無我。不能除遣一切諸見。菩薩之人見",
    "X21n0368_004:0165c10": "蘊無我。能除諸見。此有何義。答曰。二乘人。良以但見",
    "X21n0368_004:0165c11": "法中無我主宰。非蘊是無。謂言無我。而法執猶在。以",
    "X21n0368_004:0165c12": "是不得除遣諸見。菩薩非但見蘊非我。蘊亦本無。夢",
    "X21n0368_004:0165c13": "中事非覺始無。故能除妄見也。",
    "X21n0368_004:0165c14": "[0165c14] 自下第二。破他宗邪執。復分為二。一二十五行。破有",
    "X21n0368_004:0165c15": "性執。次二十三行半。破空見執。初文復二。一十九行半",
    "X21n0368_004:0165c16": "偈。廣破他宗執。二五行半。示唯識道理。初文復二。一",
    "X21n0368_004:0165c17": "十四行。破宗有性執。次五行半。舉正非外道。初文分",
    "X21n0368_004:0165c18": "二。一有九行頌。破其法相。次有五行頌。破其法性。初",
    "X21n0368_004:0165c19": "文復三。一有二行頌。破能所造色假六無實。次有三",
    "X21n0368_004:0165c20": "行頌。就二乘人所修觀行。非定之中。妄計為定。次有",
    "X21n0368_004:0165c21": "二行。舉正破邪。亦有二行。牒計示過。地水等眾物者。",
    "X21n0368_004:0165c22": "牒舉所破。皆從分別生者。表佛法宗。二乘計云。四大",
    "X21n0368_004:0165c23": "之法。但自作色。不由他造。自體能三。故示理言。從分",
    "X21n0368_004:0165c24": "別生。不知四大但心為體。取於所造種種色法。損壞",
    "X21n0368_004:0166a01": "他者。名為惡色。順益者名為好色。無作色者。說為似",
    "X21n0368_004:0166a02": "色。諸無記色。名為餘色。言亦然屬下二句。如是色並",
    "X21n0368_004:0166a03": "如空中雲霓等彩無自性法。故言亦然。",
    "X21n0368_004:0166a04": "[0166a04] 自下三行頌。約二乘人所修諸定非定所取。二乘之",
    "X21n0368_004:0166a05": "人。不知諸法唯一心作。心外立故言非定。思惟如骨",
    "X21n0368_004:0166a06": "&#x93C1;者。八勝處觀及解脫。&#x5FA7;觀四大白骨等色。觀若熟",
    "X21n0368_004:0166a07": "時。於世眾生。但見骨頭。不見血肉。是故說言遍滿於",
    "X21n0368_004:0166a08": "世間。及遍處想觀者。十一切入名遍處想觀。謂地水",
    "X21n0368_004:0166a09": "火風青黃赤白及空處無所有處二觀加前八。名十",
    "X21n0368_004:0166a10": "一切入。假想觀者。名一切入。如是觀者。觀四大法。身",
    "X21n0368_004:0166a11": "有色者。內有色相外觀色故。名為身有色。身無者不",
    "X21n0368_004:0166a12": "觀內身。故名為內。無色相定者。常諦思。次三句舉示",
    "X21n0368_004:0166a13": "正理。謂修定者。若緣法時。知唯一心者。如是所緣。說",
    "X21n0368_004:0166a14": "為清淨。次有一行。觀翻示有過。如其所分別。前骨&#x93C1;",
    "X21n0368_004:0166a15": "等。別有心外所緣境者。即非是定及非定者。但妄心",
    "X21n0368_004:0166a16": "中計為定耳。非是大乘所修定也。二乘人云。若如上",
    "X21n0368_004:0166a17": "說。我等所修。非定法者。何者是也。故今舉正示彼定",
    "X21n0368_004:0166a18": "有過。人在定時。皆依藏識故一切妄法悉皆滅盡。得",
    "X21n0368_004:0166a19": "此勝定人。乃能宣說諸禪定法。亦能破壞諸二乘等",
    "X21n0368_004:0166a20": "妄智所知心外諸法。",
    "X21n0368_004:0166a21": "[0166a21] 自下二行。牒計示過。初行牒計。次行示過。若人生少",
    "X21n0368_004:0166a22": "智者。牒小乘人所有智慧。但知陰上無我我所。不知",
    "X21n0368_004:0166a23": "陰法本來不生今亦不滅。故名小智。若就外道以世",
    "X21n0368_004:0166a24": "聰慧妄取六句二十五諦等諸法相及我我所。故名",
    "X21n0368_004:0166b01": "小智。此上二句。取法及我。下之二句。執小乘教。如言",
    "X21n0368_004:0166b02": "取義。自謂誠諦言者。計小乘教。是故實究竟不知如",
    "X21n0368_004:0166b03": "來養兒方便且與熟食。若生食者。即發狂亂。以不知",
    "X21n0368_004:0166b04": "故。謂誠諦言。善巧說諸法者。諸小乘師。各作論部。我",
    "X21n0368_004:0166b05": "是非他。是故說言善巧說諸法。次示其過。心外計著",
    "X21n0368_004:0166b06": "諸法相者。此即誹謗大乘法故墮三界獄。故言自壞。",
    "X21n0368_004:0166b07": "亦壞他者。由執小乘誠諦言故。教令他人謗大乘法。",
    "X21n0368_004:0166b08": "故言壞他。無能相者。四大四相。空無體相。名為無能",
    "X21n0368_004:0166b09": "相。無所相者。色等諸法無者言空。餘文可解。上來破",
    "X21n0368_004:0166b10": "法執竟。自下五行。破法性執。准世間事。明知無性。初",
    "X21n0368_004:0166b11": "三行半。明世間事各有所能對治相破。次一行半。以",
    "X21n0368_004:0166b12": "相破故。准知無性。初中二行。世間中事。各有所能。次",
    "X21n0368_004:0166b13": "一行半。病非一故。說藥眾多。眾生菩薩眾多非一。故",
    "X21n0368_004:0166b14": "佛教法眾多不同。次一行半。翻顯無性。如是諸文。相",
    "X21n0368_004:0166b15": "現可知。破法性竟。",
    "X21n0368_004:0166b16": "[0166b16] 自下五行半。舉正非外道。就中初二行。舉正道理。次",
    "X21n0368_004:0166b17": "三行半。非他外道。初文相現。次三行半中。總有六計。",
    "X21n0368_004:0166b18": "初上二句。破能作者計。次有二行。釋劫壞時諸微塵",
    "X21n0368_004:0166b19": "者散在十方。劫欲成時各來聚集成於世間。計言非",
    "X21n0368_004:0166b20": "時者。計時外道。非勝性者。計勝性外道。三法計我外",
    "X21n0368_004:0166b21": "道。亦非無因。次破自然計。言求那者。此云自在也。餘",
    "X21n0368_004:0166b22": "文可辨。",
    "X21n0368_004:0166b23": "[0166b23] 自下五行半。示唯識道理。於中分二。一有二行。總表",
    "X21n0368_004:0166b24": "唯識宗。次有三行半。約法別釋。初文中言業習氣者。",
    "X21n0368_004:0166c01": "非但罪福不動等三種業。亦復一切煩惱動作名為",
    "X21n0368_004:0166c02": "業。上來總略釋訖。下別釋中。瓶等一行。約世間中麤",
    "X21n0368_004:0166c03": "顯之物心為體故。說空而無實也。第二行者。約世間",
    "X21n0368_004:0166c04": "色阿賴耶識變故似有。三約眾生從頭至足皆是賴",
    "X21n0368_004:0166c05": "耶無有別法。次有二句。結示迷惑。上來破執有法相",
    "X21n0368_004:0166c06": "了。",
    "X21n0368_004:0166c07": "[0166c07] 自下二十三行半偈。破空見執。就中分四。一者五行",
    "X21n0368_004:0166c08": "半。舉中道理。示空見過。二譬如以下二行半文。破空",
    "X21n0368_004:0166c09": "見人執空見心為勝。餘文可見。三不見以兔角以下",
    "X21n0368_004:0166c10": "有五行偈。破彼轉救。示正道理。勸捨邪執。四五行半。",
    "X21n0368_004:0166c11": "釋通外疑。初文復四。一者一行半中道宗。二有一行。",
    "X21n0368_004:0166c12": "現有重過。三有一行。說空有分齊。不可浪陳。四有二",
    "X21n0368_004:0166c13": "行。如來教中說空之意。一上來行。頌表中道宗離有",
    "X21n0368_004:0166c14": "無相。次有一行。引世間物。釋通所以。釋所以云。若物",
    "X21n0368_004:0166c15": "空者。不可有能破所破之物。能破所破俱是無故。若",
    "X21n0368_004:0166c16": "有物體。亦不可破。非有非無。假說能破所破之異。次",
    "X21n0368_004:0166c17": "現重過。謂計我者。為所計我受安樂故。修諸行法。空",
    "X21n0368_004:0166c18": "見之者。撥無因果。斷諸善根。不可轉故。今說此惡過",
    "X21n0368_004:0166c19": "於彼也。次有一行頌。說空有分。良以法性。非有非無。",
    "X21n0368_004:0166c20": "不可說言。然有眾生執法為有。失中道故。欲奪此計",
    "X21n0368_004:0166c21": "假說空言。若如是解。即成甘露。若於世諦因緣相中。",
    "X21n0368_004:0166c22": "撥無空者。即成為毒。次一切眾生以下。有二行偈。初",
    "X21n0368_004:0166c23": "行頌明佛如來設教之意。次一行頌。執教成過。上來",
    "X21n0368_004:0166c24": "表宗了。",
    "X21n0368_004:0167a01": "[0167a01] 自下二行半偈。破空見者執解空智。就中初行引喻",
    "X21n0368_004:0167a02": "顯示。次一行半頌。法說示正。外人計云。一切因果諸",
    "X21n0368_004:0167a03": "法皆空。見此空智為最勝餘。但云法空。不言智空。故",
    "X21n0368_004:0167a04": "今引喻破彼智。謂如火燒木木盡火亦滅。汝云空智",
    "X21n0368_004:0167a05": "勝於餘智。不應道理。世間相故。次一行半。法說示正。",
    "X21n0368_004:0167a06": "初行緣修智。次半明真修智。金剛心時緣修智生。斷",
    "X21n0368_004:0167a07": "諸見時。汝見亦滅。一切煩惱皆清淨時。緣修亦滅。如",
    "X21n0368_004:0167a08": "火燒木木盡火亦滅。如是緣修滅盡已後。真修圓滿。",
    "X21n0368_004:0167a09": "乃名為佛。是故說言密嚴而解脫。破執示正竟。",
    "X21n0368_004:0167a10": "[0167a10] 自下第三。有五行偈。破彼所執。彼轉救云。一切諸法。",
    "X21n0368_004:0167a11": "雖空都無。未見空時。怨親等法。不可令無。有如是救。",
    "X21n0368_004:0167a12": "故今破云。若法空無者。不可以免角觸壞大山等。就",
    "X21n0368_004:0167a13": "中分三。初有二行頌。出世間違。次有一行半。空色相",
    "X21n0368_004:0167a14": "即。同一體性。次一行半頌。引喻顯示。不見以兔角等",
    "X21n0368_004:0167a15": "者。若汝執云。物雖空無。未知空時。猶有相觸成敗事",
    "X21n0368_004:0167a16": "者。我亦難汝。應以兔角觸壞大山。然未曾見。准知諸",
    "X21n0368_004:0167a17": "法不應都無。文現可見。次一行半頌。空色同體。猶如",
    "X21n0368_004:0167a18": "水波。波外無水。離水無波。空性而色。亦復如是。今大",
    "X21n0368_004:0167a19": "乘中生滅同時。有無同體。非色滅後始有空法。准文",
    "X21n0368_004:0167a20": "可見。次有一行半。引喻示之。上半引喻。次一行偈合",
    "X21n0368_004:0167a21": "結上喻。若論色時。指空為色。空外無別色。空亦如是。",
    "X21n0368_004:0167a22": "指色為空。以是故言所為皆得成。上來破他轉執已",
    "X21n0368_004:0167a23": "竟。是身如死屍以下五行。偈明佛如來設教之意。就",
    "X21n0368_004:0167a24": "中初二行。法說明設教。次有三行偈。引喻示之。初中",
    "X21n0368_004:0167b01": "一行偈。說身無本性從緣而假立。次行設教意。有智",
    "X21n0368_004:0167b02": "人者。此空見人。聰明利根。乃起空見。故名智人。餘文",
    "X21n0368_004:0167b03": "相現。就喻文中。初一行三句。喻法託緣。後一行一句。",
    "X21n0368_004:0167b04": "法離有無不應偏執。如是等文相可現見。設教意訖。",
    "X21n0368_004:0167b05": "[0167b05] 自下五行半。外人設教難。就中兩文。初文二行頌。正",
    "X21n0368_004:0167b06": "出難辭。次有三行半釋通種已可解。釋難辭中上半",
    "X21n0368_004:0167b07": "縱許盡得無傷。然古智人。但說免角。不說餘者。凡夫",
    "X21n0368_004:0167b08": "惑人。起妄分別。不能證法。但隨他語。竟不了知。若須",
    "X21n0368_004:0167b09": "分別。剩生妄執。是故宣說何用分別也。若離於分別",
    "X21n0368_004:0167b10": "以下。舉利答問。上來答前問云何非定文。",
    "X21n0368_004:0167b11": "[0167b11] 自下第三。有九行半偈。答前問中於何所定。就中五",
    "X21n0368_004:0167b12": "喻。一天宮殿喻。喻於七識依阿賴耶習氣力所持故",
    "X21n0368_004:0167b13": "於六道中恒轉不息。二依大地喻。喻於藏識有緣起",
    "X21n0368_004:0167b14": "門。一切眾生所依體處。三孔雀喻。喻阿賴耶種子與",
    "X21n0368_004:0167b15": "法相依而住。四百川流喻。喻阿賴耶諸識習氣恒所",
    "X21n0368_004:0167b16": "歸依。五地有寶喻。喻阿賴耶生死涅槃但為根本。如",
    "X21n0368_004:0167b17": "是等文。相現不勞消釋。知如是法。心不散亂。名為正",
    "X21n0368_004:0167b18": "定。答上問中於何所定之。",
    "X21n0368_004:0167b19": "[0167b19] 自下第四。十一行偈。答前問中定所待緣。就中五文。",
    "X21n0368_004:0167b20": "初有一行頌定所待緣。次一行頌。出其定體。次有三",
    "X21n0368_004:0167b21": "行偈。釋其定障。次有三行。定所現用。亦名釋所以。次",
    "X21n0368_004:0167b22": "有三行偈。定所厭法。就初文中。言善行者。若就方便",
    "X21n0368_004:0167b23": "說。有漏善行。名為善行。遠望順理能生定故。清淨行",
    "X21n0368_004:0167b24": "者。初地已上。離染過故。名清淨行。若就成論。內證之",
    "X21n0368_004:0167c01": "行。名為善行。順理成故。善者順也。清淨行者。出觀之",
    "X21n0368_004:0167c02": "行。名清淨行。於俗諦中。無染著故。定心恒待如是緣",
    "X21n0368_004:0167c03": "住。下三句者住地果滿。准即可知。出定體中。上半出",
    "X21n0368_004:0167c04": "體。下半示定用。相現可見。自下三行出鄣中。初之二",
    "X21n0368_004:0167c05": "句引喻顯示。次二句合作。次二行偈為一句結之。執",
    "X21n0368_004:0167c06": "持識者。賴耶異名也。言定者。是凡夫二乘諸修觀者。",
    "X21n0368_004:0167c07": "名為定者。迷者二乘。取者凡夫。如是等人。妄執心外",
    "X21n0368_004:0167c08": "諸法相中。修禪定故。名多迷取也。若通論之。凡夫二",
    "X21n0368_004:0167c09": "乘總言迷取。取自心外立取法故。結中有二。一無智",
    "X21n0368_004:0167c10": "慧。錯亂於境。不能了知唯自心故。名為障也。次妄言",
    "X21n0368_004:0167c11": "生決定以下。錯說法故鄣。言不當理。說為妄言。執自",
    "X21n0368_004:0167c12": "非他。名生決定。不善名非法。離他學眾。欲向自聚。名",
    "X21n0368_004:0167c13": "離間語。以非法言。為眾宣揚。名誑惑眾生。三世有法。",
    "X21n0368_004:0167c14": "各守自性。不相雜亂。名別異住。在大眾中。宣揚小乘。",
    "X21n0368_004:0167c15": "謗大乘故。言別起言說。出定障也。自下三行。釋定所",
    "X21n0368_004:0167c16": "以。初一行偈。引喻顯示。次有二行偈。結前喻。喻文可",
    "X21n0368_004:0167c17": "解。釋所以中。外人難云。如上所說諸法別住者誑眾",
    "X21n0368_004:0167c18": "生者。如來昔日普說此法。可是妄言耶。故今通言。諸",
    "X21n0368_004:0167c19": "菩薩等。有善巧方便。欲利群生。施設教門。誘誨眾生。",
    "X21n0368_004:0167c20": "此是最後權教法輪。且如是說。決定真實法。密嚴中",
    "X21n0368_004:0167c21": "顯現。如是文相現可知。自下三行。定所厭法。今修定",
    "X21n0368_004:0167c22": "者。欲厭離此&#x8657;妄生死。故修此定。初有二行。立道理",
    "X21n0368_004:0167c23": "釋。次有一行。引證成。丈夫者。亦名士夫。上來金剛藏",
    "X21n0368_004:0167c24": "答前問訖。",
    "X21n0368_004:0168a01": "[0168a01] 自下第三。大眾聞法修行供養。就中分五。一者已得",
    "X21n0368_004:0168a02": "無畏菩薩。聞法歡喜。皆作頂禮。身業供養。二者無量",
    "X21n0368_004:0168a03": "佛菩薩眾。從他方來者。讚嘆善哉。口業供養。三者無",
    "X21n0368_004:0168a04": "量會中菩薩諸天等眾。即是新眾。以說妙偈。妙法供",
    "X21n0368_004:0168a05": "養。四者會中菩薩天等。即是舊眾。修供養畢。以偈請",
    "X21n0368_004:0168a06": "問。五金剛藏以偈答問。前二文相現可知。第三偈中。",
    "X21n0368_004:0168a07": "十五行偈。分為四。初一行半。總嘆說者德。次五行半。",
    "X21n0368_004:0168a08": "作業受果不成失責。謂前所說六界丈夫諸界和合",
    "X21n0368_004:0168a09": "無實事者。誰於諸有。作業受果。次五行半。修因得果。",
    "X21n0368_004:0168a10": "是常途故。明知世間有主丈夫。次二行半。因說翻覆",
    "X21n0368_004:0168a11": "難。初中上半嘆說者勝。次有二句。嘆所說法。次有二",
    "X21n0368_004:0168a12": "句。嘆難過德。准文可知。第二文中。初四行半。牒所說",
    "X21n0368_004:0168a13": "法。次有二行。責修因得果不成失。初中一行。法說牒",
    "X21n0368_004:0168a14": "舉。譬如&#x8657;空以下引喻責彼所說不成。云何於諸有",
    "X21n0368_004:0168a15": "以下難作業受果不成失。准文可知。自下五行半。所",
    "X21n0368_004:0168a16": "作業果。絕不失故。明知作主必定有難。就中。初三行",
    "X21n0368_004:0168a17": "半。以末尋本。所作行業。絕不失故。准知有主難。次有",
    "X21n0368_004:0168a18": "二行偈。從本推末。不無難。尋文可見。不須繁述。次二",
    "X21n0368_004:0168a19": "行半。因說翻覆難。初一行半。牒舉所說。次有一行偈。",
    "X21n0368_004:0168a20": "翻覆設難。尋文可見。上來大眾修法供養訖。",
    "X21n0368_004:0168a21": "[0168a21] 自下第二。諸菩薩眾天及天女。以雜供具。供養金剛",
    "X21n0368_004:0168a22": "藏菩薩諸菩薩。就中分三。初修供養。次以偈請問。次",
    "X21n0368_004:0168a23": "金剛藏答。偈有二行。初行嘆德。次行請為說。文相可",
    "X21n0368_004:0168a24": "知。下金剛藏答。答中二文。一答前請。二向大樹緊那",
    "X21n0368_004:0168b01": "羅王說知法方法。初中一行。法深難思。但以相應淨",
    "X21n0368_004:0168b02": "理因喻所開。非是分別因喻所開。次一行者。如是深",
    "X21n0368_004:0168b03": "法。於密嚴中。乃宣說印可。故言汝等眾應一心聽。此",
    "X21n0368_004:0168b04": "即許說。自下第二向緊那羅王說知法方法。有四行",
    "X21n0368_004:0168b05": "半。初一行半。勸令知法。次有二行。引喻廣示知法方",
    "X21n0368_004:0168b06": "法。次有一行。示所知法。文相可見。喻中有二。二文各",
    "X21n0368_004:0168b07": "有先喻後合。其文可解。下示所知法。但知藏識之所",
    "X21n0368_004:0168b08": "變故。一切亦然。不須別現藏識中道離有無相。以是",
    "X21n0368_004:0168b09": "故言藏以空為相。相者體相。說知方法也。",
    "X21n0368_004:0168b10": "[0168b10] 自下第二。緊那羅王對金剛藏問答辨了。先問次答。",
    "X21n0368_004:0168b11": "問有一行。上半問其一心量中有十八界主宰丈夫",
    "X21n0368_004:0168b12": "差別之相。下半因何得生界等四大等法。文現可知。",
    "X21n0368_004:0168b13": "自下金剛藏答前所問。十六行偈。分為五。初一行半。",
    "X21n0368_004:0168b14": "讚問許說。次六行半。嘆昔希有事。次二行半。嘆今有",
    "X21n0368_004:0168b15": "勝德。次一行半頌。領問誡&#x52C5;。次有四行。正答前問。初",
    "X21n0368_004:0168b16": "中上半。讚問如理。次有二句。嘆問意好。次有二句。許",
    "X21n0368_004:0168b17": "說誡&#x52D1;。自下有六行偈嘆昔事中。初有三行。舉往昔",
    "X21n0368_004:0168b18": "日能作希有不思議事。准知身有勝智能。次有三行",
    "X21n0368_004:0168b19": "半。聲聞自嫌嘆大王德。菩薩有大力者。指大樹王。言",
    "X21n0368_004:0168b20": "菩薩大力。聲聞無定智者。諸小乘人。但有事相觀察",
    "X21n0368_004:0168b21": "定慧。未有藏緣起之中真證定智。故大迦葉自嫌言。",
    "X21n0368_004:0168b22": "無雖離惑分別者。現行分別迷惑不了。唯知小乘但",
    "X21n0368_004:0168b23": "斷上心。不斷種子。消文可知。自下二行半。嘆今有勝",
    "X21n0368_004:0168b24": "德。初一行嘆。世間中細碎雜事心皆了達。次有二",
    "X21n0368_004:0168c01": "句嘆內證得平等聖德。後有一行。嘆外化德。善者順。",
    "X21n0368_004:0168c02": "順佛所證真如。以是故言善於諸地相及佛清淨法。",
    "X21n0368_004:0168c03": "餘文可見。自下一行半。領問誡聽。初有一行。領其問",
    "X21n0368_004:0168c04": "辭。次有半行。許說誡聽。自下四行。答其前問。初有二",
    "X21n0368_004:0168c05": "句。答前問中云何心量中而有界丈夫。次有二句。答",
    "X21n0368_004:0168c06": "前問中云何生諸界。次一行半。答前問中堅濕煖動。",
    "X21n0368_004:0168c07": "後境界與諸習以下十一行半。剩理諸藏待緣合生。",
    "X21n0368_004:0168c08": "如是諸文。尋即可知。上來向對緊那羅王。答問已竟",
    "X21n0368_004:0168c09": "自下持進菩薩與無量眾。聞法歡喜。供養金剛藏。說",
    "X21n0368_004:0168c10": "偈而讚。初上二句。讚於證道。次之二句。嘆教道德。餘",
    "X21n0368_004:0168c11": "文可見。自下大樹緊那羅王。為報恩故。設種種供。并",
    "X21n0368_004:0168c12": "說偈讚。亦准可知。",
    "X21n0368_004:0168c13": "[0168c13] 自下觀自在等八大菩薩。并餘無量菩薩之眾。向金",
    "X21n0368_004:0168c14": "剛藏。說偈讚嘆。有九行偈。分為四。一三行勸請為說。",
    "X21n0368_004:0168c15": "次有三行。嘆所說法。有一行半。嘆大眾德。後一行半。",
    "X21n0368_004:0168c16": "嘆密嚴勝德。勸令修因。初中上半。請為示法。次有一",
    "X21n0368_004:0168c17": "行。嘆說者德。後有一行半。請為說法。就初請中。但請",
    "X21n0368_004:0168c18": "法眼。不請餘者。今欲化度諸眾生故。於病藥中。恐有",
    "X21n0368_004:0168c19": "錯誤。故偏請之。嘆說者中。初有二句。嘆所綜廣。次一",
    "X21n0368_004:0168c20": "句者。蒙佛加被。下一句者。眾所宗仰。與理相應。故名",
    "X21n0368_004:0168c21": "瑜伽。出入無礙。名為自在。餘文可見。次有三行。嘆所",
    "X21n0368_004:0168c22": "說法。初一行總嘆。次二行別嘆。此法最清淨遠離於",
    "X21n0368_004:0168c23": "言說者。自受用身所證法故。化佛菩薩不可言說示",
    "X21n0368_004:0168c24": "他人故。以是故言經中未開。就別嘆中。初有一行。嘆",
    "X21n0368_004:0169a01": "證道德。後有一行。嘆教道。並如上說。准即可知。嘆大",
    "X21n0368_004:0169a02": "眾中。初三句者。嘆眾數多。更有三句者。嘆其身量大",
    "X21n0368_004:0169a03": "小自在。又有一行半頌。嘆勝勸修因。初二句嘆勝。次",
    "X21n0368_004:0169a04": "二句勸修因。後二句結請為說。上來問訖。",
    "X21n0368_004:0169a05": "[0169a05] 自下為說。於中文三。一嘆說者德。次金剛藏以下至",
    "X21n0368_004:0169a06": "為諸大眾演說法眼者。出說法相。次譬如鵝王以下。",
    "X21n0368_004:0169a07": "嘆眾清淨。嘆說者中。先嘆身業。三十二相八十種好",
    "X21n0368_004:0169a08": "莊嚴身故。次為欲宣示無分別以下至堪能聽受者。",
    "X21n0368_004:0169a09": "嘆其心業。次即以梵聲以下至莫不欣樂者。嘆其口",
    "X21n0368_004:0169a10": "業。無分別者。言語斷絕故。離分別者。心行處滅故。餘",
    "X21n0368_004:0169a11": "文可見。次嘆口業。金剛藏者。具者八種微妙之聲。如",
    "X21n0368_004:0169a12": "楞伽中具廣分別。准彼即知。無量功德以下嘆聲功",
    "X21n0368_004:0169a13": "德。謂佛功德無有一德別守自性。趣一德時。諸德並",
    "X21n0368_004:0169a14": "在一德之中。故金剛藏所有音聲。無量功德。而共相",
    "X21n0368_004:0169a15": "應。餘文相現。自下正辨說法之相。謂從身上六處中。",
    "X21n0368_004:0169a16": "出微妙音聲。文相可解。自下嘆眾。就中三喻。初一喻",
    "X21n0368_004:0169a17": "者。喻主及眾離欲清淨。次一喻者。喻金剛藏有殊勝",
    "X21n0368_004:0169a18": "德。次一喻者。喻金剛藏與佛無異。此三喻中。皆初引",
    "X21n0368_004:0169a19": "喻。次即合結。不須繁述。",
    "X21n0368_004:0169a20": "[0169a20] 自下如實見等菩薩。請金剛藏為說法要。先問。後答。",
    "X21n0368_004:0169a21": "初中復二。一如實見問。次此會中無量菩薩。重問前",
    "X21n0368_004:0169a22": "義。就初問中。先即長行設禮起問。次以偈頌廣出問",
    "X21n0368_004:0169a23": "辭。住修行地。自有兩釋。一釋地前方便道中修起地",
    "X21n0368_004:0169a24": "上似無漏故。二釋六地名修行六度為無功用道為",
    "X21n0368_004:0169b01": "因故。偈有八行。分為五。初有三行。嘆大乘法。次有一",
    "X21n0368_004:0169b02": "行。嘆教巧妙。次有二行。迷悟相對示顯得失。次有一",
    "X21n0368_004:0169b03": "行。嘆密嚴勝。後有一行。問能說者所得三昧。初中一",
    "X21n0368_004:0169b04": "行。嘆法殊勝。勸修供養。次有一行。嘆無分別諸佛乃",
    "X21n0368_004:0169b05": "證。後有一行。嘆法離染為正覺因。嘆教巧者。八識之",
    "X21n0368_004:0169b06": "境唯是一識。實無差異。而大乘教。隨眾所宜。宣說不",
    "X21n0368_004:0169b07": "同。五法二無我。亦皆如是。為眾開示。以有差別。故今",
    "X21n0368_004:0169b08": "嘆之。次有二行。迷悟相對示顯得失。先失。後得。初上",
    "X21n0368_004:0169b09": "二句。迷故生過。次有二句。悟者得益。言五習者。謂迷",
    "X21n0368_004:0169b10": "四諦及修所斷為五習也。得清淨者住佛種姓者。真",
    "X21n0368_004:0169b11": "如即是諸佛體性。初地始得。名住佛姓。餘文可見。一",
    "X21n0368_004:0169b12": "切國土中以下。嘆處殊勝。尊者已下。問能說者所得",
    "X21n0368_004:0169b13": "三昧。如實見菩薩問訖。自下會中菩薩大眾作禮重",
    "X21n0368_004:0169b14": "請。一行半偈。文相可見。",
    "X21n0368_004:0169b15": "[0169b15] 自下金剛藏答前二問。先以長行臨當時機演說。次",
    "X21n0368_004:0169b16": "偈廣答。一汝等諸佛子一行偈。答前問中初三行偈。",
    "X21n0368_004:0169b17": "二我所得三昧以下。有七行半。答前問中已得何三",
    "X21n0368_004:0169b18": "昧下二句。然此答問無有次第。先答後問。後答前問。",
    "X21n0368_004:0169b19": "初有一行。依問正答。次六行半。住三昧中所得利益。",
    "X21n0368_004:0169b20": "初有三行半。諸佛現像證誠所說。文相可知。次三行",
    "X21n0368_004:0169b21": "中。初一行者。上同諸佛益。次一行者。證理見佛益。後",
    "X21n0368_004:0169b22": "一行者。所證之理離相寂靜。文相可知。自下第三。有",
    "X21n0368_004:0169b23": "二行半。答前五法。初一行半。辨五法相。次有一行。問",
    "X21n0368_004:0169b24": "中雖無。義有便故。釋三性義。若就前文。名相互為因。",
    "X21n0368_004:0169c01": "今約一往便說。名從於相生相從因緣起者。非但一",
    "X21n0368_004:0169c02": "相從因緣起。名亦從因生。謂顯識時。名相二法。忽然",
    "X21n0368_004:0169c03": "頓起。轉麤至於分別事識依取名。且依此行經作此",
    "X21n0368_004:0169c04": "說。此二生分別者。上文中說二從分別生。何故此文",
    "X21n0368_004:0169c05": "此二生分別耶。如是二文。互不相違。上文中說名想",
    "X21n0368_004:0169c06": "二法從分別生者。就實而說。大乘法中。心為本故。今",
    "X21n0368_004:0169c07": "此文中。此二生分別者。起執次第。作是說故。良以起",
    "X21n0368_004:0169c08": "執迷名及相執為實故。若得通達如是趣者。亦得無",
    "X21n0368_004:0169c09": "傷。下有一行。明三性義。准即可知。四有三行半。答前",
    "X21n0368_004:0169c10": "問中八種識境界諸自性不同。就中初行。明如來藏",
    "X21n0368_004:0169c11": "為身所依。次一行半。明末那與識諸六識名所依處。",
    "X21n0368_004:0169c12": "後有一行。阿賴耶識一起已後恒續不斷。文相顯然。",
    "X21n0368_004:0169c13": "不須繁述。五行半。答前問中及無我文。就中初行。表",
    "X21n0368_004:0169c14": "宗舉利。次有二行。得失分齊。後一行半。翻即成失。尋",
    "X21n0368_004:0169c15": "文可解。六四行半。答前問中見此微妙法下一行半",
    "X21n0368_004:0169c16": "文。就中有三。一有二行。凡夫有佛性。必須得成佛。次",
    "X21n0368_004:0169c17": "有二行。攝十地報相修眾行而不退失。後有半行。結",
    "X21n0368_004:0169c18": "勸令學。文現可知。七三行半。答前問中五種習所纏",
    "X21n0368_004:0169c19": "生諸慧分別。初有一行。表宗總答。次有一行。簡勝&#x5374;",
    "X21n0368_004:0169c20": "劣。次有一行。如來說此賴耶識意。後有半行。結翻成",
    "X21n0368_004:0169c21": "失。准即可見。八四行半。釋通外疑。初有三行。法說通",
    "X21n0368_004:0169c22": "疑。次一行半。喻況釋疑。文外有疑。經中有說如來藏。",
    "X21n0368_004:0169c23": "又說藏識。又復說言阿賴耶識。為當名體各各殊耶。",
    "X21n0368_004:0169c24": "為是名異體不異耶。又人執云。如來藏者。是真常住。",
    "X21n0368_004:0170a01": "是無為法。賴耶識者。是生滅法。有為所&#x53CE;。非但名別。",
    "X21n0368_004:0170a02": "體亦有異。故今通言。如來清淨藏亦名無垢智。隱時",
    "X21n0368_004:0170a03": "如來藏現。成佛時名無垢智。釋隱現時體無改轉。次",
    "X21n0368_004:0170a04": "有一行。明佛設教。今上之二句。明佛教意。下有二句。",
    "X21n0368_004:0170a05": "破異執者藏識賴耶各別體執。天親菩薩所立之義。",
    "X21n0368_004:0170a06": "當今此破惡慧不能知識藏即是賴耶識。次有一行。",
    "X21n0368_004:0170a07": "示顯名異體即不殊。依文可見。下引喻況。況阿賴耶",
    "X21n0368_004:0170a08": "體雖不殊隨緣相別所以名別。故經中說。藏識賴耶",
    "X21n0368_004:0170a09": "二名差別。釋通疑訖。九八行半。答前問中一切國土",
    "X21n0368_004:0170a10": "中下一行偈。初之一行。法說立理。次四行半。引喻釋",
    "X21n0368_004:0170a11": "所以。初中前二行。立道理釋。次有二行。釋其所以。現",
    "X21n0368_004:0170a12": "樂諸聖人者。證法不退故名為現。樂者涅槃安寂故",
    "X21n0368_004:0170a13": "名為樂。八地已上諸聖非一故言諸聖。內證真如。故",
    "X21n0368_004:0170a14": "名為證於自智境也。功德轉增修無功用。名轉增勝。",
    "X21n0368_004:0170a15": "如是內證如如平等。離自知境。故無能說。現法諸定",
    "X21n0368_004:0170a16": "者以下一行頌。照俗諦境。外人有疑。若言諸境唯是",
    "X21n0368_004:0170a17": "識者。何故現有差別境。故今通言。所見雖差別。但識",
    "X21n0368_004:0170a18": "無有境。次一行頌通故。外人救云。若如上說。唯識無",
    "X21n0368_004:0170a19": "境者。何故現見瓶衣等物可受用耶。是故通云。心變",
    "X21n0368_004:0170a20": "似境現。謂能取所取。就引喻中有其二喻。初一喻者。",
    "X21n0368_004:0170a21": "末依本立。其次喻者。所依體性恒清淨常住。上來釋",
    "X21n0368_004:0170a22": "正宗分竟。",
    "X21n0368_004:0170a23": "[0170a23] 自下第三流通分也。說是經已結上所說。金剛藏等",
    "X21n0368_004:0170a24": "已下。時眾聞經歡喜奉行。[0170a24] 述經已訖。若有毫釐分種",
    "X21n0368_004:0170b01": "聖旨者。報佛慈恩。并及四恩普潤法界。"
}