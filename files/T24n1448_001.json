{
    "T24n1448_001:0001a03": "根本說一切有部毘奈耶藥事",
    "T24n1448_001:0001a04": "卷第一",
    "T24n1448_001:0001a06": "大唐三藏義淨奉　制譯",
    "T24n1448_001:0001a07": "初攝頌曰：",
    "T24n1448_001:0001a08": "　開許用諸藥、　　膏油治疥病、",
    "T24n1448_001:0001a09": "　眼藥及風癎、　　畢隣婆蹉等。",
    "T24n1448_001:0001a10": "爾時薄伽梵在室羅伐城逝多林給孤獨園。",
    "T24n1448_001:0001a11": "時諸苾芻秋時染疾，身體痿黃，羸瘦憔悴，困",
    "T24n1448_001:0001a12": "苦無力。世尊見已，知而故問阿難陀曰：「何故",
    "T24n1448_001:0001a13": "諸苾芻，身體痿黃，羸瘦無力？」阿難陀白佛言：",
    "T24n1448_001:0001a14": "「大德！諸苾芻等，既侵秋節遂染諸病，身體痿",
    "T24n1448_001:0001a15": "黃，羸瘦無力。」佛告阿難陀：「由是病苦，我今聽",
    "T24n1448_001:0001a16": "諸苾芻服食雜藥。」如是世尊既聽服藥，時諸",
    "T24n1448_001:0001a17": "苾芻遂於時服、非時不服，身體尚衰，羸瘦無",
    "T24n1448_001:0001a18": "力。",
    "T24n1448_001:0001a19": "爾時世尊知而故問阿難陀曰：「我已聽諸苾",
    "T24n1448_001:0001a20": "芻服食諸藥，然此苾芻猶故羸瘦？」阿難陀白",
    "T24n1448_001:0001a21": "佛言：「世尊聽諸苾芻服食諸藥，此諸苾芻並",
    "T24n1448_001:0001a22": "於時服、非時不服，所以身體痿黃，羸瘦無力。」",
    "T24n1448_001:0001a23": "爾時佛告阿難陀：「我今為諸苾芻，開四種藥：",
    "T24n1448_001:0001a24": "一、時藥；二、更藥；三、七日藥；四、盡壽藥。言時藥",
    "T24n1448_001:0001a25": "者：一、[麩夫+少]；二、餅；三、麥豆餅；四、肉；五、飯。此並時",
    "T24n1448_001:0001a26": "中合食，故名時藥。",
    "T24n1448_001:0001a27": "「言更藥者，謂八種漿。云何為八？一、招者漿",
    "T24n1448_001:0001a28": "(西方樹名，亦名顛咀梨。角同皂莢，其味如梅，角寬一兩指，長三四寸，時人鎮食)；",
    "T24n1448_001:0001a29": "二、毛者漿(即芭蕉子，以少胡椒粖安在果上，手極捼之，皆變成水)；三、孤洛迦",
    "T24n1448_001:0001b01": "漿(狀如酸棗，其味一種，唯有此棗無甜者)；四、阿說他果；五、烏",
    "T24n1448_001:0001b02": "曇跋羅(其果大如李)；六、鉢魯灑(其果狀如蘡薁子，味亦相似)；七、篾栗墜",
    "T24n1448_001:0001b03": "漿(即是葡萄菓)；八、渴樹羅漿(形如小棗，甜而且澁，樹多獨立，形若椶櫚。此等諸漿，",
    "T24n1448_001:0001b04": "皆須淨洗手，淨濾漉，然後堪飲)。」",
    "T24n1448_001:0001b05": "內攝頌曰：",
    "T24n1448_001:0001b06": "　椰子芭蕉及酸棗、　　阿說他果烏跋羅、",
    "T24n1448_001:0001b07": "　蘡薁蒲萄渴樹羅、　　是謂八種漿應識。",
    "T24n1448_001:0001b08": "「七日藥者：酥、油、糖蜜、石蜜。",
    "T24n1448_001:0001b09": "「盡壽藥者，謂根、莖、葉、花、果。「復有五種膠藥、五",
    "T24n1448_001:0001b10": "種灰藥、五種鹽藥、五種澁藥。「云何根藥？謂香",
    "T24n1448_001:0001b11": "附子、菖蒲、黃薑、生薑、白附子。若更有餘物，",
    "T24n1448_001:0001b12": "是此體例、堪為藥者，隨意當用。「莖藥者，栴檀",
    "T24n1448_001:0001b13": "香藥、葛栢木、天木香、不死藤、小栢，若餘體",
    "T24n1448_001:0001b14": "例，准前應用。",
    "T24n1448_001:0001b15": "「葉藥者，三葉：謂酸菜婆奢迦葉(此方無)，",
    "T24n1448_001:0001b16": "絍婆(棟木是也)，高奢得枳(此方無)，及以餘類，准前應用。",
    "T24n1448_001:0001b17": "「花藥者，謂婆舍迦花、絍婆花、陀得雞花、龍",
    "T24n1448_001:0001b18": "花、蓮花，更有餘類，應隨所用。",
    "T24n1448_001:0001b19": "「果藥者，謂訶黎勒果、菴摩勒果、鞞醯得枳",
    "T24n1448_001:0001b20": "果、胡椒、蓽茇，若有餘類，准前應用。",
    "T24n1448_001:0001b21": "「五種黏藥者，所謂阿魏、烏糠、紫礦、黃蠟、安",
    "T24n1448_001:0001b22": "悉香。阿魏藥者，謂阿魏樹上出膠。烏糠者，謂",
    "T24n1448_001:0001b23": "娑羅樹出膠。紫礦者，樹枝上出汁。黃蠟者，謂",
    "T24n1448_001:0001b24": "蜜中殘出也。安悉香者，樹膠也。",
    "T24n1448_001:0001b25": "「五種灰者，謂[麩夫+廣]麥灰、油麻灰、[麩夫+廣]麥、[麥*弋]灰、牛膝",
    "T24n1448_001:0001b26": "草灰、婆奢樹葉灰。",
    "T24n1448_001:0001b27": "「五種鹽者，謂烏鹽、赤鹽、白石鹽、種生鹽、海",
    "T24n1448_001:0001b28": "鹽。「云何五種澁藥？謂阿摩羅木、楝木、贍部",
    "T24n1448_001:0001b29": "木、尸利沙木、高苫薄迦木。「此中時藥者，謂於",
    "T24n1448_001:0001c01": "時中服食。若更藥、七日、盡壽藥，若與時藥相",
    "T24n1448_001:0001c02": "和者，時中應服、非時不應服。若更藥、七日、盡",
    "T24n1448_001:0001c03": "壽藥，與更藥相和者，齊初更分應服，過此",
    "T24n1448_001:0001c04": "不應服。若七日藥與盡壽藥相和者，七日應",
    "T24n1448_001:0001c05": "服。若過七日，不應服。若盡壽藥，應盡壽守持",
    "T24n1448_001:0001c06": "而服。然此四藥相和，從強而服。若無病及病",
    "T24n1448_001:0001c07": "差，不應服，或捨與同梵行者。應如是守持：先",
    "T24n1448_001:0001c08": "洗淨手，受取其藥，對一苾芻，蹲踞執藥，作如",
    "T24n1448_001:0001c09": "是言：『具壽存念！我苾芻某甲，有是病緣，此盡",
    "T24n1448_001:0001c10": "壽藥，我今守持，為服用故。』并同梵行者，如是",
    "T24n1448_001:0001c11": "三說。若七日藥更藥，准此守持。」",
    "T24n1448_001:0001c12": "緣在室羅伐城。有一苾芻身患風疾，往醫人",
    "T24n1448_001:0001c13": "處，問曰：「賢首！我患風疾，為我處方。」時彼醫",
    "T24n1448_001:0001c14": "人白言：「聖者！宜可服有情脂，病當除差。」苾芻",
    "T24n1448_001:0001c15": "報曰：「賢首！我今豈合食此脂耶？」醫人報曰：「唯",
    "T24n1448_001:0001c16": "有斯藥，餘不能差。」時諸苾芻以此因緣具白",
    "T24n1448_001:0001c17": "世尊，佛言：「苾芻有病，若醫人說唯此是藥、餘",
    "T24n1448_001:0001c18": "不能差者，應當服脂。」時諸苾芻不知服何等",
    "T24n1448_001:0001c19": "脂？還問醫人，醫人報曰：「汝師既是一切智人，",
    "T24n1448_001:0001c20": "可往諮問，自當知之。」",
    "T24n1448_001:0001c21": "時諸苾芻即往問佛，佛言：「有五種脂：一者魚",
    "T24n1448_001:0001c22": "脂，二者江豚脂，三者鮫魚脂，四者熊脂，五者",
    "T24n1448_001:0001c23": "猪脂。此等五脂，非時煮、非時漉、非時受、非",
    "T24n1448_001:0001c24": "時守持，不應服。時煮，非時漉、非時受、非時",
    "T24n1448_001:0001c25": "守持，不應服。時煮、時漉，非時受、非時守持，",
    "T24n1448_001:0001c26": "不應服。時煮、時漉、時受，非時守持，不應服。",
    "T24n1448_001:0001c27": "時煮、時漉、時受、時守持，應服。如服油法，七",
    "T24n1448_001:0001c28": "日服，過七日不應服。」彼病苾芻因此服脂，",
    "T24n1448_001:0001c29": "病遂除愈。愈已殘藥，遂便總棄。時有苾",
    "T24n1448_001:0002a01": "芻，復患風病，詣醫人處，問曰：「賢首！我患風",
    "T24n1448_001:0002a02": "疾，為我處方。」醫人報曰：「宜服脂藥。已有",
    "T24n1448_001:0002a03": "苾芻，服脂得差，汝應就覓。」而彼苾芻即往至",
    "T24n1448_001:0002a04": "前服藥苾芻所，問言：「具壽！汝先服脂，風得除",
    "T24n1448_001:0002a05": "差，醫人教我，亦服此脂。汝有殘脂，見惠於",
    "T24n1448_001:0002a06": "我。」苾芻曰：「我所殘脂，並已棄却。」告曰：「汝今",
    "T24n1448_001:0002a07": "不善，非所應為。」時諸苾芻即以此緣具白世",
    "T24n1448_001:0002a08": "尊。佛告諸苾芻：「服殘脂藥，不應總棄，要須收",
    "T24n1448_001:0002a09": "舉。我今當說收舉法式：若苾芻所用殘脂，",
    "T24n1448_001:0002a10": "若餘苾芻來從求索者，應即相與。若無人求",
    "T24n1448_001:0002a11": "者，當送病坊，病坊好為藏貯。若有須者，於彼",
    "T24n1448_001:0002a12": "處取，守持而服。不依教者，得越法罪。」",
    "T24n1448_001:0002a13": "緣處同前。時有苾芻身患瘡疥，詣醫人處，問",
    "T24n1448_001:0002a14": "曰：「賢首！我患瘡疥，為我處方。」醫人報曰：「聖",
    "T24n1448_001:0002a15": "者！宜服澁藥，當得病差。」苾芻答曰：「賢首！我",
    "T24n1448_001:0002a16": "可是耽欲人耶？」醫人報曰：「此澁藥能治疥瘡，",
    "T24n1448_001:0002a17": "餘藥不差。」苾芻問曰：「當服何等澁藥？」醫人答",
    "T24n1448_001:0002a18": "曰：「聖者！汝師是一切智者，具知此事。」諸苾芻",
    "T24n1448_001:0002a19": "等往白世尊，佛言：「有五種澁藥：一者菴沒羅，",
    "T24n1448_001:0002a20": "二者絍婆，三者贍部，四者夜合，五者俱奢",
    "T24n1448_001:0002a21": "摩。苾芻應知，此等諸藥，或皮、或葉並應擣",
    "T24n1448_001:0002a22": "碎，水煮塗身。」塗已體更生瘡，佛告苾芻：「應作",
    "T24n1448_001:0002a23": "散藥。」苾芻濕擣，為作一團，不為碎粖，佛言：",
    "T24n1448_001:0002a24": "「不應濕擣，應曝使乾。」諸苾芻於盛日中曬藥，",
    "T24n1448_001:0002a25": "遂令無力，佛言：「不應於烈日中曝藥。」苾芻陰",
    "T24n1448_001:0002a26": "乾，藥便衣生，佛言：「可於微日中曝。」諸苾芻",
    "T24n1448_001:0002a27": "等，澁藥塗身即便沐浴，其藥墮落，不得藥",
    "T24n1448_001:0002a28": "力，佛言：「待乾手摩其藥入皮膚，然後沐浴",
    "T24n1448_001:0002a29": "已更塗，塗已更浴，瘡病得差。」彼病苾芻瘡既",
    "T24n1448_001:0002b01": "差已，所有殘藥遂便棄擲。有餘苾芻，復患",
    "T24n1448_001:0002b02": "瘡疥，往醫人處，告曰：「賢首！我患如是疾苦，",
    "T24n1448_001:0002b03": "為我處方。」醫還令塗澁藥，并更報言：「某病苾",
    "T24n1448_001:0002b04": "芻先亦患疥，令塗斯藥，可應就覓。」苾芻即往",
    "T24n1448_001:0002b05": "問言：「具壽！汝先用澁藥，我為醫人遣用澁藥。",
    "T24n1448_001:0002b06": "汝若有殘藥，見惠於我。」報言：「所有殘藥，我",
    "T24n1448_001:0002b07": "已棄擲。」苾芻報曰：「不應如此棄不收舉。」時彼",
    "T24n1448_001:0002b08": "苾芻以緣白佛，佛言：「用澁藥者，應知行法，所",
    "T24n1448_001:0002b09": "用殘藥，不應棄擲。若有餘病苾芻求者應與；",
    "T24n1448_001:0002b10": "若無求者，可送病坊，依法貯庫，病者應給。不",
    "T24n1448_001:0002b11": "依行者得越法罪。」緣在室羅伐城，時有苾芻",
    "T24n1448_001:0002b12": "患眼，遂往醫人處問曰：「賢首！我今患眼，為我",
    "T24n1448_001:0002b13": "處方。」醫人報曰：「聖者！宜用安膳那藥，即應",
    "T24n1448_001:0002b14": "得差。」苾芻報曰：「我豈是愛欲之人。」醫人報曰：",
    "T24n1448_001:0002b15": "「聖者！此是好治眼藥，除此，餘藥不能療也。」以",
    "T24n1448_001:0002b16": "此因緣，時諸苾芻往白世尊。佛言：「若醫人言：",
    "T24n1448_001:0002b17": "『此是治眼藥，餘不能療。』者，應當用安膳那。」然",
    "T24n1448_001:0002b18": "彼苾芻不知用何安膳那？便問醫人，醫人報",
    "T24n1448_001:0002b19": "曰：「聖者！汝師具一切智，應往問之。」以斯緣",
    "T24n1448_001:0002b20": "故，時諸苾芻往白世尊。佛言：「有五種安膳",
    "T24n1448_001:0002b21": "那：一者花安膳那、二者汁安膳那、三者粖安",
    "T24n1448_001:0002b22": "膳那、四者丸安膳那、五者騷毘羅石安膳那。",
    "T24n1448_001:0002b23": "此之五種，咸能療眼。是故苾芻若患眼者，",
    "T24n1448_001:0002b24": "應用安膳那，方得除差。」病既差已，所有殘安",
    "T24n1448_001:0002b25": "膳那遂便棄却。又有苾芻，亦復患眼，同前問",
    "T24n1448_001:0002b26": "醫。醫令還用安膳那藥：「某甲苾芻，已曾患",
    "T24n1448_001:0002b27": "眼，先教用安膳那藥，可應詣彼求覓。」此病苾",
    "T24n1448_001:0002b28": "芻依言往問：「具壽！我今患眼，有殘安膳那",
    "T24n1448_001:0002b29": "不？」然此苾芻即覓殘藥不得，報言：「具壽！我之",
    "T24n1448_001:0002c01": "殘藥，今覓不得。」以此因緣，往白世尊。佛言：",
    "T24n1448_001:0002c02": "「苾芻！若有殘安膳那，不應輒棄而不收舉。",
    "T24n1448_001:0002c03": "其安膳那行法，我今為說安置法式。其安膳",
    "T24n1448_001:0002c04": "那，應置牢固處，花安膳那置於銅器中，汁藥",
    "T24n1448_001:0002c05": "安小合內，粖藥置在竹筒裏。後一一安置袋",
    "T24n1448_001:0002c06": "中，或以物裹，或於牆壁釘橛繫之。持安膳那",
    "T24n1448_001:0002c07": "苾芻應依法式，不依行者得越法罪。」緣處同",
    "T24n1448_001:0002c08": "前。時有具壽西羯多苾芻，遂患風瘨，隨處",
    "T24n1448_001:0002c09": "遊行，乃至婆羅門居士見已，自相問言：「是",
    "T24n1448_001:0002c10": "誰家兒子？」有人先識，告眾人曰：「是某居士兒。」",
    "T24n1448_001:0002c11": "眾人言曰：「由是孤獨，令於沙門釋子教中出",
    "T24n1448_001:0002c12": "家。若不出家，親戚必當為療風疾。」以此因",
    "T24n1448_001:0002c13": "緣，時諸苾芻往白世尊。佛言：「諸苾芻當為西",
    "T24n1448_001:0002c14": "羯多苾芻問彼醫人，為療風疾。」時諸苾芻往",
    "T24n1448_001:0002c15": "醫人處，問曰：「賢首！有一苾芻，患如是病，可",
    "T24n1448_001:0002c16": "為處方。」醫人曰：「宜服生肉，必當得差。」苾芻報",
    "T24n1448_001:0002c17": "曰：「賢首！彼苾芻可是食肉人耶？」醫人曰：「聖",
    "T24n1448_001:0002c18": "者！此是治風病藥。除此藥已，餘不能療。」時諸",
    "T24n1448_001:0002c19": "苾芻以緣白佛。佛言：「若醫人說此為藥，餘不",
    "T24n1448_001:0002c20": "能療，應與生肉。」時諸苾芻便與生肉，彼人眼",
    "T24n1448_001:0002c21": "見而不肯食。佛言：「應以物掩眼，然後與食。」",
    "T24n1448_001:0002c22": "時彼苾芻緣與，即除掩物，然病苾芻見手有",
    "T24n1448_001:0002c23": "血，遂便歐逆，佛言：「不應即除繫物。待彼食",
    "T24n1448_001:0002c24": "訖，淨洗手已，別置香美飲食，方可除其掩繫，",
    "T24n1448_001:0002c25": "而告之曰：『汝應食此美食，病可得差。』」差已，每",
    "T24n1448_001:0002c26": "憶斯藥。時諸苾芻以緣白佛，佛言：「若病差已，",
    "T24n1448_001:0002c27": "如常順行，違者得越法罪。」",
    "T24n1448_001:0002c28": "緣在王舍城。時具壽畢隣陀婆瑳纔出家已，",
    "T24n1448_001:0002c29": "多有諸疾。時諸苾芻皆來問說：「具壽！四體如",
    "T24n1448_001:0003a01": "何？」答曰：「甚不安隱，常有諸病。」苾芻報曰：「具",
    "T24n1448_001:0003a02": "壽！汝於昔來，常服何藥？」答曰：「我於昔時，畜",
    "T24n1448_001:0003a03": "雜藥帒，須時取服。」諸苾芻曰：「今何不服？」答",
    "T24n1448_001:0003a04": "曰：「世尊未許。」時諸苾芻以緣白佛。佛言：「我",
    "T24n1448_001:0003a05": "今聽諸苾芻，應持藥帒。」苾芻因此多畜諸藥，",
    "T24n1448_001:0003a06": "帒小不受。佛言：「其藥作束，繫象牙杙上。」藥",
    "T24n1448_001:0003a07": "便爛壞，佛言：「隨時暴曬。」彼於盛日之中暴",
    "T24n1448_001:0003a08": "曬其藥，遂令無力，佛言：「不應於赤日中暴藥，",
    "T24n1448_001:0003a09": "遂陰處曬。」藥還爛壞，佛言：「應陰乾處著。」又被",
    "T24n1448_001:0003a10": "風雨來至，諸苾芻不敢收舉，佛言：「使白衣、求",
    "T24n1448_001:0003a11": "寂，此若無者，當自收舉。其觸著處去却，餘者",
    "T24n1448_001:0003a12": "應用，勿致疑惑。為難故開，無難不得。」",
    "T24n1448_001:0003a13": "緣在室羅筏城。時有具壽頡離伐多，於一切",
    "T24n1448_001:0003a14": "時不樂求覓，見者多疑。時諸苾芻共號為頡",
    "T24n1448_001:0003a15": "離伐多，為少求故。其少求者後於晨朝著衣",
    "T24n1448_001:0003a16": "持鉢，入城乞食。次第行乞，遂聞壓甘蔗聲，因",
    "T24n1448_001:0003a17": "即往見作沙糖團，以米粉相和。苾芻報曰：「汝",
    "T24n1448_001:0003a18": "莫著粉和摶。」其人問曰：「可更有餘物摶沙糖",
    "T24n1448_001:0003a19": "不？」苾芻答曰：「我實不知更有何物？然我等非",
    "T24n1448_001:0003a20": "時須食沙糖，所以不合著粉。」報曰：「聖者！時與",
    "T24n1448_001:0003a21": "非時，任食不食，此團除粉，餘物不中。」苾芻遂",
    "T24n1448_001:0003a22": "去。後於一時，於非時分，眾中行沙糖團。然彼",
    "T24n1448_001:0003a23": "苾芻，疑不敢食。弟子問曰：「鄔波馱耶！眾行沙",
    "T24n1448_001:0003a24": "糖，大眾皆食，何不食耶？」報言：「具壽！此中有",
    "T24n1448_001:0003a25": "時食雜故。」彼諸弟子亦復不食。時諸苾芻問",
    "T24n1448_001:0003a26": "曰：「具壽！眾食沙糖，云何不食？」報曰：「我鄔波",
    "T24n1448_001:0003a27": "馱耶言曰：『有時食雜故。』聞者亦皆不食。」頡離",
    "T24n1448_001:0003a28": "伐多遂令眾人多不肯食。時諸苾芻以緣白",
    "T24n1448_001:0003a29": "佛，佛言：「不由此故而成於染，作法應爾。出",
    "T24n1448_001:0003b01": "處淨故，應可食之，勿致疑惑。」是時具壽頡離",
    "T24n1448_001:0003b02": "伐多晨時著衣持鉢，入城乞食。次第行至香",
    "T24n1448_001:0003b03": "行鋪前，見人以[麩夫+少]塗手，遂摶沙糖。捉沙糖已，",
    "T24n1448_001:0003b04": "復[麩夫+少]塗手。苾芻見已，告曰：「賢首！手既塗[麩夫+少]，",
    "T24n1448_001:0003b05": "勿把沙糖，我須非時食此沙糖。」彼人報曰：「聖",
    "T24n1448_001:0003b06": "者！誰復數數用水洗手始得相觸？」後彼苾芻",
    "T24n1448_001:0003b07": "疑不敢食，弟子門人皆亦不食，事並同前。時",
    "T24n1448_001:0003b08": "諸苾芻以緣白佛，佛言：「彼本成染，即不堪",
    "T24n1448_001:0003b09": "食。本體淨故，食之無犯。」",
    "T24n1448_001:0003b10": "緣在室羅筏城。具壽舍利子身嬰風病，具壽",
    "T24n1448_001:0003b11": "大目揵連見其有疾，作如是念：「我曾頻與舍",
    "T24n1448_001:0003b12": "利子看病，不問醫人，今應宜問。」即往醫處問",
    "T24n1448_001:0003b13": "言：「賢首！具壽舍利子患如是如是病，可為處",
    "T24n1448_001:0003b14": "方。」醫人報曰：「聖者！看其患狀，宜服鹽醋，當",
    "T24n1448_001:0003b15": "得除差。」既求得醋，更欲求鹽，具壽畢隣陀婆",
    "T24n1448_001:0003b16": "蹉報曰：「我先有鹽，貯之角內，盡壽守持。若世",
    "T24n1448_001:0003b17": "尊許服，我當相與。」時具壽舍利子聞此語已，",
    "T24n1448_001:0003b18": "報大目連曰：「我意有疑，盡形壽藥若和時藥，",
    "T24n1448_001:0003b19": "非時不應服。」時大目連以緣白佛，佛言：「目連！",
    "T24n1448_001:0003b20": "若更藥、七日藥、盡壽藥與時藥相和，應作時",
    "T24n1448_001:0003b21": "服，非時不服。若七日、盡壽與更藥相和，應齊",
    "T24n1448_001:0003b22": "更分服，過此更分不應服。若盡壽藥與七日",
    "T24n1448_001:0003b23": "藥相和，應七日服，過七日不應服。若盡壽與",
    "T24n1448_001:0003b24": "盡壽藥相和，應盡壽服。若不依者，得越法",
    "T24n1448_001:0003b25": "罪。」",
    "T24n1448_001:0003b26": "爾時世尊在荻苗國，人間遊行到波羅痆斯",
    "T24n1448_001:0003b27": "仙人墮處施鹿林中。於彼城內，有一長者名",
    "T24n1448_001:0003b28": "曰大軍，富貴饒財，多諸受用。彼人有妻名大",
    "T24n1448_001:0003b29": "軍女，敬信三寶，賢善質直，意樂清淨。彼聞世",
    "T24n1448_001:0003c01": "尊於荻苗國遊行，來到波羅痆斯，在仙人墮",
    "T24n1448_001:0003c02": "處施鹿林中，聞已念曰：「此應是我大師世尊，",
    "T24n1448_001:0003c03": "我雖頻為供養，由未周備，今以我現有家貲",
    "T24n1448_001:0003c04": "悉持奉上無上慈尊，略申供養。」作是念已，即",
    "T24n1448_001:0003c05": "往佛所，到已禮足，退坐一面。",
    "T24n1448_001:0003c06": "爾時世尊為大軍長者隨順說法，示教利喜，",
    "T24n1448_001:0003c07": "以種種方便演妙法已，默然而住。",
    "T24n1448_001:0003c08": "爾時大軍長者既聞法已，心大歡喜，即從座",
    "T24n1448_001:0003c09": "起，偏袒右肩，合掌禮佛，而白佛言：「唯願世",
    "T24n1448_001:0003c10": "尊及苾芻眾，受我三月夏安居請，我以供養",
    "T24n1448_001:0003c11": "衣服、飲食、臥具、醫藥。」",
    "T24n1448_001:0003c12": "爾時世尊默然受請。是時長者見佛許已，生",
    "T24n1448_001:0003c13": "大歡喜，禮佛而去。時彼長者供給世尊三月",
    "T24n1448_001:0003c14": "安居種種供養，及諸苾芻，無所闕乏。長者每",
    "T24n1448_001:0003c15": "日清旦禮世尊足，即復觀察諸病苾芻。有一",
    "T24n1448_001:0003c16": "苾芻，身嬰重病。往問醫人，時彼醫人令食肉",
    "T24n1448_001:0003c17": "羹。長者問已，歸到家中，語其婦曰：「賢首！有",
    "T24n1448_001:0003c18": "病苾芻，醫人令食肉羹，方能療疾。汝可為辦，",
    "T24n1448_001:0003c19": "宜速送往病苾芻處。」時彼長者即令小婢，將",
    "T24n1448_001:0003c20": "其錢物往諸屠家，欲買其肉。即於此日，國王",
    "T24n1448_001:0003c21": "誕子，遂皆斷屠；若有犯者，與其重罪。假令貴",
    "T24n1448_001:0003c22": "買，亦不可得。時彼小婢具以上事白大家知。",
    "T24n1448_001:0003c23": "時長者婦作是思惟：「我於三月，供養世尊及",
    "T24n1448_001:0003c24": "苾芻僧，所有家資不令有乏。若今不得此藥",
    "T24n1448_001:0003c25": "交，恐苾芻因斯命過，是我不善。」如是思已，即",
    "T24n1448_001:0003c26": "持利刃入己房中以割髀肉，授與小婢，令其",
    "T24n1448_001:0003c27": "細切，煮作美羹，急送與彼病苾芻食。爾時小",
    "T24n1448_001:0003c28": "婢即作送與，然病苾芻得已便食，病遂除",
    "T24n1448_001:0003c29": "愈。彼病苾芻，亦復不知是彼長者妻割身肉，",
    "T24n1448_001:0004a01": "便作是念：「我既受此供養，不合空臥，我今宜",
    "T24n1448_001:0004a02": "可未得者令得、未證者令證、未解者令解。」發",
    "T24n1448_001:0004a03": "勤精進，斷諸煩惱，得阿羅漢果，三明六通，具",
    "T24n1448_001:0004a04": "八解脫，得如實知：我生已盡，梵行已立，所作",
    "T24n1448_001:0004a05": "已辦，不受後有。心無障礙，如手撝空，刀割香",
    "T24n1448_001:0004a06": "塗，愛憎不起，觀金與土等無差別，於諸名",
    "T24n1448_001:0004a07": "利無不棄捨，釋梵諸天悉皆恭敬。",
    "T24n1448_001:0004a08": "爾時世尊於日初分，執持衣鉢，將諸大眾往",
    "T24n1448_001:0004a09": "大軍舍。既至彼已，於大眾前就座而坐，告長",
    "T24n1448_001:0004a10": "者曰：「汝之少婦，今在何處？」答言：「室內。」世尊",
    "T24n1448_001:0004a11": "威力不可思議，加護彼女，令於割處所有身",
    "T24n1448_001:0004a12": "肉，色相無差，平復如故。時長者妻於世尊所，",
    "T24n1448_001:0004a13": "生歡喜心。從房出已，詣世尊所，頂禮佛足，住",
    "T24n1448_001:0004a14": "立一面。佛告女曰：「汝有何因，能於生死險道",
    "T24n1448_001:0004a15": "發菩薩行？」女即合掌而說頌言：",
    "T24n1448_001:0004a16": "「輪迴生死中，　　是身易可得；",
    "T24n1448_001:0004a17": "　百千俱胝劫，　　尊勝境難逢。」",
    "T24n1448_001:0004a18": "爾時長者見佛世尊及諸大眾悉安坐已，即",
    "T24n1448_001:0004a19": "以清淨種種上美飲食供養佛僧，皆令滿足。",
    "T24n1448_001:0004a20": "攝除食器，嚼齒木已，清淨洗手。是時長者更",
    "T24n1448_001:0004a21": "取小座，於一面坐，為聽法故。",
    "T24n1448_001:0004a22": "爾時世尊為長者說微妙法，示教利喜，無數",
    "T24n1448_001:0004a23": "方便演說法已，從座而起，還至本處。集諸苾",
    "T24n1448_001:0004a24": "芻，於大眾中就座而坐，告諸苾芻曰：「食人肉",
    "T24n1448_001:0004a25": "者，眾所共嫌，於諸肉中，人肉最為臭穢可惡，",
    "T24n1448_001:0004a26": "故苾芻不應更食。若食人肉者，得窣吐羅底",
    "T24n1448_001:0004a27": "也罪。我今制眾中上座行法。然諸上座，凡眾",
    "T24n1448_001:0004a28": "食時，有人將肉欲行，應先問言：『此是何肉？』",
    "T24n1448_001:0004a29": "若上座老病，或無辯了、或不記憶，第二上座",
    "T24n1448_001:0004b01": "應問。若上座不問，得越法罪。」時諸苾芻心疑",
    "T24n1448_001:0004b02": "未了，請世尊曰：「大軍長者妻自割身肉供養",
    "T24n1448_001:0004b03": "苾芻，遂令病差。由此因緣，深懷慚愧，精進不",
    "T24n1448_001:0004b04": "懶，便得漏盡。既食人肉，眾所譏嫌，於法有",
    "T24n1448_001:0004b05": "違，是可訶責；以何因緣，而得漏盡？」佛告諸苾",
    "T24n1448_001:0004b06": "芻曰：「然彼苾芻，非但此生受此女人供養，於",
    "T24n1448_001:0004b07": "過去世無量劫中，常以身肉供此苾芻。由是",
    "T24n1448_001:0004b08": "因緣，今還以肉而為供養。然此苾芻於過去",
    "T24n1448_001:0004b09": "生，由此女人獲得五通，於今生中具足六",
    "T24n1448_001:0004b10": "通，證得漏盡。汝等諦聽！善思念之。吾當為汝",
    "T24n1448_001:0004b11": "廣說因緣。乃往昔時，波羅痆斯城中有一長",
    "T24n1448_001:0004b12": "者，大富多財，仁義信順，其妻亦爾。有婆羅",
    "T24n1448_001:0004b13": "門，聰明博識，弟子圍繞，數盈五百，教讀明",
    "T24n1448_001:0004b14": "論。大富長者於彼婆羅門處深起信心，便",
    "T24n1448_001:0004b15": "請此婆羅門眾至家，以諸所有而盡供養，乃",
    "T24n1448_001:0004b16": "至盡形心無懈惓。是時大富長者為性慈愍，",
    "T24n1448_001:0004b17": "每於晨朝遍觀徒眾，知其安不？其婆羅門有",
    "T24n1448_001:0004b18": "一弟子，身遭疾苦，往問醫人，醫人報曰：『當噉",
    "T24n1448_001:0004b19": "肉羹。』爾時長者往摩納薄迦處申慰問已，",
    "T24n1448_001:0004b20": "語言：『汝身病苦，醫人遣服何藥？』彼便報曰：『令",
    "T24n1448_001:0004b21": "食肉羹。』時彼長者問已還家，而報婦曰：『有婆",
    "T24n1448_001:0004b22": "羅門子病苦，要須肉羹。可令小婢持錢往市",
    "T24n1448_001:0004b23": "買肉作羹，送與令食。』其日國王夫人誕子，遂",
    "T24n1448_001:0004b24": "勅斷屠；如有犯者，必加重罪。縱有錢物，無由",
    "T24n1448_001:0004b25": "買得。婢既歸還，具陳是事。其長者妻聞斯事",
    "T24n1448_001:0004b26": "已，便自思惟：『我今已請婆羅門眾至家供養，",
    "T24n1448_001:0004b27": "此病摩納薄迦童子於藥不得，必死無疑，是",
    "T24n1448_001:0004b28": "我之過。』作斯念已，便入自房，手持利刀即割",
    "T24n1448_001:0004b29": "髀肉，令婢作羹，送與病人。既食羹已，病尋除",
    "T24n1448_001:0004c01": "差。患者思惟：『今既斷肉，無由可得，必應是此",
    "T24n1448_001:0004c02": "長者之妻自割其肉，而將施我。』作是念已，深",
    "T24n1448_001:0004c03": "生慚愧，復自思惟：『我所未證者令證、未得者",
    "T24n1448_001:0004c04": "令得，所未顯示，精進不懈，今應作之。』由精勤",
    "T24n1448_001:0004c05": "故，便得五通。汝等苾芻！勿生異念，昔時大富",
    "T24n1448_001:0004c06": "長者之妻施肉者，豈異人乎？今此大軍長者",
    "T24n1448_001:0004c07": "夫人是。昔時病人者，今病苾芻是。於過去生，",
    "T24n1448_001:0004c08": "因此女人施肉緣故而獲五通，今時具足得",
    "T24n1448_001:0004c09": "阿羅漢果。」佛告諸苾芻：「若純黑業，得純黑報；",
    "T24n1448_001:0004c10": "若純白業，得純白報；若雜業，得雜報。是故諸",
    "T24n1448_001:0004c11": "苾芻，應捨黑業、雜業，修純白業。」緣在室羅",
    "T24n1448_001:0004c12": "筏城。時憍薩羅主勝光大王有第一象，忽",
    "T24n1448_001:0004c13": "然疫死。年當飢饉，時婆羅門長者及諸國人",
    "T24n1448_001:0004c14": "皆食象肉。六眾苾芻食時著衣持鉢，入室羅",
    "T24n1448_001:0004c15": "伐城次第乞食，至長者家。然彼家中現煮象",
    "T24n1448_001:0004c16": "肉，釜中氣出。入舍從乞，長者妻曰：「我今無",
    "T24n1448_001:0004c17": "食。」苾芻問曰：「釜中氣出，是何物耶？」妻曰：「聖",
    "T24n1448_001:0004c18": "者！此是象肉。仁等豈可食象肉耶？」答曰：「我等",
    "T24n1448_001:0004c19": "唯憑施主而活，若汝等食象肉者，我等亦食，",
    "T24n1448_001:0004c20": "可將施我。」妻即持肉授與苾芻，得已盛滿鉢",
    "T24n1448_001:0004c21": "袋携之而去。有餘苾芻，見而問曰：「仁鉢袋",
    "T24n1448_001:0004c22": "中是何物耶？盛滿過度。」答言：「象肉。」「豈可仁",
    "T24n1448_001:0004c23": "等食象肉耶？」答言：「具壽！時屬飢饉，無食可",
    "T24n1448_001:0004c24": "求，豈得受飢而自死耶？」時諸苾芻以緣白佛。",
    "T24n1448_001:0004c25": "佛言：「汝等苾芻！天、龍、藥叉、人非人等、國王大",
    "T24n1448_001:0004c26": "臣，於諸苾芻咸生恭敬，云何食噉王家象肉？",
    "T24n1448_001:0004c27": "王若聞時，必作是語：『由諸苾芻食象肉故，我",
    "T24n1448_001:0004c28": "第一象因此而亡。』遂生譏醜。是故苾芻不應",
    "T24n1448_001:0004c29": "食象肉。若食者，得越法罪。象肉既爾，馬肉亦",
    "T24n1448_001:0005a01": "然。」",
    "T24n1448_001:0005a02": "爾時世尊住瞻波城，揭伽池岸精舍而住。於",
    "T24n1448_001:0005a03": "彼池中有龍王名曰瞻箄耶，信心賢善，每於",
    "T24n1448_001:0005a04": "月八日十四日從宮而出，變作人形，詣苾芻",
    "T24n1448_001:0005a05": "所受八支學處。受已於顯露處還復本形，亦",
    "T24n1448_001:0005a06": "不損惱所餘眾生。時既飢饉，有羸瘦人及牧",
    "T24n1448_001:0005a07": "牛羊人、并採樵人、遊行人、正道活命人、耶道",
    "T24n1448_001:0005a08": "活命人，此等諸人共來剜割，持歸而食。是時",
    "T24n1448_001:0005a09": "六眾苾芻，著衣持鉢入城乞食，至長者家。然",
    "T24n1448_001:0005a10": "此家中，現煮龍肉，釜中氣出，即入舍從乞。長",
    "T24n1448_001:0005a11": "者妻曰：「我今無食。」苾芻問曰：「釜中氣出，是何",
    "T24n1448_001:0005a12": "物耶？」報言：「聖者！此是龍肉。仁等豈可食龍肉",
    "T24n1448_001:0005a13": "耶？」答言：「我等唯憑施主而活。若汝等食者，我",
    "T24n1448_001:0005a14": "等亦食，可將施我。」妻即持肉授與苾芻。由此",
    "T24n1448_001:0005a15": "諸人更多取肉。時彼龍婦作如是念：「由諸苾",
    "T24n1448_001:0005a16": "芻食龍肉故，人皆共食，欲遣我夫何時免受",
    "T24n1448_001:0005a17": "如斯苦痛？我以此緣，宜行問佛。」既過初夜，往",
    "T24n1448_001:0005a18": "詣佛所，禮佛足已，在一面坐。龍女身光周遍",
    "T24n1448_001:0005a19": "照耀，揭伽池邊悉皆明徹。時龍女合掌恭敬，",
    "T24n1448_001:0005a20": "白世尊言：「大德！我之夫主，信心賢善，每於月",
    "T24n1448_001:0005a21": "八日十四日從龍宮出，變作人形詣苾芻所，",
    "T24n1448_001:0005a22": "受八支學處。於顯露處還復龍身，亦不損惱",
    "T24n1448_001:0005a23": "所餘眾生。時逢儉歲，有彼飢人共割其肉，因",
    "T24n1448_001:0005a24": "此苾芻皆取充食，欲遣我夫何時免苦？唯願",
    "T24n1448_001:0005a25": "世尊慈念哀愍，制諸苾芻勿食龍肉。」",
    "T24n1448_001:0005a26": "爾時世尊聞是語已，默然而住。是時龍女知",
    "T24n1448_001:0005a27": "佛默許，奉辭而退。",
    "T24n1448_001:0005a28": "爾時世尊至天明已，於大眾前敷座而坐，告",
    "T24n1448_001:0005a29": "諸苾芻曰：「於昨夜中過初更已，有瞻波龍女，",
    "T24n1448_001:0005b01": "光明赫奕來至我所，既申禮敬，在一面坐。彼",
    "T24n1448_001:0005b02": "身威光周遍照耀，揭伽池側皆有光明，作如",
    "T24n1448_001:0005b03": "是語：『大德！我之夫主，信心賢善，每於月八日",
    "T24n1448_001:0005b04": "十四日從龍宮出，變作人形受八支學。於",
    "T24n1448_001:0005b05": "顯露處還復龍身，亦不損惱所餘有情。時遭",
    "T24n1448_001:0005b06": "儉歲，有諸飢人割肉將食，因此苾芻亦食龍",
    "T24n1448_001:0005b07": "肉，欲遣我夫何時免苦？唯願世尊，制諸苾",
    "T24n1448_001:0005b08": "芻勿食龍肉，生慈愍故。』我聞是語，默然而",
    "T24n1448_001:0005b09": "住。時彼龍女見我默然，禮辭而去。是故諸苾",
    "T24n1448_001:0005b10": "芻不應食龍肉。食龍者，諸天、龍等悉皆嫌",
    "T24n1448_001:0005b11": "賤，消滅善法，非釋迦子。是故諸苾芻不應食",
    "T24n1448_001:0005b12": "龍肉，食者得越法罪。」",
    "T24n1448_001:0005b13": "根本說一切有部毘奈耶藥事卷第一"
}