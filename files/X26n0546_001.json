{
    "X26n0546_001:0841c02": "No. 546",
    "X26n0546_001:0841c03": "心經說",
    "X26n0546_001:0841c05": "雪浪釋 洪恩 述",
    "X26n0546_001:0841c06": "[0841c06] 般若心經。是世尊以人顯法。照見蘊空。而明甚深般",
    "X26n0546_001:0841c07": "若也。恐人不解。故自釋之曰。照見五蘊皆空度一切",
    "X26n0546_001:0841c08": "苦厄。何為蘊空。以其色即是空。空即是色。而受想行",
    "X26n0546_001:0841c09": "識。莫不皆空也。恐人不知色即是空之旨。而復釋之",
    "X26n0546_001:0841c10": "曰。是諸法空相。即五蘊之中。生而本自不生。滅亦元",
    "X26n0546_001:0841c11": "無有滅。不垢不淨不增不減者。既此空相。雖具五蘊",
    "X26n0546_001:0841c12": "諸法。而原無生滅垢淨增減。則無色無受想行識明",
    "X26n0546_001:0841c13": "矣。是為照見五蘊皆空。五蘊既空。則世之根塵識三。",
    "X26n0546_001:0841c14": "出世之四諦十二緣。以至能證所證。莫不皆空。既無",
    "X26n0546_001:0841c15": "世之陰界。則亦無出世智得也。能所既忘。五蘊何有。",
    "X26n0546_001:0841c16": "故都無所得。方名甚深般若。菩薩依此。而心無罣礙。",
    "X26n0546_001:0841c17": "恐怖遠離顛倒夢想。能至究竟涅槃。三世諸佛依此。",
    "X26n0546_001:0841c18": "而阿耨菩提可得。五住結盡。二死俱忘。何苦惱厄難",
    "X26n0546_001:0841c19": "而不度耶。皆由照見蘊空。而能如是。故讚嘆之曰。而",
    "X26n0546_001:0841c20": "此蘊空甚深般若。是大明&#x546A;神&#x546A;。以其能革凡成聖。",
    "X26n0546_001:0841c21": "如果裸之&#x546A;螟蛉。而不自知。恐人不信。復曰。能除一",
    "X26n0546_001:0841c22": "切苦。真實不&#x8657;。後說密&#x546A;。使人斷言語息思想。而契",
    "X26n0546_001:0841c23": "此蘊空般若也。此則但離妄緣。即如如佛。而觀世音",
    "X26n0546_001:0841c24": "能行此耳。故名自在。以至六百卷大經。以此為心。如",
    "X26n0546_001:0842a01": "人之有心。以為一身之主耳。何等簡易直截明白。而",
    "X26n0546_001:0842a02": "世之裨販之徒。自衒自媒。妄談般若。[這-言+(一/ㄙ)]橫生穿鑿。牽",
    "X26n0546_001:0842a03": "枝引蔓。礙正知見。一盲唱之於前。百盲從而和之於",
    "X26n0546_001:0842a04": "後。瞎人眼目。徒增業苦。予憫無聞後進。蔓草難除。佛",
    "X26n0546_001:0842a05": "燈欲滅。故不得已隨筆。略記經之首尾之旨如是。以",
    "X26n0546_001:0842a06": "俟知言。大似揚聲止響。予欲無言可乎。"
}