{
    "X04n0223_003:0026b01": "大方廣佛新華嚴經合論卷第三",
    "X04n0223_003:0026b02": "唐于闐國三藏沙門實叉難陀譯經",
    "X04n0223_003:0026b03": "唐太原方山長者李通玄造論",
    "X04n0223_003:0026b04": "唐福州開元寺沙門志寧釐經合論",
    "X04n0223_003:0026b05": "【論】第二明依宗教別夫大覺出興稱真智而自在",
    "X04n0223_003:0026b06": "法身無際等羣品以同軀任器現形應根施教如",
    "X04n0223_003:0026b07": "空谷響應擊成音谷響無心亦無處所但以隨緣",
    "X04n0223_003:0026b08": "而能普應如來設教亦復如是稱自根緣得自心",
    "X04n0223_003:0026b09": "之法隨根增廣而成熟之示無常宗而成立教對",
    "X04n0223_003:0026b10": "病施藥病痊藥除一念之間雨無量法稱周法界",
    "X04n0223_003:0026b11": "對現色身法既無窮宗教無盡無前後際普備諸",
    "X04n0223_003:0026b12": "根但為眾生自分前後且如毗盧遮那之教無始",
    "X04n0223_003:0026b13": "無終稱性無方無斷無絕隨其根類自見入胎出",
    "X04n0223_003:0026b14": "家說法始終教行入寂涅槃其實如來本不如是",
    "X04n0223_003:0026b15": "即法華經亦說吾從成佛已來經無量阿僧祇劫",
    "X04n0223_003:0026b16": "以性海圓智一念即無量劫也如是圓智何有前",
    "X04n0223_003:0026b17": "後者焉此經云入剎那際三昧示現初生涅槃又",
    "X04n0223_003:0026b18": "如此經中兜率天子三生十地第二生上猶從惡",
    "X04n0223_003:0026b19": "道中來蒙光照身生於兜率天上得離城三昧便",
    "X04n0223_003:0026b20": "見如來住金剛寶地化大菩薩在閻浮提始入母",
    "X04n0223_003:0026b21": "胎又法華經云眾生見劫盡大火所燒時我此土",
    "X04n0223_003:0026b22": "安穩有何前後教之差別也但隨一期同而且異",
    "X04n0223_003:0026b23": "約立先德十家之教行也約為軌範餘可准知第",
    "X04n0223_003:0026b24": "一後魏菩提留支立一音教第二陳朝真諦三藏",
    "X04n0223_003:0026c01": "立二教同時第三後魏光統律師立三種教第四",
    "X04n0223_003:0026c02": "齊朝大衍法師立四種教第五護身法師立五種",
    "X04n0223_003:0026c03": "教第六陳朝南嶽思禪師智者等立四教同時第",
    "X04n0223_003:0026c04": "七唐朝海東新羅國元曉法師造此經疏亦立四",
    "X04n0223_003:0026c05": "教第八唐朝吉藏法師立三種教第九梁朝光宅",
    "X04n0223_003:0026c06": "寺雲法師立四教第十唐朝江南印法師立二教",
    "X04n0223_003:0026c07": "第一後魏菩提留支立一音教者謂一切聖教唯",
    "X04n0223_003:0026c08": "是如來一圓音教但隨根異故種種差殊如經一",
    "X04n0223_003:0026c09": "雨所潤等經云佛以一音演說法眾生隨類各得",
    "X04n0223_003:0026c10": "解第二陳朝真諦三藏立二教者謂一漸二頓約",
    "X04n0223_003:0026c11": "漸悟菩薩大由小起所設具有三乘之教名為漸",
    "X04n0223_003:0026c12": "即涅槃等經若約直往頓機大不由小起所設教",
    "X04n0223_003:0026c13": "唯菩薩乘是故名為頓即華嚴經是大遠法師亦",
    "X04n0223_003:0026c14": "同此說第三後魏光統律師承習佛陀三藏立三",
    "X04n0223_003:0026c15": "教者一漸二頓三圓光師釋意一為根熟之輩於",
    "X04n0223_003:0026c16": "一法中具足演說一切法謂常與無常空不空等",
    "X04n0223_003:0026c17": "教一切具說更無漸次故名為頓二為上達之人",
    "X04n0223_003:0026c18": "分契佛境者說於如來解脫無礙究竟果德圓極",
    "X04n0223_003:0026c19": "祕密自在法門故名圓教於二教之上分為三教",
    "X04n0223_003:0026c20": "第四齊朝大衍法師立四教者一因緣教謂小乘",
    "X04n0223_003:0026c21": "薩婆多等部二假名教謂成實論及經部等三不",
    "X04n0223_003:0026c22": "實教謂般若說即空理明一切不實等四真宗教",
    "X04n0223_003:0026c23": "謂華嚴涅槃法界真理性等第五護身法師立五",
    "X04n0223_003:0026c24": "教者謂於前等四教內真如佛性以為真教即涅",
    "X04n0223_003:0027a01": "槃經是第五法界教即華嚴明法界自在無礙門",
    "X04n0223_003:0027a02": "是第六陳朝南嶽思禪師智者禪師等立四教一",
    "X04n0223_003:0027a03": "三藏教亦名小乘教如法華經云不得親近小乘",
    "X04n0223_003:0027a04": "三藏學者智論中小乘為三藏大乘為摩訶衍藏",
    "X04n0223_003:0027a05": "二名通教亦名漸教謂大乘經中通說三乘通備",
    "X04n0223_003:0027a06": "三根又如大品經中乾慧地等通三乘者是三名",
    "X04n0223_003:0027a07": "別教亦名頓教謂頓說大乘經中所說法門道理",
    "X04n0223_003:0027a08": "不通小乘者是也四謂圓教亦名祕密教說法界",
    "X04n0223_003:0027a09": "自在具足圓滿一即一切一切即一無礙法門華",
    "X04n0223_003:0027a10": "嚴法華經等是也第七唐朝海東新羅國元曉法",
    "X04n0223_003:0027a11": "師造此經疏亦立四教一三乘別教謂如四諦教",
    "X04n0223_003:0027a12": "緣起經等二三乘通教謂如般若教深密經等三",
    "X04n0223_003:0027a13": "三乘分教如瓔珞經及梵網等經四一乘滿教謂",
    "X04n0223_003:0027a14": "如華嚴經普賢教釋四別如彼疏中第八唐朝吉",
    "X04n0223_003:0027a15": "藏法師立三種教謂三輪一根本法輪即華嚴經",
    "X04n0223_003:0027a16": "最初說二支末法輪即三乘等於後所說三攝末",
    "X04n0223_003:0027a17": "歸本法輪法華經四十年後說迴三入一之教第",
    "X04n0223_003:0027a18": "九梁朝光宅寺雲法師立四教者謂如法華經中",
    "X04n0223_003:0027a19": "臨門三車即為三乘四衢道中所授大白牛車為",
    "X04n0223_003:0027a20": "第四乘以臨門牛車亦同羊鹿俱不得故若不爾",
    "X04n0223_003:0027a21": "長者宅內引諸子時云此三車指在門外諸子出",
    "X04n0223_003:0027a22": "宅即合得車如何出已索本所指之車而不得故",
    "X04n0223_003:0027a23": "後更索耶故知是權同於羊鹿也以是大乘權教",
    "X04n0223_003:0027a24": "方便說故具釋如彼法華疏中第十唐朝江南印",
    "X04n0223_003:0027b01": "法師立二教一釋迦經名屈曲教以逐機性隨計",
    "X04n0223_003:0027b02": "說故二華嚴經盧舍那十身等教彼法師立二教",
    "X04n0223_003:0027b03": "略有四別一主別謂彼釋迦化身所說此是舍那",
    "X04n0223_003:0027b04": "十身所說二處別謂彼說娑婆世界木樹草座上",
    "X04n0223_003:0027b05": "所說此經於蓮華藏世界寶樹金座上說三眾別",
    "X04n0223_003:0027b06": "謂彼與聲聞及菩薩說此唯菩薩極位同說四說",
    "X04n0223_003:0027b07": "別謂彼但是當方所說此要論十方同說一如華",
    "X04n0223_003:0027b08": "嚴經中說已上十家所釋並依今唐朝吉藏法師",
    "X04n0223_003:0027b09": "所集同異各是一家竝是當世英才智超羣品皆",
    "X04n0223_003:0027b10": "為統賢靈之法將開佛日之明燈不可是非加其",
    "X04n0223_003:0027b11": "名也但知仰敬其高旨只如思智二德位已昇堂",
    "X04n0223_003:0027b12": "雲公演法雨華庭下悟靈山於即夕法眼逾明登",
    "X04n0223_003:0027b13": "果位於今辰道齊遐古只如佛說內外中間之言",
    "X04n0223_003:0027b14": "遂即入定後有五百阿羅漢各解此言佛出定後",
    "X04n0223_003:0027b15": "同問世尊誰當佛意佛言竝非我意諸人問佛既",
    "X04n0223_003:0027b16": "不當佛意將無得罪佛言雖非我意各順正理堪",
    "X04n0223_003:0027b17": "為聖教有福無罪況此諸德所說各有典據然今",
    "X04n0223_003:0027b18": "唐朝藏法師承習儼法師為門人立教深有道理",
    "X04n0223_003:0027b19": "亦可敘其指趣一小乘教二大乘始教三終教四",
    "X04n0223_003:0027b20": "頓教五圓教初小乘可知二始教者深密經中立",
    "X04n0223_003:0027b21": "第三時教同許定性二乘俱不成佛故今會總為",
    "X04n0223_003:0027b22": "一教此說未盡大乘法理是故立為大乘始教三",
    "X04n0223_003:0027b23": "終教者定性二乘無佛性者及闡提悉當成佛猶",
    "X04n0223_003:0027b24": "未盡大乘至極之說立為終教然上始終二教竝",
    "X04n0223_003:0027c01": "依地位漸次修成俱為漸教四頓教者但一念不",
    "X04n0223_003:0027c02": "生即名為佛不從地位漸次而說故立為頓教如",
    "X04n0223_003:0027c03": "思益經得諸法正性者不從一地至一地楞伽經",
    "X04n0223_003:0027c04": "云初地即八地乃至無所有有何等次又下十地",
    "X04n0223_003:0027c05": "品中十地猶如空中鳥跡豈有差別可得具如諸",
    "X04n0223_003:0027c06": "法無行經等說五圓教者一位即一切位一切位",
    "X04n0223_003:0027c07": "即一位故十信滿心即攝六位成正覺等依普賢",
    "X04n0223_003:0027c08": "法界帝網重重主伴具足故名圓教如此經等說",
    "X04n0223_003:0027c09": "藏法師作如是和會又西域戒賢法師遠承彌勒",
    "X04n0223_003:0027c10": "無著近踵護法難陀依深密經瑜伽等論立三種",
    "X04n0223_003:0027c11": "教謂佛初鹿園說小乘法雖說生空猶未說法空",
    "X04n0223_003:0027c12": "真理以非了義即四阿含等經是第二時中雖依",
    "X04n0223_003:0027c13": "遍計所執自性說諸法空然猶未說依他圓成唯",
    "X04n0223_003:0027c14": "識道理故亦非了義即諸部般若等教是第三時",
    "X04n0223_003:0027c15": "中方就大乘正理具說三性三無性等唯識二諦",
    "X04n0223_003:0027c16": "方為了義即解深密經等又此三位各三義釋一",
    "X04n0223_003:0027c17": "機二說教三顯理且初唯攝聲聞唯說小乘唯顯",
    "X04n0223_003:0027c18": "生空二唯攝菩薩唯說大乘唯顯二空三普攝諸",
    "X04n0223_003:0027c19": "機通說諸乘具顯空有是故前二攝機理各有闕",
    "X04n0223_003:0027c20": "故非了義後一教無不攝故教無不具理無不圓",
    "X04n0223_003:0027c21": "故為了義又智光論師遠承文殊龍樹近稟提婆",
    "X04n0223_003:0027c22": "清辯依般若等經中觀等論亦立三教謂佛初鹿",
    "X04n0223_003:0027c23": "園為諸小根說小乘法明心境俱有第二時中為",
    "X04n0223_003:0027c24": "彼中根說法相大乘明境空心有唯識道理以根",
    "X04n0223_003:0028a01": "猶劣故未能全入平等真空故作是說第三時中",
    "X04n0223_003:0028a02": "為上根說無相大乘辯心境俱空平等一味為真",
    "X04n0223_003:0028a03": "了義又此三位亦三義釋先攝初機者初時唯攝",
    "X04n0223_003:0028a04": "二乘人機二通攝大小三機以此宗許一分二乘",
    "X04n0223_003:0028a05": "不向佛果三唯攝菩薩通於漸頓以諸二乘悉向",
    "X04n0223_003:0028a06": "佛果更無餘路故二約教者初說小乘二說通三",
    "X04n0223_003:0028a07": "後唯一乘三約顯理者初破外道自然性故說緣",
    "X04n0223_003:0028a08": "生法定是實有二漸次破二乘故緣生實有執說",
    "X04n0223_003:0028a09": "此緣生以為假有以彼怖畏此真空故猶存假有",
    "X04n0223_003:0028a10": "而接引之方於後時就究竟大乘說此緣生即是",
    "X04n0223_003:0028a11": "性空平等一味不礙二諦是故法相大乘有所得",
    "X04n0223_003:0028a12": "等屬第二教非真了義此三教次第如智光論師",
    "X04n0223_003:0028a13": "說此乃西國法將立教各有一途皆詮聖教在彼",
    "X04n0223_003:0028a14": "一方軌式仰惟高旨未可僉量但通玄自參聖教",
    "X04n0223_003:0028a15": "隨己管窺以述意懷用呈後哲准其教旨略立十",
    "X04n0223_003:0028a16": "種教總該佛日出興始終教意何者為十第一時",
    "X04n0223_003:0028a17": "說小乘純有教第二時說般若破有明空教第三",
    "X04n0223_003:0028a18": "時說解深密經和會空有明不空不有教第四時",
    "X04n0223_003:0028a19": "說楞伽經明契假即真教第五時說維摩經明即",
    "X04n0223_003:0028a20": "俗恒真教第六時說法華經明引權歸實教第七",
    "X04n0223_003:0028a21": "時說涅槃經令諸三乘捨權向實教第八時說華",
    "X04n0223_003:0028a22": "嚴經於剎那之際通攝十世圓融無始終前後通",
    "X04n0223_003:0028a23": "該教第九共不共教第十不共共教第一時說小",
    "X04n0223_003:0028a24": "乘純有教者為諸凡夫繫著世法以為實有隨於",
    "X04n0223_003:0028b01": "色塵作諸不善以不善故墮於苦趣還將有法轡",
    "X04n0223_003:0028b02": "勒彼心以戒防護制諸不善故名純有教於小乘",
    "X04n0223_003:0028b03": "中還說無表性戒等通其大體但隨根性用事不",
    "X04n0223_003:0028b04": "同如菩薩戒亦爾經云若人受佛戒即入諸佛位",
    "X04n0223_003:0028b05": "亦以性戒論之又云如是千百億各接微塵眾俱",
    "X04n0223_003:0028b06": "來至我所者所謂初以化身化報引接後以令歸",
    "X04n0223_003:0028b07": "法身實報若上根者法身事理一時為依本故第",
    "X04n0223_003:0028b08": "二時說般若破有明空教者既說小乘實有令成",
    "X04n0223_003:0028b09": "軌範制其身語意得住善法即說生空等觀方說",
    "X04n0223_003:0028b10": "法空教破彼繫著漸向法身第三時說解深密經",
    "X04n0223_003:0028b11": "為和會空有教者為於前空有二教和會令邊見",
    "X04n0223_003:0028b12": "者不滯空有二門為不空不有教為二乘人滅識",
    "X04n0223_003:0028b13": "證寂住寂無知為迴彼故寄說第九阿陀那識為",
    "X04n0223_003:0028b14": "純淨識五六七八等識常依彼九識以為依止凡",
    "X04n0223_003:0028b15": "愚不了妄執為我如水瀑流不離水體諸波浪等",
    "X04n0223_003:0028b16": "以水為依五六七八識常以淨識為依故漸迴二",
    "X04n0223_003:0028b17": "乘之心達識成智何故安立九識為淨識者為二",
    "X04n0223_003:0028b18": "乘人久於生死業種六七八識有怖畏故恐彼難",
    "X04n0223_003:0028b19": "信方便於生死種外別立淨識漸漸引之意欲使",
    "X04n0223_003:0028b20": "令留惑不滅使令悲智漸漸得生深密經云如是",
    "X04n0223_003:0028b21": "菩薩雖由法住以智為依止漸令空見達識成智",
    "X04n0223_003:0028b22": "第四時說楞伽經云說假即真教者如楞伽經直",
    "X04n0223_003:0028b23": "為大乘根堪之者頓說第八業種之識名為如來",
    "X04n0223_003:0028b24": "藏識又云得相者曰識不得相曰智又經云藏識",
    "X04n0223_003:0028c01": "海常住境界風所動此經直於無明業種以明智",
    "X04n0223_003:0028c02": "門明與無明其性不二起信論亦同此說此教雖",
    "X04n0223_003:0028c03": "說無明業種成智猶希出俗未現同纏也第五說",
    "X04n0223_003:0028c04": "維摩經時明即俗恒真教者為維摩經中不以聲",
    "X04n0223_003:0028c05": "聞二乘及三乘菩薩為知法者故是以十大弟子",
    "X04n0223_003:0028c06": "杜口於毗耶彌勒光嚴息芳言於法席此經破前",
    "X04n0223_003:0028c07": "四種教中菩薩聲聞染淨未融常忻出俗即以淨",
    "X04n0223_003:0028c08": "名身居俗士明即俗常真壞彼淨相常懷染淨故",
    "X04n0223_003:0028c09": "說有身為如來種無明有愛為種等使令三乘之",
    "X04n0223_003:0028c10": "眾淨相心亡出俗入纏平等無礙方明實德也為",
    "X04n0223_003:0028c11": "有實宗還現實報淨土如佛以足指按地所現之",
    "X04n0223_003:0028c12": "土是也為三乘根劣藉佛神通信劣土亡非自證",
    "X04n0223_003:0028c13": "故自餘之意前判教分宗門中已說是故此維摩",
    "X04n0223_003:0028c14": "經明即俗恒真教故以文殊為法身即以維摩詰",
    "X04n0223_003:0028c15": "明入纏之行即以法身為體以行為用此經乃令",
    "X04n0223_003:0028c16": "體用自相問答為三乘樂學如如空理厭假修真",
    "X04n0223_003:0028c17": "積行多生方成佛者令歸法界性相理事因果同",
    "X04n0223_003:0028c18": "時此經同別前已判教分宗門中已說訖第六時",
    "X04n0223_003:0028c19": "說法華經引權歸實教者為羅漢隨空會寂緣覺",
    "X04n0223_003:0028c20": "會十二緣生法皆無體性以明六根識及名色心",
    "X04n0223_003:0028c21": "境三事自性無生如是二人皆心識滅三界業滅",
    "X04n0223_003:0028c22": "智慈不生又為析法明空以空破惑樂生淨土及",
    "X04n0223_003:0028c23": "留惑潤生菩薩竝不了一切眾生無明諸惑皆從",
    "X04n0223_003:0028c24": "一切如來根本性清淨普光明無中邊智之所生",
    "X04n0223_003:0029a01": "皆有淨土穢土自佛他佛忻厭等諸邪見不稱真",
    "X04n0223_003:0029a02": "理引此三根令歸本智故即以妙法蓮華令知無",
    "X04n0223_003:0029a03": "明生死性本唯智體性自無染但迷悟不同無有",
    "X04n0223_003:0029a04": "二性以蓮華像之引彼三根令歸本故是故法華",
    "X04n0223_003:0029a05": "經云明世間相常住一如判教分宗中已說第七",
    "X04n0223_003:0029a06": "說涅槃經時令諸三乘捨權向實教者為餘三乘",
    "X04n0223_003:0029a07": "教中為責慢故為不信故說有無性有情畢究不",
    "X04n0223_003:0029a08": "得成佛令起信進修行於此經中明一切有情皆",
    "X04n0223_003:0029a09": "有佛性如佛無異但為無明覆故不見前為三權",
    "X04n0223_003:0029a10": "末後是實是三乘中修假真如及空教三祇之滿",
    "X04n0223_003:0029a11": "極是見性之初門於中佛與迦葉菩薩問答亦和",
    "X04n0223_003:0029a12": "會初成正覺時為大菩薩說法界法門時道理故",
    "X04n0223_003:0029a13": "更有餘同別意前已判教分宗門中已說涅槃經",
    "X04n0223_003:0029a14": "是三乘中捨權就實相盡見性之門法華即是捨",
    "X04n0223_003:0029a15": "權就實智法界緣起理事性相之門二部之經俱",
    "X04n0223_003:0029a16": "是三乘中第六時教但為化相門中說時前後故",
    "X04n0223_003:0029a17": "分涅槃經為第七時教然其智境無有次第古今",
    "X04n0223_003:0029a18": "時也第八說華嚴經時於剎那際通攝三世及十",
    "X04n0223_003:0029a19": "世圓融教者如經說云入剎那際三昧降神受生",
    "X04n0223_003:0029a20": "八相成道入涅槃總不移時為依本性理智本無",
    "X04n0223_003:0029a21": "時故非權依本也故名為入非是本法性中而有",
    "X04n0223_003:0029a22": "出入三昧以化儀軌則施方便言不可無言滯其",
    "X04n0223_003:0029a23": "化跡令諸羣品都無所歸是故諸明人莫隨其言",
    "X04n0223_003:0029a24": "言佛世尊一人入剎那際三昧諸佛世尊當於法",
    "X04n0223_003:0029b01": "身智海與眾生數等諸三昧門應眾生見本無出",
    "X04n0223_003:0029b02": "入應如是知如來三昧出入之相此經教門無始",
    "X04n0223_003:0029b03": "無終是佛實報果德性相圓周若求其頭尾長矩",
    "X04n0223_003:0029b04": "始終路絕該括諸教諸行世間境界一切行解依",
    "X04n0223_003:0029b05": "本總作一時一際法門本如是故該彼三世諸時",
    "X04n0223_003:0029b06": "為一際一剎那時教猶如眾流皆歸海故出此法",
    "X04n0223_003:0029b07": "外別生情量總是權門非究竟說如此法門佛不",
    "X04n0223_003:0029b08": "出世亦無涅槃為依本法非情教故依本法者即",
    "X04n0223_003:0029b09": "無出入依權學者即說出世入般涅槃從初發心",
    "X04n0223_003:0029b10": "十住之首以三昧力頓印三界三世一際諸法一",
    "X04n0223_003:0029b11": "味解脫涅槃常寂滅味更無始終因果一際諸性",
    "X04n0223_003:0029b12": "一性諸智一智諸相一相諸行一行三世一念一",
    "X04n0223_003:0029b13": "念三世乃至十世如是等法自在無礙此經法門",
    "X04n0223_003:0029b14": "無始無終名為常轉法輪是故此經教門依本安",
    "X04n0223_003:0029b15": "立以備大根依本一際不立始終為非虗妄見故",
    "X04n0223_003:0029b16": "入一總得餘為法界一際故不同權學見未盡故",
    "X04n0223_003:0029b17": "入餘總得一為法界體無礙故如圓珠無方如明",
    "X04n0223_003:0029b18": "鏡頓照如虗空無隔如響無依如影不礙如化人",
    "X04n0223_003:0029b19": "所生此法門者是該括始終一際圓滿無礙無成",
    "X04n0223_003:0029b20": "無壞無出無沒常轉法輪若人了得此法門者佛",
    "X04n0223_003:0029b21": "智自然智無師智之所現前為此法無出沒故還",
    "X04n0223_003:0029b22": "以自然無出沒智而自能得之非情計思量之所",
    "X04n0223_003:0029b23": "能得也一切權教法門總在其中一時而說為諸",
    "X04n0223_003:0029b24": "權教不出法界無三世故各依自見無量差殊此",
    "X04n0223_003:0029c01": "一乘教是始成正覺時說若依情是最初成佛時",
    "X04n0223_003:0029c02": "說若依智無始終說第九共不共教者為說諸大",
    "X04n0223_003:0029c03": "乘經人天三乘同聞得益各別又華嚴經於一毛",
    "X04n0223_003:0029c04": "量處及以一塵中諸佛轉法輪眾生解差別又經",
    "X04n0223_003:0029c05": "云菩薩在一小眾生身中成等正覺轉法輪度無",
    "X04n0223_003:0029c06": "量眾生其此小眾生不知不覺此乃常與眾生共",
    "X04n0223_003:0029c07": "及以大小乘共在佛海中身之與心本無差別然",
    "X04n0223_003:0029c08": "見佛不見佛聞法不聞法解脫知見大小及苦樂",
    "X04n0223_003:0029c09": "各各不同是故名為共不共教又經云入剎那際",
    "X04n0223_003:0029c10": "三昧示現從兜率天降神母胎出現轉法輪入涅",
    "X04n0223_003:0029c11": "槃此乃於無時之中諸眾生等自得時分見初中",
    "X04n0223_003:0029c12": "後於一音法內自得天人小乘大乘佛乘自得道",
    "X04n0223_003:0029c13": "果各各不同見佛住劫壽命長短各自差別而實",
    "X04n0223_003:0029c14": "如來性無造作無生無滅然以無作法性無垢白",
    "X04n0223_003:0029c15": "淨之智自體清淨與一切眾生本來體同故稱眾",
    "X04n0223_003:0029c16": "生應見應聞不違彼念為法性智本無造作者以",
    "X04n0223_003:0029c17": "法性智自在故能稱彼念令無失時如是與佛共",
    "X04n0223_003:0029c18": "法共智共時共身共心共乘以知見解脫各各不",
    "X04n0223_003:0029c19": "共故言共不共教亦如五百聲聞共在華嚴會而",
    "X04n0223_003:0029c20": "如聾如盲是其事也第十不共共教者如華嚴經",
    "X04n0223_003:0029c21": "中十方雲集諸來菩薩及佛國土所從來方不同",
    "X04n0223_003:0029c22": "各別所共同聲說法總同聞法獲益能同能別又",
    "X04n0223_003:0029c23": "於會中天龍八部人非人等各各差殊同得聞毗",
    "X04n0223_003:0029c24": "盧遮那果德法門具同具別自在諸餘三乘亦有",
    "X04n0223_003:0030a01": "如是不共共教准例可知如是十教總是如來於",
    "X04n0223_003:0030a02": "本法界一剎那際一時一聲頓印如響隨諸眾生",
    "X04n0223_003:0030a03": "自分根力漸頓不同是故於今以圓數故略分十",
    "X04n0223_003:0030a04": "種教門用彰進修解行差別如上十時教門總是",
    "X04n0223_003:0030a05": "如來無三世智海一時說故由根聞故大小及時",
    "X04n0223_003:0030a06": "分差別自根而生。",
    "X04n0223_003:0030a07": "第三明教義差別",
    "X04n0223_003:0030a08": "夫三界大雄應真寂寞身心性相都無所為然以",
    "X04n0223_003:0030a09": "性起大悲稱法同體從無作智隨緣教生一雨普",
    "X04n0223_003:0030a10": "滋任生各異或名同而義別(即漸教十地圓教十地等)或言別",
    "X04n0223_003:0030a11": "而義同(十方世界法門皆是四諦法門)或理事兩乖或體用相徹",
    "X04n0223_003:0030a12": "或初或漸或頓或圓法不自施依根教立根羸則",
    "X04n0223_003:0030a13": "法劣器廣則道圓稱物所宜大小隨見或同言而",
    "X04n0223_003:0030a14": "解別或異語而齊知當類所堪應時施設或樂門",
    "X04n0223_003:0030a15": "前之駕廢遊露地之乘且約最上之徒及以漸漸",
    "X04n0223_003:0030a16": "之眾麤陳十法義理差殊使得始學之流不以滯",
    "X04n0223_003:0030a17": "權而妨實者也其十門者一佛日出興教主別二",
    "X04n0223_003:0030a18": "光明表法現相別三問答所詮主伴別四所示因",
    "X04n0223_003:0030a19": "圓果滿別五地位所行行相別六重令善財證法",
    "X04n0223_003:0030a20": "別七明六位菩薩來眾別八明所施法門理事別",
    "X04n0223_003:0030a21": "九與諸三乘得果別十所付法藏流通別。",
    "X04n0223_003:0030a22": "第一佛日出興教主別者此教即以毗盧遮那為",
    "X04n0223_003:0030a23": "教主也梵云毗者種種盧遮那云光明遍照又毗",
    "X04n0223_003:0030a24": "之云遍以大智種種光明照諸眾生根機此即以",
    "X04n0223_003:0030b01": "法身悲智為名不同權教以姓為號牟尼者此云",
    "X04n0223_003:0030b02": "寂默但且讚法體無說不言智悲但有三十二相",
    "X04n0223_003:0030b03": "八十種好不具無邊相海故又是剃除鬚髮非是",
    "X04n0223_003:0030b04": "頂著華冠佛故是同三乘出俗者故不同此教即",
    "X04n0223_003:0030b05": "俗即真無出入故如毗盧遮那如來大約且以九",
    "X04n0223_003:0030b06": "十七種大人之相頂上華冠具足嚴好三十二種",
    "X04n0223_003:0030b07": "寶王化無量種種莊嚴手著鐶釧頸串瓔珞廣如",
    "X04n0223_003:0030b08": "經說一一相中及以隨好皆無盡相。",
    "X04n0223_003:0030b09": "第二光明表法現相別者除如來十身相海品中",
    "X04n0223_003:0030b10": "九十七種相中所放光明亦除夜摩天等所放光",
    "X04n0223_003:0030b11": "明但且直論表法光明始終有十一一皆表因果",
    "X04n0223_003:0030b12": "次第十信十住十行十迴向十地等位其中行相",
    "X04n0223_003:0030b13": "無有襍亂不同餘教化佛放光或放多光或放一",
    "X04n0223_003:0030b14": "光而無十或全身悉放而無次或放果光而無因",
    "X04n0223_003:0030b15": "或放因光而無果如法華經直放眉間毫相果光",
    "X04n0223_003:0030b16": "而無足輪下信位因光如大品經中佛放足輪下",
    "X04n0223_003:0030b17": "光及全身一時盡放光明一時普攝三乘因果直",
    "X04n0223_003:0030b18": "從下向上以放光明以成漸次從凡向聖多劫積",
    "X04n0223_003:0030b19": "修行滿之後方成果德不同此經放光從果成因",
    "X04n0223_003:0030b20": "以因成果因果一體不壞進修第一先放齒間十",
    "X04n0223_003:0030b21": "種光明莊嚴法界一切道場為初登正覺十方告",
    "X04n0223_003:0030b22": "眾使令咸集如經廣明此為莊嚴告眾雲集光故",
    "X04n0223_003:0030b23": "第二放眉間果光入足輪中以果成因起信之首",
    "X04n0223_003:0030b24": "第三然後還從足輪下放出所入果光用照金色",
    "X04n0223_003:0030c01": "世界不動智佛還是果佛亦是根本金剛智體文",
    "X04n0223_003:0030c02": "殊師利即是初心及究竟成果已來所覺根本法",
    "X04n0223_003:0030c03": "身成智之母以彼眉間果光入足輪中即是以果",
    "X04n0223_003:0030c04": "成因還以足輪下所入之果光復出照金色世界",
    "X04n0223_003:0030c05": "不動智佛即是用因成果用果成因因果頓示用",
    "X04n0223_003:0030c06": "成初信之門即以智首等十首菩薩用成信位其",
    "X04n0223_003:0030c07": "位行相後當廣明第四又說十住品時昇須彌頂",
    "X04n0223_003:0030c08": "上如來於足指端放光以明發足之始見道之初",
    "X04n0223_003:0030c09": "以三昧力住法之頂從前信位入真實證須彌山",
    "X04n0223_003:0030c10": "者明因止而慧明以入十住聖位之中要定方能",
    "X04n0223_003:0030c11": "真證慧明也故十住位菩薩下名共同皆名為慧",
    "X04n0223_003:0030c12": "第五如來昇夜摩天上放足趺上光以明用成行",
    "X04n0223_003:0030c13": "位此天離地際故說十行位也表依空起行用也",
    "X04n0223_003:0030c14": "表法以明先證法身根本智慧始行萬行第六昇",
    "X04n0223_003:0030c15": "兜率天宮品中如來膝上放光說十迴向表此天",
    "X04n0223_003:0030c16": "處欲界之中理事無礙故名迴向初發心住時理",
    "X04n0223_003:0030c17": "事無礙非獨此處方有迴向但以次第名言法須",
    "X04n0223_003:0030c18": "安立然實體中一一位中皆具足也膝者明屈伸",
    "X04n0223_003:0030c19": "迴旋自在故說迴向義也表真俗自在故生死涅",
    "X04n0223_003:0030c20": "槃自在成智悲故也第七他化自在天中放眉間",
    "X04n0223_003:0030c21": "毫相果德光明說十地位也為十地菩薩因果位",
    "X04n0223_003:0030c22": "終故還像此天依他起化無自心化故表十地菩",
    "X04n0223_003:0030c23": "薩但為眾生所須教化自無業化又於欲界之際",
    "X04n0223_003:0030c24": "即無欲故還同四禪及出三界之法門故異彼小",
    "X04n0223_003:0031a01": "乘修生涅槃出三界惑故又異權教菩薩於第四",
    "X04n0223_003:0031a02": "禪中成十地故又從兜率天超過化樂天至他化",
    "X04n0223_003:0031a03": "自在天者表十地位法徧法界故不須次第上界",
    "X04n0223_003:0031a04": "四禪亦在其會不來而到不往而至不動而見故",
    "X04n0223_003:0031a05": "上下諸天皆處其中十方世界悉在毛孔但以表",
    "X04n0223_003:0031a06": "法階降如是實無上下彼此往來十一地普賢佛",
    "X04n0223_003:0031a07": "華三昧會在第三禪天說來文未足第八如來普",
    "X04n0223_003:0031a08": "光明殿說如來出現品放眉間毫光灌文殊頂明",
    "X04n0223_003:0031a09": "前他化天上十地果終第三禪中等覺位畢設法",
    "X04n0223_003:0031a10": "已成陳施本教行相規模規摸既終因果圓備設",
    "X04n0223_003:0031a11": "教既畢後方出現未說法門何名出現又世主妙",
    "X04n0223_003:0031a12": "嚴品中始成正覺出現起自信心修行五位五位",
    "X04n0223_003:0031a13": "既成佛果自現後出現品中即明自己證修果終",
    "X04n0223_003:0031a14": "自己稱法所見出現又明從初始終於佛法界體",
    "X04n0223_003:0031a15": "上安諸地位次第之門於始於終長明出現本來",
    "X04n0223_003:0031a16": "一際無前無後放光灌文殊之頂以果光灌果法",
    "X04n0223_003:0031a17": "以文殊是佛法身根本智欲令文殊普賢菩薩共",
    "X04n0223_003:0031a18": "相問答結會五位始終因果體用徹故文殊菩薩",
    "X04n0223_003:0031a19": "知而故問經云誰為佛長子我今當問誰於是如",
    "X04n0223_003:0031a20": "來放口中光灌普賢口第九如來口中放光灌普",
    "X04n0223_003:0031a21": "賢口口中光者是佛教光欲令普賢以差別智說",
    "X04n0223_003:0031a22": "佛出現果德法門文殊因佛放光始知問法之處",
    "X04n0223_003:0031a23": "夫聖智本自相知今以佛法印成用成後則此乃",
    "X04n0223_003:0031a24": "九度放光以成一部經之始終法則結會已前五",
    "X04n0223_003:0031b01": "位因果體用之門此之三人始終不相離故以明",
    "X04n0223_003:0031b02": "如來是文殊普賢二人之果第十復更於給園之",
    "X04n0223_003:0031b03": "內更放眉間毫相果光明以上五位因果已成還",
    "X04n0223_003:0031b04": "將果法用利眾生故入法界品中令人天凡夫六",
    "X04n0223_003:0031b05": "千比丘五百優婆塞五百優婆夷五百童男女等",
    "X04n0223_003:0031b06": "皆令於此法門得道成佛更餘廣意後當更明從",
    "X04n0223_003:0031b07": "此已上十度放光於中表意各有分劑此經放光",
    "X04n0223_003:0031b08": "具足表德圓滿故具足其十皆周法界不同化佛",
    "X04n0223_003:0031b09": "所放光明說一部經時或一度放光或即全身未",
    "X04n0223_003:0031b10": "曾有如此經中圓周始終一一成備德具其十也",
    "X04n0223_003:0031b11": "但言說十備德無盡十為圓數故也。",
    "X04n0223_003:0031b12": "第三問答所詮主伴別者說此一部經之問答體",
    "X04n0223_003:0031b13": "用所乘宗之大意總相具德有三一佛二文殊三",
    "X04n0223_003:0031b14": "普賢佛表果德無言當不可說不可修不可得不",
    "X04n0223_003:0031b15": "可證但因成果自得文殊因位可說以此說法身",
    "X04n0223_003:0031b16": "果德勸修普賢自行可行行其行海充滿法界故",
    "X04n0223_003:0031b17": "用此三德將為利樂眾生文殊成讚法身本智普",
    "X04n0223_003:0031b18": "賢成其差別智之行德一切諸佛皆依此二尊者",
    "X04n0223_003:0031b19": "以為師範而能成就大菩提之極果或說普賢為",
    "X04n0223_003:0031b20": "長子為建行成滿眾生故或說文殊為小男為創",
    "X04n0223_003:0031b21": "始發心證法身本智佛性之首為最初證法身本",
    "X04n0223_003:0031b22": "智佛性為初生諸佛聖性智慧家故為啟蒙發明",
    "X04n0223_003:0031b23": "之首故為小男主東北方為艮卦艮為小男又為",
    "X04n0223_003:0031b24": "山為石在丑寅兩間表平旦創明暗相已無日光",
    "X04n0223_003:0031c01": "未著像啟蒙之首十住初心創見道也故指文殊",
    "X04n0223_003:0031c02": "師利在東北方清涼山也且取此閻浮之洲境位",
    "X04n0223_003:0031c03": "也託法在於世間使令易解又經云一切處文殊",
    "X04n0223_003:0031c04": "師利即明法身徧也又過東方十佛剎微塵世界",
    "X04n0223_003:0031c05": "有金色世界有文殊師利又十方文殊師利所從",
    "X04n0223_003:0031c06": "來國金色世界金為白色其相黃體白而黃相者",
    "X04n0223_003:0031c07": "即明法身佛性智也體白淨清潔非屬色形身心",
    "X04n0223_003:0031c08": "無染非如世間色白之白也法身佛性無心無身",
    "X04n0223_003:0031c09": "任性無作緣緣自淨物物無心唯無依智名為白",
    "X04n0223_003:0031c10": "淨若諸菩薩證如是性如是智身皆黃色為黃為",
    "X04n0223_003:0031c11": "福慶之色無貪嗔恚即有和氣智慈益物之德也",
    "X04n0223_003:0031c12": "經云應真菩薩皆真金色也故言文殊師利從金",
    "X04n0223_003:0031c13": "色世界來者明一切處法皆真也表一真法界也",
    "X04n0223_003:0031c14": "普賢長子者位在東方卯位為震卦震為長男為",
    "X04n0223_003:0031c15": "頭為首為青龍為吉慶為春生為建法則之初也",
    "X04n0223_003:0031c16": "世間佛法皆取東方為初首表像日出咸照萬物",
    "X04n0223_003:0031c17": "悉皆明了堪施作務隨緣運用故普賢為行首故",
    "X04n0223_003:0031c18": "為長男也觀音為悲首位在西方住金剛山之西",
    "X04n0223_003:0031c19": "阿說慈悲經西為酉位酉為兌卦兌為金為白虎",
    "X04n0223_003:0031c20": "為凶危為秋煞故以慈悲觀音主之於不善處行",
    "X04n0223_003:0031c21": "慈是觀音也文殊普賢觀音三法是十方諸佛共",
    "X04n0223_003:0031c22": "行為善財童子十迴向中第七慈悲位中善知識",
    "X04n0223_003:0031c23": "餘廣義後當更明佛法無言以用世間法託事表",
    "X04n0223_003:0031c24": "之有言說者皆是世間法也若也無言啟蒙何達",
    "X04n0223_003:0032a01": "以此義故用佛文殊普賢觀音三德互為主伴以",
    "X04n0223_003:0032a02": "成法則化利眾生之首佛收一切果文殊收一切",
    "X04n0223_003:0032a03": "所行因果法身本智普賢收一切因果行身差別",
    "X04n0223_003:0032a04": "智以此義故或說文殊普賢為一切諸佛之師或",
    "X04n0223_003:0032a05": "說文殊普賢為小男長子三人互體成一法界之",
    "X04n0223_003:0032a06": "體用也即文殊為始見道初法身本智之門普賢",
    "X04n0223_003:0032a07": "即為始見道之後行行之門佛即二事之中無作",
    "X04n0223_003:0032a08": "體也故以文殊法身該此一部之教所說法身本",
    "X04n0223_003:0032a09": "智備一切眾生初見道門普賢該此一部之教所",
    "X04n0223_003:0032a10": "說行門差別智備一切眾生行行之門法行具足",
    "X04n0223_003:0032a11": "名之為佛化佛教中無此所表涅槃經中佛隱身",
    "X04n0223_003:0032a12": "不現昔雪山童子所得了諸行無常是生滅法獨",
    "X04n0223_003:0032a13": "表法身涅槃無有行故大品經中薩陀波倫菩薩",
    "X04n0223_003:0032a14": "求般若波羅蜜門具六波羅蜜未有方便波羅蜜",
    "X04n0223_003:0032a15": "願力智等十波羅蜜但為引聲聞人天小器未堪",
    "X04n0223_003:0032a16": "聞方便願力智等波羅蜜也六波羅蜜中無方便",
    "X04n0223_003:0032a17": "波羅蜜者為方便波羅蜜行於非道彼小器未堪",
    "X04n0223_003:0032a18": "聞也何以然者有畏愛故及於彼經中多有聲聞",
    "X04n0223_003:0032a19": "人共佛為問答非大菩薩故設有菩薩非文殊普",
    "X04n0223_003:0032a20": "賢故設有文殊無普賢者表未具行故設有普賢",
    "X04n0223_003:0032a21": "無文殊者明不見法身本智慧故設有文殊普賢",
    "X04n0223_003:0032a22": "不自相問答明理事未徹故又不言一切處文殊",
    "X04n0223_003:0032a23": "一切處及微塵中普賢行眾行故又化佛自為問",
    "X04n0223_003:0032a24": "答主但有因果行待三僧祇劫之後為引小器之",
    "X04n0223_003:0032b01": "徒未說即因即果理事圓融十住初心即是佛故",
    "X04n0223_003:0032b02": "無前後際故頓全法界故真俗俱真以此不同用",
    "X04n0223_003:0032b03": "例化佛所說之教無如此經也一切諸教皆權施",
    "X04n0223_003:0032b04": "設引彼諸根咸來至此華嚴大海入毗盧遮那一",
    "X04n0223_003:0032b05": "真境界以三乘空觀折伏現行無明不生不滅根",
    "X04n0223_003:0032b06": "本智未具差別智故忻生他土厭此娑婆設有住",
    "X04n0223_003:0032b07": "者猶言留惑也又此經中善財童子依十住中徧",
    "X04n0223_003:0032b08": "行五位法門行相徧行滿故以此十住位內具有",
    "X04n0223_003:0032b09": "十地行門以表此法德用滿故不同餘教行也如",
    "X04n0223_003:0032b10": "雪山童子見一善知識得一法門薩陀波倫亦然",
    "X04n0223_003:0032b11": "法華經中略示龍女成佛猶指南方非為法界自",
    "X04n0223_003:0032b12": "他圓滿故分示少多仍問答主別教主即是化佛",
    "X04n0223_003:0032b13": "穢國設化令淨非實淨土仍移人天置於他土仍",
    "X04n0223_003:0032b14": "彼此未終也若說有經與餘經別者事廣而難終",
    "X04n0223_003:0032b15": "略而言之且復如是。",
    "X04n0223_003:0032b17": "大方廣佛新華嚴經合論卷第三"
}