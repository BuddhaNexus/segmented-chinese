{
    "X28n0591_001:0552c05": "釋籤緣起序指明",
    "X28n0591_001:0552c07": "天台　靈耀　全彰氏　述",
    "X28n0591_001:0552c08": "釋籤緣起序。線貫珠聯。文旨明顯。無庸點瀋。比見",
    "X28n0591_001:0552c09": "刊行註解。或前後射覆。主客傍正之意既紊。或平",
    "X28n0591_001:0552c10": "頭數章。母子祖孫之科稍乖。日月麗天。微雲偶翳。",
    "X28n0591_001:0552c11": "欲淨纖埃。昭明文旨。是又籤序指明之緣起也。",
    "X28n0591_001:0552c12": "○科二",
    "X28n0591_001:0552c13": "一題目(二)",
    "X28n0591_001:0552c14": "一序題(釋)",
    "X28n0591_001:0552c15": "二序主(君)",
    "X28n0591_001:0552c16": "二序文(二)",
    "X28n0591_001:0552c17": "一序言(二)",
    "X28n0591_001:0552c18": "一詳釋籤緣起(二)",
    "X28n0591_001:0552c19": "一出所釋人法為緣(二)",
    "X28n0591_001:0552c20": "一傳道人絕緣(四)",
    "X28n0591_001:0552c21": "二法深尚壅緣(二)",
    "X28n0591_001:0552c22": "一玄深需釋(惟)",
    "X28n0591_001:0552c23": "二機壅需釋(後)",
    "X28n0591_001:0552c24": "二起能傳能釋人法(二)",
    "X28n0591_001:0552c25": "一能傳道統人(不)",
    "X28n0591_001:0552c26": "二能釋籤訪法(二)",
    "X28n0591_001:0552c27": "一正明釋籤緣起(二)",
    "X28n0591_001:0552c28": "一詳釋籤緣(二)",
    "X28n0591_001:0552c29": "一具才為能釋緣(公)",
    "X28n0591_001:0552c30": "二世亂為籤訪緣(間)",
    "X28n0591_001:0552c31": "二起釋籤法(且)",
    "X28n0591_001:0552c32": "二結集釋籤緣起(二)",
    "X28n0591_001:0552c33": "一出望涯需結緣(登)",
    "X28n0591_001:0552c34": "二起結集傳後益(三)",
    "X28n0591_001:0552c35": "一結集法(先)",
    "X28n0591_001:0552c36": "二結集名(不)",
    "X28n0591_001:0552c37": "三結集益(信)",
    "X28n0591_001:0552c38": "二結序文緣起(普)",
    "X28n0591_001:0552c39": "二記事(天王)",
    "X28n0591_001:0553a01": "△一題目二。一序題。",
    "X28n0591_001:0553a02": "釋籤緣起序",
    "X28n0591_001:0553a03": "荊谿已有釋籤本序。如下云昔於台嶺隨諸問者",
    "X28n0591_001:0553a04": "籤下所錄一章是也。今門師之序。非但序釋籤。乃",
    "X28n0591_001:0553a05": "委序釋籤緣起也。凡諸文辭。各有所重。如此序題。",
    "X28n0591_001:0553a06": "端重緣起二字。緣起。如止觀云。能生為緣。所生為",
    "X28n0591_001:0553a07": "起。前章為緣。後章為起。緣者。即是因緣。起者。乃所",
    "X28n0591_001:0553a08": "生法。盡世出世間染淨依正諸法。未有不從因緣",
    "X28n0591_001:0553a09": "生者。然因緣雖為能起能生。却是客是傍。而所生",
    "X28n0591_001:0553a10": "法雖出於後。却是主是正。如入定放光為緣。生起",
    "X28n0591_001:0553a11": "開三顯一之法。闍王弑逆為緣。生起十六妙觀之",
    "X28n0591_001:0553a12": "法。桀紂殘暴之緣。生起湯武弔伐之法。大寒凍裂",
    "X28n0591_001:0553a13": "之緣。生起層氷堅執之法。今以玄記博深為緣。生",
    "X28n0591_001:0553a14": "起解釋籤訪之法。智者安祖方絕為緣。生起能承",
    "X28n0591_001:0553a15": "道統荊溪之法。不寧若是。以湛公具才無適不可",
    "X28n0591_001:0553a16": "為緣。生起能釋之法。以世亂難于弘敷為緣。生起",
    "X28n0591_001:0553a17": "籤訪之法。又以望涯者不能觀籤即悟為緣。生起",
    "X28n0591_001:0553a18": "結集成書十卷之法。奚翅正敘首尾皆詳緣起二",
    "X28n0591_001:0553a19": "字。即結明作序。亦緣起二字也。何者。以後時從道",
    "X28n0591_001:0553a20": "之緣。生起擊發釋籤之能。以早歲在塵之緣。生起",
    "X28n0591_001:0553a21": "徒欲愧心之謙。即記事中。以天王越在不能聚眾",
    "X28n0591_001:0553a22": "弘經之緣。生起次年釋籤得成之法。而其間傍正",
    "X28n0591_001:0553a23": "主客之分。瞭正不紊。葢題目特立緣起二字。是所",
    "X28n0591_001:0553a24": "歸重。所謂文心也。故別文三百餘字首尾只發明",
    "X28n0591_001:0553b01": "緣起。更無他云。如此指明。作者之意方顯也。",
    "X28n0591_001:0553b02": "△二序主。",
    "X28n0591_001:0553b03": "君山除饉男普門子屬辭",
    "X28n0591_001:0553b04": "門師岳陽何玠子。玠任儀興尉遂流寓焉。君山。儀",
    "X28n0591_001:0553b05": "興鄉名。比丘因中乞食全身。果上應供人天。可除",
    "X28n0591_001:0553b06": "饑饉之患。普門子。有以普為名。據今序只出一普",
    "X28n0591_001:0553b07": "字。有以門為名。據統紀只稱門師。然二字皆名也。",
    "X28n0591_001:0553b08": "文苑英華第七百二十六卷梁肅送沙門鑒虗歸",
    "X28n0591_001:0553b09": "越序云。東南高僧有普門元浩者。予甚深友也。相",
    "X28n0591_001:0553b10": "見時幸道鄙夫擾擾俗狀。且當澡盥心垢。相期于",
    "X28n0591_001:0553b11": "無何之鄉是也。屬辭。本于夫子作春秋。屬辭比事。",
    "X28n0591_001:0553b12": "屬。綴緝也。有以師命之作名曰屬辭。非也。",
    "X28n0591_001:0553b13": "△二序文二。一序言。二記事。初二。一詳釋籤緣起",
    "X28n0591_001:0553b14": "又二。一出所釋人法為緣又二。一傳道人絕緣。",
    "X28n0591_001:0553b15": "四教成列。開合之旨蘊乎其中。十子既往。幽贊之功",
    "X28n0591_001:0553b16": "在人方絕。",
    "X28n0591_001:0553b17": "欲序釋籤。先提籤文所釋根本。乃法華玄義也。玄",
    "X28n0591_001:0553b18": "義中凡列一法。必先用化法四教釋。然後用化儀",
    "X28n0591_001:0553b19": "五時明判明開。舉一四教。自攝化儀五時開判大",
    "X28n0591_001:0553b20": "旨。故云四教成列開合之旨蘊乎其中。開。即施權。",
    "X28n0591_001:0553b21": "所謂從一清淨道。施出二三四。所化之機既熟。皆",
    "X28n0591_001:0553b22": "以一大乘而度脫之。總開會廢前四味麤。咸歸一",
    "X28n0591_001:0553b23": "乘妙。正二法三道四果在昔不合。而今皆合也。葢",
    "X28n0591_001:0553b24": "言智者玄義成。而如來一期施開會合大旨羅列",
    "X28n0591_001:0553c01": "其中也。出易經繫辭云。乾坤成列。易縕乎其中矣。",
    "X28n0591_001:0553c02": "此指智祖開闢玄義也。幽贊之功在人方絕者。大",
    "X28n0591_001:0553c03": "師玄義。皆當座敷揚。賴章安以一徧記才。結集成",
    "X28n0591_001:0553c04": "書。贊。即夫子作春秋游夏不能贊辭之贊。章安結",
    "X28n0591_001:0553c05": "集或參私釋。或引經文。不惟徒能結集。而實為幽",
    "X28n0591_001:0553c06": "深微妙大助師門之記主也。安祖名灌頂。乃十住",
    "X28n0591_001:0553c07": "王子。故門師書十子。與上四教為對耦。下文云玄",
    "X28n0591_001:0553c08": "記博而深。玄。即大師。記。即章安。一部玄文。師資合",
    "X28n0591_001:0553c09": "成。為釋籤所釋之本。在人方絕。言章安既逝。便引",
    "X28n0591_001:0553c10": "起下不遠而復能傳道統之荊溪也。此為能傳道",
    "X28n0591_001:0553c11": "統之人方絕為緣也。正釋竟。復淨纖埃。秖緣門師",
    "X28n0591_001:0553c12": "書安祖為十子。於文稍晦。故致山家宗匠。射覆不",
    "X28n0591_001:0553c13": "一。今逐指而辨明之。昔吳下師標十子為菩薩子。",
    "X28n0591_001:0553c14": "據法華若十二十。十為菩薩。二十指二乘。塘棲師",
    "X28n0591_001:0553c15": "指十子為智者。據妙玄初智者乃具十德之子。戒",
    "X28n0591_001:0553c16": "壇師指為十大弟子。無作介彬寒月三兄承說。怡",
    "X28n0591_001:0553c17": "菴元公破其違文失旨。褻稱先聖。數狹理虧三失。",
    "X28n0591_001:0553c18": "但怡菴明於責人。暗於自立。乃執關中十哲為十",
    "X28n0591_001:0553c19": "子。獨揚己見為千古不磨之定案。今謂大師說玄",
    "X28n0591_001:0553c20": "義。章安幽贊結集。此二祖既絕。生起下能傳道統",
    "X28n0591_001:0553c21": "之湛公。玄記既深。生起釋籤能解玄記之法。聯貫",
    "X28n0591_001:0553c22": "如驪珠不失。倘十子推出章安。幽贊却扯關中。則",
    "X28n0591_001:0553c23": "滅祖亂緒。文理舛錯。豈有序一家玄籤承紹源流。",
    "X28n0591_001:0553c24": "反扯他人足數。而滅却安祖大功。又註在人方絕",
    "X28n0591_001:0554a01": "云。十子將絕。反顯智者承接其後。夫玄義中大師",
    "X28n0591_001:0554a02": "破南朝諸師皆通義一途云。今古諸釋。皆以光宅",
    "X28n0591_001:0554a03": "為長。觀南方釋大乘。多承肇什。肇什多附通意。光",
    "X28n0591_001:0554a04": "宅釋妙。寧得遠乎。今先難光宅。餘者望風。荊谿云。",
    "X28n0591_001:0554a05": "關中四子。即生肇融叡。後人承用四子之義。若以",
    "X28n0591_001:0554a06": "今義望之。多附于通。據此。則關中諸子大師已曾",
    "X28n0591_001:0554a07": "難破。今反令大師接其後塵。豈非抑祖。且前四時",
    "X28n0591_001:0554a08": "經。若經法華開顯。宜以法華意釋。不聞開顯圓經。",
    "X28n0591_001:0554a09": "反用通義幽贊也。此釋之過有五。一抑始祖反承",
    "X28n0591_001:0554a10": "已破關中失。二滅章安幽贊之功失。三扯關中濫",
    "X28n0591_001:0554a11": "居功地失。四亂一家傳持源流失。五顯門師文理",
    "X28n0591_001:0554a12": "不通失。須知銷釋經論。全重以義定名。使本文文",
    "X28n0591_001:0554a13": "理貫通。豈可扯入填數。委亂綱緒。",
    "X28n0591_001:0554a14": "△二法深尚壅緣二。一法深需釋緣。",
    "X28n0591_001:0554a15": "惟三轉遂周。一乘載導。經文顯而約。玄記博而深。",
    "X28n0591_001:0554a16": "推源玄記所釋。乃是法華。三轉。即鹿苑示勸證三",
    "X28n0591_001:0554a17": "轉。是施權所化小機。言遂周者。若今遂字與下載",
    "X28n0591_001:0554a18": "字。作虗字看。更覺渾融。今作實字解釋。亦須[泳永+曶]合",
    "X28n0591_001:0554a19": "經旨。三轉法輪。五比丘千二百等皆于言下證入。",
    "X28n0591_001:0554a20": "是遂如來施權之意。故言遂。又不獨鹿苑三乘為",
    "X28n0591_001:0554a21": "權。即前四時所施莫不是權。葢方等秪彈斥此小",
    "X28n0591_001:0554a22": "乘。般若秪陶汰此小乘。小乘機熟。則如來施權攝",
    "X28n0591_001:0554a23": "化昔緣之意已足。故曰周。此正法華會上。騰昔施",
    "X28n0591_001:0554a24": "權。不指所開。何由顯實也。然後即以一大乘而度",
    "X28n0591_001:0554b01": "脫之。名一乘載導初從一乘開出諸乘。今合諸乘",
    "X28n0591_001:0554b02": "還歸一乘。正無不從此法界流。無不還歸此法界。",
    "X28n0591_001:0554b03": "即上開合二字也。載導者。令諸子等各乘大車以",
    "X28n0591_001:0554b04": "入秘藏為載。復令遊于四方增道損生為導。怡庵",
    "X28n0591_001:0554b05": "分三轉句為迹門。一乘句為本門。扭揑無稽。須知",
    "X28n0591_001:0554b06": "一乘之旨。通于本迹。三轉之人。實為所開。何扯小",
    "X28n0591_001:0554b07": "權為迹門。一乘歸本門乎。遂因經文而結出需籤",
    "X28n0591_001:0554b08": "釋之緣云。法華。經文顯了而意旨隱約。玄記。文言",
    "X28n0591_001:0554b09": "浩博而義理幽深。非荊谿釋籤。何能解明耶。",
    "X28n0591_001:0554b10": "△二機壅需釋緣。",
    "X28n0591_001:0554b11": "後學難窺。蒙求尚壅。",
    "X28n0591_001:0554b12": "以玄記博深故蒙求尚壅。必須籤釋方得開通。蒙",
    "X28n0591_001:0554b13": "卦六二。匪我求童蒙童蒙求我。已上皆所傳人法。",
    "X28n0591_001:0554b14": "人絕須荊谿出。玄深須籤文釋。為起釋籤之緣由。",
    "X28n0591_001:0554b15": "皆是客是傍。非此序之正主也。",
    "X28n0591_001:0554b16": "△二起能傳能釋人法二。一能傳道統人。",
    "X28n0591_001:0554b17": "不遠而復。存乎其時。吾哲匠湛然公當之矣。",
    "X28n0591_001:0554b18": "大師章安玄記之人既逝。不遠而復間生荊谿。能",
    "X28n0591_001:0554b19": "傳接二祖道統之人。故曰當之矣。易羣陰剝盡一",
    "X28n0591_001:0554b20": "陽來復。存乎其時者。即五百年必有王者興。其間",
    "X28n0591_001:0554b21": "必有名世者。二祖已去。荊谿恰好間生其中也。湛",
    "X28n0591_001:0554b22": "然。乃荊谿之名。係臨文不諱之例。",
    "X28n0591_001:0554b23": "△二能釋籤訪法分二。一正明釋籤緣起。二結集",
    "X28n0591_001:0554b24": "釋籤緣起。如荊谿本序。亦作兩段。昔於台嶺隨諸",
    "X28n0591_001:0554c01": "問者籤下所錄。不暇尋究文勢。為正序釋籤。晚還",
    "X28n0591_001:0554c02": "毗壇轍添膚飾等。是結集成書。今門師序中。亦作",
    "X28n0591_001:0554c03": "兩章。初二。一詳釋籤緣又二。一具才為能釋緣。",
    "X28n0591_001:0554c04": "公。孩提秀發。志學名成。淵解得于自心。博贍振于先",
    "X28n0591_001:0554c05": "達。無適不可。以虗受人。洎毗壇以至於國清。其從如",
    "X28n0591_001:0554c06": "雲矣。",
    "X28n0591_001:0554c07": "自孩抱至可提擕時。即英秀煥發。方在志學。遂成",
    "X28n0591_001:0554c08": "藝苑佳名。天機生知。為淵解得于自心。學力充裕。",
    "X28n0591_001:0554c09": "為博贍振于先達。君子不器左右具宜。為無適不",
    "X28n0591_001:0554c10": "可。虗中受益鏡鑒無遺。為以虗受人。良由博贍多",
    "X28n0591_001:0554c11": "能。俊彥希光而景慕。生知朗徹。英豪翹首以來歸。",
    "X28n0591_001:0554c12": "故洎毗壇至國清。其從如雲也。國風云。齊子于歸",
    "X28n0591_001:0554c13": "其從如雲。毗壇。即儀興。國清。在天台。以具天機博",
    "X28n0591_001:0554c14": "學。故為能釋籤問之緣。",
    "X28n0591_001:0554c15": "△二世亂為籤訪緣。",
    "X28n0591_001:0554c16": "間者島夷作難。海山不寧。徇法之多。仄身巖宇。或謂",
    "X28n0591_001:0554c17": "身危法喪。莫如奉法全身。僶俛遂行。暴露原野。是樂",
    "X28n0591_001:0554c18": "法者。請益悅隨。",
    "X28n0591_001:0554c19": "代宗廣德年間土蕃作亂。學道英賢。隱居山穴。或",
    "X28n0591_001:0554c20": "謂荊谿大師曰。與其身危法喪。兩者皆失。何如奉",
    "X28n0591_001:0554c21": "法全身。二者兼得。故即勉居山野。而四方慕學。亦",
    "X28n0591_001:0554c22": "皆請益悅隨。以世亂不能弘敷。故悅隨者乃有竹",
    "X28n0591_001:0554c23": "籤之諮。此即籤訪之緣也。",
    "X28n0591_001:0554c24": "△二起釋籤法。",
    "X28n0591_001:0555a01": "且。法實無邊。身則有待。弘敷未暇。籤訪有憑。因籤以",
    "X28n0591_001:0555a02": "釋。思逸功倍。美哉洋洋乎。",
    "X28n0591_001:0555a03": "荊谿天資博學。所蘊佛法。雖是無邊。其如五陰色",
    "X28n0591_001:0555a04": "身。待緣方能弘演。世亂人離。既無弘敷之緣。而樂",
    "X28n0591_001:0555a05": "法悅隨之人。率皆書籤麇至。謂書玄義隱深疑義",
    "X28n0591_001:0555a06": "于竹籤以諮問。而荊谿因弟子籤上所問之義。為",
    "X28n0591_001:0555a07": "解釋之。既不羅列文勢先後。故思逸。所答之義。專",
    "X28n0591_001:0555a08": "精而詳確。故功倍。如荊谿自序云。隨諸問者。籤下",
    "X28n0591_001:0555a09": "所錄。不暇尋究文勢生起。亦未委細分節句逗是",
    "X28n0591_001:0555a10": "也。此正序籤成于亂世。即繼之以歎曰。美哉洋洋",
    "X28n0591_001:0555a11": "乎。此釋籤者。可謂盡善盡美。而集大成者矣。有指",
    "X28n0591_001:0555a12": "為正歎玄文者。非也。以其主客前後。舛混故也。",
    "X28n0591_001:0555a13": "△二結集釋籤緣起。即本序中晚還毗壇。輒添膚",
    "X28n0591_001:0555a14": "飾。裨以管見。然所記者莫非述聞。兼尋經論。但識",
    "X28n0591_001:0555a15": "用暗短。而繁略頗馴。呈露後賢。敢悕添削之文是",
    "X28n0591_001:0555a16": "也。為二一出望涯需結緣。",
    "X28n0591_001:0555a17": "登門者肯綮未嘗。望涯者耻躬不逮。乘是以訓。文其",
    "X28n0591_001:0555a18": "可廢耶。",
    "X28n0591_001:0555a19": "籤訪之機。有因釋了悟者。未嘗有肯綮之難。則此",
    "X28n0591_001:0555a20": "釋籤似乎可廢。而不必結集矣。但一聞便了之機",
    "X28n0591_001:0555a21": "絕少。故尚多望涯不逮之悲。則宜留此釋籤。結集",
    "X28n0591_001:0555a22": "成書。使之再三紬繹。方可悟入。故曰乘是以訓。文",
    "X28n0591_001:0555a23": "不可廢而宜結集也。乘是以訓。即乘某人在。做某",
    "X28n0591_001:0555a24": "事。乘湯熱。好解渴。乘飯在。好救饑之乘字。是字。指",
    "X28n0591_001:0555b01": "釋籤也。言乘竹籤解釋之文在。可留之以訓喻不",
    "X28n0591_001:0555b02": "了之人。而不可廢也。有作因字訓。非也。肯綮未嘗。",
    "X28n0591_001:0555b03": "引養生言。明悟入者游刃有餘。未嘗艱難也。望涯",
    "X28n0591_001:0555b04": "者。引秋水神見東海若汪洋浩瀚渺無端倪。以喻",
    "X28n0591_001:0555b05": "不逮。不必繁引長篇。因觀籤望涯之人為緣。以生",
    "X28n0591_001:0555b06": "起下結集之事。故即示結集之法云。",
    "X28n0591_001:0555b07": "△二起結集傳後益三。一結集法。",
    "X28n0591_001:0555b08": "先德既詳。雖大科不舉。諸生未達。在小疑必疏。凡十",
    "X28n0591_001:0555b09": "卷。",
    "X28n0591_001:0555b10": "不舉必疏。正出結集釋籤之法。即本序雖繁略頗",
    "X28n0591_001:0555b11": "馴也。言安祖結集。或引經私釋。在文詳晰者。荊谿",
    "X28n0591_001:0555b12": "但遵承而已。為望涯者。更留籤釋之言。以疏通之。",
    "X28n0591_001:0555b13": "凡十卷。則結集釋籤已成之數。",
    "X28n0591_001:0555b14": "△二結集名。",
    "X28n0591_001:0555b15": "不忘於本。以天台命家。善繼其宗。以釋籤順學。",
    "X28n0591_001:0555b16": "本釋天台大師玄記。故名天台。乃不忘本。欲繼台",
    "X28n0591_001:0555b17": "宗。必須善識時宜。世亂不便敷弘。而思所以繼宗",
    "X28n0591_001:0555b18": "之法。且順學者之籤問而解釋之。此天台玄義釋",
    "X28n0591_001:0555b19": "籤之名所以立也。",
    "X28n0591_001:0555b20": "△三結集益。",
    "X28n0591_001:0555b21": "信所謂觀象得意。俾昏作明。永代不朽者也。",
    "X28n0591_001:0555b22": "釋籤既結。則使望涯與末世之機。觀釋籤之象以",
    "X28n0591_001:0555b23": "悟佛祖出世大意。破迷歸悟。功實永代不朽也。此",
    "X28n0591_001:0555b24": "即本序呈露後賢之謂也。當知世亂不暇弘演。且",
    "X28n0591_001:0555c01": "為釋籤。是一時事也。後還毗壇始結成書。又一時",
    "X28n0591_001:0555c02": "事也。荊溪本序。兩章條然。故門師敘述緣起。亦兩",
    "X28n0591_001:0555c03": "章次序。後人何乃昧昧亂指哉。已上正敘釋籤緣",
    "X28n0591_001:0555c04": "起竟。",
    "X28n0591_001:0555c05": "△二結序文緣起。",
    "X28n0591_001:0555c06": "普。早歲在塵。後時從道。徒欲擊其大節。獨不愧於心",
    "X28n0591_001:0555c07": "乎。",
    "X28n0591_001:0555c08": "此是結辭。亦含能作序文之緣。以生起所作序文。",
    "X28n0591_001:0555c09": "只緣後時從道。知天台一家教觀之深。故能作序。",
    "X28n0591_001:0555c10": "擊發釋籤大節。又緣早歲在塵。佛法未深。生起徒",
    "X28n0591_001:0555c11": "欲擊節。而實且有愧于心也。從道為緣。生起擊節",
    "X28n0591_001:0555c12": "之序。在塵為緣。生起愧心之謙。數句中兩重緣起。",
    "X28n0591_001:0555c13": "昭如日月。奈何人之盲註。而翳乎序旨也。序言竟。",
    "X28n0591_001:0555c14": "△二記事。",
    "X28n0591_001:0555c15": "天王越在陝郛之明年甲辰歲紀月貞於相。",
    "X28n0591_001:0555c16": "此起歲時之事。以取信于人。如經前五事。但前後",
    "X28n0591_001:0555c17": "置之不同。大論云。記時方人。令生信故是也。天王。",
    "X28n0591_001:0555c18": "周時列國。俱僭稱王。故夫子作春秋。天子稱天王。",
    "X28n0591_001:0555c19": "尊而別之也。如云天王狩于河陽。天王聖明。予為",
    "X28n0591_001:0555c20": "天王等是也。越在。凡天子無事。巡幸四方。所到之",
    "X28n0591_001:0555c21": "處。名行在。如某日某人詣行在是也。國家離亂。避",
    "X28n0591_001:0555c22": "亂而出。所到之處名越在。如左傳越在草莽是也。",
    "X28n0591_001:0555c23": "唐代宗時。因土蕃之亂。倉卒避于陝城。故曰越在。",
    "X28n0591_001:0555c24": "明年甲辰歲者。癸卯出避于外。至次年甲辰作此",
    "X28n0591_001:0556a01": "序成故也。月貞于相者。貞。正也。易乾卦四德。元亨",
    "X28n0591_001:0556a02": "利貞。貞即正字。七月為相月。須知此雖記事。亦含",
    "X28n0591_001:0556a03": "緣起二端。以世亂君出。不能開講之緣。致成釋籤。",
    "X28n0591_001:0556a04": "生起次年天王復辟。結集方完。而得序其成也。不",
    "X28n0591_001:0556a05": "然。奚不直書廣德二年。而必書曰越在之明年耶。",
    "X28n0591_001:0556a06": "凡解佛祖經論。須具向上亞目。闡發言外意旨。豈",
    "X28n0591_001:0556a07": "秪讀科讀註猜是清非而得謂之講經註經乎哉。",
    "X28n0591_001:0556a08": "葢序題既別重緣起二字。所以文中一篇。一節。一",
    "X28n0591_001:0556a09": "句。一事。莫非緣起二字。正序題是總序文是別。總",
    "X28n0591_001:0556a10": "者總于別。別者別于總。總別雖殊。緣起則一也。時",
    "X28n0591_001:0556a11": "今上在宥之二十二年歲次癸亥長烈既望",
    "X28n0591_001:0556a18": "籤序三百二十字。並無一個緣起字眼。而却句句臚",
    "X28n0591_001:0556a19": "列緣起事事。發揮緣起。總別一貫之妙門。師結搆於",
    "X28n0591_001:0556a20": "千餘年之前。全公指明於千餘年之後。揭日月於中",
    "X28n0591_001:0556a21": "天。開將來之眼目。寧惟後人之幸。即普門亦幸得千",
    "X28n0591_001:0556a22": "載知心。點出序旨。而不受碌碌之蒙塵也。然法弟全",
    "X28n0591_001:0556a23": "彰雖稱義虎。著名海內。吾未稔其具大識見道力也。",
    "X28n0591_001:0556a24": "政欲與之並驅中原。未知鹿死誰手耳。頃緣或人序",
    "X28n0591_001:0556b01": "註。溷我宗源。乃拉其戮力。袪氛澄源。尊祖闢妄二書。",
    "X28n0591_001:0556b02": "詞嚴義正。通暢明白。及觀籤序指明。不覺爽然自失。",
    "X28n0591_001:0556b03": "深服其識見道力。遠邁古人。予亦不得不遜揖下風",
    "X28n0591_001:0556b04": "也奈何。雖然予亦有幸焉。天溪法道。丕振有人。吾可",
    "X28n0591_001:0556b05": "以宴息匡廬。無所事事矣。"
}