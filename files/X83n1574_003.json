{
    "X83n1574_003:0285c03": "增集續傳燈錄卷第三",
    "X83n1574_003:0285c05": "徑山興聖萬壽禪寺前住持比丘吳郡文琇集",
    "X83n1574_003:0285c06": "大鑒下第二十世",
    "X83n1574_003:0285c07": "靈隱松源嶽禪師法嗣",
    "X83n1574_003:0285c08": "○四明天童滅翁文禮禪師杭之臨安人。家天目山",
    "X83n1574_003:0285c09": "之麓。因又號天目。姓沉氏。師生六歲攜籃隨母採桑。",
    "X83n1574_003:0285c10": "俄而寤念曰攜籃者誰邪。遂有出家志。年十六依鄉",
    "X83n1574_003:0285c11": "之真相寺僧智月薙落。往淨慈參混源不契。謁育王",
    "X83n1574_003:0285c12": "佛照光禪師。照問恁麼來者那箇是汝主人公。師豁",
    "X83n1574_003:0285c13": "然領旨。他日照再問是風動是幡動這僧如何。師云。",
    "X83n1574_003:0285c14": "物見主。眼卓竪。又問不是風動不是幡動甚處見祖",
    "X83n1574_003:0285c15": "師。師云揭却腦盖。照喜甚俊邁挽為書記。久之返浙",
    "X83n1574_003:0285c16": "聽一心三觀之旨于上竺。時松源唱道饒之薦福。室",
    "X83n1574_003:0285c17": "中問僧不是風動不是幡動。僧擬議即棒出。師聞之",
    "X83n1574_003:0285c18": "頓忘知解乃往參焉。蒙印可。辭源巡禮江淮間祖塔。",
    "X83n1574_003:0285c19": "至蔣山浙翁命充立僧首座。晉陵尤公焴數入山聽",
    "X83n1574_003:0285c20": "師提唱語。悅服。嘉定五年約齋居士張公鎡請開法",
    "X83n1574_003:0285c21": "慧雲。遷溫之能仁。未幾辭隱錢塘之西丘。節齋越公",
    "X83n1574_003:0285c22": "慕師高行。微服過西丘。師亦不問其姓名與語終日",
    "X83n1574_003:0285c23": "而去。明日奏請師住持淨慈。厥後退居福泉。晚居天",
    "X83n1574_003:0285c24": "童。僧問牛頭未見四祖時如何。師云牛頭。僧云見後",
    "X83n1574_003:0286a01": "如何。師云牛頭牛頭。問和尚見佛照時如何。師云石",
    "X83n1574_003:0286a02": "中有玉。僧云見松源後如何。師云沙裏無油。僧問祖",
    "X83n1574_003:0286a03": "意教意是同是別。師云南山筀笋東海烏賊。僧擬議。",
    "X83n1574_003:0286a04": "師輙督牙三下。上堂。長頸鳥喬林不栖橫飛天外。穴",
    "X83n1574_003:0286a05": "鼻牛山田耕了直上峰頭。天下衲僧望他不及。何故。",
    "X83n1574_003:0286a06": "嘉州打大像。上堂。舉楞嚴經云。諸可還者自然非汝。",
    "X83n1574_003:0286a07": "不汝還者非汝而誰。師頌云。不汝還者復是誰。殘紅",
    "X83n1574_003:0286a08": "流在釣魚磯。日斜風定無人掃。燕子銜將水際飛。上",
    "X83n1574_003:0286a09": "堂。投子和尚道。迎之不見其首。隨之不見其形。大似",
    "X83n1574_003:0286a10": "徐六擔板。天童則不然。仰之彌高俯察非遙。橫塘宿",
    "X83n1574_003:0286a11": "鷺斜飛起。幾隻銀瓶掛樹腰。上堂。眾生本不曾迷。夜",
    "X83n1574_003:0286a12": "闌鷄向五更啼。諸佛本不曾悟。秋清鴈度長空去。拍",
    "X83n1574_003:0286a13": "膝一下云。西窗昨夜月華明。涼飈已到梧桐樹。元宵",
    "X83n1574_003:0286a14": "上堂。昨夜摩騰法師徧點蓮燈助佛光明。直得善信",
    "X83n1574_003:0286a15": "真人失却光彩。太白龍王出來道。我從龍種上尊王",
    "X83n1574_003:0286a16": "佛時住此山。未聞有這箇消息。於是空中打箇閃電",
    "X83n1574_003:0286a17": "變作滿天黑風暴雨。還委悉麼。我見燈明佛本光瑞",
    "X83n1574_003:0286a18": "如此。宏智禪師忌上堂。夜明簾外寶鑒臺前。元無兼",
    "X83n1574_003:0286a19": "帶莫有偏圓。正恁麼時。畢竟誰居正位。古渡無人霜",
    "X83n1574_003:0286a20": "月冷。蘆花風靜鷺鷥眠。有來上座直入方丈云某甲",
    "X83n1574_003:0286a21": "有狀告投和尚。師云對頭在那裏。來云和尚便是。師",
    "X83n1574_003:0286a22": "云老僧與汝有甚麼冤讎。來無語。師捉住云冤家冤",
    "X83n1574_003:0286a23": "家。新到相看。師問汝名什麼。僧云智虎。師退身作怕",
    "X83n1574_003:0286a24": "勢。僧擬議。師便歸方丈。佛光法師首依師于梁渚。師",
    "X83n1574_003:0286b01": "令往下竺參北峰印公。作二偈送之曰。歸去相依有",
    "X83n1574_003:0286b02": "鷲山。渠家一向斥前三。誰知開異歸同後。圓旨于今",
    "X83n1574_003:0286b03": "亦厭談。揀境分明妙藥方。餘之分別更須忘。晚風吹",
    "X83n1574_003:0286b04": "落殘紅片。休向枝頭覓舊香。叢林至今傳誦。師邃於",
    "X83n1574_003:0286b05": "易。乾淳諸儒大闡道學。師與之遊。直示以心法不為",
    "X83n1574_003:0286b06": "世語。徇悅也。朱晦庵問毋不敬。師叉手示之。揚慈湖",
    "X83n1574_003:0286b07": "問不欺之力。師答以偈曰。此力分明在不欺。不欺能",
    "X83n1574_003:0286b08": "有幾人知。要明象兔全捉句。看取升階正笏時。其曉",
    "X83n1574_003:0286b09": "人類如此。師閱五剎通不過八九年而得。間之歲月",
    "X83n1574_003:0286b10": "多逍遙於梁渚之西丘。羣衲參扣無異領眾時也。其",
    "X83n1574_003:0286b11": "為人高古簡儉。不苟為笑語。將入寂問侍者曰。誰為",
    "X83n1574_003:0286b12": "我造無縫塔。侍者云請師塔樣。師云盡力畫不出。怡",
    "X83n1574_003:0286b13": "然脫去。闍維。弟子収舍利遺骨附葬應庵塔左。壽八",
    "X83n1574_003:0286b14": "十四。臈六十八。",
    "X83n1574_003:0286b15": "○湖州道場運庵普巖禪師上堂。舉洞山冬夜喫果",
    "X83n1574_003:0286b16": "子次問泰首座曰。有一物上拄天下拄地。黑似漆。常",
    "X83n1574_003:0286b17": "在動用中。動用中收不得。且道過在什麼處。泰曰過",
    "X83n1574_003:0286b18": "在動用中。山曰侍者掇退果卓。師頌曰。洞山點辱家",
    "X83n1574_003:0286b19": "風。首座埋沒自己。雙雙綉出鴛鴦。千古扶持不起。讚",
    "X83n1574_003:0286b20": "趙州和尚像曰。無端提起七斤衫。多少禪人著意參。",
    "X83n1574_003:0286b21": "盡向青州做窠窟。不知春色在江南。",
    "X83n1574_003:0286b22": "○鎮江金山掩室善開禪師上堂。舉密庵因應庵垂",
    "X83n1574_003:0286b23": "問如何是正法眼藏。密庵答云破沙盆。師頌曰。法眼",
    "X83n1574_003:0286b24": "拈來早自謾。無端錯對破沙盆。而今徧界難遮掩。殃",
    "X83n1574_003:0286c01": "害叢林累子孫。",
    "X83n1574_003:0286c02": "○華藏無得覺通禪師青苗會上堂。破一微塵出大",
    "X83n1574_003:0286c03": "經。鳶飛魚躍更分明。不將眼看將心看。已是重敲火",
    "X83n1574_003:0286c04": "裏氷。淹黑豆。昧平生。直須劫外話豐登。繰成白雪乘",
    "X83n1574_003:0286c05": "重綠。割盡黃雲稻正青。",
    "X83n1574_003:0286c06": "○溫州江心石巖希璉禪師潮陽馬氏子。上堂。舉廣",
    "X83n1574_003:0286c07": "慧璉禪師與楊大年夜話公案。師云。內翰攀南斗倚",
    "X83n1574_003:0286c08": "北辰。廣慧轉天關反地軸。寥寥千古許誰知。斷絃須",
    "X83n1574_003:0286c09": "是鸞膠續。室中有僧問。昔日佛照光禪師因孝宗問",
    "X83n1574_003:0286c10": "釋迦佛入山六年所成何事。佛照奏云將謂陛下忘",
    "X83n1574_003:0286c11": "却。此意如何。師答以頌曰。大根大器大熏修。瞥轉機",
    "X83n1574_003:0286c12": "輪向上頭。萬億斯年惟一佛。雪山元不隔龍樓。",
    "X83n1574_003:0286c13": "○台州瑞巖少室光睦禪師上堂。舉曹山霞因僧侍",
    "X83n1574_003:0286c14": "立。山曰道者可煞熱。曰是。山曰祇如熱向甚麼處回",
    "X83n1574_003:0286c15": "避。曰向鑊湯爐炭裏回避。山曰祇如鑊湯爐炭裏又",
    "X83n1574_003:0286c16": "作麼生回避。曰眾苦不能到。師頌曰。瞎却頂門三隻",
    "X83n1574_003:0286c17": "眼。鑊湯爐炭裏優遊。若言眾苦不能到。端的何曾有",
    "X83n1574_003:0286c18": "地頭。",
    "X83n1574_003:0286c19": "○湖州道場北海悟心禪師舉黃蘗在鹽官殿上禮",
    "X83n1574_003:0286c20": "佛。時唐宣宗為沙彌。問曰。不著佛求。不著法求。不著",
    "X83n1574_003:0286c21": "僧求。禮拜何為。黃檗曰常禮如是事。沙彌曰用禮何",
    "X83n1574_003:0286c22": "為。蘗便掌。師頌曰。曾施三掌觸君王。佛法何曾有寸",
    "X83n1574_003:0286c23": "長。粗行沙門封斷際。至今無地著慙惶。",
    "X83n1574_003:0286c24": "○四明雪竇無相範禪師上堂。舉趙州和尚云。纔有",
    "X83n1574_003:0287a01": "是非紛然失心。還有答話分也無。僧舉似洛浦。浦扣",
    "X83n1574_003:0287a02": "齒。又舉似雲居。居曰何必。僧回舉似趙州。州曰南方",
    "X83n1574_003:0287a03": "大有人喪身失命。僧曰請和尚舉。趙州方舉前話。僧",
    "X83n1574_003:0287a04": "指旁僧曰。這箇師僧喫却飯了作恁麼語話。師頌曰。",
    "X83n1574_003:0287a05": "坐底見立底。立底見坐底。咄哉老趙州。白日眼見鬼。",
    "X83n1574_003:0287a06": "○台州瑞巖雲巢巖禪師作寫經偈云。以字不成八",
    "X83n1574_003:0287a07": "字非。當陽拈起大家知。釋迦老子舌無骨。黃葉將來",
    "X83n1574_003:0287a08": "嚇小兒。頌靈雲見桃花話曰。三月桃花爛熳紅。靈雲",
    "X83n1574_003:0287a09": "打失主人翁。隨邪逐惡玄沙老。半是真情半脫空。",
    "X83n1574_003:0287a10": "○四明雪竇大歇謙禪師上堂舉密庵因應菴問如",
    "X83n1574_003:0287a11": "何是正法眼藏。密庵對曰破沙盆。師頌曰。白玉琢成",
    "X83n1574_003:0287a12": "沒彈子。黃金鑄就鐵崑崙。千年滯貨無人買。未免如",
    "X83n1574_003:0287a13": "今累子孫。送僧偈曰。興化當年打克賓。叢林千載話",
    "X83n1574_003:0287a14": "猶存。雲黃有棒且高閣。只麼煎茶送出門。",
    "X83n1574_003:0287a15": "○杭州淨慈谷源道禪師舉丹霞然禪師參石頭和",
    "X83n1574_003:0287a16": "尚。一日頭告眾曰來日剗佛殿前草。師頌曰。石頭剗",
    "X83n1574_003:0287a17": "草驗英豪。懵懂丹霞眼不高。若解轉身行活路。至今",
    "X83n1574_003:0287a18": "應不累兒曹。",
    "X83n1574_003:0287a19": "○蘇州虎丘蒺藜曇禪師初住四明延慶。遷蘇之穹",
    "X83n1574_003:0287a20": "窿震澤普濟鎮江甘露真州長蘆。至虎丘。上堂。舉僧",
    "X83n1574_003:0287a21": "問香林如何是衲衣下事。林云臈月火燒山。師曰。兔",
    "X83n1574_003:0287a22": "子何曾離得窟。若有人問延慶如何是衲衣下事。只",
    "X83n1574_003:0287a23": "對他道就舡買得魚偏美。踏雪沽來酒倍香。上堂。念",
    "X83n1574_003:0287a24": "念釋迦出世。時時彌勒下生。頓超天地未分之前。豈",
    "X83n1574_003:0287b01": "在天地既分之後。不歷階梯掀飜寶所。便恁麼去。可",
    "X83n1574_003:0287b02": "以開無量法門。可以演百千妙義。驀拈拄杖卓一下",
    "X83n1574_003:0287b03": "云。無量法門百千妙義盡向這裏百雜碎了也。還知",
    "X83n1574_003:0287b04": "虎丘落處麼。靠拄杖云。祖禰不了殃及兒孫。頌靈雲",
    "X83n1574_003:0287b05": "桃花話曰。三月桃花是處開。靈雲雙眼盡塵埃。謝郎",
    "X83n1574_003:0287b06": "重整釣鰲手。未免將身一處埋。",
    "X83n1574_003:0287b07": "○諾庵肇和尚讚二祖偈曰。覓心無處自欺謾。甘受",
    "X83n1574_003:0287b08": "齊腰雪正寒。三拜起來依位立。誰知徧界是波瀾。",
    "X83n1574_003:0287b09": "臥龍破庵先禪師法嗣",
    "X83n1574_003:0287b10": "○杭州徑山無準師範禪師生於蜀之梓潼雍氏。九",
    "X83n1574_003:0287b11": "歲依陰平山道欽出家。經書過目成誦。紹熈五年登",
    "X83n1574_003:0287b12": "具戒。出遊至成都坐夏正法。有老堯首座瞎堂高弟。",
    "X83n1574_003:0287b13": "師請益坐禪之法。堯曰禪是何物坐底是誰。師受其",
    "X83n1574_003:0287b14": "語晝夜體究。一日如廁提前話有省。辭去。依佛照於",
    "X83n1574_003:0287b15": "育王東菴。照問曰何處人。師曰劒州人。照曰帶得劒",
    "X83n1574_003:0287b16": "來麼。師隨聲便喝。照笑曰者烏頭子也亂做。貧甚無",
    "X83n1574_003:0287b17": "資剃髮。故人以烏頭子目之。未幾聞破庵住蘇之西",
    "X83n1574_003:0287b18": "華秀峰。遂往見焉。有純顛者入室次。橫機不讓。庵打",
    "X83n1574_003:0287b19": "至法堂且欲逐出。師解之曰。禪和家爭禪亦常事。何",
    "X83n1574_003:0287b20": "止如此。庵曰豈不聞道我肚飢聞板聲要喫飯去聻。",
    "X83n1574_003:0287b21": "師聞其語不覺白汗浹背。逮破菴居靈隱第一座。復",
    "X83n1574_003:0287b22": "往從之。因侍破庵遊石笋庵。庵之道者請益曰。胡孫",
    "X83n1574_003:0287b23": "子捉不住。乞師方便。庵曰用捉他作什麼。如風吹水",
    "X83n1574_003:0287b24": "自然成紋。師在侍傍平生礙膺之物頓釋。巖雲巢居",
    "X83n1574_003:0287c01": "吳郡穹窿。遷瑞光及台州瑞巖旨。延師分座。師在瑞",
    "X83n1574_003:0287c02": "巖忽夢偉衣冠者持把茅見授。翌日明州清凉專使",
    "X83n1574_003:0287c03": "至。迨入院見伽藍神姓茅。衣冠形貌與疇昔所夢無",
    "X83n1574_003:0287c04": "異。繼遷焦山。舛雪竇。連被旨移育王徑山。師居徑山",
    "X83n1574_003:0287c05": "二十年。儲峙豐積有眾如海。雖丙丁火厄而旋復舊",
    "X83n1574_003:0287c06": "觀。號法席全盛。僧問。趙州道三十年前火爐頭有箇",
    "X83n1574_003:0287c07": "無賓主話。未曾有人舉著。此意如何。師云舌頭拖地。",
    "X83n1574_003:0287c08": "僧云畢竟如何是無賓主話。師云言滿天下。僧云。只",
    "X83n1574_003:0287c09": "如玄沙聞得云。者老漢脚跟未點地在。又作麼生。師",
    "X83n1574_003:0287c10": "云一坑埋却。僧云。可謂焦塼打著連底氷。赤眼撞著",
    "X83n1574_003:0287c11": "火柴頭。師云一畫畫斷。上堂。靈山指月。曹溪話月。遞",
    "X83n1574_003:0287c12": "代相傳。證龜成鼈。範上座尋常有一張口掛在壁上",
    "X83n1574_003:0287c13": "未曾動著。今日無端入這行戶。事到如此只得東簸",
    "X83n1574_003:0287c14": "西簸。未免拈起多年曆日。於中點出些子悞賺處說",
    "X83n1574_003:0287c15": "似諸人。且要郭大李二鄧四張三知得江南兩浙春",
    "X83n1574_003:0287c16": "寒秋熱。雖然如是。黃河三千年一度清。上堂。若論箇",
    "X83n1574_003:0287c17": "事。直是省要易會。多是諸人自作艱難。自作障礙。所",
    "X83n1574_003:0287c18": "以有時東廊西廊見諸人和南問訊。山僧便乃低頭",
    "X83n1574_003:0287c19": "相接。其實無他。只要諸人識得長老是西川隆慶府",
    "X83n1574_003:0287c20": "人事。若識得去。便與諸人打些鄉談說些鄉話。如今",
    "X83n1574_003:0287c21": "且未說你識得長老。且各自知得自家鄉井也得。還",
    "X83n1574_003:0287c22": "知麼。明州六縣。奉化八鄉。上堂。五峰門下百種全無。",
    "X83n1574_003:0287c23": "僧床迫窄堂供蕭疎。脚下踏著底破塼頭碎瓦礫。面",
    "X83n1574_003:0287c24": "前撞見底王獦獠李麻胡。恁麼薄福住山。真箇孤負",
    "X83n1574_003:0288a01": "老鬍。雖然如是。更點分明。上堂。一夏已滿。無事不辨。",
    "X83n1574_003:0288a02": "遂府鉢盂。功州磁碗。理宗甞召見於修政殿。奏對詳",
    "X83n1574_003:0288a03": "明。上為之動色。賜金襴僧伽黎。仍宣詣慈明殿陞座。",
    "X83n1574_003:0288a04": "上垂簾而聽。以師所說法要示參政陳公貴誼。陳公",
    "X83n1574_003:0288a05": "奏云。簡明直截有補聖治。乃賜佛鑒禪師號。兼縑帛",
    "X83n1574_003:0288a06": "金銀等物。師去寺四十里作室接待雲水。理宗親灑",
    "X83n1574_003:0288a07": "宸翰賜額曰萬年正續。淳祐己酉三月旦日示眾曰。",
    "X83n1574_003:0288a08": "山僧既老且病。無力得與諸人東語西話。今日勉強",
    "X83n1574_003:0288a09": "出來。從前所說不到底。盡情向諸人面前抖擻去也。",
    "X83n1574_003:0288a10": "遂起身抖衣云是多少。十五日親書遺表及遺書十",
    "X83n1574_003:0288a11": "數。言笑諧謔如平時。醫者診視次。師謂曰。你未識這",
    "X83n1574_003:0288a12": "一脉在。十八日黎明索筆書偈曰。來時空索索。去也",
    "X83n1574_003:0288a13": "赤條條。更要問端的。天台有石橋。移頃而逝。全身葬",
    "X83n1574_003:0288a14": "于正續之側。塔曰圓照。",
    "X83n1574_003:0288a15": "○杭州靈隱石田法薰禪師眉山彭氏。生而慧敏。從",
    "X83n1574_003:0288a16": "丹稜石龍山法寶院智明出家。游方至石霜禮雷遷",
    "X83n1574_003:0288a17": "墖。述偈曰。一念慈容元不隔。何須特地肆乖張。平高",
    "X83n1574_003:0288a18": "就下婆心切。惱得雷公一夜忙。師名因是大著。聞破",
    "X83n1574_003:0288a19": "庵道望時在吳門穹窿。遂往依焉。室中舉世尊拈華",
    "X83n1574_003:0288a20": "迦葉微笑。師云焦塼打著連底凍。赤眼撞著火柴頭。",
    "X83n1574_003:0288a21": "庵陰奇之。每於日用語默故起其疑。師於是决志依",
    "X83n1574_003:0288a22": "栖。與無準日相激礪。久之出世蘇之高峰。次遷楓橋",
    "X83n1574_003:0288a23": "普明。行輩有高原泉無相範即庵覺石溪月相依而",
    "X83n1574_003:0288a24": "住。俄鍾山虗席。庿堂以師補處。寶慶初詔遷淨慈。端",
    "X83n1574_003:0288b01": "平二年詔遷靈隱。上堂。一徑直。二周遮。衲僧會得萬",
    "X83n1574_003:0288b02": "別千差。庭前閑放目。春盡尚餘花。老鬍不合過流沙。",
    "X83n1574_003:0288b03": "上堂。大道體寬。無易無難。相頭買帽。此土西天。上堂。",
    "X83n1574_003:0288b04": "識得心。山嶽沉。握金成土。握土成金。脚後脚前。現成",
    "X83n1574_003:0288b05": "行貨。少室峰前交點不過。上堂。石中有玉。沙裏無油。",
    "X83n1574_003:0288b06": "德山臨濟未出常流。却憶寒山子。時臨古渡頭。上堂。",
    "X83n1574_003:0288b07": "見聞覺知行住坐臥。貶上眉毛早是蹉過。赤脚唱山",
    "X83n1574_003:0288b08": "歌。路上無人和。上堂。把定重關。諸人性命在山僧手",
    "X83n1574_003:0288b09": "裏。放開一線。山僧性命在諸人手裏。而今也不把定",
    "X83n1574_003:0288b10": "也不放開。山僧即是諸人。諸人即是山僧。三十年後",
    "X83n1574_003:0288b11": "莫道蔣山和泥合水。上堂。自從胡亂後。三十年不少",
    "X83n1574_003:0288b12": "鹽醬。馬大師滿地狼籍。靈山即不然。自從胡亂後。三",
    "X83n1574_003:0288b13": "十年不少。良久云。衲子難謾。示眾偈曰。劒刃飜身猶",
    "X83n1574_003:0288b14": "是鈍。屋頭問路太無端。楚雞不是丹山鳳。何必臨風",
    "X83n1574_003:0288b15": "刷羽翰。淳祐甲辰三月望日示徒云。但得本。莫愁末。",
    "X83n1574_003:0288b16": "喚什麼作本。喚什麼作末。松栢千年青。不入時人意。",
    "X83n1574_003:0288b17": "牡丹一日紅。滿城公子醉。山僧恁麼道。若有不肯底",
    "X83n1574_003:0288b18": "是我同參。弟子師俊繪師像求讚。有云。末後一句分",
    "X83n1574_003:0288b19": "付厨山。眾頗訝之。師先甞建接待院於西溪曰寶壽。",
    "X83n1574_003:0288b20": "忽示疾。即退居寶壽。趣辨終焉。計囑窆全身于院之",
    "X83n1574_003:0288b21": "後山。端坐而化。壽七十五。臈五十三。",
    "X83n1574_003:0288b22": "○江州雲居即庵慈覺禪師上堂。舉雪峰因閩王問",
    "X83n1574_003:0288b23": "擬欲盖一所佛殿去時如何。峰曰大王何不盖取一",
    "X83n1574_003:0288b24": "所空王殿。王曰請師樣子。峰展兩手。雲門云一舉四",
    "X83n1574_003:0288c01": "十九。師頌曰。空王殿樣子。雪峰展兩手。添得老韶陽。",
    "X83n1574_003:0288c02": "一舉四十九。總是面南看北斗。讚船子和尚偈曰。三",
    "X83n1574_003:0288c03": "十餘年在藥山。鬼家活計豈能傳。當時不得夾山老。",
    "X83n1574_003:0288c04": "你且耐煩撑破船。",
    "X83n1574_003:0288c05": "○四明大慈獨菴道儔禪師贈製鞋匠偈曰。透底工",
    "X83n1574_003:0288c06": "夫做已圓。須知密處自心傳。脚跟著地隨他轉。踏到",
    "X83n1574_003:0288c07": "驢年也未穿。",
    "X83n1574_003:0288c08": "龜峰曹源生禪師法嗣",
    "X83n1574_003:0288c09": "○杭州徑山癡絕道冲禪師武信長江苟氏子。母郭",
    "X83n1574_003:0288c10": "氏。生而豐上短下。資性絕人。少長習進士業。兼之受",
    "X83n1574_003:0288c11": "釋氏學。於梓州玅音院禮修證為落髮師。游成都習",
    "X83n1574_003:0288c12": "經論於聖慈。以名相厭人復棄去。聞松源唱道于饒",
    "X83n1574_003:0288c13": "之薦福。徑造其門。以歲饑不受。曹源以雲居首座出",
    "X83n1574_003:0288c14": "世妙果。師聽其入門語有省。源遂俾侍香。老拳痛棒",
    "X83n1574_003:0288c15": "不少貸。平生知見至是絕無影響。源徙龜峰。師復侍",
    "X83n1574_003:0288c16": "行。久之呈偈辭。游浙有曰。尚餘窮相一雙手。要向諸",
    "X83n1574_003:0288c17": "方痒處爬。江湖盛傳。至杭時松源主靈隱。門嚴戶峻。",
    "X83n1574_003:0288c18": "八閱月不得入室。或以失士告。源曰我已八字打開",
    "X83n1574_003:0288c19": "掛搭他。自是他當面蹉過了。師聞其語徹見。侍曹源",
    "X83n1574_003:0288c20": "於妙果龜峰。時嘻笑怒罵皆為人善巧方便。嘉定己",
    "X83n1574_003:0288c21": "卯由徑山第一座出世嘉禾光孝。道聞于朝。忠獻史",
    "X83n1574_003:0288c22": "衛王以堂帖除蔣山。侍郎曹公豳帥閩以鼓山來聘。",
    "X83n1574_003:0288c23": "未行。雪峰牒至。領事半年而天童詔下。眾集如海。猶",
    "X83n1574_003:0288c24": "宏智盛時。育王虗席攝住持事。往來說法兩山間。淳",
    "X83n1574_003:0289a01": "祐甲辰有旨移靈隱。師謂大父密菴伯父松源弘道",
    "X83n1574_003:0289a02": "之地。方欲奮勵力振祖風。而世故有不滿其意者。伐",
    "X83n1574_003:0289a03": "鼓辭眾歸隱金陵。朝命以虎丘俾養老不就。留守虗",
    "X83n1574_003:0289a04": "齋趙公以蔣山起之不應。育王笑翁散席。朝論以大",
    "X83n1574_003:0289a05": "覺故家。召師隱所。使者三返卒不應詔。明年京尹趙",
    "X83n1574_003:0289a06": "公以法華請開山。將領事徑山。詔至師欲以法華併",
    "X83n1574_003:0289a07": "辭。自謂不赴法華則失信。重違君命則不恭。失恭與",
    "X83n1574_003:0289a08": "信何以為後學法。乃幡然而作。留法華踰月。即登徑",
    "X83n1574_003:0289a09": "山。故人神響應懽聲如雷。上堂。僧問。心佛及眾生是",
    "X83n1574_003:0289a10": "三無差別。如何是過去心。師云放待冷來看。僧云如",
    "X83n1574_003:0289a11": "何是現在心。師云你問我畣。僧云如何是未來心。師",
    "X83n1574_003:0289a12": "云後次上堂向你道。僧云如何是過去佛。師云去年",
    "X83n1574_003:0289a13": "梅。僧云如何是現在佛。師云今歲柳。僧云如何是未",
    "X83n1574_003:0289a14": "來佛。師云顏色馨香依舊。僧云如何是過去差別智。",
    "X83n1574_003:0289a15": "師以拂子擊禪床左邊。僧云如何是現在差別智。師",
    "X83n1574_003:0289a16": "以拂子擊禪床右邊。僧云如何是未來差別智。師以",
    "X83n1574_003:0289a17": "拂子中間點一點。僧云。心佛眾生無向背。十方剎海",
    "X83n1574_003:0289a18": "一毫收。便禮拜。師乃云。過去心不可得。現在心不可",
    "X83n1574_003:0289a19": "得。未來心不可得。三世既不可得。喚什麼作差別智。",
    "X83n1574_003:0289a20": "若人見得徹去。三世諸佛無一時不在諸人頂[寧*頁]上",
    "X83n1574_003:0289a21": "轉大法輪。更來這裏挨肩並足討什麼碗。以拄杖一",
    "X83n1574_003:0289a22": "時趕散。結夏上堂。圓覺伽藍塵塵有路。坐斷去來頓",
    "X83n1574_003:0289a23": "空今古。那裏十三這邊十五。後先不差毫髮許。可笑",
    "X83n1574_003:0289a24": "黃面瞿曇。至今不知落處。上堂。盡乾坤大地無絲毫",
    "X83n1574_003:0289b01": "許大。是汝諸人橫擔拄杖繞四天下行脚道。我無處",
    "X83n1574_003:0289b02": "不到。無事不知。且道西天那爛陀寺戒賢論師今日",
    "X83n1574_003:0289b03": "說什麼法。便下座。上堂。有一人一念頓證墮在佛數。",
    "X83n1574_003:0289b04": "有一人累劫闡提不願成佛。且道那箇合受人天供",
    "X83n1574_003:0289b05": "養。良久云。蝶穿芳徑雙眉濕。蜂掠殘花兩股肥。臨示",
    "X83n1574_003:0289b06": "寂。手書龕記并遺書十數。且曰無準忌在三月十八",
    "X83n1574_003:0289b07": "日。吾以十五日即行。不能瓣香修供。侍僧亟以遺偈",
    "X83n1574_003:0289b08": "請。師謂曰。末後一句無可商量。只要箇人直下承當。",
    "X83n1574_003:0289b09": "即命筆書。辭眾上堂。語至夜分起坐。移頃而逝。壽八",
    "X83n1574_003:0289b10": "十二。臘六十一。茶毗。舍利五色者無數。其徒遵治命",
    "X83n1574_003:0289b11": "奉骨歸葬金陵。玉山庵學者追慕不忍。含中分其半。",
    "X83n1574_003:0289b12": "建墖菖蒲田玉芝庵。",
    "X83n1574_003:0289b13": "天童枯禪鏡禪師法嗣",
    "X83n1574_003:0289b14": "○四明育王寂窗有照禪師福之閩縣鄧氏。依九峰",
    "X83n1574_003:0289b15": "榕庵慧得度。時枯禪唱道怡山。往從之。一日禪曰。自",
    "X83n1574_003:0289b16": "從一見桃花後。直至如今更不疑。那裏是他不疑處。",
    "X83n1574_003:0289b17": "師大笑。趍出。禪深肯之。禪遷靈隱。師掌內記。已而見",
    "X83n1574_003:0289b18": "大梅石巖虎丘蒺藜鄮峰無準金山大歇皆深器重。",
    "X83n1574_003:0289b19": "以母老歸省雪峰。癡絕留掌記室。閩帥趙公汝愚欽",
    "X83n1574_003:0289b20": "師名。命開法東山大乘住福之黃蘗。時左史竹溪林",
    "X83n1574_003:0289b21": "公希逸從師論心法。拳拳服膺。竹溪有詩云。老來得",
    "X83n1574_003:0289b22": "友如師少。別去伊誰伴我間。朝命主江心。詔遷玉几。",
    "X83n1574_003:0289b23": "適灾變。竭力興建眾屋。稍完謁平章。賈魏公聞奏朝",
    "X83n1574_003:0289b24": "廷降金帛鼎建舍利寶墖。頓復舊規。僧問如何是佛。",
    "X83n1574_003:0289c01": "師云八吉祥。僧云如何是法。師云六殊勝。僧云如何",
    "X83n1574_003:0289c02": "是僧。師云面目見在。上堂。六塵不惡還同正覺。鵶鳴",
    "X83n1574_003:0289c03": "鵶鵶鵲噪鵲鵲。江北江南潮生潮落。春風二月花草",
    "X83n1574_003:0289c04": "香。善財何處尋樓閣。喝。上堂。如何是道木頭。如何是",
    "X83n1574_003:0289c05": "禪碌塼。古德與麼垂示。十箇五雙恬不為事。殊不知",
    "X83n1574_003:0289c06": "正[打丁+瓜]著鄮峰痒處。何故。建造殿宇恰用得著。",
    "X83n1574_003:0289c07": "○杭州淨慈清溪沅禪師上堂。達磨西來一坐具地。",
    "X83n1574_003:0289c08": "被他神光禮了三拜一時占了。致令後代兒孫各自",
    "X83n1574_003:0289c09": "分疆列界。衲僧家撥草瞻風朝吳暮越。南天台北五",
    "X83n1574_003:0289c10": "臺。拄杖頭草鞋底。還曾踏著也未。良久。切忌踏著。",
    "X83n1574_003:0289c11": "○泉州法石愚谷智禪師山居偈曰。栗色伽黎千百",
    "X83n1574_003:0289c12": "結。倚松捫腹看雲飛。有人問我雲山趣。向道春深笋",
    "X83n1574_003:0289c13": "蕨肥。",
    "X83n1574_003:0289c14": "○福州西禪月潭圓禪師開爐上堂。人人盡守甕中",
    "X83n1574_003:0289c15": "天。地覆天飜我不然。直下一槌星火迸。螺江燒却謝",
    "X83n1574_003:0289c16": "郎船。讚猪頭和尚云。血淋淋。古佛心。幾回提起。誰是",
    "X83n1574_003:0289c17": "知音。",
    "X83n1574_003:0289c18": "○報恩太古先禪師上堂。若論此事。不涉心思意想。",
    "X83n1574_003:0289c19": "非干默照忘懷。要得洞然明白。須是汗下一回。汗下",
    "X83n1574_003:0289c20": "後如何。喚侍者云。將扇子來。上堂。夜冷清霜重。風來",
    "X83n1574_003:0289c21": "寒更多。因循時節過。自己事如何。拍禪牀云。不是知",
    "X83n1574_003:0289c22": "音者如何舉向他。上堂。衲僧家游方行脚撥草瞻風。",
    "X83n1574_003:0289c23": "第一須識路徑始得。路徑不錯東西南北到處為家。",
    "X83n1574_003:0289c24": "稍涉遷回。五里單牌十里雙堠。那裏更在那裏。擲下",
    "X83n1574_003:0290a01": "拄杖云。看脚下。",
    "X83n1574_003:0290a02": "○荊南府公安虎谿錫禪師上堂。心心淺處實甚深。",
    "X83n1574_003:0290a03": "道道幽遠無人到。急行踏不著。緩行成蹉過。少林幾",
    "X83n1574_003:0290a04": "坐花木春。却憶西來胡達磨。",
    "X83n1574_003:0290a05": "○岊翁淳禪師佛誕偈曰。毗嵐毒種毒花開。添得雲",
    "X83n1574_003:0290a06": "門醉後盃。今日柯橋風色惡。淡烟疎雨洗黃梅(雜毒海載",
    "X83n1574_003:0290a07": "此偈是西岩作。悞也)。",
    "X83n1574_003:0290a08": "○高峰崇和尚頌初祖見梁武帝話曰。開旗展陣入",
    "X83n1574_003:0290a09": "梁邦。未覩天顏早已降。縱有神通難展欵。翩翩一葦",
    "X83n1574_003:0290a10": "渡長江。",
    "X83n1574_003:0290a11": "隱靜萬菴柔禪師法嗣",
    "X83n1574_003:0290a12": "○蘇州虎丘雙杉元禪師上堂舉密庵因應庵和尚",
    "X83n1574_003:0290a13": "問如何是正法眼藏。密庵曰破沙盆。師頌曰。五陵公",
    "X83n1574_003:0290a14": "子少年時。得意春風躍馬蹄。不惜黃金為彈子。海棠",
    "X83n1574_003:0290a15": "華下打黃鸝。冷泉畫兩廊壁頌曰。一一塵中堅密身。",
    "X83n1574_003:0290a16": "改頭換面轉精神。誰知東壁打西壁。盡是靈山會上",
    "X83n1574_003:0290a17": "人。",
    "X83n1574_003:0290a18": "育王物初觀禪師法嗣",
    "X83n1574_003:0290a19": "○杭州徑山佛智晦機原熈禪師族豫章唐氏。世業",
    "X83n1574_003:0290a20": "儒。西山明覺院明公乃師族叔父。聚宗族子弟教世",
    "X83n1574_003:0290a21": "典。師與兄原齡俱習進士業。原齡既登第。師遂從明",
    "X83n1574_003:0290a22": "公祝髮焉。將遊方。其母私具白金為裝。師謂財足喪",
    "X83n1574_003:0290a23": "志。即善言辭之。不持一錢以行。聞物初闡化玉几。往",
    "X83n1574_003:0290a24": "依之。物初與語驚異。留侍左右。後謁東叟頴於南屏。",
    "X83n1574_003:0290b01": "命掌記。至元間總統楊璉真加奉旨取育王舍利。親",
    "X83n1574_003:0290b02": "詣師求記述舍利始末。因招與俱。師辭曰。我有老母。",
    "X83n1574_003:0290b03": "兵後存亡不可知。遂歸江西。則原齡先以臨江通判",
    "X83n1574_003:0290b04": "從丈丞相起兵死。獨母在堂。師奉之以孝聞。元貞二",
    "X83n1574_003:0290b05": "年出世百丈。居十二載法席振興。至大初應淨慈請",
    "X83n1574_003:0290b06": "入寺。日行中書省行宣政院。官屬俯伏迎請發揚宗",
    "X83n1574_003:0290b07": "旨。四方英衲一時輻湊。上堂。雲門道箇普字。盡大地",
    "X83n1574_003:0290b08": "人不奈何。殊不知雲門四稜蹈地。當時若與震威一",
    "X83n1574_003:0290b09": "喝得。此老惡發。徐徐打箇問訊道。莫怪觸忤好。非徒",
    "X83n1574_003:0290b10": "扶起此老。管取話行天下。上堂。舉太原孚上座聞角",
    "X83n1574_003:0290b11": "聲悟道話。頌曰。琴生入滄海。太史遊名山。從此揚州",
    "X83n1574_003:0290b12": "城外路。令嚴不許早開關。上堂。三界無法何處求心。",
    "X83n1574_003:0290b13": "白雲為盖流泉作琴。古今無間誰是知音。擊拂子云。",
    "X83n1574_003:0290b14": "一曲兩曲無人會。雨過夜塘秋水深。上堂。獨坐大雄",
    "X83n1574_003:0290b15": "峰。寒灰撥不紅。一星熒火出。孤鶴過遼東。結制上堂。",
    "X83n1574_003:0290b16": "以手作結布袋勢云。南山今日結布袋口了也。汝等",
    "X83n1574_003:0290b17": "諸人各各於中身心安居平等性智。忽有箇開衝碧",
    "X83n1574_003:0290b18": "落撞倒須彌底。莫道結子不堅密。良久云。縵天網子",
    "X83n1574_003:0290b19": "百千重。居七載遷徑山。已而杖策歸南屏山下。百丈",
    "X83n1574_003:0290b20": "大仰之徒聞師退間爭來請師。辭不獲已遂返仰山",
    "X83n1574_003:0290b21": "居三年。將示寂。手書與所往來。書偈示眾。擲筆而化。",
    "X83n1574_003:0290b22": "延祐六年閏八月十有七日也。壽八十二。於金雞石",
    "X83n1574_003:0290b23": "下葬焉。其弟子在杭者又分爪髮塔于淨慈西隱。",
    "X83n1574_003:0290b24": "徑山藏叟珍禪師法嗣",
    "X83n1574_003:0290c01": "○杭州徑山原叟行端禪師族臨海何氏。世為儒家。",
    "X83n1574_003:0290c02": "母陳氏能通五經。師六歲母教以論語孟子輙能成",
    "X83n1574_003:0290c03": "誦。十二從族叔父茂上人得度於餘杭化城院。逮受",
    "X83n1574_003:0290c04": "具戒一切文字不由師授自然能通。而剋志大法至",
    "X83n1574_003:0290c05": "忘寢食。初參藏叟於徑山。叟問汝是甚處人。師云台",
    "X83n1574_003:0290c06": "州。叟便喝。師展坐具。叟又喝。師收坐具。叟云放汝三",
    "X83n1574_003:0290c07": "十棒。參堂去。師於言下豁然大悟。一日侍次。叟云我",
    "X83n1574_003:0290c08": "泉南無僧。師云和尚聻。叟便棒。師接住云莫道無僧",
    "X83n1574_003:0290c09": "好。叟頷之。即延入侍司。叟既告寂。至淨慈依石林鞏",
    "X83n1574_003:0290c10": "公處以記室。尋以靈隱山水清勝往掛錫焉。師甞自",
    "X83n1574_003:0290c11": "稱寒拾里人。橫川在育王以偈招之。有云寥寥天地",
    "X83n1574_003:0290c12": "間。只有寒山子。師竟不渡江而謁覺庵真於承天。復",
    "X83n1574_003:0290c13": "謁雪巖欽於仰山。巖問何處來。師云西浙。巖云因甚",
    "X83n1574_003:0290c14": "語音不同。師云合取臭口。巖云獺徑橋高集雲峰峻。",
    "X83n1574_003:0290c15": "未識書記在。師拍手云鴨吞螺螄眼睛突出。巖笑顧",
    "X83n1574_003:0290c16": "謂侍者點好茶來。即送師歸蒙堂。居三年而巖逝。乃",
    "X83n1574_003:0290c17": "還浙右。虎巖伏時住徑山請師居第一座。尋退處楞",
    "X83n1574_003:0290c18": "伽室。擬寒山子詩百餘篇。皆真乘流注。四方衲子多",
    "X83n1574_003:0290c19": "傳誦之。大德庚子出世湖之資福。名聞京國。特旨賜",
    "X83n1574_003:0290c20": "慧文正辯禪師。中書省平章政事張閭公任行宣政",
    "X83n1574_003:0290c21": "院使首舉師主中竺。復遷居靈隱。有旨設水陸齋于",
    "X83n1574_003:0290c22": "金山命師說法。竣事入覲於便殿。奏對稱旨。加賜佛",
    "X83n1574_003:0290c23": "日普照之號。陛辭南歸即養高于梁渚西庵。至治壬",
    "X83n1574_003:0290c24": "戌徑山虗席。三宗四眾相率白於宣政行院請師補",
    "X83n1574_003:0291a01": "處。乃闔辭奏請璽書護持師。至是凡三被金襴袈裟",
    "X83n1574_003:0291a02": "之賜。二十年間足不越閫。慕其道者鱗萃至無所容。",
    "X83n1574_003:0291a03": "雖素以師道自任者至則氣索意消願就下列。僧問",
    "X83n1574_003:0291a04": "如何是正法眼藏。師云十字街頭石敢當。僧云莫只",
    "X83n1574_003:0291a05": "這便是麼。師云月似彎弓少雨多風。上堂。舉僧問趙",
    "X83n1574_003:0291a06": "州狗子還有佛性也無。州云無。又僧問狗子還有佛",
    "X83n1574_003:0291a07": "性也無。州云有。師云。若以無為究竟。後來因甚道有。",
    "X83n1574_003:0291a08": "若以有為諦當。前面因甚道無。者裏捉敗趙州。許你",
    "X83n1574_003:0291a09": "天上天下。上堂。秋風凉。秋夜長。未歸客。思故鄉。拍禪",
    "X83n1574_003:0291a10": "床。自是不歸歸便得。五湖煙景有誰爭。上堂。心不是",
    "X83n1574_003:0291a11": "佛。兔馬有角。智不是道。牛羊無角。驀拈拄杖畫一畫",
    "X83n1574_003:0291a12": "云。一夜落花雨。滿城流水香。師甞勘一新到僧云。何",
    "X83n1574_003:0291a13": "方聖者甚處靈祇。僧云臨朕砧。師云。杜撰禪和如麻",
    "X83n1574_003:0291a14": "似粟。參堂去。又勘一僧云。棊槃石斫破你腦門。鉢盂",
    "X83n1574_003:0291a15": "池浸爛你脚板。僧擬答。師便喝。又勘一僧云。擘開華",
    "X83n1574_003:0291a16": "嶽連天秀。放出黃河徹底清。即且置。平實地上道將",
    "X83n1574_003:0291a17": "一句來。僧擬開口。師便打。師以呵叱駑罵為門弟子",
    "X83n1574_003:0291a18": "慈切之誨。以不近人情行天下大公之道。賓友相從",
    "X83n1574_003:0291a19": "未甞譚人間細故。舍大法不發一言。得宗師體裁。具",
    "X83n1574_003:0291a20": "宗師機用。紹臨濟正傳。為藏叟的子。一人而已。至正",
    "X83n1574_003:0291a21": "辛巳八月四日終于丈室。其先五日示微疾。越四日",
    "X83n1574_003:0291a22": "沐浴更衣趺坐書偈云。本無生死焉有去來。氷河發",
    "X83n1574_003:0291a23": "焰鐵樹花開。投筆垂一足而化。龕留七日顏貌如生。",
    "X83n1574_003:0291a24": "奉全身塔於寺之後。曰寂照。菴分爪髮建墖化城幻",
    "X83n1574_003:0291b01": "有庵。世壽八十八。僧﨟七十六。",
    "X83n1574_003:0291b02": "淨慈東叟頴禪師法嗣",
    "X83n1574_003:0291b03": "○溫州江心一山了萬禪師族臨川金氏。貌瘠而弱。",
    "X83n1574_003:0291b04": "年十五業程文有聲。然素志出家。去從金溪常樂院",
    "X83n1574_003:0291b05": "思仁祝髮。及游方謁偃溪。聞荊叟珏簡翁敬皆相語",
    "X83n1574_003:0291b06": "合。東叟領南屏擇師掌記。偶經神祠見紙灰隨風旋",
    "X83n1574_003:0291b07": "起。脫然忘所證。亟以白東叟。叟詰之無滯。後遊天台",
    "X83n1574_003:0291b08": "眾請開法寒巖。遷仙居紫籜踈山。未幾江淮總統會",
    "X83n1574_003:0291b09": "諸山于靈隱直指堂。議以開先迎居之。升住江心。少",
    "X83n1574_003:0291b10": "不適意輙棄去。寺眾數百懇留。隨至馮公嶺不從。廬",
    "X83n1574_003:0291b11": "山月澗明迎歸東溪。及明示寂。開先之眾復以請。不",
    "X83n1574_003:0291b12": "敢以寺事累師惟乞訓徒耳。上堂。靜情情。閙浩浩。渾",
    "X83n1574_003:0291b13": "不涉階梯。已踏向上道。萬里無寸草。出門便是草。撞",
    "X83n1574_003:0291b14": "著賣柴翁。便是栽松老。瑠璃殿上月團團。珊瑚枝頭",
    "X83n1574_003:0291b15": "日杲杲。上堂。逢堯舜則陳典謨要立生涯。遇桀紂則",
    "X83n1574_003:0291b16": "道殺伐盡掃活計。我輩人乾嚗嚗硬嚗嚗淨躶躶赤",
    "X83n1574_003:0291b17": "灑灑。何曾有許多事。可怪陳睦州見僧入門便道現",
    "X83n1574_003:0291b18": "成公案放汝三十棒。子細看來也是窮急計生。上堂。",
    "X83n1574_003:0291b19": "拈拄杖云。此拄杖子西天四七。東土二三。天下老和",
    "X83n1574_003:0291b20": "尚拈弄不出。今日在開先手裏。無頭無尾能放能收。",
    "X83n1574_003:0291b21": "離相離名不與不奪。雖然如是。也只為中下之機。忽",
    "X83n1574_003:0291b22": "過上上人來時如何。畫一畫云。放過一著。皇慶元年",
    "X83n1574_003:0291b23": "十一月二十六日遭疾。閱七日命具浴更衣書訣眾",
    "X83n1574_003:0291b24": "語。坐逝。闍維五色舍利如菽不可計。雙目睛齒牙頂",
    "X83n1574_003:0291c01": "骨俱不燼。時改作豫章烏遮塔。江西行省丞相幹赤",
    "X83n1574_003:0291c02": "命以舊藏釋尊舍利奉於中。遣使分一山之目睛舍",
    "X83n1574_003:0291c03": "利。貯之銀匣陪葬焉。",
    "X83n1574_003:0291c04": "○奉化嶽林栯堂益禪師溫州人。出世婺之天寧。遷",
    "X83n1574_003:0291c05": "薦福。後主明之太平。升彰聖至嶽林。上堂。魯祖面壁。",
    "X83n1574_003:0291c06": "麻谷閉門。二大老雖與天寧相去數百年。今日各與",
    "X83n1574_003:0291c07": "二十拄杖。何故。譬如油蠟作燈燭。不以火點終不明。",
    "X83n1574_003:0291c08": "示眾。諸子出息不保入息。二六時中切莫將身心別",
    "X83n1574_003:0291c09": "處雜用。饒你掉臂也是祖師西來意。脚頭尖也踢出",
    "X83n1574_003:0291c10": "一員古佛。不如無事好。上堂。古者道我這裏無法與",
    "X83n1574_003:0291c11": "人。只是據欵結案。彰聖者裏亦無法與人。亦不據欵",
    "X83n1574_003:0291c12": "結案。拈柱杖云。如何是佛。赤脚踏蓮花。如何是佛向",
    "X83n1574_003:0291c13": "上事。雕梁畫棟。擲下拄杖便歸方丈。二月十五日上",
    "X83n1574_003:0291c14": "堂。擊拂子一下。彰聖今日將三十年前冷灰中爆出",
    "X83n1574_003:0291c15": "一粒烏豆。換老鬍眼睛去也。喝一喝云。設有一法過",
    "X83n1574_003:0291c16": "於涅槃。我此一喝不作一喝用。上堂。舉黃龍三關話",
    "X83n1574_003:0291c17": "拈云。黃龍老人頭匾。所以說漳泉福建話逼真。謾得",
    "X83n1574_003:0291c18": "天下人過。謾漳泉福建人不過。上堂。指左邊者是香",
    "X83n1574_003:0291c19": "爐。指右邊者是花瓶。能以一義作無量義。能以無量",
    "X83n1574_003:0291c20": "義為一義。陳尊宿織蒲鞋。鄧師伯打瓦鼓。上堂。一切",
    "X83n1574_003:0291c21": "世間諸所有物。皆即菩提妙明元心。石脾入水即乾",
    "X83n1574_003:0291c22": "出水即濕。獨活有風不動無風獨搖。上堂。諸上座步",
    "X83n1574_003:0291c23": "步是汝證明處。須是自肯方可歸家穩坐。若不然者。",
    "X83n1574_003:0291c24": "[虫*巢]蛣腹蟹水母目蝦。上堂。五千四十八卷只作一句",
    "X83n1574_003:0292a01": "道却。遂起身云。立地待諸人搆取。便下座。臨終遺偈",
    "X83n1574_003:0292a02": "云。八十三年什麼巴鼻。柏樹成佛虗空落地。火葬牙",
    "X83n1574_003:0292a03": "齒數珠不壞。舍利瑩然。",
    "X83n1574_003:0292a04": "○金華智者雲屋自間禪師括蒼葉氏。雪堂行和尚",
    "X83n1574_003:0292a05": "乃師之九世諸父也。初見荊叟於冷泉。次見東叟於",
    "X83n1574_003:0292a06": "淨慈。俾掌記。撰成道疏云。發見精於午夜。叟易發為",
    "X83n1574_003:0292a07": "泯。師不覺股粟汗下如撤。蒙蔀頓見叟垂手處。自是",
    "X83n1574_003:0292a08": "韜晦大方。累聘悉皆辭焉。雖雙林智者兩提鈯斧。乃",
    "X83n1574_003:0292a09": "為人所強耳。皇慶壬子十月二十五日與客語笑如",
    "X83n1574_003:0292a10": "常。時命侍僧取筆。書偈已遂終。",
    "X83n1574_003:0292a11": "無方安禪師法嗣",
    "X83n1574_003:0292a12": "○枯木榮禪師讚三祖偈曰。風恙纏身世莫醫。家貧",
    "X83n1574_003:0292a13": "遭劫更堪悲。誰知覔罪了無處。正是賊歸空屋時。",
    "X83n1574_003:0292a14": "靈隱大川濟禪師法嗣",
    "X83n1574_003:0292a15": "○四明天童石門來禪師甞作剪刀頌曰。渾鋼打就",
    "X83n1574_003:0292a16": "冷光浮。兩刃交鋒未肯休。直截當機為人處。何曾動",
    "X83n1574_003:0292a17": "著一絲頭。",
    "X83n1574_003:0292a18": "○四明雪竇野翁炳同禪師越州人。送僧之華頂見",
    "X83n1574_003:0292a19": "溪西和尚。偈曰。高高峰頂屹雲中。八十溪翁也眼空。",
    "X83n1574_003:0292a20": "相見莫言行脚事。累他雙耳又添聾。",
    "X83n1574_003:0292a21": "徑山偃溪聞禪師法嗣",
    "X83n1574_003:0292a22": "○杭州徑山雲峰妙高禪師福之長溪人也。家世業",
    "X83n1574_003:0292a23": "儒。母阮夢池上嬰兒合爪坐蓮華心。手捧得之覺而",
    "X83n1574_003:0292a24": "生師。因名夢池。幼而神彩秀發。嗜書力學尤耽釋典。",
    "X83n1574_003:0292b01": "願學出世法。依吳中雲夢澤公。繼受具戒。師銳意在",
    "X83n1574_003:0292b02": "道。首參癡絕。次見無準。準尤器重。尋之育王見偃溪",
    "X83n1574_003:0292b03": "入室。掌藏鑰。一日溪舉譬如牛過窗櫺頭角四蹄都",
    "X83n1574_003:0292b04": "過了。因甚尾巴過不得。師劃然有省。即答曰。鯨吞海",
    "X83n1574_003:0292b05": "水盡。露出珊瑚枝。溪云也只道得一半。後出世住南",
    "X83n1574_003:0292b06": "興大蘆。遷江陰勸忠霅川何山。蔣山虗席奉朝命居",
    "X83n1574_003:0292b07": "之。歷十有三載。眾踰五千指。德祐改元。元兵渡江。軍",
    "X83n1574_003:0292b08": "士有迫師求金者以刃擬師。師延頸曰。欲殺即殺。吾",
    "X83n1574_003:0292b09": "頭非汝礪刃石。辭色了無怖畏。軍士感動叩首而去。",
    "X83n1574_003:0292b10": "丞相伯顏見師加敬。施牛百齋粮五佰。寺賴以濟。遷",
    "X83n1574_003:0292b11": "徑山寺。罹回祿。草創纔什一。師究心興建。不十年悉",
    "X83n1574_003:0292b12": "還舊觀。示眾。前念是凡後念是聖。一刀兩段更莫遲",
    "X83n1574_003:0292b13": "回。是以涅槃會上廣額屠兒放下屠刀便言我是千",
    "X83n1574_003:0292b14": "佛一數。雖然。若無舉鼎拔山力。千里烏騅不易騎。示",
    "X83n1574_003:0292b15": "眾。言前辨旨。句下明宗。東計山熾然說法。湛瀆水專",
    "X83n1574_003:0292b16": "為流通。這裏搆得未免遞相鈍置。若是尚存觀聽。擾",
    "X83n1574_003:0292b17": "擾忽忽。晨鷄暮鐘。上堂。聲色為無生之鴆毒。受想乃",
    "X83n1574_003:0292b18": "至人之坑穽。者般說話阿誰不知。然粗飡易飽細嚼",
    "X83n1574_003:0292b19": "難飢。上堂。世界未形乾坤泰定。生佛未具覿體全真。",
    "X83n1574_003:0292b20": "無端鏡容大士鷹巢躍出擘破面皮。早是遭人描邈。",
    "X83n1574_003:0292b21": "那更缺齒老鬍不依本分。遙望東震旦有大乘根器。",
    "X83n1574_003:0292b22": "迢迢十萬里來意在攙行奪市。直得鳳堂皷響阿閣",
    "X83n1574_003:0292b23": "鐘鳴。轉喉觸諱插脚無門。合國難追重遭訐露。新蔣",
    "X83n1574_003:0292b24": "山迫不得已。跨他船舷入他界分。新官不理舊事。畢",
    "X83n1574_003:0292c01": "竟如何。拍禪床云。戍樓靜貯千峰月。塞草間鋪萬里",
    "X83n1574_003:0292c02": "秋。上堂。五峰峭峙。到者須是其人。一鏡當空。無物不",
    "X83n1574_003:0292c03": "蒙其照。祖師基業依然猶在。衲僧活計何曾變遷。著",
    "X83n1574_003:0292c04": "手不得處正要提撕。措足無門時方堪履踐。直得山",
    "X83n1574_003:0292c05": "雲淡泞澗水潺湲。一曲無私萬邦樂業。正恁麼時功",
    "X83n1574_003:0292c06": "歸何所。車書自古同文軌。四海如今共一家。至元戊",
    "X83n1574_003:0292c07": "子春僧錄楊輦真加奉旨集江南教禪諸德朝覲論",
    "X83n1574_003:0292c08": "道。上問禪以何為宗。師進前奏云。禪也者淨智妙圓",
    "X83n1574_003:0292c09": "體本空寂。非見聞覺知之所可知。非思量分別之所",
    "X83n1574_003:0292c10": "能解。上又云禪之宗裔可歷說。師云。禪之宗裔始於",
    "X83n1574_003:0292c11": "釋迦世尊在靈山會上拈起一枝金色波羅花普示",
    "X83n1574_003:0292c12": "大眾。惟迦葉微笑。世尊云吾有正法眼藏涅槃妙心",
    "X83n1574_003:0292c13": "分付迦葉。由此代相授受而至菩提達磨。達磨望此",
    "X83n1574_003:0292c14": "東震旦國有大乘根器航海而來。不立文字直指人",
    "X83n1574_003:0292c15": "心見性成佛。是為禪宗也。上嘉之。師因從容奏云。禪",
    "X83n1574_003:0292c16": "與教本一體也。譬如百千異流同歸於海而無異味。",
    "X83n1574_003:0292c17": "又如陛下坐鎮山河天下一統四夷百蠻隨方而至。",
    "X83n1574_003:0292c18": "必從順承門外而入。到得黃金殿上親覩金面皮。方",
    "X83n1574_003:0292c19": "可謂之到家。若是教家只依著文字語言不達玄旨。",
    "X83n1574_003:0292c20": "猶是順承門外人。若是禪家雖坐破六七箇蒲團未",
    "X83n1574_003:0292c21": "得證悟亦是順承門外人。謂之到家俱來也是。則習",
    "X83n1574_003:0292c22": "教者必須達玄旨。習禪者必須悟自心。如臣等今日",
    "X83n1574_003:0292c23": "親登黃金殿上覩金面皮一番。方可稱到家人也。上",
    "X83n1574_003:0292c24": "喜賜食而退陛辭南歸。示眾云。我本深藏巖竇隱遯",
    "X83n1574_003:0293a01": "過時。不謂日照天臨難逃至化。又云。衲被蒙頭萬事",
    "X83n1574_003:0293a02": "休。此時山僧都不會。山中復灾。師謂眾曰。吾負此山",
    "X83n1574_003:0293a03": "債耳。遂竭力再營建。匯殿坡為池他屋。以次而成。癸",
    "X83n1574_003:0293a04": "巳六月十七日書偈而逝。壽七十五。臘五十九。葬寺",
    "X83n1574_003:0293a05": "之西麓。",
    "X83n1574_003:0293a06": "○湖州何山鐵鏡至明禪師福唐長溪黃氏子。首謁",
    "X83n1574_003:0293a07": "蓂叟堯于嘉禾天寧。雖蒙其策勵未大省發。後依偃",
    "X83n1574_003:0293a08": "溪於淨慈。俾侍左右。朝參暮叩。獲臻智證。訪清溪沅",
    "X83n1574_003:0293a09": "於虎丘。命司藏典。登雙徑藏叟。復俾掌藏。至元辛巳",
    "X83n1574_003:0293a10": "何山虗席請師補處。移住四明大梅。大德庚子何山",
    "X83n1574_003:0293a11": "耆舊合辭上行宣政院延致再住。上堂。原野秋陰寒",
    "X83n1574_003:0293a12": "螿悉吟。楓林落葉片片赤心。達磨頂門無骨兒孫海",
    "X83n1574_003:0293a13": "底摸針。忽然摸著時如何。誰道龍王宮殿深。上堂。達",
    "X83n1574_003:0293a14": "磨不來東土。官路少人行。二祖不往西天。私酒多人",
    "X83n1574_003:0293a15": "喫。何山門前一條大路。南來北往知是幾多。只是中",
    "X83n1574_003:0293a16": "間一塊石頭未曾有人踏着。眾中還有踏著者麼。擲",
    "X83n1574_003:0293a17": "下拄杖云。看脚下。上堂。今朝八月二十五。記得洞山",
    "X83n1574_003:0293a18": "離查渡。落在雲門網子中。有屈至今無雪處。竪拂子。",
    "X83n1574_003:0293a19": "雲門大師來也。合喫何山手中棒。且道過在什麼處。",
    "X83n1574_003:0293a20": "不合鼓弄人家男女。上堂。著意馳求驢年見面。盡情",
    "X83n1574_003:0293a21": "放下瞥爾現前。香嚴聞擊竹聲徹見本來面目即不",
    "X83n1574_003:0293a22": "問。且道恁麼熱向甚處回避。歸堂喫茶去。延祐乙卯",
    "X83n1574_003:0293a23": "十一月初五日呼其徒囑以後事。索紙大書曰。絕羅",
    "X83n1574_003:0293a24": "籠。沒回互。大海波澄。虗空獨露。放筆翛然而逝。壽八",
    "X83n1574_003:0293b01": "十六。",
    "X83n1574_003:0293b02": "○四明天童止泓鑒禪師初住信州真如。上堂。諸佛",
    "X83n1574_003:0293b03": "不能真實說法度羣生。菩薩有智慧見性不分明。白",
    "X83n1574_003:0293b04": "雲無心意灑為世間雨。大地不含情能長諸草木。古",
    "X83n1574_003:0293b05": "德與麼提唱。於四諦法中開鑿人天不妨善巧。若據",
    "X83n1574_003:0293b06": "衲僧分上。何止白雲萬里。上堂拈拄杖云。一有多種。",
    "X83n1574_003:0293b07": "二無兩般。枯桑知天風。海水知天寒。拄杖子聞與麼",
    "X83n1574_003:0293b08": "道。不覺忻忻笑云。出身猶可易。脫體道應難。擲拄杖",
    "X83n1574_003:0293b09": "下座。",
    "X83n1574_003:0293b10": "淨慈介石朋禪師法嗣",
    "X83n1574_003:0293b11": "○杭州靈隱悅堂祖誾禪師南康周氏子。依同郡嘉",
    "X83n1574_003:0293b12": "瑞寺出家。禮偃上人為師薙落。一日閱華嚴經至惟",
    "X83n1574_003:0293b13": "一堅密身一切塵中現有省。即往見別山智於蔣山。",
    "X83n1574_003:0293b14": "山問近離何處。師云江西。山云馬大師安樂否。師叉",
    "X83n1574_003:0293b15": "手進前云起動和尚。未幾至杭見斷橋倫於淨慈。橋",
    "X83n1574_003:0293b16": "問臨濟三遭黃檗痛棒是否。師云是。橋云因甚大愚",
    "X83n1574_003:0293b17": "肋下築三拳。師云得人一牛還人一馬。橋頷之。橋逝",
    "X83n1574_003:0293b18": "栢山介石來補處。一日室中舉柏樹子話。師擬議。石",
    "X83n1574_003:0293b19": "抗聲云何不道黃鶴樓前鸚鵡洲。師於言下頓悟。即",
    "X83n1574_003:0293b20": "令侍香。久之歸廬山。東巖日住圓通延師分座。九江",
    "X83n1574_003:0293b21": "守錢真孫聘師出世西林。至元二十五年遷開先。繼",
    "X83n1574_003:0293b22": "升東林。元貞初(大元成宗年號)奉詔赴闕。入對稱旨。賜璽書。",
    "X83n1574_003:0293b23": "號通慧禪師。并金襴法衣。大德九年陞住靈隱。甞勘",
    "X83n1574_003:0293b24": "一僧云。微塵諸佛在你舌上。三藏聖教在你脚底。何",
    "X83n1574_003:0293c01": "不瞥地。僧罔措。師便喝。又勘一僧云。釋迦彌勒是他",
    "X83n1574_003:0293c02": "奴。他是阿誰。僧擬對。師便打。一僧新到。師問何處來。",
    "X83n1574_003:0293c03": "僧云閩中。師云彼處佛法如何住持。僧云飢即喫飯",
    "X83n1574_003:0293c04": "困即打眠。師云錯。僧云未審和尚此間如何住持。師",
    "X83n1574_003:0293c05": "拂袖歸方丈。僧休去。居四歲而寂。訣眾偈曰。緣會而",
    "X83n1574_003:0293c06": "來緣散而去。撞倒須彌虗空獨露。壽七十五。臘五十",
    "X83n1574_003:0293c07": "二。",
    "X83n1574_003:0293c08": "天童辨山仟禪師法嗣",
    "X83n1574_003:0293c09": "○圓通雪溪逸禪師讚興化和尚偈曰。中原一寶有",
    "X83n1574_003:0293c10": "來由。拶得君王引幞頭。到此若無青白眼。當機誰敢",
    "X83n1574_003:0293c11": "謾輕酧。",
    "X83n1574_003:0293c12": "天寧無境徹禪師法嗣",
    "X83n1574_003:0293c13": "○灌溪昌禪師山居偈曰。閒來石上翫長松。百衲禪",
    "X83n1574_003:0293c14": "衣破又縫。今日不憂明日事。生涯只在鉢盂中。",
    "X83n1574_003:0293c15": "雪峰北山信禪師法嗣",
    "X83n1574_003:0293c16": "○紹興大慶尼了庵智悟禪師生閩中王氏。幼孤。年",
    "X83n1574_003:0293c17": "十一白母願出家。禮祥山寺普升得度。習經誦至空",
    "X83n1574_003:0293c18": "無所有一句頓悟。每自歎曰。不求明師决擇。恐成差",
    "X83n1574_003:0293c19": "別虗棄光陰。時北山退漳之南院閒居鼓山西庵。師",
    "X83n1574_003:0293c20": "隨眾入室。山問曰上座什麼處住。師曰不住南臺江",
    "X83n1574_003:0293c21": "邊。山詰曰畢竟住在什麼處。師不審便行。山叱曰走",
    "X83n1574_003:0293c22": "作麼合喫山僧手中棒。師面熱汗下。次日復詣請益",
    "X83n1574_003:0293c23": "某甲昨日祗對和尚有什麼過。山厲聲云更來這裏",
    "X83n1574_003:0293c24": "覔過在。師云月明照見夜行人。山指旁僧曰看渠志",
    "X83n1574_003:0294a01": "氣甚不凡。遂印以偈。有相逢若問其中事。風攪螺江",
    "X83n1574_003:0294a02": "浪拍天之句。出世蘇之西竺。一日癡絕來訪。問曰子",
    "X83n1574_003:0294a03": "悟處如末山見大愚。忽然撞著灌溪為佛法來時如",
    "X83n1574_003:0294a04": "何。師對曰大海不讓細流。癡絕一笑而已。寶祐六年",
    "X83n1574_003:0294a05": "太師判宗大王帖請住大慶。僧問云。灌溪道我在臨",
    "X83n1574_003:0294a06": "濟爺爺處得半杓。末山娘娘處得半杓。畢竟是有是",
    "X83n1574_003:0294a07": "無。師云百花毬子上何用繡紅旗。上堂。拈拄杖云。天",
    "X83n1574_003:0294a08": "垂十二闌干角。風滿三千世界中。熱惱變成清淨境。",
    "X83n1574_003:0294a09": "禪心頓覺悟真空。靠拄杖云。有甚共語處。上堂。大陽",
    "X83n1574_003:0294a10": "門下日日三秋。明月堂前時時九夏。古人恁麼未免",
    "X83n1574_003:0294a11": "坐在這裏。大慶即不然。山轉疑無路。溪回別有村。上",
    "X83n1574_003:0294a12": "堂。柳絮飄風。杏花沐雨。好箇生機快須薦取。以拂子",
    "X83n1574_003:0294a13": "擊禪床云。咄。三十年後不得錯舉。",
    "X83n1574_003:0294a14": "華藏純菴淨禪師法嗣",
    "X83n1574_003:0294a15": "○福州雪峰石翁玉禪師禮雪峰墖偈曰。入閩早是",
    "X83n1574_003:0294a16": "四旬餘。象骨巖前縛屋居。誰道開平年代後。春疇烟",
    "X83n1574_003:0294a17": "雨幾犂鋤。",
    "X83n1574_003:0294a18": "靈隱高原泉禪師法嗣",
    "X83n1574_003:0294a19": "○婺州寶林無機和尚上堂。舉教中道。居一切時不",
    "X83n1574_003:0294a20": "起妄念。於諸妄心亦不息滅。住妄想境不加了知。於",
    "X83n1574_003:0294a21": "無了知不辨真實。大慧和尚頌曰。荷葉團團團似鏡。",
    "X83n1574_003:0294a22": "菱角尖尖尖似錐。風吹柳絮毛毬走。雨打棃花蛺蝶",
    "X83n1574_003:0294a23": "飛。大慧和尚可謂桃花李花總成一家。雙林則不然。",
    "X83n1574_003:0294a24": "客舍并州二十霜。歸心日夜憶咸陽。無端更度桑乾",
    "X83n1574_003:0294b01": "水。却望并州是故鄉。上堂。蘆花對蓼紅。木落山露骨。",
    "X83n1574_003:0294b02": "彷彿揚州。依希越國。拈拄杖卓一下云。為君卓落精",
    "X83n1574_003:0294b03": "靈窟。無位真人赤骨律。",
    "X83n1574_003:0294b04": "黃龍無門開禪師法嗣",
    "X83n1574_003:0294b05": "○杭州護國臭菴宗禪師上堂。舉豐干謂寒山拾得",
    "X83n1574_003:0294b06": "云。你與我去遊五臺便是我同流。寒山云你去遊五",
    "X83n1574_003:0294b07": "臺作麼。干云禮拜文殊。山云你不是我同流。師云豐",
    "X83n1574_003:0294b08": "干開口不在舌頭上。寒山同坑無異土。檢點將來。兩",
    "X83n1574_003:0294b09": "箇駞子廝撞著。世上應無直底人。上堂。舉嶽林振禪",
    "X83n1574_003:0294b10": "師示眾云。布袋口開還有買底麼。僧云有。林云不作",
    "X83n1574_003:0294b11": "賤不作貴作麼生買。僧無語。林云老僧失利。師云。嶽",
    "X83n1574_003:0294b12": "林設箇問端也甚奇特。及至被人道箇有字。直得東",
    "X83n1574_003:0294b13": "遮西掩囊藏不迭。護國今日布袋口開。還有買底麼。",
    "X83n1574_003:0294b14": "良久云。闌干雖共倚。山色不同觀。",
    "X83n1574_003:0294b15": "○杭州慧雲無傳祖禪師上堂。佛佛廣說大智莫能",
    "X83n1574_003:0294b16": "知。祖祖相傳凡情詎能測。先天後地成壞長存。入死",
    "X83n1574_003:0294b17": "出生去來不變。於斯薦得已涉支離。其或未然。山僧",
    "X83n1574_003:0294b18": "更為下箇注脚。以拂子擊禪床云。啼得血流無用處。",
    "X83n1574_003:0294b19": "不如緘口過殘春。",
    "X83n1574_003:0294b20": "○華藏瞎驢見和尚頌興化打克賓話曰。興化打克",
    "X83n1574_003:0294b21": "賓。言親語不親。棒頭如雨點。敲出玉麒麟。",
    "X83n1574_003:0294b22": "囊山孤峰秀禪師法嗣",
    "X83n1574_003:0294b23": "○福州鼓山皖山止凝禪師龍舒太湖人。乃大唐神",
    "X83n1574_003:0294b24": "堯之後。其號皖山者。因生緣密邇三祖道場故也。年",
    "X83n1574_003:0294c01": "十七二親俱喪。投黃州雙泉道瑛剃落。鄂渚開原受",
    "X83n1574_003:0294c02": "具。即遊方徧參。往三祖見環庵璉鍾山癡絕冲長蘆",
    "X83n1574_003:0294c03": "南山哲。皆不契。參雙塔無明性。明問達磨九年面壁",
    "X83n1574_003:0294c04": "時如何。師曰有理難伸。被明劈胸一拳。師忽然有省。",
    "X83n1574_003:0294c05": "歎曰。我生平用底遭這老漢一拳瓦解氷銷了也。入",
    "X83n1574_003:0294c06": "閩之披秀禮孤峰和尚。峰舉狗子無佛性話令參究。",
    "X83n1574_003:0294c07": "及半年得臻閫奧。乃頌曰。趙州道無箭不虗發。築著",
    "X83n1574_003:0294c08": "磕著全殺全活。峰曰你也得只是未在。一日峰舉德",
    "X83n1574_003:0294c09": "山見龍潭話。問那裏是德山親到處。師以手掩峰口。",
    "X83n1574_003:0294c10": "即說頌曰。潭不見。龍不現。全身已在空王殿。夢回忽",
    "X83n1574_003:0294c11": "聽曉鶯啼。春風落盡桃花片。峰曰汝今日方知泗州",
    "X83n1574_003:0294c12": "大聖不在揚州出現。善自護持。遂俾侍香。峰遷西禪",
    "X83n1574_003:0294c13": "囊山。師亦隨侍。峰歸寂。師登石鼓典藏教上。雪峰霜",
    "X83n1574_003:0294c14": "林果請歸板首。寶祐丁巳出世福州釣臺升萬歲。久",
    "X83n1574_003:0294c15": "之太傅賈平章魏國公劄遷鼓山。槌拂之下眾盈四",
    "X83n1574_003:0294c16": "千指。七閩叢席斯為第一。賢士大夫摳衣問道。恨識",
    "X83n1574_003:0294c17": "師之晚。黃童白叟見以郎罷呼之。至於家繪其像飲",
    "X83n1574_003:0294c18": "食必祝。非於全閩宿昔有緣疇克臻此哉。上堂。入院",
    "X83n1574_003:0294c19": "方三日。追陪人事忙。燈籠與露柱。密密細商量。且道",
    "X83n1574_003:0294c20": "商量箇什麼。拍禪床云。昨夜碧天風浪靜。一輪明月",
    "X83n1574_003:0294c21": "映螺江。上堂。六月旦夏巳中。荷花開水面。茘子映山",
    "X83n1574_003:0294c22": "紅。無位真人處處相逢。擬議雲山千萬重。鼓山入院",
    "X83n1574_003:0294c23": "上堂。拈拄杖云。颺下補山鈯斧。拈起國師聖箭。卓拄",
    "X83n1574_003:0294c24": "杖。一鏃破三關。機鋒如掣電。左右逢原。全機殺活。直",
    "X83n1574_003:0295a01": "得大頂峰小頂峰望空斫額。白雲亭湧泉亭笑裏點",
    "X83n1574_003:0295a02": "頭。正與麼時且道功歸何所。靠拄杖云。雕弓已掛狼",
    "X83n1574_003:0295a03": "煙息。萬國來朝賀太平。示眾。萬機不到。千聖攢眉。正",
    "X83n1574_003:0295a04": "令當行。阿誰敢擬。便恁麼會已落第二義諦。大似望",
    "X83n1574_003:0295a05": "梅林止渴有甚快活處。衲僧家將黑豆子換人眼睛。",
    "X83n1574_003:0295a06": "把斷貫索穿人鼻孔。未為分外。且道衲僧見箇甚麼",
    "X83n1574_003:0295a07": "道理。卓拄杖一下云。選佛若無如是眼。宗風那得到",
    "X83n1574_003:0295a08": "于今。將終。集兩序示遺誡。索筆書偈云。八十四年一",
    "X83n1574_003:0295a09": "夢相似。夢破還空也無些事。端坐而逝。",
    "X83n1574_003:0295a10": "○婺州雙林一衲戒禪師讚傅大士偈曰。非儒非道",
    "X83n1574_003:0295a11": "亦非禪。杜撰修行忒可憐。擔閣一身三不了。至今八",
    "X83n1574_003:0295a12": "百有餘年。",
    "X83n1574_003:0295a13": "天童雲外岫禪師法嗣",
    "X83n1574_003:0295a14": "○四明雪竇無印大證禪師番陽史氏。幼頴異。父母",
    "X83n1574_003:0295a15": "知不可留。便從昌國寺智節學出世法。謁荊石琬於",
    "X83n1574_003:0295a16": "廬山圓通。不契。時思庵睿居閑房。師日親燬煉。雲外",
    "X83n1574_003:0295a17": "唱曹洞之道于天童。往依之入室。雲外云天童今日",
    "X83n1574_003:0295a18": "大死去也汝作麼生救。師云請和尚喫飯。外又云天",
    "X83n1574_003:0295a19": "童今日大死去也汝不要相救。師云救他作麼。外又",
    "X83n1574_003:0295a20": "云天童今日大死去也阿誰與我同行。師云和尚先",
    "X83n1574_003:0295a21": "行某甲後隨。外呵呵大笑。自茲情同魚水猶溈山寂",
    "X83n1574_003:0295a22": "子。命典藏教。至治間詔天下善書者金書藏經。竣事",
    "X83n1574_003:0295a23": "賜織金。屈眴南還江浙。丞相脫歡公起師主衢之南",
    "X83n1574_003:0295a24": "禪。繼領光孝。遷信之祥符。移明之定水。升雪竇。上堂。",
    "X83n1574_003:0295b01": "千說萬說不若覿面。一見昨日二十九。今朝七月一。",
    "X83n1574_003:0295b02": "報你參玄人。光陰如箭疾。娘生兩隻眼。箇箇黑如漆。",
    "X83n1574_003:0295b03": "急急急。回頭看取天真佛。良久。是何面目。下座巡堂",
    "X83n1574_003:0295b04": "喫茶。上堂。妙不妙。衲僧鼻孔多無竅。玄不玄。剎竿頭",
    "X83n1574_003:0295b05": "上無青天。至士寧容衲手。良馬豈待揮鞭。全超棒喝",
    "X83n1574_003:0295b06": "不落蹄筌。百鳥不來春又過。巖房贏得日高眠。退居",
    "X83n1574_003:0295b07": "定水圓明庵入寂。至正辛丑九月二十一日也。壽六",
    "X83n1574_003:0295b08": "十五。闍維牙齒數珠不壞舍利明瑩。門人景雲等塔",
    "X83n1574_003:0295b09": "于圓明庵之後。",
    "X83n1574_003:0295b10": "徑山荊叟珏禪師法嗣",
    "X83n1574_003:0295b11": "○杭州中竺空巖有禪師室中勘驗學者垂語云。黃",
    "X83n1574_003:0295b12": "金鑄就鐵真人。東海湧頌云。錦衣公子醉田家。熟睡",
    "X83n1574_003:0295b13": "柴床日未斜。熱渴呼漿無所得。便將玉帶換甌茶。",
    "X83n1574_003:0295b14": "海西容庵海禪師法嗣",
    "X83n1574_003:0295b15": "○廣陽慶壽中和璋禪師天姿粹美。機用縱橫。室中",
    "X83n1574_003:0295b16": "示徒或握木劒或執綿虵。因海雲初見便問曰某甲",
    "X83n1574_003:0295b17": "不來而來作麼生相見。師曰參須實參悟須實悟莫",
    "X83n1574_003:0295b18": "打野榸。曰因擊火迸散乃知眉橫鼻直。師云吾此處",
    "X83n1574_003:0295b19": "別。曰如何表信。師曰。吾牙是一口骨。耳乃兩片皮。曰",
    "X83n1574_003:0295b20": "將謂別有。師曰錯。海雲喝曰草賊大敗。師便休。次日",
    "X83n1574_003:0295b21": "師舉臨濟兩堂首座齊下喝。僧問臨濟還有賓主也",
    "X83n1574_003:0295b22": "無。濟曰賓主歷然汝作麼生會。海雲曰。打破秦時鏡。",
    "X83n1574_003:0295b23": "磨尖上古錐。龍飛霄漢外。何勞更下槌。師曰汝只得",
    "X83n1574_003:0295b24": "其機不得其用。海雲便掀禪床。師曰路途之樂終未",
    "X83n1574_003:0295c01": "到家。海雲與一掌曰。精靈千載野狐窟。看破如今不",
    "X83n1574_003:0295c02": "直錢。師打一拂子曰汝只得其用不得其體。海雲進",
    "X83n1574_003:0295c03": "前曰青山聳寒色月照一溪春。師曰汝只得其體不",
    "X83n1574_003:0295c04": "得其智。海雲曰流水自西東落花無向背。師曰汝雖",
    "X83n1574_003:0295c05": "善語言三昧要且沒交涉。海雲竪起拳復拍一拍丈",
    "X83n1574_003:0295c06": "室震動。師曰如是如是。海雲拂袖便出。",
    "X83n1574_003:0295c08": "增集續傳燈錄卷第三"
}