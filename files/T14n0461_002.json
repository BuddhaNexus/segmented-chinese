{
    "T14n0461_002:0459a02": "佛說文殊師利現寶藏經卷下",
    "T14n0461_002:0459a04": "西晉月氏三藏竺法護譯",
    "T14n0461_002:0459a05": "[0459a05] 「於是，天魔波旬念欲嬈固文殊師利所饌供",
    "T14n0461_002:0459a06": "&#x994D;，化作四萬比丘，著弊壞裂衣、垢穢臭處",
    "T14n0461_002:0459a07": "持破&#x9262;住、胸背悉露、面貌醜惡、跛蹇禿僂，心",
    "T14n0461_002:0459a08": "懷遑懅而坐眾中，亦復持&#x9262;受種種供，其&#x9262;",
    "T14n0461_002:0459a09": "飯食亦不減盡。波旬所化比丘而極大食，&#x9262;",
    "T14n0461_002:0459a10": "無缺減，文殊師利現威神之變，令諸化比丘",
    "T14n0461_002:0459a11": "&#x9262;食常滿，摶食在口噎不得咽，手食向口手",
    "T14n0461_002:0459a12": "齊口止，而皆&#x8E83;地不能自安。[0459a12] 「於是，文殊師利",
    "T14n0461_002:0459a13": "問魔波旬：『此諸比丘，何故不食？』波旬答曰：『今",
    "T14n0461_002:0459a14": "諸比丘將欲死矣，得無以雜毒食與之乎？』文",
    "T14n0461_002:0459a15": "殊師利曰：『無毒之人，豈復行毒耶！身無垢穢，",
    "T14n0461_002:0459a16": "寧以垢毒用與人耶！有婬怒癡是則為毒，於",
    "T14n0461_002:0459a17": "菩薩懷來法品律儀者無此眾毒。所謂之毒，",
    "T14n0461_002:0459a18": "用者無黠恩愛之著，是我所非我所見，因緣",
    "T14n0461_002:0459a19": "罪福名色所行，不等而造所緣，有我見人諸",
    "T14n0461_002:0459a20": "蓋受住貪身著念，有諸種受諸入，住在三界，",
    "T14n0461_002:0459a21": "有取有受、有卒有暴、有往有來，貪身為礙",
    "T14n0461_002:0459a22": "有壽命，近著想念清淨瞋恚蔽立，不了十",
    "T14n0461_002:0459a23": "二因緣之本。諍訟諸見無斷自見，有念有知",
    "T14n0461_002:0459a24": "輕慢，有淨想不淨想分數眾事，謂足觀有無",
    "T14n0461_002:0459a25": "及諸業諸恩愛，是我所無所行，畏於空。謂",
    "T14n0461_002:0459a26": "有二欲度二想，於無想有墮想，無有願起",
    "T14n0461_002:0459a27": "無想，無有得作有想，於無行行起種說想，",
    "T14n0461_002:0459a28": "起二欲作度想，於菩薩法品為非法想，為邪",
    "T14n0461_002:0459a29": "見行有正法觀想，於惡知識為善友想。亂佛",
    "T14n0461_002:0459b01": "行誹謗正法，自貢高無所救護，&#x9B2A;訟罵詈",
    "T14n0461_002:0459b02": "至誠為妄語想，虛欺為誠諦想，犯諸婬欲為",
    "T14n0461_002:0459b03": "住想，於諸有為安隱想，於生死為教授起",
    "T14n0461_002:0459b04": "見想，壞泥洹之所現。』[0459b04] 「文殊師利曰：『波旬！如",
    "T14n0461_002:0459b05": "是像法行為是毒，於佛法教而無有也。甘露",
    "T14n0461_002:0459b06": "教為佛教一，安隱教為佛教二，無放逸教為",
    "T14n0461_002:0459b07": "佛教三，無怨恨教為佛教四，無受住教為佛",
    "T14n0461_002:0459b08": "教五，正法藏教為佛教六，無諍訟教為佛教",
    "T14n0461_002:0459b09": "七，無所起教為佛教八，彼我無執教為佛",
    "T14n0461_002:0459b10": "教九，不誹謗教為佛教十。[0459b10] 「『救念擁護教為",
    "T14n0461_002:0459b11": "佛教一，寂寞恬然無所生教為佛教二，以淨",
    "T14n0461_002:0459b12": "復淨澹泊無所然教為佛教三，以正懷來平",
    "T14n0461_002:0459b13": "等明教為佛教四，無怒善立教為佛教五，尊",
    "T14n0461_002:0459b14": "復尊積諸善本教為佛教六，已脫復脫教為",
    "T14n0461_002:0459b15": "佛教七，化諸異道教為佛教八，一切眾欲",
    "T14n0461_002:0459b16": "慧者無有也此教者則為佛教九，無終始",
    "T14n0461_002:0459b17": "死生教為佛教二十。[0459b17] 「『定意教為佛教(本闕一法)二，意",
    "T14n0461_002:0459b18": "止教為佛教三，平等斷教為佛教四，一切",
    "T14n0461_002:0459b19": "諸惡無所造神足教為佛教五，身意寂無",
    "T14n0461_002:0459b20": "有二根教為佛教六，為眾信最力教為佛",
    "T14n0461_002:0459b21": "教七，一切塵勞無現不現覺意教為佛教",
    "T14n0461_002:0459b22": "八，普了覺體解道教為佛教九，所行無衍",
    "T14n0461_002:0459b23": "寂寞教為佛教三十。[0459b23] 「『恬然無爭教為佛教",
    "T14n0461_002:0459b24": "一，來諸解脫審諦教為佛教二，無怒辯慧",
    "T14n0461_002:0459b25": "教為佛教三，法義無分離非常苦空愁悒教",
    "T14n0461_002:0459b26": "為佛教四，有讚歎罵詈者而無我教為佛教",
    "T14n0461_002:0459b27": "五，降伏諸道令得靜然教為佛教六，至無",
    "T14n0461_002:0459b28": "為心度無極教為佛教七，度彼諸岸發善權",
    "T14n0461_002:0459b29": "教為佛教八，以慈悲護群生教為佛教九，無",
    "T14n0461_002:0459c01": "害意愍哀之教為佛教四十。[0459c01] 「『脫諸所有被德",
    "T14n0461_002:0459c02": "鎧教為佛教一，無所樂無所造無所語敏教",
    "T14n0461_002:0459c03": "為佛教二，所作已辦興智慧教為佛教三，無",
    "T14n0461_002:0459c04": "貢高諸念不斷三寶教為佛教四，發菩薩意",
    "T14n0461_002:0459c05": "安一切令清淨教為佛教五，用不起諸有故。』",
    "T14n0461_002:0459c06": "[0459c06] 「說是語時，其諸天子從魔波旬來者，五百",
    "T14n0461_002:0459c07": "天子發無上正真道意，俱而說曰：『唯，世尊！",
    "T14n0461_002:0459c08": "我等亦當如是奉佛法教。』佛時便笑。賢者",
    "T14n0461_002:0459c09": "阿難問佛言：『何因緣笑？既笑當有意。』佛告",
    "T14n0461_002:0459c10": "阿難：『汝為見此諸化比丘不乎？』阿難答佛：『已",
    "T14n0461_002:0459c11": "見。』佛言：『後五濁弊惡世，臨法欲盡時，當有是",
    "T14n0461_002:0459c12": "輩比丘，不知厭足，所行不善，衣服不能自正，",
    "T14n0461_002:0459c13": "其性卒暴而不安祥。所以者何？如是，阿難！",
    "T14n0461_002:0459c14": "彼時比丘，食飲無恭敬，作種種誹謗，欲得奉",
    "T14n0461_002:0459c15": "事捨律犯禁沙門，以袈裟掛掖，現在不敬",
    "T14n0461_002:0459c16": "諸尊長比丘，所從往來所為迷亂，為人多病，",
    "T14n0461_002:0459c17": "便作沙門求安名聞，但索恭敬不念志法。",
    "T14n0461_002:0459c18": "彼時之世，於我法中當有此輩，無所見人行",
    "T14n0461_002:0459c19": "不清淨，諸天皆當愁憂，弊魔悉當歡喜。』[0459c19] 「阿",
    "T14n0461_002:0459c20": "難問佛：『魔何故喜？』佛言：『是諸正士自起魔",
    "T14n0461_002:0459c21": "事，非魔波旬所嬈得便也。所以者何？弊魔",
    "T14n0461_002:0459c22": "不求懈怠者便。其有比丘，精進修行如救頭",
    "T14n0461_002:0459c23": "然，波旬求此精勤者便。以故，阿難！當勤力",
    "T14n0461_002:0459c24": "精進莫有懈怠，當得未得，當成未成，當得",
    "T14n0461_002:0459c25": "明諦除諸不審，降魔官屬興如來教，奉受正",
    "T14n0461_002:0459c26": "法供養經義，是我所教也。』[0459c26] 「說是語時，五千",
    "T14n0461_002:0459c27": "比丘皆放身命而般泥洹：『我等不欲見法亂",
    "T14n0461_002:0459c28": "壞時。』坐於虛空身中放火還自闍維，數千天",
    "T14n0461_002:0459c29": "子共供養其骨。二百比丘遠塵離垢諸法",
    "T14n0461_002:0460a01": "眼生，二百比丘得無起餘漏盡意解，三萬二",
    "T14n0461_002:0460a02": "千諸天得柔順法忍，釋梵四天王及諸眷屬",
    "T14n0461_002:0460a03": "皆叉手往白佛言：『唯，世尊！願佛久住而廣",
    "T14n0461_002:0460a04": "教授，莫令我等見法亂壞滅盡時。若有逮聞",
    "T14n0461_002:0460a05": "說是經法者，終不懈怠亦無眾垢，不著諸受",
    "T14n0461_002:0460a06": "意行無所住，亦不起諸魔事，亦無有我無所",
    "T14n0461_002:0460a07": "求，如賢者舍利弗、文殊師利童子所現神",
    "T14n0461_002:0460a08": "通變化講說經法。』其乃如是我爾時自所&#x89A9;",
    "T14n0461_002:0460a09": "見也。」",
    "T14n0461_002:0460a10": "[0460a10] 爾時，賢者大迦葉謂舍利弗言：「我亦見文殊",
    "T14n0461_002:0460a11": "師利神通變化，仁者且聽。佛得正覺未久，我",
    "T14n0461_002:0460a12": "初下鬚髮時，文殊師利來詣此世界，從寶",
    "T14n0461_002:0460a13": "英如來佛國而來，欲見世尊稽首作禮。[0460a13] 「時，佛",
    "T14n0461_002:0460a14": "在舍衛祇樹之園給飯孤獨精舍，文殊師利",
    "T14n0461_002:0460a15": "盡夏三月初，不現佛邊，亦不見在眾僧，亦不",
    "T14n0461_002:0460a16": "見在請會，亦不在說戒中。於是，文殊師利竟",
    "T14n0461_002:0460a17": "夏三月已，說戒尚新時來在眾中現，我即",
    "T14n0461_002:0460a18": "問文殊師利：『仁者！三月為所在耶？周旋所",
    "T14n0461_002:0460a19": "奏乎？』文殊師利曰：『唯，迦葉！吾在此舍衛",
    "T14n0461_002:0460a20": "城，於和悅王宮采女中，及諸婬女小兒之",
    "T14n0461_002:0460a21": "中三月。』我心念言：『何緣如此等人，與吾清",
    "T14n0461_002:0460a22": "淨眾僧共為臘佛。』吾即從講堂而出，撾揵",
    "T14n0461_002:0460a23": "[木*遲]，欲逐出文殊師利。[0460a23] 「時，佛告文殊師利：『仁",
    "T14n0461_002:0460a24": "寧見摩訶迦葉撾揵[木*遲]不乎？』文殊師利白佛：",
    "T14n0461_002:0460a25": "『已見，世尊！欲逐出我故耳。』佛言：『文殊師利！",
    "T14n0461_002:0460a26": "仁自現境界神通變化，無令迦葉起亂意向",
    "T14n0461_002:0460a27": "仁。』於是，文殊師利有三昧名曰現一切佛及",
    "T14n0461_002:0460a28": "國土，應時以是定意正受。文殊師利適三昧",
    "T14n0461_002:0460a29": "已，尋見十方恒沙世界，各各悉有摩訶迦",
    "T14n0461_002:0460b01": "葉，年老手執揵[木*遲]而撾之，欲逐出文殊師",
    "T14n0461_002:0460b02": "利。[0460b02] 「佛告迦葉：『汝何緣撾揵[木*遲]乎？』迦葉白佛",
    "T14n0461_002:0460b03": "言：『唯，世尊！文殊師利盡夏三月，而靜不現，潛",
    "T14n0461_002:0460b04": "去止宿藏匿之室，故撾揵[木*遲]欲逐出之。』時，佛",
    "T14n0461_002:0460b05": "從身皆放大光，通炤十方，謂我言：『迦葉！",
    "T14n0461_002:0460b06": "汝且觀十方。』應時視十方無央數不可計",
    "T14n0461_002:0460b07": "世界，自現其身年老，往十方佛邊而撾揵",
    "T14n0461_002:0460b08": "[木*遲]，欲逐出文殊師利。復&#x89A9;諸佛邊，各有文",
    "T14n0461_002:0460b09": "殊師利住。佛告我言：『大迦葉！汝欲逐出何文",
    "T14n0461_002:0460b10": "殊師利？欲出十方無央數不可計佛邊文殊",
    "T14n0461_002:0460b11": "師利耶？欲逐此文殊師利乎？』我即慚愧，便欲",
    "T14n0461_002:0460b12": "持揵[木*遲]置地而不能也，盡現神力，揵[木*遲]不肯",
    "T14n0461_002:0460b13": "墮地正住不動；如此祇樹，十方佛國亦然無",
    "T14n0461_002:0460b14": "異審諦自在。[0460b14] 「世尊告我言：『自歸文殊師利乃",
    "T14n0461_002:0460b15": "得脫耳。』我即遙禮文殊師利，揵[木*遲]乃墮地，便",
    "T14n0461_002:0460b16": "前稽首佛足，白佛言：『願世尊赦我所犯殃",
    "T14n0461_002:0460b17": "咎。唯，天中天！吾已見文殊師利所現，假使我",
    "T14n0461_002:0460b18": "欲講說文殊師利智慧具足無有盡時，菩薩",
    "T14n0461_002:0460b19": "境界之行而無限量，我以無智故撾揵[木*遲]。』佛",
    "T14n0461_002:0460b20": "告我言：『如卿屬者所見，十方佛國中文殊師",
    "T14n0461_002:0460b21": "利在於佛邊者，文殊師利普於諸佛國，三月",
    "T14n0461_002:0460b22": "不現，教授眾人。』佛言：『迦葉！文殊師利於此",
    "T14n0461_002:0460b23": "舍衛城中，開解五百女人，教化和悅王宮中",
    "T14n0461_002:0460b24": "采女，令得不退轉於無上正真道，使五百童",
    "T14n0461_002:0460b25": "子及五百童女立不退轉，當逮無上正真道，",
    "T14n0461_002:0460b26": "令無數人得聲聞及生天上者。』[0460b26] 「我即問佛言：",
    "T14n0461_002:0460b27": "『文殊師利為說何法？所度人民乃如是。』佛告",
    "T14n0461_002:0460b28": "我言：『汝自問文殊師利，為說何法能度爾所",
    "T14n0461_002:0460b29": "人？』我即問文殊師利。文殊師利答我言：『唯，迦",
    "T14n0461_002:0460c01": "葉！隨一切人本而為說法令得入律，又以戲",
    "T14n0461_002:0460c02": "樂而教授眾人，或以共行，或以遊觀供養，或",
    "T14n0461_002:0460c03": "以錢財交通，或入貧窮慳貪中而誘立之，或",
    "T14n0461_002:0460c04": "現大清淨行，或以神通現變化，或以釋梵色",
    "T14n0461_002:0460c05": "像，或以四天王色像，或以轉輪聖王色像，或",
    "T14n0461_002:0460c06": "現如世尊色像，或以恐懼色像，或以&#x9E81;獷，或",
    "T14n0461_002:0460c07": "以柔軟，或以虛，或以實，或以諸天色像。所",
    "T14n0461_002:0460c08": "以者何？人之本行若干不同，亦為說若干種",
    "T14n0461_002:0460c09": "法而得入道。唯，迦葉！如是之比說五種法而",
    "T14n0461_002:0460c10": "得入審諦律。』[0460c10] 「我問言：『仁者為度幾何人？』答我",
    "T14n0461_002:0460c11": "言：『如法界。』吾又問：『法界為幾何乎？』答曰：『如",
    "T14n0461_002:0460c12": "虛空界，諸法及虛空界、人種亦如是也。此人",
    "T14n0461_002:0460c13": "種、法界、虛空界，而無有二亦無二造。』我又問：",
    "T14n0461_002:0460c14": "『文殊師利！我雖見有佛，將為得無所益乎，亦",
    "T14n0461_002:0460c15": "不能有所教授度脫人也。佛法為空無人，何",
    "T14n0461_002:0460c16": "者有教度脫乎？』文殊師利曰：『唯，迦葉！譬如有",
    "T14n0461_002:0460c17": "人得熱病，其人作種種&#x8B87;言囈語，或有人見",
    "T14n0461_002:0460c18": "謂言：「此人得鬼神病。」便有良醫，來飲病人湯",
    "T14n0461_002:0460c19": "藥，其疾即愈，不復&#x8B87;言囈語。於迦葉意云",
    "T14n0461_002:0460c20": "何？寧有鬼神及天從其人身中出不乎？』答曰：",
    "T14n0461_002:0460c21": "『不也，以飲湯藥故其病得愈。』[0460c21] 「文殊師利曰：『如",
    "T14n0461_002:0460c22": "是，迦葉！其醫於彼，而多有所益耶！』答曰：『唯",
    "T14n0461_002:0460c23": "然。』文殊師利曰：『如是，迦葉！世間人&#x6199;欺詐",
    "T14n0461_002:0460c24": "者則為熱病，起貪著心無有我，謂有我想流",
    "T14n0461_002:0460c25": "墮生死。是故諸佛世尊，有大慈悲具足之行",
    "T14n0461_002:0460c26": "現出世間，為斷二事及諸想行，以善權法令",
    "T14n0461_002:0460c27": "入法門，為除我想無他想又斷欺詐，為眾",
    "T14n0461_002:0460c28": "人說法，為除一切想，令不復樂入吾我及他",
    "T14n0461_002:0460c29": "人想，得度無極而致無為。於迦葉意云何？彼",
    "T14n0461_002:0461a01": "寧有吾我人壽命般泥洹者不乎？』答曰：『無也。』",
    "T14n0461_002:0461a02": "[0461a02] 「文殊師利曰：『唯，迦葉！當知是義，所以有佛",
    "T14n0461_002:0461a03": "者何？其覺常現正義，不以起故，亦不用律",
    "T14n0461_002:0461a04": "故，欲覺度著無審塵勞者也。』迦葉曰：『甚難，",
    "T14n0461_002:0461a05": "及菩薩勤行如此，擁護眾生救濟一切不捨",
    "T14n0461_002:0461a06": "德鎧，亦無所著亦不諍亂，清淨自然度於無",
    "T14n0461_002:0461a07": "為，用群萌故而被德鎧。』文殊師利曰：『唯然，",
    "T14n0461_002:0461a08": "迦葉！以故菩薩被大德鎧。』迦葉又曰：『願文",
    "T14n0461_002:0461a09": "殊師利說諸菩薩德鎧。』文殊師利曰：『菩薩有",
    "T14n0461_002:0461a10": "三十二德鎧行，菩薩被是德鎧往來周旋。』『何",
    "T14n0461_002:0461a11": "等為三十二？』",
    "T14n0461_002:0461a12": "[0461a12] 「文殊師利言：『唯，迦葉！一者、菩薩入無量生死",
    "T14n0461_002:0461a13": "德鎧，擁護終始所為自然相；二者、度無數人",
    "T14n0461_002:0461a14": "德鎧，無有吾我想；三者、供養無量佛德鎧，皆",
    "T14n0461_002:0461a15": "為法身相；四者、諸逆德鎧，如呼聲之響相；五",
    "T14n0461_002:0461a16": "者、護一切諸佛德鎧，法界平等相；六者、降一",
    "T14n0461_002:0461a17": "切魔德鎧，於諸塵勞為清淨相；七者、以正法",
    "T14n0461_002:0461a18": "化諸異道德鎧，若有若無了入十二緣無根",
    "T14n0461_002:0461a19": "本相；八者、一切所有施而不惜德鎧，願入一",
    "T14n0461_002:0461a20": "切勾跡共相習樂相；九者、為一切眾生積累",
    "T14n0461_002:0461a21": "戒忍功德德鎧，而無所造相；十者、普弘有所",
    "T14n0461_002:0461a22": "至德鎧，為無所到相；十一者、大精進力德鎧，",
    "T14n0461_002:0461a23": "身意空寂相；十二者、一切而為一心法身定",
    "T14n0461_002:0461a24": "意正受德鎧，除一切諸著相；十三者、無所罣",
    "T14n0461_002:0461a25": "礙智慧度無極德鎧，諸無黠所有恩愛為清",
    "T14n0461_002:0461a26": "淨相；十四者、大善權方便德鎧，普現一切行",
    "T14n0461_002:0461a27": "相；十五者、大慈德鎧，無所傷害相；十六者、",
    "T14n0461_002:0461a28": "行大悲德鎧，視五道得如處空相；十七者、大",
    "T14n0461_002:0461a29": "喜悅德鎧，無有厭足相；十八、者大護德鎧，於",
    "T14n0461_002:0461b01": "苦樂不動轉相；十九者、具足諸願德鎧，觀脫",
    "T14n0461_002:0461b02": "如掌無所疑相；二十者、不思一切蓋德鎧，諸",
    "T14n0461_002:0461b03": "冥無有跡相；二十一者、四大五陰所起德鎧，",
    "T14n0461_002:0461b04": "如幻法化現好妙相；二十二者、四種如供視",
    "T14n0461_002:0461b05": "毒蛇德鎧，法界為平等相；二十三者、諸入如",
    "T14n0461_002:0461b06": "空聚德鎧，諸身無復罣礙相；二十四者、三",
    "T14n0461_002:0461b07": "界所有德鎧，不起有念相；二十五者、審諦",
    "T14n0461_002:0461b08": "受諸有德鎧，無所起相；二十六、者大勇猛德",
    "T14n0461_002:0461b09": "鎧，為不退轉相；二十七者、大通達德鎧，隨",
    "T14n0461_002:0461b10": "一切人行而施藥相；二十八者、大導師德鎧，",
    "T14n0461_002:0461b11": "示現三道相；二十九者、不斷三寶教德鎧，皆",
    "T14n0461_002:0461b12": "現諸佛慧化普示義相；三十者、一切諸法無",
    "T14n0461_002:0461b13": "所受無所生德鎧，得不起法忍相；三十一者、",
    "T14n0461_002:0461b14": "得住無動轉地德鎧，皆降伏過弟子緣覺相；",
    "T14n0461_002:0461b15": "三十二者、莊嚴道場德鎧，為一心行平等智",
    "T14n0461_002:0461b16": "慧，於一切諸法如審正覺相。唯，迦葉！是為菩",
    "T14n0461_002:0461b17": "薩行三十二大德鎧。若有信受是三十二德",
    "T14n0461_002:0461b18": "鎧者，可使四大有異，其菩薩終不可動轉於",
    "T14n0461_002:0461b19": "無上正真道。』[0461b19] 「迦葉又問：『文殊師利！諸弟子於",
    "T14n0461_002:0461b20": "是德鎧而無有一？』文殊師利曰：『以是故；唯，迦",
    "T14n0461_002:0461b21": "葉！諸弟子不得被大德鎧。於迦葉意云何？其",
    "T14n0461_002:0461b22": "勇猛大力之人所被鎧，下劣不肖之子亦被",
    "T14n0461_002:0461b23": "是鎧耶？』迦葉曰：『不也。』文殊師利曰：『唯，迦葉！菩",
    "T14n0461_002:0461b24": "薩所被大德之鎧，一切弟子、緣覺不能得被",
    "T14n0461_002:0461b25": "彼德鎧也。』說是諸菩薩德鎧時，三萬二千諸",
    "T14n0461_002:0461b26": "天人，皆發無上正真道意。」迦葉謂舍利弗：",
    "T14n0461_002:0461b27": "「唯，賢者，文殊師利童子神通變化說法所現",
    "T14n0461_002:0461b28": "乃如是矣，我目所&#x89A9;也。」",
    "T14n0461_002:0461c01": "[0461c01] 爾時，賢者邠耨文陀尼弗謂舍利弗：「唯，仁",
    "T14n0461_002:0461c02": "者！我亦見文殊師利所現變化。憶念昔者佛",
    "T14n0461_002:0461c03": "遊維耶離時，與六萬比丘眾圍繞供養於佛，",
    "T14n0461_002:0461c04": "是時，我定意正受觀諸異道，見無數百千人",
    "T14n0461_002:0461c05": "當得度脫者，我便詣諸異道所而說法。聞",
    "T14n0461_002:0461c06": "吾所講而不受行，不念著意，誹謗形笑罵詈",
    "T14n0461_002:0461c07": "恚怒，在彼三月，不能教授開解一人也，厭而",
    "T14n0461_002:0461c08": "捨退。[0461c08] 「時，文殊師利化作五百異道人，自以為",
    "T14n0461_002:0461c09": "師，與五百眷屬俱，詣薩遮尼揵弗所，前",
    "T14n0461_002:0461c10": "稽首禮而立一面，白言：『我聞大師功名遠稱，",
    "T14n0461_002:0461c11": "吾故從他方大國來詣維耶離，今者大師是",
    "T14n0461_002:0461c12": "我世尊，當為和上願見&#x52C5;教，當頂受其命",
    "T14n0461_002:0461c13": "&#x89A9;如瞿曇，吾未曾聞大沙門說柔順妙法。』彼",
    "T14n0461_002:0461c14": "時，審裸形子曰：『善哉，善哉！仁者不久即當了",
    "T14n0461_002:0461c15": "我法律之行。所以者何？用至心故。』於是審",
    "T14n0461_002:0461c16": "裸形子自告其眾：『汝等當與此五百學志俱",
    "T14n0461_002:0461c17": "悅和合通同為行，轉相受法化等共學經義，",
    "T14n0461_002:0461c18": "假使此五百人有所說，卿等便當諦受善思",
    "T14n0461_002:0461c19": "念之。』[0461c19] 「爾時，文殊師利與五百學志等輩，聚",
    "T14n0461_002:0461c20": "會稍現其行審諦功德戒，遂踰於本而普自",
    "T14n0461_002:0461c21": "現。於其中間讚說三寶，亦復歎詠審裸形子",
    "T14n0461_002:0461c22": "正德之行，捨是因緣所講便默而止。時外",
    "T14n0461_002:0461c23": "道人異日更會，文殊師利言：『如我等，仁者",
    "T14n0461_002:0461c24": "經書所說諷誦講義，以是觀之，沙門瞿曇有",
    "T14n0461_002:0461c25": "審諦德。所以者何？生大豪家種姓具足，父",
    "T14n0461_002:0461c26": "母苗裔清淨帝王轉輪聖種，一相有百福功",
    "T14n0461_002:0461c27": "德。我聞初始生時，釋梵奉敬皆動天地，三",
    "T14n0461_002:0461c28": "千世界而無受取，墮地而行至于七步，舉手",
    "T14n0461_002:0461c29": "而言：「我為天上、天下最尊，當為眾庶斷生",
    "T14n0461_002:0462a01": "老病死。」龍王吐水，釋梵共浴，諸天人民弦",
    "T14n0461_002:0462a02": "鼓伎樂，放大光明休息眾惡道，一切諸根皆",
    "T14n0461_002:0462a03": "而具足，及於其本不具足者。皆令群生去塵",
    "T14n0461_002:0462a04": "勞恚，悉使安隱，相師梵志豫說瑞應：「若在家",
    "T14n0461_002:0462a05": "者作轉輪聖王，假使出家便當得佛，則為法",
    "T14n0461_002:0462a06": "王而轉法輪。」然後棄國捐王在佛樹下，降伏",
    "T14n0461_002:0462a07": "億百千魔及官屬。致得正覺便轉法輪無能",
    "T14n0461_002:0462a08": "當者，為諸沙門、梵志、天龍、鬼神、梵天及世間",
    "T14n0461_002:0462a09": "人民，說經講義，上中亦善其竟亦善。所",
    "T14n0461_002:0462a10": "謂上亦善者，身行善、口言善、心念善；中亦善",
    "T14n0461_002:0462a11": "者，其意甚諦，戒禁具足，超踰眾智；竟亦善者，",
    "T14n0461_002:0462a12": "以得脫空無想、無願之法門。又上亦善者",
    "T14n0461_002:0462a13": "信寂無放逸，中亦善者意得定而等一，竟",
    "T14n0461_002:0462a14": "亦善者以見正智而了慧。又上亦善者於佛",
    "T14n0461_002:0462a15": "得無壞信，中亦善者於法得無亂淨，竟亦善",
    "T14n0461_002:0462a16": "者於眾僧得無敗信。又上亦善者不從他音",
    "T14n0461_002:0462a17": "聲，中亦善者而念寂靜，竟亦善者為聖賢平",
    "T14n0461_002:0462a18": "等見。又上亦善者為斷苦除集，中亦善者",
    "T14n0461_002:0462a19": "奉行八道，竟亦善者而盡滅取證。是為諸弟",
    "T14n0461_002:0462a20": "子上亦善、中亦善、竟亦善也。』[0462a20] 「文殊師利曰：『諸",
    "T14n0461_002:0462a21": "菩薩上亦善者為遵大道意，中亦善者不樂",
    "T14n0461_002:0462a22": "小道意，竟亦善者勸助一切智。又上亦善",
    "T14n0461_002:0462a23": "者於諸眾生而發等意之慈，中亦善者用一",
    "T14n0461_002:0462a24": "切人故不厭大悲，竟亦善者喜悅護等意之",
    "T14n0461_002:0462a25": "行。又上亦善者，為攝諸犯戒，令諸貢高無行",
    "T14n0461_002:0462a26": "之人進奉正義，其亂性者令得平等行，為除",
    "T14n0461_002:0462a27": "邪惡之智；中亦善者，謂施戒忍精進一心智",
    "T14n0461_002:0462a28": "慧；竟亦善者，以承六度無極勸一切智。又",
    "T14n0461_002:0462a29": "上亦善者行四恩教攝於眾人，中亦善者不",
    "T14n0461_002:0462b01": "惜身命而救護法，竟亦善者不墮諸冥滅盡。",
    "T14n0461_002:0462b02": "又上亦善者持心如地奉菩薩行而無合會，",
    "T14n0461_002:0462b03": "中亦善者於慧則不動搖立不退轉，竟亦善",
    "T14n0461_002:0462b04": "者心無所著得一生補處。是為諸菩薩上亦",
    "T14n0461_002:0462b05": "善、中亦善、竟亦善也。』",
    "T14n0461_002:0462b06": "[0462b06] 「於是，文殊師利為諸異道而應說法，令五百",
    "T14n0461_002:0462b07": "人遠塵離垢諸法眼生，八千人發無上正",
    "T14n0461_002:0462b08": "真道意。爾時五百化人，便於地五心自歸舉",
    "T14n0461_002:0462b09": "聲言：『南無佛歸命覺。』諸異道人，亦復效諸",
    "T14n0461_002:0462b10": "化人於地五心自歸言：『南無佛歸命覺。』天帝",
    "T14n0461_002:0462b11": "釋尋時雨心華曰：『汝等持此華供養世尊。』[0462b11] 「於",
    "T14n0461_002:0462b12": "是，文殊師利與大眾俱眷屬圍遶，往詣迦梨",
    "T14n0461_002:0462b13": "羅講堂，上到佛所稽首佛足&#x5374;住一面。諸外",
    "T14n0461_002:0462b14": "異道及眾弟子，以此眾華用上正覺，遶佛三",
    "T14n0461_002:0462b15": "匝&#x5374;住一面，五百化人承文殊師利之德，前",
    "T14n0461_002:0462b16": "白佛言：『唯，世尊！我等不敬見佛，如來者法",
    "T14n0461_002:0462b17": "身，我等不欲聞法，法者不可得；我等亦不用",
    "T14n0461_002:0462b18": "眾僧功德，世尊賢聖之眾無合會行；我亦不",
    "T14n0461_002:0462b19": "用佛功德，其法界者無有德衍；我等不用世",
    "T14n0461_002:0462b20": "尊妙御，一切諸法永寂無御；我等不用如來",
    "T14n0461_002:0462b21": "土地之義，其解脫者已離華葉實；我等不",
    "T14n0461_002:0462b22": "欲知苦義，其願無二；我等不欲斷習，一切",
    "T14n0461_002:0462b23": "諸法真無有習，我不欲行道，其道以離",
    "T14n0461_002:0462b24": "行非行；我等不用盡證，諸法皆為永寂；亦",
    "T14n0461_002:0462b25": "不用止意，一切諸法住無所住；不用平等",
    "T14n0461_002:0462b26": "斷德，非德為非常生死而致眾行。[0462b26] 「『我等亦不",
    "T14n0461_002:0462b27": "用神足，無猶豫行亦無狐疑，無往來起生；",
    "T14n0461_002:0462b28": "我等不用諸根，信得諸根為失義；我等不",
    "T14n0461_002:0462b29": "用力，一切諸有萬物無力悉羸劣；我等亦不",
    "T14n0461_002:0462c01": "用覺意，諸有永空無所覺；我等亦不用道，無",
    "T14n0461_002:0462c02": "數無世亦無求非利；我等亦不用寂滅，亦不",
    "T14n0461_002:0462c03": "澹泊；我等亦不有度世智慧之見；我等亦不",
    "T14n0461_002:0462c04": "求識義，如是為常有解脫義法界而無縛；我",
    "T14n0461_002:0462c05": "等亦不用沙門義，寂志者以超諸六所礙；我",
    "T14n0461_002:0462c06": "等亦不斷梵志色像，如是為梵志，亦不斷誹",
    "T14n0461_002:0462c07": "謗；我等亦不用比丘，其自然者無所壞；我等",
    "T14n0461_002:0462c08": "亦不用諸度無極，如是六入為滅盡；我等不",
    "T14n0461_002:0462c09": "用止足，何為行無止足？[0462c09] 「『吾亦無所欲，我亦無",
    "T14n0461_002:0462c10": "所厭足，如也；於法無所受，於言亦無言，如也。",
    "T14n0461_002:0462c11": "無有身無意無說，我等亦非無住，如是三界",
    "T14n0461_002:0462c12": "皆平等。吾等亦非無所習如也，無樂亦不",
    "T14n0461_002:0462c13": "等見，我等亦無閑居，一切三界而無有行閑",
    "T14n0461_002:0462c14": "居。吾等亦不行空，亦無所行，如也。所舉為",
    "T14n0461_002:0462c15": "者亦空，吾等亦不乞丐，如也。以除諸想，我",
    "T14n0461_002:0462c16": "等亦無生死畏，如也。審諦平等見，吾等亦",
    "T14n0461_002:0462c17": "不婬怒癡，亦無誹謗，如也。亦不想念亦不無",
    "T14n0461_002:0462c18": "想，吾等亦不斷塵勞之行，悉無所著為應自",
    "T14n0461_002:0462c19": "然。我等亦無有身亦無所出，如也。是身非身，",
    "T14n0461_002:0462c20": "吾等亦不觀，往見亦無，如也。[0462c20] 「『尊發相我等亦",
    "T14n0461_002:0462c21": "不除諸瑕穢，平等非常苦樂清淨吾我自然",
    "T14n0461_002:0462c22": "解脫，吾等亦不度使水，如是我輩不見此",
    "T14n0461_002:0462c23": "際彼岸，我等亦不斷他亦不求等度，如也。空",
    "T14n0461_002:0462c24": "言解脫無念，我等不受處無所起無所求，欲",
    "T14n0461_002:0462c25": "其本際無所起住，亦不除猶豫，亦不疑於寂",
    "T14n0461_002:0462c26": "志，我等亦不無正心嫉&#x59AC;以脫於信，亦不欲",
    "T14n0461_002:0462c27": "斷言說，如也。以脫過去亦無想念。唯，世尊！吾",
    "T14n0461_002:0462c28": "等亦不欲度無為，一切諸法皆寂而無為。』[0462c28] 「說",
    "T14n0461_002:0462c29": "是語時，二百比丘得無起餘漏盡意解，二百",
    "T14n0461_002:0463a01": "比丘從坐起，皆得四禪避易亡去，最後得",
    "T14n0461_002:0463a02": "諸未得，說是言：『一切世間悉亂，用說此法故。",
    "T14n0461_002:0463a03": "吾等本聞柔軟而應所講，今者所說法不入",
    "T14n0461_002:0463a04": "律行，亦不是世尊所教化。』於是，邠耨文陀尼",
    "T14n0461_002:0463a05": "子白文殊師利：『唯，文殊師利！此二百比丘從",
    "T14n0461_002:0463a06": "坐起避易亡去，說是言：「乃講是法為亂一切",
    "T14n0461_002:0463a07": "世間。」』文殊師利曰：『唯邠耨！有是緣講說此",
    "T14n0461_002:0463a08": "法，為亂一切世間。所以者何？唯，邠耨！世間",
    "T14n0461_002:0463a09": "之本者謂身五陰四大六入，著畏生死願",
    "T14n0461_002:0463a10": "求無為，不知以為生死所受取，亦不得柔順",
    "T14n0461_002:0463a11": "無為。如愁憂於生死中，無所樂亦無泥洹，",
    "T14n0461_002:0463a12": "其不畏忍無所亂四諦無住，若有所著便為",
    "T14n0461_002:0463a13": "迷亂，亦無空諦四事無住。於道無諍亂著於",
    "T14n0461_002:0463a14": "經，欲得道則為二，以有二則為亂；於是，平",
    "T14n0461_002:0463a15": "等者一切法則正，假使無二以無二則無亂，",
    "T14n0461_002:0463a16": "有行求是我所，則為憍慢貢高，已有貢高則",
    "T14n0461_002:0463a17": "為亂。設使不有所著，非有所作，亦無等造，",
    "T14n0461_002:0463a18": "亦無邪作，亦不作亦非不作，亦不樂度亦非",
    "T14n0461_002:0463a19": "不樂度，是為無亂，以無亂則無二。而世尊言",
    "T14n0461_002:0463a20": "曰：「我不與世間諍，世間與吾諍。」所以者何？如",
    "T14n0461_002:0463a21": "來以斷諍亂之本。何謂諍亂之本？是誠信，",
    "T14n0461_002:0463a22": "此欺詐。故世尊曰：「誠諦之語有何言？欺詐",
    "T14n0461_002:0463a23": "語者為何說？其有無平等無偏邪，彼有何言",
    "T14n0461_002:0463a24": "說謂有清淨？」』",
    "T14n0461_002:0463a25": "[0463a25] 「爾時，文殊師利於亡去二百比丘前，中道化",
    "T14n0461_002:0463a26": "作大火，皆遍滿彼佛土，諸比丘所欲越度，",
    "T14n0461_002:0463a27": "皆見滿火，亦不能超火；欲以神足飛行過",
    "T14n0461_002:0463a28": "虛空，見空中有普鐵網，亦復見大水遍十",
    "T14n0461_002:0463a29": "方，恐懼衣毛為&#x7AEA;，遙見祇樹道徑，遍布青",
    "T14n0461_002:0463b01": "蓮華、白蓮華、黃蓮華、紅蓮華，及&#x89A9;眾人大會，",
    "T14n0461_002:0463b02": "即自迴還至佛所，欲聽受法，入祇樹，到迦梨",
    "T14n0461_002:0463b03": "羅講堂，詣佛所稽首佛足，&#x5374;住一面。[0463b03] 「邠耨",
    "T14n0461_002:0463b04": "問：『此諸比丘眾賢者，去至何所？從何所",
    "T14n0461_002:0463b05": "來？』諸比丘答曰：『唯仁者，吾等以得阿羅漢，",
    "T14n0461_002:0463b06": "諸漏為盡，所作已辦，而得一心，逮神足度無",
    "T14n0461_002:0463b07": "極。從此文殊師利聞說亂法故，從坐起而",
    "T14n0461_002:0463b08": "捨去。吾等適行，見佛國中皆滿火，亦不能得",
    "T14n0461_002:0463b09": "度大火，我等故還問世尊，何謂羅漢盡漏之",
    "T14n0461_002:0463b10": "地？』[0463b10] 「爾時，佛告邠耨曰：『若不自在供事於火，",
    "T14n0461_002:0463b11": "欲得度火者，此則不得過，墮在見網欲度鐵",
    "T14n0461_002:0463b12": "網，立在愛欲沒溺之行，欲得度大水，此不可",
    "T14n0461_002:0463b13": "得越過也。所以者何？邠耨！此諸比丘，未脫",
    "T14n0461_002:0463b14": "婬怒癡火故，豈能度大火乎？墮在見網，豈能",
    "T14n0461_002:0463b15": "度鐵網耶？在恩愛沒溺之中，寧能度大水",
    "T14n0461_002:0463b16": "耶？』佛告邠耨：『其水火鐵網無所從來亦無",
    "T14n0461_002:0463b17": "所至，則是文殊師利所現變化也。如是，邠耨！",
    "T14n0461_002:0463b18": "其婬怒癡及諸見恩愛，無所從來亦無所至，",
    "T14n0461_002:0463b19": "悉從想念他念及邪之行為本，用起吾我",
    "T14n0461_002:0463b20": "及他人等色像，無吾、無我、無所受，彼獨行等",
    "T14n0461_002:0463b21": "行&#x5374;亂意，發一心寂定積功德行，專志亦無",
    "T14n0461_002:0463b22": "所得，亦無所念亦無所著，入於一心起念經",
    "T14n0461_002:0463b23": "法。[0463b23] 「『何等為法事？何謂為法緣？如審諦觀已",
    "T14n0461_002:0463b24": "有癡因緣便起行，已有行因緣便起識，已有",
    "T14n0461_002:0463b25": "識因緣便起名色，已有名色因緣便起六入，",
    "T14n0461_002:0463b26": "已有六入因緣便起習，已有習因緣便起痛",
    "T14n0461_002:0463b27": "痒，已有痛痒因緣便起恩愛，已有恩愛因",
    "T14n0461_002:0463b28": "緣便起受，已有受因緣便起有，已有有因",
    "T14n0461_002:0463b29": "緣便起生，以有生因緣便有老病死啼泣",
    "T14n0461_002:0463c01": "愁憂，其苦惱不可意曰生焉，如是為與大",
    "T14n0461_002:0463c02": "苦惱俱會，是謂從癡得長養身。愚癡已盡",
    "T14n0461_002:0463c03": "其行便滅，其行已盡諸識便滅，諸識已盡名",
    "T14n0461_002:0463c04": "色便滅，名色已盡六入便滅，六入已盡其習",
    "T14n0461_002:0463c05": "便滅，所習已盡痛痒便滅，痛痒已盡恩愛",
    "T14n0461_002:0463c06": "便滅，恩愛已盡所受便滅，其受以盡所有",
    "T14n0461_002:0463c07": "便滅，其有已盡起生便滅，老病死愁悒不",
    "T14n0461_002:0463c08": "可意悉盡，如是其大苦惱即除。[0463c08] 「『為得平等逮",
    "T14n0461_002:0463c09": "無為，無合會得寂寞，彼過法亦不滅，過去",
    "T14n0461_002:0463c10": "無黠亦不滅，當來無黠亦不盡，現在無黠為",
    "T14n0461_002:0463c11": "用念，無清淨寂即立無黠，所念靜黠無黠則",
    "T14n0461_002:0463c12": "不立，已無有立則為永寂，是謂無黠盡。彼",
    "T14n0461_002:0463c13": "以念靜盡觀四大之身，是為愚癡之身，譬",
    "T14n0461_002:0463c14": "如草木，假使有意有心有識，無色亦不可見，",
    "T14n0461_002:0463c15": "無有聲亦無言說，譬若幻亦無內亦無外，",
    "T14n0461_002:0463c16": "亦無二中間亦無得，比丘作此靜寂念者，",
    "T14n0461_002:0463c17": "於一切法為無所起，已無有起，彼則為真空",
    "T14n0461_002:0463c18": "義。』[0463c18] 「說是語時。其二百比丘得無起餘漏盡意",
    "T14n0461_002:0463c19": "解。",
    "T14n0461_002:0463c20": "[0463c20] 「爾時，薩遮尼揵子，失其眾弟子，與五百眷屬",
    "T14n0461_002:0463c21": "俱，往到祇樹迦梨羅講堂上，詣佛所與世",
    "T14n0461_002:0463c22": "尊揖讓談語，白佛言：『我數數聞沙門瞿曇以",
    "T14n0461_002:0463c23": "幻蠱道迷亂轉他弟子，今者乃自&#x89A9;見，文",
    "T14n0461_002:0463c24": "殊師利壞我眾會，增益沙門瞿曇弟子；如是，",
    "T14n0461_002:0463c25": "世尊！為用邪行受取，不復來詣我受教&#x52C5;，",
    "T14n0461_002:0463c26": "亦不諷誦，不用吾語言，亦不受命著心。』[0463c26] 「彼",
    "T14n0461_002:0463c27": "時有道人，名闍耶末，在眾會中坐，是薩遮",
    "T14n0461_002:0463c28": "尼揵親厚，於道中謂尼揵子言：『且止，無",
    "T14n0461_002:0463c29": "得於佛起無淨意，亦無得於佛、諸弟子及文",
    "T14n0461_002:0464a01": "殊師利心懷亂意，用是故得無利之義，長夜",
    "T14n0461_002:0464a02": "不得安隱，當趣勤苦惡道。尼揵子且聽，",
    "T14n0461_002:0464a03": "今欲說譬喻。譬如愚癡之人欲得醍醐，行求",
    "T14n0461_002:0464a04": "酥持水著瓶中，搖動其瓶，終竟疲勞厭極，",
    "T14n0461_002:0464a05": "亦不能得醍醐；如是，尼揵子！諸異外道所",
    "T14n0461_002:0464a06": "行亦爾，雖行學道不能斷邪行。譬如大瓶中",
    "T14n0461_002:0464a07": "水不能出醍醐，不奉如來上妙法律之行，死",
    "T14n0461_002:0464a08": "墮地獄。譬如，尼揵！有智者人黠慧明哲，欲",
    "T14n0461_002:0464a09": "得醍醐而行求蘇，彼以乳酪持著瓶中而",
    "T14n0461_002:0464a10": "動搖，之便生醍醐，用乳酪故則成醍醐；如",
    "T14n0461_002:0464a11": "是，尼揵！其有於如來法中，若白衣及出家",
    "T14n0461_002:0464a12": "學道，至心信佛法喜行精進，即疾得賢聖解",
    "T14n0461_002:0464a13": "脫，如從乳酪而致醍醐。譬如，尼揵！有人從他",
    "T14n0461_002:0464a14": "家借百千瓦器而破壞之，便以寶器還償其",
    "T14n0461_002:0464a15": "主，主寧恚罵耶？』答曰：『不也！』曰：『如是，尼揵！諸",
    "T14n0461_002:0464a16": "外異道弟子譬如瓦器以故破之，於如來",
    "T14n0461_002:0464a17": "所更造法寶器，不當瞋恨罵詈。譬如，尼揵！眾",
    "T14n0461_002:0464a18": "人有導師，而無善權方便，將大眾賈人詣邪",
    "T14n0461_002:0464a19": "惡道，若有導師為善權方便，悉將眾賈人",
    "T14n0461_002:0464a20": "出邪惡道詣著正道。如是，尼揵！卿等諸師，",
    "T14n0461_002:0464a21": "以於邪徑不了道義，將無數人墮於惡道，如",
    "T14n0461_002:0464a22": "來、無所著、等正覺知道解義，將無量人出於",
    "T14n0461_002:0464a23": "惡道而著正路。』[0464a23] 「於是，尼揵自將卿眾而去。",
    "T14n0461_002:0464a24": "彼時萬二千人與尼揵子俱去，其餘者皆得",
    "T14n0461_002:0464a25": "神通，世尊悉下鬚髮為比丘也。[0464a25] 「爾時，佛告闍",
    "T14n0461_002:0464a26": "耶末：『汝為見此萬二千人與薩遮俱去者不",
    "T14n0461_002:0464a27": "乎？』闍耶末曰：『唯然，世尊！已見。』佛言：『是萬",
    "T14n0461_002:0464a28": "二千人，皆當於彌勒如來，下鬚髮作沙門，",
    "T14n0461_002:0464a29": "在於第一大會。所以者何？用聞是深法故。",
    "T14n0461_002:0464b01": "薩遮尼揵子當於彌勒如來作弟子，智慧最",
    "T14n0461_002:0464b02": "尊，譬如我第一弟子舍利弗。所以者何？用於",
    "T14n0461_002:0464b03": "佛法起貢高輕慢意，然後棄捐諸見故。』",
    "T14n0461_002:0464b04": "[0464b04] 「於是闍耶末道士白文殊師利：『後五濁惡世",
    "T14n0461_002:0464b05": "多有貢高。』文殊師利答曰：『唯，族姓子！後",
    "T14n0461_002:0464b06": "濁惡世眾，下劣卑賤之子等喜貢高。所以",
    "T14n0461_002:0464b07": "者何？不能具得四禪，用自大故而墮落，五濁",
    "T14n0461_002:0464b08": "惡世時不復供養比丘眾，是諸比丘意不得",
    "T14n0461_002:0464b09": "定立，何況致第四禪？用彼後世有諸瑕穢，",
    "T14n0461_002:0464b10": "為五濁惡世多喜自大憍慢。於是，族姓子！諸",
    "T14n0461_002:0464b11": "善男子，為有二事而造憍慢，何者為二？",
    "T14n0461_002:0464b12": "一者、自見以智慧而貢高；二者、以用衣食供",
    "T14n0461_002:0464b13": "養，現已持戒智慧功德，便自墮落。其有而",
    "T14n0461_002:0464b14": "貢高、誹謗如來法，當墮地獄、餓鬼、畜生。』[0464b14] 「又問：",
    "T14n0461_002:0464b15": "『文殊師利！何緣而知他人有貢高意乎？』答曰：",
    "T14n0461_002:0464b16": "『「凡夫之士意亂不定，不謂阿羅漢者。」假使聞是",
    "T14n0461_002:0464b17": "說而恐畏者，則知為貢高凡夫之士。「得見",
    "T14n0461_002:0464b18": "如來，阿羅漢不見。」設使聞此語而恐畏者，",
    "T14n0461_002:0464b19": "則知為貢高凡夫之士。「為眾祐當施與之，不",
    "T14n0461_002:0464b20": "當慧羅漢。」假使聞此恐畏者，則知為貢",
    "T14n0461_002:0464b21": "高。「如來讚歎凡夫之士，不舉阿羅漢。」設使",
    "T14n0461_002:0464b22": "聞此言而恐畏者，則知為貢高。其有不出於",
    "T14n0461_002:0464b23": "諸塵勞，是為無所著，此謂於世間為最厚；",
    "T14n0461_002:0464b24": "假使有出塵勞，是則為著，非是世間眾祐。",
    "T14n0461_002:0464b25": "若有於此作行者則為貢高。一切諸法但以",
    "T14n0461_002:0464b26": "言說而為受，是謂貢高。不知一切，亦無所",
    "T14n0461_002:0464b27": "斷，亦無所行，亦不作證，是為入於審諦。』[0464b27] 「又",
    "T14n0461_002:0464b28": "問：『文殊師利！以智慧貢高者，有何言說乎？』",
    "T14n0461_002:0464b29": "答曰：『不諍亦非不諍，不稱憍慢，譬如師子",
    "T14n0461_002:0464c01": "百獸之王吼時，一切皆畏其音。如是，善男子！",
    "T14n0461_002:0464c02": "比丘不樂貢高者，不畏一切音。所以者何？",
    "T14n0461_002:0464c03": "謂音譬如呼聲之響，報應其響亦無心意識，",
    "T14n0461_002:0464c04": "用因緣合故其音響出。如是，族姓子！其心意",
    "T14n0461_002:0464c05": "識審如慧，彼不分別諸因緣音聲，皆衍諸響",
    "T14n0461_002:0464c06": "應，而無所起彼佛音響，亦無來外異道聲，亦",
    "T14n0461_002:0464c07": "無憂佛音聲，亦不覺眾音響，於諸瑕恚音",
    "T14n0461_002:0464c08": "亦不憂眾塵勞響。一切音聲無去來本末意，",
    "T14n0461_002:0464c09": "即印無所樂印，諸所語無高無下印，其印",
    "T14n0461_002:0464c10": "為立平等印，其相自然印，以一印入為法界",
    "T14n0461_002:0464c11": "平等御印，無所壞印，審如本無住印，真空義",
    "T14n0461_002:0464c12": "印，三世平等印，無起無滅印，自然現印，以是",
    "T14n0461_002:0464c13": "印印諸法，所樂無樂亦無有貢高。比丘聞",
    "T14n0461_002:0464c14": "是，不狐疑無猶豫，不得吾我也。』[0464c14] 「爾時，闍耶",
    "T14n0461_002:0464c15": "末道士白佛：『唯，天中天！我從&#x6B1D;閻異道人",
    "T14n0461_002:0464c16": "親友，聞說是大乘功德，今者亦復從文殊師",
    "T14n0461_002:0464c17": "利，聞所講辯才，發無上正真道意；是故，願",
    "T14n0461_002:0464c18": "世尊為我如應說法，令吾具足道品疾得",
    "T14n0461_002:0464c19": "無上正真道最正覺，教授開度不可計無央",
    "T14n0461_002:0464c20": "數人。』[0464c20] 「佛言：『闍耶末！今當為汝說菩薩行。有二",
    "T14n0461_002:0464c21": "法疾得智慧而建大乘。何等為二？一者、精",
    "T14n0461_002:0464c22": "進；二者、無放逸。何謂精進？謂求法才一切",
    "T14n0461_002:0464c23": "所有而施不惜，不望其報勸助道意。一所",
    "T14n0461_002:0464c24": "謂精進，用斷諸不善法故，皆具足眾賢善",
    "T14n0461_002:0464c25": "法，意平等行而無放逸；於戒清淨，不願諸所",
    "T14n0461_002:0464c26": "生。二精進者，謂不貪身意，忍辱之行無有放",
    "T14n0461_002:0464c27": "逸，無害心救護眾生。三精進者，謂積累諸功",
    "T14n0461_002:0464c28": "德法，無有放逸不知厭足，諸所修善積德賢",
    "T14n0461_002:0464c29": "良之法以勸道意。四精進者，謂一心具足無",
    "T14n0461_002:0465a01": "厭、無放逸禪，無所欲不退轉。五精進者，謂",
    "T14n0461_002:0465a02": "多求博聞，於彼施無放逸常寂靜然奉聖賢",
    "T14n0461_002:0465a03": "智慧。六精進者，謂習四恩之行以善權慧",
    "T14n0461_002:0465a04": "教授放逸。七精進者，謂身意行，其身意不",
    "T14n0461_002:0465a05": "亂心為空寂。八精進者，謂為一切故，於諸",
    "T14n0461_002:0465a06": "行等慈意，於法義精進而無放逸慈，於諸法",
    "T14n0461_002:0465a07": "無所著。九精進者，謂為他人及眾生皆發",
    "T14n0461_002:0465a08": "道意，無放逸觀諸世間，譬如焰幻不捨道",
    "T14n0461_002:0465a09": "也。十精進者，謂所造行如救頭然，入於",
    "T14n0461_002:0465a10": "誠諦無放逸，滅於盡證慧無起施。十一精",
    "T14n0461_002:0465a11": "進者，謂具足諸相好，積累善本入無放逸，",
    "T14n0461_002:0465a12": "觀於法身無所起。十二精進者，謂嚴其佛國",
    "T14n0461_002:0465a13": "而無放逸，淨於眾生之土。十三精進者，謂嚴",
    "T14n0461_002:0465a14": "淨具足三十七道品之法，已脫諸滅冥，喜樂",
    "T14n0461_002:0465a15": "如來菩薩善權方便。是皆從精進而致之，是",
    "T14n0461_002:0465a16": "謂善權智慧，菩薩受是則致擁護不退轉，",
    "T14n0461_002:0465a17": "立無上正真道。』[0465a17] 「說是語時，闍耶末菩薩得",
    "T14n0461_002:0465a18": "不起法忍，欣然而踊住於虛空，去地四丈九",
    "T14n0461_002:0465a19": "尺，三千大千世界地，則為六反震動，其大光",
    "T14n0461_002:0465a20": "明普遍佛國，於虛空中而雨天華，箜篌樂器",
    "T14n0461_002:0465a21": "不鼓自鳴。」",
    "T14n0461_002:0465a22": "[0465a22] 爾時佛便笑，諸佛世尊笑法，無央數不可計",
    "T14n0461_002:0465a23": "百千光色從佛口出，青黃赤白黑，遍諸無量",
    "T14n0461_002:0465a24": "佛國，還遶佛三匝，於頂上忽然不現。於是，",
    "T14n0461_002:0465a25": "賢者阿難整衣服從坐起，右膝著地，長跪",
    "T14n0461_002:0465a26": "叉手，以偈嗟歎，而問佛曰：",
    "T14n0461_002:0465a27": "「智慧力吉祥明，  導師光七尺華，",
    "T14n0461_002:0465a28": " 微妙相三十二，  諸種好為具足。",
    "T14n0461_002:0465a29": " 如師子在眾中，  行步威猛勢至，",
    "T14n0461_002:0465b01": " 今佛者何緣笑？  願尊將為解說。",
    "T14n0461_002:0465b02": " 所說法駃如電，  音殊妙師子吼，",
    "T14n0461_002:0465b03": " 羯隨鳴振寶響，  其聲勝於梵天。",
    "T14n0461_002:0465b04": " 佛語普遍眾人，  其聲皆暢三千，",
    "T14n0461_002:0465b05": " 於一切常如應，  聞柔軟無不了。",
    "T14n0461_002:0465b06": " 語弟子以緣覺，  彼智慧無善明，",
    "T14n0461_002:0465b07": " 終不與普慧等，  眾菩薩亦難及，",
    "T14n0461_002:0465b08": " 今誰當得慧力，  願導師說開度。",
    "T14n0461_002:0465b09": " 若天龍世間人，  阿須倫皆發意，",
    "T14n0461_002:0465b10": " 以脫於一切受，  心中聞無所著，",
    "T14n0461_002:0465b11": " 無量行無罣礙，  踰不等無數億。",
    "T14n0461_002:0465b12": " 不可限無計數，  以平等為度世，",
    "T14n0461_002:0465b13": " 今願問空正慧，  以何故而喜笑？",
    "T14n0461_002:0465b14": " 青赤黃白之色，  種種光甚照曜，",
    "T14n0461_002:0465b15": " 其妙暉從口出，  照無數恒沙土。",
    "T14n0461_002:0465b16": " 遍無量百佛國，  諸種大等無身，",
    "T14n0461_002:0465b17": " 一切寂無所見，  佛善利無恐懼。",
    "T14n0461_002:0465b18": " 其光明欲出時，  諸弟子莫能及，",
    "T14n0461_002:0465b19": " 得未曾晃而照，  佛亦說緣覺事。",
    "T14n0461_002:0465b20": " 今願解大乘行，  一切智慧最上，",
    "T14n0461_002:0465b21": " 其光炎從頂入，  今所至無垢穢，",
    "T14n0461_002:0465b22": " 善哉快過諸天，  及世人所奉事，",
    "T14n0461_002:0465b23": " 願審諦而說義，  佛一言無有異。",
    "T14n0461_002:0465b24": " 斷六會諸狐疑，  今正覺何緣笑？",
    "T14n0461_002:0465b25": " 聞佛語歡喜悅，  無數人悉踊躍。」",
    "T14n0461_002:0465b26": "[0465b26] 佛告賢者阿難：「汝為見闍耶末族姓子，踊在",
    "T14n0461_002:0465b27": "虛空，去地四丈九尺，住於空中已得法忍，叉",
    "T14n0461_002:0465b28": "手如立稽首禮我，百千諸天來共供養。」[0465b28] 阿難",
    "T14n0461_002:0465b29": "言：「唯然已見，世尊！」[0465b29] 佛告阿難：「是闍耶末族",
    "T14n0461_002:0465c01": "姓子，已奉事七十二億佛，修善積德，常作",
    "T14n0461_002:0465c02": "轉輪聖王，悉奉事諸佛世尊，佛般泥曰已後，",
    "T14n0461_002:0465c03": "皆於七十二億佛所，建清淨梵行，皆護佛",
    "T14n0461_002:0465c04": "正法。」[0465c04] 佛言：「阿難！是闍耶末族姓子，後當見奉",
    "T14n0461_002:0465c05": "事五恒沙等如來，供承教述清淨行，當教",
    "T14n0461_002:0465c06": "授無央數菩薩，然後積累覺意之法，無數劫",
    "T14n0461_002:0465c07": "已得作佛，號曰慧王如來、無所著、等正覺、在",
    "T14n0461_002:0465c08": "世教授、具足慧行、天人師、無上士、道法御、天上",
    "T14n0461_002:0465c09": "天下尊、佛、天中天，其世界名曰喜見，劫號一",
    "T14n0461_002:0465c10": "寶嚴淨。」[0465c10] 佛告阿難：「其喜見世界，譬如他化自",
    "T14n0461_002:0465c11": "在第六天上所有，喜見佛國人民所居處供",
    "T14n0461_002:0465c12": "養亦如是。是諸人民，無有六境界之法來至",
    "T14n0461_002:0465c13": "其前，一切人民相見，皆歡喜悉喜樂，見慧王",
    "T14n0461_002:0465c14": "如來皆忻悅，以是故彼世界名曰喜見。彼時",
    "T14n0461_002:0465c15": "如來教授一劫為作佛事，其正覺壽亦一劫，",
    "T14n0461_002:0465c16": "是故其劫號曰一寶嚴淨。彼世尊但以純菩",
    "T14n0461_002:0465c17": "薩為眾，九十二億菩薩皆不退轉，諸菩薩",
    "T14n0461_002:0465c18": "逮無所罣礙慧，起光德本。其慧王如來欲",
    "T14n0461_002:0465c19": "般泥洹，有菩薩名曰師子過而行，當受",
    "T14n0461_002:0465c20": "彼決：『我般泥曰已後，是師子過而行菩薩當",
    "T14n0461_002:0465c21": "得佛，亦號師子過而行如來、在世間教授。彼",
    "T14n0461_002:0465c22": "如來般泥曰已後，其法住十小劫，其如來",
    "T14n0461_002:0465c23": "舍利并合俱起一塔，廣長二千四百里，高三",
    "T14n0461_002:0465c24": "千二百里，皆以七寶作塔，眾人悉各各共供",
    "T14n0461_002:0465c25": "養塔。』」[0465c25] 於是闍耶末族姓子，從虛空來下，前稽",
    "T14n0461_002:0465c26": "首佛足，住世尊前說法界無所壞，以偈而讚",
    "T14n0461_002:0465c27": "佛曰：",
    "T14n0461_002:0465c28": "「我種及法界，  人土亦俱等，",
    "T14n0461_002:0465c29": " 是界為慧&#x58C3;，  以此授吾決。",
    "T14n0461_002:0466a01": " 法界及塵勞，  空種亦平等，",
    "T14n0461_002:0466a02": " 一切法如是，  我為已至法。",
    "T14n0461_002:0466a03": " 法&#x58C3;婬欲種，  瞋怒亦如此，",
    "T14n0461_002:0466a04": " 虛空界為同，  以此授吾決。",
    "T14n0461_002:0466a05": " 生死無為土，  法界而無異，",
    "T14n0461_002:0466a06": " 水種為如是，  及火土亦然。",
    "T14n0461_002:0466a07": " 陰&#x58C3;與界法，  眼識諸有分，",
    "T14n0461_002:0466a08": " 意部法境界，  諸分數悉定。",
    "T14n0461_002:0466a09": " 其諸有為種，  亦并無為界，",
    "T14n0461_002:0466a10": " 不見法有二，  則為授吾決。",
    "T14n0461_002:0466a11": " 世尊無五陰，  四大及諸入，",
    "T14n0461_002:0466a12": " 無名亦無色，  亦不有內外，",
    "T14n0461_002:0466a13": " 佛以音聲說，  而授於我決，",
    "T14n0461_002:0466a14": " 於此悉寂寞，  以是定受決。",
    "T14n0461_002:0466a15": " 佛者無有意，  如此授吾決，",
    "T14n0461_002:0466a16": " 我者無有識，  佛為授我決，",
    "T14n0461_002:0466a17": " 此決為誠諦，  如是則平等。",
    "T14n0461_002:0466a18": " 法界無所壞，  即如來無住，",
    "T14n0461_002:0466a19": " 等覺諸天人，  正立於正法，",
    "T14n0461_002:0466a20": " 寂然如虛空，  權慧善具足。」",
    "T14n0461_002:0466a21": "[0466a21] 爾時，闍耶末族姓子，以此偈讚佛已，遶三匝",
    "T14n0461_002:0466a22": "&#x5374;坐一面。於是，佛告賢者阿難：「受是經，諷誦",
    "T14n0461_002:0466a23": "讚，廣為他人說之。」[0466a23] 阿難白佛：「唯然受已，是",
    "T14n0461_002:0466a24": "經名曰何等？云何奉行？」[0466a24] 佛言：「是經名曰『文殊",
    "T14n0461_002:0466a25": "師利所現變化降伏眾魔化諸異學奉受正法",
    "T14n0461_002:0466a26": "讚說經義』，名曰『寶藏』，當奉持之。」[0466a26] 佛說如是，",
    "T14n0461_002:0466a27": "文殊師利童子、闍耶末菩薩、賢者阿難，諸天",
    "T14n0461_002:0466a28": "人、阿須倫、世間人民，聞經歡喜，皆前為佛稽",
    "T14n0461_002:0466a29": "首作禮而退。"
}