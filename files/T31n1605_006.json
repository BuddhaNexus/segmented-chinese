{
    "T31n1605_006:0686a16": "大乘阿毘達磨集論卷第六",
    "T31n1605_006:0686a18": "無著菩薩造",
    "T31n1605_006:0686a19": "三藏法師玄奘奉　詔譯",
    "T31n1605_006:0686a20": "決擇分中法品第二",
    "T31n1605_006:0686a21": "云何法決擇。法者。謂十二分聖教。何者十二。",
    "T31n1605_006:0686a22": "一契經。二應頌。三記莂。四諷頌。五自說。",
    "T31n1605_006:0686a23": "六緣起。七譬喻。八本事。九本生。十方廣。十",
    "T31n1605_006:0686a24": "一希法。十二論議。",
    "T31n1605_006:0686a25": "何等契經。謂以長行綴緝略說所應說義。如",
    "T31n1605_006:0686a26": "來觀察十種勝利。緝綴長行略說諸法。謂",
    "T31n1605_006:0686a27": "易可建立。易可宣說。易可受持。恭敬法故。菩",
    "T31n1605_006:0686a28": "提資糧速得圓滿。速能通達諸法實性。於諸",
    "T31n1605_006:0686a29": "佛所得證淨信。於法僧所得證淨信。觸證第",
    "T31n1605_006:0686b01": "一現法樂住。談論決擇悅智者心。得預聰明",
    "T31n1605_006:0686b02": "英叡者數。",
    "T31n1605_006:0686b03": "何等應頌。即諸經或中或後以頌重頌。又不",
    "T31n1605_006:0686b04": "了義經應更頌釋。故名應頌。",
    "T31n1605_006:0686b05": "何等記莂。謂於是處聖弟子等謝往過去。記",
    "T31n1605_006:0686b06": "莂得失生處差別。又了義經說明記莂。記莂",
    "T31n1605_006:0686b07": "開示深密意故。",
    "T31n1605_006:0686b08": "何等諷頌。謂諸經中以句宣說。或以二句或",
    "T31n1605_006:0686b09": "三或四或五或六。",
    "T31n1605_006:0686b10": "何等自說。謂諸經中或時如來悅意自說。何",
    "T31n1605_006:0686b11": "等緣起。謂因請而說。又有因緣制立學處。亦",
    "T31n1605_006:0686b12": "名緣起。",
    "T31n1605_006:0686b13": "何等譬喻。謂諸經中有比況說。",
    "T31n1605_006:0686b14": "何等本事。謂宣說聖弟子等前世相應事。",
    "T31n1605_006:0686b15": "何等本生。謂宣說菩薩本行藏相應事。",
    "T31n1605_006:0686b16": "何等方廣。謂菩薩藏相應言說。如名方廣。亦",
    "T31n1605_006:0686b17": "名廣破。亦名無比。為何義故名為方廣。一切",
    "T31n1605_006:0686b18": "有情利益安樂所依處故。宣說廣大甚深法。",
    "T31n1605_006:0686b19": "故為何義故名為廣。破以能廣破一切障。故",
    "T31n1605_006:0686b20": "為何義故名為無比。無有諸法能比類故。",
    "T31n1605_006:0686b21": "何等希法。若於是處宣說聲聞。諸大菩薩及",
    "T31n1605_006:0686b22": "如來等。最極希有甚奇特法。",
    "T31n1605_006:0686b23": "何等論議。若於是處無有顛倒。解釋一切深",
    "T31n1605_006:0686b24": "隱法相。",
    "T31n1605_006:0686b25": "如是契經等十二分聖教三藏所攝。何等為",
    "T31n1605_006:0686b26": "三。一素怛纜藏。二毘柰耶藏。三阿毘達磨藏。",
    "T31n1605_006:0686b27": "此復有二。一聲聞藏。二菩薩藏。契經應頌記",
    "T31n1605_006:0686b28": "莂諷頌自說。此五聲聞藏中素怛纜藏攝。緣",
    "T31n1605_006:0686b29": "起譬喻本事本生。此四二藏中毘柰耶藏并",
    "T31n1605_006:0686c01": "眷屬攝。方廣希法。此二菩薩藏中素怛纜藏",
    "T31n1605_006:0686c02": "攝。論議一種聲聞菩薩二藏中阿毘達磨藏",
    "T31n1605_006:0686c03": "攝何故如來建立三藏為欲對治疑隨煩惱",
    "T31n1605_006:0686c04": "故。建立素怛纜藏。為欲對治受用二邊隨煩",
    "T31n1605_006:0686c05": "惱故。建立毘柰耶藏。為欲對治自見取執隨",
    "T31n1605_006:0686c06": "煩惱故。建立阿毘達磨藏。復次為欲開示三",
    "T31n1605_006:0686c07": "種學故。建立素怛纜藏。為欲成立增上戒學",
    "T31n1605_006:0686c08": "增上心學故。建立毘柰耶藏。為欲成立增上",
    "T31n1605_006:0686c09": "慧學故。建立阿毘達磨藏。復次為欲開示正",
    "T31n1605_006:0686c10": "法義故。建立素怛纜藏。為顯法義作證安足",
    "T31n1605_006:0686c11": "處故。建立毘柰耶藏。為令智者論議決擇。受",
    "T31n1605_006:0686c12": "用法樂住故。建立阿毘達磨藏。",
    "T31n1605_006:0686c13": "如是三藏所攝諸法為誰所行。是聞所成思",
    "T31n1605_006:0686c14": "所成修所成。心心所法所行。如契經說。諸心",
    "T31n1605_006:0686c15": "心所法有所緣有行相有所依及相應。彼於",
    "T31n1605_006:0686c16": "此法為何所緣。謂契經等。作何行相。謂蘊等",
    "T31n1605_006:0686c17": "相應義。為何所依。謂他表了憶念習氣何等",
    "T31n1605_006:0686c18": "相應。謂互為助伴。於所緣行相平等解了。",
    "T31n1605_006:0686c19": "云何於法所緣差別。若略說有四種。謂遍滿。",
    "T31n1605_006:0686c20": "所緣。淨行所緣。善巧所緣。淨惑所緣。",
    "T31n1605_006:0686c21": "遍滿所緣復有四種。謂有分別影像所緣。無",
    "T31n1605_006:0686c22": "分別影像所緣。事邊際所緣。所作成就所緣。",
    "T31n1605_006:0686c23": "有分別影像所緣者。謂由勝解作意。所有奢",
    "T31n1605_006:0686c24": "摩他毘鉢舍那所緣境界。無分別影像所緣",
    "T31n1605_006:0686c25": "者。謂由真實作意。所有奢摩他毘鉢舍那所",
    "T31n1605_006:0686c26": "緣境界。事邊際所緣者。謂一切法盡所有性",
    "T31n1605_006:0686c27": "如所有性。盡所有性者謂蘊界處。如所有性",
    "T31n1605_006:0686c28": "者。謂四聖諦十六行相真如。一切行無常。一",
    "T31n1605_006:0686c29": "切行苦。一切法無我。涅槃寂靜空無願無相。",
    "T31n1605_006:0687a01": "所作成就所緣者。謂轉依。如是轉依不可思",
    "T31n1605_006:0687a02": "議。十六行相中空攝幾行相。謂二。無願攝幾",
    "T31n1605_006:0687a03": "行相。謂六。無相攝幾行相。謂八。",
    "T31n1605_006:0687a04": "淨行所緣復有五種。謂多貪行者緣不淨境。",
    "T31n1605_006:0687a05": "多瞋行者緣修慈境。多癡行者緣眾緣性諸",
    "T31n1605_006:0687a06": "緣起境。憍慢行者緣界差別境。尋思行者緣",
    "T31n1605_006:0687a07": "入出息念境。善巧所緣亦有五種。謂蘊善巧",
    "T31n1605_006:0687a08": "界善巧處善巧緣起善巧處非處善巧。處非",
    "T31n1605_006:0687a09": "處善巧應云何觀。應如緣起善巧觀。處非處",
    "T31n1605_006:0687a10": "善巧緣起善巧有何差別。若以諸法流潤諸",
    "T31n1605_006:0687a11": "法。令離無因不平等因生故。是緣起善巧因",
    "T31n1605_006:0687a12": "果相稱。攝受生故。是處非處善巧。",
    "T31n1605_006:0687a13": "淨惑所緣者。謂下地麁性上地靜性。真如及",
    "T31n1605_006:0687a14": "四聖諦。是名淨惑所緣。",
    "T31n1605_006:0687a15": "若欲於法勤審觀察。由幾道理能正觀察。由",
    "T31n1605_006:0687a16": "四道理。謂觀待道理。作用道理。證成道理。",
    "T31n1605_006:0687a17": "法爾道理。云何觀待道理。謂諸行生時要待",
    "T31n1605_006:0687a18": "眾緣。云何作用道理。謂異相諸法各別作用。",
    "T31n1605_006:0687a19": "云何證成道理。謂為證成所應成義。宣說諸",
    "T31n1605_006:0687a20": "量不相違語。云何法爾道理。謂無始時來於",
    "T31n1605_006:0687a21": "自相共相所住法中。所有成就法性法爾。",
    "T31n1605_006:0687a22": "於諸法中正勤觀察。云何於法而起尋思。謂",
    "T31n1605_006:0687a23": "起四種尋思。一名尋思。二事尋思。三自體假",
    "T31n1605_006:0687a24": "立尋思。四差別假立尋思。云何名尋思。謂推",
    "T31n1605_006:0687a25": "求諸法名身句身文身自相皆不成實。云何",
    "T31n1605_006:0687a26": "事尋思。謂推求諸法蘊界處相皆不成實。云",
    "T31n1605_006:0687a27": "何自體假立尋思。謂於諸法能詮所詮相應",
    "T31n1605_006:0687a28": "中推求自體。唯是假立名言因性。云何差別",
    "T31n1605_006:0687a29": "假立尋思。謂於諸法能詮所詮相應中推求",
    "T31n1605_006:0687b01": "差別。唯是假立名言因性。",
    "T31n1605_006:0687b02": "於法正勤修尋思已。云何於法起如實智。謂",
    "T31n1605_006:0687b03": "起四種如實智。一名尋思所引如實智。二事",
    "T31n1605_006:0687b04": "尋思所引如實智。三自體假立尋思所引如",
    "T31n1605_006:0687b05": "實智。四差別假立尋思所引如實智。云何名",
    "T31n1605_006:0687b06": "尋思所引如實智。謂如實知名不可得智。云",
    "T31n1605_006:0687b07": "何事尋思所引如實智。謂如實知事相亦不",
    "T31n1605_006:0687b08": "可得智。云何自體假立尋思所引如實智。謂",
    "T31n1605_006:0687b09": "如實知實有自性不可得智。云何差別假立",
    "T31n1605_006:0687b10": "尋思所引如實智。謂如實知實有差別不可",
    "T31n1605_006:0687b11": "得智。依法勤修三摩地者。瑜伽地云何當",
    "T31n1605_006:0687b12": "知。有五種。一持二作三鏡四明五依。云何",
    "T31n1605_006:0687b13": "持。謂已積集菩提資糧。於煖等位於諸聖",
    "T31n1605_006:0687b14": "諦所有多聞。云何作。謂緣此境如理作意。",
    "T31n1605_006:0687b15": "云何鏡。謂緣境有相三摩地。云何明。謂能",
    "T31n1605_006:0687b16": "取所取無所得智依此道理佛薄伽梵妙善宣",
    "T31n1605_006:0687b17": "說。",
    "T31n1605_006:0687b18": "　菩薩於定位　　觀影唯是心",
    "T31n1605_006:0687b19": "　義想既滅除　　審觀唯自想",
    "T31n1605_006:0687b20": "　如是住內心　　知所取非有",
    "T31n1605_006:0687b21": "　次能取亦無　　後觸無所得",
    "T31n1605_006:0687b22": "云何依。謂轉依。捨離諸麁重得清淨轉依故。",
    "T31n1605_006:0687b23": "於諸法中云何法善巧。謂多聞故。云何義善",
    "T31n1605_006:0687b24": "巧。謂於阿毘達磨毘奈耶中善知其相故。",
    "T31n1605_006:0687b25": "云何文善巧。謂善知訓釋文詞故。云何詞善",
    "T31n1605_006:0687b26": "巧。謂能善知我我所等世俗言詞不深執著",
    "T31n1605_006:0687b27": "隨順說故。云何前際後際密意善巧。謂能善",
    "T31n1605_006:0687b28": "知於前際領受於後際。出離故。",
    "T31n1605_006:0687b29": "於諸法中云何住法。若不得修慧唯勤方便",
    "T31n1605_006:0687c01": "修習聞思。不名住法。若不得聞思唯勤方便",
    "T31n1605_006:0687c02": "修習修慧。亦不名住法。若俱得二種方便安",
    "T31n1605_006:0687c03": "住。乃名住法。若唯於法受持讀誦為他演說",
    "T31n1605_006:0687c04": "思惟其義。是名聞思。若修三摩地方便不知",
    "T31n1605_006:0687c05": "足。是名修慧。三摩地方便者。謂無間殷重方",
    "T31n1605_006:0687c06": "便及無倒方便。不知足者。謂不生味著修上",
    "T31n1605_006:0687c07": "奢摩他方便。",
    "T31n1605_006:0687c08": "何因緣故唯方廣一分名為菩薩波羅蜜多",
    "T31n1605_006:0687c09": "藏。由此分中廣說一切波羅蜜多數故。相故",
    "T31n1605_006:0687c10": "次第故釋詞故修故差別故攝故所治故功德",
    "T31n1605_006:0687c11": "故更互決擇故。",
    "T31n1605_006:0687c12": "何緣方廣分名廣大甚深。由一切種智性廣",
    "T31n1605_006:0687c13": "大甚深故。",
    "T31n1605_006:0687c14": "何因緣故一分眾生於方廣分廣大甚深不生",
    "T31n1605_006:0687c15": "勝解反懷怖畏。由遠離法性故。未種善根",
    "T31n1605_006:0687c16": "故。惡友所攝故。",
    "T31n1605_006:0687c17": "何因緣故一分眾生於方廣分廣大甚深雖生",
    "T31n1605_006:0687c18": "勝解而不出離。由深安住自見取故。常堅執",
    "T31n1605_006:0687c19": "著如言義故。依此密意薄伽梵於大法鏡經",
    "T31n1605_006:0687c20": "中說如是言。若諸菩薩隨言取義。不如正理",
    "T31n1605_006:0687c21": "思擇法故。便生二十八不正見。何等名為二",
    "T31n1605_006:0687c22": "十八不正見。謂相見。損減施設見。損減分別",
    "T31n1605_006:0687c23": "見。損減真實見。攝受見。轉變見。無罪見。出",
    "T31n1605_006:0687c24": "離見。輕毀見。憤發見。顛倒見。出生見。不立",
    "T31n1605_006:0687c25": "宗見。矯亂見。敬事見。堅固愚癡見。根本見。",
    "T31n1605_006:0687c26": "於見無見見。捨方便見。不出離見。障增益見。",
    "T31n1605_006:0687c27": "生非福見。無功果見。受辱見。誹謗見。不可與",
    "T31n1605_006:0687c28": "言見。廣大見。增上慢見。",
    "T31n1605_006:0687c29": "如方廣分說。一切諸法皆無自性。依何密意",
    "T31n1605_006:0688a01": "說。謂無自然性故。無自體性故。無住自體",
    "T31n1605_006:0688a02": "故。無如愚夫所取相性故。復次於遍計所執",
    "T31n1605_006:0688a03": "自性。由相無性故。於依他起自性。由生無性",
    "T31n1605_006:0688a04": "故。於圓成實自性。由勝義無性故。",
    "T31n1605_006:0688a05": "又於彼說言。一切諸法無生無滅。本來寂靜",
    "T31n1605_006:0688a06": "自性涅槃。依何密意說。如無自性無生亦爾。",
    "T31n1605_006:0688a07": "如無生無滅亦爾。如無生無滅本來寂靜亦",
    "T31n1605_006:0688a08": "爾。如本來寂靜自性涅槃亦爾。",
    "T31n1605_006:0688a09": "復次有四種意趣。由此意趣故方廣分中一",
    "T31n1605_006:0688a10": "切如來所有意趣應隨決了。何等為四。一平",
    "T31n1605_006:0688a11": "等意趣。二別時意趣。三別義意趣。四補特伽",
    "T31n1605_006:0688a12": "羅意樂意趣。復次有四種祕密。由此祕密故",
    "T31n1605_006:0688a13": "於方廣分中一切如來所有祕密應隨決了。",
    "T31n1605_006:0688a14": "何等為四。一令入祕密。二相祕密。三對治祕",
    "T31n1605_006:0688a15": "密。四轉變祕密。",
    "T31n1605_006:0688a16": "復次方廣分中於法三摩地善巧菩薩相。云",
    "T31n1605_006:0688a17": "何可知。謂由五種因故。一剎那剎那消除一",
    "T31n1605_006:0688a18": "切麁重所依。二出離種種想得樂法樂。三了",
    "T31n1605_006:0688a19": "知無量無分別相。四順清淨分無分別相恒",
    "T31n1605_006:0688a20": "現在前。五能攝受轉上轉勝。圓滿成就佛法",
    "T31n1605_006:0688a21": "身因。",
    "T31n1605_006:0688a22": "聲聞藏法菩薩藏法等。從如來法身所流。何",
    "T31n1605_006:0688a23": "因緣故以香鬘等供養恭敬菩薩藏法。便生",
    "T31n1605_006:0688a24": "廣大無邊福聚。非聲聞藏法。以菩薩藏法是",
    "T31n1605_006:0688a25": "一切眾生利益安樂所依處故。能建大義故。",
    "T31n1605_006:0688a26": "無上無量大功德聚所生處故。",
    "T31n1605_006:0688a27": "大乘阿毘達磨集論決擇分中得品",
    "T31n1605_006:0688a28": "第三之一",
    "T31n1605_006:0688a29": "云何得決擇。略說有二種。一建立補特伽羅",
    "T31n1605_006:0688b01": "故。二建立現觀故。",
    "T31n1605_006:0688b02": "云何建立補特伽羅。略有七種。謂病行差別",
    "T31n1605_006:0688b03": "故。出離差別故。任持差別故。方便差別故。果",
    "T31n1605_006:0688b04": "差別故。界差別故。修行差別故。應知建立補",
    "T31n1605_006:0688b05": "特伽羅。",
    "T31n1605_006:0688b06": "云何病行差別。此有七種。謂貪行瞋行癡行",
    "T31n1605_006:0688b07": "慢行尋思行等分別薄塵行。補特伽羅差別",
    "T31n1605_006:0688b08": "故。",
    "T31n1605_006:0688b09": "云何出離差別。此有三種。謂聲聞乘獨覺乘",
    "T31n1605_006:0688b10": "大乘。補特伽羅差別故。",
    "T31n1605_006:0688b11": "云何任持差別。此有三種。謂未具資糧。已具",
    "T31n1605_006:0688b12": "未具資糧。已具資糧。補特伽羅差別故。",
    "T31n1605_006:0688b13": "云何方便差別。此有二種。謂隨信行隨法行。",
    "T31n1605_006:0688b14": "補特伽羅差別故。",
    "T31n1605_006:0688b15": "云何果差別。此有二十七種。謂信勝解見至",
    "T31n1605_006:0688b16": "身證。慧解脫俱分解脫。預流向預流果。一來",
    "T31n1605_006:0688b17": "向一來果。不還向不還果。阿羅漢向阿羅漢",
    "T31n1605_006:0688b18": "果。極七返有。家家一間。中般涅槃。生般涅",
    "T31n1605_006:0688b19": "槃。無行般涅槃。有行般涅槃。上流。退法阿",
    "T31n1605_006:0688b20": "羅漢。思法阿羅漢。護法阿羅漢。住不動阿羅",
    "T31n1605_006:0688b21": "漢。堪達阿羅漢。不動法阿羅漢。補特伽羅差",
    "T31n1605_006:0688b22": "別故。云何界差別。謂欲界異生有學無學。如",
    "T31n1605_006:0688b23": "欲界有三色無色界亦爾又有欲色界菩薩。",
    "T31n1605_006:0688b24": "又有欲界獨覺及不可思議如來。補特伽羅",
    "T31n1605_006:0688b25": "差別故。",
    "T31n1605_006:0688b26": "云何修行差別。略有五種。一勝解行菩薩。二",
    "T31n1605_006:0688b27": "增上意樂行菩薩。三有相行菩薩。四無相行",
    "T31n1605_006:0688b28": "菩薩。五無功用行菩薩。補特伽羅差別故。",
    "T31n1605_006:0688b29": "何等貪行補特伽羅。謂有猛利長時貪欲。如",
    "T31n1605_006:0688c01": "是瞋行癡行慢行。及尋思行補特伽羅。皆有",
    "T31n1605_006:0688c02": "猛利長時差別。何等等分行補特伽羅。謂住",
    "T31n1605_006:0688c03": "自性位煩惱。何等薄塵行補特伽羅。謂住自",
    "T31n1605_006:0688c04": "性位微薄煩惱。",
    "T31n1605_006:0688c05": "何等聲聞乘補特伽羅。謂住聲聞法性。若定",
    "T31n1605_006:0688c06": "若不定性是鈍根。自求解脫發弘正願。修厭",
    "T31n1605_006:0688c07": "離貪解脫意樂。以聲聞藏為所緣境。精進修",
    "T31n1605_006:0688c08": "行法隨法行得盡苦際。何等獨覺乘補特伽",
    "T31n1605_006:0688c09": "羅。謂住獨覺法性。若定若不定性是中根",
    "T31n1605_006:0688c10": "自求解脫發弘正願。修厭離貪解脫意樂。及",
    "T31n1605_006:0688c11": "修獨證菩提意樂。即聲聞藏為所緣境。精進",
    "T31n1605_006:0688c12": "修行法隨法行。或先未起順決擇分。或先已",
    "T31n1605_006:0688c13": "起順決擇分。或先未得果。或先已得果出無",
    "T31n1605_006:0688c14": "佛世。唯內思惟聖道現前。或如麟角獨住。或",
    "T31n1605_006:0688c15": "復獨勝部行得盡苦際。何等大乘補特伽羅。",
    "T31n1605_006:0688c16": "謂住菩薩法性。若定若不定性是利根。為求",
    "T31n1605_006:0688c17": "解脫一切有情。發弘正願修無住處涅槃意",
    "T31n1605_006:0688c18": "樂。以菩薩藏為所緣境。精進修行法隨法行。",
    "T31n1605_006:0688c19": "成熟眾生修淨佛土。得受大記證成無上正",
    "T31n1605_006:0688c20": "等菩提。",
    "T31n1605_006:0688c21": "何等未具資糧補特伽羅。謂緣諦增上法為",
    "T31n1605_006:0688c22": "境。發起軟品清信勝解。成就軟品順解脫",
    "T31n1605_006:0688c23": "分未定生時。何等已具未具資糧補特伽羅。",
    "T31n1605_006:0688c24": "謂緣諦增上法為境。發起中品清信勝解。成",
    "T31n1605_006:0688c25": "就中品順解脫分已定生時。何等已具資糧",
    "T31n1605_006:0688c26": "補特伽羅。謂緣諦增上法為境。發起上品清",
    "T31n1605_006:0688c27": "信勝解。成就上品順解脫分即此生時。",
    "T31n1605_006:0688c28": "又未具資糧者。謂緣諦增上法為境。於諸諦",
    "T31n1605_006:0688c29": "中。成就下品諦察法忍。成就下品順決擇分",
    "T31n1605_006:0689a01": "未定生時。已具未具資糧者。謂緣諦增上法",
    "T31n1605_006:0689a02": "為境於諸諦中。成就中品諦察法忍成就中",
    "T31n1605_006:0689a03": "品。順決擇分已定生時。已具資糧者。謂緣諦",
    "T31n1605_006:0689a04": "增上法為境。於諸諦中。成就上品諦察法忍。",
    "T31n1605_006:0689a05": "成就上品順決擇分即此生時。",
    "T31n1605_006:0689a06": "此中三品順決擇分者。謂除世第一法。由此",
    "T31n1605_006:0689a07": "世第一法性唯一剎那必不相續。即此生時",
    "T31n1605_006:0689a08": "定入現觀非前位故。從下中品順解脫分。順",
    "T31n1605_006:0689a09": "決擇分有可退義。此唯退現行非退習氣。已",
    "T31n1605_006:0689a10": "依涅槃先起善根者。不復新發起故。何等隨",
    "T31n1605_006:0689a11": "信行補特伽羅謂資糧已具性是鈍根。隨順",
    "T31n1605_006:0689a12": "他教修諦現觀。何等隨法行補特伽羅。謂資",
    "T31n1605_006:0689a13": "糧已具性是利根。自然隨順諦增上法修諦",
    "T31n1605_006:0689a14": "現觀。",
    "T31n1605_006:0689a15": "何等信勝解補特伽羅。謂隨信行已至果位。",
    "T31n1605_006:0689a16": "何等見至補特伽羅。謂隨法行已至果位。",
    "T31n1605_006:0689a17": "何等身證補特伽羅。謂諸有學已具證得八",
    "T31n1605_006:0689a18": "解脫定。何等慧解脫補特伽羅。謂已盡諸漏",
    "T31n1605_006:0689a19": "而未具證八解脫定。何等俱分解脫補特伽",
    "T31n1605_006:0689a20": "羅。謂已盡諸漏及具證得八解脫定。",
    "T31n1605_006:0689a21": "何等預流向補特伽羅。謂住順決擇分位。及",
    "T31n1605_006:0689a22": "住見道十五心剎那位。何等預流果補特伽",
    "T31n1605_006:0689a23": "羅。謂住見道第十六心剎那位。即此見道。亦",
    "T31n1605_006:0689a24": "名趣入正性決定。亦名於法現觀。若於欲界",
    "T31n1605_006:0689a25": "未離欲者。後入正性決定位得預流果。若於",
    "T31n1605_006:0689a26": "欲界倍離欲者。後入正性決定位得一來果。",
    "T31n1605_006:0689a27": "若已離欲界欲者。後入正性決定位得不還",
    "T31n1605_006:0689a28": "果。若已永斷見道所斷一切煩惱得預流果。",
    "T31n1605_006:0689a29": "何故但言永斷三結得預流果。最勝攝故。何",
    "T31n1605_006:0689b01": "故最勝。以於解脫是不發趣因故。雖已發趣",
    "T31n1605_006:0689b02": "復為邪出離因故。及為不正出離因故。又此",
    "T31n1605_006:0689b03": "三結是迷所知境因故。迷見因故。迷對治因",
    "T31n1605_006:0689b04": "故。何等一來向補特伽羅。謂於修道中已斷",
    "T31n1605_006:0689b05": "欲界五品煩惱安住彼道。何等一來果補特",
    "T31n1605_006:0689b06": "伽羅。謂於修道中已斷欲界第六品煩惱安",
    "T31n1605_006:0689b07": "住彼道。何等不還向補特伽羅。謂於修道中",
    "T31n1605_006:0689b08": "已斷欲界第七第八品煩惱安住彼道。何等",
    "T31n1605_006:0689b09": "不還果補特伽羅。謂於修道中已斷欲界第",
    "T31n1605_006:0689b10": "九品煩惱安住彼道。若已永斷一切見道所",
    "T31n1605_006:0689b11": "斷煩惱。及已永斷欲界修道所斷一切煩惱。",
    "T31n1605_006:0689b12": "得不還果。何故但言。永斷五順下分結得不",
    "T31n1605_006:0689b13": "還果。最勝攝故。何故最勝。能為下趣下界勝",
    "T31n1605_006:0689b14": "因故。何等阿羅漢向補特伽羅。謂已永斷有",
    "T31n1605_006:0689b15": "頂八品煩惱安住彼道。何等阿羅漢果補特",
    "T31n1605_006:0689b16": "伽羅。謂已永斷有頂第九品煩惱安住彼究",
    "T31n1605_006:0689b17": "竟道。若阿羅漢永斷三界一切煩惱。何故但",
    "T31n1605_006:0689b18": "言。永斷五順上分結得阿羅漢果。最勝攝故。",
    "T31n1605_006:0689b19": "何故最勝。是取上分因及不捨上分因故。",
    "T31n1605_006:0689b20": "何等極七返有補特伽羅。謂即預流果。於人",
    "T31n1605_006:0689b21": "天生往來雜受。極至七返得盡苦際。何等家",
    "T31n1605_006:0689b22": "家補特伽羅謂即預流果。或於天上或於人",
    "T31n1605_006:0689b23": "中。從家至家得盡苦際。何等一間補特伽羅。",
    "T31n1605_006:0689b24": "謂即一來果。或於天上唯受一有得盡苦際。",
    "T31n1605_006:0689b25": "何等中般涅槃補特伽羅。謂生結已斷起結",
    "T31n1605_006:0689b26": "未斷。或中有纔起即便聖道現前得盡苦際。",
    "T31n1605_006:0689b27": "或中有起已為趣生有纔起思惟。即便聖道現",
    "T31n1605_006:0689b28": "前得盡苦際。或思惟已發趣生有。未到生有",
    "T31n1605_006:0689b29": "即便聖道現前得盡苦際。何等生般涅槃補",
    "T31n1605_006:0689c01": "特伽羅。謂二結俱未斷纔生色界已。即便聖",
    "T31n1605_006:0689c02": "道現前得盡苦際。何等無行般涅槃。謂生彼",
    "T31n1605_006:0689c03": "已不由加行聖道現前得盡苦際。何等有行",
    "T31n1605_006:0689c04": "般涅槃補特伽羅。謂生彼已由加行力聖道",
    "T31n1605_006:0689c05": "現前得盡苦際。",
    "T31n1605_006:0689c06": "何等上流補特伽羅。謂於色界地地中皆受",
    "T31n1605_006:0689c07": "生已。乃至最後入色究竟。於彼無漏聖道現",
    "T31n1605_006:0689c08": "前得盡苦際。復有乃至往到有頂聖道現前",
    "T31n1605_006:0689c09": "得盡苦際。又雜修第四靜慮有五品差別。一",
    "T31n1605_006:0689c10": "下品修。二中品修。三上品修。四上勝品修。五",
    "T31n1605_006:0689c11": "上極品修。由此五品雜修第四靜慮故。如其",
    "T31n1605_006:0689c12": "次第生五淨居。",
    "T31n1605_006:0689c13": "何等退法阿羅漢。謂鈍根性。若遊散若不遊",
    "T31n1605_006:0689c14": "散。若思惟若不思惟。皆可退失現法樂住。何",
    "T31n1605_006:0689c15": "等思法阿羅漢。謂鈍根性。若遊散若不遊散",
    "T31n1605_006:0689c16": "若不思惟。即可退失現法樂住。若思惟已",
    "T31n1605_006:0689c17": "能不退失。何等護法阿羅漢。謂鈍根性。若",
    "T31n1605_006:0689c18": "遊散便可退失現法樂住。若不遊散即能不",
    "T31n1605_006:0689c19": "退。何等住不動阿羅漢。謂鈍根性。若遊散",
    "T31n1605_006:0689c20": "若不遊散。皆能不退現法樂住。亦不能練",
    "T31n1605_006:0689c21": "根。何等堪達阿羅漢。謂鈍根性。若遊散若",
    "T31n1605_006:0689c22": "不遊散。皆能不退現法樂住。然堪能練根。何",
    "T31n1605_006:0689c23": "等不動法阿羅漢。謂利根性。若遊散若不遊",
    "T31n1605_006:0689c24": "散。皆能不退現法樂住。",
    "T31n1605_006:0689c25": "何等欲界異生補特伽羅。謂於欲界若生若",
    "T31n1605_006:0689c26": "長不得聖法。何等欲界有學補特伽羅。謂於",
    "T31n1605_006:0689c27": "欲界若生若長。已得聖法猶有餘結。何等欲",
    "T31n1605_006:0689c28": "界無學補特伽羅。謂於欲界若生若長。已得",
    "T31n1605_006:0689c29": "聖法無有餘結。如欲界有三色無色亦爾。何",
    "T31n1605_006:0690a01": "等欲色界菩薩補特伽羅。謂與滅離無色界",
    "T31n1605_006:0690a02": "生靜慮相。應住靜慮樂而生欲界或生色界。",
    "T31n1605_006:0690a03": "何等欲界獨覺補特伽羅。謂無佛出世時生",
    "T31n1605_006:0690a04": "於欲界。自然證得獨覺菩提。",
    "T31n1605_006:0690a05": "何等不可思議如來補特伽羅。謂且於欲界",
    "T31n1605_006:0690a06": "始從示現。安住覩史多天妙寶宮殿。乃至示",
    "T31n1605_006:0690a07": "現大般涅槃。示現一切諸佛菩薩所行大行。",
    "T31n1605_006:0690a08": "何等勝解行菩薩補特伽羅。謂住勝解行地",
    "T31n1605_006:0690a09": "中成就菩薩下中上忍。何等增上意樂行菩",
    "T31n1605_006:0690a10": "薩補特伽羅。謂十地中所有菩薩。何等有相",
    "T31n1605_006:0690a11": "行菩薩補特伽羅。謂住極喜離垢發光焰慧",
    "T31n1605_006:0690a12": "極難勝現前地中所有菩薩。何等無相行菩",
    "T31n1605_006:0690a13": "薩補特伽羅。謂住遠行地中所有菩薩。何等",
    "T31n1605_006:0690a14": "無功用行菩薩補特伽羅。謂住不動善慧法",
    "T31n1605_006:0690a15": "雲地中所有菩薩。",
    "T31n1605_006:0690a16": "復次如說預流果補特伽羅。此有二種。一漸",
    "T31n1605_006:0690a17": "出離。二頓出離。漸出離者。如前廣說。頓出",
    "T31n1605_006:0690a18": "離者。謂入諦現觀已。依止未至定發出世間",
    "T31n1605_006:0690a19": "道。頓斷三界一切煩惱。品品別斷唯立二果。",
    "T31n1605_006:0690a20": "謂預流果阿羅漢果如是補特伽羅多於現法",
    "T31n1605_006:0690a21": "或臨終時善辨聖旨。設不能辨由願力故。即",
    "T31n1605_006:0690a22": "以願力還生欲界。出無佛世成獨勝果。",
    "T31n1605_006:0690a23": "大乘阿毘達磨集論卷第六"
}