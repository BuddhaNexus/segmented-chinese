{
    "T08n0228_004:0599c10": "佛說佛母出生三法藏般若",
    "T08n0228_004:0599c11": "波羅蜜多經卷第四",
    "T08n0228_004:0599c13": "西天譯經三藏朝奉大夫試光祿卿",
    "T08n0228_004:0599c14": "傳法大師賜紫臣施護奉　詔譯",
    "T08n0228_004:0599c15": "寶塔功德品第三之三",
    "T08n0228_004:0599c16": "爾時，尊者阿難白佛言：「云何，世尊！而不稱讚",
    "T08n0228_004:0599c17": "宣說布施波羅蜜多、持戒波羅蜜多、忍辱波",
    "T08n0228_004:0599c18": "羅蜜多、精進波羅蜜多、禪定波羅蜜多如是",
    "T08n0228_004:0599c19": "名字，何故唯說般若波羅蜜多稱讚功德？」",
    "T08n0228_004:0599c20": "佛告阿難言：「如是，如是！我於諸波羅蜜多中，",
    "T08n0228_004:0599c21": "唯說般若波羅蜜多最上稱讚。何以故？阿難！",
    "T08n0228_004:0599c22": "汝今當知，此般若波羅蜜多與五波羅蜜多為",
    "T08n0228_004:0599c23": "導首故。阿難！於汝意云何？若布施不迴向",
    "T08n0228_004:0599c24": "一切智，得成波羅蜜多不？」阿難白佛言：「不也，",
    "T08n0228_004:0599c25": "世尊！」佛言：「阿難！若持戒、忍辱、精進、禪定不迴",
    "T08n0228_004:0599c26": "向一切智，得成波羅蜜多不？即此般若不迴",
    "T08n0228_004:0599c27": "向一切智，得成波羅蜜多不？」阿難白佛言：「不",
    "T08n0228_004:0599c28": "也，世尊！」佛言：「阿難！於汝意云何？所有不思議",
    "T08n0228_004:0599c29": "智慧善根，迴向一切智不？」阿難白佛言：「世尊！",
    "T08n0228_004:0600a01": "如是，如是！所有最上不思議智慧善根，而悉",
    "T08n0228_004:0600a02": "迴向一切智。」佛告阿難：「是故當知，以諸善根",
    "T08n0228_004:0600a03": "迴向一切智故，得諸波羅蜜多名；以第一義",
    "T08n0228_004:0600a04": "法迴向一切智故，得般若波羅蜜多名。是故，阿",
    "T08n0228_004:0600a05": "難！彼諸善根迴向一切智故，般若波羅蜜多",
    "T08n0228_004:0600a06": "與五波羅蜜多而為導首。彼五波羅蜜多，住",
    "T08n0228_004:0600a07": "般若波羅蜜多相應法中，由是般若波羅蜜",
    "T08n0228_004:0600a08": "多故，諸波羅蜜多皆悉圓滿。阿難！是故我於",
    "T08n0228_004:0600a09": "般若波羅蜜多而最稱讚。譬如大地散諸種",
    "T08n0228_004:0600a10": "子，如其時處隨所和合各得生長。彼諸種子",
    "T08n0228_004:0600a11": "依地而住，若不依地不能生長。般若波羅蜜",
    "T08n0228_004:0600a12": "多亦復如是，而能攝彼五波羅蜜多，如是五",
    "T08n0228_004:0600a13": "法皆依般若波羅蜜多而住，由般若波羅蜜",
    "T08n0228_004:0600a14": "多而得增長，是故五法皆得名為波羅蜜多。",
    "T08n0228_004:0600a15": "阿難！是故當知般若波羅蜜多，與彼五法而",
    "T08n0228_004:0600a16": "為導首。」",
    "T08n0228_004:0600a17": "爾時，帝釋天主白佛言：「世尊！如佛所說，般若",
    "T08n0228_004:0600a18": "波羅蜜多法門有大功德，假使如來、應供、正",
    "T08n0228_004:0600a19": "等正覺以種種言詞稱揚讚歎亦不能盡。是",
    "T08n0228_004:0600a20": "故諸善男子、善女人，應當於此般若波羅蜜多",
    "T08n0228_004:0600a21": "法門，受持讀誦記念思惟，如說修行。」佛言：「憍",
    "T08n0228_004:0600a22": "尸迦！善哉，善哉！如汝所言。此般若波羅蜜多",
    "T08n0228_004:0600a23": "法門，我不但說能受持讀誦宣布演說者有",
    "T08n0228_004:0600a24": "大功德，若有善男子、善女人，但能以此般若",
    "T08n0228_004:0600a25": "波羅蜜多，書寫經卷，置清淨處尊重恭敬，以",
    "T08n0228_004:0600a26": "諸香華燈塗、幢幡寶蓋、上妙衣服作諸供養",
    "T08n0228_004:0600a27": "者，當知是人宣布佛法久住世間。以是因緣，",
    "T08n0228_004:0600a28": "佛眼不斷、正法不滅，而諸菩薩摩訶薩眾各",
    "T08n0228_004:0600a29": "各受持，即得法眼不壞不滅。憍尸迦！彼受持",
    "T08n0228_004:0600b01": "讀誦般若波羅蜜多者，於現世中獲是功德。」",
    "T08n0228_004:0600b02": "爾時，帝釋天主白佛言：「世尊！若有善男子、善",
    "T08n0228_004:0600b03": "女人，但能於此般若波羅蜜多，書寫經卷置",
    "T08n0228_004:0600b04": "清淨處，以諸香華燈塗、幢幡寶蓋等隨力供",
    "T08n0228_004:0600b05": "養者，我當往彼護念其人令無衰惱，何況於",
    "T08n0228_004:0600b06": "此般若波羅蜜多，受持讀誦記念思惟，轉為",
    "T08n0228_004:0600b07": "他人解說其義，是人功德無量無邊。」佛告帝",
    "T08n0228_004:0600b08": "釋天主言：「善哉，善哉！憍尸迦！若有善男子、善",
    "T08n0228_004:0600b09": "女人，於諸方處說此般若波羅蜜多時，有無",
    "T08n0228_004:0600b10": "數百千天子為聽法故，往詣其所聽受正法。",
    "T08n0228_004:0600b11": "若說法人有疲倦心不樂說者，彼諸天子增",
    "T08n0228_004:0600b12": "益其力使不退沒，令其精進樂欲宣說。憍尸",
    "T08n0228_004:0600b13": "迦！受持讀誦般若波羅蜜多者，於現世中獲",
    "T08n0228_004:0600b14": "是功德。",
    "T08n0228_004:0600b15": "「復次，憍尸迦！若受持此正法者善男子、善女",
    "T08n0228_004:0600b16": "人，於四眾中說此般若波羅蜜多時，心無怯",
    "T08n0228_004:0600b17": "懼，不畏難問，隨問能答，離諸過失。何以故？般",
    "T08n0228_004:0600b18": "若波羅蜜多力所護故。於此般若波羅蜜多",
    "T08n0228_004:0600b19": "諸求過失者，不得其便。所以者何？是般若波",
    "T08n0228_004:0600b20": "羅蜜多離諸過失，是故宣說般若波羅蜜多",
    "T08n0228_004:0600b21": "者，亦復不見有其過失。以如是故，彼善男子、",
    "T08n0228_004:0600b22": "善女人，於說法時不生驚怖。憍尸迦！受持讀",
    "T08n0228_004:0600b23": "誦般若波羅蜜多者，於現世中獲是功德。",
    "T08n0228_004:0600b24": "「復次，憍尸迦！若善男子、善女人，受持讀誦般",
    "T08n0228_004:0600b25": "若波羅蜜多者，是人即為父母、親友，乃至沙",
    "T08n0228_004:0600b26": "門、婆羅門等尊重敬愛。若已起、若未起一切",
    "T08n0228_004:0600b27": "言訟，鬪諍、衰惱等事，皆悉遠離。憍尸迦！受持",
    "T08n0228_004:0600b28": "讀誦般若波羅蜜多者，於現世中獲是功德。",
    "T08n0228_004:0600b29": "「復次，憍尸迦！若善男子、善女人，以此般若波",
    "T08n0228_004:0600c01": "羅蜜多，書寫經卷安置供養，隨諸方地有是",
    "T08n0228_004:0600c02": "經處，即有",
    "T08n0228_004:0600c03": "四大王天住阿耨多羅三藐三菩提心者諸",
    "T08n0228_004:0600c04": "天子眾，為敬法故往詣其所，瞻禮稱讚隨喜",
    "T08n0228_004:0600c05": "頂受。得瞻禮頂受已，即還彼天。",
    "T08n0228_004:0600c06": "所有三十三天中住菩提心諸天子眾，",
    "T08n0228_004:0600c07": "夜摩天中住菩提心諸天子眾，",
    "T08n0228_004:0600c08": "喜足天中住菩提心諸天子眾，",
    "T08n0228_004:0600c09": "化樂天中住菩提心諸天子眾，",
    "T08n0228_004:0600c10": "他化自在天中住菩提心諸天子眾，",
    "T08n0228_004:0600c11": "如是等欲界諸天子眾，各各為敬法故往詣",
    "T08n0228_004:0600c12": "其所，瞻禮稱讚隨喜頂受。得瞻禮頂受已，各",
    "T08n0228_004:0600c13": "各還復彼彼天中。",
    "T08n0228_004:0600c14": "「又復，憍尸迦！所有色界諸天，",
    "T08n0228_004:0600c15": "所謂：梵眾天、梵輔天、大梵天、",
    "T08n0228_004:0600c16": "少光天、無量光天、光音天、",
    "T08n0228_004:0600c17": "少淨天、無量淨天、遍淨天、",
    "T08n0228_004:0600c18": "無雲天、福生天、廣果天、",
    "T08n0228_004:0600c19": "無煩天、無熱天、善見天、善現天、色究竟天，",
    "T08n0228_004:0600c20": "如是等諸天中住菩提心者諸天子眾，為敬",
    "T08n0228_004:0600c21": "法故往詣其所，瞻禮稱讚隨喜頂受。得瞻禮",
    "T08n0228_004:0600c22": "頂受已，各各還復彼彼天中。",
    "T08n0228_004:0600c23": "「復次，憍尸迦！諸有受持讀誦般若波羅蜜多",
    "T08n0228_004:0600c24": "者善男子、善女人，應生如是心：『所有十方無",
    "T08n0228_004:0600c25": "量阿僧祇世界中，一切天龍、夜叉、乾闥婆、阿",
    "T08n0228_004:0600c26": "修羅、迦樓羅、緊那羅，摩睺羅伽、人非人等，皆",
    "T08n0228_004:0600c27": "悉為敬法故，來詣般若波羅蜜多經所，瞻禮",
    "T08n0228_004:0600c28": "聽受。彼等若來，我當以其法施，使令得法各",
    "T08n0228_004:0600c29": "各還復。』憍尸迦！若有是般若波羅蜜多經處，",
    "T08n0228_004:0601a01": "我不但說一四大洲欲色界中，住菩提心諸",
    "T08n0228_004:0601a02": "天子眾，為敬法故，往詣其所瞻禮頂受。憍",
    "T08n0228_004:0601a03": "尸迦！乃至三千大千世界諸欲色界中，住菩",
    "T08n0228_004:0601a04": "提心諸天子眾，各各為敬法故，有是般若波",
    "T08n0228_004:0601a05": "羅蜜多經處，往詣其所瞻禮稱讚隨喜頂受。",
    "T08n0228_004:0601a06": "得瞻禮頂受已，各各還復彼彼天中。",
    "T08n0228_004:0601a07": "「復次，憍尸迦！受持讀誦般若波羅蜜多者諸",
    "T08n0228_004:0601a08": "善男子、善女人，隨所住處，有是經卷，若諸殿",
    "T08n0228_004:0601a09": "堂及諸房舍，堅固安隱不能破壞，是處即有",
    "T08n0228_004:0601a10": "大威力者——天龍、夜叉、乾闥婆、阿修羅、迦樓羅、",
    "T08n0228_004:0601a11": "緊那羅、摩睺羅伽、人非人等，常來其所聽受",
    "T08n0228_004:0601a12": "正法。」",
    "T08n0228_004:0601a13": "爾時，帝釋天主白佛言：「世尊！諸天龍神等眾",
    "T08n0228_004:0601a14": "若來，彼善男子、善女人當云何知？」佛告帝釋",
    "T08n0228_004:0601a15": "天主言：「憍尸迦！受持此正法者善男子、善女",
    "T08n0228_004:0601a16": "人，若見有大光明，當知即是諸天龍神等眾",
    "T08n0228_004:0601a17": "來至其所聽受正法。又復，若聞諸微妙香，當",
    "T08n0228_004:0601a18": "知此相亦是諸天龍神等眾來至其所。是故，",
    "T08n0228_004:0601a19": "憍尸迦！受持此正法者善男子、善女人，隨所",
    "T08n0228_004:0601a20": "住處，常應清淨嚴潔其舍，去除一切穢惡等",
    "T08n0228_004:0601a21": "物。若彼諸天龍神等眾，或時來至其所，見是",
    "T08n0228_004:0601a22": "清淨等相，彼天龍神心生歡喜適悅快樂，是",
    "T08n0228_004:0601a23": "中有諸先住小力鬼神，皆悉遠避出離其舍。",
    "T08n0228_004:0601a24": "何以故？彼小力鬼神，常所依附大威力者諸",
    "T08n0228_004:0601a25": "天龍神，而彼小力諸鬼神等，常所隨從大力",
    "T08n0228_004:0601a26": "諸天龍神等眾往諸方處。是故，憍尸迦！隨有",
    "T08n0228_004:0601a27": "是般若波羅蜜多經處，若諸持法者，常能清",
    "T08n0228_004:0601a28": "淨嚴潔其所，是即尊重正法眼故。憍尸迦！是",
    "T08n0228_004:0601a29": "善男子、善女人，以尊敬受持般若波羅蜜多",
    "T08n0228_004:0601b01": "正法力故，於現世中獲大功德。",
    "T08n0228_004:0601b02": "「復次，憍尸迦！是善男子、善女人，受持般若波",
    "T08n0228_004:0601b03": "羅蜜多時，身無疲倦心不懈怠，離諸苦惱適",
    "T08n0228_004:0601b04": "悅快樂，臥安覺安，於其夢中見勝境像，或見",
    "T08n0228_004:0601b05": "如來、應供、正等正覺安處道場，或見如來、應",
    "T08n0228_004:0601b06": "供、正等正覺轉大法輪，或見如來舍利寶塔，",
    "T08n0228_004:0601b07": "或見諸聲聞眾，或見諸菩薩摩訶薩眾，或聞",
    "T08n0228_004:0601b08": "宣說般若波羅蜜多甚深法音，或聞宣說菩",
    "T08n0228_004:0601b09": "提分法，或復見諸菩薩摩訶薩方證阿耨多",
    "T08n0228_004:0601b10": "羅三藐三菩提，或見諸菩薩摩訶薩受持此",
    "T08n0228_004:0601b11": "般若波羅蜜多法門，或聞宣說般若波羅蜜",
    "T08n0228_004:0601b12": "多攝一切智。或見佛剎廣大清淨，或聞諸佛",
    "T08n0228_004:0601b13": "世尊以善巧方便說菩薩法。或見某如來、應",
    "T08n0228_004:0601b14": "供、正等正覺，於某方某處及某世界，與百千",
    "T08n0228_004:0601b15": "俱胝那庾多菩薩聲聞眾，恭敬圍繞而為說",
    "T08n0228_004:0601b16": "法。憍尸迦！是善男子、善女人，於其夢中見是",
    "T08n0228_004:0601b17": "勝相，覺已輕安身心適悅。彼人得是適悅快",
    "T08n0228_004:0601b18": "樂已，於諸甘美飲食不生貪想。譬如修相應",
    "T08n0228_004:0601b19": "行苾芻從三摩地起，於諸甘美飲食不生念",
    "T08n0228_004:0601b20": "想。憍尸迦！受持般若波羅蜜多者善男子、善",
    "T08n0228_004:0601b21": "女人亦復如是。何以故？是善男子、善女人，住",
    "T08n0228_004:0601b22": "般若波羅蜜多觀行相應故，即得天龍神等",
    "T08n0228_004:0601b23": "增益色力，是故於諸飲食不生念想。憍尸迦！",
    "T08n0228_004:0601b24": "受持般若波羅蜜多者善男子、善女人，於現",
    "T08n0228_004:0601b25": "世中獲是功德。",
    "T08n0228_004:0601b26": "「復次，憍尸迦！若善男子、善女人，但能以此般",
    "T08n0228_004:0601b27": "若波羅蜜多，書寫經卷安置供養者，當知是",
    "T08n0228_004:0601b28": "人獲大功德。況復有人為欲趣求大菩提故，",
    "T08n0228_004:0601b29": "於此般若波羅蜜多法門，發信解心聽受讀",
    "T08n0228_004:0601c01": "誦，廣為他人解說其義，使令正法久住世間。",
    "T08n0228_004:0601c02": "以是因緣，佛眼不斷、正法不滅，而諸菩薩摩",
    "T08n0228_004:0601c03": "訶薩眾，各各受持宣布演說，即得法眼不壞",
    "T08n0228_004:0601c04": "不滅。又復尊重恭敬，以諸香華燈塗、幢幡寶",
    "T08n0228_004:0601c05": "蓋、上妙衣服，作如是等種種供養。當知是人",
    "T08n0228_004:0601c06": "以是因緣，所獲功德無量無邊。是故，憍尸迦！",
    "T08n0228_004:0601c07": "若善男子、善女人，樂欲成就如是最勝功德",
    "T08n0228_004:0601c08": "者，應當於此般若波羅蜜多法門，發信解心，",
    "T08n0228_004:0601c09": "受持讀誦，記念思惟，乃至為人廣說其義，又",
    "T08n0228_004:0601c10": "復尊重恭敬，以諸香華燈塗種種供養。」",
    "T08n0228_004:0601c11": "稱讚功德品第四",
    "T08n0228_004:0601c12": "爾時，世尊告帝釋天主言：「憍尸迦！若以滿閻",
    "T08n0228_004:0601c13": "浮提如來舍利而為一分，以此般若波羅蜜",
    "T08n0228_004:0601c14": "多書寫經卷而為一分，汝於此二分中當取",
    "T08n0228_004:0601c15": "何分？」帝釋天主白佛言：「世尊！若以滿閻浮提",
    "T08n0228_004:0601c16": "如來舍利，及般若波羅蜜多經卷，各為一分",
    "T08n0228_004:0601c17": "者，我於此二分中，當取般若波羅蜜多分。何",
    "T08n0228_004:0601c18": "以故？諸佛如來所有化相身、實義身、說法身，",
    "T08n0228_004:0601c19": "如是等身皆從法身所出生故，從如、實際所",
    "T08n0228_004:0601c20": "出現故。如、實際者，所謂般若波羅蜜多。諸佛",
    "T08n0228_004:0601c21": "世尊所有諸身，亦復從是般若波羅蜜多生，",
    "T08n0228_004:0601c22": "是故得於如來舍利瞻禮供養。雖復供養如",
    "T08n0228_004:0601c23": "來舍利，不如於此般若波羅蜜多尊重供養。",
    "T08n0228_004:0601c24": "所以者何？諸如來身，從是般若波羅蜜多所",
    "T08n0228_004:0601c25": "出生故。世尊！譬如我於三十三天善法堂中，",
    "T08n0228_004:0601c26": "我處其座，為諸天子宣說法要。若時我以因",
    "T08n0228_004:0601c27": "緣起離彼座，有諸天子或時來者，雖不見我，",
    "T08n0228_004:0601c28": "但向其座瞻禮恭敬旋繞而去。彼作是念：『帝",
    "T08n0228_004:0601c29": "釋天主於此座中，常為諸天宣說法要，是故",
    "T08n0228_004:0602a01": "我今瞻禮此座。』世尊！如來、應供、正等正覺亦",
    "T08n0228_004:0602a02": "復如是。如來所有一切智依如來身，是身復",
    "T08n0228_004:0602a03": "由一切智得。以是緣故，從如實智出生如來",
    "T08n0228_004:0602a04": "一切智智，是智復從般若波羅蜜多所生。世",
    "T08n0228_004:0602a05": "尊！是故我當於二分中，但取般若波羅蜜多",
    "T08n0228_004:0602a06": "分。「世尊！我非於佛舍利不生恭敬，以其如來",
    "T08n0228_004:0602a07": "舍利從般若波羅蜜多所生，是故我取般若",
    "T08n0228_004:0602a08": "波羅蜜多分，是即供養如來舍利。世尊！置是",
    "T08n0228_004:0602a09": "滿閻浮提如來舍利，若滿四大洲，若滿小千",
    "T08n0228_004:0602a10": "世界，若滿中千世界如來舍利，皆置是數。假",
    "T08n0228_004:0602a11": "使滿三千大千世界如來舍利以為一分，此",
    "T08n0228_004:0602a12": "般若波羅蜜多書寫經卷以為一分。世尊！於",
    "T08n0228_004:0602a13": "二分中，我亦但取般若波羅蜜多分。世尊！我",
    "T08n0228_004:0602a14": "於如來舍利非不恭敬，以其如來、應供、正等",
    "T08n0228_004:0602a15": "正覺所有舍利，從般若波羅蜜多生故。諸如",
    "T08n0228_004:0602a16": "來身與一切智為所依止，即此一切智復從",
    "T08n0228_004:0602a17": "般若波羅蜜多生。是故我於二分中，但取般",
    "T08n0228_004:0602a18": "若波羅蜜多分。「世尊！譬如大摩尼寶，具諸色",
    "T08n0228_004:0602a19": "相有大功德，在在處處諸非人類求不得便。",
    "T08n0228_004:0602a20": "彼諸非人住處，若有男子、女人持是摩尼寶",
    "T08n0228_004:0602a21": "入其舍中，彼非人類即當出離其舍。又復此",
    "T08n0228_004:0602a22": "寶若人暫置身中，是人即能息諸惡毒苦惱",
    "T08n0228_004:0602a23": "等事。又復若有患風癀痰[病丙+(企止+(套大))]等病者，當以此",
    "T08n0228_004:0602a24": "寶置其身上，是諸病苦皆悉銷除。此摩尼寶，",
    "T08n0228_004:0602a25": "於夜闇中能為明照。若諸地方盛炎熱時，此",
    "T08n0228_004:0602a26": "摩尼寶能作清涼。若諸地方極寒冷時，此摩",
    "T08n0228_004:0602a27": "尼寶而能溫暖。若諸地方大毒蟲等作諸惡",
    "T08n0228_004:0602a28": "毒，若有是大摩尼寶處，自當遠去不能為害。",
    "T08n0228_004:0602a29": "又若有人為諸毒蟲所傷害者，是人若見此",
    "T08n0228_004:0602b01": "摩尼寶，毒即銷滅。又復若人患諸眼病，不能",
    "T08n0228_004:0602b02": "觀視諸境相者，當以此寶置其眼上，是人即",
    "T08n0228_004:0602b03": "能明照，離諸苦惱。又復若以此寶置於水中，",
    "T08n0228_004:0602b04": "是寶即與水同一色。若以此寶置於青黃赤",
    "T08n0228_004:0602b05": "白眾色水中，是寶亦能隨種種色各同其一。",
    "T08n0228_004:0602b06": "又復，若以此寶置於青黃赤白眾色衣中，是",
    "T08n0228_004:0602b07": "寶亦能隨諸衣色各同其一。若以此寶置濁",
    "T08n0228_004:0602b08": "水中，水即自清。世尊！彼摩尼寶具諸色相有",
    "T08n0228_004:0602b09": "是功德。」",
    "T08n0228_004:0602b10": "爾時，尊者阿難謂帝釋天主言：「如汝所說，大",
    "T08n0228_004:0602b11": "摩尼寶具諸功德者，此為天上所有寶耶？此",
    "T08n0228_004:0602b12": "為人間所有寶耶？」帝釋天主白阿難言：「此是",
    "T08n0228_004:0602b13": "天上大摩尼寶，閻浮提人亦有是寶，但人少",
    "T08n0228_004:0602b14": "生尊重敬愛，唯天中寶人所愛重，具諸色相",
    "T08n0228_004:0602b15": "勝功德故。若或以其閻浮提寶比天寶者，",
    "T08n0228_004:0602b16": "百分不及一，千分不及一，百千分不及一，俱",
    "T08n0228_004:0602b17": "胝分不及一，百俱胝分不及一，千俱胝分不",
    "T08n0228_004:0602b18": "及一，百千俱胝分不及一，算分數分及譬喻",
    "T08n0228_004:0602b19": "分乃至烏波尼殺曇分皆不及一。是天摩尼",
    "T08n0228_004:0602b20": "寶圓滿一切相，若以寶凾盛此妙寶，若時取",
    "T08n0228_004:0602b21": "其寶去，而此寶函亦具諸功德，人所尊敬。何",
    "T08n0228_004:0602b22": "以故？以盛大寶殊妙器故。」",
    "T08n0228_004:0602b23": "爾時，帝釋天主白佛言：「世尊！般若波羅蜜多",
    "T08n0228_004:0602b24": "亦復如是。具足一切智智功德，所有如來、應",
    "T08n0228_004:0602b25": "供、正等正覺般涅盤後所有舍利，亦得瞻禮",
    "T08n0228_004:0602b26": "供養。何以故？一切智智依如來身，是故如來",
    "T08n0228_004:0602b27": "舍利同彼寶器，一切智智如所盛寶。以是義",
    "T08n0228_004:0602b28": "故，如來舍利得瞻禮供養。世尊！若佛如來於",
    "T08n0228_004:0602c01": "一切世界宣說般若波羅蜜多，有是即出生",
    "T08n0228_004:0602c02": "真實供養。若說法師能為人說般若波羅蜜",
    "T08n0228_004:0602c03": "多者，亦即出生真實供養。世尊！譬如王臣受",
    "T08n0228_004:0602c04": "王命出於多人聚中，不生怖畏，以依其王威",
    "T08n0228_004:0602c05": "德力故。諸說法師亦復如是，於一切眾中宣",
    "T08n0228_004:0602c06": "說法要，不生怖畏，以依大法功德力故。是故",
    "T08n0228_004:0602c07": "於說法師尊重供養，以供養法師故，如來舍",
    "T08n0228_004:0602c08": "利亦得供養。「世尊！如前所說滿三千大千世",
    "T08n0228_004:0602c09": "界如來舍利，假使如兢伽沙數三千大千世",
    "T08n0228_004:0602c10": "界滿中如來舍利以為一分，般若波羅蜜多",
    "T08n0228_004:0602c11": "經卷以為一分。世尊！我於是二分中，亦取般",
    "T08n0228_004:0602c12": "若波羅蜜多分。世尊！我非於如來舍利不",
    "T08n0228_004:0602c13": "生尊重，但為如來舍利從般若波羅蜜多生",
    "T08n0228_004:0602c14": "故，與一切智而為所依，是故我當尊重供",
    "T08n0228_004:0602c15": "養般若波羅蜜多。是故，世尊！若供養此般",
    "T08n0228_004:0602c16": "若波羅蜜多者，即同供養過去未來現在諸",
    "T08n0228_004:0602c17": "佛。",
    "T08n0228_004:0602c18": "「復次，世尊！若善男子、善女人，樂欲見彼十方",
    "T08n0228_004:0602c19": "無量阿僧祇世界現住說法諸佛如來真實身",
    "T08n0228_004:0602c20": "者，應當於此般若波羅蜜多如法修行，於此",
    "T08n0228_004:0602c21": "般若波羅蜜多安住相應如實觀想。」",
    "T08n0228_004:0602c22": "爾時，世尊告帝釋天主言：「如是，如是！憍",
    "T08n0228_004:0602c23": "尸迦！所有過去如來、應供、正等正覺，皆因",
    "T08n0228_004:0602c24": "修習是般若波羅蜜多故，得成就阿耨多羅",
    "T08n0228_004:0602c25": "三藐三菩提。未來世中，所有無量無數如",
    "T08n0228_004:0602c26": "來、應供、正等正覺，皆因修習是般若波羅",
    "T08n0228_004:0602c27": "蜜多故，得成就阿耨多羅三藐三菩提。憍",
    "T08n0228_004:0602c28": "尸迦！我今現在如來、應供、正等正覺，亦",
    "T08n0228_004:0602c29": "修習是般若波羅蜜多故，得阿耨多羅三藐",
    "T08n0228_004:0603a01": "三菩提。」帝釋天主白佛言：「世尊！大波羅蜜多",
    "T08n0228_004:0603a02": "是謂般若波羅蜜多，如來、應供、正等正覺以",
    "T08n0228_004:0603a03": "修習是般若波羅蜜多故，如實了知一切眾",
    "T08n0228_004:0603a04": "生種種心行。」佛言：「如是，如是！憍尸迦！諸菩薩",
    "T08n0228_004:0603a05": "摩訶薩於長夜中修行此般若波羅蜜多，而",
    "T08n0228_004:0603a06": "能了知一切眾生種種心行。」",
    "T08n0228_004:0603a07": "爾時，帝釋天主復白佛言：「云何，世尊！菩薩摩",
    "T08n0228_004:0603a08": "訶薩但行般若波羅蜜多耶？亦行餘波羅蜜",
    "T08n0228_004:0603a09": "多耶？」佛言：「憍尸迦！菩薩摩訶薩皆行六波羅",
    "T08n0228_004:0603a10": "蜜多。",
    "T08n0228_004:0603a11": "「復次，憍尸迦！菩薩摩訶薩行此般若波羅蜜",
    "T08n0228_004:0603a12": "多，與諸波羅蜜多而為導首。所謂施波羅蜜",
    "T08n0228_004:0603a13": "多能捨，戒波羅蜜多能護，忍波羅蜜多能受，",
    "T08n0228_004:0603a14": "精進波羅蜜多能增長，禪定波羅蜜多能靜",
    "T08n0228_004:0603a15": "住，般若波羅蜜多能了知諸法。以了諸法故，",
    "T08n0228_004:0603a16": "而能開導諸波羅蜜多，善巧方便而為攝受。",
    "T08n0228_004:0603a17": "由般若波羅蜜多故，迴向一切智，迴向最勝",
    "T08n0228_004:0603a18": "清淨法界。憍尸迦！譬如閻浮提中，有種種樹，",
    "T08n0228_004:0603a19": "種種色相，種種莖幹，種種枝葉，種種華菓。",
    "T08n0228_004:0603a20": "雖復如是各各差別，而諸樹陰同一無異。憍",
    "T08n0228_004:0603a21": "尸迦！諸波羅蜜多亦復如是，雖復差別，而以",
    "T08n0228_004:0603a22": "般若波羅蜜多善巧方便，皆悉迴向彼一切",
    "T08n0228_004:0603a23": "智。」帝釋天主白佛言：「希有，世尊！般若波羅蜜",
    "T08n0228_004:0603a24": "多具大功德，般若波羅蜜多具無量功德，般",
    "T08n0228_004:0603a25": "若波羅蜜多具無邊功德。」",
    "T08n0228_004:0603a26": "正福品第五之一",
    "T08n0228_004:0603a27": "爾時，帝釋天主白佛言：「世尊！若有善男子、善",
    "T08n0228_004:0603a28": "女人，為欲趣求大菩提故，於此般若波羅蜜",
    "T08n0228_004:0603a29": "多法門，發信解心聽受讀誦，乃至為人解釋",
    "T08n0228_004:0603b01": "其義，使其正法久住世間。以是因緣，能令佛",
    "T08n0228_004:0603b02": "眼不斷、正法不滅，而諸菩薩摩訶薩眾各各",
    "T08n0228_004:0603b03": "受持，即得正法不壞不滅。又復聞已作是稱",
    "T08n0228_004:0603b04": "讚：『此般若波羅蜜多有大利益，是大果報，具",
    "T08n0228_004:0603b05": "足無量廣大功德，正所了知。此般若波羅蜜",
    "T08n0228_004:0603b06": "多是大護持，此般若波羅蜜多是所尊重，此",
    "T08n0228_004:0603b07": "般若波羅蜜多最上難得，此般若波羅蜜多",
    "T08n0228_004:0603b08": "發生信解。』是善男子、善女人，於此般若波羅",
    "T08n0228_004:0603b09": "蜜多，自所稱讚尊重恭敬，又復以諸香華燈",
    "T08n0228_004:0603b10": "塗、幢幡寶蓋、上妙衣服，作如是等種種供養。",
    "T08n0228_004:0603b11": "若復有善男子、善女人，以此般若波羅蜜多",
    "T08n0228_004:0603b12": "經卷，轉授他人令其供養。世尊！如是善男子、",
    "T08n0228_004:0603b13": "善女人，所獲福德何者為多？」佛告帝釋天主",
    "T08n0228_004:0603b14": "言：「憍尸迦！我當問汝，隨汝意答。於意云何？若",
    "T08n0228_004:0603b15": "善男子、善女人，於佛如來般涅盤後，以其舍",
    "T08n0228_004:0603b16": "利尊重恭敬種種供養。若復有善男子、善女",
    "T08n0228_004:0603b17": "人，以佛舍利自供養已轉授他人，令其尊重",
    "T08n0228_004:0603b18": "恭敬供養。如是善男子、善女人，所獲福德何",
    "T08n0228_004:0603b19": "者為多？」帝釋天主白佛言：「世尊！若善男子、善",
    "T08n0228_004:0603b20": "女人，雖自供養如來舍利，不如有人以佛舍",
    "T08n0228_004:0603b21": "利轉授他人令其供養，此所獲福其數甚多。」",
    "T08n0228_004:0603b22": "佛言：「如是，如是！憍尸迦！若善男子、善女人，以",
    "T08n0228_004:0603b23": "此般若波羅蜜多書寫經卷自所供養，不如",
    "T08n0228_004:0603b24": "有人以此般若波羅蜜多書寫經卷，轉授他",
    "T08n0228_004:0603b25": "人令其供養。此善男子、善女人，以是因緣得",
    "T08n0228_004:0603b26": "福甚多。",
    "T08n0228_004:0603b27": "「復次，憍尸迦！若有善男子、善女人，於彼滿閻",
    "T08n0228_004:0603b28": "浮提所有眾生，各各教令修十善業。憍尸迦！",
    "T08n0228_004:0603b29": "於汝意云何？是人以是因緣得福多不？」帝釋",
    "T08n0228_004:0603c01": "天主白佛言：「甚多，世尊！」佛言：「憍尸迦！是善男",
    "T08n0228_004:0603c02": "子、善女人，以是因緣得福雖多，不如有人於",
    "T08n0228_004:0603c03": "此般若波羅蜜多，發信解心、發菩提心住菩",
    "T08n0228_004:0603c04": "薩法，以此般若波羅蜜多，書寫經卷受持讀",
    "T08n0228_004:0603c05": "誦，生歡喜心為人演說，或復為人解釋其義，",
    "T08n0228_004:0603c06": "於此正法生清淨心離諸疑惑，轉勸他人使",
    "T08n0228_004:0603c07": "其受持，作如是言：『汝善男子，此般若波羅蜜",
    "T08n0228_004:0603c08": "多是菩薩道，汝於是中應當修學，如是學者，",
    "T08n0228_004:0603c09": "即能速證阿耨多羅三藐三菩提。能盡一切",
    "T08n0228_004:0603c10": "諸有情界，普令安住真如實際。』憍尸迦！是善",
    "T08n0228_004:0603c11": "男子、善女人得福甚多。",
    "T08n0228_004:0603c12": "「復次，憍尸迦！置是滿閻浮提所有眾生。若人",
    "T08n0228_004:0603c13": "以滿四大洲所有眾生，各各教令修十善業；",
    "T08n0228_004:0603c14": "復置是數，若滿小千世界所有眾生，而復各",
    "T08n0228_004:0603c15": "各教修十善；亦置是數，若滿中千世界所有",
    "T08n0228_004:0603c16": "眾生，各各教修十善；亦置是數，若滿三千大",
    "T08n0228_004:0603c17": "千世界所有眾生教修善；亦置是數，如是乃",
    "T08n0228_004:0603c18": "至滿兢伽沙數三千大千世界所有眾生，一",
    "T08n0228_004:0603c19": "一教化令修十善。憍尸迦！於汝意云何？彼人",
    "T08n0228_004:0603c20": "以是因緣得福多不？」帝釋天主白佛言：「甚多，",
    "T08n0228_004:0603c21": "世尊！」佛言：「憍尸迦！是善男子、善女人，以是",
    "T08n0228_004:0603c22": "因緣得福雖多，不如有人於此般若波羅蜜",
    "T08n0228_004:0603c23": "多，發信解心、發菩提心住菩薩法，以此般若",
    "T08n0228_004:0603c24": "波羅蜜多，書寫經卷受持讀誦，生歡喜心為",
    "T08n0228_004:0603c25": "人演說，或復為人解釋其義，於此正法生",
    "T08n0228_004:0603c26": "清淨心離諸疑惑，轉勸他人使其受持，作如",
    "T08n0228_004:0603c27": "是言：『汝善男子，此般若波羅蜜多是菩薩道，",
    "T08n0228_004:0603c28": "汝於是中應當修學，如是學者，即能速證阿",
    "T08n0228_004:0603c29": "耨多羅三藐三菩提。能盡一切諸有情界，普",
    "T08n0228_004:0604a01": "令安住真如實際。』憍尸迦！是善男子、善女人，",
    "T08n0228_004:0604a02": "得福甚多。"
}