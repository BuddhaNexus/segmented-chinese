{
    "X08n0236_012:0167b22": "華嚴懸談會玄記卷第十二",
    "X08n0236_012:0167b23": "蒼山再光寺比丘 普瑞集",
    "X08n0236_012:0167b24": "[0167b24] 鈔又出現品下下疏云藥王遍益喻喻恩德種種",
    "X08n0236_012:0167c01": "利生故然法喻皆說六根清淨不唯局見聞也今",
    "X08n0236_012:0167c02": "但證於見聞故但引見聞經文等餘文也具云若",
    "X08n0236_012:0167c03": "有&#x9F45;者鼻得清淨若有&#x751E;者舌得清淨若有觸者",
    "X08n0236_012:0167c04": "身得清淨若有眾生取彼地土亦能為作除病利",
    "X08n0236_012:0167c05": "益合中具云若有得&#x9F45;如來戒香鼻得清淨若有",
    "X08n0236_012:0167c06": "得&#x751E;如來法味舌得清淨具廣長舌解語言法若",
    "X08n0236_012:0167c07": "有得觸如來光者身得清淨究竟獲得無上法身",
    "X08n0236_012:0167c08": "若於如來生憶念者則得念佛三昧清淨若有眾",
    "X08n0236_012:0167c09": "生供養如來所經土地及塔廟者亦具善根滅除",
    "X08n0236_012:0167c10": "一切諸煩惱患得賢聖樂佛子我今告汝(云云)。[0167c10] ▲",
    "X08n0236_012:0167c11": "鈔又云佛子下疏云如來祕密藏經明罵藥服之",
    "X08n0236_012:0167c12": "得力罵沉燒已還香(沉香彼經云赤栴檀今義引耳又彼經又舉罵燈燒之亦",
    "X08n0236_012:0167c13": "能除暗)罵佛亦勝敬諸外道若爾豈無罵罪耶罵罪",
    "X08n0236_012:0167c14": "非無今語遠益故法華中跋陀婆羅(此云賢護)等罵不",
    "X08n0236_012:0167c15": "輕千劫墮於阿鼻地獄受大苦惱畢是罪已還受",
    "X08n0236_012:0167c16": "不輕菩薩教化謗尚遠益況深信解行證悟耶弘",
    "X08n0236_012:0167c17": "持之者勉思此文。[0167c17] ▲鈔上雖明下應有問言如上",
    "X08n0236_012:0167c18": "引經是見聞佛益將此證上見聞法益佛法既異",
    "X08n0236_012:0167c19": "為證不成故答此也上雖說見聞佛之益乃是華",
    "X08n0236_012:0167c20": "嚴中所說無礙法界身雲即教理行果四法中果",
    "X08n0236_012:0167c21": "法也以經為門故如謗常不輕菩薩&#x5374;名謗法華",
    "X08n0236_012:0167c22": "經例此可知(因不輕記四眾修菩薩行即四法中行法也)。[0167c22] ▲鈔舌根&#x751E;",
    "X08n0236_012:0167c23": "法味故者有二意一云亦答前難也以連前有二",
    "X08n0236_012:0167c24": "故自為二所以答前難也此意謗佛時舌根&#x751E;法",
    "X08n0236_012:0168a01": "味故雖謗佛亦成聞法益也二云別通一難也謂",
    "X08n0236_012:0168a02": "有難云既有毀謗云何成益故此答也意云口道",
    "X08n0236_012:0168a03": "佛名方起謗故生公云佛名起自聞謗之日(即涅槃經",
    "X08n0236_012:0168a04": "意彼云菩薩今隨義宗改為佛名也意云後時成佛得佛之名由今日謗時稱佛名而起也)。",
    "X08n0236_012:0168a05": "[0168a05] 鈔賢首品下證聞法益也下疏云佛出懸遠(金剛刊定",
    "X08n0236_012:0168a06": "記云如釋迦彌勒中間相去一千一百萬餘年也)已難可遇唯初成頓說",
    "X08n0236_012:0168a07": "故希有也奇謂初能具後(根本法中一代枝末教也)特謂&#x9008;出",
    "X08n0236_012:0168a08": "諸乘此句讚也下文勸也聞謂遇經忍可謂信因",
    "X08n0236_012:0168a09": "(百鈔云忍可者所謂勝解謂於諸理事審&#x51B3;印持故是信因)信則心淨受謂領",
    "X08n0236_012:0168a10": "文領義讚乃通言通筆說唯約言上皆所作總說",
    "X08n0236_012:0168a11": "皆難今意若聞已甚難即顯聞已其益深矣。[0168a11] ▲鈔",
    "X08n0236_012:0168a12": "兜率偈讚品者亦證聞法益也下疏云初偈反顯",
    "X08n0236_012:0168a13": "次偈順明由聞實法能成行法後偈由聞理智成",
    "X08n0236_012:0168a14": "於果法。",
    "X08n0236_012:0168a15": "[0168a15] 鈔設有發心下若依權教設爾發菩提心亦不真",
    "X08n0236_012:0168a16": "實以所詮未臻極故。[0168a16] ▲鈔獲於十眼者經說得三",
    "X08n0236_012:0168a17": "昧名無礙眼義含十眼如前教&#x8FF9;中引今但約義",
    "X08n0236_012:0168a18": "言之言善財童子者問准旨歸善財在造修中今",
    "X08n0236_012:0168a19": "何在頓得內答旨歸約對權故在造修今約一生",
    "X08n0236_012:0168a20": "頓能圓滿故在頓得又賢首以善財為解行生故",
    "X08n0236_012:0168a21": "在造修清涼以善財兼證入故在頓得或可所望",
    "X08n0236_012:0168a22": "別故望寄位修行在造修中望一生圓滿在頓得",
    "X08n0236_012:0168a23": "內。[0168a23] ▲鈔如隨好下以等法界三業者疏云由昔起",
    "X08n0236_012:0168a24": "過既&#x5FA7;諸境今悔昔非故運三業等眾生界一一",
    "X08n0236_012:0168b01": "佛前及眾生前發露懺悔夫懺悔者須識逆順十",
    "X08n0236_012:0168b02": "心(此依天台止觀第三中意)順生死十心者一妄計我人起於",
    "X08n0236_012:0168b03": "身見二內具煩惱外遇惡友勸惑我心隆盛三內",
    "X08n0236_012:0168b04": "外既具滅善心事不喜他善四縱恣三業無惡不",
    "X08n0236_012:0168b05": "造五事雖不廣惡心遍布猶如獵者萬般禽獸總",
    "X08n0236_012:0168b06": "帶殺心慳貪之者舉世資財無一不要事未必遂",
    "X08n0236_012:0168b07": "惡心遍布六惡心相續晝夜不斷七覆諱過失不",
    "X08n0236_012:0168b08": "欲人知八虜扈(不慚不順之貌)抵突不畏惡道九無慚無",
    "X08n0236_012:0168b09": "愧不懼凡聖十撥無因果作一闡提次起十種逆",
    "X08n0236_012:0168b10": "生死心從後翻破前十一明信因果終無自作他",
    "X08n0236_012:0168b11": "人受果二深自&#x5C05;責天見我屏處罪人見我顯處",
    "X08n0236_012:0168b12": "罪生慚愧心三怖畏惡道人命無常一息不追千",
    "X08n0236_012:0168b13": "載長往豈可安然坐待酸痛四不覆瑕玭(玉內有病為瑕",
    "X08n0236_012:0168b14": "玉外有病為玭)五斷相續心已能吐之云何&#x5374;噉六發菩",
    "X08n0236_012:0168b15": "提心七修功備過翻昔三業造罪不計晝夜八隨",
    "X08n0236_012:0168b16": "喜他善九念十方佛翻昔親狎惡友信受其言十",
    "X08n0236_012:0168b17": "觀罪性空。[0168b17] ▲鈔結云若如是知下罪性非有從顛",
    "X08n0236_012:0168b18": "倒生無所從來亦無住處非無如幻如影招妄果",
    "X08n0236_012:0168b19": "報而不差失離斷常故深達罪福相也故涅槃經",
    "X08n0236_012:0168b20": "中阿闍世王云若我知是法畢竟不造罪故圭山",
    "X08n0236_012:0168b21": "云雖悟理而不息業云欲懺悔竟何益歟。[0168b21] ▲鈔說",
    "X08n0236_012:0168b22": "此法時下餘眾獲益經具云以三昧力聲普聞故。",
    "X08n0236_012:0168b23": "[0168b23] ▲鈔又諸下是前所說地獄天子所持供具言而",
    "X08n0236_012:0168b24": "成大益者聞香得九地見蓋得十地故也言其身",
    "X08n0236_012:0168c01": "安樂者由脫障故得解脫樂故喻四禪無八災患",
    "X08n0236_012:0168c02": "(初禪出憂二禪出苦三禪出喜第四禪出樂二禪已上無尋及伺第四禪無出入息也)言若有",
    "X08n0236_012:0168c03": "聞者下合由滅障故得淨善根是為益相彼諸下",
    "X08n0236_012:0168c04": "所滅八萬四千如前已辨言了知等者能滅謂惑",
    "X08n0236_012:0168c05": "本&#x8657;居然不生。",
    "X08n0236_012:0168c06": "[0168c06] 鈔出現品云下疏云明因果交徹此中若是事成",
    "X08n0236_012:0168c07": "云何同一性若是理成云何成正覺入涅槃耶此",
    "X08n0236_012:0168c08": "是華嚴大節圓宗之義不對諸宗難以取解然諸",
    "X08n0236_012:0168c09": "眾生若於人天位中觀之具足人法二我小乘唯",
    "X08n0236_012:0168c10": "是五蘊實法大乘或說但心所現或說幻有即空",
    "X08n0236_012:0168c11": "人法俱遣或說唯如來藏具恒沙性德故眾生即",
    "X08n0236_012:0168c12": "在纏法身法身眾生義一名異猶據理說更有說",
    "X08n0236_012:0168c13": "言相本自盡性本自現不可說言即佛不即佛等",
    "X08n0236_012:0168c14": "若依此宗舊來成竟亦涅槃竟(理不礙事八相成故事不礙理皆同",
    "X08n0236_012:0168c15": "一性又理不礙事一成一切成事不礙理都無所成以理融事故一成一切成答前若是事成若是理成",
    "X08n0236_012:0168c16": "雙關之難也)若爾何以現有眾生非即佛耶答若就眾",
    "X08n0236_012:0168c17": "生位看尚不可見唯心即空安見圓教中事如迷",
    "X08n0236_012:0168c18": "東謂西正執西故若諸情頓破則法界圓現無不",
    "X08n0236_012:0168c19": "已成猶彼悟人西處全東若爾諸佛何以更化眾",
    "X08n0236_012:0168c20": "生不如是知所以須化此名究竟化(廣鈔第十二云一約理觀",
    "X08n0236_012:0168c21": "他是佛約情觀己是凡已成恭敬之行二約情計觀他是凡愚苦身約悟解知我同佛智可謂能救以成",
    "X08n0236_012:0168c22": "大悲之行三俱約事相觀佛勝以增自利之行觀眾生劣以增利他之行四俱約性以成無我平等究竟",
    "X08n0236_012:0168c23": "解行自利利他依此方為究竟)隨門不同種種有異約成佛門一",
    "X08n0236_012:0168c24": "切成也言皆同一性者同一無性故得現成妄性",
    "X08n0236_012:0169a01": "本&#x8657;生元是佛真性叵得非今始成。",
    "X08n0236_012:0169a02": "[0169a02] 鈔所望處別者前望滅障處為滅障益今約地獄",
    "X08n0236_012:0169a03": "天子得益竟展轉得益為轉利益言第三重者下",
    "X08n0236_012:0169a04": "問前教&#x8FF9;此是第二重得十地今何云第三重答",
    "X08n0236_012:0169a05": "若三重得十地聞香但得九地故攝屬初重轉益",
    "X08n0236_012:0169a06": "見蓋得十地故為第二重今約轉利益則聞香滅",
    "X08n0236_012:0169a07": "障已當第二重見蓋遇光合為一重故為第三重",
    "X08n0236_012:0169a08": "也問聞香見蓋理合第二重遇光&#x5374;是見蓋之轉",
    "X08n0236_012:0169a09": "益當第三重今何云爾答理實應爾今以聞香唯",
    "X08n0236_012:0169a10": "得九地見蓋及遇光同得十地約其益相同故合",
    "X08n0236_012:0169a11": "為一重也或可第三重字文雖在初意目遇光為",
    "X08n0236_012:0169a12": "第三重舉其能益顯轉益爾則見蓋者望前第一",
    "X08n0236_012:0169a13": "重為轉益望第三重為能益也故鈔云上下影顯",
    "X08n0236_012:0169a14": "思之。",
    "X08n0236_012:0169a15": "[0169a15] 鈔會釋經文等者以今疏會釋發心品中文也所",
    "X08n0236_012:0169a16": "以會釋者以法慧說十住等時既有此十因(此因通於",
    "X08n0236_012:0169a17": "因緣二也)會今釋說大部經必有所由今開於因緣各",
    "X08n0236_012:0169a18": "有十義不同彼因緣相&#x53C5;若以疏文對會彼十因",
    "X08n0236_012:0169a19": "則因緣易知也世尊本願力故即酬宿因也由願",
    "X08n0236_012:0169a20": "起行行含願中次句欲說佛法利今後故次句以",
    "X08n0236_012:0169a21": "智慧光普照解了一切佛法方能行勝行故次句",
    "X08n0236_012:0169a22": "開闡性習二性生菩提故為真實義是因性故次",
    "X08n0236_012:0169a23": "句證得法界之性法爾常&#x5FA7;說故次句知眾生根",
    "X08n0236_012:0169a24": "順其機感說法令喜故又示眾生真俗性相名為",
    "X08n0236_012:0169b01": "真法以令解了悉歡喜故次句由離障故入佛法",
    "X08n0236_012:0169b02": "位至因圓故并次句是果滿皆名地位故又既已",
    "X08n0236_012:0169b03": "果滿果德具足故次句契證了達甚深法界為諸",
    "X08n0236_012:0169b04": "教本末句說如是法明是說因此上皆取下疏鈔",
    "X08n0236_012:0169b05": "意說之(上約寂照具配十因)若會解意第二句全同下八句",
    "X08n0236_012:0169b06": "但皆是因然文不全同不必配今九因若配非今",
    "X08n0236_012:0169b07": "鈔意今既以下疏鈔意配釋配亦無妨。[0169b07] ▲鈔十因",
    "X08n0236_012:0169b08": "舉二下問神力即緣中加者何名因耶答因緣望",
    "X08n0236_012:0169b09": "所起果俱得名因於能起中親&#x758E;之異名因名緣。",
    "X08n0236_012:0169b10": "[0169b10] 疏說時方人等者時方人各各不一故致等言此即",
    "X08n0236_012:0169b11": "內等名等非外等名等。",
    "X08n0236_012:0169b12": "[0169b12] 鈔信聞二種等者如是者信成就也智論云佛法",
    "X08n0236_012:0169b13": "大海信為能入智為能度信者言是事如是不信",
    "X08n0236_012:0169b14": "者言是事不如是故肇公云如是者信順之詞我",
    "X08n0236_012:0169b15": "聞者聞成就也我即阿難五蘊假者聞謂耳根發",
    "X08n0236_012:0169b16": "識親自聽聞言在佛滅後者以佛臨涅槃時阿難",
    "X08n0236_012:0169b17": "請問四事佛一一答之此問一切經首當安何等",
    "X08n0236_012:0169b18": "佛言當安如是我聞等六成就也此二成就雖佛",
    "X08n0236_012:0169b19": "敕令安然在結集時方安此言故非起經之緣。",
    "X08n0236_012:0169b20": "[0169b20] 疏一依時者十緣皆言依者教依此十為緣方得起",
    "X08n0236_012:0169b21": "故又此&#x758E;緣要依親因方始有力能起果故具斯二",
    "X08n0236_012:0169b22": "義故皆云依。",
    "X08n0236_012:0169b23": "[0169b23] 疏夫心冥至道者心謂真智至道即至極之道體目",
    "X08n0236_012:0169b24": "真如道是遊履義以是根本智所遊履故又是出生",
    "X08n0236_012:0169c01": "義以智冥理出生萬德故此文通後三教之義終教",
    "X08n0236_012:0169c02": "則始覺契於本覺頓教則絕待智契絕待如圓教即",
    "X08n0236_012:0169c03": "無障礙智契無障礙理言渾一古今者渾者融也一",
    "X08n0236_012:0169c04": "者周易云一陰一陽之謂道彼疏釋云一謂無也今",
    "X08n0236_012:0169c05": "意真智契理渾融無古今也。",
    "X08n0236_012:0169c06": "[0169c06] 鈔拂&#x8FF9;顯實者拂可得&#x8FF9;顯真實理故。[0169c06] ▲鈔故肇",
    "X08n0236_012:0169c07": "公云者即涅槃無名論注云古今通體始終同源",
    "X08n0236_012:0169c08": "窮本極末未曾有二同一真體。[0169c08] ▲鈔生公下即法",
    "X08n0236_012:0169c09": "華見寶塔中意釋二尊並坐之文也彼云多寶在",
    "X08n0236_012:0169c10": "塔全身不散表本覺不動智釋迦從外同入坐者",
    "X08n0236_012:0169c11": "表始覺智而契本覺古亦今也多寶即釋迦今亦",
    "X08n0236_012:0169c12": "古也釋迦即多寶彼表始本非一非異今但取無",
    "X08n0236_012:0169c13": "定古今之時也。[0169c13] ▲鈔無生即無三世者汎論三世",
    "X08n0236_012:0169c14": "即有五種一剎那三世(前剎那為過去後剎那為未來中剎那為現在)二",
    "X08n0236_012:0169c15": "長時三世(如有情未生已前初生至死身謝已後為三世也)三神通三世",
    "X08n0236_012:0169c16": "(謂現在識能緣過去未來事故假立三世)四唯識三世(謂觀現在業行比知當來之果",
    "X08n0236_012:0169c17": "報名為未來觀現在苦樂等報凡知過去之因便於識上變起)五道理三世者(謂隨",
    "X08n0236_012:0169c18": "一種子上以道理故說三世謂隨前念後念引起道理為三世也)今於五中五種",
    "X08n0236_012:0169c19": "皆無而偏云剎那安有時分者細者尚無況其麤",
    "X08n0236_012:0169c20": "耶。[0169c20] ▲鈔出現品等者總引三文證於二義初出現",
    "X08n0236_012:0169c21": "品證約法顯實意云真如所證之法既無生滅豈",
    "X08n0236_012:0169c22": "有三世之時。",
    "X08n0236_012:0169c23": "[0169c23] 鈔下經偈云下二段證約人顯實此寶幢偈正如",
    "X08n0236_012:0169c24": "鈔引言略舉人證者疏中缺約法證故言寶幢者",
    "X08n0236_012:0170a01": "下疏云以圓淨智照平等理不礙應現隨順一切",
    "X08n0236_012:0170a02": "如摩尼寶故眾生如是下二句牒妄情如來下二",
    "X08n0236_012:0170a03": "句佛非世法故不繫日。[0170a03] ▲鈔法界品云者應義引",
    "X08n0236_012:0170a04": "即七十三經大願精進力救護一切眾生夜神所",
    "X08n0236_012:0170a05": "說文也善財問發心久如夜神答之經正云善男",
    "X08n0236_012:0170a06": "子菩薩智輪遠離一切分別境界不可以生死中",
    "X08n0236_012:0170a07": "長短染淨廣狹多少如是劫數分別顯示何以故",
    "X08n0236_012:0170a08": "菩薩智輪本性清淨遠離一切分別網超越一",
    "X08n0236_012:0170a09": "切障礙山隨所應化而普照故(今鈔引文前&#x5374;又多數字致前",
    "X08n0236_012:0170a10": "三句宛似偈文以經對鈔可知)次喻之云譬如日輪無有晝夜但",
    "X08n0236_012:0170a11": "出時名晝沒時名夜菩薩智輪亦復如是無有分",
    "X08n0236_012:0170a12": "別亦無三世但隨心現教化眾生言其止住前劫",
    "X08n0236_012:0170a13": "後劫然他宗以今成為近&#x8FF9;昔成為遠本乃廣辨",
    "X08n0236_012:0170a14": "本&#x8FF9;以本獨為勝不知久近對論皆是跡爾如法",
    "X08n0236_012:0170a15": "華中彌勒與大眾皆疑佛成道方四十年是菩薩",
    "X08n0236_012:0170a16": "執近&#x8FF9;而不知此理故佛以久成以斷彼疑是隨",
    "X08n0236_012:0170a17": "機對說今此經佛與菩薩約人約法皆以契實即",
    "X08n0236_012:0170a18": "無古今隨機即有古有今久近雖殊然皆是&#x8FF9;故",
    "X08n0236_012:0170a19": "今並拂以顯實也。",
    "X08n0236_012:0170a20": "[0170a20] 鈔就德顯圓者前拂&#x8FF9;顯實尚通實頓二教彼亦",
    "X08n0236_012:0170a21": "離時故況圓教具德圓融耶無涯徹於三際事也",
    "X08n0236_012:0170a22": "稱性常恒理也一念即攝一切劫理能融事理事",
    "X08n0236_012:0170a23": "無礙念劫圓融事事無礙四義渾然故德圓妙不",
    "X08n0236_012:0170a24": "爾何名就德顯圓耶。",
    "X08n0236_012:0170b01": "[0170b01] 鈔自受法樂等者十地論說即所得智慧寂靜樂",
    "X08n0236_012:0170b02": "也何故顯己法樂為令眾生於如來所增長愛敬",
    "X08n0236_012:0170b03": "心故復捨如是妙樂悲&#x615C;眾生為說法故。[0170b03] ▲鈔旨",
    "X08n0236_012:0170b04": "歸但云等者彼正云四攝同類五收異類六念攝",
    "X08n0236_012:0170b05": "劫七復重收八異界時九彼相攝十本收末(今鈔即全",
    "X08n0236_012:0170b06": "依疏書之者非也若爾如何結云今加一字耶)。[0170b06] ▲鈔於前無邊下以遍三際",
    "X08n0236_012:0170b07": "中前後際各無邊劫同類相攝等。[0170b07] ▲鈔如今娑婆",
    "X08n0236_012:0170b08": "下問初唯一念二盡七日皆&#x5FA7;一切今何云上七",
    "X08n0236_012:0170b09": "重且約娑婆耶答今就此界聞說以為其首則起",
    "X08n0236_012:0170b10": "處之時在此而&#x5FA7;無盡故言今辨樹形下問時無",
    "X08n0236_012:0170b11": "別體依處等立次說處中異類界後明剎種等今",
    "X08n0236_012:0170b12": "何不爾答異類之言已攝剎種等又時中初唯一",
    "X08n0236_012:0170b13": "念處中應明一塵如教&#x8FF9;中一塵遍五類法界等",
    "X08n0236_012:0170b14": "十以非劫為劫應次明非處為處等皆義無方影",
    "X08n0236_012:0170b15": "顯示故應審思擇。[0170b15] ▲鈔剎既同處等者剎該同類",
    "X08n0236_012:0170b16": "異類也既同類剎異類剎同是處所而有同類異",
    "X08n0236_012:0170b17": "類形相不同故同類剎異類剎中時亦同是時分",
    "X08n0236_012:0170b18": "不妨同類異類界時各別分齊非謂同處之言定",
    "X08n0236_012:0170b19": "是娑婆界中之異類界為同處也其異類剎有二",
    "X08n0236_012:0170b20": "師義一云唯一同類界外異類若助正云其異類",
    "X08n0236_012:0170b21": "界之言有在娑婆等同類剎中有在同類界外各",
    "X08n0236_012:0170b22": "別安布故下依處。[0170b22] ▲鈔中云向明異類且舉百億",
    "X08n0236_012:0170b23": "中異類既云且舉不必定爾此中異類界時通於",
    "X08n0236_012:0170b24": "二義有在同類界內有在同類界外後依處鈔中",
    "X08n0236_012:0170c01": "第三唯明同類界中異類第四&#x5FA7;剎種方該同類",
    "X08n0236_012:0170c02": "界外之異類也欲顯前狹後寬故此中通二義者",
    "X08n0236_012:0170c03": "無後相對故然有十異至後當會。",
    "X08n0236_012:0170c04": "[0170c04] 鈔九彼此相入下二義釋之即彼下標初義若念",
    "X08n0236_012:0170c05": "若劫下釋初義(此段兩用今用什初)且如樹形世界中同類",
    "X08n0236_012:0170c06": "劫相攝四異類劫相攝五以念攝劫六念劫重收",
    "X08n0236_012:0170c07": "七重重無盡同前娑婆一類界中四五六七樹形",
    "X08n0236_012:0170c08": "既爾江河形等准知言或同異類界時下標第二",
    "X08n0236_012:0170c09": "義若念若劫等復更釋之謂前七娑婆同類界時",
    "X08n0236_012:0170c10": "與第八異類界時彼此各有攝入之義以同類界",
    "X08n0236_012:0170c11": "中長劫攝異界長劫短劫攝短劫彼攝於此亦然",
    "X08n0236_012:0170c12": "(同前第四)同類界中長劫攝異類界中短劫短劫攝長",
    "X08n0236_012:0170c13": "劫互入亦然(同五)以同類界中念攝異類界中劫以",
    "X08n0236_012:0170c14": "異類界中念攝同類界中劫(同六)又以所攝劫中各",
    "X08n0236_012:0170c15": "分為念亦各攝劫等重重無盡(同七)鈔以非劫為本",
    "X08n0236_012:0170c16": "者以時劫稱性離分限而常契理故云本也劫即",
    "X08n0236_012:0170c17": "為末者以劫波此云時分說彼差別此即事也為",
    "X08n0236_012:0170c18": "末今以本收末故令末中一切時分皆如理融攝",
    "X08n0236_012:0170c19": "故得一一攝一切時也此則由第十義故方得前九",
    "X08n0236_012:0170c20": "隨義融攝皆自在也言離分限者出非劫所以也。",
    "X08n0236_012:0170c21": "[0170c21] 鈔如華藏下舉一例顯也以華藏品經云華藏世",
    "X08n0236_012:0170c22": "界海法界無差別故劫即非劫念即非念約不壞",
    "X08n0236_012:0170c23": "相不妨有劫念等華藏既爾例餘華藏之外十方",
    "X08n0236_012:0170c24": "無間剎海所有時分亦然言以時無長短等者釋",
    "X08n0236_012:0171a01": "成非劫為劫所以也初句釋成非劫而言以染時",
    "X08n0236_012:0171a02": "分者釋成為劫也以染形彼淨故謂華藏無三&#x707E;",
    "X08n0236_012:0171a03": "成壞等故以染界擬之而說劫數耳有本鈔云以",
    "X08n0236_012:0171a04": "離(非染字也)時分說彼劫故者(不必作形染什)乃躡上非劫而",
    "X08n0236_012:0171a05": "結成為劫也言以時無別體下復通釋非劫為劫",
    "X08n0236_012:0171a06": "劫即非劫義也時既法上假立別無自體今法既",
    "X08n0236_012:0171a07": "融通能依之時亦融也所以得云非劫為劫劫即",
    "X08n0236_012:0171a08": "非劫爾。[0171a08] ▲鈔離世間品下疏云即無等智由照徹",
    "X08n0236_012:0171a09": "故不偏住著雙住理事名無與等經說十種此當",
    "X08n0236_012:0171a10": "第六故。",
    "X08n0236_012:0171a11": "[0171a11] 鈔又此一部下釋前重通再難也謂前難云略本",
    "X08n0236_012:0171a12": "至少安窮無盡耶故此答云又此一部等此即與",
    "X08n0236_012:0171a13": "前如觀牖隙見無際空等義意無別上依助正若",
    "X08n0236_012:0171a14": "寂照即於前法爾意外更有此意謂此一部即無",
    "X08n0236_012:0171a15": "邊結通無盡勿濫前義不爾既已如前法爾何云",
    "X08n0236_012:0171a16": "又耶今詳二解前釋近宗前法爾中通二重難今",
    "X08n0236_012:0171a17": "疏唯舉初重鈔云又者通第二重也。",
    "X08n0236_012:0171a18": "[0171a18] 鈔難云等者等字等七七八七并五十箇七日也",
    "X08n0236_012:0171a19": "下疏云法華過三七日方說小(經云我始坐道場觀樹亦經行於三",
    "X08n0236_012:0171a20": "七日中思惟如是事)四分律中說六七日方說法興起行經",
    "X08n0236_012:0171a21": "七七日方說五分律八七日智論五十箇七日有",
    "X08n0236_012:0171a22": "云與十二遊行經一年大同言四分六七日四分",
    "X08n0236_012:0171a23": "律云佛坐菩提樹下七日受法樂起已受二賈客",
    "X08n0236_012:0171a24": "&#x9EA8;蜜食已即於樹下趺坐七日遊解脫三昧起定",
    "X08n0236_012:0171b01": "由食&#x9EA8;蜜身內風動有樹神獻訶梨勒果食已風",
    "X08n0236_012:0171b02": "除復坐樹下入三昧起已至一&#x9B31;&#x979E;羅村乞食婆",
    "X08n0236_012:0171b03": "羅門施食食已更詣一離婆那樹下七日思惟起",
    "X08n0236_012:0171b04": "已復至彼村婆羅門婦奉食食已復詣前樹下復",
    "X08n0236_012:0171b05": "七日不動起已還至彼村乞食時婆羅門男女奉",
    "X08n0236_012:0171b06": "食食已即詣文驎水龍王宮文驎樹下跏趺七日",
    "X08n0236_012:0171b07": "一思惟時天雨極寒龍出宮以身繞佛舉頭為蔭",
    "X08n0236_012:0171b08": "過七日已龍化作少年禮佛讚歎已佛起龍樹下",
    "X08n0236_012:0171b09": "便詣阿踰波尼拘律樹下坐而作是念我法甚深",
    "X08n0236_012:0171b10": "何器可受思惟默然時梵王等遙知即往禮請轉",
    "X08n0236_012:0171b11": "法輪等(上皆撮略彼文)。[0171b11] ▲言興起行經七七日者會解記",
    "X08n0236_012:0171b12": "云嘗讀此經即無此說後讀出耀方見此文出曜",
    "X08n0236_012:0171b13": "經第八云佛受二賈客食&#x546A;願已爾時世尊七七",
    "X08n0236_012:0171b14": "四十九日默然不說法內自思惟欲使前人自來",
    "X08n0236_012:0171b15": "請受時摩竭人民聞菩薩已成佛道晝夜懇惻追",
    "X08n0236_012:0171b16": "念如來(教章亦指興起行經似失檢對誤書經名爾)。[0171b16] ▲言五分八七日",
    "X08n0236_012:0171b17": "者然五分律與四分律雖引事不同皆是六七教",
    "X08n0236_012:0171b18": "章又指十誦律亦無此說如五分律第十四云佛",
    "X08n0236_012:0171b19": "敷草座已繫念道品三明洞然趺坐七日受解脫",
    "X08n0236_012:0171b20": "樂從三昧起受提謂波離二人&#x9EA8;蜜&#x546A;願已復至",
    "X08n0236_012:0171b21": "一樹下食食已復入三昧七日後起到文驎龍王",
    "X08n0236_012:0171b22": "所坐一樹下龍奉食食已復入定七日起已到&#x9B31;",
    "X08n0236_012:0171b23": "&#x979E;斯那聚落入村乞食須闍陀女奉美食食已還",
    "X08n0236_012:0171b24": "菩提樹下三昧七日起定復至其舍姊妹四人奉",
    "X08n0236_012:0171c01": "施食食已還菩提樹下三昧七日復起向阿豫波",
    "X08n0236_012:0171c02": "羅尼拘類樹中路見一女人鑽酪作酥就乞食已",
    "X08n0236_012:0171c03": "復至樹下三昧七日過時已後從三昧起作是念",
    "X08n0236_012:0171c04": "我所得法甚深微妙難解難見非愚所及佛即默",
    "X08n0236_012:0171c05": "然梵王等遙知即請轉法輪方往鹿園度五人也",
    "X08n0236_012:0171c06": "(上亦撮略彼文)疏中答意云皆是說此經之時隨根見聞",
    "X08n0236_012:0171c07": "故各不同也。",
    "X08n0236_012:0171c08": "[0171c08] 疏廣如旨歸者彼更問云若爾何故佛有涅槃耶答",
    "X08n0236_012:0171c09": "本不涅槃法界品說開旃檀塔(鞞瑟胝羅參中意也)見三世佛",
    "X08n0236_012:0171c10": "無涅槃者既爾何現涅槃答涅槃亦是說法攝生與",
    "X08n0236_012:0171c11": "成道說法無別故。",
    "X08n0236_012:0171c12": "[0171c12] 鈔普賢三昧品等者疏云身相如&#x8657;空法性身而",
    "X08n0236_012:0171c13": "住法性土也假說能所而實無差云非國土。[0171c13] ▲鈔",
    "X08n0236_012:0171c14": "無能所依尚通實頓者會之泯之故分二教皆是",
    "X08n0236_012:0171c15": "拂&#x8FF9;故云通也況於下舉劣況勝也。",
    "X08n0236_012:0171c16": "[0171c16] 鈔剎塵即入即下通局交徹二四句者即此一界",
    "X08n0236_012:0171c17": "攝一切此一界入一切等第二種四句又一塵攝",
    "X08n0236_012:0171c18": "一切剎一塵遍入一切剎等四句即下疏云又以",
    "X08n0236_012:0171c19": "一塵例剎亦有四句義兼初一重四句初重四句",
    "X08n0236_012:0171c20": "無即入故第二重四句但例即入以塵例剎方有",
    "X08n0236_012:0171c21": "剎塵即入義故對下疏鈔可以詳審。",
    "X08n0236_012:0171c22": "[0171c22] 鈔不壞相故不妨立時者以牒不壞相言即是牒",
    "X08n0236_012:0171c23": "疏中不壞所依疏牒不壞所依之處故須云不妨",
    "X08n0236_012:0171c24": "立處今以前依時中意例依處故有本中是處字",
    "X08n0236_012:0172a01": "其義彰顯。[0172a01] ▲鈔然旨歸下會時處先後問旨歸中",
    "X08n0236_012:0172a02": "先依處後依時何以今先依時後依處故此答也",
    "X08n0236_012:0172a03": "意云旨歸以七處等先已有故佛出於世後方始",
    "X08n0236_012:0172a04": "說經今疏意欲順經初言一時後言住阿蘭若菩",
    "X08n0236_012:0172a05": "提場中等故問今順六成就者何不依時依主依",
    "X08n0236_012:0172a06": "處為次耶答今順六成就中先明說時便明說處",
    "X08n0236_012:0172a07": "者即以時處為一對依主是人依三昧依現相是",
    "X08n0236_012:0172a08": "法即人法為次&#x5374;&#x758E;依主為第三也又以有所依",
    "X08n0236_012:0172a09": "之時處方有能依之人為次也問六成就中何以",
    "X08n0236_012:0172a10": "先時後處答言且便故。",
    "X08n0236_012:0172a11": "[0172a11] 疏摩竭者此云無毒害法華鈔云上古有王率領此",
    "X08n0236_012:0172a12": "國賦性仁慈有犯罪者不行殺戮輕者以寶贖之犯",
    "X08n0236_012:0172a13": "重罪者被&#x99C8;出國不行毒害因此為名又云摩者遍",
    "X08n0236_012:0172a14": "也竭提聰慧也聰慧之人遍其國內言華藏者蓮華",
    "X08n0236_012:0172a15": "含子之處目之曰華藏今剎種及剎為大蓮華之所",
    "X08n0236_012:0172a16": "含藏故云華藏。",
    "X08n0236_012:0172a17": "[0172a17] 鈔娑婆者此云雜會雜惡眾生共會一處故又正",
    "X08n0236_012:0172a18": "曰索訶此云堪忍謂諸佛菩薩於一切雜惡眾生",
    "X08n0236_012:0172a19": "中行利樂時多諸怨嫉眾苦逼惱堪耐勞倦而忍",
    "X08n0236_012:0172a20": "受故如提婆達多數欲害佛等欲彰所化弊惡能",
    "X08n0236_012:0172a21": "化悲深常以警之故立斯名言欲界者下地貪著",
    "X08n0236_012:0172a22": "弊欲曾無厭足唯此為界故名欲界。[0172a22] ▲鈔華藏世",
    "X08n0236_012:0172a23": "界六種震動者諸會結通之中皆有此文故言其",
    "X08n0236_012:0172a24": "地堅固者&#x5EFC;世主妙嚴品第一卷初文也言娑婆",
    "X08n0236_012:0172b01": "&#x5EFC;是土石諸山者即法華經妙音菩薩品文也。[0172b01] ▲",
    "X08n0236_012:0172b02": "鈔亦如螺髻下即淨名經佛國品中意梵云尸棄",
    "X08n0236_012:0172b03": "此云寶頂或云寶髻亦名螺髻即初禪梵王也自",
    "X08n0236_012:0172b04": "在天宮即第六欲它化自在天宮也(為有勝天令它劣天變化",
    "X08n0236_012:0172b05": "五塵於中受樂顯己自在故以為名)肇公關中疏云舍利弗在人而",
    "X08n0236_012:0172b06": "見土石梵王居天見如天宮問螺髻是初禪梵王",
    "X08n0236_012:0172b07": "應例如色界何故如六天耶答有二意一云靈鷲",
    "X08n0236_012:0172b08": "等處正在欲界且指欲界最妙之處以為例耳二",
    "X08n0236_012:0172b09": "云以身在欲界佛會中若言如初禪天宮欲界人",
    "X08n0236_012:0172b10": "天不能了知為欲令欲界人天俱了知故且就欲",
    "X08n0236_012:0172b11": "界最勝為論問梵王見雖同欲天尚是穢土何以",
    "X08n0236_012:0172b12": "證淨義耶答雖非是淨但證前隨根所見不同之",
    "X08n0236_012:0172b13": "義且佛土真淨超絕三界豈真如天宮世淨而已",
    "X08n0236_012:0172b14": "哉(設有七珍穢眾生住故亦非淨土也)此蓋齊其所見而為言耳。[0172b14] ▲鈔",
    "X08n0236_012:0172b15": "華藏品下正引當經證也下疏鈔云喻眾生同處",
    "X08n0236_012:0172b16": "異見佛本無二金色銀色剎本是一見淨土穢土",
    "X08n0236_012:0172b17": "鈔即二四句下即第二重淨穢無礙四句中第三",
    "X08n0236_012:0172b18": "一句淨穢隱顯無礙勝劣二根同見故剎體自在",
    "X08n0236_012:0172b19": "故未能窮究四句融通玄妙之義故云近宗若爾",
    "X08n0236_012:0172b20": "前二義亦淨穢無礙初重四句中初師得初句第",
    "X08n0236_012:0172b21": "二師得第二句何以偏此近宗答雖各得一句前",
    "X08n0236_012:0172b22": "二師淨穢各異義局淺故後一師且知剎該淨穢",
    "X08n0236_012:0172b23": "稍深於彼故云近宗。",
    "X08n0236_012:0172b24": "[0172b24] 鈔前一四句以本剎末剎相望成四句下一節鈔",
    "X08n0236_012:0172c01": "文釋此四句作二種本末口科分二。",
    "X08n0236_012:0172c02": "初理事別說事剎具本末(二)",
    "X08n0236_012:0172c03": "初前三約事(二)",
    "X08n0236_012:0172c04": "初別釋(二)",
    "X08n0236_012:0172c05": "初釋初二句(二)",
    "X08n0236_012:0172c06": "初正釋(華藏)",
    "X08n0236_012:0172c07": "二揀濫(二)",
    "X08n0236_012:0172c08": "初揀非(然未)",
    "X08n0236_012:0172c09": "後顯是(今論)",
    "X08n0236_012:0172c10": "二釋第三句(二)",
    "X08n0236_012:0172c11": "初正釋(第三)",
    "X08n0236_012:0172c12": "二揀濫(二)",
    "X08n0236_012:0172c13": "初揀非(不同)",
    "X08n0236_012:0172c14": "後顯是(今要)",
    "X08n0236_012:0172c15": "二總結(上三)",
    "X08n0236_012:0172c16": "次第四約理(第四)",
    "X08n0236_012:0172c17": "後理事相望事剎皆為末(二)",
    "X08n0236_012:0172c18": "初正釋(若理)",
    "X08n0236_012:0172c19": "二引證(故華)",
    "X08n0236_012:0172c20": "[0172c20] 鈔華藏為本剎等者問華藏既含諸剎何言淨耶",
    "X08n0236_012:0172c21": "答成就品疏云就佛言之故無國而非淨也一切",
    "X08n0236_012:0172c22": "淨穢等土皆是如來通慧力成為物而取擬將普",
    "X08n0236_012:0172c23": "應。[0172c23] ▲鈔若寬狹相望自屬通局者此有二意若汎",
    "X08n0236_012:0172c24": "論寬狹則本剎通末剎局若以本剎唯淨末通染",
    "X08n0236_012:0172c25": "淨則本局末通雖有二意皆屬通局非此所論。[0172c25] ▲",
    "X08n0236_012:0172c26": "鈔上三皆約事者第三秪論娑婆在華藏中亦非",
    "X08n0236_012:0172c27": "無礙故云皆約事明。[0172c27] ▲鈔故華藏品下疏云初句",
    "X08n0236_012:0172c28": "標名次句不壞分量即同真性次句具德莊嚴末",
    "X08n0236_012:0172c29": "句無礙安住今此中意初句望第二句證事末不",
    "X08n0236_012:0172c30": "礙理本第二句望後二句證理本不礙事末或可",
    "X08n0236_012:0172c31": "通證染淨本末華藏不壞分量應劣根故染證初",
    "X08n0236_012:0172c32": "句極清淨故淨證第二句不壞總分量故華藏不",
    "X08n0236_012:0172c33": "壞別分量故華藏內娑婆證第三句皆即同真性",
    "X08n0236_012:0172c34": "染淨相盡故證第四句既全不壞即同真性明知",
    "X08n0236_012:0173a01": "四句渾融無礙。",
    "X08n0236_012:0173a02": "[0173a02] 鈔不論本末染淨者不濫前四句故亦揀非也今",
    "X08n0236_012:0173a03": "正約下顯是也以前四句此娑婆對華藏故唯稱",
    "X08n0236_012:0173a04": "染今於娑婆再分故通染淨亦作二解初約剎體",
    "X08n0236_012:0173a05": "隱顯論二就機見勝劣說言俱約二人同見者謂",
    "X08n0236_012:0173a06": "勝機所見淨顯穢隱劣機所見穢顯淨隱同時無",
    "X08n0236_012:0173a07": "礙所以然者剎土體性自在故。",
    "X08n0236_012:0173a08": "[0173a08] 鈔前四句約一重等者不論相攝又約人望處說",
    "X08n0236_012:0173a09": "一在此界七處說二十方諸剎有佛與此齊說上",
    "X08n0236_012:0173a10": "二事也三即此一佛七處如月入百川不分而遍",
    "X08n0236_012:0173a11": "事事無礙也四以前三句歸理後四句攝入無礙",
    "X08n0236_012:0173a12": "前三句事事無礙第四句以前三句歸理平等。",
    "X08n0236_012:0173a13": "[0173a13] 鈔以麤例細者問疏云以塵例剎科中何言以麤",
    "X08n0236_012:0173a14": "例細答疏中先言所例後說能例科先舉能例後",
    "X08n0236_012:0173a15": "說所例前後雖異大意無差言引文如前者即依",
    "X08n0236_012:0173a16": "中現依等中引第六經偈云佛剎微塵數如是諸",
    "X08n0236_012:0173a17": "國土能令一念中一一塵中現若作四句者一或",
    "X08n0236_012:0173a18": "局此一塵攝一切國故二或通此一塵入一切剎",
    "X08n0236_012:0173a19": "故三俱即攝即入故四泯形奪相盡(平漫四句例知)。",
    "X08n0236_012:0173a20": "[0173a20] 鈔四遍塵道者即空中塵往來遊履之道雖舉所",
    "X08n0236_012:0173a21": "遊之道意取能遊之塵也旨歸云謂十方&#x8657;空界",
    "X08n0236_012:0173a22": "中一一塵處皆有彼剎悉於中現演說此經即取",
    "X08n0236_012:0173a23": "十方與裟婆同類中塵道也六該剎塵者旨歸云",
    "X08n0236_012:0173a24": "謂盡&#x8657;空界一一塵道各亦同前攝自同類無量",
    "X08n0236_012:0173b01": "剎海而於其中亦說此經八重攝剎者旨歸云謂",
    "X08n0236_012:0173b02": "於此華藏一一塵中皆攝無邊諸佛剎海皆於其",
    "X08n0236_012:0173b03": "中說此經法。",
    "X08n0236_012:0173b04": "[0173b04] 鈔以歸華藏等者旨歸云謂此等一切雜染世界",
    "X08n0236_012:0173b05": "各皆同盡唯是華藏世界海即此前鈔云事盡理",
    "X08n0236_012:0173b06": "顯染相盡故雖略無佛淨相之文義含在中今言",
    "X08n0236_012:0173b07": "旨歸文云下義引也今疏加第五遍華藏但取事",
    "X08n0236_012:0173b08": "相不約同真之義。[0173b08] ▲鈔此亦賢首下通妨問既破",
    "X08n0236_012:0173b09": "刊定不依賢首今何不取旨歸中義故此答也謂",
    "X08n0236_012:0173b10": "中間六義雖有取捨離合排次初二及後二與旨",
    "X08n0236_012:0173b11": "歸同中間六意亦是賢首八十卷經新修略疏中",
    "X08n0236_012:0173b12": "光明覺品疏意參詳用之耳。",
    "X08n0236_012:0173b13": "[0173b13] 鈔菩提樹者西域記云迦維羅衛國於前正覺山",
    "X08n0236_012:0173b14": "山西南十四五里有畢&#x9262;羅樹昔佛在世高數百",
    "X08n0236_012:0173b15": "尺屢經殘伐猶高四五丈佛坐其下成等正覺因",
    "X08n0236_012:0173b16": "而謂之菩提樹焉言閻浮提者新云贍部俱舍云",
    "X08n0236_012:0173b17": "無熱惱池側有贍部林其形高大其果甘美提言",
    "X08n0236_012:0173b18": "洲也水中可居曰洲依此立名言七處皆爾者經",
    "X08n0236_012:0173b19": "既云一切閻浮提及十方須彌頂亦然即顯初會",
    "X08n0236_012:0173b20": "及第三會已遍法界餘則類此故云七處皆爾謂",
    "X08n0236_012:0173b21": "佛遍此界七處亦遍盡法界中之七處故疏云初",
    "X08n0236_012:0173b22": "此閻浮七處周法界起自此界七處故最狹而他",
    "X08n0236_012:0173b23": "界中但有七處俱為能遍法界為所遍此所遍法",
    "X08n0236_012:0173b24": "界最淺下說能遍所遍准此明之而能遍漸寬所",
    "X08n0236_012:0173c01": "遍漸深言文中但三賢下即須彌夜摩兜率三天",
    "X08n0236_012:0173c02": "也言義如下疏者須彌品疏云初二會相&#x96A3;接故",
    "X08n0236_012:0173c03": "不假帶前赴後此三人天隔越故須連帶又此三",
    "X08n0236_012:0173c04": "會同詮賢位第六會已入證不假帶前七即位中",
    "X08n0236_012:0173c05": "普賢(又略策云及於妙覺)居然不假第八頓彰五位體用已",
    "X08n0236_012:0173c06": "融七八亦在普光與菩提場相&#x96A3;人天隔越尚爾",
    "X08n0236_012:0173c07": "況相&#x96A3;豈不融耶第九唯明證入體用一味故不",
    "X08n0236_012:0173c08": "假帶前赴後上皆明佛不起而遍。",
    "X08n0236_012:0173c09": "[0173c09] 鈔大海鐵圍者光明覺品疏云大海即七重金山",
    "X08n0236_012:0173c10": "外鹹海也(百抄云海&#x6FF6;三億二萬二千踰繕那量)一四天下一小鐵",
    "X08n0236_012:0173c11": "圍(周圍三十六億七百五十踰繕那量四邊面各五萬六千二百五十踰繕那量)四州者",
    "X08n0236_012:0173c12": "東云勝身勝餘洲故(形猶半月)西云牛貨以牛貨易故",
    "X08n0236_012:0173c13": "(此洲相圓)北云勝生壽定千歲衣食自然故(此洲相方)欲界",
    "X08n0236_012:0173c14": "六天(四王忉利夜摩兜率化樂它化)色界十八(初禪三天謂梵眾梵輔大梵二禪三",
    "X08n0236_012:0173c15": "天謂少光無量光極光三禪三天謂少靜無量靜遍靜四禪九天謂無雲福生廣果無想無煩無熱善現",
    "X08n0236_012:0173c16": "善見色究竟天)無色界四天(空無邊處識無邊處無所有處非想非非想處)言各",
    "X08n0236_012:0173c17": "有百億者已上數各百億故此依黃帝算法下等",
    "X08n0236_012:0173c18": "數法(彼有二等數法下等十十變之中等百百變之上等倍倍變之)十十變之從",
    "X08n0236_012:0173c19": "千已上依中等數法百百變之謂百小千方為一",
    "X08n0236_012:0173c20": "萬(若約小數十萬是一億謂十小千為萬百小千為億也則有)千箇小千為中",
    "X08n0236_012:0173c21": "千方是十萬(約小數百萬即十億則有)十箇中千始為百萬(小數",
    "X08n0236_012:0173c22": "千萬)方是一億(小數有億)既十中千為一億百中千為十",
    "X08n0236_012:0173c23": "億(小數千億)今有千箇中千故有百億耳(小數萬億)下鈔云",
    "X08n0236_012:0173c24": "若以小數計有萬億也。",
    "X08n0236_012:0174a01": "[0174a01] 鈔百億色究竟天者下鈔云初禪量等四天下二",
    "X08n0236_012:0174a02": "禪量等小千界三禪量等中千界四禪量等大千",
    "X08n0236_012:0174a03": "界是知三千世界中有百億初禪百萬二禪一千",
    "X08n0236_012:0174a04": "三禪唯一四禪問准此唯一色究竟天覆三千界",
    "X08n0236_012:0174a05": "何故亦言百億耶答且如二禪直語其量等千初",
    "X08n0236_012:0174a06": "禪以千初禪向上取之則有千二禪如是百億初",
    "X08n0236_012:0174a07": "禪向上取之則有百億四禪譬如夏雲普覆九州",
    "X08n0236_012:0174a08": "若以州取則有九雲若以郡取則有四百餘雲若",
    "X08n0236_012:0174a09": "以縣取千數未多或云一雲普覆或萬國或言萬",
    "X08n0236_012:0174b01": "國各有夏雲思之可見然此百億世界在華藏最",
    "X08n0236_012:0174b02": "中央剎種之中當第十三重今略圖示其相。",
    "X08n0236_012:0174c01": "[0174c01] 四空天",
    "X08n0236_012:0174c02": "[0174c02] ",
    "X08n0236_012:0174d01": "[0174d01] 鈔三遍異類等剎者此一遍字即佛遍樹形等剎",
    "X08n0236_012:0174d02": "樹形等剎為能遍法界是所遍今且以娑婆望彼",
    "X08n0236_012:0174d03": "名異類若以一類樹形望娑婆等娑婆&#x5374;為異類",
    "X08n0236_012:0174d04": "不爾何以娑婆獨名同類耶言結不可說不可說",
    "X08n0236_012:0174d05": "等者此中多一不可說字經正云有不可說佛剎",
    "X08n0236_012:0174d06": "微塵數此正是最中剎種所持。",
    "X08n0236_012:0174d07": "[0174d07] 鈔且舉百億中異類者此有二釋若寂照等云是",
    "X08n0236_012:0174d08": "最中一剎種中所有一類娑婆世界中異類之剎",
    "X08n0236_012:0174d09": "(謂如娑婆世界中同有百億世界不妨有形狀不同之異類剎也)今方總明剎種",
    "X08n0236_012:0174d10": "(此兼娑婆界外異類)此意同前助正有二異類若會解云且",
    "X08n0236_012:0174d11": "舉百億同剎種所持中異類非是百億界中自有",
    "X08n0236_012:0174d12": "異類也評曰今詳異類之言有其四類一小剎異",
    "X08n0236_012:0174d13": "類如百億界中自有異類也二大剎異類如一剎",
    "X08n0236_012:0174d14": "種中二十重剎相望有異類也三剎種異類十不",
    "X08n0236_012:0174d15": "可說佛剎微塵數剎種相望論異類也四剎海異",
    "X08n0236_012:0174d16": "類即十方無間盡法界之剎海相望論異類也故",
    "X08n0236_012:0174d17": "此下云異類之言雖通華藏等今此異類該前二",
    "X08n0236_012:0174d18": "異類也謂小剎及大剎百億中言含二意故若在",
    "X08n0236_012:0174d19": "內為中即小剎異類若同處為中即大剎異類前",
    "X08n0236_012:0174d20": "二釋皆取方為正義。[0174d20] ▲鈔然異類言雖通華藏下",
    "X08n0236_012:0174d21": "通難也問但言異類豈不通華藏耶答異類言總",
    "X08n0236_012:0174d22": "雖通華藏而意別唯取小剎大剎異類耳(此影剎種問答)。",
    "X08n0236_012:0174d23": "[0174d23] 鈔言遍剎種者下疏釋種義云積多世界共在一",
    "X08n0236_012:0174d24": "處攝諸流類故名為種問若爾前異類中已遍所",
    "X08n0236_012:0175a01": "攝多種世界今遍剎種將何所遍答下疏云雖依",
    "X08n0236_012:0175a02": "種類以立種名何妨此種別有其體如多蜂孔共",
    "X08n0236_012:0175a03": "成一窠豈妨此窠別有其體又云種亦名性(性是因義)",
    "X08n0236_012:0175a04": "依此種性能生世界如依一禾生多穀粒舊經云",
    "X08n0236_012:0175a05": "性多取此義恐濫體性故改為種今此最中之種",
    "X08n0236_012:0175a06": "即雙攬第二同類第三異類並是此中剎種所持",
    "X08n0236_012:0175a07": "若約與前寬狹異者第二唯同類三唯異類此中",
    "X08n0236_012:0175a08": "雙取為種若爾但雙攬前二云何次寬於前二耶",
    "X08n0236_012:0175a09": "答豈不前云此種別有體為前世界依起所以寬",
    "X08n0236_012:0175a10": "於前也。",
    "X08n0236_012:0175a12": "華嚴懸談會玄記卷第十二",
    "X08n0236_012:0175a14": "音釋"
}