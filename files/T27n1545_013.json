{
    "T27n1545_013:0061c02": "阿毘達磨大毘婆沙論卷第十三",
    "T27n1545_013:0061c04": "五百大阿羅漢等造",
    "T27n1545_013:0061c05": "三藏法師玄奘奉 詔譯",
    "T27n1545_013:0061c06": "雜蘊第一中智納息第二之五",
    "T27n1545_013:0061c07": "[0061c07] 當言一眼見色。二眼見色耶。乃至廣說。問",
    "T27n1545_013:0061c08": "何故作此論。答為止他宗顯己義故。謂或",
    "T27n1545_013:0061c09": "有執眼識見色。如尊者法救。或復有執眼",
    "T27n1545_013:0061c10": "識相應慧見色。如尊者妙音。或復有執和",
    "T27n1545_013:0061c11": "合見色。如譬喻者。或復有執一眼見色。如",
    "T27n1545_013:0061c12": "犢子部。為止如是他宗異執。顯示己宗二",
    "T27n1545_013:0061c13": "眼見色。故作斯論。所以者何。若眼識見色",
    "T27n1545_013:0061c14": "者。識應有見相。然識無見相故不應理。",
    "T27n1545_013:0061c15": "若眼識相應慧見色者。耳識相應慧亦應聞",
    "T27n1545_013:0061c16": "聲。然慧無聞相故不應理。若和合見色",
    "T27n1545_013:0061c17": "者。應一切時見色。以無時不和合故亦",
    "T27n1545_013:0061c18": "不應理若一眼見色非二眼者。身諸分亦",
    "T27n1545_013:0061c19": "應不俱時。覺觸如身根兩臂相去雖遠而",
    "T27n1545_013:0061c20": "得俱時覺觸生一身識。兩眼亦爾。相去雖",
    "T27n1545_013:0061c21": "遠。何妨俱時見色生一眼識。問若眼見色",
    "T27n1545_013:0061c22": "者。餘識俱時何故不見。又無識時亦應見",
    "T27n1545_013:0061c23": "色。答眼有二種。一者識合。二者識空。識合",
    "T27n1545_013:0061c24": "者能見識空者不能見。故無有失。復次所",
    "T27n1545_013:0061c25": "以作此論者。欲令疑者得決定故。謂諸有",
    "T27n1545_013:0061c26": "情兩眼相去。或半麻一麻半。麥一麥半。指一",
    "T27n1545_013:0061c27": "指半。&#x6429;手一&#x6429;手半。弓一弓半。俱盧舍一",
    "T27n1545_013:0061c28": "俱盧舍半。踰繕那一踰繕那。或復乃至百",
    "T27n1545_013:0061c29": "踰繕那。如大海中有大身眾生。或長百踰",
    "T27n1545_013:0062a01": "繕那。乃至或長二千一百踰繕那。如曷邏",
    "T27n1545_013:0062a02": "呼。阿素洛王身量極大。又如天趣色究竟",
    "T27n1545_013:0062a03": "身。一萬六千踰繕那量。此等二眼相去甚遠。",
    "T27n1545_013:0062a04": "或有生疑。云何眼識依之而轉。為二眼識。",
    "T27n1545_013:0062a05": "俱時各依一眼生耶。為一眼識。依一眼生",
    "T27n1545_013:0062a06": "已。復依第二眼轉耶。為一眼識分為二分。",
    "T27n1545_013:0062a07": "於二眼處各半生耶。為一眼識。如橫一物",
    "T27n1545_013:0062a08": "通二眼耶。若二眼識俱時各依一眼生者。",
    "T27n1545_013:0062a09": "應一有情二心俱轉此不應理。若一眼識",
    "T27n1545_013:0062a10": "依一眼生已。復依第二眼轉者。則應一法",
    "T27n1545_013:0062a11": "二剎那住然無是事。若一眼識分為二分。",
    "T27n1545_013:0062a12": "於二眼處各半生者。則應一法體有二分。",
    "T27n1545_013:0062a13": "然一切法體無細分。若一眼識如橫一物",
    "T27n1545_013:0062a14": "通二眼者。則應一識亦是眼識亦是身識。",
    "T27n1545_013:0062a15": "二眼中間依身根故。然五識身所依各異所",
    "T27n1545_013:0062a16": "緣各異。不應一識二依二緣。欲令此疑",
    "T27n1545_013:0062a17": "得決定故。顯雖無有二眼識俱。乃至無",
    "T27n1545_013:0062a18": "一識橫通二眼。然其非不依於二眼一眼",
    "T27n1545_013:0062a19": "識生。二眼雖隔百踰繕那亦無有過。如是",
    "T27n1545_013:0062a20": "理趣微細甚深難可覺了。今欲顯斯甚深",
    "T27n1545_013:0062a21": "理趣故作斯論。",
    "T27n1545_013:0062a22": "[0062a22] 當言一眼見色二眼見色耶。答應言二眼",
    "T27n1545_013:0062a23": "見色。問云何二眼相去甚遠。一識依之令",
    "T27n1545_013:0062a24": "俱見色。答俱是眼識所依根故。設有百眼一",
    "T27n1545_013:0062a25": "一相去百踰繕那。亦可依之生於一識。令",
    "T27n1545_013:0062a26": "俱時見。如迦遮器有百小輪。一面對之百",
    "T27n1545_013:0062a27": "面像現。如是一識依多眼生。令俱時見其",
    "T27n1545_013:0062a28": "義亦爾。應知此中眼見色者。遮法救等三",
    "T27n1545_013:0062a29": "種異執。二眼見者。遮犢子部。一眼見色。所",
    "T27n1545_013:0062b01": "以者何。若合一眼起不淨識。開二眼時起",
    "T27n1545_013:0062b02": "淨識故。設合一眼起如是識。開二眼時",
    "T27n1545_013:0062b03": "亦起此識。則不應言二眼見色。然合一",
    "T27n1545_013:0062b04": "眼起不淨識。開二眼時便起淨識。是故應",
    "T27n1545_013:0062b05": "言二眼見色。非但立宗義即成立。故復問",
    "T27n1545_013:0062b06": "答。顯示此因起淨識者。謂於多境明白顯",
    "T27n1545_013:0062b07": "了。與此相違名不淨識。如合覆損破壞亦",
    "T27n1545_013:0062b08": "爾。覆謂以手以衣以葉以餘物覆。損謂垢",
    "T27n1545_013:0062b09": "&#x70DF;塵等所損。破謂諸膜諸&#x7796;所破。壞謂枯",
    "T27n1545_013:0062b10": "爛挑出自脫虫食等壞。覆等如合起不淨",
    "T27n1545_013:0062b11": "識。與此相違便起淨識。此隨所依說淨不",
    "T27n1545_013:0062b12": "淨依世俗理。若依勝義。善識名淨染名不",
    "T27n1545_013:0062b13": "淨。由此對眼應作四句。有眼淨識不淨。謂",
    "T27n1545_013:0062b14": "依具眼起染眼識。有識淨眼不淨。謂依不",
    "T27n1545_013:0062b15": "具眼起善眼識。有眼識俱淨。謂依具眼起",
    "T27n1545_013:0062b16": "善眼識。有眼識俱不淨。謂依不具眼。起染",
    "T27n1545_013:0062b17": "眼識。如眼見色耳聞聲鼻嗅香亦爾。俱有",
    "T27n1545_013:0062b18": "二處與眼同故。問何故眼耳鼻各有二處。",
    "T27n1545_013:0062b19": "而舌身唯有一耶。答諸色根處為莊嚴身。",
    "T27n1545_013:0062b20": "若有二舌是鄙陋事。世便嗤笑。云何此人。",
    "T27n1545_013:0062b21": "而有二舌如似毒蛇。若有二身亦是鄙陋。",
    "T27n1545_013:0062b22": "世所嗤笑。云何一人。而有二身如兩指並。",
    "T27n1545_013:0062b23": "問眼耳鼻處何故唯二不增不減。&#x8107;尊者言。",
    "T27n1545_013:0062b24": "一切生疑故不應責。謂若增減亦復生疑。",
    "T27n1545_013:0062b25": "云何此三各唯爾所。然各二處不違法性。",
    "T27n1545_013:0062b26": "有說。根處為莊嚴身。若減若增身便醜陋。",
    "T27n1545_013:0062b27": "有說。色根為生淨識。若當三識依二處生",
    "T27n1545_013:0062b28": "則明不亂。增便識亂減則不明。有說。色根",
    "T27n1545_013:0062b29": "為取自境各唯有二。取境事足減則不明",
    "T27n1545_013:0062c01": "增便無用。問何故二眼二耳二鼻。合立一",
    "T27n1545_013:0062c02": "界一處一根。答作用一故。謂雖有二處",
    "T27n1545_013:0062c03": "而共發一識共取一境。如身眾分處所雖",
    "T27n1545_013:0062c04": "多作用同故。但立一界一處一根此亦如",
    "T27n1545_013:0062c05": "是。",
    "T27n1545_013:0062c06": "[0062c06] 眼有二種謂長養異熟生。無別等流不可",
    "T27n1545_013:0062c07": "得故。問頗唯有長養眼無異熟生。或唯有",
    "T27n1545_013:0062c08": "異熟生眼無長養耶。答無異熟生眼離長",
    "T27n1545_013:0062c09": "養眼。如人重人如牆重牆長養。防護異熟",
    "T27n1545_013:0062c10": "亦爾。然有長養眼離異熟生眼如從無眼",
    "T27n1545_013:0062c11": "得天眼者。問為長養眼見色多為異熟生",
    "T27n1545_013:0062c12": "耶。答長養眼見色多非異熟生。以天眼根",
    "T27n1545_013:0062c13": "是長養故。然約時分二眼勝劣應作四句。",
    "T27n1545_013:0062c14": "有長養眼勝非異熟生。如幼年時爾時異",
    "T27n1545_013:0062c15": "熟相續小故。有異熟生眼勝非長養眼。如",
    "T27n1545_013:0062c16": "老病時爾時長養相續小故。有二眼俱勝",
    "T27n1545_013:0062c17": "如盛年時。有二眼俱不勝謂除前位。約有",
    "T27n1545_013:0062c18": "情相續二眼勝劣亦應作四句。有長養眼",
    "T27n1545_013:0062c19": "勝非異熟生。如有富貴者。異熟生眼劣",
    "T27n1545_013:0062c20": "資緣多故長養眼勝。有異熟生眼勝非長養",
    "T27n1545_013:0062c21": "眼。如有貧賤者。異熟生眼勝乏資緣故",
    "T27n1545_013:0062c22": "長養眼劣。有二眼俱勝。如有富貴者異熟",
    "T27n1545_013:0062c23": "生眼勝。資緣多故長養亦勝。有二眼俱不",
    "T27n1545_013:0062c24": "勝。如有貧賤者。異熟生眼劣。乏資緣故長",
    "T27n1545_013:0062c25": "養亦劣。又長養眼有二種。謂善法所長養。",
    "T27n1545_013:0062c26": "不善法所長養。問為善法所長養眼見色勝。",
    "T27n1545_013:0062c27": "為不善法所長養眼勝耶。答善法所長養眼",
    "T27n1545_013:0062c28": "見色勝。如修得天眼是善法所長養故。",
    "T27n1545_013:0062c29": "異熟生眼亦有二種。謂善業異熟不善業異",
    "T27n1545_013:0063a01": "熟。問為善業異熟眼見色勝。為不善業異熟",
    "T27n1545_013:0063a02": "眼見色勝耶。答善業異熟眼見色勝。如菩薩",
    "T27n1545_013:0063a03": "轉輪王等眼。是善業異熟故。若約相續。或",
    "T27n1545_013:0063a04": "有不善業異熟眼見色勝。非善業異熟眼。",
    "T27n1545_013:0063a05": "如龍王等眼見色勝人。如眼耳鼻舌身亦",
    "T27n1545_013:0063a06": "爾。意有三種謂異熟生等流剎那。剎那者謂",
    "T27n1545_013:0063a07": "苦法智忍相應。色有三種。謂異熟生長養",
    "T27n1545_013:0063a08": "等流。如色香味觸亦爾。聲有二種。謂長",
    "T27n1545_013:0063a09": "養等流。無異熟生有間斷故。法有四種。",
    "T27n1545_013:0063a10": "謂異熟生等流剎那及實事。實事者謂諸無",
    "T27n1545_013:0063a11": "為。",
    "T27n1545_013:0063a12": "[0063a12] 問眼根極微云何而住。為傍布住為前後",
    "T27n1545_013:0063a13": "住耶。設爾何失。若傍布住者云何風吹不",
    "T27n1545_013:0063a14": "散。若前後住者云何前不障後耶。有作是",
    "T27n1545_013:0063a15": "說。黑瞳子上傍布而住。對外色境如胡荽",
    "T27n1545_013:0063a16": "花。或如滿器水上散&#x9EA8;。問若爾。何緣風吹不",
    "T27n1545_013:0063a17": "散。答淨色覆持故吹不散。有餘師說。黑瞳",
    "T27n1545_013:0063a18": "子中前後而住。問若爾。何故前不障後。答",
    "T27n1545_013:0063a19": "體清淨故不相障礙。謂如是類所造淨色。",
    "T27n1545_013:0063a20": "雖多積集而不相障。如秋池水以澄淨",
    "T27n1545_013:0063a21": "故。細針墮中而亦可見。耳根極微住耳孔",
    "T27n1545_013:0063a22": "中。鼻根極微住鼻孔中。如是三根遶頭而",
    "T27n1545_013:0063a23": "住如冠花鬘。舌根極微住在舌上猶如半",
    "T27n1545_013:0063a24": "月。然於其中如毛端量無有舌根。身根極",
    "T27n1545_013:0063a25": "微隨身內外次第而住。復有餘師。以喻顯",
    "T27n1545_013:0063a26": "示諸根極微次第住相。眼根極微黑瞳子上",
    "T27n1545_013:0063a27": "如藥杵頭。耳根極微住耳孔中猶如燈器。",
    "T27n1545_013:0063a28": "鼻根極微住鼻孔中猶如人爪。舌根極微",
    "T27n1545_013:0063a29": "住在舌上猶如剃刀。身根極微隨身而住。",
    "T27n1545_013:0063b01": "猶如戟&#x77DF;。女根極微住女形中猶如鼓[壴*桑]。",
    "T27n1545_013:0063b02": "男根極微住男形上猶如指環。佛於經中。",
    "T27n1545_013:0063b03": "亦以此喻說諸根相。眼根極微。有時一切",
    "T27n1545_013:0063b04": "是同分。有時一切是彼同分。有時一分是同",
    "T27n1545_013:0063b05": "分一分是彼同分。如眼根極微。耳鼻舌根極",
    "T27n1545_013:0063b06": "微亦爾。身根極微。有時一切是彼同分。有時",
    "T27n1545_013:0063b07": "一分是同分一分是彼同分。必無一切是同",
    "T27n1545_013:0063b08": "分時。問若舉身入冷水池中。或鑊湯中。若",
    "T27n1545_013:0063b09": "在地獄山所磑磨身如爛葉。或十三種猛",
    "T27n1545_013:0063b10": "焰纏身。爾時豈非一切同分。答爾時亦有",
    "T27n1545_013:0063b11": "彼同分者。假使一切身根極微。皆生身識",
    "T27n1545_013:0063b12": "身便散壞。以五識身皆依積聚。緣積聚故。",
    "T27n1545_013:0063b13": "問眼等六根幾能取至境。幾能取不至境",
    "T27n1545_013:0063b14": "耶。答至有二種。一為境至。二無間至。若依",
    "T27n1545_013:0063b15": "為境至說。則六根皆取至境。若依無間至",
    "T27n1545_013:0063b16": "說。則三取至境。謂鼻舌身。三取不至境。謂",
    "T27n1545_013:0063b17": "眼耳意。問若爾。何故耳聞近聲如耳門邊",
    "T27n1545_013:0063b18": "聲。而眼不見近色如藥杵頭色耶。尊者世",
    "T27n1545_013:0063b19": "友說曰。雖俱取不至境。而根法爾有能取",
    "T27n1545_013:0063b20": "近境。有不能取近境。故不應難。有說。若",
    "T27n1545_013:0063b21": "聲逼近耳根。如藥杵頭近眼根者亦不能",
    "T27n1545_013:0063b22": "聞。耳門邊聲去耳尚遠故得聞之。以耳根",
    "T27n1545_013:0063b23": "極微在耳孔中故。大德說曰。眼因明故能",
    "T27n1545_013:0063b24": "見色。色若逼近則礙於明故不能見。耳因",
    "T27n1545_013:0063b25": "空故能聞聲。聲雖逼近而不礙空故能聞",
    "T27n1545_013:0063b26": "之。由此而說眼因明增故見色。耳因空增",
    "T27n1545_013:0063b27": "故聞聲。鼻因風增故嗅香。舌因水增故&#x751E;",
    "T27n1545_013:0063b28": "味。身因地增故覺觸。意因作意增故能了",
    "T27n1545_013:0063b29": "法。問何故三根能取至境。三根不能取至",
    "T27n1545_013:0063c01": "境耶。答以眼識依自界。緣自界他界耳識",
    "T27n1545_013:0063c02": "亦爾。意識依自界他界。緣自界他界。餘三",
    "T27n1545_013:0063c03": "識依自界緣自界故。復次眼識依同分緣",
    "T27n1545_013:0063c04": "同分彼同分。耳識亦爾。餘四識依同分緣",
    "T27n1545_013:0063c05": "同分。此依現在識說。復次眼識依自地他",
    "T27n1545_013:0063c06": "地緣自地他地。耳身意識亦爾。餘二識依",
    "T27n1545_013:0063c07": "自地緣自地。復次眼識依無記緣三種。耳",
    "T27n1545_013:0063c08": "識亦爾。意識依三種緣三種。餘三識依無",
    "T27n1545_013:0063c09": "記。緣無記。復次眼識依近緣近遠耳識亦",
    "T27n1545_013:0063c10": "爾。意識依近遠緣近遠。餘三識依近緣近。",
    "T27n1545_013:0063c11": "所以者何。乃至三根未與境無間而住。三識",
    "T27n1545_013:0063c12": "必不得生故。復次眼識或依小而緣大如",
    "T27n1545_013:0063c13": "見大山。或依大而緣小如見毛端。或依",
    "T27n1545_013:0063c14": "緣等如見葡萄&#x83D3;。耳識亦爾。意識所依雖",
    "T27n1545_013:0063c15": "不可施設大小而所緣。或小或大。餘三識",
    "T27n1545_013:0063c16": "所依緣等隨依爾所鼻舌身極微。即緣爾所",
    "T27n1545_013:0063c17": "香味觸極微故。復次眼耳意三識。依非業",
    "T27n1545_013:0063c18": "緣業非業。餘三識依非業緣非業。復次眼",
    "T27n1545_013:0063c19": "耳意三識。依非妙行惡行。緣妙行惡行及俱",
    "T27n1545_013:0063c20": "非。餘三識。依非妙行惡行緣非妙行惡行。",
    "T27n1545_013:0063c21": "如妙行惡行。善戒惡戒律儀不律儀表非表",
    "T27n1545_013:0063c22": "亦爾。問頗有一極微為所依。一極微為所",
    "T27n1545_013:0063c23": "緣。生眼等五識不。答無。所以者何。眼等五",
    "T27n1545_013:0063c24": "識依積聚緣積聚。依有對緣有對。依和",
    "T27n1545_013:0063c25": "合緣和合故。問若爾所法俱生。即爾所法",
    "T27n1545_013:0063c26": "俱滅剎那後必不住。如何可言鼻嗅香舌",
    "T27n1545_013:0063c27": "&#x751E;味身覺觸耶。答若緣彼法鼻舌身識生",
    "T27n1545_013:0063c28": "即說彼法是鼻舌身識所了別。即說名為鼻",
    "T27n1545_013:0063c29": "舌身根所嗅&#x751E;覺故無有失。問眼等。五",
    "T27n1545_013:0064a01": "根處有筋骨血肉耶。答無。以諸色根是清",
    "T27n1545_013:0064a02": "淨大種所造故。而經說色根處有筋骨血肉",
    "T27n1545_013:0064a03": "者。是根中間色香味觸近根處故。說名為有。",
    "T27n1545_013:0064a04": "而實根處無筋骨等。",
    "T27n1545_013:0064a05": "[0064a05] 色處有二十種。謂青黃赤白長短方圓高下",
    "T27n1545_013:0064a06": "正不正。雲&#x70DF;塵霧影光明闇。有說色處有",
    "T27n1545_013:0064a07": "二十一。謂前二十及空一顯色。如是諸色",
    "T27n1545_013:0064a08": "或有顯故可知非形故。謂青黃赤白影光",
    "T27n1545_013:0064a09": "明闇及空一顯色。或有形故可知非顯故。",
    "T27n1545_013:0064a10": "謂身表業。或有顯形故可知。謂餘十二種",
    "T27n1545_013:0064a11": "色。若非顯形故可知者無也。問為緣一色",
    "T27n1545_013:0064a12": "生於眼識。為緣多色生眼識耶。若緣一",
    "T27n1545_013:0064a13": "色生眼識者。此云何通。如說。眼識緣五色",
    "T27n1545_013:0064a14": "縷。若緣多色生眼識者。則一眼識有多了",
    "T27n1545_013:0064a15": "性。了性多故應有多體。一法多體與理相",
    "T27n1545_013:0064a16": "違。有說。但緣一色生於眼識。問此云何通。",
    "T27n1545_013:0064a17": "如說。眼識緣五色縷。答多色和合共生一",
    "T27n1545_013:0064a18": "色。見一色時言見多色。尊者世友說曰。非",
    "T27n1545_013:0064a19": "一眼識頓取多色生。速疾故非俱謂俱。是",
    "T27n1545_013:0064a20": "增上慢。如旋火輪非輪謂輪。是增上慢。",
    "T27n1545_013:0064a21": "有說。亦緣多色生一眼識。問應一眼識。",
    "T27n1545_013:0064a22": "有多了性。乃至廣說。答若別分別則緣一",
    "T27n1545_013:0064a23": "色生一眼識。若不別分別則緣多色生一",
    "T27n1545_013:0064a24": "眼識。大德說曰。若不明了取色差別。則緣",
    "T27n1545_013:0064a25": "多色亦生一識。如觀樹林總取葉等。問為",
    "T27n1545_013:0064a26": "有一青極微不。答有。但非眼識所取。若一",
    "T27n1545_013:0064a27": "極微非青者。眾微聚集亦應非青。黃等亦",
    "T27n1545_013:0064a28": "爾。問為有長等形極微不。答有但非眼識",
    "T27n1545_013:0064a29": "所取。若一極微非長等形者。眾微聚集亦應",
    "T27n1545_013:0064b01": "非長等形。復次有色極細故。不見非非境",
    "T27n1545_013:0064b02": "故。如減七微色處有色非境故。不見非極",
    "T27n1545_013:0064b03": "細故。如除色處餘積集色有色極細故。不",
    "T27n1545_013:0064b04": "見亦非境故。如除色處。餘極微色。有色非",
    "T27n1545_013:0064b05": "極細故。不見亦非非境故。如藥杵頭逼眼",
    "T27n1545_013:0064b06": "瞳子。復次有色極遠故。不見非非境故。如",
    "T27n1545_013:0064b07": "四大王眾天等。住自宮時。彼雖是人眼境",
    "T27n1545_013:0064b08": "而遠故。不見有色非境故。不見非極遠",
    "T27n1545_013:0064b09": "故。如梵眾天等來至人間雖近不見有色",
    "T27n1545_013:0064b10": "極遠故。不見亦非境故。如梵眾天等住自",
    "T27n1545_013:0064b11": "宮時。人眼不見有色非極遠故。不見亦",
    "T27n1545_013:0064b12": "非非境故。如藥杵頭逼眼瞳子。尊者世友",
    "T27n1545_013:0064b13": "說曰。由四緣故。雖有色而不見一極近故。",
    "T27n1545_013:0064b14": "如逼瞳子藥杵頭色二極遠故。如住此間",
    "T27n1545_013:0064b15": "波吒梨色三極細故。如減七微色四有障",
    "T27n1545_013:0064b16": "故。如壁外等色數論者說由八緣故。雖有",
    "T27n1545_013:0064b17": "色而不見。謂極遠故。極近故。根壞故。意亂",
    "T27n1545_013:0064b18": "故。極細故。有障故。被勝映奪故。相似所亂",
    "T27n1545_013:0064b19": "故。",
    "T27n1545_013:0064b20": "[0064b20] 聲處有八種。謂執受大種因聲。非執受大種",
    "T27n1545_013:0064b21": "因聲。此各有二。謂有情名聲。非有情名聲。",
    "T27n1545_013:0064b22": "此復各有可意不可意別故成八種。有作",
    "T27n1545_013:0064b23": "是說。執受大種因聲。非執受大種因聲。各有",
    "T27n1545_013:0064b24": "可意不可意別。有情數大種因聲。非有情數",
    "T27n1545_013:0064b25": "大種因聲。亦各有可意不可意別故成八",
    "T27n1545_013:0064b26": "種。問為緣一聲生於耳識。為緣多聲生",
    "T27n1545_013:0064b27": "耳識耶。若緣一聲生耳識者。云何一時聞",
    "T27n1545_013:0064b28": "五樂聲。及一時聞多人誦聲。若聞多聲生",
    "T27n1545_013:0064b29": "耳識者。則一耳識有多了性。乃至廣說。有",
    "T27n1545_013:0064c01": "說。但緣一聲生於耳識。問云何一時聞於",
    "T27n1545_013:0064c02": "五樂及多人誦聲。答多聲和合共生一聲。聞",
    "T27n1545_013:0064c03": "一聲時言聞多聲。尊者世友說曰。非一耳",
    "T27n1545_013:0064c04": "識頓取多聲生。速疾故非俱謂俱。乃至廣",
    "T27n1545_013:0064c05": "說。有說。亦緣多聲生一耳識。問應一耳",
    "T27n1545_013:0064c06": "識有多了性。乃至廣說。答若別分別則緣一",
    "T27n1545_013:0064c07": "聲生一耳識。若不別分別則緣多聲生一",
    "T27n1545_013:0064c08": "耳識。大德說曰。若不明了取聲差別。則緣",
    "T27n1545_013:0064c09": "多聲亦生一識。如聞軍眾喧雜之聲。香處",
    "T27n1545_013:0064c10": "有四種。謂好香惡香平等香不平等香。問為",
    "T27n1545_013:0064c11": "緣一香生於鼻識。為緣多香生鼻識耶。",
    "T27n1545_013:0064c12": "若緣一香生鼻識者。云何一時嗅百和香。",
    "T27n1545_013:0064c13": "若緣多香生鼻識者。則一鼻識有多了性。",
    "T27n1545_013:0064c14": "乃至廣說。有說。但緣一香生於鼻識。問云",
    "T27n1545_013:0064c15": "何一時嗅百和香。答多香和合共生一香。",
    "T27n1545_013:0064c16": "嗅一香時言嗅多香。尊者世友所說如前。",
    "T27n1545_013:0064c17": "有說。亦緣多香生一鼻識。問應一鼻識有",
    "T27n1545_013:0064c18": "多了性。乃至廣說。答若別分別則緣一香生",
    "T27n1545_013:0064c19": "一鼻識。若不別分別則緣多香生一鼻識。",
    "T27n1545_013:0064c20": "大德所說如前。應知。",
    "T27n1545_013:0064c21": "[0064c21] 味處有六種。謂甘酢&#x918E;辛苦淡。問為緣一",
    "T27n1545_013:0064c22": "味生於舌識。為緣多味生舌識耶。若緣",
    "T27n1545_013:0064c23": "一味生舌識者。云何一時&#x751E;百味丸。若緣",
    "T27n1545_013:0064c24": "多味生舌識者。則一舌識有多了性。乃至",
    "T27n1545_013:0064c25": "廣說。有說。但緣一味生於舌識。問云何一",
    "T27n1545_013:0064c26": "時&#x751E;百味丸。答多味和合共生一味。&#x751E;一",
    "T27n1545_013:0064c27": "味時言&#x751E;多味。尊者世友所說如前。有說。",
    "T27n1545_013:0064c28": "亦緣多味生一舌識。問應一舌識有多",
    "T27n1545_013:0064c29": "了性。乃至廣說。答若別分別則緣一味生",
    "T27n1545_013:0065a01": "一舌識。若不別分別則緣多味生一舌識。",
    "T27n1545_013:0065a02": "大德所說如前。應知。問若&#x751E;味時為舌識",
    "T27n1545_013:0065a03": "先起。為身識耶。答隨彼境增彼識先起。若",
    "T27n1545_013:0065a04": "二境等舌識先生。以諸有情貪味增故。",
    "T27n1545_013:0065a05": "[0065a05] 觸處有十一種。謂四大種滑性&#x6F81;性輕性重",
    "T27n1545_013:0065a06": "性冷性飢性渴性。問為緣一觸生於身識。",
    "T27n1545_013:0065a07": "為緣多觸生身識耶。有說。但緣一觸生",
    "T27n1545_013:0065a08": "於身識。謂或緣堅性。乃至或緣渴性。有說。",
    "T27n1545_013:0065a09": "乃至有緣五觸生一身識。謂滑性及四大",
    "T27n1545_013:0065a10": "種。乃至渴性及四大種。有說。乃至有緣十",
    "T27n1545_013:0065a11": "一種觸生一身識。如乃至有緣二十種色",
    "T27n1545_013:0065a12": "生一眼識。問云何身識緣共相境。以五識",
    "T27n1545_013:0065a13": "身緣自相故。答自相有二種。一事自相。二",
    "T27n1545_013:0065a14": "處自相。若依事自相說者。五識身亦緣共",
    "T27n1545_013:0065a15": "相。若依處自相說。則五識唯緣自相故",
    "T27n1545_013:0065a16": "不相違。問於嗅&#x751E;覺香味觸時。為嗅&#x751E;",
    "T27n1545_013:0065a17": "覺執受香等。為嗅&#x751E;覺非執受香等耶。若",
    "T27n1545_013:0065a18": "嗅&#x751E;覺執受香等者。云何名受用施主所施。",
    "T27n1545_013:0065a19": "又應一切時有嗅&#x751E;覺。若嗅&#x751E;覺非執受香",
    "T27n1545_013:0065a20": "等者。外香味觸於內香味觸。都無有因。",
    "T27n1545_013:0065a21": "云何受用。有說。嗅&#x751E;覺執受香味觸。問云何",
    "T27n1545_013:0065a22": "名受用施主所施。又應一切時有嗅&#x751E;覺。",
    "T27n1545_013:0065a23": "答外香味觸於內香味觸。是覺發因故無有",
    "T27n1545_013:0065a24": "失。有說。嗅&#x751E;覺非執受香味觸。問外香味",
    "T27n1545_013:0065a25": "觸於內香味觸。都無有因。云何受用。答如",
    "T27n1545_013:0065a26": "聲故無失。有說。於執受非執受香味觸俱",
    "T27n1545_013:0065a27": "嗅&#x751E;覺然不一時。問內香味觸既無增減。云",
    "T27n1545_013:0065a28": "何嗅&#x751E;覺耶。答由外緣故亦有增減。",
    "T27n1545_013:0065a29": "[0065a29] 法處有七種。謂前四蘊及三無為。於色蘊",
    "T27n1545_013:0065b01": "中取無表色。三無為者。謂虛空擇滅。非擇",
    "T27n1545_013:0065b02": "滅。問為緣一法生意識。為緣多法生意",
    "T27n1545_013:0065b03": "識耶。答緣一緣多俱生意識。又所緣法非",
    "T27n1545_013:0065b04": "唯七種。即前七種。及諸餘法皆能頓緣。唯除",
    "T27n1545_013:0065b05": "自性相應俱有。問曾聞菩薩六根猛利。云何",
    "T27n1545_013:0065b06": "於境知猛利耶。答菩薩宮邊有無滅舍。彼",
    "T27n1545_013:0065b07": "於舍內然五百燈。菩薩爾時住自宮內。不",
    "T27n1545_013:0065b08": "見燈焰但見其光。即知彼燈數有五百。於",
    "T27n1545_013:0065b09": "中若有一燈涅槃即記之言一燈已滅。是",
    "T27n1545_013:0065b10": "名菩薩眼根猛利。無滅舍中有五百妓一時",
    "T27n1545_013:0065b11": "奏樂。菩薩爾時不見彼妓但聞樂聲。即知",
    "T27n1545_013:0065b12": "其中作五百樂。若一絃斷或一睡眠。即記之",
    "T27n1545_013:0065b13": "言今減爾所。是名菩薩耳根猛利。菩薩宮",
    "T27n1545_013:0065b14": "內燒百和香。菩薩嗅之知有百種。彼合香",
    "T27n1545_013:0065b15": "者欲試菩薩。於百種中或增或減。菩薩嗅",
    "T27n1545_013:0065b16": "已即記之言。此於先香增減爾所。是名菩",
    "T27n1545_013:0065b17": "薩鼻根猛利。菩薩食時侍者常以百味丸進。",
    "T27n1545_013:0065b18": "菩薩&#x751E;之即知其中百味具足。時造食者欲",
    "T27n1545_013:0065b19": "試菩薩。於百味中或增或減。菩薩&#x751E;已即",
    "T27n1545_013:0065b20": "知其中增減爾所。是名菩薩舌根猛利菩",
    "T27n1545_013:0065b21": "薩浴時侍者即以洗浴衣進。菩薩觸之即",
    "T27n1545_013:0065b22": "知織者。或進衣者有如是病。是名菩薩身",
    "T27n1545_013:0065b23": "根猛利。菩薩善知諸法自相及與共相。而無",
    "T27n1545_013:0065b24": "罣礙是名菩薩意根猛利。",
    "T27n1545_013:0065b25": "[0065b25] 諸過去彼一切不現耶。乃至廣說。問何故作",
    "T27n1545_013:0065b26": "此論。答為止他宗顯己義故。謂或有說過",
    "T27n1545_013:0065b27": "去未來無實體性。現在雖有而是無為。欲",
    "T27n1545_013:0065b28": "止彼意顯去來有現是有為。故作斯論。諸",
    "T27n1545_013:0065b29": "過去彼一切不現耶。答應作四句。過去有",
    "T27n1545_013:0065c01": "二種。一世過去。二瑜伽過去。不現亦有二",
    "T27n1545_013:0065c02": "種。一世不現。二覆障不現。此中俱依二種",
    "T27n1545_013:0065c03": "作論。過去不現互有廣狹。故作四句。有過",
    "T27n1545_013:0065c04": "去非不現。謂如具壽鄔陀夷言。",
    "T27n1545_013:0065c05": " 一切結過去  從林離林來",
    "T27n1545_013:0065c06": " 樂出離諸欲  如金出山頂",
    "T27n1545_013:0065c07": "[0065c07] 鄔陀夷經是此根本。如說。世尊住室羅筏鹿",
    "T27n1545_013:0065c08": "母堂中。於日後分從靜定出將鄔陀夷往",
    "T27n1545_013:0065c09": "東池所。著襯身衣入池洗浴。時彼尊者為",
    "T27n1545_013:0065c10": "佛揩身。然鄔陀夷於佛昔日為菩薩時。常",
    "T27n1545_013:0065c11": "隨供侍。今見佛身光明赫弈。勝菩薩時歡",
    "T27n1545_013:0065c12": "喜敬愛。合掌白佛。我今欲以龍喻之頌讚",
    "T27n1545_013:0065c13": "歎世尊。唯願聽許。佛言。欲說隨意說之。時",
    "T27n1545_013:0065c14": "鄔陀夷便說此頌。一切結過去者。謂佛解脫",
    "T27n1545_013:0065c15": "一切煩惱。從林離林來者。林謂居家世尊從",
    "T27n1545_013:0065c16": "家。捨於家法趣非家來。樂出離諸欲者。",
    "T27n1545_013:0065c17": "欲有二種。一煩惱欲。二眾具欲。佛於此二",
    "T27n1545_013:0065c18": "身心不染故名出離樂。謂於中愛樂而住。",
    "T27n1545_013:0065c19": "如金出山頂者曰名為金山頂即是日所",
    "T27n1545_013:0065c20": "出處。如日初出山頂之時光明遍照。佛從",
    "T27n1545_013:0065c21": "煩惱隨煩惱出亦復如是。有說。山頂者是",
    "T27n1545_013:0065c22": "山頂雲。如日從雲出時光明遍照。佛亦如",
    "T27n1545_013:0065c23": "是。有說山頂者是山頂黑砂。金謂金砂。猶",
    "T27n1545_013:0065c24": "如金砂從黑砂出。光明照耀。佛亦如是。從",
    "T27n1545_013:0065c25": "煩惱出力無畏等。光明照耀。是謂過去。非",
    "T27n1545_013:0065c26": "不現過去者。是第二過去。非不現者。非二",
    "T27n1545_013:0065c27": "種不現。佛身現在而顯現故。有不現非過",
    "T27n1545_013:0065c28": "去。謂如有一。或以神通。或以&#x546A;術。或以",
    "T27n1545_013:0065c29": "藥物。或以如是生處得智。有所隱沒令",
    "T27n1545_013:0066a01": "不顯現。或以神通者。謂神通力令不顯",
    "T27n1545_013:0066a02": "現。如契經說。梵王白佛。我欲隱身。佛言。",
    "T27n1545_013:0066a03": "可爾。時彼大梵隱入地中。佛便指之彼豈非",
    "T27n1545_013:0066a04": "汝。梵王念言。此由近故。即渡大海入妙高",
    "T27n1545_013:0066a05": "山腹中而住。世尊復指汝住此耶。梵又念",
    "T27n1545_013:0066a06": "言。此由&#x9E81;故。即便化作極微細身。入佛白",
    "T27n1545_013:0066a07": "毫宛轉中住。佛既知已舒毫現之。時大梵",
    "T27n1545_013:0066a08": "王極懷愧恥。佛便告曰。吾當隱身。盡汝所",
    "T27n1545_013:0066a09": "能試知吾不。梵王敬諾。時佛即入如是等",
    "T27n1545_013:0066a10": "持。放大光明遍梵宮處。亦令梵世聞大音",
    "T27n1545_013:0066a11": "聲。諸梵梵王莫知佛處。問佛住何處令彼",
    "T27n1545_013:0066a12": "不知。有說。梵王髻中而住。有說。化作極微",
    "T27n1545_013:0066a13": "妙身。有說。化身令不顯現。有說。化作障色",
    "T27n1545_013:0066a14": "障之。有說。靜慮靜慮境界。佛佛境界皆不",
    "T27n1545_013:0066a15": "思議。故不可知佛身所在。又如尊者大目",
    "T27n1545_013:0066a16": "乾連。入如是等持即於坐所而自隱蔽。",
    "T27n1545_013:0066a17": "令提婆達多對目不見如是等類。或以&#x546A;",
    "T27n1545_013:0066a18": "術者。謂&#x546A;術力令不顯現。如諸仙人所結",
    "T27n1545_013:0066a19": "&#x546A;術。有受持者。隨所隱沒能令不現。或",
    "T27n1545_013:0066a20": "以藥物者。謂藥物力令不顯現。如有藥",
    "T27n1545_013:0066a21": "物具大神用。若有執持隨所隱沒亦令不",
    "T27n1545_013:0066a22": "現。如畢舍遮宮畔荼等。或以如是生處得",
    "T27n1545_013:0066a23": "智者。謂彼智力令所隱沒不復顯現。此中",
    "T27n1545_013:0066a24": "有說。地獄雖有生處得智。而不能令身",
    "T27n1545_013:0066a25": "不顯現。彼若能者終不須臾住彼受苦。有",
    "T27n1545_013:0066a26": "作是說。彼雖不能於獄卒邊令身不現。",
    "T27n1545_013:0066a27": "而能於餘令身不現。傍生餓鬼天亦有此",
    "T27n1545_013:0066a28": "生處得智。令身不現。唯人趣無。問此神通",
    "T27n1545_013:0066a29": "等四種力中。誰能於誰令不顯現。答神通",
    "T27n1545_013:0066b01": "能於一切不現以最勝故。問誰神通於誰",
    "T27n1545_013:0066b02": "能令不現。答佛於一切能令不現。獨覺除",
    "T27n1545_013:0066b03": "佛於餘一切能令不現舍利子除佛獨覺",
    "T27n1545_013:0066b04": "於餘不現。目乾連除佛獨覺及舍利子。於",
    "T27n1545_013:0066b05": "餘不現。乃至鈍根者除利根者。於餘不現。",
    "T27n1545_013:0066b06": "&#x546A;術除神通。於餘能不現問何&#x546A;術於何",
    "T27n1545_013:0066b07": "能令不現。答有圓滿&#x546A;術有不圓滿&#x546A;術。",
    "T27n1545_013:0066b08": "有殊勝&#x546A;術有不殊勝&#x546A;術。圓滿殊勝者。",
    "T27n1545_013:0066b09": "於一切皆能不現。不圓滿不殊勝者。除",
    "T27n1545_013:0066b10": "圓滿殊勝於餘不現。藥物除神通&#x546A;術於",
    "T27n1545_013:0066b11": "餘能不現。所以者何。由&#x546A;術力。能致藥物",
    "T27n1545_013:0066b12": "非藥物力能致&#x546A;術故。問何藥於何能令",
    "T27n1545_013:0066b13": "不現。答勝藥於劣能令不現。生處得智。",
    "T27n1545_013:0066b14": "除前三種於餘不現以最劣故。問此誰於",
    "T27n1545_013:0066b15": "誰能令不現。有說。地獄唯於地獄能令",
    "T27n1545_013:0066b16": "不現。乃至天唯於天能令不現。有說。地",
    "T27n1545_013:0066b17": "獄唯於地獄能令不現。傍生於二餓鬼",
    "T27n1545_013:0066b18": "於三天。於五趣能令不現。如是說者地獄",
    "T27n1545_013:0066b19": "能於五趣不現。乃至天亦能於五趣不現。",
    "T27n1545_013:0066b20": "是謂不現非過去。不現者是第二不現。非",
    "T27n1545_013:0066b21": "過去者非二種過去。以所隱沒住現在故。",
    "T27n1545_013:0066b22": "有過去亦不現。謂所有行已起等起。已生等",
    "T27n1545_013:0066b23": "生已轉現轉。已集已現已過去。已盡滅已離",
    "T27n1545_013:0066b24": "變。是過去過去分過去世攝。如是諸句皆",
    "T27n1545_013:0066b25": "共顯示過去諸行。過去者是世過去。不現",
    "T27n1545_013:0066b26": "者是世不現。有非過去亦非不現。謂除前",
    "T27n1545_013:0066b27": "相。此中相聲於所名轉。謂若法是前三句。",
    "T27n1545_013:0066b28": "名所顯者皆悉除之。餘未顯者作第四句。",
    "T27n1545_013:0066b29": "此復云何。謂除一切過去世法現在佛身及",
    "T27n1545_013:0066c01": "所隱沒。取餘現在一切未來及無為法。問如",
    "T27n1545_013:0066c02": "後盡滅亦約結斷而作四句。何故此中不",
    "T27n1545_013:0066c03": "約結斷。作四句耶。答有處說結斷。名盡",
    "T27n1545_013:0066c04": "名滅。無處說結斷名不現故。"
}