{
    "X73n1456_030:0672a15": "憨山老人夢遊集卷第三十",
    "X73n1456_030:0672a17": "侍 者  福 善 日錄",
    "X73n1456_030:0672a18": "門 人  通 炯 編輯",
    "X73n1456_030:0672a19": "嶺南弟子 劉起相 重較",
    "X73n1456_030:0672a20": "傳",
    "X73n1456_030:0672a21": "南京僧錄司左覺義兼大報恩寺住持高祖",
    "X73n1456_030:0672a22": "西林翁大和尚傳",
    "X73n1456_030:0672a23": "[0672a23] 祖翁諱永寧。別號西林。六合縣郭氏子。幼出家。禮報",
    "X73n1456_030:0672a24": "恩無瑕玉公為師。翁生性耿介持重。言動不妄。少即",
    "X73n1456_030:0672b01": "為眾所推。年二十。即持金剛經。至老不輟。 武宗駕",
    "X73n1456_030:0672b02": "幸南都。 駐蹕本寺。大宗伯慮僧無可承旨者。遴選",
    "X73n1456_030:0672b03": "皆不稱。先是翁與僧名惠遠者。號東林。相與莫逆。兩",
    "X73n1456_030:0672b04": "人狀貌魁偉。喬白巖為大司馬。久與翁善。遂舉兩人。",
    "X73n1456_030:0672b05": "宗伯大喜。即以遠為僧錄右覺義。以翁為本寺提點。",
    "X73n1456_030:0672b06": "及 上駕駐寺。明日登大殿禮佛畢。百官朝罷。 上",
    "X73n1456_030:0672b07": "諭作誦經佛事。命呈疏草。宗伯議須翰林。祖翁曰。佛",
    "X73n1456_030:0672b08": "疏別有體制。須僧家當行可耳。即舉遠公。具疏草呈。",
    "X73n1456_030:0672b09": " 上覽之喜曰。朕家有此僧耶。宗伯即以僧錄印。付",
    "X73n1456_030:0672b10": "遠掌。便行事也。 上至塔殿。見地下一孔。問執殿役",
    "X73n1456_030:0672b11": "僧曰。此何物。應曰金井。 上不懌。祖翁跪奏曰。此氣",
    "X73n1456_030:0672b12": "眼。 上曰。何用。祖翁曰。有佛舍利藏於塔下。留此以",
    "X73n1456_030:0672b13": "通氣耳。 上意解。做道場七日。其主壇場法事。皆遠",
    "X73n1456_030:0672b14": "公。其承 旨內外一切事宜。皆祖翁。至 上駕行。竟",
    "X73n1456_030:0672b15": "無一缺。繇是宗伯甚重之。嘉靖十年。眾舉為本寺住",
    "X73n1456_030:0672b16": "持。綜理山門事。二十年。陞僧錄右覺義。又五年。陞左",
    "X73n1456_030:0672b17": "覺義。先是江南佛法未大行。翁雖居官秩。切以法門",
    "X73n1456_030:0672b18": "為憂。每見僧徒見輕於士林。歎曰。為僧不學。故取辱",
    "X73n1456_030:0672b19": "名教。玷污法門耳。初請先師雲谷和尚。住三藏殿。教",
    "X73n1456_030:0672b20": "諸習禪者。於是始知有禪宗。數年先師去隱棲霞。適",
    "X73n1456_030:0672b21": "守愚先師南來。五臺陸公為祠部主政。謂祖翁曰。頃",
    "X73n1456_030:0672b22": "見高僧守愚法師。講演甚明。當請至寺。教習僧徒。翁",
    "X73n1456_030:0672b23": "即禮請先師。居三藏殿。設常住供贍。選僧數十眾。日",
    "X73n1456_030:0672b24": "親領往聽講。從此始知向佛法。雲谷先師居棲霞。陸",
    "X73n1456_030:0672c01": "公遊攝山。見而雅重之。即欲重興。請師為住持。師堅",
    "X73n1456_030:0672c02": "辭不可。乃屬祖翁舉嵩山善公為棲霞住持。由是重",
    "X73n1456_030:0672c03": "興道場。復寺業。開法社。為接待叢林。自是禪道佛法",
    "X73n1456_030:0672c04": "乃大行。方知有十方接待。皆吾祖翁力興起也。先是",
    "X73n1456_030:0672c05": "僧多習俗。不能對士君子一語。翁居常謂僧徒。以禪",
    "X73n1456_030:0672c06": "教為本業。然欲通文義。識忠孝大節。須先從儒入。乃",
    "X73n1456_030:0672c07": "延儒師。教某等十餘人。讀五經四書子史。某所以麤",
    "X73n1456_030:0672c08": "知讀書文義。及披剃。即知聽講習禪。即雪浪中興一",
    "X73n1456_030:0672c09": "代教法。皆翁慈心攝持教養之力也。翁掌僧錄印二",
    "X73n1456_030:0672c10": "十五年。諸山一體奉法惟謹。山門事務。一草一葉。不",
    "X73n1456_030:0672c11": "敢輕棄。視常住如眼睛。故山門興而法運昌也。每率",
    "X73n1456_030:0672c12": "眾僧上殿祝延 聖壽。見僧有懶墮不至者。翁切責",
    "X73n1456_030:0672c13": "之曰。此殿乃天宮淨土。爾等懶慢如此。他日求一瞻",
    "X73n1456_030:0672c14": "禮。不可得也。翁於嘉靖四十三年臘月除日。集諸子",
    "X73n1456_030:0672c15": "孫。敘生平行履。因屬後事。乃撫某背囑之曰。吾年八",
    "X73n1456_030:0672c16": "十有三。當行矣。門庭多故。一日無老人。則支持甚難。",
    "X73n1456_030:0672c17": "此兒雖年少。饒有識量。我身後。汝等一門大小。凡有",
    "X73n1456_030:0672c18": "事。當立我像前。聽此兒主張。庶幾可保無虞耳。少祖",
    "X73n1456_030:0672c19": "艮山厚公以下。皆唯唯受命。明年正月七日。翁具袈",
    "X73n1456_030:0672c20": "裟巡寮。遍謝合寺耆舊。十日持僧錄印。謁禮部大宗",
    "X73n1456_030:0672c21": "伯。請以老辭。大宗伯慰留不允。翁歸即封其印。明日",
    "X73n1456_030:0672c22": "示微疾。請醫進藥。翁曰。吾已矣。竟不藥。某侍翁病中。",
    "X73n1456_030:0672c23": "聞誦金剛經不絕。至十五中夜。令舉眾大小圍遶念",
    "X73n1456_030:0672c24": "佛。某扶翁坐懷中。寂然而逝。十四年正月十六日也。",
    "X73n1456_030:0673a01": "翁素無蓄積。簡篋不滿三十金。喪禮葬送。約費三百",
    "X73n1456_030:0673a02": "餘金。皆借貸。既葬。合房舉無所措。少祖憂之。乃集大",
    "X73n1456_030:0673a03": "小於祖翁像前。議無所出。於是某立主張。將翁所遺",
    "X73n1456_030:0673a04": "衣&#x9262;什物。凡可值者計之。盡估以償貸者。儻不足。當",
    "X73n1456_030:0673a05": "以田變價。盡償之。苟無負累。則衣食易為耳。眾如議。",
    "X73n1456_030:0673a06": "乃設齋。盡集諸貸主。各執券。照子母分給。所負貸券。",
    "X73n1456_030:0673a07": "一夕盡焚。於是率保其房門。子孫不散。少祖始稱翁",
    "X73n1456_030:0673a08": "為知人。是年二月方丈燬。明年二月十五日。大殿災。",
    "X73n1456_030:0673a09": "奉 旨以本寺官住頭首執事。下法司者十五人。以",
    "X73n1456_030:0673a10": "本寺為朝廷家佛堂。凡物皆出 內帑。事干重典。法",
    "X73n1456_030:0673a11": "當論死。合寺僧懼。盡逃去。某獨身往法司。看管鹽菜",
    "X73n1456_030:0673a12": "饘粥。荷擔往來。於中多方調護。設法解救。竟末減坐。",
    "X73n1456_030:0673a13": "罰囚糧。於是合寺安堵。皆感誦翁為知人。翁生於成",
    "X73n1456_030:0673a14": "化癸卯。世壽八十有三。今西林庵。乃存日所修退居",
    "X73n1456_030:0673a15": "也。全身葬於智安寺。某年十二。蒙翁度脫出家。乃命",
    "X73n1456_030:0673a16": "以梅齋俊公為師。教習經書。十九披剃。侍翁十年。行",
    "X73n1456_030:0673a17": "事微細。多不能記憶。但見逐日侵晨持誦。回向西方。",
    "X73n1456_030:0673a18": "未嘗少廢。每隨行履。見其端莊挺特。足不挽衣。鐵面",
    "X73n1456_030:0673a19": "威嚴。未見輕一啟齒笑容。奉雲谷守愚二先師。如對",
    "X73n1456_030:0673a20": "大賓。至敬盡禮。即諸山尋常僧來謁。不整衣冠不見。",
    "X73n1456_030:0673a21": "其撫某等讀書。如慈母之嬰兒也。懷感祖恩。五十餘",
    "X73n1456_030:0673a22": "年。向在東海記翁行實甚詳。因被難失草。今老矣。忘",
    "X73n1456_030:0673a23": "者十九。切念後之子孫。不知先人所自。記其大略。以",
    "X73n1456_030:0673a24": "詔後裔。庶先德典刑。世世如在也。",
    "X73n1456_030:0673b01": "[0673b01] 贊曰。天道循環。與時升降。而法道亦然。故道將興也。",
    "X73n1456_030:0673b02": "必應真乘時以啟之。非偶然也。觀江南佛法草昧。如",
    "X73n1456_030:0673b03": "舍利未湧出時。今則法雨充滿。洋洋佛國之風。孰致",
    "X73n1456_030:0673b04": "之耶。吾翁雖非任道。而道實因之。詎非功侔作者耶。",
    "X73n1456_030:0673b05": "雲谷先大師傳",
    "X73n1456_030:0673b06": "[0673b06] 師諱法會。別號雲谷。嘉善胥山懷氏子。生於弘治庚",
    "X73n1456_030:0673b07": "申。幼志出世。投邑大雲寺某公為師。初習瑜伽。師每",
    "X73n1456_030:0673b08": "思曰。出家以生死大事為切。何以碌碌衣食計為。年",
    "X73n1456_030:0673b09": "十九。即決志操方。尋登壇受具。聞天台小止觀法門。",
    "X73n1456_030:0673b10": "專精修習。法舟濟禪師。續徑山之道。掩關於郡之天",
    "X73n1456_030:0673b11": "寧。師往參扣。呈其所修。舟曰。止觀之要。不依身心氣",
    "X73n1456_030:0673b12": "息。內外脫然。子之所修。流於下乘。豈西來的意耶。學",
    "X73n1456_030:0673b13": "道必以悟心為主。師悲仰請益。舟授以念佛審實話",
    "X73n1456_030:0673b14": "頭。直令重下疑情。師依教日夜參究。寢食俱廢。一日",
    "X73n1456_030:0673b15": "受食。食盡亦不自知。碗忽墮地。猛然有省。恍如夢覺。",
    "X73n1456_030:0673b16": "復請益舟。乃蒙印可。閱宗鏡錄。大悟唯心之旨。從此",
    "X73n1456_030:0673b17": "一切經教。及諸祖公案。了然如&#x89A9;家中故物。於是韜",
    "X73n1456_030:0673b18": "晦叢林。陸沉賤役。一日閱鐔津集。見明教大師護法",
    "X73n1456_030:0673b19": "深心。初禮觀音大士。日夜稱名十萬聲。師願&#x52B9;其行。",
    "X73n1456_030:0673b20": "遂頂戴觀音大士像。通宵不寐。禮拜經行。終身不懈。",
    "X73n1456_030:0673b21": "時江南佛法禪道。絕然無聞。師初至金陵。寓天界毗",
    "X73n1456_030:0673b22": "盧閣下行道。見者稱異。魏國先王聞之。乃請於西園",
    "X73n1456_030:0673b23": "叢桂庵供養。師住此入定三日夜。居無何。予先太師",
    "X73n1456_030:0673b24": "祖西林翁。掌僧錄。兼報恩住持。往謁師。即請住本寺",
    "X73n1456_030:0673c01": "之三藏殿。師危坐一龕。絕無將迎。足不越閫者三年。",
    "X73n1456_030:0673c02": "人無知者。偶有權貴人遊至。見師端坐。以為無禮。謾",
    "X73n1456_030:0673c03": "辱之。師拽杖之攝山棲霞。棲霞乃梁朝開山。武帝鑿",
    "X73n1456_030:0673c04": "千佛嶺。累朝賜供贍田地。道場荒廢。殿堂為虎狼巢。",
    "X73n1456_030:0673c05": "師愛其幽深。遂誅茅於千佛嶺下。影不出山。時有盜",
    "X73n1456_030:0673c06": "侵師。竊去所有。夜行至天明。尚不離菴。人獲之。送至",
    "X73n1456_030:0673c07": "師。師食以飲食。盡與所有持去。由是聞者感化。太宰",
    "X73n1456_030:0673c08": "五臺陸公。初仕為祠部主政。訪古道場。偶遊棲霞。見",
    "X73n1456_030:0673c09": "師氣宇不凡。雅重之。信宿山中。欲重興其寺。請師為",
    "X73n1456_030:0673c10": "住持。師堅辭。舉嵩山善公以應命。善公盡復寺故業。",
    "X73n1456_030:0673c11": "斥豪民占據第宅。為方丈。建禪堂。開講席。納四來。江",
    "X73n1456_030:0673c12": "南叢林肇於此。師之力也。道場既開。往來者眾。師乃",
    "X73n1456_030:0673c13": "移居於山之最深處。曰天開巖。弔影如初。一時宰官",
    "X73n1456_030:0673c14": "居士。因陸公開導。多知有禪道。聞師之風。往往造謁。",
    "X73n1456_030:0673c15": "凡參請者。一見。師即問曰。日用事如何。不論貴賤僧",
    "X73n1456_030:0673c16": "俗。入室必擲蒲團於地。令其端坐。返觀自己本來面",
    "X73n1456_030:0673c17": "目。甚至終日竟夜無一語。臨別必叮嚀曰。無空過日。",
    "X73n1456_030:0673c18": "再見。必問別後用心功夫。難易若何。故荒唐者。茫無",
    "X73n1456_030:0673c19": "以應。以慈愈切而嚴益重。雖無門庭設施。見者望崖",
    "X73n1456_030:0673c20": "不寒而慄。然師一以等心相攝。從來接人軟語低聲。",
    "X73n1456_030:0673c21": "一味平懷。未常有辭色。士大夫歸依者日益眾。即不",
    "X73n1456_030:0673c22": "能入山。有請見者。師以化導為心。亦就見。歲一往來",
    "X73n1456_030:0673c23": "城中。必主於回光寺。每至則在家二眾。歸之如遶華",
    "X73n1456_030:0673c24": "座。師一視如幻化人。曾無一念分別心。故親近者。如",
    "X73n1456_030:0674a01": "嬰兒之傍慈母也。出城多主於普德。臞鶴悅公實稟",
    "X73n1456_030:0674a02": "其教。先太師翁。每延入丈室。動經旬月。予童子時。即",
    "X73n1456_030:0674a03": "親近執侍。辱師器之。訓誨不倦。予年十九。有不欲出",
    "X73n1456_030:0674a04": "家意。師知之問曰。汝何背初心耶。予曰。第厭其俗耳。",
    "X73n1456_030:0674a05": "師曰。汝知厭俗。何不學高僧。古之高僧。天子不以臣",
    "X73n1456_030:0674a06": "禮待之。父母不以子禮畜之。天龍恭敬。不以為喜。當",
    "X73n1456_030:0674a07": "取傳燈錄。高僧傳讀之。則知之矣。予即簡書笥。得中",
    "X73n1456_030:0674a08": "峰廣錄一部。持白師。師曰。熟味此。即知僧之為貴也。",
    "X73n1456_030:0674a09": "予由是決志薙染。實蒙師之開發。乃嘉靖甲子歲也。",
    "X73n1456_030:0674a10": "丙寅冬。師愍禪道絕響。乃集五十三人。結坐禪期於",
    "X73n1456_030:0674a11": "天界。師力拔予入眾同參。指示向上一路。教以念佛",
    "X73n1456_030:0674a12": "審實話頭。是時始知有宗門事。比南都諸剎。從禪者",
    "X73n1456_030:0674a13": "四五人耳。師垂老。悲心益切。雖最小沙彌。一以慈眼",
    "X73n1456_030:0674a14": "視之。遇之以禮。凡動靜威儀。無不耳提面命。循循善",
    "X73n1456_030:0674a15": "誘。見者人人以為親己。然護法心深。不輕初學。不慢",
    "X73n1456_030:0674a16": "毀戒。諸山僧多不律。凡有千法紀者。師一聞之。不待",
    "X73n1456_030:0674a17": "求而往救。必懇懇當事。佛法付囑王臣為外護。惟在",
    "X73n1456_030:0674a18": "仰體佛心。辱僧即辱佛也。聞者莫不改容釋然。必至",
    "X73n1456_030:0674a19": "解脫而後已。然竟罔聞於人者。故聽者。亦未嘗以多",
    "X73n1456_030:0674a20": "事為煩。久久。皆知出於無緣慈也。了凡袁公未第時。",
    "X73n1456_030:0674a21": "參師於山中。相對默坐三日夜。師示之以唯心立命",
    "X73n1456_030:0674a22": "之旨。公奉教事。詳省身錄。由是師道日益重。隆慶辛",
    "X73n1456_030:0674a23": "未。予辭師北遊。師誡之曰。古人行&#x811A;。單為求明己躬",
    "X73n1456_030:0674a24": "下事。爾當思他日將何以見父母師友。慎毋&#x8657;費草",
    "X73n1456_030:0674b01": "鞋錢也。予涕泣禮別。壬申春。嘉禾吏部尚書默泉吳",
    "X73n1456_030:0674b02": "公。刑部尚書旦泉鄭公。平湖太僕五臺陸公。與弟雲",
    "X73n1456_030:0674b03": "臺。同請師故山。諸公時時入室問道。每見必炷香請",
    "X73n1456_030:0674b04": "益。執弟子禮。達觀可禪師。常同尚書平泉陸公。中書",
    "X73n1456_030:0674b05": "思菴徐公。謁師扣華嚴宗旨。師為發揮四法界圓融",
    "X73n1456_030:0674b06": "之妙。皆歎未曾有。師尋常示人。特揭唯心淨土法門。",
    "X73n1456_030:0674b07": "生平任緣。未常樹立門庭。諸山但有禪講道場。必請",
    "X73n1456_030:0674b08": "坐方丈。至則舉揚百丈規矩。務明先德典刑。不少假",
    "X73n1456_030:0674b09": "借。居恒安重寡言。出語如空谷音。定力攝持。住山清",
    "X73n1456_030:0674b10": "修。四十餘年如一日。&#x8107;不至席。終身禮誦。未嘗輟一",
    "X73n1456_030:0674b11": "夕。當江南禪道草昧之時。出入多口之地。始終無議",
    "X73n1456_030:0674b12": "之者。其操行可知已。師居鄉三載。所蒙化千萬計。一",
    "X73n1456_030:0674b13": "夜四鄉之人。見師庵中大火發。及明趨視。師已寂然",
    "X73n1456_030:0674b14": "而逝矣。萬曆三年乙亥正月初五日也。師生於弘治",
    "X73n1456_030:0674b15": "庚申。世壽七十有五。僧臘五十。弟子真印等茶毗葬",
    "X73n1456_030:0674b16": "於寺右。予自離師。遍歷諸方。所參知識。未見操履平",
    "X73n1456_030:0674b17": "實。真慈安詳之若師者。每一興想。師之音聲色相。昭",
    "X73n1456_030:0674b18": "然心目。以感法乳之深。故至老而不能忘也。師之發",
    "X73n1456_030:0674b19": "跡入道因緣。&#x8462;常親蒙開示。第末後一著。未知所歸。",
    "X73n1456_030:0674b20": "前丁巳歲。東遊。赴沈定凡居士齋。禮師塔於棲真。乃",
    "X73n1456_030:0674b21": "募建塔亭。置供贍田。少盡一念。見了凡先生銘未悉。",
    "X73n1456_030:0674b22": "乃&#x69E9;述見聞行履為之傳。以示來者。師為中興禪道",
    "X73n1456_030:0674b23": "之祖。惜機語失錄。無以發揚秘妙耳。",
    "X73n1456_030:0674b24": "[0674b24] 釋德清曰。達摩單傳之道。五宗而下。至我 明徑山",
    "X73n1456_030:0674c01": "之後。獅絃將絕響矣。唯我大師。從法舟禪師。續如線",
    "X73n1456_030:0674c02": "之&#x8109;。雖未大建法幢。然當大法草昧之時。挺然力振",
    "X73n1456_030:0674c03": "其道。使人知有向上事。其於見地穩密。操履平實。動",
    "X73n1456_030:0674c04": "靜不忘規矩。猶存百丈之典刑。遍閱諸方。縱有作者。",
    "X73n1456_030:0674c05": "無以越之。豈非一代人天師表歟。清愧鈍根下劣。不",
    "X73n1456_030:0674c06": "能克紹家聲。有負明教。至若荷法之心。未敢忘於一",
    "X73n1456_030:0674c07": "息也。敬述師生平之&#x69E9;。後之觀者。當有以見古人云。",
    "X73n1456_030:0674c08": "&#x52C5;建五臺山大護國聖光寺妙峰登禪師傳",
    "X73n1456_030:0674c09": "[0674c09] 師諱福登。別號妙峰。山西平陽人。姓續氏。春秋續鞠",
    "X73n1456_030:0674c10": "居之後也。師生方七歲。父母值凶歲。亡無殮具。薦蓆",
    "X73n1456_030:0674c11": "而已。師失怙恃。年十二投近寺僧出家。不得善視。年",
    "X73n1456_030:0674c12": "十八遂逃。攜一瓢至蒲&#x5742;郡東山。有文昌閣萬固寺",
    "X73n1456_030:0674c13": "僧。朗公居之。師至日乞於市。暮宿於閣。朗公憐之。居",
    "X73n1456_030:0674c14": "無何。山陰王出遊。見師奇之。謂朗公曰。當善視此子。",
    "X73n1456_030:0674c15": "他日必成大器。公遂留為弟子。居頃之。值地夜大震。",
    "X73n1456_030:0674c16": "民居盡塌。師被壓。將為必死。朗公亟搜之。幸無恙。王",
    "X73n1456_030:0674c17": "因謂師曰。子臨大難不死。此非尋常。何不痛念生死",
    "X73n1456_030:0674c18": "大事乎。師時年二十二。即奮志遠遊。王曰未可。姑就",
    "X73n1456_030:0674c19": "中條山之棲岩寺。修蘭若。令師閉關。師請益近之法",
    "X73n1456_030:0674c20": "師。示以法界觀。於關中依習禪觀。日夜鵠立者三年。",
    "X73n1456_030:0674c21": "心有開悟。乃作偈呈王。王見之曰。此子見處早如此。",
    "X73n1456_030:0674c22": "不折之。他日必狂。因取敝履。割底封寄之。乃書一偈",
    "X73n1456_030:0674c23": "曰。者片臭鞋底。封將寄與爾。並不為別事。專打作詩",
    "X73n1456_030:0674c24": "嘴。師見之。對佛作禮。以線繫於項上。自此絕無一言",
    "X73n1456_030:0675a01": "矣。三年破關往見王。則具大人相。王甚喜。乃曰。子雖",
    "X73n1456_030:0675a02": "知本分事。但未聞佛法。恐墮邪見。介休山中。有講楞",
    "X73n1456_030:0675a03": "嚴經者。促師往聽。授具戒。師年二十七。王謂師曰。子",
    "X73n1456_030:0675a04": "為僧。未出山門。如井蛙耳。南方多知識。子當往參。他",
    "X73n1456_030:0675a05": "日歸來。可當老夫行&#x811A;也。乃親為師緝理操方具。解",
    "X73n1456_030:0675a06": "自著絨衣襪。外裰以藍縷。手授之曰。此防寒也。師受",
    "X73n1456_030:0675a07": "教。即單瓢隻杖南詢。遍參知識。至南海禮普陀。回寧",
    "X73n1456_030:0675a08": "波。染時症。病幾死。旅宿。求滴水不可得。乃探手。就浴",
    "X73n1456_030:0675a09": "盆掬水飲之甚甘。詰朝視之極穢濁。遂大嘔吐。忽自",
    "X73n1456_030:0675a10": "覺曰。飲之甚甘。視之甚濁。淨穢由心耳。即通身大汗。",
    "X73n1456_030:0675a11": "病乃痊。而遍體疥腫。至南都。時隆慶元年冬月也。適",
    "X73n1456_030:0675a12": "先大師講法華經於天界。予居副講。師執淨頭役。予",
    "X73n1456_030:0675a13": "每早起。見廁潔。即知行者為非常人。宵偵之。見師執",
    "X73n1456_030:0675a14": "燈灑掃。洗籌杖。近窺之。乃一黃病頭陀耳。心異之。久",
    "X73n1456_030:0675a15": "之師病。臥於客寮。予往視。則瘡腫遍身。手不能舉。因",
    "X73n1456_030:0675a16": "問師安否。師曰。業障。身病已難當。饞病更難治。予曰。",
    "X73n1456_030:0675a17": "何謂也。師曰。但見行齋饅頭。恨不都放下。予心知為",
    "X73n1456_030:0675a18": "有道者。明日袖餅果往候。以手投師。欣然咽之大快。",
    "X73n1456_030:0675a19": "予笑曰。此真道人也。因坐談。師曰。每聞師講。心開意",
    "X73n1456_030:0675a20": "解。英年妙悟如此。予曰。此非本分事。志將從師遠遊。",
    "X73n1456_030:0675a21": "參究向上一著耳。不旬日。&#x8994;師不得。知潛行。恐以予",
    "X73n1456_030:0675a22": "為累也。師歸。王見甚喜。且詢所見法門人物。師述先",
    "X73n1456_030:0675a23": "德知識。在初學。則以予為一人。王繇是亦念之。師既",
    "X73n1456_030:0675a24": "歸。無意人閒世。乃於中條最深處。誅茅弔影以居。辟",
    "X73n1456_030:0675b01": "穀飲水三年。大有發悟。即以宗鏡印心。深人唯心之",
    "X73n1456_030:0675b02": "旨。王日重三寶。於南山建梵宇成。延師居之。且欲求",
    "X73n1456_030:0675b03": "北藏經於 大內。促師親往。師居山日久。髮長未剪。",
    "X73n1456_030:0675b04": "乃隨宦遊者至京師。時予已乞食長安。師於馬上。偶",
    "X73n1456_030:0675b05": "識予於燕市。舍館定。乃物色於西山。一見曰。識得麼。",
    "X73n1456_030:0675b06": "予熟視之。見雙瞳炯炯。忽憶為天界病行者也。曰識",
    "X73n1456_030:0675b07": "得。師曰。改頭換面也。予曰。本來面目自在。師笑而作",
    "X73n1456_030:0675b08": "禮。齋罷別去。明日往候。連床夜談。具述求藏因緣。予",
    "X73n1456_030:0675b09": "曰。自別師。無日不念。今特相尋。適來觀光上國。以了",
    "X73n1456_030:0675b10": "他日妄想耳。師曰。儻不棄。某當為師前驅打狗耳。即",
    "X73n1456_030:0675b11": "別。隆慶壬申冬月也。明年春三月。予遊五臺。志居之。",
    "X73n1456_030:0675b12": "以不禁冰雪。復回都門行乞。左司馬伯玉汪公語予",
    "X73n1456_030:0675b13": "曰。法門寥落。大自可悲。觀公骨氣。異日當為人天師。",
    "X73n1456_030:0675b14": "幸無浪遊。小子視方今無可為公師者。捨妙峰公無",
    "X73n1456_030:0675b15": "友矣。予曰。夙有盟。公曰。果同行。小子當為津之。是年",
    "X73n1456_030:0675b16": "秋。師造藏完。已束裝。予適至。師即命登車。未一言。遂",
    "X73n1456_030:0675b17": "同行。及至蒲。王見甚歡。安藏畢。乃留結冬。萬曆元年",
    "X73n1456_030:0675b18": "癸酉也。師居常以二親魂未妥。欲改葬山。因國主分",
    "X73n1456_030:0675b19": "守查公。平陽太守順庵胡公。各助葬。明年甲戌春正",
    "X73n1456_030:0675b20": "月。予同師結隱五臺。東行便道過里。合葬二親。予為",
    "X73n1456_030:0675b21": "卜城東高敝地葬之。作墓誌銘。事畢。遂至臺山。卜居",
    "X73n1456_030:0675b22": "北臺之龍門。冰雪堆中。得老屋數椽。共棲之。越三年。",
    "X73n1456_030:0675b23": "予恒思無以報二親。乃發願刺血泥金書華嚴經。師",
    "X73n1456_030:0675b24": "亦刺舌血。硃書各一部。經將完。師欲建無遮大會。遂",
    "X73n1456_030:0675c01": "下山募資具。期年緣畢集。欲演大華嚴。擬萬曆九年",
    "X73n1456_030:0675c02": "辛巳冬日開啟。先是 慈聖聖母。為薦 先帝。保",
    "X73n1456_030:0675c03": " 聖躬。修五臺塔院寺。舍利塔。時工將竣。求 皇儲遣",
    "X73n1456_030:0675c04": "官於五臺。時會方集於新寺。予與師議曰。吾徒凡所",
    "X73n1456_030:0675c05": "作為。無非為 國報本也。宜將一切盡歸之。實方外",
    "X73n1456_030:0675c06": "臣子一念之忠耳。師然之。以是年冬十一月啟會。明",
    "X73n1456_030:0675c07": "年壬午春三月圓滿。期百二十日。九邊八省。緇白赴",
    "X73n1456_030:0675c08": "會者。道路不絕。每食不減數千人。會罷。將所餘金穀。",
    "X73n1456_030:0675c09": "封付常住。與師一&#x9262;飄然長別矣。予東蹈海土。師往",
    "X73n1456_030:0675c10": "蘆芽結庵以居。期年 聖母以求儲因緣。訪予二人。",
    "X73n1456_030:0675c11": "獨得師。就蘆芽 賜建華嚴寺。頃成一大道場。於山",
    "X73n1456_030:0675c12": "頂造萬佛鐵塔一座。高七級。初蒲&#x5742;萬固寺為師故",
    "X73n1456_030:0675c13": "山。有唐聖僧舍利塔十三級。高三百尺。及大佛殿。皆",
    "X73n1456_030:0675c14": "傾圮。鄉大司馬見川王公。議重修。延師居三年。塔殿",
    "X73n1456_030:0675c15": "鼎新。頃之三原大中丞。廓菴李公。請建渭河橋梁。師",
    "X73n1456_030:0675c16": "往二年。工既竣。回蘆芽。過寧化。見石壁千仞。一平如",
    "X73n1456_030:0675c17": "掌。師喜之。乃鑿為窟。深廣高下。各三丈五尺。雕華藏",
    "X73n1456_030:0675c18": "世界十方佛剎。圖萬佛菩薩像。精密細妙。遂成一大",
    "X73n1456_030:0675c19": "道場。居無何。宣府西院。議建大河橋。師應命至。度之。",
    "X73n1456_030:0675c20": "水&#x6FF6;沙深。乃建橋二十三孔。亦竟成。師素願範滲金",
    "X73n1456_030:0675c21": "三大土像。造銅殿三座。送三大名山。己亥春。杖錫潞",
    "X73n1456_030:0675c22": "安謁瀋王。王適造滲金普賢大士送峨嵋。師言銅殿",
    "X73n1456_030:0675c23": "事。王問費幾何。師曰。每座須萬金。王欣然願造峨嵋",
    "X73n1456_030:0675c24": "者。即具輜重。送師至荊州。聽自監製。用取足於王。殿",
    "X73n1456_030:0676a01": "高廣丈餘。滲金雕鏤諸佛菩薩像。精妙絕倫。世所未",
    "X73n1456_030:0676a02": "有。殿成。送至峨嵋。大中丞霽宇王公撫蜀。聞師至請",
    "X73n1456_030:0676a03": "見。問心要有契。公即願助南海者。乃采銅於蜀。就匠",
    "X73n1456_030:0676a04": "氏於荊門。工成。載至龍江時。普陀僧力拒之。不果往。",
    "X73n1456_030:0676a05": "遂卜地於南都之華山。奏 聖母 賜建殿宇。安置。",
    "X73n1456_030:0676a06": "遂成一大剎。師乃造五臺者。所施皆出於民閒。未幾",
    "X73n1456_030:0676a07": "亦就。乙巳春。師躬送五臺。議置臺懷顯通寺 上聞。",
    "X73n1456_030:0676a08": "遣御馬太監王忠 聖母遣近侍太監陳儒。各&#x8CF7;帑",
    "X73n1456_030:0676a09": "金往視。卜地於寺。建殿安奉。以丙午夏五月興工。鼎",
    "X73n1456_030:0676a10": "新創立。以磚壘七處九會。大殿前後六層。周匝樓閣",
    "X73n1456_030:0676a11": "重重聳列。規模壯麗 賜額 &#x52C5;建大護國聖光永",
    "X73n1456_030:0676a12": "明寺。工竣。乃建華嚴七處九會道場。上下千二百眾。",
    "X73n1456_030:0676a13": "請十法師。演華嚴經。所費皆出內帑。道場之盛。&#x8462;從",
    "X73n1456_030:0676a14": "前所未有也。師初入臺山。以道路崎嶇。於是溪設橋",
    "X73n1456_030:0676a15": "梁。石鋪大路三百餘里。修阜平縣橋。 賜額普濟。建",
    "X73n1456_030:0676a16": "接待院。為往來息肩之所。又於龍泉關外。忍草石。建",
    "X73n1456_030:0676a17": "茶菴 &#x52C5;賜惠濟院。捨藥施茶。歲常賜金若干。隨蒙",
    "X73n1456_030:0676a18": " 頒賜龍藏。建磚閣安供。後創七如來殿。又於阜平",
    "X73n1456_030:0676a19": "立長壽庄奉 聖母建殿閣。前後七層。範接引彌陀",
    "X73n1456_030:0676a20": "像。高三丈六尺。山門鐘鼓。兩廊寮舍。規模宏敞。又為",
    "X73n1456_030:0676a21": "一大道場 賜額慈佑圓明寺。置供贍田數頃。師居",
    "X73n1456_030:0676a22": "五臺。當建立時。亦應他緣。山西撫臺。請修崞縣要路",
    "X73n1456_030:0676a23": "滹沱河大橋。晉王請修省城大塔寺。殿宇完。修會城",
    "X73n1456_030:0676a24": "橋長十里。工未成。壬子秋九月。師以疾還山。乃料理",
    "X73n1456_030:0676b01": "所建道場。上下立為十方常住。各得其人。向來眷屬。",
    "X73n1456_030:0676b02": "各令歸故山。不留一人。臘月十九日卯時。端然而逝。",
    "X73n1456_030:0676b03": "師生於嘉靖庚子。入滅於萬曆壬子。世壽七十有三。",
    "X73n1456_030:0676b04": "法臘四十有奇。師既化 上聞之賜葬。建塔於永明",
    "X73n1456_030:0676b05": "之西。問師功德未完者。悉令完之 聖母賜千金。布",
    "X73n1456_030:0676b06": "五百匹。為葬事。初侍御蘇公雲浦按山西。因入山訪",
    "X73n1456_030:0676b07": "師。問心要相契。往返酬酢。多語句未錄。師示恙。公遣",
    "X73n1456_030:0676b08": "醫致藥石。及遷化公。為製塔銘。常曰。人以妙峰師。為",
    "X73n1456_030:0676b09": "福田善知識。實不知其超悟處也。嗚呼。師果何人哉。",
    "X73n1456_030:0676b10": "起於孤微。卒能於天人中。作一代廣大佛事。以予蚤",
    "X73n1456_030:0676b11": "歲。物色師於陸沉賤役中。及年三十。同行&#x811A;。刻志修",
    "X73n1456_030:0676b12": "行。既而臺山一別。三十餘年。始以小王助道。終至",
    "X73n1456_030:0676b13": " 聖天子 聖母諸王為檀越。凡所營建。法施應念雲",
    "X73n1456_030:0676b14": "湧。投足所至。遂成寶坊。果何緣而能致耶。苟非心遊",
    "X73n1456_030:0676b15": "法界。圓融性海所流不思議力。而能若此也耶。師自",
    "X73n1456_030:0676b16": "發跡操方。住山行履。從來一衲之外。無長物。恒隨侍",
    "X73n1456_030:0676b17": "者無一人。如所建立。皆秉明一心。而金錢施利。曾未",
    "X73n1456_030:0676b18": "染指。隨立隨去。略無介懷。所成大剎十餘處。無一弟",
    "X73n1456_030:0676b19": "子為居守。住則隨緣。一毫不私。去則若忘。寸絲不掛。",
    "X73n1456_030:0676b20": "飄然若浮雲之聚散。孤鶴之往來。豈非深證唯心。遇",
    "X73n1456_030:0676b21": "緣即宗者耶。師貌古骨剛。具五陋。面嚴冷。絕情識。孤",
    "X73n1456_030:0676b22": "勁無緣飾。終身&#x8107;不至席。予深感切磋之力。名雖道",
    "X73n1456_030:0676b23": "友。其實心師之也。雖別三十餘年。時時居然在目。如",
    "X73n1456_030:0676b24": "臨師保。生平不忘所自。豈非宿緣哉。悲予老矣。不能",
    "X73n1456_030:0676c01": "致瓣香於龕室。以因緣障道。世多肉眼。&#x69E9;以福田視",
    "X73n1456_030:0676c02": "師。而不知其密造。故述師生平之&#x69E9;。使後世知我明",
    "X73n1456_030:0676c03": " 二百餘年。其在法門建立之功行。亦唯師一人而",
    "X73n1456_030:0676c04": "已。豈易見哉。",
    "X73n1456_030:0676c05": "[0676c05] 贊曰。古人一得金剛正眼。則能攬長河為酥酪。變大",
    "X73n1456_030:0676c06": "地作黃金。非分外事。然於法性空中。特野馬塵埃。師",
    "X73n1456_030:0676c07": "之自視也。亦若是而已。予常竊謂。假能以似師之緣。",
    "X73n1456_030:0676c08": "攝歸一際。作助道具。建剎如那蘭陀。性相並樹。禪淨",
    "X73n1456_030:0676c09": "雙修。則四十餘年。足不離影。而於法門之功。當與清",
    "X73n1456_030:0676c10": "&#x51C9;東林比隆矣。觸目華藏淨土莊嚴。又不止三山十",
    "X73n1456_030:0676c11": "剎而已也。嗟乎往矣。其或俟師再來耶。",
    "X73n1456_030:0676c12": "雪浪法師恩公中興法道傳",
    "X73n1456_030:0676c13": "[0676c13] 自白馬西來。像教東興。羅什淨名振其綱。遠公涅槃",
    "X73n1456_030:0676c14": "挹其緒。而大法始昌明於中夏。六朝盛矣。然其真宗。",
    "X73n1456_030:0676c15": "猶未大樹立。自天台標三觀以成一家。有唐賢首。始",
    "X73n1456_030:0676c16": "開華嚴法界之宗。清涼獨擅其美。玄奘闡唯識之旨。",
    "X73n1456_030:0676c17": "窺基專業其門。由是性相二宗之淵源。一心三諦之",
    "X73n1456_030:0676c18": "旨。始橫流於大地。吾佛一代聖教。如大海潛流於四",
    "X73n1456_030:0676c19": "天下。教義幽宗。如揭日月於中天矣。自是著述多門。",
    "X73n1456_030:0676c20": "標定非一。無非探其本源。而攝歸真際。總皆遊泳如",
    "X73n1456_030:0676c21": "來之性海。撈摝法界之魚龍。不異&#x89A9;白毫於靈山。聽",
    "X73n1456_030:0676c22": "圓音於覺苑也。自達摩西來。立單傳之旨。直指一心。",
    "X73n1456_030:0676c23": "不尚文字。由是教為佛眼。禪為佛心。禪教齊驅。並行",
    "X73n1456_030:0676c24": "不悖。及六祖而下。禪道大興。則不無尚執之呵。而教",
    "X73n1456_030:0677a01": "禪始裂。圭峰力挽未能。永明會性相歸一心。目為宗",
    "X73n1456_030:0677a02": "鏡。而佛祖全體大用。彰明大著矣。惟我 聖祖龍飛。",
    "X73n1456_030:0677a03": "廓清寰宇。開萬世太平之業。初 至建康。&#x5292;甲未解。",
    "X73n1456_030:0677a04": "即崇重佛氏。洪武三年 詔天下高僧。安置於天界",
    "X73n1456_030:0677a05": "寺。建普度道場於鐘山靈谷。名流畢集。大闡玄宗",
    "X73n1456_030:0677a06": " 御駕躬臨 親聞法喜。而法道之盛。不減在昔。何其",
    "X73n1456_030:0677a07": "偉與。由是於一門。制立三教。謂禪。講。瑜珈。以禪悟自",
    "X73n1456_030:0677a08": "心。講明法性。瑜珈以濟幽冥。乃建三大剎。以天界安",
    "X73n1456_030:0677a09": "禪侶。以天禧居義學。以能仁居瑜珈。汪汪洋洋。天下",
    "X73n1456_030:0677a10": "朝宗。自 北遷之後。而禪道不彰。獨講演一宗。集於",
    "X73n1456_030:0677a11": "大都。而江南法道。日漸靡無聞焉。正嘉之際。北方講",
    "X73n1456_030:0677a12": "席。亦唯通泰二大老。踞華座於 京師。海內學者畢",
    "X73n1456_030:0677a13": "集。而南方學者。習於軟暖。望若登天。惟我先大師無",
    "X73n1456_030:0677a14": "極和尚。自淮陰從師。一&#x9262;往依焉。飲冰囓雪。廢寢忘&#x98E1;",
    "X73n1456_030:0677a15": "者。二十餘年。具得賢首慈恩性相宗旨。既而南歸。至",
    "X73n1456_030:0677a16": "金陵魏國公子見而悅之。遂為檀越。請講圓覺經。唱",
    "X73n1456_030:0677a17": "而不和。聽者寥寥。祠部主政五臺陸公往謁。謂先太師",
    "X73n1456_030:0677a18": "翁西林和尚曰。頃見北來高僧無極。真人天師也。聆",
    "X73n1456_030:0677a19": "其講說妙義。深契佛心。吾念報恩。乃 聖祖所設之",
    "X73n1456_030:0677a20": "講教。僧徒居此。安可絕無聞乎。公為住持。誠能禮請",
    "X73n1456_030:0677a21": "歸寺。大演法道。開誘&#x7FA3;蒙。法門之幸也。師翁唯唯。即",
    "X73n1456_030:0677a22": "盡禮致幣敦請。時嘉靖三十二年也。師至安居於寺",
    "X73n1456_030:0677a23": "之三藏殿。以玄奘大師髮塔在焉。常住歲設常供。太",
    "X73n1456_030:0677a24": "師翁乃選寺僧數十人。躬領座下。日聽講諸經。附近",
    "X73n1456_030:0677b01": "諸山耆宿。稍有應者。久之則京城善士日集。知供四",
    "X73n1456_030:0677b02": "事。善化之風漸開。時有居士黃公某者。夫婦久持齋。",
    "X73n1456_030:0677b03": "一日公攜幼子六郎往設供。六郎即雪浪法師恩公",
    "X73n1456_030:0677b04": "也。公生性超邁。朗爽不&#x7FA3;。唯好嬉戲作佛事。及入社",
    "X73n1456_030:0677b05": "學。先生訓句讀。略不經心。督之。第相視而嘻。固無當",
    "X73n1456_030:0677b06": "也。是日設供。值講八識規矩。公一聞即有當於心。傾",
    "X73n1456_030:0677b07": "聽之。留二三日。父歸喚公。公不應。父曰。若愛出家耶。",
    "X73n1456_030:0677b08": "公笑而點首。父強之。竟不歸。父歸數日。母思之切。促",
    "X73n1456_030:0677b09": "父往攜之。父至強之再三。公暗袖剪刀。潛至三藏塔",
    "X73n1456_030:0677b10": "前。自剪頂髮。手提向父曰。將此寄與母。父痛哭。公視",
    "X73n1456_030:0677b11": "之而已。由是竟不歸。父回告母。遂聽之。公時年十二",
    "X73n1456_030:0677b12": "也。從此為沙彌。出入眾中。作大人相。一日大眾齋。公",
    "X73n1456_030:0677b13": "先至飯堂。坐第一座。頃首座至。咄曰。小沙彌何得居",
    "X73n1456_030:0677b14": "此座。公曰。此座誰當居。座曰。通佛法者。公曰。如是則",
    "X73n1456_030:0677b15": "我當居之。座曰。汝通何佛法。公曰。請問。座曰。且問今",
    "X73n1456_030:0677b16": "日法座上講箇甚麼。公隨口而應。了了大意。一眾驚",
    "X73n1456_030:0677b17": "歎曰。此子再來人也。公每聽講。即嬉戲。及問之。無遺",
    "X73n1456_030:0677b18": "義焉。公出家之明年。予十二歲。亦出家。太師翁攜予",
    "X73n1456_030:0677b19": "參先大師。公坐戲於佛殿。一見予而色喜。若素親狎。",
    "X73n1456_030:0677b20": "人視為同胞。然予以幼從讀誦。未知義也。公少居講",
    "X73n1456_030:0677b21": "肆。見解超&#x7FA3;。一眾敬服。年十八。即分座副講。聞者悚",
    "X73n1456_030:0677b22": "悟。然公天性不&#x898A;。略不為意。予十九薙髮。先大師於",
    "X73n1456_030:0677b23": "本寺演華嚴玄談。予即從授戒聽講。心意開解。如夙",
    "X73n1456_030:0677b24": "習焉。時公器予。即以法為兄弟莫逆也。公尚未習世",
    "X73n1456_030:0677c01": "俗文字。予偶作山居賦一首。公粘於壁。公姪博士黃",
    "X73n1456_030:0677c02": "生。見之羨曰。阿叔有愧此公多矣。公曰。是雕蟲技耳。",
    "X73n1456_030:0677c03": "何足齒哉。公年二十一。佛法淹貫。自是勵志。始習世",
    "X73n1456_030:0677c04": "閒經書。子史百氏。及古辭賦詩歌。靡不搜索。遊戲染",
    "X73n1456_030:0677c05": "翰。意在筆先。三吳名士。切磨殆遍。所出聲詩。無不膾",
    "X73n1456_030:0677c06": "炙人口。尺牘隻字。得為珍秘。嘗謂予曰。人言不讀萬",
    "X73n1456_030:0677c07": "卷書。不知杜詩。我說不讀萬卷書。不知佛法。常閱華",
    "X73n1456_030:0677c08": "嚴大疏。至五地聖人。博通世諦諸家之學。方堪涉俗",
    "X73n1456_030:0677c09": "利生。公之肆力於是。豈無意乎。予從雲谷先師習禪",
    "X73n1456_030:0677c10": "於天界。切志參究向上事。公每見予枯坐。即呵曰。用",
    "X73n1456_030:0677c11": "如三家村裏土地作麼。頻激以聽講。予曰。各從其志",
    "X73n1456_030:0677c12": "耳。古德云。若自性宗通。回視文字。如推門落臼。固無",
    "X73n1456_030:0677c13": "難也。公曰。若果能此。吾則兄事之。自是予於山林之",
    "X73n1456_030:0677c14": "志益切。以始閱華嚴。知有五臺山。心日馳之。年二十",
    "X73n1456_030:0677c15": "五。志將北遊。別公於雪浪菴。公曰。子色力孱弱。北地",
    "X73n1456_030:0677c16": "苦寒。固難堪也。無已。吾姑&#x64D5;子。遨遊三吳。操其筋骨。",
    "X73n1456_030:0677c17": "而後行未晚。予曰。三吳乃枕席耳。自知生平軟暖習",
    "X73n1456_030:0677c18": "氣。不至無可使之地。決不能治此。固予之志也。公曰。",
    "X73n1456_030:0677c19": "若必行。俟吾少庀行李之資。以備風雨。予笑曰。兄視",
    "X73n1456_030:0677c20": "弟壽當幾何。公曰。安可計此。予曰。兄即能資歲月計。",
    "X73n1456_030:0677c21": "安能終餘日哉。公意戀戀不已。予詒之曰。兄如不釋",
    "X73n1456_030:0677c22": "然。試略圖之。公冒大雪方入城。予即攜一瓢長往矣。",
    "X73n1456_030:0677c23": "公回山不見予。不覺放聲大哭。以此知公生平也。予",
    "X73n1456_030:0677c24": "遂孤杖北遊。公亦遊目嵩山。至伏牛結冬而歸。居常",
    "X73n1456_030:0678a01": "曰。清兄去。吾無友矣。既聞予在都下。公瓢笠而尋至。",
    "X73n1456_030:0678a02": "則予行&#x811A;他方。公遂留京師。及予同妙峰師。入五臺",
    "X73n1456_030:0678a03": "結茅以居。公聞之。即登臺山。問予於冰雪堆中。夜談",
    "X73n1456_030:0678a04": "因扣公志。公曰。吾見若此心如冰。誓將同死生耳。第",
    "X73n1456_030:0678a05": "念本師老矣。奈何。予曰不然。人各有志。亦各有緣。察",
    "X73n1456_030:0678a06": "兄之緣。在弘法以續慧命。非枯寂比也。江南法道久",
    "X73n1456_030:0678a07": "湮。幸本師和尚受佛付囑而開闢之。觀座下。似未有",
    "X73n1456_030:0678a08": "能振其家聲者。兄乃克家的肖子。將來法道之任匪",
    "X73n1456_030:0678a09": "輕。且師長暮年。非兄何以光前啟後。幸速歸。無久滯",
    "X73n1456_030:0678a10": "他方也。公即理策歸。&#x6FF5;行。予囑之曰。兄素未以法自",
    "X73n1456_030:0678a11": "任。此回乘本師老年。就當侍座。以收四方學者之心。",
    "X73n1456_030:0678a12": "他日登壇。則吾家故物耳。幸無多讓。公既歸。則挺然",
    "X73n1456_030:0678a13": "以法為任。久參夙學。皆&#x5374;步矣。先師弘法以來。三演",
    "X73n1456_030:0678a14": "大疏。七講玄談。公盡得華嚴法界。圓融無礙之旨。遊",
    "X73n1456_030:0678a15": "泳性海。時稱獨步。公素慕禪宗。大章宗師開堂於少",
    "X73n1456_030:0678a16": "林。公束包往參。竟中止。既而遜菴昂公。從少室來至",
    "X73n1456_030:0678a17": "棲霞。拈提公案。公折節往從。商確古德機緣。得單傳",
    "X73n1456_030:0678a18": "之旨。人或恥公。公曰。文殊為七佛師。何妨為釋迦白",
    "X73n1456_030:0678a19": "槌。自爾凡出語言。頓脫拘忌。從此安心禪觀。及先師",
    "X73n1456_030:0678a20": "遷化。公據華座。日遶萬指。一旦翻然。盡掃訓詁俗習。",
    "X73n1456_030:0678a21": "單提本文。直探佛意。拈示言外之旨。恒教學人。以理",
    "X73n1456_030:0678a22": "觀為入門。由是學者耳目。煥然一新。如望長空。撥雲",
    "X73n1456_030:0678a23": "霧而見天日。法雷啟蟄。&#x7FA3;&#x5F5A;昭蘇。聞者莫不歎未曾",
    "X73n1456_030:0678a24": "有。先是講肆所至。多本色無文。所入教義。如抱樁搖",
    "X73n1456_030:0678b01": "櫓。略無超脫之機。及公出世。如摩尼圓照。五色相鮮。",
    "X73n1456_030:0678b02": "隨方而應。一雨普霑。三草二木無不蒙潤。且以慈攝",
    "X73n1456_030:0678b03": "之。以威折之。一時聰明特達之士。無不出其座下。始",
    "X73n1456_030:0678b04": "終說法。幾三十年。每期眾多萬指。即閒遊山水。杖錫",
    "X73n1456_030:0678b05": "所至。隨緣任意。水邊樹下。稱性揮麈。若龍驤虎嘯。風",
    "X73n1456_030:0678b06": "動雲從。自昔南北法席之盛。未有若此。先師說法三",
    "X73n1456_030:0678b07": "十餘年。門下出世不二三人。亦未大振。公之弟子可",
    "X73n1456_030:0678b08": "數者。多分化四方。南北法席師匠。皆出公門。除耶溪",
    "X73n1456_030:0678b09": "三。明明宗已往。現前若巢松浸一雨潤。大唱於三吳。",
    "X73n1456_030:0678b10": "蘊璞愚。晚振於都下。若昧智。獨揭於江西。心光敏。宣",
    "X73n1456_030:0678b11": "揚於淮北。海內凡稱說法者。無不指歸公門。非具四",
    "X73n1456_030:0678b12": "攝之力。何能有此。嗚呼。豈尋常可測哉。公每撤座。則",
    "X73n1456_030:0678b13": "修壁觀。嘗於長興山中。結茅習靜。入定二日。林木屋",
    "X73n1456_030:0678b14": "宇為之振動。此人所未知也。天性坦夷。不修城府。不",
    "X73n1456_030:0678b15": "避譏嫌。以適意為樂。來去翛然。如逸鶴凌空。脫略拘",
    "X73n1456_030:0678b16": "忌。達觀禪師頗有嗛於公。予曰。師固不知雪浪。吾觀",
    "X73n1456_030:0678b17": "其因地。聽唯識而發心。向藏塔而剪髮。此再來人窺",
    "X73n1456_030:0678b18": "基後身也。達師首肯曰。吾自今不敢易視此公矣。嘉",
    "X73n1456_030:0678b19": "靖末年。本寺雷火災。殿堂一夕煨燼。予與公相對而",
    "X73n1456_030:0678b20": "泣曰。嗟乎。佛說大火所燒。淨土不毀。何期與之俱化",
    "X73n1456_030:0678b21": "耶。傷哉難矣。方今之世。捨爾我其誰歟。惜乎年輕福",
    "X73n1456_030:0678b22": "薄。無道力。從此決志修行。他日長養。頭角崢嶸。終當",
    "X73n1456_030:0678b23": "遂此興復之願。由是予北遊。固志在生死大事。其實",
    "X73n1456_030:0678b24": "中心。二十餘年未嘗一日忘。即五臺東海。皆若子房",
    "X73n1456_030:0678c01": "之始終為韓也不幸而竟以賈害。信乎大事因緣。固",
    "X73n1456_030:0678c02": "未可以妄想求也。及予罹難被遣。過故鄉。公別予於",
    "X73n1456_030:0678c03": "江上。促膝夜談及初志。予曰。事機已就。若不遭此蹶。",
    "X73n1456_030:0678c04": "指日可成。今且奈何。予往矣。兄試相時先唱。當躬行",
    "X73n1456_030:0678c05": "乞於南都。以警眾之耳目。予早晚天假生還。尚可計",
    "X73n1456_030:0678c06": "也。公頷之。明發遂長往。萬曆乙未冬十一月也。予度",
    "X73n1456_030:0678c07": "嶺之三年。戊戌。公見本寺塔頂傾側。遂奮志修理。一",
    "X73n1456_030:0678c08": "時當道助發。給諫祝公首唱。公親領眾數百。次第行",
    "X73n1456_030:0678c09": "乞於都市。一時人心躍然興起。金錢集者。動以千百",
    "X73n1456_030:0678c10": "計。大役遂舉。塔高二十五丈。其安塔頂管心木。約長",
    "X73n1456_030:0678c11": "七丈。架半倍之。則從空而下。如芥投針。其勢難矣。公",
    "X73n1456_030:0678c12": "心苦極。忽嘔血數升。時管木即入。在架之人。如鳥棲",
    "X73n1456_030:0678c13": "柔條。竟無小恙。豈非心力所致哉。會計所費數萬緡。",
    "X73n1456_030:0678c14": "唯 聖母賜三千金。其餘皆出民閒。未動公家一髮",
    "X73n1456_030:0678c15": "也。公生於富室。人皆視為性習軟暖。及中年操履。篤",
    "X73n1456_030:0678c16": "於苦行。於江東大巾立捨茶菴。公自擔水。日供不倦。",
    "X73n1456_030:0678c17": "門人相從。說法不輟。即弱骨者。日益強矣。居常思結",
    "X73n1456_030:0678c18": "十方粥飯緣。暮年就吳之望亭。開接待院。接納往來。",
    "X73n1456_030:0678c19": "躬操薪水執作具。領學人作務。日則齋飯。晚則澡浴。",
    "X73n1456_030:0678c20": "夜則說法。二利並施。三吳之士。翕然信向。即闡提亦",
    "X73n1456_030:0678c21": "轉為護法。未幾示微疾。一日告眾曰。汝等善自護持。",
    "X73n1456_030:0678c22": "吾將行矣。弟子乞師垂示。公曰。如空中花。本無所有。",
    "X73n1456_030:0678c23": "說箇甚麼。問曰。師即不諱。用坐龕。用棺木。公曰。坐死",
    "X73n1456_030:0678c24": "用龕子。臥死用棺材。相錫打瓶。且莫安排。言訖。頃即",
    "X73n1456_030:0679a01": "索浴更衣。端坐而逝。弟子輩迎葬於雪浪山。化之日",
    "X73n1456_030:0679a02": "悲感載道。學人如喪考妣也。公生於嘉靖乙巳九月",
    "X73n1456_030:0679a03": "九日。入滅於萬曆丁未某月某日。世壽六十三歲。法",
    "X73n1456_030:0679a04": "臘四十五夏。得度弟子雖多。獨孫慧經。字緣督者。盡",
    "X73n1456_030:0679a05": "得心要。且善相宗。其唯識一論。實從開發。惜乎早夭。",
    "X73n1456_030:0679a06": "傳法弟子出世者。如前所列。隱約者。尚多多也。嗟乎。",
    "X73n1456_030:0679a07": "予與公猶同胞也。三十暌攜。老未合併。時為永歎。每",
    "X73n1456_030:0679a08": "思當世。知公者希。況沒世乎。因述公生平之&#x69E9;。為法",
    "X73n1456_030:0679a09": "道中興所係。且令後之學者。知大法因緣。有自來也。",
    "X73n1456_030:0679a10": "[0679a10] 贊曰。聞之菩薩往來人天。留惑潤生。尚有隔陰之昏。",
    "X73n1456_030:0679a11": "而不通於宿命。唯自驗之於夢中。智者觀之以習氣。",
    "X73n1456_030:0679a12": "毫無爽也。予以公出家因緣。是知必為再來人。至人",
    "X73n1456_030:0679a13": "潛行玩世。逆順無方。豈常情可測哉。龍象蹴踏。固非",
    "X73n1456_030:0679a14": "跛驢所堪。無怪乎肉眼忽之也。苟非乘夙願力。豈能",
    "X73n1456_030:0679a15": "光流末世。起百代之衰哉。觀其生死脫然可知矣。",
    "X73n1456_030:0679a16": "皖城浮山大華嚴寺中興住山朗目禪師智",
    "X73n1456_030:0679a17": "公傳",
    "X73n1456_030:0679a18": "[0679a18] 公諱本智。初號慧光。曲靖李氏子。先為金陵人。後徙",
    "X73n1456_030:0679a19": "居滇南。生而倜儻不&#x7FA3;。負出塵之志。曲城之陽。有朗",
    "X73n1456_030:0679a20": "目山。公之父出家居此。號白齋和尚。公年十二。即往",
    "X73n1456_030:0679a21": "依出家。遂薙髮為驅烏。後行&#x811A;。遇黃道月舍人。與語",
    "X73n1456_030:0679a22": "投機。為更其號。曰朗目云。白齋以華嚴為業。公以聞",
    "X73n1456_030:0679a23": "熏發起。即從事焉。居常以生死大事為懷。切志向上。",
    "X73n1456_030:0679a24": "年十九受具。白齋將順世。公請益。齋曰。是惡知不旦",
    "X73n1456_030:0679b01": "暮為人&#x58FB;也。公發憤。即決志操方。北遊中原。遍歷名",
    "X73n1456_030:0679b02": "山。參訪知識。足跡半天下。氣吞諸方八九矣。南北法",
    "X73n1456_030:0679b03": "門諸大老。若伏牛之大方。印宗。南岳之無盡。廬山之",
    "X73n1456_030:0679b04": "大安。薊門之遍融。月心。皆一時教禪師匠。咸及其門。",
    "X73n1456_030:0679b05": "經爐冶鉗鎚。故若宗若教。得其指歸。第於參究己躬",
    "X73n1456_030:0679b06": "一著。以未悟為切。於是立禪一十二載。始得心光透",
    "X73n1456_030:0679b07": "露。由是機辯自在。行&#x811A;北遊。過六安。大夫劉公。為新",
    "X73n1456_030:0679b08": "中峰華嚴蘭若居之。未幾去白下。給諫宇&#x6E7B;鍾公。為",
    "X73n1456_030:0679b09": "人傲物。素少法門。無攖其鋒者。一日至天界寺。問主",
    "X73n1456_030:0679b10": "者曰。善世法門。可有禪者麼。主者推公出見。請問禪",
    "X73n1456_030:0679b11": "師。天界寺還在心內心外。公曰。寺且置。借問爾把甚",
    "X73n1456_030:0679b12": "麼當作心。鍾默然。公曰。莫道天界。即三千諸佛。只在",
    "X73n1456_030:0679b13": "山僧拂子頭上。鍾良久作禮。自是始知法門有人矣。",
    "X73n1456_030:0679b14": "陶公允宜宦比部。相與莫逆。陶左遷廬州別駕。署篆",
    "X73n1456_030:0679b15": "六安。創鏡心精舍以待公。皖之東九十里。曰浮山。昔",
    "X73n1456_030:0679b16": "遠公與歐陽公因棋說法處。有華嚴道場古剎。為一",
    "X73n1456_030:0679b17": "闡提所破廢。太史觀我吳公每慨之。欲興而未能也。",
    "X73n1456_030:0679b18": "公自淝水。飄然一錫而來。吳公一見與語。相印契。再",
    "X73n1456_030:0679b19": "拜而啟曰。浮度固為九帶宗乘。近為古亭和尚演化",
    "X73n1456_030:0679b20": "地。華嚴道場。即重豎剎竿也。今為有力者負之而趨。",
    "X73n1456_030:0679b21": "其如茲山何。古亭為滇南人。師豈後身適來。豈非理",
    "X73n1456_030:0679b22": "前願耶。公聞而愕然曰。予少時。每對古亭肉身。瞻戀",
    "X73n1456_030:0679b23": "無已。抑聞開法浮度。不知即此山也。因思華嚴。乃出",
    "X73n1456_030:0679b24": "家本始。皆若宿契。遂欣然心許之。於是拈香禱於護",
    "X73n1456_030:0679c01": "法善神。遂腰包而去。太史猶未知所向往也。公至淮",
    "X73n1456_030:0679c02": "陰。沁水劉中丞東星。建節於淮。夙慕方外友。邂逅於",
    "X73n1456_030:0679c03": "龍興寺。&#x89A9;公機警。喜愜素心。乃館之公舍。暇與語。閒",
    "X73n1456_030:0679c04": "及浮度因緣。劉公欣然曰。此彈指之力耳。即檄下郡",
    "X73n1456_030:0679c05": "邑。令一行。闡提懾伏。盡歸我汶陽之田。百五十年之",
    "X73n1456_030:0679c06": "廢墜。一言而興起之。豈非願力耶。寺既復。遂北入京",
    "X73n1456_030:0679c07": "師。會神廟為慈聖皇太后 &#x52C5;頒印施大藏尊經。公",
    "X73n1456_030:0679c08": "乃奉 璽書。持大藏。歸浮山。始自戊戌。迄於壬寅。五",
    "X73n1456_030:0679c09": "年之閒。而浮山護國大華嚴寺。巍然如從地湧。豈人",
    "X73n1456_030:0679c10": "力也哉。叢林就緒。即付囑其徒圓某。感劉公護法之",
    "X73n1456_030:0679c11": "恩。走沁水致弔焉。瀋王為佛法金湯。剎利中最。聞公",
    "X73n1456_030:0679c12": "入國。欲致一見。公語使者曰。佛法付囑國王。久嚮賢",
    "X73n1456_030:0679c13": "王。深心外護法門。若以世法相見。則不敢辱王之明",
    "X73n1456_030:0679c14": "德。使者覆王曰。願聞法要也。詰朝王坐中殿。延公入。",
    "X73n1456_030:0679c15": "長揖問王曰。善哉世主。富有國土。貴無等倫。作何勝",
    "X73n1456_030:0679c16": "因。感斯妙果。王曰。從三寶中修來。公曰。既從三寶中",
    "X73n1456_030:0679c17": "修來。因何見僧不禮。生大我慢。王悚然下座。請入存",
    "X73n1456_030:0679c18": "心殿。設香作禮。請問法要。因問華嚴梵行品云。身語",
    "X73n1456_030:0679c19": "意業。佛法僧寶。俱非梵行。畢竟何者是梵行。公曰。一",
    "X73n1456_030:0679c20": "切俱非處。正是清淨梵行。王聞歡喜。遂執弟子禮。所",
    "X73n1456_030:0679c21": "供種種。獨受一紫伽黎。及水晶念珠。留鎮浮度山門。",
    "X73n1456_030:0679c22": "王亦竟為華嚴檀越。公雖往來都門。與紫&#x6822;老人未",
    "X73n1456_030:0679c23": "接面。於癸卯冬。老人示遭王難。惑者驚眩。公歎曰。紫",
    "X73n1456_030:0679c24": "&#x6822;不唯逆行方便超脫生死。甚為希有。即以一死。酬",
    "X73n1456_030:0680a01": " 世主四十年崇教之恩。法門無此老。豈不盡埋沒",
    "X73n1456_030:0680a02": "於一&#x9262;中耶。識者謂公親見紫&#x6822;。吳太史曰。知師者。",
    "X73n1456_030:0680a03": "何必在弟子耶。自法門一變。京師叢林震驚。人人自",
    "X73n1456_030:0680a04": "危。即素稱師匠者。皆鳥驚魚散。獨公晏坐金剛地。為",
    "X73n1456_030:0680a05": "魔陣之殿。然竟無知公微意者。詎非代紫&#x6822;一轉語",
    "X73n1456_030:0680a06": "耶。居二年乙巳冬 慈聖聖母周三百六十甲子。建",
    "X73n1456_030:0680a07": "法會於都南之廣慈。為增上祝延 懿旨請公講演",
    "X73n1456_030:0680a08": "楞嚴。公初不應命。強之及講二軸未終。至同別妄見",
    "X73n1456_030:0680a09": "處。忽告眾曰。生死去來。皆目眚所見耳。吾行矣。華藏",
    "X73n1456_030:0680a10": "莊嚴。吾所圖也。今歸矣。踞座端然而逝。時萬曆乙巳",
    "X73n1456_030:0680a11": "十二月二十四日也。公得力俗弟子。唯墨池居士王",
    "X73n1456_030:0680a12": "舜鼎。官兵部職方郎中。先三日前。公以書報別。云行",
    "X73n1456_030:0680a13": "圖一晤。了此寥廓。且托以後事。王答書有云。滴水滴",
    "X73n1456_030:0680a14": "凍時。目下如何。逾日而化。訃聞 聖母。悼恤有加",
    "X73n1456_030:0680a15": " 賜金若干。返靈骨於浮度妙高峰之南麓。從公志也。",
    "X73n1456_030:0680a16": "始末因緣具載吳太史塔銘。予居嶺外。聞公名動一",
    "X73n1456_030:0680a17": "時。往來衲子喧傳。悉公人品魁梧奇偉。胸中無物。目",
    "X73n1456_030:0680a18": "中無人。自少行&#x811A;。橫趣諸方。如脫索獅子。豈矩矩腰",
    "X73n1456_030:0680a19": "包篛笠者比。觀其機辯迅捷。&#x8462;夙根慧種。亦秉願輪",
    "X73n1456_030:0680a20": "而來耶。以遠公開浮山。百餘年而墜。久則古亭振起",
    "X73n1456_030:0680a21": "之。古亭振百年。而公適中興之。由是觀之。古亭非遠",
    "X73n1456_030:0680a22": "公之後身。公非古亭之影響耶。觀公之行事。若幻化",
    "X73n1456_030:0680a23": "人。太史公云。古亭歸路為來路。遠錄宗乘入教來。此",
    "X73n1456_030:0680a24": "實錄也。然公雖未匡徒。即末後一著而舌根不壞矣。",
    "X73n1456_030:0680b01": "[0680b01] 贊曰。聞之諸佛不捨眾生界。菩薩不斷生死根。故孤",
    "X73n1456_030:0680b02": "調解脫。受焦敗之呵。豈以守斷滅為真修耶。況善財",
    "X73n1456_030:0680b03": "所參知識。皆毗盧遮那眉光所現。是以華嚴法界。草",
    "X73n1456_030:0680b04": "芥塵毛。皆菩薩行。是知從上佛祖。出沒三有之海。以",
    "X73n1456_030:0680b05": "一滴而見百川之味也。以是觀公始終。以華嚴為究",
    "X73n1456_030:0680b06": "竟。能幻化死生。是則從緣無性以達無生者。公實有",
    "X73n1456_030:0680b07": "焉。",
    "X73n1456_030:0680b08": "淨明沙彌傳",
    "X73n1456_030:0680b09": "[0680b09] 沙彌。錢唐黃生也。以臨終求剃髮。作僧形坐脫。故得",
    "X73n1456_030:0680b10": "沙彌稱。俗諱承惠。字元孚。先皈依雲棲大師。法名淨",
    "X73n1456_030:0680b11": "明。生平性介。不合俗。不治生產。居鄉里。多忤眾。即親",
    "X73n1456_030:0680b12": "友會。獨&#x983A;然瞠目而已。澹無嗜好。山水翰墨外無事。",
    "X73n1456_030:0680b13": "父死無遺資。僅能贍八口。性至孝。事祖母生母嗣母。",
    "X73n1456_030:0680b14": "即窘不能繼甘旨。多方為之盡心焉。祖母死。病篤臥",
    "X73n1456_030:0680b15": "床褥閒。極力治喪事盡禮。鄉人稱之。性好施。&#x96A3;媼寒",
    "X73n1456_030:0680b16": "無衣。即解衣衣之。&#x96A3;人貧無食。傾囊止百錢。盡與之。",
    "X73n1456_030:0680b17": "其妻弟聞某。見其孤硬可與入道。頻說之。喜而不入。",
    "X73n1456_030:0680b18": "因導歸雲棲。得名焉。壬子冬。得吐血症。積三歲不痊。",
    "X73n1456_030:0680b19": "乙卯春病劇。厭家居。乃移於城東邵氏園。聞氏兄弟",
    "X73n1456_030:0680b20": "引之念佛。意不屬。以素無志於此。猶未甘死心也。聞",
    "X73n1456_030:0680b21": "撫然厲聲曰。汝眼光落地後。即今知痛知疼的。畢竟",
    "X73n1456_030:0680b22": "落甚麼處。生悚然起色曰。將奈何。聞即力教以念佛。",
    "X73n1456_030:0680b23": "生曰。教我念自性彌陀耶。念極樂彌陀耶。聞曰。汝將",
    "X73n1456_030:0680b24": "謂有二耶。明矍然有省。請慧文法師至。設觀佛像。為",
    "X73n1456_030:0680c01": "說淨土因緣。法音入耳。生甚欣然。乃亟請聞。主張剃",
    "X73n1456_030:0680c02": "髮。受沙彌戒。披法服。引鏡自照曰。吾今得死所矣。因",
    "X73n1456_030:0680c03": "屏家屬。極力念佛。默觀蓮花經七曰。舉族皆聞蓮花",
    "X73n1456_030:0680c04": "香。臨危忽破顏微笑。口喃喃說偈曰。一物不將來。一",
    "X73n1456_030:0680c05": "物不將去。高山頂上一輪秋。此是本來真實意。乃命",
    "X73n1456_030:0680c06": "家人作齋供佛。請淨侶念佛。回向願文。至放光接引。",
    "X73n1456_030:0680c07": "垂手提攜。歡容可掬。乃起端坐。開眼諦視佛像。安然",
    "X73n1456_030:0680c08": "而逝。時某年某月某日也。",
    "X73n1456_030:0680c09": "[0680c09] 幻人曰。聞之般若。如大火聚。太末蟲處處能泊。獨不",
    "X73n1456_030:0680c10": "能泊於火聚之上。眾生心處處能緣。獨不能緣於般",
    "X73n1456_030:0680c11": "若之上。是知火宅中人。性剛介。而不與世情合者。此",
    "X73n1456_030:0680c12": "夙習般若內熏之力然。也第迷不自照耳。觀黃生素",
    "X73n1456_030:0680c13": "不念道。及病苦之劇。仗親知力。指歸正道。臨危遂發",
    "X73n1456_030:0680c14": "心出家。作沙彌。披法服就死。念佛七日。即能感佛接",
    "X73n1456_030:0680c15": "引。端坐而逝。此非般若熏習之驗與。所謂一念回光。",
    "X73n1456_030:0680c16": "頓同本有。生實以之。孰謂生死難出哉。",
    "X73n1456_030:0680c17": "聞仲子小傳",
    "X73n1456_030:0680c18": "[0680c18] 仲子姓聞氏。名啟初。字子與。浙之錢塘人。孝廉啟祥",
    "X73n1456_030:0680c19": "之弟也。仲子幼善病。故早戒舉子業。素有出生死志。",
    "X73n1456_030:0680c20": "無意於室家。乃歸依雲棲。受淨土法門。篤信而力行",
    "X73n1456_030:0680c21": "之。予弔雲棲。仲子作禮白言。某為生死大事。願薙髮",
    "X73n1456_030:0680c22": "而從知識後。予曰不然。佛性四大不能拘。豈毛髮可",
    "X73n1456_030:0680c23": "礙乎。況親在不可遠遊。佛子容為不孝乎。仲子遂已。",
    "X73n1456_030:0680c24": "比歸匡山。知仲子病篤且死。心甚哀之。及讀伯氏傳。",
    "X73n1456_030:0681a01": "乃大喜曰。信哉。雄猛丈夫也。初仲子自恃信力強勝。",
    "X73n1456_030:0681a02": "雖久病。心力甚壯。決以為往生無難。及至臨危。方生",
    "X73n1456_030:0681a03": "方死之際。積習現前。心神恍惚。方知淨業未純。往來",
    "X73n1456_030:0681a04": "不易。乃蹶起大呼曰。亟請知識念佛助我。知識既集。",
    "X73n1456_030:0681a05": "念佛連日。而習境昏擾。乃復呼曰。生死根株。知非他",
    "X73n1456_030:0681a06": "人可能拔也。遂立起&#x7740;衣盥洗。對佛焚香煉臂。懇倒",
    "X73n1456_030:0681a07": "懺悔。苦切哀誠。徹夜無倦。頃則自知夙障冰消。心安",
    "X73n1456_030:0681a08": "神逸。淨土真境。朗在目前。怡然靜定。急令剃髮。披袈",
    "X73n1456_030:0681a09": "裟。為僧伽相。安然別眾。端坐而逝。嗟乎。此豈常人所",
    "X73n1456_030:0681a10": "能哉。常聞涅槃。諸佛之安宅也。非僧祇勤苦而不能",
    "X73n1456_030:0681a11": "證。至若廣額屠兒。放下屠刀。立地便登淨土。眾生之",
    "X73n1456_030:0681a12": "故家也。至有身陷鑊湯。一念回光。即變而為八德蓮",
    "X73n1456_030:0681a13": "池。二者。吾聞其語。未見其人也。予觀仲子。臨終習境",
    "X73n1456_030:0681a14": "現前。詎非惡道之先見歟。何其勇猛蹶起。大呼一怒。",
    "X73n1456_030:0681a15": "而拔歷劫生死之根。變苦趣為淨土。豈非烈丈夫哉。",
    "X73n1456_030:0681a16": "斯道也。又可以音聲笑貌為之耶。仲子行事。具載伯",
    "X73n1456_030:0681a17": "子傳。故特表著大略。令談往生法門者。於仲子有良",
    "X73n1456_030:0681a18": "驗焉。"
}