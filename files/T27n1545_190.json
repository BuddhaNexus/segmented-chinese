{
    "T27n1545_190:0949b06": "阿毘達磨大毘婆沙論卷第一百",
    "T27n1545_190:0949b07": "九十",
    "T27n1545_190:0949b09": "五百大阿羅漢等造",
    "T27n1545_190:0949b10": "三藏法師玄奘奉　詔譯",
    "T27n1545_190:0949b11": "見蘊第八中念住納息第一之四",
    "T27n1545_190:0949b12": "受樂身受苦身受不苦不樂身受。及苦心受",
    "T27n1545_190:0949b13": "時如實知。此一智謂世俗一切身受及苦心受",
    "T27n1545_190:0949b14": "唯有漏故。起世俗智則如實知受樂心受",
    "T27n1545_190:0949b15": "不苦不樂心受時此四智。謂法類世俗道此",
    "T27n1545_190:0949b16": "二心受通有漏無漏故。以四智知廣釋如",
    "T27n1545_190:0949b17": "上。問此中何者名身受何者名心受耶。答",
    "T27n1545_190:0949b18": "若受在五識身名身受。在意地名心受。復",
    "T27n1545_190:0949b19": "次若受無分別名身受。有分別名心受。復次",
    "T27n1545_190:0949b20": "若受取自相境名身受。取自共相境名心",
    "T27n1545_190:0949b21": "受復次若受取現在境名身受。取三世及非",
    "T27n1545_190:0949b22": "世境名心受。復次若受取事別境名身受。",
    "T27n1545_190:0949b23": "取事別及和合境名心受。復次若受一墮境",
    "T27n1545_190:0949b24": "者名身受。數數墮境者名心受。復次若受於",
    "T27n1545_190:0949b25": "境率爾轉者名身受。思度轉者名心受。復",
    "T27n1545_190:0949b26": "次若受以色為所依色為所緣者名身受。",
    "T27n1545_190:0949b27": "以非色為所依色非色為所緣者名心受。",
    "T27n1545_190:0949b28": "如色非色。如是有對無對積聚非積聚和合",
    "T27n1545_190:0949b29": "不和合廣說亦爾。尊者世友說曰。如佛所說。",
    "T27n1545_190:0949c01": "彼於爾時受於二受。謂身受心受。云何身",
    "T27n1545_190:0949c02": "受。云何心受。答無有受是身受一切受皆",
    "T27n1545_190:0949c03": "是心受。所以者何。心相應故。然諸受若依五",
    "T27n1545_190:0949c04": "根轉此受名身受。恒以身為增上故。若依",
    "T27n1545_190:0949c05": "意根轉此受名心受。恒以心為增上故。復",
    "T27n1545_190:0949c06": "作是說。無有受是身受。一切受皆是心受",
    "T27n1545_190:0949c07": "心相應故。然諸受依取至境三根轉此受",
    "T27n1545_190:0949c08": "名身受恒作想故。依取不至境三根轉此",
    "T27n1545_190:0949c09": "受名心受不恒作想故。大德說曰。若是身",
    "T27n1545_190:0949c10": "受彼亦心受耶。答若是身受彼亦心受。有是",
    "T27n1545_190:0949c11": "心受而非身受。謂若計度外事於內取相",
    "T27n1545_190:0949c12": "及於事取補特伽羅并法處所攝色。心不相",
    "T27n1545_190:0949c13": "應行無為相。如此類受皆名心受。以於非",
    "T27n1545_190:0949c14": "實有境分別轉故。是謂身受心受差別。",
    "T27n1545_190:0949c15": "受樂有味受。苦有味受。不苦不樂有味受。及",
    "T27n1545_190:0949c16": "苦無味受時如實知。此一智。謂世俗。以一",
    "T27n1545_190:0949c17": "切有味受及苦無味受皆有漏故。起世俗智",
    "T27n1545_190:0949c18": "則如實知。受樂無味受不苦不樂無味受",
    "T27n1545_190:0949c19": "時如實知。此四智謂法類世俗道。此二無味",
    "T27n1545_190:0949c20": "受通有漏無漏故以四智知。廣釋如上。此",
    "T27n1545_190:0949c21": "中味者是愛味著性故。若受與彼為安足處",
    "T27n1545_190:0949c22": "名有味受。有說。味名一切煩惱取著性故。",
    "T27n1545_190:0949c23": "若受與彼為安足處名有味受。若受不",
    "T27n1545_190:0949c24": "與愛或一切煩惱為安足處名無味受。問",
    "T27n1545_190:0949c25": "若爾者則一切苦受皆名有味。皆能與愛或",
    "T27n1545_190:0949c26": "一切煩惱為安足處故。又如品類足說。云",
    "T27n1545_190:0949c27": "何有味法。謂有漏法。云何無味法謂無漏",
    "T27n1545_190:0949c28": "法。何故此中說有苦無味受耶。答苦受",
    "T27n1545_190:0949c29": "雖有漏而有少無味依性依彼故說苦無",
    "T27n1545_190:0950a01": "味依受。謂彼有與煩惱相違及與煩惱不",
    "T27n1545_190:0950a02": "相雜性。有餘師說。苦受雖皆是有漏而有",
    "T27n1545_190:0950a03": "能引發隨順勝義無味無漏受者。依彼故",
    "T27n1545_190:0950a04": "說苦無味受。以能暫時伏諸味故。",
    "T27n1545_190:0950a05": "受樂耽嗜依。受苦耽嗜依。受不苦不樂耽嗜",
    "T27n1545_190:0950a06": "依。受及苦出離依。受時如實知。此一智謂世",
    "T27n1545_190:0950a07": "俗。以一切耽嗜依。受及苦出離依受皆有漏",
    "T27n1545_190:0950a08": "故。起世俗智則如實知受樂出離依。受不",
    "T27n1545_190:0950a09": "苦不樂出離依受時如實知此四智。謂法類",
    "T27n1545_190:0950a10": "世俗道如前釋。此中耽嗜謂愛耽著性故。若",
    "T27n1545_190:0950a11": "受與彼為安足處名耽嗜依受。有說。耽嗜",
    "T27n1545_190:0950a12": "名一切煩惱執著性故。若受與彼為安足",
    "T27n1545_190:0950a13": "處名耽嗜依受。苦受不與愛或一切煩",
    "T27n1545_190:0950a14": "惱為安足處名出離依受。問若爾一切苦",
    "T27n1545_190:0950a15": "受皆應名耽嗜依。皆能與愛或一切煩惱",
    "T27n1545_190:0950a16": "為安足處故。又如品類足說。云何耽嗜依",
    "T27n1545_190:0950a17": "法謂有漏法。云何出離依法謂無漏法。何故",
    "T27n1545_190:0950a18": "此中說有苦出離依受耶。答苦受雖有漏",
    "T27n1545_190:0950a19": "而有少出離依性。依彼故說苦出離依受。",
    "T27n1545_190:0950a20": "謂彼有與煩惱相違及與煩惱不相雜性。",
    "T27n1545_190:0950a21": "有餘師說。苦受雖皆是有漏而有能引發",
    "T27n1545_190:0950a22": "隨順勝義出離依無漏受者。依彼故說苦出",
    "T27n1545_190:0950a23": "離依受以能暫時伏諸耽嗜故。",
    "T27n1545_190:0950a24": "如說有貪心如實知有貪心。乃至廣說。有",
    "T27n1545_190:0950a25": "二義故。心名有貪一貪相雜故。二貪所繫",
    "T27n1545_190:0950a26": "故。有說。此中依相雜有貪而作論。有說。",
    "T27n1545_190:0950a27": "此中依二種有貪而作論。所以者何。若唯",
    "T27n1545_190:0950a28": "依相雜有貪而作論者則有漏善。及無覆無",
    "T27n1545_190:0950a29": "記心等應亦名離貪心。然彼亦是有貪心",
    "T27n1545_190:0950b01": "貪所繫故。如有貪心應知有瞋心等亦爾。",
    "T27n1545_190:0950b02": "此中貪所繫故名有貪心。貪對治故名離貪",
    "T27n1545_190:0950b03": "心。如是說者好。謂貪所繫故名有貪心。貪",
    "T27n1545_190:0950b04": "對治故名離貪心。若說貪相應故名有貪",
    "T27n1545_190:0950b05": "心。貪不相應故名離貪心者則貪不相應餘",
    "T27n1545_190:0950b06": "煩惱相應心等應名離貪心。然彼亦是有貪",
    "T27n1545_190:0950b07": "心貪所繫故。若說貪相應故名有貪心。貪對",
    "T27n1545_190:0950b08": "治故名離貪心者。則貪不相應染污心及無",
    "T27n1545_190:0950b09": "覆無記一分善心。應非有貪心亦非離貪",
    "T27n1545_190:0950b10": "心。然彼亦是有貪心貪所繫故。有貪心如實",
    "T27n1545_190:0950b11": "知有貪心。此一智謂世俗智。離貪心如實知",
    "T27n1545_190:0950b12": "離貪心。此四智謂法類世俗道皆如前釋。瞋",
    "T27n1545_190:0950b13": "所繫故名有瞋心。瞋對治故名離瞋心廣說",
    "T27n1545_190:0950b14": "如貪。有瞋心如實知有瞋心。此一智謂世",
    "T27n1545_190:0950b15": "俗如前釋。離瞋心如實知離瞋心。此三智",
    "T27n1545_190:0950b16": "謂法世俗道。此中依近對治說故不說類",
    "T27n1545_190:0950b17": "智。以類智品道非欲界近對治故餘如前",
    "T27n1545_190:0950b18": "釋。癡所繫故名有癡心。癡對治故名離癡",
    "T27n1545_190:0950b19": "心。如是說者好。謂癡所繫故名有癡心。癡",
    "T27n1545_190:0950b20": "對治故名離癡心。若說癡相應故名有癡",
    "T27n1545_190:0950b21": "心。癡不相應故名離癡心者。則無覆無記一",
    "T27n1545_190:0950b22": "分善心。亦應名離癡心。然彼亦名有癡心",
    "T27n1545_190:0950b23": "癡所繫故。若說癡相應故名有癡心。癡對治",
    "T27n1545_190:0950b24": "故名離癡心者。則無覆無記一分善心應非",
    "T27n1545_190:0950b25": "有癡心。亦非離癡心。然彼亦是有癡心癡所",
    "T27n1545_190:0950b26": "繫故。有癡心如實知有癡心。此一智謂世俗。",
    "T27n1545_190:0950b27": "離癡心如實知離癡心。此四智謂法類世俗",
    "T27n1545_190:0950b28": "道如前釋。染心者謂染污心煩惱相應故。不",
    "T27n1545_190:0950b29": "染心者謂善心煩惱相違故。有說。善心無覆",
    "T27n1545_190:0950c01": "無記心皆名不染心煩惱不相應故。染心如",
    "T27n1545_190:0950c02": "實知染心此一智謂世俗。不染心如實知不",
    "T27n1545_190:0950c03": "染心。此四智謂法類世俗道如前有癡離癡",
    "T27n1545_190:0950c04": "心釋。略心者。謂善心於所緣略攝故。散心",
    "T27n1545_190:0950c05": "者謂染污心於所緣馳散故。略心如實知略",
    "T27n1545_190:0950c06": "心。此四智謂法類世俗道。散心如實知散心",
    "T27n1545_190:0950c07": "此一智謂世俗。此隨所應如前釋。迦濕彌",
    "T27n1545_190:0950c08": "羅外諸師言。略心者謂眠相應心以說心略",
    "T27n1545_190:0950c09": "名眠故。如說眠云何。謂眠者所有眠夢不",
    "T27n1545_190:0950c10": "能持身心略為性。問若爾者。此中所說云",
    "T27n1545_190:0950c11": "何通。如說略心如實知略心此四智。乃至",
    "T27n1545_190:0950c12": "廣說。答此文應作是說。略心散心下心如實",
    "T27n1545_190:0950c13": "知略心散心下心此一智謂世俗。舉心如實",
    "T27n1545_190:0950c14": "知舉心此四智如前說。評曰。彼不應作是",
    "T27n1545_190:0950c15": "說。若作是說則染污眠相應心應亦名略",
    "T27n1545_190:0950c16": "心眠相應故。亦名散心以染污故。由此應",
    "T27n1545_190:0950c17": "知前說者好。下心者謂染污心懈怠相應故。",
    "T27n1545_190:0950c18": "舉心者謂善心精進相應故。下心如實知下",
    "T27n1545_190:0950c19": "心此一智謂世俗。舉心如實知舉心此四智",
    "T27n1545_190:0950c20": "謂法類世俗道如前釋。小心者謂染污心小",
    "T27n1545_190:0950c21": "生所習故。大心者謂善心大生所習故。問今",
    "T27n1545_190:0950c22": "現見無量有情作惡。少有情習善。云何染心",
    "T27n1545_190:0950c23": "小生所習耶。答此中不以類少名小。但以",
    "T27n1545_190:0950c24": "淨法少故名小。謂若淨法少生之所習者名",
    "T27n1545_190:0950c25": "小心。淨法多生之所習者名大心。是故遍生",
    "T27n1545_190:0950c26": "死海中唯佛多修善法而名為大。非一切",
    "T27n1545_190:0950c27": "有情。有說。染污心小價得故名小。善心大",
    "T27n1545_190:0950c28": "價得故名大。以染污心因少所為便起無",
    "T27n1545_190:0950c29": "量非理作意。令煩惱惡行起如河流。善心不",
    "T27n1545_190:0951a01": "爾。雖捨百千珍寶或有能起或有不能",
    "T27n1545_190:0951a02": "起者。有說。染污心少根故名小。善心多根",
    "T27n1545_190:0951a03": "故名大。謂染污心或唯一根或復至二善",
    "T27n1545_190:0951a04": "心。一切皆具三根。有說。染污心少隨轉故",
    "T27n1545_190:0951a05": "名小。善心多隨轉故名大。謂染污心唯三",
    "T27n1545_190:0951a06": "蘊隨轉。善心或三蘊或四蘊隨轉。有說。染污",
    "T27n1545_190:0951a07": "心少眷屬故名小。善心多眷屬故名大。謂染",
    "T27n1545_190:0951a08": "污心無未來修故。善心有未來修故。有說。",
    "T27n1545_190:0951a09": "染污心少對治故名小。善心多對治故名大。",
    "T27n1545_190:0951a10": "如一剎那苦法智忍生。能頓永斷欲界見苦",
    "T27n1545_190:0951a11": "所斷十隨眠等。此一力勝非彼一切如一力",
    "T27n1545_190:0951a12": "士能伏千人。而無一剎那染污心生有此勢",
    "T27n1545_190:0951a13": "力。復次染污心中所有上首闕於眼足。彼上",
    "T27n1545_190:0951a14": "首者則是無明。如說無明為上首為前因",
    "T27n1545_190:0951a15": "故生無量種惡不善法。及彼種類無慚無愧",
    "T27n1545_190:0951a16": "善心中所有上首具有眼足彼上首則是",
    "T27n1545_190:0951a17": "明。如說明為上首為前因故。生無量種善",
    "T27n1545_190:0951a18": "法及彼種類慚愧。復次無始時來所習不善",
    "T27n1545_190:0951a19": "法。暫時習善則令永斷。猶如室中多時積",
    "T27n1545_190:0951a20": "闇。燈明暫照則便除遣。如於多時習無鹽",
    "T27n1545_190:0951a21": "想暫甞鹽時彼想便捨。此亦如是。不善斷",
    "T27n1545_190:0951a22": "善無如是事。復次善於不善能畢竟伏。或",
    "T27n1545_190:0951a23": "畢竟斷。不善於善則不如是。由此等緣染",
    "T27n1545_190:0951a24": "污心名小善心名大。小心如實知小心此",
    "T27n1545_190:0951a25": "一智謂世俗。大心如實知大心此四智謂法",
    "T27n1545_190:0951a26": "類世俗道皆如前釋。掉心者謂染污心掉舉",
    "T27n1545_190:0951a27": "相應故。不掉心者謂善心奢摩他相應故。掉",
    "T27n1545_190:0951a28": "心如實知掉心。此一智謂世俗。不掉心如實",
    "T27n1545_190:0951a29": "知不掉心此四智謂法類世俗道皆如前釋。",
    "T27n1545_190:0951b01": "不寂靜心者。謂染污心恒喧動故。寂靜心者",
    "T27n1545_190:0951b02": "謂善心背喧動故。不寂靜心如實知不寂靜",
    "T27n1545_190:0951b03": "心此一智謂世俗。寂靜心如實知寂靜心。此",
    "T27n1545_190:0951b04": "四智謂法類世俗道皆如前釋。不定心者。謂",
    "T27n1545_190:0951b05": "染污心散亂相應故。定心者謂善心背散亂",
    "T27n1545_190:0951b06": "故。不定心如實知不定心此一智謂世俗。定",
    "T27n1545_190:0951b07": "心如實知定心此四智謂法類世俗道皆如",
    "T27n1545_190:0951b08": "前釋。不修心者謂於得修習修俱不修心。",
    "T27n1545_190:0951b09": "修心者謂於得修習修或俱或隨一修心。不",
    "T27n1545_190:0951b10": "修心如實知不修心此一智謂世俗。修心如",
    "T27n1545_190:0951b11": "實知修心此四智謂法類世俗道皆如前釋。",
    "T27n1545_190:0951b12": "不解脫心者。謂於自性解脫相續解脫俱不",
    "T27n1545_190:0951b13": "解脫心。解脫心者謂於自性解脫相續解脫。",
    "T27n1545_190:0951b14": "或俱或隨一解脫心。不解脫心如實知不解",
    "T27n1545_190:0951b15": "脫心此一智謂世俗。解脫心如實知解脫心",
    "T27n1545_190:0951b16": "此四智謂法類世俗道皆如前釋。",
    "T27n1545_190:0951b17": "如說有內貪欲蓋。乃至廣說。此聖教中內",
    "T27n1545_190:0951b18": "有二種。一內處攝故名內。如說此六內處。",
    "T27n1545_190:0951b19": "乃至廣說。二自相續攝故名內。如說於內",
    "T27n1545_190:0951b20": "身循身觀。乃至廣說。此中依相續內而作",
    "T27n1545_190:0951b21": "論不依處內。所以者何。若依處內而作論",
    "T27n1545_190:0951b22": "者。則不應言有內貪欲蓋等。以貪欲蓋等",
    "T27n1545_190:0951b23": "皆是外法處攝故。然彼雖是外處而以自",
    "T27n1545_190:0951b24": "相續攝故說名為內。如說有內貪欲蓋。如",
    "T27n1545_190:0951b25": "實知有內貪欲蓋。此一智謂世俗。此中有者",
    "T27n1545_190:0951b26": "謂自相續中貪欲蓋現行可得。或未離彼得",
    "T27n1545_190:0951b27": "獲成就。或彼對治道未生。此一智者以有漏",
    "T27n1545_190:0951b28": "故起世俗智。則如實知無內貪欲蓋。如實",
    "T27n1545_190:0951b29": "知無內貪欲蓋。此三智謂法世俗道。此中無",
    "T27n1545_190:0951c01": "者謂自相續中貪欲蓋非現行可得。或已離",
    "T27n1545_190:0951c02": "彼得獲成就。或彼對治道已生。此三智者謂",
    "T27n1545_190:0951c03": "貪欲蓋唯欲界故。彼近對治非類智品。如",
    "T27n1545_190:0951c04": "未生內貪欲蓋而生。如實知此一智謂世俗。",
    "T27n1545_190:0951c05": "此中未生而生者。謂由彼彼因彼彼緣內貪",
    "T27n1545_190:0951c06": "欲蓋生。此一智者如前釋。生已便斷斷已後",
    "T27n1545_190:0951c07": "不復生。如實知此三智謂法世俗道。此中",
    "T27n1545_190:0951c08": "生已便斷者。謂彼對治道已生貪欲蓋斷。斷",
    "T27n1545_190:0951c09": "已後不復生者。謂或畢竟不生。或乃至未",
    "T27n1545_190:0951c10": "退彼對治道。此三智者如前釋。如貪欲蓋",
    "T27n1545_190:0951c11": "應知瞋恚惛沈睡眠掉舉惡作疑蓋亦爾。以",
    "T27n1545_190:0951c12": "彼皆是欲界繫故。",
    "T27n1545_190:0951c13": "如說有內眼結。如實知有內眼結此一智",
    "T27n1545_190:0951c14": "謂世俗。此中亦依相續內而作論。不依處",
    "T27n1545_190:0951c15": "內。廣說如前所說。有者亦謂自相續中眼結",
    "T27n1545_190:0951c16": "現行可得。或未離彼得獲成就。或彼對治",
    "T27n1545_190:0951c17": "道未生。此一智者如前釋。無內眼結如實",
    "T27n1545_190:0951c18": "知無內眼結。此四智謂法類世俗道。此中無",
    "T27n1545_190:0951c19": "者亦謂自相續中眼結非現行可得。或已離",
    "T27n1545_190:0951c20": "彼得獲成就。或彼對治道已生。此四智者謂",
    "T27n1545_190:0951c21": "內眼結欲色界繫故。彼近對治通法類智品。",
    "T27n1545_190:0951c22": "如未生內眼結而生如實知。此一智謂世俗。",
    "T27n1545_190:0951c23": "此中未生而生者。謂由彼彼因彼彼緣內眼",
    "T27n1545_190:0951c24": "結生。此一智者如前釋。生已便斷斷已後不",
    "T27n1545_190:0951c25": "復生。如實知此四智謂法類世俗道。此中生",
    "T27n1545_190:0951c26": "已便斷者。謂彼對治道已生內眼結斷。斷已",
    "T27n1545_190:0951c27": "後不復生者。謂或畢竟不生。或乃至未退",
    "T27n1545_190:0951c28": "彼對治道。此四智者如前釋。如眼結應知",
    "T27n1545_190:0951c29": "耳身意結亦爾。彼近對治俱通法類智品故。",
    "T27n1545_190:0952a01": "鼻舌結如蓋說。皆唯欲界繫故。如說有內",
    "T27n1545_190:0952a02": "念等覺支。如實知有內念等覺支。此四智謂",
    "T27n1545_190:0952a03": "法類世俗道。此中有者謂自相續中念等覺",
    "T27n1545_190:0952a04": "支現行可得。或已有彼得獲成就。或彼所對",
    "T27n1545_190:0952a05": "治障已斷。此四智者。有說。此中真實念等覺",
    "T27n1545_190:0952a06": "支三智知謂法類道智。相似念等覺支一智知",
    "T27n1545_190:0952a07": "謂世俗智。有說。此中唯說真實念等覺支",
    "T27n1545_190:0952a08": "則此為四智知。謂世俗智不明了知。法類",
    "T27n1545_190:0952a09": "道智明了知。無內念等覺支如實知無內",
    "T27n1545_190:0952a10": "念等覺支。此一智謂世俗。此中無者謂自相",
    "T27n1545_190:0952a11": "續中念等覺支非現行可得。或未有彼得獲",
    "T27n1545_190:0952a12": "成就。或彼所對治障未斷。一智者如前說。",
    "T27n1545_190:0952a13": "如未生念等覺支而生。生已住不忘令圓滿",
    "T27n1545_190:0952a14": "倍增廣智作證。此四智謂法類世俗道。此中",
    "T27n1545_190:0952a15": "未生而生者謂由彼彼因彼彼緣內念等覺",
    "T27n1545_190:0952a16": "支生。生已住不忘等者。問如爾所生則爾",
    "T27n1545_190:0952a17": "所滅。剎那後必不住如何可說生已住不忘",
    "T27n1545_190:0952a18": "等耶。答此中說二種善根。謂順住分及順勝",
    "T27n1545_190:0952a19": "進分。生已住不忘者說順住分善根。生已令",
    "T27n1545_190:0952a20": "圓滿倍增廣者說順勝進分善根。四智者如",
    "T27n1545_190:0952a21": "前釋。如念等覺支應知擇法精進喜安定捨",
    "T27n1545_190:0952a22": "等覺支亦爾。以種類同故。問喜等覺支則",
    "T27n1545_190:0952a23": "是受。前受念住中已觀。今何故重觀察耶。答",
    "T27n1545_190:0952a24": "前以受念住門觀察。今以法念住門觀察。",
    "T27n1545_190:0952a25": "復次前獨觀察。今與餘覺支觀察。復次前",
    "T27n1545_190:0952a26": "觀察彼自相。今觀察彼共相。復次前觀察有",
    "T27n1545_190:0952a27": "漏無漏。今觀察無漏。有說。此中亦觀察有",
    "T27n1545_190:0952a28": "漏無漏。以通觀察真實及相似覺支故。",
    "T27n1545_190:0952a29": "如說等隨觀自貪瞋癡增。乃至廣說。問何故",
    "T27n1545_190:0952b01": "作此論。答為欲分別佛經義故。如契經",
    "T27n1545_190:0952b02": "說。諸苾芻苾芻尼等隨觀自貪增時。彼應",
    "T27n1545_190:0952b03": "知退諸善法佛說名退瞋癡亦爾。契經雖",
    "T27n1545_190:0952b04": "作是說而不廣分別。云何貪增乃至癡增。",
    "T27n1545_190:0952b05": "彼經是此論所依根本。彼所不分別者今應",
    "T27n1545_190:0952b06": "分別故作斯論。云何貪瞋癡增。答有下貪",
    "T27n1545_190:0952b07": "瞋癡纏故中。有中。故上是謂增。此中有",
    "T27n1545_190:0952b08": "說。依世所現見貪瞋癡增而作論。貪增",
    "T27n1545_190:0952b09": "者如諸男子於童子位起下貪纏。於少年",
    "T27n1545_190:0952b10": "位起中貪纏。於盛年位起上貪纏。於彼",
    "T27n1545_190:0952b11": "妻亦爾。瞋增者如諸男子展轉鬪諍。未發",
    "T27n1545_190:0952b12": "麁語起下瞋纏。發麁語時起中瞋纏。結憾",
    "T27n1545_190:0952b13": "謀害起上瞋纏。癡增者如有男子生外道",
    "T27n1545_190:0952b14": "家。未學彼書論起下癡纏。學而未達其",
    "T27n1545_190:0952b15": "義起中癡纏。若究竟通達起上癡纏。有說。",
    "T27n1545_190:0952b16": "此中依觀待道理而作論。謂觀下品貪纏",
    "T27n1545_190:0952b17": "故施設中。觀中故施設上。瞋癡亦爾。有說。",
    "T27n1545_190:0952b18": "此中依退作論。謂從下品貪纏退故中。從",
    "T27n1545_190:0952b19": "中退故上。瞋癡亦爾。",
    "T27n1545_190:0952b20": "如說等隨觀自貪瞋癡減。乃至廣說。問何故",
    "T27n1545_190:0952b21": "復作此論。答欲分別即前經中餘所說義",
    "T27n1545_190:0952b22": "故。如彼說。諸苾芻苾芻尼等隨觀自貪減時。",
    "T27n1545_190:0952b23": "彼應知不退善法。佛說名不退瞋癡亦爾。",
    "T27n1545_190:0952b24": "彼經雖作是說而不廣分別。云何貪減乃",
    "T27n1545_190:0952b25": "至癡減。彼經是此論所依根本。彼所不說者",
    "T27n1545_190:0952b26": "今悉應說故作斯論。云何貪瞋癡減。答無",
    "T27n1545_190:0952b27": "上貪瞋癡纏故中。無中故下是謂減。有說。",
    "T27n1545_190:0952b28": "此中依世所現見貪瞋癡減而作論。貪減",
    "T27n1545_190:0952b29": "者如諸男子。於盛年位起上貪纏。於中年",
    "T27n1545_190:0952c01": "位起中貪纏。於老年位起下貪纏。於彼妻",
    "T27n1545_190:0952c02": "亦爾。瞋減者如諸男子展轉結憾相謀害",
    "T27n1545_190:0952c03": "時起上瞋纏。為興鬪諍遣使往返起中",
    "T27n1545_190:0952c04": "瞋纏。正鬪諍時起下瞋纏。癡減者如諸男",
    "T27n1545_190:0952c05": "子。生外道家學彼書論。已通達時起上癡",
    "T27n1545_190:0952c06": "纏。若聞佛語心中住時起中癡纏。若於佛",
    "T27n1545_190:0952c07": "語少生信時起下癡纏。有說。此中依觀待",
    "T27n1545_190:0952c08": "道理而作論。謂觀上品貪纏故施設中。觀",
    "T27n1545_190:0952c09": "中故施設下。瞋癡亦爾。有說。此中依離染",
    "T27n1545_190:0952c10": "作論謂上品貪纏減故中。中減故下。",
    "T27n1545_190:0952c11": "云何死邊際受。乃至廣說。問何故作此論。答",
    "T27n1545_190:0952c12": "為欲解釋契經義故。如契經說。阿難陀當",
    "T27n1545_190:0952c13": "知昔有轉輪王名曰善見。有如是類死邊",
    "T27n1545_190:0952c14": "際受。猶如壯士多食美食須臾迷悶。又契",
    "T27n1545_190:0952c15": "經說。我今已生猛利損害死邊際受。契經雖",
    "T27n1545_190:0952c16": "作是說而不分別。云何死邊際受。齊何當",
    "T27n1545_190:0952c17": "言死邊際受。乃至廣說。故作斯論。有說。所",
    "T27n1545_190:0952c18": "以作論者為止世間於非死邊際受。起死",
    "T27n1545_190:0952c19": "邊際受想故。如世間說。我已受死邊際受。",
    "T27n1545_190:0952c20": "今受當受彼於非死邊際受起死邊際受想。",
    "T27n1545_190:0952c21": "所以者何。若受此受不久便命終者乃名",
    "T27n1545_190:0952c22": "死邊際受故。云何死邊際受。答由此末摩斷",
    "T27n1545_190:0952c23": "命根滅。問此受何故名死邊際耶。答由此引",
    "T27n1545_190:0952c24": "至死邊際位故名死邊際受。問若爾應說",
    "T27n1545_190:0952c25": "最後受名死邊際受。不應說由此末摩斷。",
    "T27n1545_190:0952c26": "所以者何。末摩斷已或經晝夜方命終故。答",
    "T27n1545_190:0952c27": "則斷末摩受亦名最後受。以斷末摩後不",
    "T27n1545_190:0952c28": "久必命終故。有說。一眾同分中有二種受。",
    "T27n1545_190:0952c29": "一身受。二心受。斷末摩受是身受。最後命根",
    "T27n1545_190:0953a01": "滅受是心受。最後。",
    "T27n1545_190:0953a02": "齊何當言死邊際受。答齊此末摩斷命根",
    "T27n1545_190:0953a03": "滅。問何故復作此論。答前說死邊際受自",
    "T27n1545_190:0953a04": "性。而未顯位今欲顯之故作斯論。死邊際",
    "T27n1545_190:0953a05": "受何處攝。答法處。幾識相應。答身識意識。謂",
    "T27n1545_190:0953a06": "初末摩斷受身識相應。最後受意識相應。問",
    "T27n1545_190:0953a07": "幾大種能斷末摩。答三謂水火風。問何故地",
    "T27n1545_190:0953a08": "大種不能斷末摩。答非田非器。乃至廣說。",
    "T27n1545_190:0953a09": "有說。猛利大種能斷末摩地大種不猛利。有",
    "T27n1545_190:0953a10": "說。若諸大種能壞。外分能為外災彼亦能",
    "T27n1545_190:0953a11": "壞內分能斷末摩地大種不能壞外分不",
    "T27n1545_190:0953a12": "能為外災故。亦不能壞內分不能斷末",
    "T27n1545_190:0953a13": "摩。此中水大種斷末摩者。謂將死時於內身",
    "T27n1545_190:0953a14": "中。水界增盛。由此浸漬令一切筋爛。諸筋",
    "T27n1545_190:0953a15": "爛故支節解。支節解故不久命終。火大種斷",
    "T27n1545_190:0953a16": "末摩者。謂將死時於內身中火界增盛。由",
    "T27n1545_190:0953a17": "此燒逼令一切筋燋。諸筋燋故支節解。支節",
    "T27n1545_190:0953a18": "解故不久命終。風大種斷末摩者。謂將命",
    "T27n1545_190:0953a19": "終時於內身中風界增盛。由此鼓擊令一",
    "T27n1545_190:0953a20": "切筋碎。諸筋碎故支節解。支節解故不久命",
    "T27n1545_190:0953a21": "終。亦有欲令地大種能斷末摩。彼作是說。",
    "T27n1545_190:0953a22": "將命終時。身中地界增盛能令一切竅穴閉",
    "T27n1545_190:0953a23": "塞。諸穴塞故支節解。支節解故不久命終。",
    "T27n1545_190:0953a24": "問何處有斷末摩。答在欲界非色無色界。",
    "T27n1545_190:0953a25": "於欲界中地獄無斷末摩以恒斷故。傍生",
    "T27n1545_190:0953a26": "餓鬼有斷末摩。人中三洲非北拘盧洲。欲界",
    "T27n1545_190:0953a27": "諸天亦無斷末摩。彼非惱亂業果故。",
    "T27n1545_190:0953a28": "問何等補特伽羅有斷末摩。答異生聖者皆",
    "T27n1545_190:0953a29": "有。於聖者中預流一來不還阿羅漢獨覺皆",
    "T27n1545_190:0953b01": "有。唯除世尊無惱亂業故。諸佛世尊無",
    "T27n1545_190:0953b02": "斷末摩。聲音不壞無漸命終。以佛世尊諸根",
    "T27n1545_190:0953b03": "頓滅故。或阿羅漢有斷末摩。非屠羊人等。",
    "T27n1545_190:0953b04": "以斷末摩是惱亂業果。故若有惱亂業者",
    "T27n1545_190:0953b05": "雖阿羅漢而斷末摩。若無惱亂業雖屠羊",
    "T27n1545_190:0953b06": "人等亦無斷末摩事。",
    "T27n1545_190:0953b07": "問末摩中間云何安布。答象馬牛等諸大力",
    "T27n1545_190:0953b08": "獸末摩中間骨節相拄而復堅固。大諾健那",
    "T27n1545_190:0953b09": "骨節相接。猶如接版鉢羅塞建提骨節相鉤。",
    "T27n1545_190:0953b10": "如鐵鉤相鉤。那羅延身骨節連鎖猶如鐵鎖。",
    "T27n1545_190:0953b11": "佛身骨節展轉盤結猶如盤龍。諸餘有情骨",
    "T27n1545_190:0953b12": "節相離而不堅固。是故彼類其力最劣。"
}