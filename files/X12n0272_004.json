{
    "X12n0272_004:0030b07": "大佛頂如來密因修證了義諸菩薩萬行首楞嚴經",
    "X12n0272_004:0030b08": "合論卷第四",
    "X12n0272_004:0030b10": "[0030b10] 論曰馬鳴曰凡所分別皆分別自心心不見心無",
    "X12n0272_004:0030b11": "相可得是故當知一切世間境界之相皆依眾生",
    "X12n0272_004:0030b12": "無明妄念而得建立如鏡中像無體可得如經前",
    "X12n0272_004:0030b13": "文所論五陰六入十二處十八界七大性行相紛",
    "X12n0272_004:0030b14": "然皆鏡中像也而富樓那如小兒猶以是像為實",
    "X12n0272_004:0030b15": "然故起疑而難舊疏曰執相難性以小乘有學方",
    "X12n0272_004:0030b16": "斷分別而俱生煩惱未除故如阿難所證是也富",
    "X12n0272_004:0030b17": "樓那自陳雖斷俱生煩惱已證無學然尚纏理障",
    "X12n0272_004:0030b18": "也。",
    "X12n0272_004:0030b19": "[0030b19] 爾時富樓那彌多羅尼子在大眾中即從座起偏袒",
    "X12n0272_004:0030b20": "右肩右膝著地合掌恭敬而白佛言大威德世尊善",
    "X12n0272_004:0030b21": "為眾生敷演如來第一義諦世尊常推說法人中我",
    "X12n0272_004:0030b22": "為第一今聞如來微玅法音猶如聾人逾百步外聆",
    "X12n0272_004:0030b23": "於蚊蚋本所不見何況得聞佛雖宣明令我除惑今",
    "X12n0272_004:0030b24": "猶未詳斯義究竟無疑惑地世尊如阿難輩雖則開",
    "X12n0272_004:0030c01": "悟習漏未除我等會中登無漏者雖盡諸漏今聞如",
    "X12n0272_004:0030c02": "來所說法音尚紆疑悔世尊若復世間一切根塵陰",
    "X12n0272_004:0030c03": "處界等皆如來藏清淨本然云何忽生山河大地諸",
    "X12n0272_004:0030c04": "有為相次第遷流終而復始又如來說地水火風本",
    "X12n0272_004:0030c05": "性圓融周&#x5FA7;法界湛然常住世尊若地性&#x5FA7;云何容",
    "X12n0272_004:0030c06": "水水性周&#x5FA7;火則不生復云何明水火二性俱&#x5FA7;&#x8657;",
    "X12n0272_004:0030c07": "空不相陵滅世尊地性障礙空性&#x8657;通云何二俱周",
    "X12n0272_004:0030c08": "&#x5FA7;法界而我不知是義攸往惟願如來宣流大慈開",
    "X12n0272_004:0030c09": "我迷雲及諸大眾作是語已五體投地欽渴如來無",
    "X12n0272_004:0030c10": "上慈誨。",
    "X12n0272_004:0030c11": "[0030c11] 爾時世尊告富樓那及諸會中漏盡無學諸阿羅漢",
    "X12n0272_004:0030c12": "如來今日普為此會宣勝義中真勝義性令汝會中",
    "X12n0272_004:0030c13": "定性聲聞及諸一切未得二空迴向上乘阿羅漢等",
    "X12n0272_004:0030c14": "皆獲一乘寂滅場地真阿練若正修行處汝今諦聽",
    "X12n0272_004:0030c15": "當為汝說富樓那等欽佛法音默然承聽。",
    "X12n0272_004:0030c16": "[0030c16] 論曰棗&#x6822;曰有始有終者如人於少時間夢見無",
    "X12n0272_004:0030c17": "量劫忽然夢覺所有夢中時無量劫數並不可得",
    "X12n0272_004:0030c18": "始之與終亦復如是富樓那方在夢中然夢以憶",
    "X12n0272_004:0030c19": "想獨影力故妄見種種山河世界以無明力故幻",
    "X12n0272_004:0030c20": "成三支如唯識宗有三支習氣義一曰戲論習氣",
    "X12n0272_004:0030c21": "二曰有支習氣三曰名言習氣問何謂戲論曰譬",
    "X12n0272_004:0030c22": "如世有草號虞美人虞美人者項王寵姬也死非",
    "X12n0272_004:0030c23": "其道故世哀之為之歌對草倚聲悽慟而草&#x8F19;搖",
    "X12n0272_004:0030c24": "草無情識也方其未有楚則寵姬亦無矧有草耶",
    "X12n0272_004:0031a01": "一切眾生自妄顛倒而成三界如之又問何謂有",
    "X12n0272_004:0031a02": "支曰譬如世有磁石見鐵則吸石無情識也而注",
    "X12n0272_004:0031a03": "發動轉若有使之者一切眾生三苦相因為十二",
    "X12n0272_004:0031a04": "緣&#x8657;妄栽接而成眾生如之又問何謂名言曰譬",
    "X12n0272_004:0031a05": "如世人葬其祖先於吉地則世受其福不然有禍",
    "X12n0272_004:0031a06": "人有親姻地非情識而禍福之應捷於影響一切",
    "X12n0272_004:0031a07": "眾生殺盜婬力妄計而成業果如之二空者人空",
    "X12n0272_004:0031a08": "法空也得人空者知眾生無性得法空者知諸法",
    "X12n0272_004:0031a09": "無性故曰令汝會中定性聲聞及諸一切未得二",
    "X12n0272_004:0031a10": "空迴向上乘阿羅漢等皆獲一乘寂滅場地真阿",
    "X12n0272_004:0031a11": "練若正修行處阿練若又阿蘭若此云無喧諍又",
    "X12n0272_004:0031a12": "云閑靜處。",
    "X12n0272_004:0031a13": "[0031a13] 佛言富樓那如汝所言清淨本然云何忽生山河大",
    "X12n0272_004:0031a14": "地汝常不聞如來宣說性覺妙明本覺明玅富樓那",
    "X12n0272_004:0031a15": "言唯然世尊我常聞佛宣說斯義佛言汝稱覺明為",
    "X12n0272_004:0031a16": "復性明稱名為覺為覺不明稱為明覺富樓那言若",
    "X12n0272_004:0031a17": "此不明名為覺者則無所明佛言若無所明則無明",
    "X12n0272_004:0031a18": "覺有所非覺無所非明無明又非覺湛明性性覺必",
    "X12n0272_004:0031a19": "明妄為明覺。",
    "X12n0272_004:0031a20": "[0031a20] 論曰性以覺言者覺必明也而有三種名何謂三",
    "X12n0272_004:0031a21": "種曰玅明曰明妙曰覺明於性覺則曰玅明於本",
    "X12n0272_004:0031a22": "覺則曰明妙於妄覺則曰覺明而覺明不言玅何",
    "X12n0272_004:0031a23": "也曰性覺不立始終獨立而常寂若遇了緣而迷",
    "X12n0272_004:0031a24": "解則是明其妙矣故曰本覺明玅然而既立本則",
    "X12n0272_004:0031b01": "有始之別名也蓋性覺者其體本自妙而常明不",
    "X12n0272_004:0031b02": "因他以有明者也本覺者由不思議熏修之力能",
    "X12n0272_004:0031b03": "明知我有是性覺之玅者也覺明者因覺而有明",
    "X12n0272_004:0031b04": "覺滅則明沒矣其言玅可乎馬鳴曰始覺時即是",
    "X12n0272_004:0031b05": "本覺無別覺起立始覺者以依本覺有不覺依不",
    "X12n0272_004:0031b06": "覺說有始覺推馬鳴之意以較此經乃是升本覺",
    "X12n0272_004:0031b07": "為性覺升始覺為本覺故異耳今所言性覺者則",
    "X12n0272_004:0031b08": "馬鳴以為本覺者也今所言本覺者則馬鳴以為",
    "X12n0272_004:0031b09": "始覺者也然世尊於此特曰為復性明稱名為覺",
    "X12n0272_004:0031b10": "者揀定富樓那所解之辭也猶曰仁者名為賢人",
    "X12n0272_004:0031b11": "歟固賢人也又曰為覺不明稱為明覺者猶曰不",
    "X12n0272_004:0031b12": "賢者名為仁歟無是理也然富樓那不知性覺體",
    "X12n0272_004:0031b13": "自妙而常明乃謂性覺而能明者因覺所故有耳",
    "X12n0272_004:0031b14": "於是疑世尊以不明之體便為覺則不可何以知",
    "X12n0272_004:0031b15": "之以應不用所明是以知其必因所明乃為覺故",
    "X12n0272_004:0031b16": "曰若此不明名為覺者則無所明也世尊躡此語",
    "X12n0272_004:0031b17": "以窮之謂汝滿慈意若曰若無所明便無明覺者",
    "X12n0272_004:0031b18": "是義不然何以故以真覺獨立離能所相借曰有",
    "X12n0272_004:0031b19": "所有所矣豈真覺獨立靈知者乎馬鳴曰若心有",
    "X12n0272_004:0031b20": "動非真了知有動且不可況有所乎縱汝滿慈以",
    "X12n0272_004:0031b21": "為無所耶則已執無所則覺非明矣然借曰非明",
    "X12n0272_004:0031b22": "又不應曰覺湛明性滿慈情訖意絕則明告曰性",
    "X12n0272_004:0031b23": "覺必明妄為明覺今一切時任運&#x5FA7;知者性覺也",
    "X12n0272_004:0031b24": "忽起分別即是覺明不是妙明也妙明覺明此其",
    "X12n0272_004:0031c01": "異也所以致山何三界者覺明之咎也世尊指其",
    "X12n0272_004:0031c02": "病因詳辯之者欲令離一切相即見佛性楞伽曰",
    "X12n0272_004:0031c03": "諸法無法體而說唯是心不見於自心而起於分",
    "X12n0272_004:0031c04": "別。",
    "X12n0272_004:0031c05": "[0031c05] 覺非所明因明立所所既妄立生汝妄能無同異中",
    "X12n0272_004:0031c06": "熾然成異異彼所異因異立同同異發明因此復立",
    "X12n0272_004:0031c07": "無同無異如是擾亂相待生勞勞久發塵自相渾濁",
    "X12n0272_004:0031c08": "由是引起塵勞煩惱起為世界靜成&#x8657;空&#x8657;空為同",
    "X12n0272_004:0031c09": "世界為異彼無同異真有為法覺明空昧相待成搖",
    "X12n0272_004:0031c10": "故有風輪執持世界因空生搖堅明立礙彼金寶者",
    "X12n0272_004:0031c11": "明覺立堅故有金輪保持國土堅覺寶成搖明風出",
    "X12n0272_004:0031c12": "風金相摩故有火光為變化性寶明生潤火光上烝",
    "X12n0272_004:0031c13": "故有水輪含十方界火騰水降交發立堅濕成巨海",
    "X12n0272_004:0031c14": "乾為洲潬以是義故彼大海中火光常起彼洲潬中",
    "X12n0272_004:0031c15": "江河常注水勢劣火結為高山是故山石擊則成燄",
    "X12n0272_004:0031c16": "融則成水土勢劣水抽為草木是故林藪遇燒成土",
    "X12n0272_004:0031c17": "因絞成水交妄發生遞相為種以是因緣世界相續。",
    "X12n0272_004:0031c18": "[0031c18] 論曰自覺非所明因明立所反折窮詰至無同無",
    "X12n0272_004:0031c19": "異者則若近無為法矣乃曰真有為法何者也曰",
    "X12n0272_004:0031c20": "無同無異蓋阿賴耶識也此識行相微細故言無",
    "X12n0272_004:0031c21": "同無異以其為同也耶則五識攬境六識分別七",
    "X12n0272_004:0031c22": "識染污以其異也耶則五識乃其相分六識非相",
    "X12n0272_004:0031c23": "分不立七識非分別無有故曰無同無異也此一",
    "X12n0272_004:0031c24": "段經示戲論習氣也而定林曰若無妙湛總持則",
    "X12n0272_004:0032a01": "&#x8657;妄發生覺既離空生明空亦離覺生昧覺明發",
    "X12n0272_004:0032a02": "識識精即水也空昧結色即土也土與水合生木",
    "X12n0272_004:0032a03": "木即風也故曰覺明空昧相待成搖則有風輪空",
    "X12n0272_004:0032a04": "生色為土搖成風為木木與土合生金故曰因空",
    "X12n0272_004:0032a05": "成搖堅明立礙則有金輪火與金合生水故曰寶",
    "X12n0272_004:0032a06": "明生潤火光上烝則有水輪金與木合生火故曰",
    "X12n0272_004:0032a07": "堅覺寶成搖明風出風金相摩則有火光火與水",
    "X12n0272_004:0032a08": "合生土故曰火騰水降交發立堅濕為巨海乾為",
    "X12n0272_004:0032a09": "洲潬土與水合生木故曰土勢劣水抽為草木洲",
    "X12n0272_004:0032a10": "潬巨海皆為土謂土函海故曰水勢劣火結為高",
    "X12n0272_004:0032a11": "山此亦說土前言海後言山此為異耳土有陰陽",
    "X12n0272_004:0032a12": "二理高為陽下為陰餘亦如是推土可知也五行",
    "X12n0272_004:0032a13": "皆以我克為妻若夫性不劣則陰陽不合無以生",
    "X12n0272_004:0032a14": "子故火騰水降土勢劣水水勢劣火然後生子凡",
    "X12n0272_004:0032a15": "子皆受父母津潤氣分故曰彼大海中火光常起",
    "X12n0272_004:0032a16": "彼洲潬中江河常注山石擊則成燄融則成水林",
    "X12n0272_004:0032a17": "藪遇燒成土因絞成水若金析為塵鎔則流動水",
    "X12n0272_004:0032a18": "凝為&#x6C37;烝則煖熱火不可觸[跳-兆+參]動不停亦復如是",
    "X12n0272_004:0032a19": "所謂火光為變化性者火在世界中間外界則諸",
    "X12n0272_004:0032a20": "大為所遷革內界則諸大隨之生滅所謂煖觸也",
    "X12n0272_004:0032a21": "然後自有火輪所謂下洞火輪是也但言火光為",
    "X12n0272_004:0032a22": "變化性而不言諸大性用但言風金水輪而不言",
    "X12n0272_004:0032a23": "空及火輪則各舉一隅使以類推也余&#x751E;竄海南",
    "X12n0272_004:0032a24": "宿海中以杖擊浪皆成燄以是驗之知海中常有",
    "X12n0272_004:0032b01": "火光起也。",
    "X12n0272_004:0032b02": "[0032b02] 復次富樓那明妄非他覺明為咎所妄既立明理不",
    "X12n0272_004:0032b03": "踰以是因緣聽不出聲見不超色色香味觸六妄成",
    "X12n0272_004:0032b04": "就由是分開見覺聞知同業相纏合離成化見明色",
    "X12n0272_004:0032b05": "發明見想成異見成憎同想成愛流愛為種納想為",
    "X12n0272_004:0032b06": "胎交遘發生吸引同業故有因緣生羯邏藍遏蒲曇",
    "X12n0272_004:0032b07": "等胎卵濕化隨其所應卵唯想生胎因情有濕以合",
    "X12n0272_004:0032b08": "感化以離應情想合離更相變易所有受業逐其飛",
    "X12n0272_004:0032b09": "沈以是因緣眾生相續。",
    "X12n0272_004:0032b10": "[0032b10] 論曰所言妙明非覺明敢問何以異曰馬鳴曰一",
    "X12n0272_004:0032b11": "切法常靜無有起相此玅明也又曰無明不覺妄",
    "X12n0272_004:0032b12": "與法違此覺明也如一美女婬人見之愛著不捨",
    "X12n0272_004:0032b13": "&#x59AC;者見之以為仇怨修不淨觀人見之謂之青瘀",
    "X12n0272_004:0032b14": "無預人見之無所適莫本一境也而四者見之不",
    "X12n0272_004:0032b15": "同故為覺明若兄見之為妹子見之為母攸然了",
    "X12n0272_004:0032b16": "知故曰玅明此一段經示有支習氣也定林曰識",
    "X12n0272_004:0032b17": "合色生愛而動應是而有風成搖為順立堅為逆",
    "X12n0272_004:0032b18": "愛心生惡為礙應是而有金愛惡相摩起煩惱性",
    "X12n0272_004:0032b19": "應是而有火愛為貪著惡為厭離煩惱緣貪著起",
    "X12n0272_004:0032b20": "得厭離滅生已必滅滅則還源應是而有水水即",
    "X12n0272_004:0032b21": "識也識受習氣還合煩惱背覺起塵應是復生土",
    "X12n0272_004:0032b22": "矣依塵發識取動為身身境交動應是復生木矣",
    "X12n0272_004:0032b23": "世界以空昧為體眾生以覺明為性由覺明故得",
    "X12n0272_004:0032b24": "有空昧世界如此眾生力也二者相續覺明為咎",
    "X12n0272_004:0032c01": "然諸經皆以不了知故名無明名妄念而此經但",
    "X12n0272_004:0032c02": "曰覺明嗚呼無明豈非亦以明為體乎羯邏藍此",
    "X12n0272_004:0032c03": "云凝滑遏蒲曇此云胞(當作皰)龍勝曰五道生法各",
    "X12n0272_004:0032c04": "各不同諸天地獄皆化生餓鬼二種生若胎若化",
    "X12n0272_004:0032c05": "生也人道畜生四種生卵生濕生化生胎生所言",
    "X12n0272_004:0032c06": "卵生者如毗舍佉彌羅母三十二子如是等名卵",
    "X12n0272_004:0032c07": "生人濕生者如揜[甘*鳥]羅婆利婬女頂生轉輪聖王",
    "X12n0272_004:0032c08": "如是等名濕生人化生者如佛與四眾遊行比丘",
    "X12n0272_004:0032c09": "尼眾中有比丘尼名阿羅婆地中化生及劫初時",
    "X12n0272_004:0032c10": "人皆化生如是等名化生人胎生如常人生也。",
    "X12n0272_004:0032c11": "[0032c11] 補曰言明妄非他者謂明妄之體非是地水火風",
    "X12n0272_004:0032c12": "等諸法所生唯起自於覺明故曰覺明為咎也所",
    "X12n0272_004:0032c13": "妄既立則妄明之理彰焉理法也性也六妄因之",
    "X12n0272_004:0032c14": "而成就四生以之而變易詎能超此妄明之性法",
    "X12n0272_004:0032c15": "故曰明理不踰也。",
    "X12n0272_004:0032c16": "[0032c16] 富樓那想愛同結愛不能離則諸世間父母子孫相",
    "X12n0272_004:0032c17": "生不斷是等則以欲貪為本貪愛同滋貪不能止則",
    "X12n0272_004:0032c18": "諸世間卵化濕胎隨力強弱遞相吞食是等則以殺",
    "X12n0272_004:0032c19": "貪為本以人食羊羊死為人人死為羊如是乃至十",
    "X12n0272_004:0032c20": "生之類死死生生互來相噉惡業俱生窮未來際是",
    "X12n0272_004:0032c21": "等則以盜貪為本汝負我命我還汝債以是因緣經",
    "X12n0272_004:0032c22": "百千劫常在生死汝愛我心我憐汝色以是因緣經",
    "X12n0272_004:0032c23": "百千劫常在纏縛唯殺盜婬三為根本以是因緣業",
    "X12n0272_004:0032c24": "果相續富樓那如是三種顛倒相續皆是覺明明了",
    "X12n0272_004:0033a01": "知性因了發相從妄見生山河大地諸有為相次第",
    "X12n0272_004:0033a02": "遷流因此&#x8657;妄終而復始。",
    "X12n0272_004:0033a03": "[0033a03] 論曰諸經言殺盜婬而此經乃敘婬罪于先者以",
    "X12n0272_004:0033a04": "世尊專治欲貪為大病故也問曰如敘盜貪則曰",
    "X12n0272_004:0033a05": "人死為羊羊死為人何也曰從重處先言之人之",
    "X12n0272_004:0033a06": "生以著味味之美者無如羊故羊為世美物此段",
    "X12n0272_004:0033a07": "經示名言習氣也。[0033a07] 補曰列子曰齊之國氏以善",
    "X12n0272_004:0033a08": "盜告宋之向氏光有曰吾聞天有時地有利吾盜",
    "X12n0272_004:0033a09": "天地之時利雲雨之滂潤山澤之產育以生吾禾",
    "X12n0272_004:0033a10": "殖吾稼築吾垣建吾舍陸盜禽獸水盜魚鱉亡非",
    "X12n0272_004:0033a11": "盜也夫禾稼土木禽獸魚鱉皆天地之所生豈吾",
    "X12n0272_004:0033a12": "之所有哉愚以是而知先佛世尊之敘盜貪類乎",
    "X12n0272_004:0033a13": "殺貪者意與此合凡物之生莫不以生為順死為",
    "X12n0272_004:0033a14": "逆雖禽獸魚鱉其喜生懼死一也既盜有而食之",
    "X12n0272_004:0033a15": "則人死為羊羊死為人互相吞噉無疑矣如青寧",
    "X12n0272_004:0033a16": "生程程生馬馬生人焉蓋吾身在造化中亦一物",
    "X12n0272_004:0033a17": "耳或曰准律不與而取者謂之盜且世人所食物",
    "X12n0272_004:0033a18": "命以己財得之胡為盜曰非物之樂與彼食也夫",
    "X12n0272_004:0033a19": "豈得不為盜哉楞伽經曰凡諸殺者為財利故殺",
    "X12n0272_004:0033a20": "生屠販彼諸愚癡食肉眾生以錢為網而捕諸肉",
    "X12n0272_004:0033a21": "入楞伽經曰是故買者與殺者無異不其然乎不",
    "X12n0272_004:0033a22": "其然乎。",
    "X12n0272_004:0033a23": "[0033a23] 富樓那言若此玅覺本妙覺明與如來心不增不減",
    "X12n0272_004:0033a24": "無狀忽生山河大地諸有為相如來今得玅空明覺",
    "X12n0272_004:0033b01": "山河大地有為習漏何當復生。",
    "X12n0272_004:0033b02": "[0033b02] 論曰金剛藏菩薩於圓覺會中問十方異生本成",
    "X12n0272_004:0033b03": "佛道後起無明一切如來何時復生一切煩惱與",
    "X12n0272_004:0033b04": "富樓那問意同然世尊先問金剛藏以未出輪迴",
    "X12n0272_004:0033b05": "之心辯於佛境然後答之今世尊便直為說之者",
    "X12n0272_004:0033b06": "以金剛藏登地大菩薩不當起輪迴生滅之心富",
    "X12n0272_004:0033b07": "樓那無學小乘望道未見不必訶也。",
    "X12n0272_004:0033b08": "[0033b08] 佛告富樓那譬如迷人於一聚落惑南為北此迷為",
    "X12n0272_004:0033b09": "復因迷而有因悟所出富樓那言如是迷人亦不因",
    "X12n0272_004:0033b10": "迷又不因悟何以故迷本無根云何因迷悟非生迷",
    "X12n0272_004:0033b11": "云何因悟佛言彼之迷人正在迷時&#x5010;有悟人指示",
    "X12n0272_004:0033b12": "令悟富樓那於意云何此人縱迷於此聚落更生迷",
    "X12n0272_004:0033b13": "不不也世尊富樓那十方如來亦復如是此迷無本",
    "X12n0272_004:0033b14": "性畢竟空昔本無迷似有迷覺覺迷迷滅覺不生迷",
    "X12n0272_004:0033b15": "亦如&#x7796;人見空中華&#x7796;病若除華於空滅忽有愚人",
    "X12n0272_004:0033b16": "於彼空華所滅空地待華更生汝觀是人為愚為慧",
    "X12n0272_004:0033b17": "富樓那言空元無華妄見主滅見華滅空已是顛倒",
    "X12n0272_004:0033b18": "敕令更出斯實狂癡云何更名如是狂人為愚為慧",
    "X12n0272_004:0033b19": "佛言如汝所解云何問言諸佛如來玅覺明空何當",
    "X12n0272_004:0033b20": "更出山河大地又如金&#x945B;雜於精金其金一純更不",
    "X12n0272_004:0033b21": "成雜如木成&#x7070;不重為木諸佛如來菩提涅槃亦復",
    "X12n0272_004:0033b22": "如是。",
    "X12n0272_004:0033b23": "[0033b23] 論曰富樓那一問而世尊連舉四種喻答之何也",
    "X12n0272_004:0033b24": "曰言正迷時&#x5010;有悟人指示令悟不復更生迷者",
    "X12n0272_004:0033c01": "明三界山河本無生相如人迷南為北而已迷解",
    "X12n0272_004:0033c02": "則南方不動又言於彼空華所滅空地待華更生",
    "X12n0272_004:0033c03": "名愚人者明三界山河本無滅相如人&#x7796;除則空",
    "X12n0272_004:0033c04": "無華又言其金一純更不成雜者諸佛本覺已現",
    "X12n0272_004:0033c05": "何處更存眾生無明心識之相又言如木成&#x7070;不",
    "X12n0272_004:0033c06": "重為木者眾生心識之相滅已無餘涅槃曰愛心",
    "X12n0272_004:0033c07": "盡處是大涅槃故曰諸佛如來菩提涅槃亦復如",
    "X12n0272_004:0033c08": "是。",
    "X12n0272_004:0033c09": "[0033c09] 富樓那又汝問言地水火風本性圓融周&#x5FA7;法界疑",
    "X12n0272_004:0033c10": "水火性不相陵滅又徵&#x8657;空及諸大地俱&#x5FA7;法界不",
    "X12n0272_004:0033c11": "合相容富樓那譬如&#x8657;空體非&#x7FA3;相而不拒彼諸相",
    "X12n0272_004:0033c12": "發揮所以者何富樓那彼太&#x8657;空日照則明雲屯則",
    "X12n0272_004:0033c13": "暗風搖則動霽澄則清氣凝則濁土積成霾水澄成",
    "X12n0272_004:0033c14": "映於意云何如是殊方諸有為相為因彼生為復空",
    "X12n0272_004:0033c15": "有若彼所生富樓那且日照時既是日明十方世界",
    "X12n0272_004:0033c16": "同為日色云何空中更見圓日若是空明空應自照",
    "X12n0272_004:0033c17": "云何中宵雲霧之時不生光耀當知是明非日非空",
    "X12n0272_004:0033c18": "不異空日觀相元妄無可指陳猶邀空華結為空果",
    "X12n0272_004:0033c19": "云何詰其相陵滅義觀性元真唯玅覺明妙覺明心",
    "X12n0272_004:0033c20": "先非水火云何復問不相容者真妙覺明亦復如是",
    "X12n0272_004:0033c21": "汝以空明則有空現地水火風各各發明則各各現",
    "X12n0272_004:0033c22": "若俱發明則有俱現云何俱現富樓那如一水中現",
    "X12n0272_004:0033c23": "於日影兩人同觀水中之日東西各行則各有日隨",
    "X12n0272_004:0033c24": "二人去一東一西先無準的不應難言此日是一云",
    "X12n0272_004:0034a01": "何各行各日既雙云何現一宛轉&#x8657;妄無可憑據。",
    "X12n0272_004:0034a02": "[0034a02] 論云所言譬如&#x8657;空體非&#x7FA3;相而不拒彼諸相發",
    "X12n0272_004:0034a03": "揮者法法體性&#x8657;誑如此如地性是實則不可更",
    "X12n0272_004:0034a04": "易法身菩薩能變大地為金地種頓失則豈真實",
    "X12n0272_004:0034a05": "又如墻如山呼聲能度則豈真實水性是實則不",
    "X12n0272_004:0034a06": "可更易天人見水謂是琉璃餓鬼見水謂是火魚",
    "X12n0272_004:0034a07": "謂是室廬而水性隨所見成就則豈真實又如寒",
    "X12n0272_004:0034a08": "冰其河能度車馬則豈真實火性是實則不可更",
    "X12n0272_004:0034a09": "易樹提伽則生火中火為母慈則豈真實又西國",
    "X12n0272_004:0034a10": "有布以火浣之鮮明謂之火浣布則豈真實風性",
    "X12n0272_004:0034a11": "是實則不可更易列子御之而行旬有五日而後",
    "X12n0272_004:0034a12": "反則豈真實又舟得其便而駕之則豈真實龍勝",
    "X12n0272_004:0034a13": "問曰云何地水火風實法亦但有名字答無智人",
    "X12n0272_004:0034a14": "謂地等諸物以為實聖人慧眼觀之皆是&#x8657;誑譬",
    "X12n0272_004:0034a15": "如小兒見鏡中像以為實懽喜欲取大人觀之但",
    "X12n0272_004:0034a16": "誑惑人眼諸凡夫見微塵和合而成謂為實地除",
    "X12n0272_004:0034a17": "有天眼者能散此地但見微塵慧眼分別雖散此",
    "X12n0272_004:0034a18": "地初不可得以是觀之各各發明則有俱現不待",
    "X12n0272_004:0034a19": "兩人同觀水中之日東西各行日各隨去也故觀",
    "X12n0272_004:0034a20": "相元妄觀性元真則任彼諸法各各發明何所拒",
    "X12n0272_004:0034a21": "哉。",
    "X12n0272_004:0034a22": "[0034a22] 富樓那汝以色空相傾相奪於如來藏而如來藏隨",
    "X12n0272_004:0034a23": "為色空周&#x5FA7;法界是故於中風動空澄日明雲暗眾",
    "X12n0272_004:0034a24": "生迷悶背覺合塵故發塵勞有世間相我以玅明不",
    "X12n0272_004:0034b01": "滅不生合如來藏而如來藏唯妙覺明圓照法界是",
    "X12n0272_004:0034b02": "故於中一為無量無量為一小中現大大中現小不",
    "X12n0272_004:0034b03": "動道場&#x5FA7;十方界身含十方無盡&#x8657;空於一毛端現",
    "X12n0272_004:0034b04": "寶王剎坐微塵裏轉大法輪滅塵合覺故發真如玅",
    "X12n0272_004:0034b05": "覺明性而如來藏本妙圓心非心非空非地非水非",
    "X12n0272_004:0034b06": "風非火非眼非耳鼻舌身意非色非聲香味觸法非",
    "X12n0272_004:0034b07": "眼識界如是乃至非意識界非明無明明無明盡如",
    "X12n0272_004:0034b08": "是乃至非老非死非老死盡非苦非集非滅非道非",
    "X12n0272_004:0034b09": "智非得非檀那非尸羅非毗黎耶非羼提非禪那非",
    "X12n0272_004:0034b10": "般剌若非波羅蜜多如是乃至非怛闥阿竭非阿羅",
    "X12n0272_004:0034b11": "訶三耶三菩非大涅槃非常非樂非我非淨以是俱",
    "X12n0272_004:0034b12": "非世出世故即如來藏元明心玅即心即空即地即",
    "X12n0272_004:0034b13": "水即風即火即眼即耳鼻舌身意即色即聲香味觸",
    "X12n0272_004:0034b14": "法即眼識界如是乃至即意識界即明無明明無明",
    "X12n0272_004:0034b15": "盡如是乃至即老即死即老死盡即苦即集即滅即",
    "X12n0272_004:0034b16": "道即智即得即檀那即尸羅即毗黎耶即羼提即禪",
    "X12n0272_004:0034b17": "那即般剌若即波羅蜜多如是乃至即怛闥阿竭即",
    "X12n0272_004:0034b18": "阿羅訶三耶三菩即大涅槃即常即樂即我即淨以",
    "X12n0272_004:0034b19": "是俱即世出世故即如來藏妙明心元離即離非是",
    "X12n0272_004:0034b20": "即非即如何世間三有眾生及出世間聲聞緣覺以",
    "X12n0272_004:0034b21": "所知心測度如來無上菩提用世語言入佛知見譬",
    "X12n0272_004:0034b22": "如琴瑟箜篌琵琶雖有玅音若無妙指終不能發汝",
    "X12n0272_004:0034b23": "與眾生亦復如是寶覺真心各各圓滿如我按指海",
    "X12n0272_004:0034b24": "印發光汝暫舉心塵勞先起由無勤求無上覺道愛",
    "X12n0272_004:0034c01": "念小乘得小為足。",
    "X12n0272_004:0034c02": "[0034c02] 論曰如前文曰我今為汝建大法幢亦令十方眾",
    "X12n0272_004:0034c03": "生獲妙微密性淨明心得清淨眼者示此經之宗",
    "X12n0272_004:0034c04": "所謂明見性者也於此則曰我以妙明不滅不生",
    "X12n0272_004:0034c05": "合如來藏而如來藏唯妙覺明圓照法界為滅塵",
    "X12n0272_004:0034c06": "合覺夫滅塵合覺又示趣也問何謂滅塵合覺為",
    "X12n0272_004:0034c07": "經之趣曰世尊以眾生迷故背此覺體之久既遇",
    "X12n0272_004:0034c08": "了緣則當親近隨順之止觀兩法者親近隨順之",
    "X12n0272_004:0034c09": "要也馬鳴又謂之方便欲顯現真如法故有二種",
    "X12n0272_004:0034c10": "行一者行根本方便謂觀一切法因緣和合業果",
    "X12n0272_004:0034c11": "不失起諸大悲修諸善行攝化眾生不住涅槃以",
    "X12n0272_004:0034c12": "真如離於生死涅槃相故此行隨順以為根本是",
    "X12n0272_004:0034c13": "名行根本方便二者能止息方便所謂慚愧及以",
    "X12n0272_004:0034c14": "悔過此能止息一切惡法令不增長以真如離一",
    "X12n0272_004:0034c15": "切過失相故隨順真如止息諸惡是名能止息方",
    "X12n0272_004:0034c16": "便雜華曰佛子譬如金翅鳥王飛行&#x8657;空迴翔不",
    "X12n0272_004:0034c17": "去以清淨眼觀察海內諸龍宮殿奮勇猛力以左",
    "X12n0272_004:0034c18": "右翅鼓揚海水悉令兩闢如龍男女命將盡者而",
    "X12n0272_004:0034c19": "搏取之如來應正等覺金翅鳥王亦復如是住無",
    "X12n0272_004:0034c20": "礙行以淨佛眼觀察諸宮殿中一切眾生若曾種",
    "X12n0272_004:0034c21": "善根已成熟者如來奮勇猛十力以止觀兩翅鼓",
    "X12n0272_004:0034c22": "揚生死大愛海水使其兩闢而撮取之置佛法中",
    "X12n0272_004:0034c23": "令斷一切妄想戲論安住如來無分別無礙行十",
    "X12n0272_004:0034c24": "明論曰以迷十二有支名一切眾生悟十二有支",
    "X12n0272_004:0035a01": "即是佛故眾生及以有支皆無自性若隨順煩惱",
    "X12n0272_004:0035a02": "無明行識名色六根相對生觸受愛取有成五蘊",
    "X12n0272_004:0035a03": "身即生老死常流轉故若以戒定慧觀照方便力",
    "X12n0272_004:0035a04": "照自身心境體相皆自性空無內外有即眾生心",
    "X12n0272_004:0035a05": "全佛智海如馬鳴根本止息二方便觀照此戒定",
    "X12n0272_004:0035a06": "慧三觀照方便與此經欲滅塵合覺之意同也言",
    "X12n0272_004:0035a07": "譬如琴瑟箜篌琵琶雖有玅音者寶覺真心眾生",
    "X12n0272_004:0035a08": "皆證也若無妙指終不能發者喻此本有真心自",
    "X12n0272_004:0035a09": "非善知識方便昭示眾生何由得識雜華曰佛法",
    "X12n0272_004:0035a10": "無人說雖慧不能了亦此意也言如我按指海印",
    "X12n0272_004:0035a11": "發光者以隨順戒定慧觀照方便者也謂之善用",
    "X12n0272_004:0035a12": "其心言汝暫舉心塵勞先起者以不能隨順戒定",
    "X12n0272_004:0035a13": "慧觀照方便而隨順煩惱無明者也謂之不善用",
    "X12n0272_004:0035a14": "其心經文上言按指下言舉心者簡妙其詞使法",
    "X12n0272_004:0035a15": "喻互見耳龍勝曰眾生心性猶如利刀唯用割泥",
    "X12n0272_004:0035a16": "泥無所成刀日就損理體常妙眾生自麤能善用",
    "X12n0272_004:0035a17": "之即合本玅世尊至此舉心諦法十二因緣諸六",
    "X12n0272_004:0035a18": "波羅蜜法三十七道品至如來地世出世間之法",
    "X12n0272_004:0035a19": "曰玅明心元離即離非是即非即者此心微妙廣",
    "X12n0272_004:0035a20": "大非妄念所能觸故何以故心體真如究竟空故",
    "X12n0272_004:0035a21": "夫言究竟亦是以言遣言言說之極馬鳴曰真實",
    "X12n0272_004:0035a22": "空者從本以來一切染法不相應故離一切法差",
    "X12n0272_004:0035a23": "別相故無有&#x8657;妄分別心故應知真如非有相非",
    "X12n0272_004:0035a24": "無相非有無相非非有無相非一相非異相非非",
    "X12n0272_004:0035b01": "一異相略說以一切眾生&#x8657;妄分別所不能觸故",
    "X12n0272_004:0035b02": "如易咸卦六爻初曰咸其拇二曰咸其腓三曰咸",
    "X12n0272_004:0035b03": "其股至九四但曰貞吉悔亡憧憧往來朋從爾思",
    "X12n0272_004:0035b04": "九五又曰咸其晦上六曰咸其輔頰舌四者當言",
    "X12n0272_004:0035b05": "心而不言心何也心非爻數所系但曰朋從爾思",
    "X12n0272_004:0035b06": "而已離亦心之卦當四爻而犯之故曰棄如死如",
    "X12n0272_004:0035b07": "乃知止言思者不欲犯之詞也。[0035b07] 補曰自滅塵合",
    "X12n0272_004:0035b08": "覺至以是俱非世出世故明空如來藏也自其下",
    "X12n0272_004:0035b09": "至以是俱即世出世故明不空如來藏也於空如",
    "X12n0272_004:0035b10": "來藏則曰元明心玅於不空如來藏則曰妙明心",
    "X12n0272_004:0035b11": "元此一節文全生於汝以色空相傾相奪二句世",
    "X12n0272_004:0035b12": "尊意謂富樓那曰汝於如來藏則以色空相傾相",
    "X12n0272_004:0035b13": "奪而如來藏隨為色空故舉心則塵勞起矣我於",
    "X12n0272_004:0035b14": "如來藏則以不滅不生合之故按指則海印發光",
    "X12n0272_004:0035b15": "也問曰前言覺明為咎今言唯妙覺明又曰本妙",
    "X12n0272_004:0035b16": "圓心何也曰此之覺明即性覺之妙明非覺明之",
    "X12n0272_004:0035b17": "妄明也本妙圓心即如來藏心非肉團心也孤山",
    "X12n0272_004:0035b18": "以如來藏約三諦而分之雖一時可觀恐非如來",
    "X12n0272_004:0035b19": "本意何則若以世出世間之法非非之即之為三",
    "X12n0272_004:0035b20": "諦該如來藏於楞伽當何以分之耶如佛語心品",
    "X12n0272_004:0035b21": "曰有時空無相無願如實際法性法身涅槃離自",
    "X12n0272_004:0035b22": "性不生不滅本來寂靜自性涅槃如是等句說如",
    "X12n0272_004:0035b23": "來藏入楞伽又曰一切世間法皆如幻而諸外道",
    "X12n0272_004:0035b24": "凡夫不知楞伽王若能如是見如實見者名為正",
    "X12n0272_004:0035c01": "見若異見者名為邪見若分別者名為取二楞伽",
    "X12n0272_004:0035c02": "王譬如鏡中像自見像譬如水中影自見影如月",
    "X12n0272_004:0035c03": "燈光在屋室中影自見影如空中響聲自出聲取",
    "X12n0272_004:0035c04": "以為聲若如是取法與非法皆是&#x8657;妄妄想分別",
    "X12n0272_004:0035c05": "是故不知法及非法增長&#x8657;妄不得寂滅寂滅者",
    "X12n0272_004:0035c06": "名為一心一心者名如來藏二經既以空無相無",
    "X12n0272_004:0035c07": "願離自性寂滅等為如來藏校此經非諸法之旨",
    "X12n0272_004:0035c08": "初無有異但楞伽惟顯空如來藏此則兼顯不空",
    "X12n0272_004:0035c09": "如來藏也故於非諸法之下則曰即如來藏於即",
    "X12n0272_004:0035c10": "諸法之下亦曰即如來藏其大義炳然何必以三",
    "X12n0272_004:0035c11": "諦局而分之蓋愚於前文&#x751E;闢淨覺者此也寂音",
    "X12n0272_004:0035c12": "謂離即離非是即非即為遣言者韙矣而孤山又",
    "X12n0272_004:0035c13": "以由不勤求無上覺道之句謂釋塵勞先起之由",
    "X12n0272_004:0035c14": "差之亦甚佛意似曰汝暫舉心塵勞先起者過由",
    "X12n0272_004:0035c15": "不求無上覺道但愛念小乘得少為足耳所言非",
    "X12n0272_004:0035c16": "道非得即疊結二乘怛闥阿竭此云如來阿羅訶",
    "X12n0272_004:0035c17": "此云應供三耶三菩此云正&#x5FA7;知。",
    "X12n0272_004:0035c18": "[0035c18] 富樓那言我與如來寶覺圓明真妙淨心無二圓滿",
    "X12n0272_004:0035c19": "而我昔遭無始妄想久在輪迴今得聖乘猶未究竟",
    "X12n0272_004:0035c20": "世尊諸妄一切圓滅獨玅真常敢問如來一切眾生",
    "X12n0272_004:0035c21": "何因有妄自蔽妙明受此淪溺佛告富樓那汝雖除",
    "X12n0272_004:0035c22": "疑餘惑未盡吾以世間現前諸事今復問汝汝豈不",
    "X12n0272_004:0035c23": "聞室羅城中演若達多忽於晨朝以鏡照面愛鏡中",
    "X12n0272_004:0035c24": "頭眉目可見嗔責己頭不見面目以為魑魅無狀狂",
    "X12n0272_004:0036a01": "走於意云何此人何因無故狂走。",
    "X12n0272_004:0036a02": "[0036a02] 富樓那言是人心狂更無他故佛言玅覺明圓本圓",
    "X12n0272_004:0036a03": "明妙既稱為妄云何有因若有所因云何名妄自諸",
    "X12n0272_004:0036a04": "妄想展轉相因從迷積迷以歷塵劫雖佛發明猶不",
    "X12n0272_004:0036a05": "能返如是迷因因迷自有識迷無因妄無所依尚無",
    "X12n0272_004:0036a06": "有生欲何為滅得菩提者如寤時人說夢中事心縱",
    "X12n0272_004:0036a07": "精明欲何因緣取夢中物況復無因本無所有如彼",
    "X12n0272_004:0036a08": "城中演若達多豈有因緣自怖頭走忽然狂歇頭非",
    "X12n0272_004:0036a09": "外得縱未歇狂亦何遺失富樓那妄性如是因何為",
    "X12n0272_004:0036a10": "在汝但不隨分別世間業果眾生三種相續三緣斷",
    "X12n0272_004:0036a11": "故三因不生則汝心中演若達多狂性自歇歇即菩",
    "X12n0272_004:0036a12": "提勝淨明心本周法界不從人得何藉劬勞肯綮修",
    "X12n0272_004:0036a13": "證。",
    "X12n0272_004:0036a14": "[0036a14] 補曰佛以三緣斷處名之曰歇歇即勝淨明心煥",
    "X12n0272_004:0036a15": "然顯露與佛無殊豈待修而後證所謂一擊忘所",
    "X12n0272_004:0036a16": "知更不假修持是也無盡曰滿慈問何因有妄不",
    "X12n0272_004:0036a17": "問肯綮修證刪去何籍二句嗚呼經意著明若揭",
    "X12n0272_004:0036a18": "日月何無盡之自昧類若是耶本周法界者謂此",
    "X12n0272_004:0036a19": "心雖被緣因所覆初不曾失故下文舉衣珠為喻。",
    "X12n0272_004:0036a20": "[0036a20] 譬如有人於自衣中繫如意珠不自覺知窮露他方",
    "X12n0272_004:0036a21": "乞食馳走雖實貧窮珠不曾失忽有智者指示其珠",
    "X12n0272_004:0036a22": "所願從心致大饒富方悟神珠非從外得即時阿難",
    "X12n0272_004:0036a23": "在大眾中頂禮佛足起立白佛世尊現說殺盜婬業",
    "X12n0272_004:0036a24": "三緣斷故三因不生心中達多狂性自歇歇即菩提",
    "X12n0272_004:0036b01": "不從人得斯則因緣皎然明白云何如來頓棄因緣",
    "X12n0272_004:0036b02": "我從因緣心得開悟世尊此義何獨我等年少有學",
    "X12n0272_004:0036b03": "聲聞今此會中大目犍連及舍利弗須菩提等從老",
    "X12n0272_004:0036b04": "梵至聞佛因緣發心開悟得成無漏今說菩提不從",
    "X12n0272_004:0036b05": "因緣則王舍城拘舍黎等所說自然成第一義唯垂",
    "X12n0272_004:0036b06": "大悲開發迷悶。",
    "X12n0272_004:0036b07": "[0036b07] 佛告阿難即如城中演若達多狂性因緣若得滅除",
    "X12n0272_004:0036b08": "則不狂性自然而出因緣自然理窮於是阿難演若",
    "X12n0272_004:0036b09": "達多頭本自然本自其然無然非自何因緣故怖頭",
    "X12n0272_004:0036b10": "狂走若自然頭因緣故狂何不自然因緣故失本頭",
    "X12n0272_004:0036b11": "不失狂怖妄出曾無變易何籍因緣本狂自然本有",
    "X12n0272_004:0036b12": "狂怖未狂之際狂何所潛不狂自然頭本無妄何為",
    "X12n0272_004:0036b13": "狂走。",
    "X12n0272_004:0036b14": "[0036b14] 補曰自頭本自然至何為狂走文有三疊其一曰",
    "X12n0272_004:0036b15": "若頭本自然出於狂怖既本自其然則無然非自",
    "X12n0272_004:0036b16": "何由照鏡因緣怖頭狂走此以因緣破自然也其",
    "X12n0272_004:0036b17": "二曰此自然頭若由照鏡因緣故狂此狂何不由",
    "X12n0272_004:0036b18": "照鏡因緣故失若本頭不失狂怖妄出則此本頭",
    "X12n0272_004:0036b19": "曾無變易又豈藉因緣而使之然此以自然破因",
    "X12n0272_004:0036b20": "緣也其三曰若頭自然本有狂怖當未狂之際狂",
    "X12n0272_004:0036b21": "潛何地若不狂既非自然頭亦本自無妄何為怖",
    "X12n0272_004:0036b22": "頭狂走此總破因緣自然俱為戲論也故下文云",
    "X12n0272_004:0036b23": "云演若達多此云祠授。",
    "X12n0272_004:0036b24": "[0036b24] 若悟本頭識知狂走因緣自然俱為戲論是故我言",
    "X12n0272_004:0036c01": "三緣斷故即菩提心菩提心生生滅心滅此但生滅",
    "X12n0272_004:0036c02": "滅生俱盡無功用道若有自然如是則明自然心生",
    "X12n0272_004:0036c03": "生滅心滅此亦生滅無生滅者名為自然猶如世間",
    "X12n0272_004:0036c04": "諸相雜和成一體者名和合性非和合者稱本然性",
    "X12n0272_004:0036c05": "本然非然和合非合合然俱離離合俱非此句方名",
    "X12n0272_004:0036c06": "無戲論法菩提涅槃尚在遙遠非汝歷劫辛勤修證",
    "X12n0272_004:0036c07": "雖復憶持十方如來十二部經清淨妙理如恒河沙",
    "X12n0272_004:0036c08": "只益戲論汝雖談說因緣自然決定明了人間稱汝",
    "X12n0272_004:0036c09": "多聞第一以此積劫多聞熏習不能免離摩登伽難",
    "X12n0272_004:0036c10": "何須待我佛頂神&#x546A;摩登伽心婬火頓歇得阿那含",
    "X12n0272_004:0036c11": "於我法中成精進林愛河乾枯令汝解脫是故阿難",
    "X12n0272_004:0036c12": "汝雖歷劫憶持如來祕密妙嚴不如一日修無漏業",
    "X12n0272_004:0036c13": "遠離世間憎愛二苦如摩登伽宿為婬女由神&#x546A;力",
    "X12n0272_004:0036c14": "銷其愛欲法中今名性比丘尼與羅&#x777A;母耶輸陀羅",
    "X12n0272_004:0036c15": "同悟宿因知歷世因貪愛為苦一念熏修無漏善故",
    "X12n0272_004:0036c16": "或得出纏或蒙授記如何自欺尚留觀聽。",
    "X12n0272_004:0036c17": "[0036c17] 論曰貪因緣盜盜即是緣瞋因緣殺殺即是緣癡",
    "X12n0272_004:0036c18": "因緣婬婬即是緣是謂三緣貪業果報以貪為因",
    "X12n0272_004:0036c19": "瞋業果報以瞋為因癡業果報以癡為因是謂三",
    "X12n0272_004:0036c20": "因故曰三緣斷故三因不生問曰維摩經曰為憎",
    "X12n0272_004:0036c21": "上慢人說有殺盜婬業圓覺經曰諸婬怒癡具為",
    "X12n0272_004:0036c22": "梵行而此經必欲令斷之何也曰世尊以此會指",
    "X12n0272_004:0036c23": "阿難摩登伽為緣說流轉三界坐貪婬欲故特言",
    "X12n0272_004:0036c24": "斷之也如易噬嗑去姦之封曰利用獄亨&#x9825;中有",
    "X12n0272_004:0037a01": "物動而麗乎上則噬嗑矣物譬則婬習也噬嗑以",
    "X12n0272_004:0037a02": "獄之譬則以交神之道見之也龍勝曰眾生&#x8657;妄",
    "X12n0272_004:0037a03": "如玻黎珠隨前色變自無定色如以瞋心見此人",
    "X12n0272_004:0037a04": "弊若瞋心休息婬欲心生還見此人復好若以憍",
    "X12n0272_004:0037a05": "慢心生見此人卑賤聞其有德還生敬心如是等",
    "X12n0272_004:0037a06": "有理而憎愛無理而憎愛皆是&#x8657;妄雜華論曰須",
    "X12n0272_004:0037a07": "彌在大海中高八萬四千由旬非手足攀攬可及",
    "X12n0272_004:0037a08": "以明八萬四千塵勞住煩惱大海眾生有能於一",
    "X12n0272_004:0037a09": "切法無思無為即煩惱自然枯竭塵勞成一切智",
    "X12n0272_004:0037a10": "山煩惱成一切智海若更起心思慮即有攀緣則",
    "X12n0272_004:0037a11": "塵勞愈高煩惱愈深不能以至諸佛至頂也黃龍",
    "X12n0272_004:0037a12": "曰譬諸地爾隆者下之窪者平之彼將登於九仞",
    "X12n0272_004:0037a13": "之上吾亦與之俱困而極於九淵之下吾亦與之",
    "X12n0272_004:0037a14": "俱技之窮則妄盡而自釋也故曰演若達多狂性",
    "X12n0272_004:0037a15": "自歇歇即菩提勝淨明心本周沙界不從人得何",
    "X12n0272_004:0037a16": "藉劬勞肯綮修證著骨肉謂之肯於骨可啟處有",
    "X12n0272_004:0037a17": "小結礙謂之綮莊子曰技經肯綮之未&#x751E;肯綮庖",
    "X12n0272_004:0037a18": "者用功力處經意若曰但狂性歇即不必施功力",
    "X12n0272_004:0037a19": "也譯者用莊子之語達其意。[0037a19] 補曰如來既排因",
    "X12n0272_004:0037a20": "緣自然俱為戲論至無功用道離合俱非理智不",
    "X12n0272_004:0037a21": "及處方名無戲論法於菩提涅槃智斷二果尚在",
    "X12n0272_004:0037a22": "遙遠況戲論法乎此無戲論法非汝歷劫辛勤修",
    "X12n0272_004:0037a23": "證可得此結明何藉劬勞肯綮修證之義也若修",
    "X12n0272_004:0037a24": "證可得只益戲論故曰汝雖歷劫憶持如來祕密",
    "X12n0272_004:0037b01": "玅嚴不如一日修無漏業其詞簡其旨明矣義學",
    "X12n0272_004:0037b02": "之師以聞而未證與庶幾之義釋尚在二字嗚呼",
    "X12n0272_004:0037b03": "如來真道示人豈以二途使後學背馳哉如尚留",
    "X12n0272_004:0037b04": "觀聽與尚在遙遠有何異其自&#x8FC3;若此又以智論",
    "X12n0272_004:0037b05": "佛坐道場時偈釋無戲論法此尤不通之論也耶",
    "X12n0272_004:0037b06": "輸陀羅此云華色。",
    "X12n0272_004:0037b07": "[0037b07] 阿難及諸大眾聞佛示誨疑惑銷除心悟實相身意",
    "X12n0272_004:0037b08": "輕安得未曾有重復悲淚頂禮佛足長跪合掌而白",
    "X12n0272_004:0037b09": "佛言無上大悲清淨寶王善開我心能以如是種種",
    "X12n0272_004:0037b10": "因緣方便提獎引諸沈冥出於苦海世尊我今雖承",
    "X12n0272_004:0037b11": "如是法音知如來藏妙覺明心&#x5FA7;十方界含育如來",
    "X12n0272_004:0037b12": "十方國土清淨寶嚴玅覺王剎如來復責多聞無功",
    "X12n0272_004:0037b13": "不逮修習我今猶如旅泊之人忽蒙天王賜與華屋",
    "X12n0272_004:0037b14": "雖獲大宅要因門入惟願如來不捨大悲示我在會",
    "X12n0272_004:0037b15": "諸蒙暗者捐捨小乘畢獲如來無餘涅槃本發心路",
    "X12n0272_004:0037b16": "令有學者從何攝伏疇昔攀緣得陀羅尼入佛知見",
    "X12n0272_004:0037b17": "作是語已五體投地在會一心佇佛慈旨。",
    "X12n0272_004:0037b18": "[0037b18] 爾時世尊哀愍會中緣覺聲聞於菩提心未自在者",
    "X12n0272_004:0037b19": "及為當來佛滅度後末法眾生發菩提心開無上乘",
    "X12n0272_004:0037b20": "妙修行路宣示阿難及諸大眾汝等決定發菩提心",
    "X12n0272_004:0037b21": "於佛如來玅三摩提不生疲倦應當先明發覺初心",
    "X12n0272_004:0037b22": "二決定義云何初心二義決定阿難第一義者汝等",
    "X12n0272_004:0037b23": "若欲捐捨聲聞修菩薩乘入佛知見應當審觀因地",
    "X12n0272_004:0037b24": "發心與果地覺為同為異阿難若於因地以生滅心",
    "X12n0272_004:0037c01": "為本修因而求佛乘不生不滅無有是處以是義故",
    "X12n0272_004:0037c02": "汝當照明諸器世間可作之法皆從變滅阿難汝觀",
    "X12n0272_004:0037c03": "世間可作之法誰為不壞然終不聞爛壞&#x8657;空何以",
    "X12n0272_004:0037c04": "故空非可作由是終始無壞滅故則汝身中堅相為",
    "X12n0272_004:0037c05": "地潤濕為水煖觸為火動搖為風由此四纏分汝湛",
    "X12n0272_004:0037c06": "圓妙覺明心為視為聽為覺為察從始入終五疊渾",
    "X12n0272_004:0037c07": "濁云何為濁阿難譬如清水清潔本然即彼塵土&#x7070;",
    "X12n0272_004:0037c08": "沙之倫本質留礙二體法爾性不相循有世間人取",
    "X12n0272_004:0037c09": "彼土塵投於淨水土失留礙水亡清潔容貌汩然名",
    "X12n0272_004:0037c10": "之為濁汝濁五重亦復如是阿難汝見&#x8657;空&#x5FA7;十方",
    "X12n0272_004:0037c11": "界空見不分有空無體有見無覺相織妄成是第一",
    "X12n0272_004:0037c12": "重名為劫濁汝身現摶四大為體見聞覺知壅令留",
    "X12n0272_004:0037c13": "礙水火風土旋令覺知相織妄成是第二重名為見",
    "X12n0272_004:0037c14": "濁又汝心中憶識誦習性發知見容現六重離塵無",
    "X12n0272_004:0037c15": "相離覺無性相織妄成是第三重名煩惱濁又汝朝",
    "X12n0272_004:0037c16": "夕生滅不停知見每欲留於世間業運每常遷於國",
    "X12n0272_004:0037c17": "土相織妄成是第四重名眾生濁汝等見聞元無異",
    "X12n0272_004:0037c18": "性眾塵隔越無狀異生性中相知用中相背同異失",
    "X12n0272_004:0037c19": "準相織妄成是第五重名為命濁阿難汝今欲令見",
    "X12n0272_004:0037c20": "聞覺知遠契如來常樂我淨應當先擇死生根本依",
    "X12n0272_004:0037c21": "不生滅圓湛性成以湛旋其&#x8657;妄滅生伏還元覺得",
    "X12n0272_004:0037c22": "元明覺無生滅性為因地心然後圓成果地修證如",
    "X12n0272_004:0037c23": "澄濁水貯於靜器靜深不動沙土自沈清水現前名",
    "X12n0272_004:0037c24": "為初伏客塵煩惱去泥純水名為永斷根本無明明",
    "X12n0272_004:0038a01": "相精純一切變現不為煩惱皆合涅槃清淨玅德。",
    "X12n0272_004:0038a02": "[0038a02] 第二義者汝等必欲發菩提心於菩薩乘生大勇猛",
    "X12n0272_004:0038a03": "決定棄捐諸有為相應當審詳煩惱根本此無始來",
    "X12n0272_004:0038a04": "發業潤生誰作誰受阿難汝修菩提若不審觀煩惱",
    "X12n0272_004:0038a05": "根本則不能知&#x8657;妄根塵何處顛倒處尚不知云何",
    "X12n0272_004:0038a06": "降伏取如來位阿難汝觀世間解結之人不見所結",
    "X12n0272_004:0038a07": "云何知解不聞&#x8657;空被汝隳裂何以故空無形相無",
    "X12n0272_004:0038a08": "結解故則汝現前眼耳鼻舌及與身心六為賊媒自",
    "X12n0272_004:0038a09": "劫家寶由此無始眾生世界生纏縛故於器世間不",
    "X12n0272_004:0038a10": "能超越阿難云何名為眾生世界世為遷流界為方",
    "X12n0272_004:0038a11": "位汝今當知東西南北東南西南東北西北上下為",
    "X12n0272_004:0038a12": "界過去未來現在為世方位有十流數有三一切眾",
    "X12n0272_004:0038a13": "生織妄相成身中貿遷世界相涉而此界性設雖十",
    "X12n0272_004:0038a14": "方定位可明世間只目東西南北上下無位中無定",
    "X12n0272_004:0038a15": "方四數必明與世相涉三四四三宛轉十二流變三",
    "X12n0272_004:0038a16": "疊一十百千總括始終六根之中各各功德有千二",
    "X12n0272_004:0038a17": "百阿難汝復於中克定優劣如眼觀見後暗前明前",
    "X12n0272_004:0038a18": "方全明後方全暗左右傍觀三分之二統論所作功",
    "X12n0272_004:0038a19": "德不全三分言功一分無德當知眼唯八百功德如",
    "X12n0272_004:0038a20": "耳周聽十方無遺動若邇遙靜無邊際當知耳根圓",
    "X12n0272_004:0038a21": "滿一千二百功德如鼻&#x9F45;聞通出入息有出有入而",
    "X12n0272_004:0038a22": "闕中交驗於鼻根三分闕一當知鼻唯八百功德如",
    "X12n0272_004:0038a23": "舌宣揚盡諸世間出世間智言有方分理無窮盡當",
    "X12n0272_004:0038a24": "知舌根圓滿一千二百功德如身覺觸識於違順合",
    "X12n0272_004:0038b01": "時能覺離中不知離一合雙驗於身根三分闕一當",
    "X12n0272_004:0038b02": "知身唯八百功德如意默容十方三世一切世間出",
    "X12n0272_004:0038b03": "世間法唯聖與凡無不包容盡其涯際當知意根圓",
    "X12n0272_004:0038b04": "滿一千二百功德阿難汝今欲逆生死欲流返窮流",
    "X12n0272_004:0038b05": "根至不生滅當驗此等六受用根誰合誰離誰深誰",
    "X12n0272_004:0038b06": "淺誰為圓通誰不圓滿若能於此悟圓通根逆彼無",
    "X12n0272_004:0038b07": "始織妄業流得循圓通與不圓根日劫相倍我今備",
    "X12n0272_004:0038b08": "顯六湛圓明本所功德數量如是隨汝詳擇其可入",
    "X12n0272_004:0038b09": "者吾當發明令汝增進十方如來於十八界一一修",
    "X12n0272_004:0038b10": "行皆得圓滿無上菩提於其中間亦無優劣但汝下",
    "X12n0272_004:0038b11": "劣未能於中圓自在慧故我宣揚令汝但於一門深",
    "X12n0272_004:0038b12": "入入一無妄彼六知根一時清淨。",
    "X12n0272_004:0038b13": "[0038b13] 論云既曰歇即菩提勝淨明心本周沙界不從人",
    "X12n0272_004:0038b14": "得何藉劬勞肯綮修證及阿難請問從何攝伏疇",
    "X12n0272_004:0038b15": "昔攀緣則又示發覺初心二決定義謂止觀也止",
    "X12n0272_004:0038b16": "觀雖未至肯綮非修證乎曰新學菩薩不知佛意",
    "X12n0272_004:0038b17": "則於修行有二種疑疑有修證即成敗壞之法疑",
    "X12n0272_004:0038b18": "斷修證則無成辦之期故世尊既已顯說頂法深",
    "X12n0272_004:0038b19": "妙微密畢殫無餘矣乃開方便門為發覺初心者",
    "X12n0272_004:0038b20": "說此二義夫謂之方便則非究竟法馬鳴問曰一",
    "X12n0272_004:0038b21": "切眾生一切諸法皆同一法界無有二相據理但",
    "X12n0272_004:0038b22": "應正念真如何假復修一切善行救一切眾生答",
    "X12n0272_004:0038b23": "曰不然如摩尼寶珠本性明潔在&#x945B;穢中假使有",
    "X12n0272_004:0038b24": "人勤加憶念而不作方便不施功力欲求清淨終",
    "X12n0272_004:0038c01": "不可得真如之法亦復如是體雖明潔具足功德",
    "X12n0272_004:0038c02": "而被無邊客塵所染假使有人勤加憶念而不作",
    "X12n0272_004:0038c03": "方便不假修行欲求清淨終無得理故為初心則",
    "X12n0272_004:0038c04": "是方便法華經說四種安樂行至常在閑處收攝",
    "X12n0272_004:0038c05": "其心觀一切法如實相則曰是名親近處譬如窮",
    "X12n0272_004:0038c06": "子捨父逃逝五十餘年&#x7ADB;竮歸來下劣之心未能",
    "X12n0272_004:0038c07": "捨故見其父寶几承足白拂執衛疑非己有則以",
    "X12n0272_004:0038c08": "方便二十年間但令除糞然後出入心相體解即",
    "X12n0272_004:0038c09": "與名子以是知佛於涅槃時說眾生佛性有二種",
    "X12n0272_004:0038c10": "因一者正因二者緣因正因謂眾生佛性緣因謂",
    "X12n0272_004:0038c11": "六波羅蜜如乳中之酪因酵醹發之乃得成就問",
    "X12n0272_004:0038c12": "曰五濁何因而然曰定林曰土色也水識也識色",
    "X12n0272_004:0038c13": "雜亂故名為濁若根不緣塵則識色不偶識色不",
    "X12n0272_004:0038c14": "偶則水不雜土成清瑩矣劫濁在色陰地若盡此",
    "X12n0272_004:0038c15": "陰則劫清淨有空無體結暗為色故有見無覺生",
    "X12n0272_004:0038c16": "發遍迷故見濁在受陰地若盡此陰則見清淨見",
    "X12n0272_004:0038c17": "聞覺知壅令留礙以有界故水火風土旋令覺知",
    "X12n0272_004:0038c18": "以有數故初一水也次二火也次三風也次四土",
    "X12n0272_004:0038c19": "也故言序如此煩惱濁在想陰地若盡此陰則煩",
    "X12n0272_004:0038c20": "惱清淨雖未盡此陰已能返觀其面去住自由性",
    "X12n0272_004:0038c21": "發知見者根不能壅也故離根而性發容現六塵",
    "X12n0272_004:0038c22": "者塵不能旋也故絕塵而容現此則憶識誦習禪",
    "X12n0272_004:0038c23": "定力也然猶離色塵無相離見覺無性所以名煩",
    "X12n0272_004:0038c24": "惱濁眾生濁在行陰地若盡此陰則眾生清淨眾",
    "X12n0272_004:0039a01": "生即覺性澄寂則合空為真擾動則合塵為妄離",
    "X12n0272_004:0039a02": "妄眾生滅也所謂知見每欲留於世間業運每常",
    "X12n0272_004:0039a03": "遷於國土者生滅法也以著生滅名眾生濁命濁",
    "X12n0272_004:0039a04": "在識陰地若盡此陰則命清淨眾塵隔越無狀異",
    "X12n0272_004:0039a05": "生以識分別迷一性故性中相知用中相背以起",
    "X12n0272_004:0039a06": "見墮執故同異失準不達性相義故聲聞緣覺皆",
    "X12n0272_004:0039a07": "不能超此如來用中相背故曰用中相背如來藏",
    "X12n0272_004:0039a08": "一性無二如來準此滅生滅心二乘見自共相即",
    "X12n0272_004:0039a09": "於同失準如來藏隨為色空如來準此故種類俱",
    "X12n0272_004:0039a10": "空二乘取真證滅故於異失準也當以止法澄令",
    "X12n0272_004:0039a11": "清瑩故曰清水現前名為初伏客塵煩惱又問六",
    "X12n0272_004:0039a12": "根功德之數曰天台智者釋法華經六根功德&#x5AD3;",
    "X12n0272_004:0039a13": "法之數未明者以未見三疊流變一十百千之旨",
    "X12n0272_004:0039a14": "耳夫以眾生世界三四四三宛轉流變成十二矣",
    "X12n0272_004:0039a15": "第一疊也於此十二之上各增十二為百二十矣",
    "X12n0272_004:0039a16": "第二疊也於此百二十之上各又增十二為千二",
    "X12n0272_004:0039a17": "百矣第三疊也然眼見前傍後方全暗鼻出入息",
    "X12n0272_004:0039a18": "闕於中交身合能覺離中不知皆三分闕一所以",
    "X12n0272_004:0039a19": "唯八百功德而已當以觀法審觀則如去泥純水",
    "X12n0272_004:0039a20": "故曰名為永斷根本無明法華經曰以是功德莊",
    "X12n0272_004:0039a21": "嚴六根皆令清淨是善男子善女人父母所生清",
    "X12n0272_004:0039a22": "淨肉眼見於三千大千世界至於耳根又曰父母",
    "X12n0272_004:0039a23": "所生清淨常耳皆悉聞知如是分別種種音聲而",
    "X12n0272_004:0039a24": "不壞耳根以眼耳例諸根皆然則知入是觀法獲",
    "X12n0272_004:0039b01": "六根清淨也無所疑矣。[0039b01] 補曰言眼鼻身之功德",
    "X12n0272_004:0039b02": "各止八百者皆三分缺一故也缺一則同數變有",
    "X12n0272_004:0039b03": "異故眼以四三為揲鼻身以三四為揲如左右傍",
    "X12n0272_004:0039b04": "觀三分之二者數之略也雖各本具二百以左窺",
    "X12n0272_004:0039b05": "右則左益五十以右窺左則右益五十故各得二",
    "X12n0272_004:0039b06": "百五十資中曰一方三百旁觀二百又得兩分之",
    "X12n0272_004:0039b07": "餘共成五百并前三百總成八百者是矣身鼻之",
    "X12n0272_004:0039b08": "數按文自見然圓通之門合於此下顯發而阿難",
    "X12n0272_004:0039b09": "既以逆流結解為問故世尊具答之後方冥授其",
    "X12n0272_004:0039b10": "旨也。",
    "X12n0272_004:0039b11": "[0039b11] 阿難白佛言世尊云何逆流深入一門能令六根一",
    "X12n0272_004:0039b12": "時清淨。",
    "X12n0272_004:0039b13": "[0039b13] 佛告阿難汝今已得須陀洹果已滅三界眾生世間",
    "X12n0272_004:0039b14": "見所斷惑然猶未知根中積生無始&#x8657;習彼習要因",
    "X12n0272_004:0039b15": "修所斷得何況此中生住異滅分劑頭數。",
    "X12n0272_004:0039b16": "[0039b16] 補曰初果雖斷分別麤惑尚餘俱生細惑未斷此",
    "X12n0272_004:0039b17": "惑未斷何能證苦邊際知生住異滅限劑之頭數",
    "X12n0272_004:0039b18": "乎能證苦邊際至無學地不但知一有情生住異",
    "X12n0272_004:0039b19": "滅限劑頭數復於三千大千界內有情無情念念",
    "X12n0272_004:0039b20": "遷變微細行相悉亦知之然生住異滅之義釋者",
    "X12n0272_004:0039b21": "多端其實即生老病死也。",
    "X12n0272_004:0039b22": "[0039b22] 今汝且觀現前六根為一為六阿難若言一者耳何",
    "X12n0272_004:0039b23": "不見目何不聞頭奚不履足奚不語若此六根決定",
    "X12n0272_004:0039b24": "成六如我今會與汝宣揚微玅法門汝之六根誰來",
    "X12n0272_004:0039c01": "領受阿難言我用耳聞佛言汝耳自聞何關身口口",
    "X12n0272_004:0039c02": "來問義身起欽承是故應知非一終六非六終一終",
    "X12n0272_004:0039c03": "不汝根元一元六阿難當知是根非一非六由無始",
    "X12n0272_004:0039c04": "來顛倒淪替故於圓湛一六義生汝須陀洹雖得六",
    "X12n0272_004:0039c05": "銷猶未亡一如太&#x8657;空參合&#x7FA3;器由器形異名之異",
    "X12n0272_004:0039c06": "空除器觀空說空為一彼太&#x8657;空云何為汝成同不",
    "X12n0272_004:0039c07": "同何況更名是一非一則汝了知六受用根亦復如",
    "X12n0272_004:0039c08": "是由明暗等二種相形於妙圓中黏湛發見見精映",
    "X12n0272_004:0039c09": "色結色成根根元目為清淨四大因名眼體如蒲萄",
    "X12n0272_004:0039c10": "朵浮根四塵流逸奔色由動靜等二種相擊於玅圓",
    "X12n0272_004:0039c11": "中黏湛發聽聽精映聲卷聲成根根元目為清淨四",
    "X12n0272_004:0039c12": "大因名耳體如新卷葉浮根四塵流逸奔聲由通塞",
    "X12n0272_004:0039c13": "等二種相發於玅圓中黏湛發&#x9F45;&#x9F45;精映香納香成",
    "X12n0272_004:0039c14": "根根元目為清淨四大因名鼻體如雙垂爪浮根四",
    "X12n0272_004:0039c15": "塵流逸奔香由恬變等二種相參於妙圓中黏湛發",
    "X12n0272_004:0039c16": "嘗嘗精映味絞味成根根元目為清淨四大因名舌",
    "X12n0272_004:0039c17": "體如初偃月浮根四塵流逸奔味由離合等二種相",
    "X12n0272_004:0039c18": "摩於妙圓中黏湛發覺覺精映觸摶觸成根根元目",
    "X12n0272_004:0039c19": "為清淨四大因名身體如腰鼓顙浮根四塵流逸奔",
    "X12n0272_004:0039c20": "觸由生滅等二種相續於玅圓中黏湛發知知精映",
    "X12n0272_004:0039c21": "法覽法成根根元目為清淨四大因名意思如幽室",
    "X12n0272_004:0039c22": "見浮根四塵流逸奔法阿難如是六根由彼覺明有",
    "X12n0272_004:0039c23": "明明覺失彼精了黏妄發光是以汝今離暗離明無",
    "X12n0272_004:0039c24": "有見體離動離靜元無聽質無通無塞&#x9F45;性不生非",
    "X12n0272_004:0040a01": "變非恬嘗無所出不離不合覺觸本無無滅無生了",
    "X12n0272_004:0040a02": "知安寄汝但不循動靜合離恬變通塞生滅明暗如",
    "X12n0272_004:0040a03": "是十二諸有為相隨拔一根脫黏內伏伏歸元真發",
    "X12n0272_004:0040a04": "本明耀耀性發明諸餘五黏應拔圓脫不由前塵所",
    "X12n0272_004:0040a05": "起知見明不循根寄根明發由是六根互相為用阿",
    "X12n0272_004:0040a06": "難汝豈不知今此會中阿那律陀無目而見跋難陀",
    "X12n0272_004:0040a07": "龍無耳而聽殑伽神女非鼻聞香驕梵&#x9262;提異舌知",
    "X12n0272_004:0040a08": "味舜若多神無身覺觸如來光中映令暫現既為風",
    "X12n0272_004:0040a09": "質其體元無諸滅盡定得寂聲聞如此會中摩訶迦",
    "X12n0272_004:0040a10": "葉久滅意根圓明了知不因心念阿難今汝諸根若",
    "X12n0272_004:0040a11": "圓拔已內瑩發光如是浮塵及器世間諸變化相如",
    "X12n0272_004:0040a12": "湯銷水應念化成無上知覺阿難如彼世人聚見於",
    "X12n0272_004:0040a13": "眼若令急合暗相現前六根黯然頭足相類彼人以",
    "X12n0272_004:0040a14": "手循體外繞彼雖不見頭足一辯知覺是同緣見因",
    "X12n0272_004:0040a15": "明暗成無見不明自發則諸暗相永不能昏根塵既",
    "X12n0272_004:0040a16": "銷云何覺明不成圓玅。",
    "X12n0272_004:0040a17": "[0040a17] 論曰凡夫具十使煩惱謂身見邊見邪見禁取戒",
    "X12n0272_004:0040a18": "取者五利使也貪瞋癡慢疑者五鈍使也小乘謂",
    "X12n0272_004:0040a19": "之十種惑業如身見邊見邪見禁取戒取疑是見",
    "X12n0272_004:0040a20": "所斷惑餘皆是修所斷惑也龍勝曰清淨者空也",
    "X12n0272_004:0040a21": "不曰空而曰清淨者佛知眾生畏空故遮言清淨",
    "X12n0272_004:0040a22": "今言根元目為清淨四大者根元空也根元本空",
    "X12n0272_004:0040a23": "則浮根而動者名為四塵然非此四塵不能以成",
    "X12n0272_004:0040a24": "六根故成眼之象如蒲萄朵成耳之象如新卷葉",
    "X12n0272_004:0040b01": "成鼻之象如雙垂爪成舌之象如初偃月成身之",
    "X12n0272_004:0040b02": "象如腰鼓顙成意思如幽室見幽室見安得有浮",
    "X12n0272_004:0040b03": "根四塵而曰流逸奔法乎曰世尊適今所喻曰晦",
    "X12n0272_004:0040b04": "昧為空空晦昧中結暗為色然則暗色者幽室是",
    "X12n0272_004:0040b05": "也以此暗色興妄想雜故曰幽室見唯其暗而見",
    "X12n0272_004:0040b06": "故動搖動搖塵也故曰聚緣內搖自是觀之暗中",
    "X12n0272_004:0040b07": "之見能動搖則非塵而何耶以其有暗可見故曰",
    "X12n0272_004:0040b08": "浮根以其動搖故曰塵也然此聚緣之暗相有煖",
    "X12n0272_004:0040b09": "濕等本質而不可收攬故曰四塵如五種色中受",
    "X12n0272_004:0040b10": "所引色無形而受憶持者也如鳩摩羅什日記三",
    "X12n0272_004:0040b11": "萬二千言則必有其地何以明之如胃無形而華",
    "X12n0272_004:0040b12": "陀治廣陵胃有虫虫出而病愈既曰無形虫何所",
    "X12n0272_004:0040b13": "潛乎以是觀之意如幽室見而具四塵流逸奔法",
    "X12n0272_004:0040b14": "何疑哉阿那律陀此云無滅正云阿泥樓豆又云",
    "X12n0272_004:0040b15": "阿[少/兔]樓馱此云如意又云無貧初以失目修禪獲",
    "X12n0272_004:0040b16": "天眼通無目而通天眼故曰無目而見跋難陀此",
    "X12n0272_004:0040b17": "云賢喜又曰善喜正曰歡喜常護佑摩伽陀國雨",
    "X12n0272_004:0040b18": "暘以時國無饑年瓶沙王歲設大會以答其惠民",
    "X12n0272_004:0040b19": "皆歡喜因而得名凡龍皆無耳而聾於文從龍從",
    "X12n0272_004:0040b20": "耳非止跋難陀河中之龍無耳適指以示其事也",
    "X12n0272_004:0040b21": "殑伽此云天堂來蓋主此河神之女也無鼻而知",
    "X12n0272_004:0040b22": "香故曰非鼻而&#x9F45;驕梵&#x9262;提此云牛相人而牛形",
    "X12n0272_004:0040b23": "也牛傍生其明了意識唯知草味而驕梵&#x9262;提以",
    "X12n0272_004:0040b24": "牛舌能了別人所食之味故曰異舌知味舜若多",
    "X12n0272_004:0040c01": "此云空神又云風性無色界天之類也迦葉此云",
    "X12n0272_004:0040c02": "大飲光得滅盡定故曰不由心念世尊於此欲示",
    "X12n0272_004:0040c03": "六根用中相知故指其人以為證也然此方非耳",
    "X12n0272_004:0040c04": "目所接則當以異類驗如蛇以眼聽不必疑跋難",
    "X12n0272_004:0040c05": "陀龍也如蛟無目而能行水母得&#x9C15;乃能行不必",
    "X12n0272_004:0040c06": "疑阿那律也如螻螘以身為鼻不必疑殑伽神女",
    "X12n0272_004:0040c07": "也如蟬以腋為舌不必疑驕梵&#x9262;提也如風無形",
    "X12n0272_004:0040c08": "物拒之則怒號不必疑舜若多神也嗚呼眾生爭",
    "X12n0272_004:0040c09": "於口耳眼鼻數寸之間自以色聲香味為異可悲",
    "X12n0272_004:0040c10": "憫者豈不哀哉耶。[0040c10] 補曰寂音謂什師所記必有",
    "X12n0272_004:0040c11": "其地者蓋指肉團心為慮知之所託如正法念經",
    "X12n0272_004:0040c12": "蓮華開合是也豈止記三萬二千言哉曰根元曰",
    "X12n0272_004:0040c13": "浮根者乃自勝義根發起浮塵根也故於根元則",
    "X12n0272_004:0040c14": "以清淨言之於浮根則以流逸言之然其所敘六",
    "X12n0272_004:0040c15": "根體象文意甚著近有以腰鼓顙況女根者陋矣",
    "X12n0272_004:0040c16": "夫自肩至臗為身餘則肢首而已肩臗巨而中細",
    "X12n0272_004:0040c17": "得非腰鼓顙耶若謂女根為身之象是乃九竅之",
    "X12n0272_004:0040c18": "一若謂腰鼓顙喻水火二竅則律琯亦應似之果",
    "X12n0272_004:0040c19": "如其說則止可言女根之象非身之象何名身體",
    "X12n0272_004:0040c20": "如腰鼓顙以此言之則本意特喻於形相也上卷",
    "X12n0272_004:0040c21": "破根塵等如曰為取肉形雙爪之相為取&#x9F45;知動",
    "X12n0272_004:0040c22": "搖之性是知如來以肉形之鼻比方雙爪之相則",
    "X12n0272_004:0040c23": "身體喻腰鼓顙復奚疑四塵者則色香味觸所造",
    "X12n0272_004:0040c24": "四塵也或問舊疏嘗以覺明為真明何如曰非也",
    "X12n0272_004:0041a01": "乃妄能之明耳有明明覺演上妄能之體俱為妄",
    "X12n0272_004:0041a02": "也由此失真了之妙明故於妄則言由彼於真則",
    "X12n0272_004:0041a03": "言失彼又暗成無見者破緣見因明也不明自發",
    "X12n0272_004:0041a04": "者破暗成無見也見既因明而有則於暗時此見",
    "X12n0272_004:0041a05": "成無矣不明自發則是暗相現前乃成見暗不成",
    "X12n0272_004:0041a06": "無見矣既成見暗則此見精暗何能昏故根塵既",
    "X12n0272_004:0041a07": "消則覺明亦成圓妙。",
    "X12n0272_004:0041a08": "[0041a08] 阿難白佛言世尊如佛說言因地覺心欲求常住要",
    "X12n0272_004:0041a09": "與果位名目相應世尊如果位中菩提涅槃真如佛",
    "X12n0272_004:0041a10": "性菴摩羅識空如來藏大圓鏡智是七種名稱謂雖",
    "X12n0272_004:0041a11": "別清淨圓滿體性堅凝如金剛王常住不壞若此見",
    "X12n0272_004:0041a12": "聽離於明暗動靜通塞畢竟無體猶如念心離於前",
    "X12n0272_004:0041a13": "塵本無所有云何將此畢竟斷滅以為修因欲獲如",
    "X12n0272_004:0041a14": "來七常住果世尊若離明暗見畢竟空如無前塵念",
    "X12n0272_004:0041a15": "自性滅進退循環微細推求本無我心及我心所將",
    "X12n0272_004:0041a16": "誰立因求無上覺如來先說湛精圓常違越誠言終",
    "X12n0272_004:0041a17": "成戲論云何如來真實語者唯垂大慈開我蒙吝。",
    "X12n0272_004:0041a18": "[0041a18] 佛告阿難汝學多聞未盡諸漏心中徒知顛倒所因",
    "X12n0272_004:0041a19": "真倒現前實未能識恐汝誠心猶未信伏吾今試將",
    "X12n0272_004:0041a20": "塵俗諸事當除汝疑即時如來敕羅&#x777A;羅擊鍾一聲",
    "X12n0272_004:0041a21": "問阿難言汝今聞不阿難大眾俱言我聞鐘歇無聲",
    "X12n0272_004:0041a22": "佛又問言汝今聞不阿難大眾俱言不聞時羅&#x777A;羅",
    "X12n0272_004:0041a23": "又擊一聲佛又問言汝今聞不阿難大眾又言俱聞",
    "X12n0272_004:0041a24": "佛問阿難汝云何聞云何不聞阿難大眾俱白佛言",
    "X12n0272_004:0041b01": "鐘聲若擊則我得聞擊久聲銷音響雙絕則名無聞",
    "X12n0272_004:0041b02": "如來又敕羅&#x777A;擊鐘問阿難言爾今聲不阿難大眾",
    "X12n0272_004:0041b03": "俱言有聲少選聲銷佛又問言爾今聲不阿難大眾",
    "X12n0272_004:0041b04": "答言無聲有頃羅&#x777A;更來撞鐘佛又問言爾今聲不",
    "X12n0272_004:0041b05": "阿難大眾俱言有聲佛問阿難汝云何聲云何無聲",
    "X12n0272_004:0041b06": "阿難大眾俱白佛言鐘聲若擊則名有聲擊久聲銷",
    "X12n0272_004:0041b07": "音響雙絕則名無聲佛語阿難及諸大眾汝今云何",
    "X12n0272_004:0041b08": "自語矯亂大眾阿難俱時問佛我今云何名為矯亂",
    "X12n0272_004:0041b09": "佛言我問汝聞汝則言聞又問汝聲汝則言聲唯聞",
    "X12n0272_004:0041b10": "與聲報答無定如是云何不名矯亂阿難聲銷無響",
    "X12n0272_004:0041b11": "汝說無聞若實無聞聞性已滅同于枯木鐘聲更擊",
    "X12n0272_004:0041b12": "汝云何知知有知無自是聲塵或無或有豈彼聞性",
    "X12n0272_004:0041b13": "為汝有無聞實云無誰知無者是故阿難聲於聞中",
    "X12n0272_004:0041b14": "自有生滅非為汝聞聲生聲滅令汝聞性為有為無",
    "X12n0272_004:0041b15": "汝尚顛倒惑聲為聞何怪昏迷以常為斷終不應言",
    "X12n0272_004:0041b16": "離諸動靜閉塞開通說聞無性如重睡人眠熟&#x7240;枕",
    "X12n0272_004:0041b17": "其家有人於彼睡時擣練舂米其人夢中聞舂擣聲",
    "X12n0272_004:0041b18": "別作他物或為擊鼓或為撞鐘即於夢時自怪其鐘",
    "X12n0272_004:0041b19": "為木石響於時忽寤遄知杵音自告家人我正夢時",
    "X12n0272_004:0041b20": "惑此舂音將為鼓響阿難是人夢中豈憶靜搖開閉",
    "X12n0272_004:0041b21": "通塞其形雖寐聞性不昏縱汝形銷命光遷謝此性",
    "X12n0272_004:0041b22": "云何為汝消滅以諸眾生從無始來循諸色聲逐念",
    "X12n0272_004:0041b23": "流轉曾不開悟性淨妙常不循所常逐諸生滅由是",
    "X12n0272_004:0041b24": "生生雜染流轉若棄生滅守於真常常光現前塵根",
    "X12n0272_004:0041c01": "識心應時銷落想相為塵識情為垢二俱遠離則汝",
    "X12n0272_004:0041c02": "法眼應時清明云何不成無上知覺。",
    "X12n0272_004:0041c03": "[0041c03] 論曰所言緣見因明暗成無見不明自發則諸暗",
    "X12n0272_004:0041c04": "相永不能昏者見因明而有則必因暗而無也今",
    "X12n0272_004:0041c05": "不因明而自發者了知暗相則此見精既不因明",
    "X12n0272_004:0041c06": "而自發矣而暗相亦安能昏之耶阿難解此意而",
    "X12n0272_004:0041c07": "疑以為斷滅法於是令擊鐘以酬之使知其實不",
    "X12n0272_004:0041c08": "滅耳世尊於前文云若於因地以生滅心為本修",
    "X12n0272_004:0041c09": "因而求佛乘不生不滅無有是處故曰如果位中",
    "X12n0272_004:0041c10": "菩提涅槃真如佛性菴摩羅識空如來藏大圓鏡",
    "X12n0272_004:0041c11": "智是七種名稱謂雖別清淨圓滿體性堅凝如金",
    "X12n0272_004:0041c12": "剛王常住不壞菴摩羅此云無垢空如來藏寶積",
    "X12n0272_004:0041c13": "經曰空如來藏離於不解脫智一切煩惱不空如",
    "X12n0272_004:0041c14": "來藏具過恒沙佛解脫智不可思議法不空如來",
    "X12n0272_004:0041c15": "藏隨為色空普應一切而空如來藏為常住果大",
    "X12n0272_004:0041c16": "圓鏡智明見一切而無分別菴摩羅識分別一切",
    "X12n0272_004:0041c17": "而無染著楞伽經曰分別是識無分別是智生滅",
    "X12n0272_004:0041c18": "是識不生滅是智此以無生滅故名大圓鏡智以",
    "X12n0272_004:0041c19": "有分別故名菴摩羅識以其常住故名空如來藏",
    "X12n0272_004:0041c20": "以其了了靈知故名佛性了了靈知則究竟覺故",
    "X12n0272_004:0041c21": "名菩提菩提此云覺也究竟覺體本自寂滅故名",
    "X12n0272_004:0041c22": "涅槃涅槃此云寂滅寂滅則一切妄心所不能觸",
    "X12n0272_004:0041c23": "故名真如以要言之則究竟覺體寂滅一切妄心",
    "X12n0272_004:0041c24": "所不能觸了了靈知者也此靈知無生滅有分別",
    "X12n0272_004:0042a01": "而無染著故世尊重丁寧之曰汝但棄其生滅守",
    "X12n0272_004:0042a02": "於真常嗚呼世尊親切明誨無密於此語者孰能",
    "X12n0272_004:0042a03": "知恩哉。",
    "X12n0272_004:0042a05": "大佛頂如來密因修證了義諸菩薩萬行首楞嚴經",
    "X12n0272_004:0042a06": "合論卷第四",
    "X12n0272_004:0042a08": "音切",
    "X12n0272_004:0042a09": "蚋[0042a09] (而銳切)。姬[0042a09] (音基)。悽[0042a09] (音妻)。慟[0042a09] (徒弄切)。磁[0042a09] (音慈)。姻[0042a09] (音因)。躡[0042a09] (尼輒切)。渾[0042a09] (胡昆",
    "X12n0272_004:0042a10": "切)。烝[0042a10] (音征)。潬[0042a10] (音但)。鎔[0042a10] (音容)。[跳-兆+參][0042a10] (音&#x7AC8;)。竄[0042a10] (取亂切)。遘[0042a10] (居候切)。邏[0042a10] (郎佐切)。仇",
    "X12n0272_004:0042a11": "[0042a11] (音求)。瘀[0042a11] (依據切)。適[0042a11] (音的)。剌[0042a11] (音辣)。頞[0042a11] (音遏)。皰[0042a11] (四兒切)。揜[0042a11] (音掩)。[甘*鳥][0042a11] (古暗切)。餉",
    "X12n0272_004:0042a12": "[0042a12] (音向)。殖[0042a12] (音夕)。垣[0042a12] (音袁)。&#x7796;[0042a12] (一計切)。霾[0042a12] (音埋)。羼[0042a12] (初限切)。闥[0042a12] (音撻)。翅[0042a12] (施智切)。闢",
    "X12n0272_004:0042a13": "[0042a13] (毘亦切)。拇[0042a13] (音母)。腓[0042a13] (音肥)。脢[0042a13] (音梅)。韙[0042a13] (音偉)。寤[0042a13] (音悟)。藉[0042a13] (慈夜切)。綮[0042a13] (棄挺切)。噬",
    "X12n0272_004:0042a14": "[0042a14] (音逝)。嗑[0042a14] (胡&#x81C8;切)。窪[0042a14] (音蛙)。汨[0042a14] (音密)。貿[0042a14] (音茂)。顙[0042a14] (蘇郎切)。殫[0042a14] (音丹)。&#x945B;[0042a14] (古猛切)。&#x7ADB;",
    "X12n0272_004:0042a15": "[0042a15] (音凌)。竮[0042a15] (普經切)。酵[0042a15] (音教)。醹[0042a15] (音如)。&#x5AD3;[0042a15] (四詣切)。揲[0042a15] (音舌)。殑[0042a15] (其征切)。黯[0042a15] (乙湛切)。"
}