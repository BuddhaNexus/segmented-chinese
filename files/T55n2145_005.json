{
    "T55n2145_005:0037b20": "出三藏記集錄下卷第五",
    "T55n2145_005:0037b22": "釋僧祐撰",
    "T55n2145_005:0037b23": "新集抄經錄第一",
    "T55n2145_005:0037b24": "新集安公疑經錄第二",
    "T55n2145_005:0037b25": "新集疑經錄第三",
    "T55n2145_005:0037b26": "新集安公注經及雜經志錄第四",
    "T55n2145_005:0037b27": "小乘迷學竺法度造異儀記第五",
    "T55n2145_005:0037b28": "長安叡法師喻疑第六",
    "T55n2145_005:0037b29": "新集抄經錄第一",
    "T55n2145_005:0037c01": "[0037c01] 抄經者。蓋撮舉義要也。昔安世高抄出修行",
    "T55n2145_005:0037c02": "為大道地經。良以廣譯為難。故省文略說。及",
    "T55n2145_005:0037c03": "支謙出經亦有孛抄。此並約寫胡本。非割斷",
    "T55n2145_005:0037c04": "成經也。而後人弗思肆意抄撮。或棋散眾品。",
    "T55n2145_005:0037c05": "或爪剖正文。既使聖言離本。復令學者逐",
    "T55n2145_005:0037c06": "末。竟陵文宣王慧見明深。亦不能免。若相競",
    "T55n2145_005:0037c07": "不已。則歲代彌繁蕪黷法寶。不其惜歟。名部",
    "T55n2145_005:0037c08": "一成難用刊削。其安公時抄。悉附本錄。新集",
    "T55n2145_005:0037c09": "所獲。撰目如左。庶誡來葉無效尤焉。",
    "T55n2145_005:0037c10": "抄華嚴經十四卷",
    "T55n2145_005:0037c11": "抄方等大集經十二卷",
    "T55n2145_005:0037c12": "抄菩薩地經十二卷",
    "T55n2145_005:0037c13": "抄法句譬經三十八卷",
    "T55n2145_005:0037c14": "抄阿差末經四卷",
    "T55n2145_005:0037c15": "抄淨度三昧經四卷",
    "T55n2145_005:0037c16": "抄摩訶摩耶經三卷",
    "T55n2145_005:0037c17": "抄胎經三卷",
    "T55n2145_005:0037c18": "抄央掘魔羅經二卷",
    "T55n2145_005:0037c19": "抄報恩經二卷(少上卷)",
    "T55n2145_005:0037c20": "抄頭陀二卷(抄律中事)",
    "T55n2145_005:0037c21": "抄義足經二卷",
    "T55n2145_005:0037c22": "抄法華藥王品一卷",
    "T55n2145_005:0037c23": "抄維摩詰所說佛國品一卷",
    "T55n2145_005:0037c24": "抄維摩詰方便品一卷",
    "T55n2145_005:0037c25": "抄維摩詰問疾品一卷",
    "T55n2145_005:0037c26": "抄安般守意經一卷",
    "T55n2145_005:0037c27": "抄菩薩本業經一卷",
    "T55n2145_005:0037c28": "抄菩薩本業願行品一卷",
    "T55n2145_005:0037c29": "抄四諦經要數一卷",
    "T55n2145_005:0038a01": "抄法律三昧經一卷",
    "T55n2145_005:0038a02": "抄照明三昧不思議事經一卷",
    "T55n2145_005:0038a03": "抄諸佛要集經一卷",
    "T55n2145_005:0038a04": "抄大乘方等要慧經一卷",
    "T55n2145_005:0038a05": "抄普賢觀懺悔法一卷",
    "T55n2145_005:0038a06": "抄樂瓔珞莊嚴方便經一卷",
    "T55n2145_005:0038a07": "抄未曾有因緣經一卷",
    "T55n2145_005:0038a08": "抄阿毘曇五法行經一卷",
    "T55n2145_005:0038a09": "抄諸法無行經一卷",
    "T55n2145_005:0038a10": "抄無為道經一卷",
    "T55n2145_005:0038a11": "抄分別經一卷",
    "T55n2145_005:0038a12": "抄德光太子經一卷",
    "T55n2145_005:0038a13": "抄魔化比丘經一卷",
    "T55n2145_005:0038a14": "抄優婆塞受戒品一卷",
    "T55n2145_005:0038a15": "抄優婆塞受戒法一卷",
    "T55n2145_005:0038a16": "抄貧女為國王夫人經一卷(從華嚴經至貧女為國王夫人凡三十六部並",
    "T55n2145_005:0038a17": "齊竟陵文宣王所抄凡抄字在經題上者皆文宣所抄也)",
    "T55n2145_005:0038a18": "般若經問論集二十卷(即大智論抄或云要論或云略論或云釋論)",
    "T55n2145_005:0038a19": "[0038a19] 右一部凡二十卷。廬山沙門釋慧遠。以論",
    "T55n2145_005:0038a20": "文繁積學者難究故略要抄出。",
    "T55n2145_005:0038a21": "抄成實論九卷(齊武帝永明七年十二月竟陵文宣王",
    "T55n2145_005:0038a22": "請定林上寺釋僧柔小莊嚴寺釋慧次",
    "T55n2145_005:0038a23": "等於普弘寺共抄出)",
    "T55n2145_005:0038a24": "淨度三昧抄一卷",
    "T55n2145_005:0038a25": "律經雜抄一卷",
    "T55n2145_005:0038a26": "本起抄經一卷",
    "T55n2145_005:0038a27": "睒抄經一卷(舊錄所載)",
    "T55n2145_005:0038a28": "五百梵律經抄一卷(舊錄所載)",
    "T55n2145_005:0038a29": "大海深嶮抄經一卷(上六抄經是舊抄今並闕本)",
    "T55n2145_005:0038b01": "抄為法捨身經六卷(抄字在上似是文宣王所抄今闕此經)",
    "T55n2145_005:0038b02": "法苑經一百八十九卷(此一經近世抄集撮撰群經以類相從雖立號法苑終入",
    "T55n2145_005:0038b03": "抄數今闕此經)",
    "T55n2145_005:0038b04": "[0038b04] 右抄經。四十六部。凡三百五十二卷。其",
    "T55n2145_005:0038b05": "四十八部。一百五十一卷。並有經。其八",
    "T55n2145_005:0038b06": "部。二百一卷。今闕。",
    "T55n2145_005:0038b07": "新集安公疑經錄第二安法師造",
    "T55n2145_005:0038b08": "[0038b08] 外國僧法學。皆跪而口受。同師所受。若十二",
    "T55n2145_005:0038b09": "十轉。以授後學。若有一字異者。共相推挍。得",
    "T55n2145_005:0038b10": "便擯之。僧法無縱也。經至晉土其年未遠。而",
    "T55n2145_005:0038b11": "&#x6199;事者以沙標金。斌斌如也。而無括正。何以",
    "T55n2145_005:0038b12": "別真偽乎。農者禾草俱在。后稷為之嘆息。",
    "T55n2145_005:0038b13": "金匱玉石同緘。卞和為之懷恥。安敢預學次",
    "T55n2145_005:0038b14": "見涇渭雜流龍蛇並進。豈不恥之。今列意謂",
    "T55n2145_005:0038b15": "非佛經者如左。以示將來學士。共知鄙信",
    "T55n2145_005:0038b16": "焉。",
    "T55n2145_005:0038b17": "寶如來經二卷(南海胡作或云寶如來三昧經)",
    "T55n2145_005:0038b18": "定行三昧經一卷(或云佛遺定行摩目揵所問經)",
    "T55n2145_005:0038b19": "真諦比丘慧明經一卷(或云慧明比丘經或云清淨真諦經)",
    "T55n2145_005:0038b20": "尼吒國王經一卷(或云尼吒黃羅國王經或云黃羅王經)",
    "T55n2145_005:0038b21": "胸有萬字經一卷(或云胸現萬字經)",
    "T55n2145_005:0038b22": "薩和菩薩經一卷(舊錄云國王薩&#x60D2;菩薩經)",
    "T55n2145_005:0038b23": "善信女經二卷(或云善信經)",
    "T55n2145_005:0038b24": "護身十二妙經一卷(一名度世護世經)",
    "T55n2145_005:0038b25": "度護經一卷(或云度護法經)",
    "T55n2145_005:0038b26": "毘羅三昧經二卷",
    "T55n2145_005:0038b27": "善王皇帝經二卷(或云善王皇帝功德尊經或為一卷)",
    "T55n2145_005:0038c01": "惟務三昧經一卷(或作惟無三昧)",
    "T55n2145_005:0038c02": "阿羅呵公經一卷(或云相國何羅呵公經)",
    "T55n2145_005:0038c03": "慧定普遍神通菩薩經一卷(舊錄云慧定普遍國土神通菩薩經)",
    "T55n2145_005:0038c04": "陰馬藏經一卷(或云陰馬藏光明經)",
    "T55n2145_005:0038c05": "大阿育王經一卷(云佛在波羅奈者)",
    "T55n2145_005:0038c06": "四事解脫經一卷(或云四事解脫度人經)",
    "T55n2145_005:0038c07": "大阿那律經一卷(非八念者闕)",
    "T55n2145_005:0038c08": "貧女人經一卷(名難陀者舊錄云貧女難陀經闕)",
    "T55n2145_005:0038c09": "鑄金像經一卷(闕)",
    "T55n2145_005:0038c10": "四身經一卷(闕)",
    "T55n2145_005:0038c11": "普慧三昧經一卷(闕)",
    "T55n2145_005:0038c12": "阿秋那經一卷(舊錄云阿秋那三昧經闕)",
    "T55n2145_005:0038c13": "兩部獨證經一卷(闕)",
    "T55n2145_005:0038c14": "法本齋經一卷(西涼州來闕)",
    "T55n2145_005:0038c15": "覓歷所傳大比丘尼戒一卷(闕)",
    "T55n2145_005:0038c16": "[0038c16] 右二十六部三十卷。",
    "T55n2145_005:0038c17": "新集疑經偽撰雜錄第三",
    "T55n2145_005:0038c18": "[0038c18] 長阿含經云。佛將涅槃。為比丘說四大教法。",
    "T55n2145_005:0038c19": "若聞法律當於諸經推其虛實。與法相違則",
    "T55n2145_005:0038c20": "非佛說。又大涅槃經云。我滅度後。諸比丘輩",
    "T55n2145_005:0038c21": "抄造經典令法淡薄。種智所照驗於今矣。自",
    "T55n2145_005:0038c22": "像運澆季浮競者多。或憑真以構偽。或飾虛",
    "T55n2145_005:0038c23": "以亂實。昔安法師摘出偽經二十六部。又指",
    "T55n2145_005:0038c24": "慧達道人以為深戒。古既有之。今亦宜然矣。",
    "T55n2145_005:0038c25": "祐挍閱群經。廣集同異。約以經律。頗見所疑。",
    "T55n2145_005:0038c26": "夫真經體趣融然深遠。假託之文辭意淺雜。",
    "T55n2145_005:0038c27": "玉石朱紫無所逃形也。今區別所疑注之於",
    "T55n2145_005:0039a01": "錄。并近世妄撰。亦標于末。並依倚雜經而自",
    "T55n2145_005:0039a02": "製名題。進不聞遠適外域。退不見承譯西賓。",
    "T55n2145_005:0039a03": "我聞興於戶牖。印可出於胸懷。誑誤後學。良",
    "T55n2145_005:0039a04": "足寒心。既躬所見聞。寧敢默已。嗚呼來葉。慎",
    "T55n2145_005:0039a05": "而察焉。",
    "T55n2145_005:0039a06": "比丘應供法行經一卷(此經前題云羅什出祐案經卷舊無譯名兼羅什所出又",
    "T55n2145_005:0039a07": "無此經故入疑錄)",
    "T55n2145_005:0039a08": "居士請僧福田經一卷(此經前題云曇無讖出案讖所出無此故入疑錄)",
    "T55n2145_005:0039a09": "灌頂度星招魂斷絕復連經一卷",
    "T55n2145_005:0039a10": "決定罪福經一卷",
    "T55n2145_005:0039a11": "無為道經二卷",
    "T55n2145_005:0039a12": "情離有罪經一卷",
    "T55n2145_005:0039a13": "燒香&#x546A;願經一卷(或云&#x546A;願經)",
    "T55n2145_005:0039a14": "安墓&#x546A;經一卷",
    "T55n2145_005:0039a15": "觀月光菩薩記一卷",
    "T55n2145_005:0039a16": "佛&#x9262;經一卷(或云佛&#x9262;記甲申年大水及月光菩薩出事)",
    "T55n2145_005:0039a17": "彌勒下教一卷(在&#x9262;記後)",
    "T55n2145_005:0039a18": "九十六種道一卷",
    "T55n2145_005:0039a19": "[0039a19] 右十二部經記。或義理乖背。或文偈淺鄙。",
    "T55n2145_005:0039a20": "故入疑錄。庶耘蕪穬以顯法寶。",
    "T55n2145_005:0039a21": "灌頂經一卷(一名藥師琉璃光經或名灌頂拔除過罪生死得度經)",
    "T55n2145_005:0039a22": "[0039a22] 右一部。宋孝武帝。大明元年。&#x2562F;陵鹿野",
    "T55n2145_005:0039a23": "寺比丘慧簡。依經抄撰(此經後有續命法所以偏行於世)。",
    "T55n2145_005:0039a24": "提謂波利經二卷(舊別有提謂經一卷)",
    "T55n2145_005:0039a25": "[0039a25] 右一部。宋孝武時。北國比丘曇靖撰。",
    "T55n2145_005:0039a26": "寶車經一卷(或云妙好寶車菩薩經)",
    "T55n2145_005:0039a27": "[0039a27] 右一部。北國淮州比丘曇辯撰。青州比丘",
    "T55n2145_005:0039a28": "道侍改治。",
    "T55n2145_005:0039b01": "菩提福藏法化三昧經一卷",
    "T55n2145_005:0039b02": "[0039b02] 右一部。齊武帝時。比丘道備所撰(備易名道歡)。",
    "T55n2145_005:0039b03": "佛法有六義第一應知一卷(未得本)",
    "T55n2145_005:0039b04": "六通無礙六根淨業義門一卷(未得本)",
    "T55n2145_005:0039b05": "[0039b05] 右二部。齊武帝時。比丘釋法願抄集經義",
    "T55n2145_005:0039b06": "所出。雖弘經義異於偽造。然既立名號則",
    "T55n2145_005:0039b07": "一部。懼後代疑亂。故明注于錄。",
    "T55n2145_005:0039b08": "佛所制名數經五卷",
    "T55n2145_005:0039b09": "[0039b09] 右一部。齊武帝時。比丘釋王宗所撰。抄集",
    "T55n2145_005:0039b10": "眾經有似數林。但題稱佛制。懼亂名實。故",
    "T55n2145_005:0039b11": "注于錄。",
    "T55n2145_005:0039b12": "眾經要攬法偈二十一首一卷",
    "T55n2145_005:0039b13": "[0039b13] 右一部。梁天監二年。比丘釋道歡撰。右合",
    "T55n2145_005:0039b14": "二十部。二十六卷。疑經兩錄合四十六部。",
    "T55n2145_005:0039b15": "五十六卷。其三十八部失源。八部有人名。",
    "T55n2145_005:0039b16": "新集安公注經及雜經志錄第四",
    "T55n2145_005:0039b17": "[0039b17] 夫日月麗天眾星助燿。雨從龍降彪池佐",
    "T55n2145_005:0039b18": "潤由是豐澤洪沾大明煥赫也。而猶有燋火",
    "T55n2145_005:0039b19": "於雲夜。抱&#x74EB;於漢陰者。時有所不足也。佛之",
    "T55n2145_005:0039b20": "著教。真人發起。大行於外國。有自來矣。延及",
    "T55n2145_005:0039b21": "此土。當漢之末世。晉之盛德也。然方言殊音。",
    "T55n2145_005:0039b22": "文質從異。譯胡為晉出非一人。或善胡而",
    "T55n2145_005:0039b23": "質晉。或善晉而未備胡。眾經皓然難以折",
    "T55n2145_005:0039b24": "中。竊不自量敢豫僧數。既荷佐化之名。何得",
    "T55n2145_005:0039b25": "素&#x98E1;終日乎。輒以洒掃之餘暇。注眾經如",
    "T55n2145_005:0039b26": "左。非敢自必。必值聖心。庶望考文時有合義。",
    "T55n2145_005:0039b27": "願將來善知識不咎其默守。冀抱&#x74EB;燋火讜",
    "T55n2145_005:0039b28": "有微益。",
    "T55n2145_005:0039b29": "光讚折中解一卷",
    "T55n2145_005:0039c01": "光讚抄解一卷",
    "T55n2145_005:0039c02": "[0039c02] 般若放光品者。分別盡漏而不證八地也。源",
    "T55n2145_005:0039c03": "流浩汗厥義幽邃。非彼草次可見宗廟之義",
    "T55n2145_005:0039c04": "也。安為折疑准一卷。折疑略二卷。起盡解一",
    "T55n2145_005:0039c05": "卷。",
    "T55n2145_005:0039c06": "[0039c06] 道行品者。般若抄也。佛去世後。外國高明者",
    "T55n2145_005:0039c07": "撰也。辭句質複首尾互隱。為集異注一卷。",
    "T55n2145_005:0039c08": "[0039c08] 大小十二門者。禪思之奧府也。為各作注",
    "T55n2145_005:0039c09": "大作注。大十二門二卷。小十二門一卷(今有)。",
    "T55n2145_005:0039c10": "[0039c10] 了本生死者。四諦四信之玄藪也。為注一卷",
    "T55n2145_005:0039c11": "(今有)密&#x8FF9;金剛經。持心梵天經。",
    "T55n2145_005:0039c12": "[0039c12] 右二經者。護公所出也。多有隱義。為作甄",
    "T55n2145_005:0039c13": "解一卷。",
    "T55n2145_005:0039c14": "[0039c14] 賢劫八萬四千度無極者。大乘之妙目也。為",
    "T55n2145_005:0039c15": "解一卷。",
    "T55n2145_005:0039c16": "[0039c16] 人本欲生經者。九止八脫之妙要也。為注撮",
    "T55n2145_005:0039c17": "解一卷(今有)。",
    "T55n2145_005:0039c18": "[0039c18] 安般守意。多念之要藥也。為解一卷(今有)。",
    "T55n2145_005:0039c19": "[0039c19] 陰持入者。世高所出殘經也。淵流美妙至道",
    "T55n2145_005:0039c20": "直逕也。為注二卷(今有)。",
    "T55n2145_005:0039c21": "[0039c21] 大道地者。修行抄也。外國所抄。為注一卷。",
    "T55n2145_005:0039c22": "[0039c22] 眾經眾行或有未曾共和者。安集之為十",
    "T55n2145_005:0039c23": "法句義一卷。連雜解共卷。",
    "T55n2145_005:0039c24": "[0039c24] 義指者。外國沙門於此土所傳義也。云諸部",
    "T55n2145_005:0039c25": "訓異。欲廣來學視聽也。增之為注一卷。",
    "T55n2145_005:0039c26": "[0039c26] 九十八結者。阿毘曇之要義。為解一卷。連約",
    "T55n2145_005:0039c27": "通解共卷。",
    "T55n2145_005:0039c28": "[0039c28] 又為三十二相解一卷。",
    "T55n2145_005:0039c29": "[0039c29] 三界諸天混然淆雜。安為錄一卷(今有)。",
    "T55n2145_005:0040a01": "[0040a01] 此土眾經出不一時。自孝靈光和已來。迄今",
    "T55n2145_005:0040a02": "晉康寧二年。近二百載。值殘出殘遇全出全。",
    "T55n2145_005:0040a03": "非是一人難卒綜理。為之錄一卷(今有)。",
    "T55n2145_005:0040a04": "答沙汰難二卷",
    "T55n2145_005:0040a05": "答法將難一卷",
    "T55n2145_005:0040a06": "西域志一卷",
    "T55n2145_005:0040a07": "[0040a07] 凡二十七卷其諸天錄經錄。及答沙汰難至",
    "T55n2145_005:0040a08": "西域志。雖非注經。今依安舊錄附之于末。",
    "T55n2145_005:0040a09": "僧法尼所誦出經入疑錄",
    "T55n2145_005:0040a10": "寶頂經一卷 永元元年出時年九歲",
    "T55n2145_005:0040a11": "淨土經一卷 永元元年出時年九歲",
    "T55n2145_005:0040a12": "正頂經一卷 永元元年出時年九歲",
    "T55n2145_005:0040a13": "法華經一卷 永元元年出時年九歲",
    "T55n2145_005:0040a14": "藥草經一卷 永元二年出時年十歲",
    "T55n2145_005:0040a15": "太子經一卷 永元二年出時年十歲",
    "T55n2145_005:0040a16": "伽耶波經一卷 永元二年出時年十歲",
    "T55n2145_005:0040a17": "波羅奈經一卷 中興元年出時年十二歲",
    "T55n2145_005:0040a18": "優婁頻經一卷 中興元年出時年十二歲",
    "T55n2145_005:0040a19": "益意經二卷 天監元年出時年十三(智遠承旨)",
    "T55n2145_005:0040a20": "般若得經一卷 天監元年出時年十三(智遠承旨)",
    "T55n2145_005:0040a21": "華嚴瓔珞經一卷 天監元年出時年十三",
    "T55n2145_005:0040a22": "(智遠承旨)",
    "T55n2145_005:0040a23": "踰陀衛經一卷 天監四年臺內華光殿出",
    "T55n2145_005:0040a24": "時年十六",
    "T55n2145_005:0040a25": "阿那含經二卷 天監四年出時年十六",
    "T55n2145_005:0040a26": "妙音師子吼經三卷 天監四年出年十六",
    "T55n2145_005:0040a27": "(借張家)",
    "T55n2145_005:0040a28": "出乘師子吼經一卷 天監三年出時年十五",
    "T55n2145_005:0040a29": "勝鬘經一卷 永元元年出時年九歲",
    "T55n2145_005:0040b01": "優曇經一卷",
    "T55n2145_005:0040b02": "妙莊嚴經四卷",
    "T55n2145_005:0040b03": "維摩經一卷(江家出)",
    "T55n2145_005:0040b04": "序七世經一卷",
    "T55n2145_005:0040b05": "[0040b05] 右二十一種經凡三十五卷。",
    "T55n2145_005:0040b06": "[0040b06] 經如前件。齊末太學博士江泌處女尼子所",
    "T55n2145_005:0040b07": "出。初尼子年在齠。&#x9F53;。有時閉目靜坐。誦出此",
    "T55n2145_005:0040b08": "經。或說上天。或稱神授。發言通利。有如宿",
    "T55n2145_005:0040b09": "習。令人。寫出。俄而還止。經歷旬朔續復如",
    "T55n2145_005:0040b10": "前。京都道俗威傳其異。今上&#x52C5;見面問所以。",
    "T55n2145_005:0040b11": "其依事奉答。不異常人。然篤信正法少修梵",
    "T55n2145_005:0040b12": "行。父母欲嫁之。誓而弗許。後遂出家。名僧",
    "T55n2145_005:0040b13": "法。住青園寺。祐既收集正典。撿括異聞。事接",
    "T55n2145_005:0040b14": "耳目。就求省視。其家祕隱。不以見示。唯得妙",
    "T55n2145_005:0040b15": "音師子吼經三卷。以備疑經之錄。此尼以天",
    "T55n2145_005:0040b16": "監年三月亡。有好事者。得其文疏前後所出",
    "T55n2145_005:0040b17": "定。",
    "T55n2145_005:0040b18": "[0040b18] 二十餘卷。厥舅孫質以為真經。行疏勸化收",
    "T55n2145_005:0040b19": "合傳寫。既染毫牘必存於世。昔漢建安末。",
    "T55n2145_005:0040b20": "濟陰丁氏之妻。忽如中疾。便能胡語。又求",
    "T55n2145_005:0040b21": "紙筆自為胡書。復有西域胡人。見其此書",
    "T55n2145_005:0040b22": "云。是經&#x8382;。推尋往古不無此事。但義非金",
    "T55n2145_005:0040b23": "口。又無師譯。取捨兼懷。故附之疑例。",
    "T55n2145_005:0040b24": "薩婆若陀眷屬莊嚴經一卷(二十餘紙)",
    "T55n2145_005:0040b25": "[0040b25] 右一部。梁天監九年。郢州投陀道人妙",
    "T55n2145_005:0040b26": "光。戒歲七臘。矯以勝相。諸尼嫗人僉稱聖",
    "T55n2145_005:0040b27": "道。彼州僧正議欲驅擯。遂潛下都住普弘",
    "T55n2145_005:0040b28": "寺。造作此經。又寫在屏風紅紗映覆香花",
    "T55n2145_005:0040b29": "供養。雲集四部嚫供煙。塞事源顯發。&#x52C5;付",
    "T55n2145_005:0040c01": "建康辯覈疑狀云。抄略諸經多有私意。妄",
    "T55n2145_005:0040c02": "造借書人路琰屬辭潤色。獄牒。妙光巧詐",
    "T55n2145_005:0040c03": "事應斬刑。路琰同謀。十歲謫戍。即以其年",
    "T55n2145_005:0040c04": "四月二十一日。&#x52C5;僧正慧超。令喚京師能",
    "T55n2145_005:0040c05": "講大法師。宿德如僧祐曇准等二十人。共",
    "T55n2145_005:0040c06": "至建康。前辯妙光事。超即奉旨。與曇准僧",
    "T55n2145_005:0040c07": "祐法寵慧令慧集智藏僧旻法雲等二十人。",
    "T55n2145_005:0040c08": "於縣辯問。妙光伏罪。事事如牒。眾僧詳議",
    "T55n2145_005:0040c09": "依律擯治。天恩免死。恐於偏地復為惑亂",
    "T55n2145_005:0040c10": "長繫東治。即收拾此經得二十餘本及屏",
    "T55n2145_005:0040c11": "風。於縣燒除。然猶有零散。恐亂後生。故復",
    "T55n2145_005:0040c12": "略記(薩婆若陀長者。是妙光父名。妙光弟名金剛德體。弟子名師子)。",
    "T55n2145_005:0040c13": "法苑經一百八十九卷",
    "T55n2145_005:0040c14": "抄為法捨身經六卷",
    "T55n2145_005:0040c15": "[0040c15] 右二部。蓋近世所集。未詳年代人名。悉總",
    "T55n2145_005:0040c16": "集群經以類相從。既立號。法苑則疑於別",
    "T55n2145_005:0040c17": "經。故注記其名以示後學。卷數雖多猶是",
    "T55n2145_005:0040c18": "前錄眾經。故不入部最之限。",
    "T55n2145_005:0040c19": "小乘迷學竺法度造異儀記第五",
    "T55n2145_005:0040c20": "[0040c20] 夫至人應世觀眾生根。根力不同設教亦異。",
    "T55n2145_005:0040c21": "是以三乘立軌隨機而發。五時說法應契而",
    "T55n2145_005:0040c22": "化。沿&#x9E81;以至妙。因小以及大。階漸殊時教",
    "T55n2145_005:0040c23": "之體也。自正法稍遠受學乖互。外域諸國或",
    "T55n2145_005:0040c24": "偏執小乘。最後涅槃顯明佛性。而猶執初教。",
    "T55n2145_005:0040c25": "可謂膠柱鼓琴者也。元嘉中。外國商人竺婆",
    "T55n2145_005:0040c26": "勒。久停廣州。每往來求利。於南康郡生兒。仍",
    "T55n2145_005:0040c27": "名南康。長易字金伽。後得入道。為曇摩耶舍",
    "T55n2145_005:0040c28": "弟子。改名法度。其人貌雖外國。實生漢土。天",
    "T55n2145_005:0040c29": "竺科軌非其所諳。但性存矯異。欲以攝物。故",
    "T55n2145_005:0041a01": "執學小乘。云無十方佛。唯禮釋迦而已。大乘",
    "T55n2145_005:0041a02": "經典不聽讀誦。反抄著衣。以此為法常用銅",
    "T55n2145_005:0041a03": "&#x9262;無別應器。乃令諸尼作鎮肩衣。似尼師壇。",
    "T55n2145_005:0041a04": "縫之為囊。恒著肩上而不用坐。以表眾異。每",
    "T55n2145_005:0041a05": "至出路相捉而行布薩悔過。但伏地相向而",
    "T55n2145_005:0041a06": "不胡跪。法度善閑漢言。至授戒先作胡語。",
    "T55n2145_005:0041a07": "不令漢知。案律之明文授法資解。言不相領",
    "T55n2145_005:0041a08": "不得法事。而竺度昧罔面行詭術。明識之眾",
    "T55n2145_005:0041a09": "咸共駭棄。唯宋故丹陽尹顏竣女。宣業寺尼",
    "T55n2145_005:0041a10": "法弘。交州刺史張牧女。弘光寺尼普明等。信",
    "T55n2145_005:0041a11": "受其教以為真實。雖出貴族而識謝慧心。毀",
    "T55n2145_005:0041a12": "呰方等既絕法雨。妄學詭科乖背律儀。來苦",
    "T55n2145_005:0041a13": "方深良可愍傷。自正化東流大乘日曜。英哲",
    "T55n2145_005:0041a14": "頂受遍寓服膺。而使迷偽之人專行偏教。莫",
    "T55n2145_005:0041a15": "或振止。何其甚哉。昔慧導拘滯疑惑大品。",
    "T55n2145_005:0041a16": "曇樂偏執非撥法華。罔天下之明。信己情之",
    "T55n2145_005:0041a17": "謬。關中大眾固已指為無間矣。至如彭城僧",
    "T55n2145_005:0041a18": "淵誹謗涅槃舌根銷爛。現表厥殃。大乘難誣。",
    "T55n2145_005:0041a19": "亦可驗也。尋三人之惑並惡止其躬。而竺度",
    "T55n2145_005:0041a20": "之悖。以毒飲人。凡女人之性。智弱信強一受",
    "T55n2145_005:0041a21": "偽教則同惑相埏。故京師數寺遂塵異法。東",
    "T55n2145_005:0041a22": "境尼眾亦時染此風。將恐邪路易開淄污不",
    "T55n2145_005:0041a23": "已。嗟乎斯豈魔斷大乘故先侮女人歟。此實",
    "T55n2145_005:0041a24": "開士之所痛悼。而法主所宜匡制也。大方便",
    "T55n2145_005:0041a25": "經云。釋迦如來昔為比丘。專以四阿含教化",
    "T55n2145_005:0041a26": "謗毀方等。於無數劫受大苦報。從阿鼻出發",
    "T55n2145_005:0041a27": "大乘心。致成正覺。後進之賢宜思防斷。古今",
    "T55n2145_005:0041a28": "明誡可不慎乎。",
    "T55n2145_005:0041a29": "[0041a29] 昔慧叡法師久歎愚迷。製此喻疑防於今日。",
    "T55n2145_005:0041b01": "故存之錄末。雖於錄非類。顯證同矣。",
    "T55n2145_005:0041b02": "喻疑第六長安叡法師",
    "T55n2145_005:0041b03": "[0041b03] 夫應而不寂感之者至。感有精&#x9E81;應亦不一。",
    "T55n2145_005:0041b04": "影響理也。若以方斯之非徒乖其圓。乃亦喪",
    "T55n2145_005:0041b05": "其方。故以備聞之悟喻其所疑。疑非膏肓&#x9E81;",
    "T55n2145_005:0041b06": "必為治。若治所不至。喻復其如之何。並可詳",
    "T55n2145_005:0041b07": "覽往喻。昔漢室中興。孝明之世。無盡之照。始",
    "T55n2145_005:0041b08": "得揮光此壞。於二五之照。當是像法之初。",
    "T55n2145_005:0041b09": "自爾已來。西域名人安侯之徒。相繼而至。大",
    "T55n2145_005:0041b10": "化文言漸得淵照。邊俗陶其鄙倍。漢末魏初。",
    "T55n2145_005:0041b11": "廣陵彭城二相出家。並能任持大照。尋味之",
    "T55n2145_005:0041b12": "賢始有講次。而恢之以裕義。迂之以配說。",
    "T55n2145_005:0041b13": "下至法祖孟詳法行康會之徒。撰集諸經宣",
    "T55n2145_005:0041b14": "暢幽旨。粗得充允祖聽暨今。附文求旨。義",
    "T55n2145_005:0041b15": "不遠宗。言不乖實。起之於亡師。及至符并龜",
    "T55n2145_005:0041b16": "茲三王來朝。持法之宗亦並與經俱集。究摩",
    "T55n2145_005:0041b17": "羅法師至自龜茲。持律三藏集自罽賓。禪師",
    "T55n2145_005:0041b18": "徒眾尋亦並集。關中洋洋十數年中。當是大",
    "T55n2145_005:0041b19": "法後興之盛也。叡才常人鄙而得廁。對宗匠",
    "T55n2145_005:0041b20": "陶譯玄典。法言無日不聞。聞之無要不記故",
    "T55n2145_005:0041b21": "敢依准所聞。寄之紙墨以宣所懷。什公云。大",
    "T55n2145_005:0041b22": "教興世五十餘年。言無不實。實無不益。益而",
    "T55n2145_005:0041b23": "為言無非教也。實而為稱無非寶也。寶以如",
    "T55n2145_005:0041b24": "意為喻。教以正失為體。若能體其隨宜之旨。",
    "T55n2145_005:0041b25": "則言無不深。若守其一照。則惑無不至。今",
    "T55n2145_005:0041b26": "此世界以雜為名。則知本自離薄。本自離薄",
    "T55n2145_005:0041b27": "則易為風波。風波易以動。不淳易為離。易動",
    "T55n2145_005:0041b28": "易離。故大聖隨宜而進。進之不以一途。三乘",
    "T55n2145_005:0041b29": "離化由之而起。三藏祛其染滯。般若除其虛",
    "T55n2145_005:0041c01": "妄。法華開一究竟。泥洹闡其實化。此三津開",
    "T55n2145_005:0041c02": "照。照無遺矣。但優劣存乎人。深淺在其悟。",
    "T55n2145_005:0041c03": "任分而行。無所臧否。前五百年也。此五百",
    "T55n2145_005:0041c04": "年中。得道者多。不得者少。以多言之。故曰正",
    "T55n2145_005:0041c05": "法。後五百年。唯相是非執競盈路。得道者少。",
    "T55n2145_005:0041c06": "不得者多。亦以多目之。名為像法。像而非真。",
    "T55n2145_005:0041c07": "失之由人。由人之失。乃有非跋真言斧戟實",
    "T55n2145_005:0041c08": "化。無擇起於胸中不救出自脣吻。三十六國",
    "T55n2145_005:0041c09": "小乘人也。此釁流於秦地。慧導之徒遂復不",
    "T55n2145_005:0041c10": "信大品。既蒙什公入關開託真照。般若之明",
    "T55n2145_005:0041c11": "復得揮光。末俗朗茲實化尋出法華開方便",
    "T55n2145_005:0041c12": "門。令一實究竟廣其津途。欣樂之家景仰沐",
    "T55n2145_005:0041c13": "浴。真復不知老之將至。而曇樂道人。以偏執",
    "T55n2145_005:0041c14": "之。見而復非之。自畢幽途永不可誨。今大般",
    "T55n2145_005:0041c15": "泥洹經。法顯道人。遠尋真本。於天竺得之。持",
    "T55n2145_005:0041c16": "至揚都。大集京師義學之僧百有餘人。師執",
    "T55n2145_005:0041c17": "本。參而譯之詳而出之。此經云。泥洹不滅佛",
    "T55n2145_005:0041c18": "有真我。一切眾生皆有佛性。皆有佛性學得",
    "T55n2145_005:0041c19": "成佛。佛有真我故聖鏡特宗而為眾聖中王。",
    "T55n2145_005:0041c20": "泥洹永存。為應照之本。大化不泯真本存焉。",
    "T55n2145_005:0041c21": "而復致疑。安於漸照而排跋真誨任其偏執",
    "T55n2145_005:0041c22": "而自幽不救。其可如乎。此正是法華開佛知",
    "T55n2145_005:0041c23": "見。開佛知見今始可悟。金以瑩明顯發可知。",
    "T55n2145_005:0041c24": "而復非之。大化之由而有此心。經言闡提。真",
    "T55n2145_005:0041c25": "不虛也。此大法三門皆有成證。昔朱士行既",
    "T55n2145_005:0041c26": "襲真式。以大法為己任。於雒中講中小",
    "T55n2145_005:0041c27": "品。亦往往不通。乃出流沙尋求大品。既至于",
    "T55n2145_005:0041c28": "填果得真本。即遣弟子十人。送至雒陽。出為",
    "T55n2145_005:0041c29": "晉音。未發之間。彼土小乘學者。乃以聞王。云",
    "T55n2145_005:0042a01": "漢地沙門乃以婆羅門書或亂真言。王為地",
    "T55n2145_005:0042a02": "主若不折之。斷絕大法聾盲漢地。王之咎也。",
    "T55n2145_005:0042a03": "王即不聽。時朱士行乃求燒經為證。王亦從",
    "T55n2145_005:0042a04": "其所求積薪十車於殿階下。以火焚之。士行",
    "T55n2145_005:0042a05": "臨階而發誠誓。若漢地大化應流布者。經當",
    "T55n2145_005:0042a06": "不燒。若其不應命也如何。言已投之。火即為",
    "T55n2145_005:0042a07": "滅。不損一字。遂得有此法華正本。於于填大",
    "T55n2145_005:0042a08": "國輝光重壤踊出空中而得流此。此大般泥",
    "T55n2145_005:0042a09": "洹經既出之後。而有嫌其文不便者。而更便",
    "T55n2145_005:0042a10": "改之人情少惑。有慧祐道人。私以正本雇人",
    "T55n2145_005:0042a11": "寫之客書之。家忽然火起。三十餘家一時蕩",
    "T55n2145_005:0042a12": "然。寫經人於灰火之中求銅鐵器物。忽見所",
    "T55n2145_005:0042a13": "寫經本在火不燒。及其所寫一紙陌外亦燒。",
    "T55n2145_005:0042a14": "字亦無損餘諸巾紙寫經竹筒。皆為灰燼。此",
    "T55n2145_005:0042a15": "三經者。如什公所言。是大化三門無極真體。",
    "T55n2145_005:0042a16": "皆有神驗。無所疑也。什公時雖未有大般泥",
    "T55n2145_005:0042a17": "洹文。已有法身經明佛法身。即是泥洹。與今",
    "T55n2145_005:0042a18": "所出若合符契。此公若得聞此佛有真我一切",
    "T55n2145_005:0042a19": "眾生皆有佛性。便當應如白日朗其胸衿。甘",
    "T55n2145_005:0042a20": "露潤其四體。無所疑也。何以知之。每至苦問",
    "T55n2145_005:0042a21": "佛之真主亦復虛妄。積功累德誰為不惑之",
    "T55n2145_005:0042a22": "本。或時有言。佛若虛妄誰為真者。若是虛",
    "T55n2145_005:0042a23": "妄積功累德誰為其主。如其所探。今言佛有",
    "T55n2145_005:0042a24": "真業眾生有真性。雖未見其經。證明評量意。",
    "T55n2145_005:0042a25": "便為不乖。而亦曾問此土先有經言一切眾",
    "T55n2145_005:0042a26": "生皆當作佛。此云何。答言法華開佛知見。",
    "T55n2145_005:0042a27": "亦可皆有為佛性。若有佛性。復何為不得皆",
    "T55n2145_005:0042a28": "作佛耶。但此法華所明。明其唯有佛乘無二",
    "T55n2145_005:0042a29": "無三不明一切眾生皆當作佛。皆當作佛我未",
    "T55n2145_005:0042b01": "見之亦不抑言無也。若得聞此正言。真是會",
    "T55n2145_005:0042b02": "其心府。故知聞之必深信受。同吾之肆學正",
    "T55n2145_005:0042b03": "法者。小可虛其衿帶更聽往喻。如三十六國",
    "T55n2145_005:0042b04": "著小乘者。亦復自以為日月之明。無以進於",
    "T55n2145_005:0042b05": "己也。而大心寥朗。乃能鄙其狂而偏執。自貽",
    "T55n2145_005:0042b06": "重罪。慧道之非大品而尊重三藏。亦不自以",
    "T55n2145_005:0042b07": "為照。不周也。曇樂之非法華憑陵其氣。自以",
    "T55n2145_005:0042b08": "為是天下悠悠。唯己一人言其意亦無所與",
    "T55n2145_005:0042b09": "讓。今疑大般泥洹者。遠而求之。正當以一切",
    "T55n2145_005:0042b10": "眾生皆有佛性為不通真照。真照自可照其",
    "T55n2145_005:0042b11": "虛妄。真復何須其照一切眾生。既有偽矣。別",
    "T55n2145_005:0042b12": "有真性為不變之本。所以陶練既精真性乃",
    "T55n2145_005:0042b13": "發。恒以大慧之明除其虛妄。虛妄既盡法身",
    "T55n2145_005:0042b14": "獨存。為應化之本。應其所化能成之緣。一人",
    "T55n2145_005:0042b15": "不度吾終不舍。此義如驗。復何為疑耶。若",
    "T55n2145_005:0042b16": "於真性法身而復致疑者。恐此邪心無處不",
    "T55n2145_005:0042b17": "惑。佛之真我尚復生疑。亦可不信佛有正覺",
    "T55n2145_005:0042b18": "之照而為一切種智也。般若之明自是照虛妄",
    "T55n2145_005:0042b19": "之神器。復何與佛之真我法身常存。一切皆",
    "T55n2145_005:0042b20": "有佛之真性。真性存焉。學不越崖成不乖本",
    "T55n2145_005:0042b21": "乎。而欲以真照無虛言。言而亦無。佛我亦無。",
    "T55n2145_005:0042b22": "泥洹是邪見。但知執此照惑之明。不知無惑",
    "T55n2145_005:0042b23": "之性非其照也。為欲以此誣&#x8AB7;天下。天下之",
    "T55n2145_005:0042b24": "人何可誣也。所以遂不開默而驟明。明此",
    "T55n2145_005:0042b25": "照者。是惜一肆之上而有鑠金之說。一市之",
    "T55n2145_005:0042b26": "中而言有虎者三。易惑之徒則將為之所染。",
    "T55n2145_005:0042b27": "皆為不殺之物。亦得已而言之。豈其好明",
    "T55n2145_005:0042b28": "人罪耶。實是蝮蛇螫手。不得不斬。幸有深識",
    "T55n2145_005:0042b29": "者。體其不默之旨。未深入者尋而悟之。以求",
    "T55n2145_005:0042c01": "自清之路。如其已不可喻。吾復其如之何。"
}