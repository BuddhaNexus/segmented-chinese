{
    "T07n0220_510:0601c06": "大般若波羅蜜多經卷第五百一",
    "T07n0220_510:0601c07": "十",
    "T07n0220_510:0601c09": "三藏法師玄奘奉 詔譯",
    "T07n0220_510:0601c10": "第三分現世間品第十五之一",
    "T07n0220_510:0601c11": "[0601c11] 「復次，善現！如有女人生育諸子，或五、或十、二",
    "T07n0220_510:0601c12": "十、三十、四十、五十、若百、若千，其母得病，諸子",
    "T07n0220_510:0601c13": "各別勤求醫療，作是念言：『云何我母當得病",
    "T07n0220_510:0601c14": "愈，長壽安樂、身無眾苦、心離憂愁？』諸子爾時",
    "T07n0220_510:0601c15": "競設方便，求安樂具覆護母身，勿為蚊虻、蛇",
    "T07n0220_510:0601c16": "蠆、風熱、飢渴等觸之所侵惱，又以種種上妙",
    "T07n0220_510:0601c17": "樂具，恭敬供養而說是言：『我母慈悲生育我",
    "T07n0220_510:0601c18": "等，誨示種種世間事業，我等豈得不報母恩！』",
    "T07n0220_510:0601c19": "[0601c19] 「善現！如來、應、正等覺亦復如是，常以佛眼種",
    "T07n0220_510:0601c20": "種方便，觀察護念甚深般若波羅蜜多。所以",
    "T07n0220_510:0601c21": "者何？甚深般若波羅蜜多，能生我等一切佛",
    "T07n0220_510:0601c22": "法，能示世間諸法實相。十方世界一切如來",
    "T07n0220_510:0601c23": "現說法者，亦以佛眼常觀護念甚深般若波",
    "T07n0220_510:0601c24": "羅蜜多。所以者何？甚深般若波羅蜜多，能生",
    "T07n0220_510:0601c25": "如來一切功德，能示世間諸法實相。由此因",
    "T07n0220_510:0601c26": "緣，我等諸佛常以佛眼觀察護念甚深般若",
    "T07n0220_510:0601c27": "波羅蜜多，為報彼恩不應暫捨。何以故？一切",
    "T07n0220_510:0601c28": "如來、應、正等覺所有靜慮乃至布施波羅蜜",
    "T07n0220_510:0601c29": "多，廣說乃至一切相智，皆由如是甚深般若",
    "T07n0220_510:0602a01": "波羅蜜多而得生故；所有預流、一來、不還、阿",
    "T07n0220_510:0602a02": "羅漢果、獨覺菩提，亦由如是甚深般若波羅",
    "T07n0220_510:0602a03": "蜜多而得生故；所有菩薩摩訶薩行、諸佛無",
    "T07n0220_510:0602a04": "上正等菩提，皆由如是甚深般若波羅蜜多",
    "T07n0220_510:0602a05": "而得生故；一切預流乃至諸佛，皆由如是甚",
    "T07n0220_510:0602a06": "深般若波羅蜜多而得有故；一切如來、應、正",
    "T07n0220_510:0602a07": "等覺已、正、當得無上菩提，皆因如是甚深般",
    "T07n0220_510:0602a08": "若波羅蜜多。由此因緣，甚深般若波羅蜜多",
    "T07n0220_510:0602a09": "於諸如來有大恩德，是故諸佛常以佛眼種",
    "T07n0220_510:0602a10": "種方便觀察護念。[0602a10] 「善現當知！若善男子、善女",
    "T07n0220_510:0602a11": "人等有能聽問、書寫、受持、讀誦、修習、思惟、演",
    "T07n0220_510:0602a12": "說甚深般若波羅蜜多，一切如來、應、正等覺，",
    "T07n0220_510:0602a13": "常以佛眼觀察護念，令其身心常得安樂，所",
    "T07n0220_510:0602a14": "修善業皆無留難。善現當知！若善男子、善女",
    "T07n0220_510:0602a15": "人等，能於般若波羅蜜多聽問、書寫、受持、讀",
    "T07n0220_510:0602a16": "誦、修習、思惟、為他演說，十方世界一切如來、應、",
    "T07n0220_510:0602a17": "正等覺皆共護念，令於無上正等菩提得不",
    "T07n0220_510:0602a18": "退轉。」[0602a18] 具壽善現便白佛言：「如世尊說：甚深般",
    "T07n0220_510:0602a19": "若波羅蜜多能生諸佛，能示世間諸法實相。",
    "T07n0220_510:0602a20": "世尊！云何甚深般若波羅蜜多能生諸佛，能",
    "T07n0220_510:0602a21": "示世間諸法實相？云何諸佛從般若生？云何",
    "T07n0220_510:0602a22": "如來說世間相？」[0602a22] 佛告善現：「甚深般若波羅蜜",
    "T07n0220_510:0602a23": "多能生諸佛所有十力廣說乃至一切相智，",
    "T07n0220_510:0602a24": "此等無量無邊功德皆從般若波羅蜜多而",
    "T07n0220_510:0602a25": "得生長，由得如是諸佛法故說名為佛。甚深",
    "T07n0220_510:0602a26": "般若波羅蜜多能生如是諸佛功德，由此故",
    "T07n0220_510:0602a27": "說甚深般若波羅蜜多能生諸佛，亦說諸佛",
    "T07n0220_510:0602a28": "從彼而生。善現當知！甚深般若波羅蜜多能",
    "T07n0220_510:0602a29": "示世間諸法實相者，謂能示世間五蘊實相，",
    "T07n0220_510:0602b01": "一切如來、應、正等覺亦說世間五蘊實相。」[0602b01] 具",
    "T07n0220_510:0602b02": "壽善現復白佛言：「云何如來、應、正等覺甚深",
    "T07n0220_510:0602b03": "般若波羅蜜多說示世間五蘊實相？」[0602b03] 佛告善",
    "T07n0220_510:0602b04": "現：「一切如來、應、正等覺甚深般若波羅蜜多，",
    "T07n0220_510:0602b05": "俱不說示色等五蘊，有成有壞、有生有滅、有",
    "T07n0220_510:0602b06": "染有淨、有增有減、有入有出、有過去有未來",
    "T07n0220_510:0602b07": "有現在、有善有不善有無記、有欲界繫有色",
    "T07n0220_510:0602b08": "界繫有無色界繫。所以者何？非空、無相、無願",
    "T07n0220_510:0602b09": "之法有成有壞、有生滅等，非無造作、無生、",
    "T07n0220_510:0602b10": "無滅、無性之法有成有壞、有生滅等。一切如",
    "T07n0220_510:0602b11": "來、應、正等覺甚深般若波羅蜜多如是說示",
    "T07n0220_510:0602b12": "五蘊實相，此五蘊相即是世間，是故世間亦",
    "T07n0220_510:0602b13": "無成、壞、生、滅等相。[0602b13] 「復次，善現！一切如來、應、正",
    "T07n0220_510:0602b14": "等覺皆依般若波羅蜜多，能普證知無量無",
    "T07n0220_510:0602b15": "數無邊有情心行差別。然此般若波羅蜜多",
    "T07n0220_510:0602b16": "甚深義中，都無有情及無有情施設可得，都",
    "T07n0220_510:0602b17": "無諸色亦無諸色施設可得，都無受、想、行、識",
    "T07n0220_510:0602b18": "亦無受、想、行、識施設可得，廣說乃至都無一",
    "T07n0220_510:0602b19": "切智、道相智、一切相智亦無一切智、道相智、",
    "T07n0220_510:0602b20": "一切相智施設可得。一切如來、應、正等覺甚",
    "T07n0220_510:0602b21": "深般若波羅蜜多，如是說示世間之相。[0602b21] 「復次，",
    "T07n0220_510:0602b22": "善現！甚深般若波羅蜜多不示現色廣說乃",
    "T07n0220_510:0602b23": "至一切相智。所以者何？此大般若波羅蜜多",
    "T07n0220_510:0602b24": "甚深義中，甚深般若波羅蜜多尚無所有都",
    "T07n0220_510:0602b25": "不可得，況有諸色廣說乃至一切相智可得",
    "T07n0220_510:0602b26": "示現！[0602b26] 「復次，善現！一切有情施設言說，若有",
    "T07n0220_510:0602b27": "色、若無色，若有想、若無想、若非有想非無",
    "T07n0220_510:0602b28": "想，若此世界、若餘十方一切世界，是諸有",
    "T07n0220_510:0602b29": "情若略心、若散心，一切如來、應、正等覺依深",
    "T07n0220_510:0602c01": "般若波羅蜜多皆如實知。」[0602c01] 「世尊！云何如來、",
    "T07n0220_510:0602c02": "應、正等覺依深般若波羅蜜多，如實知彼諸",
    "T07n0220_510:0602c03": "有情類略心、散心？」[0602c03] 「善現！一切如來、應、正等覺",
    "T07n0220_510:0602c04": "依深般若波羅蜜多，由法性故，如實知彼諸",
    "T07n0220_510:0602c05": "有情類略心、散心。」[0602c05] 「世尊！云何如來、應、正等覺",
    "T07n0220_510:0602c06": "依深般若波羅蜜多，由法性故，如實知彼諸",
    "T07n0220_510:0602c07": "有情類略心、散心？」[0602c07] 「善現！一切如來、應、正等覺",
    "T07n0220_510:0602c08": "依深般若波羅蜜多，如實知法性中法性尚",
    "T07n0220_510:0602c09": "無所有都不可得，況有有情略心、散心而可",
    "T07n0220_510:0602c10": "得者！如是如來、應、正等覺依深般若波羅",
    "T07n0220_510:0602c11": "蜜多，由法性故，如實知彼諸有情類略心、散",
    "T07n0220_510:0602c12": "心。[0602c12] 「復次，善現！一切如來、應、正等覺依深般若",
    "T07n0220_510:0602c13": "波羅蜜多，由盡故、離染故、滅故、斷故、寂靜故、",
    "T07n0220_510:0602c14": "遠離故，如實知彼諸有情類略心、散心。」[0602c14] 「世尊！",
    "T07n0220_510:0602c15": "云何如來、應、正等覺依深般若波羅蜜多，由",
    "T07n0220_510:0602c16": "盡故、離染故、滅故、斷故、寂靜故、遠離故，如實",
    "T07n0220_510:0602c17": "知彼諸有情類略心、散心？」[0602c17] 「善現！一切如來、應、",
    "T07n0220_510:0602c18": "正等覺依深般若波羅蜜多，如實知盡、離染、",
    "T07n0220_510:0602c19": "滅、斷、寂靜、遠離中，盡等性尚無所有都不可",
    "T07n0220_510:0602c20": "得，況有有情略心、散心而可得者！如是如來、",
    "T07n0220_510:0602c21": "應、正等覺依深般若波羅蜜多，由盡、離染、滅、",
    "T07n0220_510:0602c22": "斷、寂靜、遠離故，如實知彼諸有情類略心、散",
    "T07n0220_510:0602c23": "心。[0602c23] 「復次，善現！一切如來、應、正等覺依深般若",
    "T07n0220_510:0602c24": "波羅蜜多，如實知彼諸有情類有貪心、離貪",
    "T07n0220_510:0602c25": "心，有瞋心、離瞋心，有癡心、離癡心。」[0602c25] 「世尊！云何",
    "T07n0220_510:0602c26": "如來、應、正等覺依深般若波羅蜜多，如實知",
    "T07n0220_510:0602c27": "彼諸有情類有貪心、離貪心，有瞋心、離瞋心，",
    "T07n0220_510:0602c28": "有癡心、離癡心？」[0602c28] 「善現！一切如來、應、正等覺依",
    "T07n0220_510:0602c29": "深般若波羅蜜多，如實知彼諸有情類有貪、",
    "T07n0220_510:0603a01": "瞋、癡心如實性，非有貪、瞋、癡心，非離貪、瞋、癡",
    "T07n0220_510:0603a02": "心。所以者何？如實性中，心、心所法尚無所有",
    "T07n0220_510:0603a03": "都不可得，況有有貪、瞋、癡心，離貪、瞋、癡心而",
    "T07n0220_510:0603a04": "可得者！一切如來、應、正等覺依深般若波羅蜜",
    "T07n0220_510:0603a05": "多，如實知彼諸有情類離貪、瞋、癡心如實性",
    "T07n0220_510:0603a06": "非離貪、瞋、癡心，非有貪、瞋、癡心。所以者何？如",
    "T07n0220_510:0603a07": "實性中，心、心所法尚無所有都不可得，況有",
    "T07n0220_510:0603a08": "離貪、瞋、癡心，有貪、瞋、癡心而可得者！如是如來、",
    "T07n0220_510:0603a09": "應、正等覺依深般若波羅蜜多，如實知彼諸",
    "T07n0220_510:0603a10": "有情類有貪心、離貪心，有瞋心、離瞋心，有癡",
    "T07n0220_510:0603a11": "心、離癡心。[0603a11] 「復次，善現！一切如來、應、正等覺依",
    "T07n0220_510:0603a12": "深般若波羅蜜多，如實知彼諸有情類有貪、瞋、",
    "T07n0220_510:0603a13": "癡心非有貪、瞋、癡心，非離貪、瞋、癡心。何以故？",
    "T07n0220_510:0603a14": "如是二心不和合故。一切如來、應、正等覺依",
    "T07n0220_510:0603a15": "深般若波羅蜜多，如實知彼諸有情類離貪、",
    "T07n0220_510:0603a16": "瞋、癡心，非離貪、瞋、癡心，非有貪、瞋、癡心。何以",
    "T07n0220_510:0603a17": "故？如是二心不和合故。如是如來、應、正等覺",
    "T07n0220_510:0603a18": "依深般若波羅蜜多，如實知彼諸有情類有",
    "T07n0220_510:0603a19": "貪心、離貪心，有瞋心、離瞋心，有癡心、離癡心。",
    "T07n0220_510:0603a20": "[0603a20] 「復次，善現！一切如來、應、正等覺依深般若波",
    "T07n0220_510:0603a21": "羅蜜多，如實知彼諸有情類所有廣心。」[0603a21] 「世尊！",
    "T07n0220_510:0603a22": "云何如來、應、正等覺依深般若波羅蜜多，如",
    "T07n0220_510:0603a23": "實知彼諸有情類所有廣心？」[0603a23] 「善現！一切如來、應、",
    "T07n0220_510:0603a24": "正等覺依深般若波羅蜜多，如實知彼諸有",
    "T07n0220_510:0603a25": "情類所有廣心，非廣非狹、非增非減、非去非",
    "T07n0220_510:0603a26": "來。所以者何？心之自性畢竟離故，都無所有",
    "T07n0220_510:0603a27": "竟不可得，誰廣、誰狹？誰增、誰減？誰去、誰來？如",
    "T07n0220_510:0603a28": "是如來、應、正等覺依深般若波羅蜜多，如實",
    "T07n0220_510:0603a29": "知彼諸有情類所有廣心。[0603a29] 「復次，善現！一切如",
    "T07n0220_510:0603b01": "來、應、正等覺依深般若波羅蜜多，如實知彼",
    "T07n0220_510:0603b02": "諸有情類所有大心。」[0603b02] 「世尊！云何如來、應、正等",
    "T07n0220_510:0603b03": "覺依深般若波羅蜜多，如實知彼諸有情類",
    "T07n0220_510:0603b04": "所有大心？」[0603b04] 「善現！一切如來、應、正等覺依深般",
    "T07n0220_510:0603b05": "若波羅蜜多，如實知彼諸有情類所有大心，",
    "T07n0220_510:0603b06": "非大非小、非去非來、非生非滅、非住非異、非",
    "T07n0220_510:0603b07": "染非淨。所以者何？心之自性畢竟離故，都無",
    "T07n0220_510:0603b08": "所有竟不可得，誰大、誰小？誰去、誰來？誰生、誰",
    "T07n0220_510:0603b09": "滅？誰住、誰異？誰染、誰淨？如是如來、應、正等覺",
    "T07n0220_510:0603b10": "依深般若波羅蜜多，如實知彼諸有情類所",
    "T07n0220_510:0603b11": "有大心。[0603b11] 「復次，善現！一切如來、應、正等覺依深",
    "T07n0220_510:0603b12": "般若波羅蜜多，如實知彼諸有情類所有無",
    "T07n0220_510:0603b13": "量心。」[0603b13] 「世尊！云何如來、應、正等覺依深般若波",
    "T07n0220_510:0603b14": "羅蜜多，如實知彼諸有情類所有無量心？」[0603b14] 「善",
    "T07n0220_510:0603b15": "現！一切如來、應、正等覺依深般若波羅蜜多，",
    "T07n0220_510:0603b16": "如實知彼諸有情類所有無量心，非有量非",
    "T07n0220_510:0603b17": "無量、非住非不住、非去非不去。所以者何？心",
    "T07n0220_510:0603b18": "之自性畢竟離故無漏無依，如何可說有量",
    "T07n0220_510:0603b19": "無量、有住不住、有去不去？如是如來、應、正等",
    "T07n0220_510:0603b20": "覺依深般若波羅蜜多，如實知彼諸有情類",
    "T07n0220_510:0603b21": "所有無量心。[0603b21] 「復次，善現！一切如來、應、正等覺",
    "T07n0220_510:0603b22": "依深般若波羅蜜多，如實知彼諸有情類所",
    "T07n0220_510:0603b23": "有無見、無對心。」[0603b23] 「世尊！云何如來、應、正等覺依",
    "T07n0220_510:0603b24": "深般若波羅蜜多，如實知彼諸有情類所有",
    "T07n0220_510:0603b25": "無見、無對心？」[0603b25] 「善現！一切如來、應、正等覺依深",
    "T07n0220_510:0603b26": "般若波羅蜜多，如實知彼諸有情類所有無",
    "T07n0220_510:0603b27": "見、無對心皆無心相。所以者何？以一切心自",
    "T07n0220_510:0603b28": "相空故。如是如來、應、正等覺依深般若波羅",
    "T07n0220_510:0603b29": "蜜多，如實知彼諸有情類所有無見、無對心。",
    "T07n0220_510:0603c01": "[0603c01] 「復次，善現！一切如來、應、正等覺依深般若波",
    "T07n0220_510:0603c02": "羅蜜多，如實知彼諸有情類所有無色不可",
    "T07n0220_510:0603c03": "見心。」[0603c03] 「世尊！云何如來、應、正等覺依深般若波",
    "T07n0220_510:0603c04": "羅蜜多，如實知彼諸有情類所有無色不可",
    "T07n0220_510:0603c05": "見心？」[0603c05] 「善現！一切如來、應、正等覺依深般若波",
    "T07n0220_510:0603c06": "羅蜜多，如實知彼諸有情類所有無色不可",
    "T07n0220_510:0603c07": "見心諸佛五眼皆不能見。所以者何？以一切",
    "T07n0220_510:0603c08": "心自性空故。如是如來、應、正等覺依深般若",
    "T07n0220_510:0603c09": "波羅蜜多，如實知彼諸有情類所有無色不",
    "T07n0220_510:0603c10": "可見心。[0603c10] 「復次，善現！一切如來、應、正等覺依深",
    "T07n0220_510:0603c11": "般若波羅蜜多，如實知彼諸有情類心、心所",
    "T07n0220_510:0603c12": "法，若出若沒、若屈若申。」[0603c12] 「世尊！云何如來、應、正",
    "T07n0220_510:0603c13": "等覺依深般若波羅蜜多，如實知彼諸有情",
    "T07n0220_510:0603c14": "類心、心所法，若出若沒、若屈若申？」[0603c14] 「善現！一切",
    "T07n0220_510:0603c15": "如來、應、正等覺依深般若波羅蜜多，如實知",
    "T07n0220_510:0603c16": "彼諸有情類出沒屈申心、心所法，皆依色、受、",
    "T07n0220_510:0603c17": "想、行、識生。如是如來、應、正等覺依深般若波",
    "T07n0220_510:0603c18": "羅蜜多，如實知彼諸有情類心、心所法，若出若",
    "T07n0220_510:0603c19": "沒、若屈若申，謂諸如來、應、正等覺依深般若",
    "T07n0220_510:0603c20": "波羅蜜多，如實知彼諸有情類出沒屈申心、心",
    "T07n0220_510:0603c21": "所法，依色乃至識執我及世間或常或無常、",
    "T07n0220_510:0603c22": "或亦常亦無常、或非常非無常，此是諦實餘",
    "T07n0220_510:0603c23": "皆愚妄；依色乃至識執我及世間或有邊或",
    "T07n0220_510:0603c24": "無邊、或亦有邊亦無邊、或非有邊非無邊，此",
    "T07n0220_510:0603c25": "是諦實餘皆愚妄；依色乃至識執如來死後",
    "T07n0220_510:0603c26": "或有或非有、或亦有亦非有、或非有非非有，",
    "T07n0220_510:0603c27": "此是諦實餘皆愚妄；依色乃至識執命者或",
    "T07n0220_510:0603c28": "即身或異身，此是諦實餘皆愚妄。如是如來、",
    "T07n0220_510:0603c29": "應、正等覺依深般若波羅蜜多，如實知彼諸",
    "T07n0220_510:0604a01": "有情類心、心所法，若出若沒、若屈若申。[0604a01] 「復次，善",
    "T07n0220_510:0604a02": "現！一切如來、應、正等覺依深般若波羅蜜多，",
    "T07n0220_510:0604a03": "如實知色、受、想、行、識。」[0604a03] 「世尊！云何如來、應、正等",
    "T07n0220_510:0604a04": "覺依深般若波羅蜜多，如實知色、受、想、行、識？」",
    "T07n0220_510:0604a05": "[0604a05] 「善現！一切如來、應、正等覺依深般若波羅蜜",
    "T07n0220_510:0604a06": "多，如實知色、受、想、行、識皆如真如無變異、無",
    "T07n0220_510:0604a07": "分別、無相狀、無驚覺、無戲論、無所得。如是如",
    "T07n0220_510:0604a08": "來、應、正等覺依深般若波羅蜜多，如實知色、",
    "T07n0220_510:0604a09": "受、想、行、識，亦如實知諸有情類出沒屈申心、",
    "T07n0220_510:0604a10": "心所法皆如真如無變異、無分別、無相狀、無",
    "T07n0220_510:0604a11": "驚覺、無戲論、無所得。[0604a11] 「善現當知！諸有情類",
    "T07n0220_510:0604a12": "出沒屈申心、心所法真如即五蘊真如，五蘊",
    "T07n0220_510:0604a13": "真如即十二處真如，十二處真如即十八界",
    "T07n0220_510:0604a14": "真如，十八界真如即一切法真如，一切法真",
    "T07n0220_510:0604a15": "如即六波羅蜜多真如，六波羅蜜多真如即",
    "T07n0220_510:0604a16": "三十七菩提分法真如，三十七菩提分法真",
    "T07n0220_510:0604a17": "如即十六空真如，十六空真如即八解脫真",
    "T07n0220_510:0604a18": "如，八解脫真如即九次第定真如，九次第定",
    "T07n0220_510:0604a19": "真如即三解脫門真如，三解脫門真如即如",
    "T07n0220_510:0604a20": "來十力真如，如來十力真如即四無所畏真",
    "T07n0220_510:0604a21": "如，四無所畏真如即四無礙解真如，四無礙解",
    "T07n0220_510:0604a22": "真如即大慈、大悲、大喜、大捨真如，大慈、大悲、",
    "T07n0220_510:0604a23": "大喜、大捨真如即十八佛不共法真如，十八",
    "T07n0220_510:0604a24": "佛不共法真如即一切智真如，一切智真如即",
    "T07n0220_510:0604a25": "道相智真如，道相智真如即一切相智真如，",
    "T07n0220_510:0604a26": "一切相智真如即善、不善、無記法真如，善、不善、",
    "T07n0220_510:0604a27": "無記法真如即世間、出世間法真如，世間、出",
    "T07n0220_510:0604a28": "世間法真如即有漏、無漏法真如，有漏、無漏",
    "T07n0220_510:0604a29": "法真如即有罪、無罪法真如，有罪、無罪法真",
    "T07n0220_510:0604b01": "如即雜染、清淨法真如，雜染、清淨法真如即",
    "T07n0220_510:0604b02": "有為、無為法真如，有為、無為法真如即三世",
    "T07n0220_510:0604b03": "真如，三世真如即三界真如，三界真如即預",
    "T07n0220_510:0604b04": "流、一來、不還、阿羅漢果真如，預流、一來、不還、",
    "T07n0220_510:0604b05": "阿羅漢果真如即獨覺菩提真如，獨覺菩提",
    "T07n0220_510:0604b06": "真如即一切菩薩摩訶薩行真如，一切菩薩",
    "T07n0220_510:0604b07": "摩訶薩行真如即諸佛無上正等菩提真如，",
    "T07n0220_510:0604b08": "諸佛無上正等菩提真如即一切如來、應、正等",
    "T07n0220_510:0604b09": "覺真如，一切如來、應、正等覺真如即一切有",
    "T07n0220_510:0604b10": "情真如。[0604b10] 「善現當知！若一切如來、應、正等覺真",
    "T07n0220_510:0604b11": "如，若一切有情真如，若一切法真如，皆不相",
    "T07n0220_510:0604b12": "離。不相離故，無盡、無二，不可分別。[0604b12] 「善現當知！",
    "T07n0220_510:0604b13": "一切如來、應、正等覺依深般若波羅蜜多，證",
    "T07n0220_510:0604b14": "一切法真如究竟，乃得無上正等菩提。由此",
    "T07n0220_510:0604b15": "故說甚深般若波羅蜜多能生諸佛，是諸佛",
    "T07n0220_510:0604b16": "母，能示諸佛世間實相。[0604b16] 「善現當知！如是如來、",
    "T07n0220_510:0604b17": "應、正等覺依深般若波羅蜜多，能如實覺諸",
    "T07n0220_510:0604b18": "法真如不虛妄性、不變異性。由如實覺真如",
    "T07n0220_510:0604b19": "相故，說名如來、應、正等覺。」[0604b19] 具壽善現即白佛",
    "T07n0220_510:0604b20": "言：「甚深般若波羅蜜多所證諸法真如實相，",
    "T07n0220_510:0604b21": "極為甚深難見難覺，一切如來、應、正等覺皆",
    "T07n0220_510:0604b22": "用諸法真如實相，顯示分別諸佛無上正等",
    "T07n0220_510:0604b23": "菩提。如是真如甚深甚妙誰能信解？唯有",
    "T07n0220_510:0604b24": "不退位菩薩摩訶薩，及具正見漏盡阿羅漢，",
    "T07n0220_510:0604b25": "聞佛說此甚深真如能生信解，如來為彼依自",
    "T07n0220_510:0604b26": "所證真如之相顯示分別。」[0604b26] 佛告善現：「如是！如",
    "T07n0220_510:0604b27": "是！如汝所說。所以者何？真如無盡是故甚深，",
    "T07n0220_510:0604b28": "唯有如來現等正覺無盡真如。」[0604b28] 「世尊！佛由誰",
    "T07n0220_510:0604b29": "證無盡真如？」[0604b29] 「善現！佛由真如能證如是無盡",
    "T07n0220_510:0604c01": "真如。」[0604c01] 「世尊！如來證誰無盡真如？」[0604c01] 「善現！證一切",
    "T07n0220_510:0604c02": "法無盡真如。」[0604c02] 「世尊！諸法真如何故無盡？」[0604c02] 「善現！",
    "T07n0220_510:0604c03": "以一切法皆無盡故，一切如來、應、正等覺證",
    "T07n0220_510:0604c04": "得一切法無盡真如故，獲得無上正等菩提，",
    "T07n0220_510:0604c05": "為諸有情顯示分別一切法真如相，由此故",
    "T07n0220_510:0604c06": "名如實說者。」",
    "T07n0220_510:0604c07": "[0604c07] 爾時，三千大千世界所有欲界、色界天子，各以",
    "T07n0220_510:0604c08": "種種天妙花香，遙散世尊而為供養，來詣佛",
    "T07n0220_510:0604c09": "所頂禮佛足，&#x5374;住一面俱白佛言：「如來所說",
    "T07n0220_510:0604c10": "甚深般若波羅蜜多以何為相？」[0604c10] 爾時，佛告諸天",
    "T07n0220_510:0604c11": "子言：「天子當知！甚深般若波羅蜜多以空、無",
    "T07n0220_510:0604c12": "相、無願為相，甚深般若波羅蜜多以無造作、",
    "T07n0220_510:0604c13": "無生無滅、無染無淨、無性無相、非斷非常、非",
    "T07n0220_510:0604c14": "一非異、無來無去、虛空為相，甚深般若波羅",
    "T07n0220_510:0604c15": "蜜多有如是等無量諸相。天子當知！如是諸",
    "T07n0220_510:0604c16": "相，一切如來、應、正等覺依世俗說，不依勝義。",
    "T07n0220_510:0604c17": "[0604c17] 「天子當知！甚深般若波羅蜜多如是諸相，世",
    "T07n0220_510:0604c18": "間天、人、阿素洛等皆不能壞。何以故？世間天、",
    "T07n0220_510:0604c19": "人、阿素洛等亦是相故。天子當知！諸相不能",
    "T07n0220_510:0604c20": "破壞諸相，諸相不能了知諸相，諸相不能破",
    "T07n0220_510:0604c21": "壞無相，諸相不能了知無相，無相不能破壞",
    "T07n0220_510:0604c22": "諸相，無相不能了知諸相，無相不能破壞無",
    "T07n0220_510:0604c23": "相，無相不能了知無相。何以故？若相、若無相、",
    "T07n0220_510:0604c24": "若相無相皆無所有，能破、能知、所破、所知、破",
    "T07n0220_510:0604c25": "者、知者皆不可得故。[0604c25] 「天子當知！如是諸相，非",
    "T07n0220_510:0604c26": "色所作，非受、想、行、識所作，廣說乃至非一切智",
    "T07n0220_510:0604c27": "所作，非道相智、一切相智所作。天子當知！如",
    "T07n0220_510:0604c28": "是諸相非天所作、非非天所作、非人所作、非",
    "T07n0220_510:0604c29": "非人所作、非有漏、非無漏、非世間、非出世間、",
    "T07n0220_510:0605a01": "非有為、非無為，無所繫屬不可宣說。[0605a01] 「天子當",
    "T07n0220_510:0605a02": "知！甚深般若波羅蜜多遠離眾相，不應問言",
    "T07n0220_510:0605a03": "甚深般若波羅蜜多以何為相。汝諸天子！於",
    "T07n0220_510:0605a04": "意云何？設有問言虛空何相，如是發問為正",
    "T07n0220_510:0605a05": "問不？」[0605a05] 諸天子曰：「不也！世尊！何以故？虛空無體、",
    "T07n0220_510:0605a06": "無相、無為，不應問故。」[0605a06] 佛告天子：「甚深般若波",
    "T07n0220_510:0605a07": "羅蜜多亦復如是，不應為問。然諸法相有佛",
    "T07n0220_510:0605a08": "無佛，法界法爾，佛於此相如實覺知，故名如",
    "T07n0220_510:0605a09": "來、應、正等覺。」[0605a09] 時，諸天子復白佛言：「如來所覺",
    "T07n0220_510:0605a10": "如是諸相，極為甚深，難見難覺。如來現覺如",
    "T07n0220_510:0605a11": "是相故，於一切法無礙智轉。一切如來、應、正",
    "T07n0220_510:0605a12": "等覺住如是相，分別開示甚深般若波羅蜜",
    "T07n0220_510:0605a13": "多，為諸有情集諸法相，方便開示，令於般若",
    "T07n0220_510:0605a14": "波羅蜜多得無礙智。[0605a14] 「希有！世尊！甚深般若波",
    "T07n0220_510:0605a15": "羅蜜多是諸如來、應、正等覺常所行處。一切",
    "T07n0220_510:0605a16": "如來、應、正等覺行是處故，證得無上正等菩",
    "T07n0220_510:0605a17": "提，為諸有情分別開示一切法相，所謂分別",
    "T07n0220_510:0605a18": "開示色相，分別開示受、想、行、識相，廣說乃至",
    "T07n0220_510:0605a19": "分別開示一切智相，分別開示道相智、一切相",
    "T07n0220_510:0605a20": "智相。」[0605a20] 爾時，佛告諸天子言：「如是！如是！如汝所",
    "T07n0220_510:0605a21": "說。天子當知！一切法相如來如實覺為無相，",
    "T07n0220_510:0605a22": "所謂：變礙是色相，領納是受相，取像是想相，",
    "T07n0220_510:0605a23": "造作是行相，了別是識相，如來如實覺為無",
    "T07n0220_510:0605a24": "相。苦惱聚是蘊相，生長門是處相，多毒害是",
    "T07n0220_510:0605a25": "界相，如來如實覺為無相。能惠捨是布施相，",
    "T07n0220_510:0605a26": "無熱惱是淨戒相，不忿恚是安忍相，不可伏",
    "T07n0220_510:0605a27": "是精進相，無散亂是靜慮相，無執著是般若",
    "T07n0220_510:0605a28": "相，如來如實覺為無相。無所有是內空等相，",
    "T07n0220_510:0605a29": "不顛倒是真如等相，不虛妄是四聖諦相，如",
    "T07n0220_510:0605b01": "來如實覺為無相。無擾惱是四靜慮相，無限",
    "T07n0220_510:0605b02": "礙是四無量相，無喧雜是四無色定相，如來",
    "T07n0220_510:0605b03": "如實覺為無相。無繫縛是八解脫相，不散亂",
    "T07n0220_510:0605b04": "是九次第定相，能出離是三十七菩提分法",
    "T07n0220_510:0605b05": "相，如來如實覺為無相。能遠離是空解脫門",
    "T07n0220_510:0605b06": "相，無取著是無相解脫門相，厭眾苦是無願",
    "T07n0220_510:0605b07": "解脫門相，如來如實覺為無相。攝淨位是三",
    "T07n0220_510:0605b08": "乘十地相，趣大覺是菩薩十地相，如來如實",
    "T07n0220_510:0605b09": "覺為無相。能觀照是五眼相，無滯礙是六神",
    "T07n0220_510:0605b10": "通相，如來如實覺為無相。難屈伏是如來十",
    "T07n0220_510:0605b11": "力相，無怯懼是四無所畏相，無斷絕是四無",
    "T07n0220_510:0605b12": "礙解相，與利樂是大慈相，拔衰苦是大悲相，",
    "T07n0220_510:0605b13": "慶善事是大喜相，棄喧雜是大捨相，不可奪",
    "T07n0220_510:0605b14": "是十八佛不共法相，如來如實覺為無相。能",
    "T07n0220_510:0605b15": "嚴飾是相好相，能憶念是無忘失法相，無所",
    "T07n0220_510:0605b16": "執是恒住捨性相，如來如實覺為無相。遍攝",
    "T07n0220_510:0605b17": "持是一切陀羅尼門相，遍攝受是一切三摩",
    "T07n0220_510:0605b18": "地門相，如來如實覺為無相。善受教是聲聞",
    "T07n0220_510:0605b19": "乘果相，自開悟是獨覺菩提相，趣大果是菩",
    "T07n0220_510:0605b20": "薩摩訶薩行相，具大用是諸佛無上正等菩",
    "T07n0220_510:0605b21": "提相，如來如實覺為無相。現正等覺是一切",
    "T07n0220_510:0605b22": "智相，極善通達是道相智相，現等別覺是一",
    "T07n0220_510:0605b23": "切相智相，如來如實覺為無相。[0605b23] 「天子當知！一",
    "T07n0220_510:0605b24": "切如來、應、正等覺於如是等一切法相，皆能",
    "T07n0220_510:0605b25": "如實覺為無相。由此因緣，我說諸佛得無礙",
    "T07n0220_510:0605b26": "智無與等者。」",
    "T07n0220_510:0605b27": "[0605b27] 爾時，佛告具壽善現：「甚深般若波羅蜜多是",
    "T07n0220_510:0605b28": "諸佛母，能示世間諸法實相，是故如來、應、正",
    "T07n0220_510:0605b29": "等覺依法而住，供養恭敬、尊重讚歎、攝受護",
    "T07n0220_510:0605c01": "持所依住法，此法即是甚深般若波羅蜜多。",
    "T07n0220_510:0605c02": "一切如來、應、正等覺無不依止甚深般若波羅",
    "T07n0220_510:0605c03": "蜜多，供養恭敬、尊重讚歎、攝受護持。所以者",
    "T07n0220_510:0605c04": "何？甚深般若波羅蜜多能生諸佛，能與諸佛",
    "T07n0220_510:0605c05": "作所依處，能示世間諸法實相。[0605c05] 「善現當知！一",
    "T07n0220_510:0605c06": "切如來、應、正等覺是知恩者、能報恩者，若有",
    "T07n0220_510:0605c07": "問言：『誰是知恩能報恩者？』應正答言：『佛是知",
    "T07n0220_510:0605c08": "恩能報恩者。』何以故？一切世間知恩報恩無",
    "T07n0220_510:0605c09": "過佛故。」[0605c09] 具壽善現即白佛言：「云何如來、應、正",
    "T07n0220_510:0605c10": "等覺知恩報恩？」[0605c10] 佛告善現：「一切如來、應、正等",
    "T07n0220_510:0605c11": "覺乘如是乘行如是道，來至無上正等菩提，",
    "T07n0220_510:0605c12": "得菩提已，於一切時供養恭敬、尊重讚歎、攝",
    "T07n0220_510:0605c13": "受護持是乘是道曾無暫廢，此乘此道當知",
    "T07n0220_510:0605c14": "即是甚深般若波羅蜜多，是名如來、應、正等",
    "T07n0220_510:0605c15": "覺知恩報恩。[0605c15] 「復次，善現！一切如來、應、正等覺",
    "T07n0220_510:0605c16": "無不皆依甚深般若波羅蜜多，於諸有相及",
    "T07n0220_510:0605c17": "無相法，皆現等覺無實作用，以能作者無所",
    "T07n0220_510:0605c18": "有故。一切如來、應、正等覺無不皆依甚深般",
    "T07n0220_510:0605c19": "若波羅蜜多，於諸有相及無相法，皆現等覺",
    "T07n0220_510:0605c20": "無所成辦，以諸形質不可得故。善現當知！以",
    "T07n0220_510:0605c21": "諸如來、應、正等覺知依如是甚深般若波羅蜜",
    "T07n0220_510:0605c22": "多，能現等覺相、無相法皆無作用，無所成",
    "T07n0220_510:0605c23": "辦，於一切時供養恭敬、尊重讚歎、攝受護持",
    "T07n0220_510:0605c24": "曾無間斷，故名真實知恩報恩。[0605c24] 「復次，善現！一",
    "T07n0220_510:0605c25": "切如來、應、正等覺無不皆依甚深般若波羅蜜",
    "T07n0220_510:0605c26": "多，於一切法無作、無成、無生智轉，復能知此",
    "T07n0220_510:0605c27": "無轉因緣。是故，應知甚深般若波羅蜜多，能",
    "T07n0220_510:0605c28": "生如來、應、正等覺，亦能如實示世間相。」[0605c28] 具壽",
    "T07n0220_510:0605c29": "善現便白佛言：「如來常說一切法性無生、無",
    "T07n0220_510:0606a01": "起、無知、無見，如何可說甚深般若波羅蜜多，",
    "T07n0220_510:0606a02": "能生諸佛，是諸佛母，亦能如實示世間相？」[0606a02] 佛",
    "T07n0220_510:0606a03": "告善現：「如是！如是！如汝所說。一切法性無生、",
    "T07n0220_510:0606a04": "無起、無知、無見，依世俗說甚深般若波羅蜜",
    "T07n0220_510:0606a05": "多，能生諸佛，是諸佛母，亦能如實示世間相。」",
    "T07n0220_510:0606a06": "[0606a06] 具壽善現復白佛言：「云何諸法無生、無起、無",
    "T07n0220_510:0606a07": "知、無見？」[0606a07] 佛告善現：「以一切法空無所有，皆不",
    "T07n0220_510:0606a08": "自在、虛誑不堅故，一切法無生、無起、無知、無",
    "T07n0220_510:0606a09": "見。復次，善現！一切法性無所依止，無所繫屬，",
    "T07n0220_510:0606a10": "由此因緣，無生、無起、無知、無見。善現當知！甚",
    "T07n0220_510:0606a11": "深般若波羅蜜多雖能生佛，示世間相，而無",
    "T07n0220_510:0606a12": "所生亦無所示。[0606a12] 「善現當知！甚深般若波羅蜜",
    "T07n0220_510:0606a13": "多，不見色故名示色相，不見受、想、行、識故名",
    "T07n0220_510:0606a14": "示受、想、行、識相，廣說乃至不見一切智故名",
    "T07n0220_510:0606a15": "示一切智相，不見道相智、一切相智故名示",
    "T07n0220_510:0606a16": "道相智、一切相智相。善現當知！由如是義，甚",
    "T07n0220_510:0606a17": "深般若波羅蜜多，能示世間諸法實相，能生",
    "T07n0220_510:0606a18": "諸佛，名諸佛母。」[0606a18] 具壽善現復白佛言：「云何如",
    "T07n0220_510:0606a19": "是甚深般若波羅蜜多，不見色故名示色相，",
    "T07n0220_510:0606a20": "不見受、想、行、識故名示受、想、行、識相，廣說乃",
    "T07n0220_510:0606a21": "至不見一切智故名示一切智相，不見道相",
    "T07n0220_510:0606a22": "智、一切相智故名示道相智、一切相智相？」[0606a22] 佛",
    "T07n0220_510:0606a23": "告善現：「甚深般若波羅蜜多，由不緣色而生",
    "T07n0220_510:0606a24": "於識，是為不見色故名示色相，廣說乃至由",
    "T07n0220_510:0606a25": "不緣一切相智而生於識，是為不見一切相",
    "T07n0220_510:0606a26": "智故名示一切相智相。善現當知！由如是義，",
    "T07n0220_510:0606a27": "甚深般若波羅蜜多，能示世間諸法實相，能生",
    "T07n0220_510:0606a28": "諸佛，名諸佛母。[0606a28] 「復次，善現！甚深般若波羅蜜",
    "T07n0220_510:0606a29": "多，能為諸佛顯世間空，故名佛母，能示諸佛世",
    "T07n0220_510:0606b01": "間實相。」[0606b01] 具壽善現即白佛言：「云何般若波羅",
    "T07n0220_510:0606b02": "蜜多，能為諸佛顯世間空？」[0606b02] 佛告善現：「甚深般",
    "T07n0220_510:0606b03": "若波羅蜜多，能為諸佛顯五蘊世間空，顯十",
    "T07n0220_510:0606b04": "二處世間空，顯十八界世間空，顯六觸世間",
    "T07n0220_510:0606b05": "空，顯六受世間空，顯六界世間空，顯四緣世",
    "T07n0220_510:0606b06": "間空，顯十二支緣起世間空，顯我見為根本",
    "T07n0220_510:0606b07": "六十二見世間空，顯十善業道世間空，顯四",
    "T07n0220_510:0606b08": "靜慮、四無量、四無色定世間空，顯六波羅蜜",
    "T07n0220_510:0606b09": "多世間空，顯內空乃至無性自性空世間空，",
    "T07n0220_510:0606b10": "顯苦、集、滅、道世間空，顯三十七菩提分法世",
    "T07n0220_510:0606b11": "間空，顯八解脫、八勝處、九次第定、十遍處世",
    "T07n0220_510:0606b12": "間空，顯空、無相、無願解脫門世間空，顯三乘",
    "T07n0220_510:0606b13": "十地世間空，顯菩薩十地世間空，顯一切陀",
    "T07n0220_510:0606b14": "羅尼門、三摩地門世間空，顯五眼、六神通世",
    "T07n0220_510:0606b15": "間空，顯如來十力、四無所畏、四無礙解、十八佛",
    "T07n0220_510:0606b16": "不共法世間空，顯大慈、大悲、大喜、大捨世間",
    "T07n0220_510:0606b17": "空，顯三十二大士相、八十隨好世間空，顯無",
    "T07n0220_510:0606b18": "忘失法、恒住捨性世間空，顯預流果乃至獨",
    "T07n0220_510:0606b19": "覺菩提世間空，顯一切菩薩摩訶薩行、諸佛",
    "T07n0220_510:0606b20": "無上正等菩提世間空，顯一切智、道相智、一",
    "T07n0220_510:0606b21": "切相智世間空。如是，善現！甚深般若波羅蜜",
    "T07n0220_510:0606b22": "多，能為諸佛顯世間空，故名佛母，能示諸佛",
    "T07n0220_510:0606b23": "世間實相。[0606b23] 「復次，善現！佛因般若波羅蜜多，能",
    "T07n0220_510:0606b24": "為世間顯色世間空，乃至顯一切相智世間",
    "T07n0220_510:0606b25": "空，令諸世間受世間空、想世間空、思世間空、",
    "T07n0220_510:0606b26": "識世間空。如是，善現！甚深般若波羅蜜多，能",
    "T07n0220_510:0606b27": "為諸佛顯世間空，故名佛母，能示諸佛世間實",
    "T07n0220_510:0606b28": "相。[0606b28] 「復次，善現！甚深般若波羅蜜多，能示諸佛",
    "T07n0220_510:0606b29": "世間空相。云何示諸佛世間空相？謂令如來、",
    "T07n0220_510:0606c01": "應、正等覺見色世間空，乃至見一切相智世",
    "T07n0220_510:0606c02": "間空。如是，善現！甚深般若波羅蜜多，能示",
    "T07n0220_510:0606c03": "諸佛世間空相。[0606c03] 「復次，善現！甚深般若波羅蜜",
    "T07n0220_510:0606c04": "多，能示諸佛世間不可思議相。云何示諸佛",
    "T07n0220_510:0606c05": "世間不可思議相？謂示如來、應、正等覺色世",
    "T07n0220_510:0606c06": "間不可思議相，乃至一切相智世間不可思",
    "T07n0220_510:0606c07": "議相。如是，善現！甚深般若波羅蜜多，能示諸",
    "T07n0220_510:0606c08": "佛世間不可思議相。[0606c08] 「復次，善現！甚深般若波",
    "T07n0220_510:0606c09": "羅蜜多，能示諸佛世間遠離相。云何能示諸",
    "T07n0220_510:0606c10": "佛世間遠離相？謂示如來、應、正等覺色世間",
    "T07n0220_510:0606c11": "遠離相，乃至一切相智世間遠離相。如是，善",
    "T07n0220_510:0606c12": "現！甚深般若波羅蜜多，能示諸佛世間遠離",
    "T07n0220_510:0606c13": "相。[0606c13] 「復次，善現！甚深般若波羅蜜多，能示諸佛",
    "T07n0220_510:0606c14": "世間寂靜相。云何能示諸佛世間寂靜相？謂",
    "T07n0220_510:0606c15": "示如來、應、正等覺色世間寂靜相，乃至一切",
    "T07n0220_510:0606c16": "相智世間寂靜相。如是，善現！甚深般若波羅",
    "T07n0220_510:0606c17": "蜜多，能示諸佛世間寂靜相。[0606c17] 「復次，善現！甚深",
    "T07n0220_510:0606c18": "般若波羅蜜多，能示諸佛世間畢竟空相。云",
    "T07n0220_510:0606c19": "何能示諸佛世間畢竟空相？謂示如來、應、正",
    "T07n0220_510:0606c20": "等覺色世間畢竟空相，乃至一切相智世間",
    "T07n0220_510:0606c21": "畢竟空相。如是，善現！甚深般若波羅蜜多，能",
    "T07n0220_510:0606c22": "示諸佛世間畢竟空相。[0606c22] 「復次，善現！甚深般若",
    "T07n0220_510:0606c23": "波羅蜜多，能示諸佛世間無性空相。云何能",
    "T07n0220_510:0606c24": "示諸佛世間無性空相？謂示如來、應、正等覺",
    "T07n0220_510:0606c25": "色世間無性空相，乃至一切相智世間無性",
    "T07n0220_510:0606c26": "空相。如是，善現！甚深般若波羅蜜多，能示諸",
    "T07n0220_510:0606c27": "佛世間無性空相。[0606c27] 「復次，善現！甚深般若波羅",
    "T07n0220_510:0606c28": "蜜多，能示諸佛世間自性空相。云何能示諸",
    "T07n0220_510:0606c29": "佛世間自性空相？謂示如來、應、正等覺色世",
    "T07n0220_510:0607a01": "間自性空相，乃至一切相智世間自性空相。",
    "T07n0220_510:0607a02": "如是，善現！甚深般若波羅蜜多，能示諸佛世",
    "T07n0220_510:0607a03": "間自性空相。[0607a03] 「復次，善現！甚深般若波羅蜜多，",
    "T07n0220_510:0607a04": "能示諸佛世間無性自性空相。云何能示諸",
    "T07n0220_510:0607a05": "佛世間無性自性空相？謂示如來、應、正等覺",
    "T07n0220_510:0607a06": "色世間無性自性空相，乃至一切相智世間",
    "T07n0220_510:0607a07": "無性自性空相。如是，善現！甚深般若波羅蜜",
    "T07n0220_510:0607a08": "多，能示諸佛世間無性自性空相。[0607a08] 「復次，善現！",
    "T07n0220_510:0607a09": "甚深般若波羅蜜多，能示諸佛世間純空相。",
    "T07n0220_510:0607a10": "云何能示諸佛世間純空相？謂示如來、應、正",
    "T07n0220_510:0607a11": "等覺色世間純空相，乃至一切相智世間純",
    "T07n0220_510:0607a12": "空相。如是，善現！甚深般若波羅蜜多，能示諸",
    "T07n0220_510:0607a13": "佛世間純空相。[0607a13] 「善現當知！由如是義，甚深般",
    "T07n0220_510:0607a14": "若波羅蜜多，能示諸佛世間實相。[0607a14] 「復次，善現！",
    "T07n0220_510:0607a15": "甚深般若波羅蜜多，能示諸佛世間相者，謂",
    "T07n0220_510:0607a16": "令不起此世間想、他世間想。所以者何？以實",
    "T07n0220_510:0607a17": "無法可起此世、他世想故。」"
}