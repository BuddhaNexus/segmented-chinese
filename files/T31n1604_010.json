{
    "T31n1604_010:0640a04": "大乘莊嚴經論卷第十",
    "T31n1604_010:0640a06": "無著菩薩造",
    "T31n1604_010:0640a07": "大唐天竺三藏波羅頗蜜多羅譯",
    "T31n1604_010:0640a08": "覺分品第二十一之一",
    "T31n1604_010:0640a09": "[0640a09] 釋曰。諸菩薩有羞相(羞兼慚愧)。此中應說。偈曰。",
    "T31n1604_010:0640a10": " 治障及合智  緣境亦成生",
    "T31n1604_010:0640a11": " 菩薩有羞相  如是四差別",
    "T31n1604_010:0640a12": "[0640a12] 釋曰。此偈顯示菩薩有羞有四種相。一自性。",
    "T31n1604_010:0640a13": "二伴類。三境界。四作業。治障者。謂離無羞。",
    "T31n1604_010:0640a14": "此即是羞自性。合智者。與無分別知相應。此",
    "T31n1604_010:0640a15": "智是羞伴類。緣境者。菩薩以小無障眾生為",
    "T31n1604_010:0640a16": "可羞境。即是聲聞緣覺。小者對大乘故。無障",
    "T31n1604_010:0640a17": "者。破煩惱障故。成生者。菩薩有羞以建立眾",
    "T31n1604_010:0640a18": "生為業。此是有羞四種相。問諸菩薩有羞於",
    "T31n1604_010:0640a19": "何行中起。偈曰。",
    "T31n1604_010:0640a20": " 菩薩於六度  障增及治減",
    "T31n1604_010:0640a21": " 不勤亦勤行  於此有羞起",
    "T31n1604_010:0640a22": "[0640a22] 釋曰。諸菩薩於四事中極生羞恥。一者於諸",
    "T31n1604_010:0640a23": "度障增時極生羞恥。二者於諸障治減時極",
    "T31n1604_010:0640a24": "生羞恥。三者修諸度懈怠時極生羞恥。四者",
    "T31n1604_010:0640a25": "隨順煩惱法勤行時極生羞恥。所謂諸根常",
    "T31n1604_010:0640a26": "開而不禁守。問菩薩有羞種差別云何。偈曰。",
    "T31n1604_010:0640a27": " 六品及二品  七地與二乘",
    "T31n1604_010:0640a28": " 亦似則為下  反此應知上",
    "T31n1604_010:0640a29": "[0640a29] 釋曰。六品者。不定地中前六品有羞為下。二",
    "T31n1604_010:0640b01": "品者。諸定地中前二品有羞為下。七地者。菩",
    "T31n1604_010:0640b02": "薩十地中前七地有羞為下。二乘者。謂下心",
    "T31n1604_010:0640b03": "眾生有羞為下。由有增上慢故。亦似者。謂",
    "T31n1604_010:0640b04": "未得無生忍菩薩彼有羞亦為下。翻此諸下",
    "T31n1604_010:0640b05": "有羞。應知即是諸上有羞。問何法是有羞障。",
    "T31n1604_010:0640b06": "及彼障有幾過失。偈曰。",
    "T31n1604_010:0640b07": " 無羞惑不斷  三害及六呵",
    "T31n1604_010:0640b08": " 墮難退苦三  如前十二失",
    "T31n1604_010:0640b09": "[0640b09] 釋曰。無羞者。是菩薩有羞障。若有此障則煩",
    "T31n1604_010:0640b10": "惱不斷。煩惱不斷則先生三害。一自害。謂不",
    "T31n1604_010:0640b11": "正思惟。由自惱故。二他害。謂瞋及捨。由惱他",
    "T31n1604_010:0640b12": "故。問瞋者惱眾生可爾。捨者云何惱眾生。答",
    "T31n1604_010:0640b13": "菩薩應化眾生。捨而不化。是謂為惱。俱害者。",
    "T31n1604_010:0640b14": "謂破尸羅。由惱自他故。起三害已即於現法",
    "T31n1604_010:0640b15": "得六呵責。由疑悔失利失護棄捨治罰惡名",
    "T31n1604_010:0640b16": "故。隨其次第得六種呵責。所謂自呵責乃至",
    "T31n1604_010:0640b17": "十方人呵責。如是已後復有三種過失生。一",
    "T31n1604_010:0640b18": "退墮諸難處。二退失已得未得善法。三從彼",
    "T31n1604_010:0640b19": "生大苦受。是謂無羞生十二種過失。問已知",
    "T31n1604_010:0640b20": "障及過失。何者是有羞功德。偈曰。",
    "T31n1604_010:0640b21": " 此等一切惡  菩薩若有羞",
    "T31n1604_010:0640b22": " 當知一切盡  起彼對治故",
    "T31n1604_010:0640b23": " 天人聰慧生  速滿於二聚",
    "T31n1604_010:0640b24": " 成生不退轉  離不離為果",
    "T31n1604_010:0640b25": "[0640b25] 釋曰。初偈顯示有羞離過功德。如前過失。菩",
    "T31n1604_010:0640b26": "薩有羞一切不有故。後偈顯示有羞集得功",
    "T31n1604_010:0640b27": "德。具足聚集五勝果故。天人聰慧生者。是得",
    "T31n1604_010:0640b28": "果報果。謂常生天上及以人中恒得聰慧故。",
    "T31n1604_010:0640b29": "速滿於二聚者。是得增上果。謂得大菩提二",
    "T31n1604_010:0640c01": "聚故。成生不退轉者。是得丈夫果。丈夫所作",
    "T31n1604_010:0640c02": "故。離者。是得相離果。離彼障故。不離者。是",
    "T31n1604_010:0640c03": "得依果。一切生處不離彼障對治故。問有羞",
    "T31n1604_010:0640c04": "功用譬喻云何。偈曰。",
    "T31n1604_010:0640c05": " 有衣翻有垢  凡夫無慚故",
    "T31n1604_010:0640c06": " 天衣更無垢  菩薩有慚爾",
    "T31n1604_010:0640c07": " 菩薩慚具足  如空不可污",
    "T31n1604_010:0640c08": " 欲勝諸菩薩  亦以慚莊嚴",
    "T31n1604_010:0640c09": " 譬如慈母愛  慚護眾生然",
    "T31n1604_010:0640c10": " 觀生及化生  此事由慚起",
    "T31n1604_010:0640c11": "[0640c11] 釋曰。此中第一偈顯示慚如衣服。何以故。有",
    "T31n1604_010:0640c12": "慚者過垢不能污故。第二偈上半顯示慚如",
    "T31n1604_010:0640c13": "虛空。何以故。有慚者雖值世間八法不被染",
    "T31n1604_010:0640c14": "故。第二偈下半顯示慚如莊嚴。何以故。有慚",
    "T31n1604_010:0640c15": "者端正勝餘菩薩故。第三偈顯示慚如慈母。",
    "T31n1604_010:0640c16": "何以故有慚者擁護生死一切過失如象馬軍",
    "T31n1604_010:0640c17": "觀生化生由此起故。衣服譬顯慚能對治住",
    "T31n1604_010:0640c18": "諸煩惱。虛空譬顯慚能對治染著八法。莊嚴",
    "T31n1604_010:0640c19": "譬顯慚能隨順同行。慈母譬顯慚能成熟眾",
    "T31n1604_010:0640c20": "生。問菩薩行慚有何相。偈曰。",
    "T31n1604_010:0640c21": " 不忍及不行  亦忍及亦行",
    "T31n1604_010:0640c22": " 當知此四種  是說行慚相",
    "T31n1604_010:0640c23": "[0640c23] 釋曰。此偈顯示四種行慚相。一不忍。二不",
    "T31n1604_010:0640c24": "行。三忍。四行。何以故。有慚者於一切過惡",
    "T31n1604_010:0640c25": "有前二相。不忍故。不行故。於一切功德有後",
    "T31n1604_010:0640c26": "二相。忍故。行故。問云何慚羞得無上。偈曰。",
    "T31n1604_010:0640c27": " 教習於慚羞  亦起五自意",
    "T31n1604_010:0640c28": " 信法等別故  無上如前知",
    "T31n1604_010:0640c29": "[0640c29] 釋曰。如前知者於大乘經說。慚羞處生淨信",
    "T31n1604_010:0641a01": "故。以九種深心修習故。依虛空等定修習",
    "T31n1604_010:0641a02": "故。由無分別智攝故。以一果入一切果故。已",
    "T31n1604_010:0641a03": "說菩薩有羞。次說菩薩無畏。偈曰。",
    "T31n1604_010:0641a04": " 諸菩薩無畏  體相及差別",
    "T31n1604_010:0641a05": " 堅固與殊勝  今當次第解",
    "T31n1604_010:0641a06": "[0641a06] 釋曰。菩薩無畏有四義解釋。一體相。二差別。",
    "T31n1604_010:0641a07": "三堅固。四殊勝。問體相云何。偈曰。",
    "T31n1604_010:0641a08": " 進定慧三起  勇健勤猛作",
    "T31n1604_010:0641a09": " 是說無畏相  亦顯於眾名",
    "T31n1604_010:0641a10": "[0641a10] 釋曰。精進禪定般若。此三若起是無畏體相。",
    "T31n1604_010:0641a11": "勇健勤猛。此四顯無畏眾名。問此三於何行",
    "T31n1604_010:0641a12": "中無畏。偈曰。",
    "T31n1604_010:0641a13": " 諸有所作中  下動愚則畏",
    "T31n1604_010:0641a14": " 離三三決定  是名無畏安",
    "T31n1604_010:0641a15": "[0641a15] 釋曰。菩薩於諸所作中其心若下若動若愚",
    "T31n1604_010:0641a16": "則生怖畏。何以故。下心者。於彼無勤修故。動",
    "T31n1604_010:0641a17": "心者。於彼心不住故。愚心者。於彼無方便故。",
    "T31n1604_010:0641a18": "彼三對治隨其次第。即是精進禪定般若。是",
    "T31n1604_010:0641a19": "故精進等三。若得決定則名無畏。問云何決",
    "T31n1604_010:0641a20": "定。答此三對治任運現前。是名決定。問已說",
    "T31n1604_010:0641a21": "體相。云何差別。偈曰。",
    "T31n1604_010:0641a22": " 自性及大願  不顧及不退",
    "T31n1604_010:0641a23": " 聞深亦能化  置彼於佛身",
    "T31n1604_010:0641a24": " 亦行諸苦行  不捨於生死",
    "T31n1604_010:0641a25": " 生死不能染  此十是差別",
    "T31n1604_010:0641a26": "[0641a26] 釋曰。此二偈隨其次第說無畏有十種差別。",
    "T31n1604_010:0641a27": "一者自性。謂性成就得無畏故。二者大願。謂",
    "T31n1604_010:0641a28": "發菩提心得無畏故。三者不顧。謂勤自利時",
    "T31n1604_010:0641a29": "不顧身命得無畏故。四者不退。謂勤利他時",
    "T31n1604_010:0641b01": "有違逆者得無畏故。五者聞深。謂聽實義時",
    "T31n1604_010:0641b02": "得無畏故。六者能化。謂難化眾生以通力化",
    "T31n1604_010:0641b03": "得無畏故。七者置彼於佛身。謂建立眾生於",
    "T31n1604_010:0641b04": "大菩提得無畏故。八者亦行諸苦行。謂行種",
    "T31n1604_010:0641b05": "種難行苦行得無畏故。九者不捨生死。謂故",
    "T31n1604_010:0641b06": "意受生得無畏故。十者生死不能染。謂處染",
    "T31n1604_010:0641b07": "不染得無畏故。問已說差別。云何堅固。偈",
    "T31n1604_010:0641b08": "曰。",
    "T31n1604_010:0641b09": " 惡朋及重苦  聞深不能退",
    "T31n1604_010:0641b10": " 譬如螽翅風  不動須彌海",
    "T31n1604_010:0641b11": "[0641b11] 釋曰。菩薩無畏於三緣得不動。一遇惡朋。二",
    "T31n1604_010:0641b12": "遭重苦。三聞深法。譬如螽&#x87D6;振羽不能蕩海",
    "T31n1604_010:0641b13": "搖山。彼之三緣不能動菩薩心亦復如是。是",
    "T31n1604_010:0641b14": "故菩薩無畏得堅固。問已說堅固。云何殊勝。",
    "T31n1604_010:0641b15": "偈曰。",
    "T31n1604_010:0641b16": " 諸說無畏中  菩薩無畏上",
    "T31n1604_010:0641b17": " 相異堅殊勝  與彼不相似",
    "T31n1604_010:0641b18": "[0641b18] 釋曰。由前三義勝故。菩薩無畏於諸說無畏",
    "T31n1604_010:0641b19": "中最為殊勝。已說菩薩無畏。次說菩薩不退。",
    "T31n1604_010:0641b20": "偈曰。",
    "T31n1604_010:0641b21": " 不退諸菩薩  品類有三事",
    "T31n1604_010:0641b22": " 於聞進苦故  慚勇為依止",
    "T31n1604_010:0641b23": " 欲樂大菩提  是說不退性",
    "T31n1604_010:0641b24": " 未成成極成  差別諸地顯",
    "T31n1604_010:0641b25": "[0641b25] 釋曰。此二偈顯示不退品類依止自性差別。",
    "T31n1604_010:0641b26": "彼品類有三種。一聞法無厭不退。二恒大精",
    "T31n1604_010:0641b27": "進不退。三生死苦惱不退。依止有二種。一慚",
    "T31n1604_010:0641b28": "二勇。有慚者不退退者可羞恥故。有勇者不",
    "T31n1604_010:0641b29": "退。退者非猛健故。自性謂欲樂大菩提。欲樂",
    "T31n1604_010:0641c01": "若迴即得退故。差別有三種。一未成。謂信行",
    "T31n1604_010:0641c02": "地菩薩不退。二成。謂初地至七地菩薩不退。",
    "T31n1604_010:0641c03": "三極成。謂八地已上菩薩不退。已說菩薩不",
    "T31n1604_010:0641c04": "退。次說菩薩知法。偈曰。",
    "T31n1604_010:0641c05": " 知法知法業  知相知無盡",
    "T31n1604_010:0641c06": " 得果及二門  成生亦住法",
    "T31n1604_010:0641c07": "[0641c07] 釋曰。知法者。謂知五明處。一內明。二因明。",
    "T31n1604_010:0641c08": "三聲明。四醫明。五巧明。知此五論是謂知法。",
    "T31n1604_010:0641c09": "知法業者。謂知自利利他。以此為業。知內論",
    "T31n1604_010:0641c10": "者。為自修及為他說。知因論者。為申己義及",
    "T31n1604_010:0641c11": "屈他義。知聲論者。為自善音令他信受。知醫",
    "T31n1604_010:0641c12": "論者。為除他疾。知巧論者。為令他解。知論相",
    "T31n1604_010:0641c13": "者。謂知此五論得有五因是菩薩知論相。一",
    "T31n1604_010:0641c14": "聞得。二持得。三誦得。四思得。五通得。菩薩",
    "T31n1604_010:0641c15": "先於論有聞。聞已受持。持已習誦。誦已正思。",
    "T31n1604_010:0641c16": "思已通達。通達者知此是功德此是過失此",
    "T31n1604_010:0641c17": "是善語此是惡語。知無盡者。謂如此知乃至",
    "T31n1604_010:0641c18": "無餘涅槃亦無盡故。得果者。謂自知得一切",
    "T31n1604_010:0641c19": "種智故。二門者。一三昧門。二陀羅尼門。知論",
    "T31n1604_010:0641c20": "菩薩以三昧門成熟眾生。隨彼化攝故。以陀",
    "T31n1604_010:0641c21": "羅尼門成熟佛法。隨所得法皆能持故。已說",
    "T31n1604_010:0641c22": "菩薩知法。次說菩薩知世間。偈曰。",
    "T31n1604_010:0641c23": " 身知亦口知  及以實諦知",
    "T31n1604_010:0641c24": " 菩薩知世間  最勝餘無等",
    "T31n1604_010:0641c25": "[0641c25] 釋曰。菩薩有三種知世間。一身知世間。二口",
    "T31n1604_010:0641c26": "知世間。三諦知世間。問云何身知。云何口知。",
    "T31n1604_010:0641c27": "偈曰。",
    "T31n1604_010:0641c28": " 身知則舒顏  口知則先語",
    "T31n1604_010:0641c29": " 為令成器故  正法隨修行",
    "T31n1604_010:0642a01": "[0642a01] 釋曰。舒顏者。謂熙怡歡笑。此是身知世間。先",
    "T31n1604_010:0642a02": "語者。謂慰問讚美。此是口知世間。問此知何",
    "T31n1604_010:0642a03": "所為。答為令成器故。問令成何器。答正法隨",
    "T31n1604_010:0642a04": "修行令成此器故。問云何諦知世間。偈曰。",
    "T31n1604_010:0642a05": " 二知知世生  二知知世滅",
    "T31n1604_010:0642a06": " 為息復為得  諦知勤修行",
    "T31n1604_010:0642a07": "[0642a07] 釋曰。二知知世生者。知苦集二諦則知世間",
    "T31n1604_010:0642a08": "常生。由生及生方便故。二知知世滅者。知滅",
    "T31n1604_010:0642a09": "道二諦則知世間可滅。由滅及滅方便故。問",
    "T31n1604_010:0642a10": "知諦世間復何所為。答為息復為得諦智勤",
    "T31n1604_010:0642a11": "修行。息者苦集諦。得者滅道諦。諸菩薩為息",
    "T31n1604_010:0642a12": "苦集諦為得滅道諦故觀諸諦修智具足。如",
    "T31n1604_010:0642a13": "是知世間。即是知世間業。已說菩薩知世間。",
    "T31n1604_010:0642a14": "次說菩薩修習四量。偈曰。",
    "T31n1604_010:0642a15": " 能詮及義意  了義亦無言",
    "T31n1604_010:0642a16": " 當知此四種  是說四量相",
    "T31n1604_010:0642a17": "[0642a17] 釋曰。能詮者。如來所說十二部經。此法為量。",
    "T31n1604_010:0642a18": "非人為量。義意者。謂文中所以。此義為量。非",
    "T31n1604_010:0642a19": "語為量。了義者。謂世間可信及佛所印可。此",
    "T31n1604_010:0642a20": "了義為量。非不了義為量。無言者。謂出世證",
    "T31n1604_010:0642a21": "智。此智為量。非識為量。問世尊何故說此四",
    "T31n1604_010:0642a22": "量。偈曰。",
    "T31n1604_010:0642a23": " 謗法及非義  邪思與可言",
    "T31n1604_010:0642a24": " 遮此四事故  次第說四量",
    "T31n1604_010:0642a25": "[0642a25] 釋曰。說能詮法為量遮謗說人說。義意為量",
    "T31n1604_010:0642a26": "遮非義文句說。了義為量遮邪思倒解說。智",
    "T31n1604_010:0642a27": "為量遮可言智。問依此四量有何功德。偈曰。",
    "T31n1604_010:0642a28": " 信心及內思  正聞與證智",
    "T31n1604_010:0642a29": " 菩薩不可壞  依量功德爾",
    "T31n1604_010:0642b01": "[0642b01] 釋曰。依第一量則信心不可壞。依第二量則",
    "T31n1604_010:0642b02": "正思不可壞。依第三量則正聞不可壞。依第",
    "T31n1604_010:0642b03": "四量則世智不可壞。已說菩薩修習四量。次",
    "T31n1604_010:0642b04": "說菩薩四無礙解。偈曰。",
    "T31n1604_010:0642b05": " 於門相言智  通達無比倫",
    "T31n1604_010:0642b06": " 此即是菩薩  四種無礙解",
    "T31n1604_010:0642b07": "[0642b07] 釋曰。第一者謂知門智。能知義中所有名門",
    "T31n1604_010:0642b08": "差別故。第二者謂知相智。能知此義屬此名",
    "T31n1604_010:0642b09": "故。第三者謂知言智。能知異土言音故。第四",
    "T31n1604_010:0642b10": "者謂知智智。能知自能說法故。知此四種是",
    "T31n1604_010:0642b11": "無礙解。偈曰。",
    "T31n1604_010:0642b12": " 能說及所說  說具合三事",
    "T31n1604_010:0642b13": " 四二復二種  次第三事因",
    "T31n1604_010:0642b14": "[0642b14] 釋曰。能說所說說具。此三事各有因緣。能說",
    "T31n1604_010:0642b15": "有四因緣。一教授智。二成熟智。三聚滿智。四",
    "T31n1604_010:0642b16": "令覺智。所說有二因緣。一法二義。四智於此",
    "T31n1604_010:0642b17": "二有用故。說具有二因緣。一言二智。由此二",
    "T31n1604_010:0642b18": "得成說故。偈曰。",
    "T31n1604_010:0642b19": " 舉法及釋法  令解與避難",
    "T31n1604_010:0642b20": " 建立四無礙  以是義應知",
    "T31n1604_010:0642b21": "[0642b21] 釋曰。舉法者以門故。釋法者以相故。令解者",
    "T31n1604_010:0642b22": "以言故。避難者以智故。應知此中以所說法",
    "T31n1604_010:0642b23": "及義以說具言及智。次第建立四無礙解。問",
    "T31n1604_010:0642b24": "云何名無礙解。無礙解有何業。偈曰。",
    "T31n1604_010:0642b25": " 內證及外覺  故稱無礙解",
    "T31n1604_010:0642b26": " 能斷一切疑  此即是彼業",
    "T31n1604_010:0642b27": "[0642b27] 釋曰。此偈上半立名。下半顯業。名者。由諸菩",
    "T31n1604_010:0642b28": "薩初以出世間智內證諸法得平等如解。後",
    "T31n1604_010:0642b29": "以後得世智外覺諸法法門差別。由此道理",
    "T31n1604_010:0642c01": "故名無礙解。業者。復由此解能斷一切眾生",
    "T31n1604_010:0642c02": "一切疑網。此名為業。已說菩薩四無礙解。次",
    "T31n1604_010:0642c03": "說菩薩二聚功德。偈曰。",
    "T31n1604_010:0642c04": " 福智為二聚  勝報亦不污",
    "T31n1604_010:0642c05": " 一切諸菩薩  勝相皆如此",
    "T31n1604_010:0642c06": "[0642c06] 釋曰。福智為二聚者。二聚謂福聚及智聚。勝",
    "T31n1604_010:0642c07": "報亦不污者。諸菩薩由福聚故。於生死中作",
    "T31n1604_010:0642c08": "勝報成就因。由智聚故。於彼勝報作不染污",
    "T31n1604_010:0642c09": "因。是故菩薩勝相無等。問二聚攝六度云何",
    "T31n1604_010:0642c10": "偈曰。",
    "T31n1604_010:0642c11": " 初二為福體  第六即是智",
    "T31n1604_010:0642c12": " 餘三二聚因  五亦成智聚",
    "T31n1604_010:0642c13": "[0642c13] 釋曰。初二為福體者。應知施戒二波羅蜜為",
    "T31n1604_010:0642c14": "福聚體。第六即是智者。應知般若波羅蜜即",
    "T31n1604_010:0642c15": "為智聚體。餘三二聚因者。應知忍辱精進禪",
    "T31n1604_010:0642c16": "定三波羅蜜。通為二聚因。由俱作故。五亦成",
    "T31n1604_010:0642c17": "智聚者。復由般若能迴向故。一切諸波羅蜜",
    "T31n1604_010:0642c18": "皆成智聚。問云何名聚。云何聚業。偈曰。",
    "T31n1604_010:0642c19": " 正修及數修  資善名為聚",
    "T31n1604_010:0642c20": " 自利與他利  成就則名業",
    "T31n1604_010:0642c21": "[0642c21] 釋曰。此偈上半釋名。下半顯業。名者。三婆",
    "T31n1604_010:0642c22": "羅名為聚。三者正修義。婆羅者數修義。由正",
    "T31n1604_010:0642c23": "修及數修善法則得資長。由資長故名聚。業",
    "T31n1604_010:0642c24": "者。由此聚故則能成就自他二利。是名為業。",
    "T31n1604_010:0642c25": "問二聚種差別云何。偈曰。",
    "T31n1604_010:0642c26": " 入地入無相  及入無功用",
    "T31n1604_010:0642c27": " 受職并究竟  二聚次第因",
    "T31n1604_010:0642c28": "[0642c28] 釋曰。此中種差別者。彼信行地聚為入地因。",
    "T31n1604_010:0642c29": "六地中聚為入無相因。無相者。第七地所攝",
    "T31n1604_010:0643a01": "聚。彼相不起故。第七地聚為入無功用因。第",
    "T31n1604_010:0643a02": "八第九地聚為入受職因。第十地聚為入究",
    "T31n1604_010:0643a03": "竟因。究竟者佛地所攝故。已說菩薩二聚功",
    "T31n1604_010:0643a04": "德。次說菩薩修習四念處。偈曰。",
    "T31n1604_010:0643a05": " 依止及對治  入諦與緣緣",
    "T31n1604_010:0643a06": " 作意并至得  隨順亦隨轉",
    "T31n1604_010:0643a07": " 覺境及受生  限極將最上",
    "T31n1604_010:0643a08": " 長時與後證  勝修十四種",
    "T31n1604_010:0643a09": "[0643a09] 釋曰。此二偈明菩薩四念處有十四種勝修。",
    "T31n1604_010:0643a10": "一依止勝修。二對治勝修。三入諦勝修。四緣",
    "T31n1604_010:0643a11": "緣勝修。五作意勝修。六至得勝修。七隨順勝",
    "T31n1604_010:0643a12": "修。八隨轉勝修。九覺境勝修。十受生勝修。十",
    "T31n1604_010:0643a13": "一限極勝修。十二最上勝修。十三長時勝修。",
    "T31n1604_010:0643a14": "十四後證勝修。依止勝修者。謂依大乘經起",
    "T31n1604_010:0643a15": "聞思修慧為自體故。對治勝修者。謂能對治",
    "T31n1604_010:0643a16": "不淨苦無常無我法想四倒。由入身等法無我",
    "T31n1604_010:0643a17": "故。入諦勝修者。謂如其次第次第入苦集滅",
    "T31n1604_010:0643a18": "道諦故。自入他入。如中邊分別論說。緣緣",
    "T31n1604_010:0643a19": "勝修者。謂緣一切眾生身等為境界故。作意",
    "T31n1604_010:0643a20": "勝修者。謂身等不可得故。至得勝修者。謂身",
    "T31n1604_010:0643a21": "等不離不合故。隨順勝修者。謂得諸障對治",
    "T31n1604_010:0643a22": "能對治彼障故。隨轉勝修者。謂凡夫二乘所",
    "T31n1604_010:0643a23": "修念處亦攝隨轉為教授故。覺境勝修者。謂",
    "T31n1604_010:0643a24": "知身如幻色相似故。知受如夢皆邪覺故。知",
    "T31n1604_010:0643a25": "心如空自性淨故。知法如客。客謂纏垢。譬如",
    "T31n1604_010:0643a26": "虛空有&#x70DF;雲塵霧故。受生勝修者。謂故意受",
    "T31n1604_010:0643a27": "生成就轉輪王等最勝。身受心法亦不染故。",
    "T31n1604_010:0643a28": "限極勝修者。謂修下品念處亦過餘人修最",
    "T31n1604_010:0643a29": "上品。自性利故。最上勝修者。謂能不作功用",
    "T31n1604_010:0643b01": "總別修習四念處故。長時勝修者。謂修至無",
    "T31n1604_010:0643b02": "餘涅槃亦無盡故。後證勝修者。謂十地及佛",
    "T31n1604_010:0643b03": "地中皆可得故。已說菩薩修習四念處。次說",
    "T31n1604_010:0643b04": "菩薩修習四正勤。偈曰。",
    "T31n1604_010:0643b05": " 三捨及入地  住寂與得記",
    "T31n1604_010:0643b06": " 成生亦受職  淨土并圓滿",
    "T31n1604_010:0643b07": "[0643b07] 釋曰。菩薩為對治四念處障故修習四正勤。",
    "T31n1604_010:0643b08": "若廣說此對治則有十種差別。由對治十行",
    "T31n1604_010:0643b09": "障故。十行者。一捨著行。謂受有中勝報而不",
    "T31n1604_010:0643b10": "染著。二捨蓋行。謂離一切障蓋。三捨下行。謂",
    "T31n1604_010:0643b11": "離二乘作意。四入地行。謂入初六地。五住寂",
    "T31n1604_010:0643b12": "行。謂入第七地。六得記行。謂入第八地。七",
    "T31n1604_010:0643b13": "成生行。謂入第九地。八受職行。謂入第十",
    "T31n1604_010:0643b14": "地。九淨土行。謂第八第九第十三地。十圓滿",
    "T31n1604_010:0643b15": "行。謂入佛地。菩薩為對治此十行障故修習",
    "T31n1604_010:0643b16": "四正勤。是為廣說差別。問此十差別修義云",
    "T31n1604_010:0643b17": "何。偈曰。",
    "T31n1604_010:0643b18": " 依止於欲故  起勤起精進",
    "T31n1604_010:0643b19": " 攝心與正持  十治修如是",
    "T31n1604_010:0643b20": "[0643b20] 釋曰。修義者。謂依欲起勤。依勤起精進攝心",
    "T31n1604_010:0643b21": "正持。是名修義。此中有平等修。有有相修。有",
    "T31n1604_010:0643b22": "精進修。平等修者。由正勤能令止觀平等故。",
    "T31n1604_010:0643b23": "有相修者。由止舉捨三相合修故。精進修",
    "T31n1604_010:0643b24": "者。為斷止觀中沒掉二障起精進故。問云何",
    "T31n1604_010:0643b25": "起精進。答謂攝心及正持。攝心者。謂奢摩他。",
    "T31n1604_010:0643b26": "正持者。若心平等則如是住如是正持。以此",
    "T31n1604_010:0643b27": "三修修前十行。是名修正勤。已說菩薩修習",
    "T31n1604_010:0643b28": "四正勤。次說菩薩修習四神足。偈曰。",
    "T31n1604_010:0643b29": " 分別四神足  略以三事解",
    "T31n1604_010:0643c01": " 依止及方便  亦成就應知",
    "T31n1604_010:0643c02": "[0643c02] 釋曰。此中略以三事分別四神足。一依止。二",
    "T31n1604_010:0643c03": "方便。三成就。問云何依止。偈曰。",
    "T31n1604_010:0643c04": " 禪定所依止  差別有四足",
    "T31n1604_010:0643c05": " 一欲二精進  三心四思惟",
    "T31n1604_010:0643c06": "[0643c06] 釋曰。應知禪波羅蜜所依止有此四足差別。",
    "T31n1604_010:0643c07": "問云何方便。偈曰。",
    "T31n1604_010:0643c08": " 起作及隨攝  繫縛并對治",
    "T31n1604_010:0643c09": " 隨次八斷行  三一二二成",
    "T31n1604_010:0643c10": "[0643c10] 釋曰。起作及隨攝繫縛并對治者。方便亦有",
    "T31n1604_010:0643c11": "四種。一起作方便。二隨攝方便。三繫縛方",
    "T31n1604_010:0643c12": "便。四對治方便。問此四種方便。各以何等行",
    "T31n1604_010:0643c13": "成。答隨次八斷行三一二二成。八斷行者。一",
    "T31n1604_010:0643c14": "信二欲三勤四猗五念六智七思八捨。此中",
    "T31n1604_010:0643c15": "隨其次第以信欲勤三行成立起作方便。由",
    "T31n1604_010:0643c16": "信起欲。由欲起勤。如是次第故。以猗一行成",
    "T31n1604_010:0643c17": "立隨攝方便。由猗息已定得生故。以念智二",
    "T31n1604_010:0643c18": "行成立繫縛方便。由正念故心於定中不離",
    "T31n1604_010:0643c19": "所緣。由正智故心離所緣覺已隨攝。以思捨",
    "T31n1604_010:0643c20": "二行成立對治方便。由思故對治沒纏。由捨",
    "T31n1604_010:0643c21": "故對治掉纏。此二是諸煩惱對治故。問云何",
    "T31n1604_010:0643c22": "成就。偈曰。",
    "T31n1604_010:0643c23": " 能見及能授  遊戲亦遊願",
    "T31n1604_010:0643c24": " 自在并得法  成就此六種",
    "T31n1604_010:0643c25": "[0643c25] 釋曰。六成就者。一能見成就。二能授成就。",
    "T31n1604_010:0643c26": "三遊戲成就。四遊願成就。五自在成就。六得",
    "T31n1604_010:0643c27": "法成就。能見成就者。謂五眼。肉眼天眼慧眼",
    "T31n1604_010:0643c28": "法眼佛眼此成就故。能授成就者。謂六通。依",
    "T31n1604_010:0643c29": "此能教授故。如其次第。身通往彼所。天耳通",
    "T31n1604_010:0644a01": "聞其音而為說法。他心通知障有無為之除",
    "T31n1604_010:0644a02": "斷。宿住通知過去行借力令知使其生信。天",
    "T31n1604_010:0644a03": "眼通知死此生彼令其生厭。漏盡通為之說",
    "T31n1604_010:0644a04": "法令得解脫。遊戲成就者。此有多種。謂變化",
    "T31n1604_010:0644a05": "等諸定。遊願成就者。謂入願力遊諸願果。謂",
    "T31n1604_010:0644a06": "放光發聲等。此不可數。廣如十地經說。自",
    "T31n1604_010:0644a07": "在成就者。謂十自在。亦如十地經說。得法成",
    "T31n1604_010:0644a08": "就者。謂得力無所畏及不共法。已說菩薩修",
    "T31n1604_010:0644a09": "習四神足。次說菩薩修習五根。偈曰。",
    "T31n1604_010:0644a10": " 覺行聞止觀  信等根所緣",
    "T31n1604_010:0644a11": " 增上是根義  成就利益故",
    "T31n1604_010:0644a12": "[0644a12] 釋曰。信根以菩提為所緣。進根以菩薩行為",
    "T31n1604_010:0644a13": "所緣。念根以聞大乘法為所緣。定根以奢摩",
    "T31n1604_010:0644a14": "他為所緣。慧根以如實智為所緣。問云何是",
    "T31n1604_010:0644a15": "根義。答此信等於所緣增上。故名為根。能成",
    "T31n1604_010:0644a16": "就利益故。已說菩薩修習五根。次說菩薩修",
    "T31n1604_010:0644a17": "習五力。偈曰。",
    "T31n1604_010:0644a18": " 應知信等根  垂入於初地",
    "T31n1604_010:0644a19": " 如前五根障  能羸故名力",
    "T31n1604_010:0644a20": "[0644a20] 釋曰。此中五根臨入初地時。能令不信懈怠",
    "T31n1604_010:0644a21": "失念亂心無知羸劣。故名為力。已說菩薩修",
    "T31n1604_010:0644a22": "習五力。次說菩薩修習七覺分。偈曰。",
    "T31n1604_010:0644a23": " 菩薩入初地  建立於覺分",
    "T31n1604_010:0644a24": " 諸法及眾生  於此得平等",
    "T31n1604_010:0644a25": "[0644a25] 釋曰。諸菩薩入初地時。覺彼法故建立覺",
    "T31n1604_010:0644a26": "分。問云何覺。答於一切法及自他身得平等",
    "T31n1604_010:0644a27": "解。如此名覺。如其次第。法無我及人無我故。",
    "T31n1604_010:0644a28": "偈曰。",
    "T31n1604_010:0644a29": " 譬如輪王行  七寶為先導",
    "T31n1604_010:0644b01": " 菩薩趣正覺  七分常圓滿",
    "T31n1604_010:0644b02": "[0644b02] 釋曰。此明諸菩薩七覺分與轉輪聖王七寶",
    "T31n1604_010:0644b03": "相似。問何分與何寶相似。偈曰。",
    "T31n1604_010:0644b04": " 念伏於諸境  擇法破分別",
    "T31n1604_010:0644b05": " 進速無餘覺  明增喜遍身",
    "T31n1604_010:0644b06": " 障盡猗而樂  諸作從定生",
    "T31n1604_010:0644b07": " 隨時所欲住  棄取皆由捨",
    "T31n1604_010:0644b08": "[0644b08] 釋曰。第一念覺分與輪寶相似。未降國土輪",
    "T31n1604_010:0644b09": "能降故。未伏境界念能伏故。第二擇法覺分",
    "T31n1604_010:0644b10": "與象寶相似。諸國勍敵象能摧故。分別勝怨",
    "T31n1604_010:0644b11": "擇能破故。第三精進覺分與馬寶相似。大地",
    "T31n1604_010:0644b12": "闊邊馬速窮故。真如極際進速覺故。第四喜",
    "T31n1604_010:0644b13": "覺分與珠寶相似。珠光燭幽王歡極故。法明",
    "T31n1604_010:0644b14": "破暗心喜滿故。第五猗覺分與女寶相似。王",
    "T31n1604_010:0644b15": "受快樂女摩觸故。智脫障惱猗息惡故。第六",
    "T31n1604_010:0644b16": "定覺分與藏臣寶相似。王有所須從臣出故。",
    "T31n1604_010:0644b17": "智有所用從定生故。第七捨覺分與兵寶相",
    "T31n1604_010:0644b18": "似。主兵閱眾棄弱取強隨轉輪聖王所住不",
    "T31n1604_010:0644b19": "疲倦故。菩薩修行棄惡取善隨無分別智所",
    "T31n1604_010:0644b20": "住無功用故。成立七覺分與七寶相似。其義",
    "T31n1604_010:0644b21": "如此。偈曰。",
    "T31n1604_010:0644b22": " 依止及自性  出離與功德",
    "T31n1604_010:0644b23": " 第五說不染  此分有三種",
    "T31n1604_010:0644b24": "[0644b24] 釋曰。七覺分如其次第。念是依止分。一切菩",
    "T31n1604_010:0644b25": "提分依此而行故。擇是自性分。一切菩提以",
    "T31n1604_010:0644b26": "此為自體故。進是出離分。以此能令菩薩至",
    "T31n1604_010:0644b27": "究竟故。喜是功德分。以此能令心樂滿故。猗",
    "T31n1604_010:0644b28": "定捨三是不染分。猗是不染因故。定是不染",
    "T31n1604_010:0644b29": "依止故。捨是不染自性故。已說菩薩修習七",
    "T31n1604_010:0644c01": "覺分。次說菩薩修習八正道分。偈曰。",
    "T31n1604_010:0644c02": " 一轉如前覺  立分二亦然",
    "T31n1604_010:0644c03": " 次三三業淨  後三三障斷",
    "T31n1604_010:0644c04": "[0644c04] 釋曰。一轉如前覺者。第一分。如前位中如實",
    "T31n1604_010:0644c05": "覺後時隨轉。說名正見。立分二亦然者。第二",
    "T31n1604_010:0644c06": "分。如前位中自所立分而解。入佛經中如佛",
    "T31n1604_010:0644c07": "所立為他分別。名正思惟。次三三業淨者。次",
    "T31n1604_010:0644c08": "三謂正語正業正命。三業謂語業身業俱業。",
    "T31n1604_010:0644c09": "如其次第。以次三正攝此三業故。後三三障",
    "T31n1604_010:0644c10": "斷者。後三謂正勤正念正定。三障謂智障定",
    "T31n1604_010:0644c11": "障自在障。如其次第。以後三正治此三障。由",
    "T31n1604_010:0644c12": "修正勤長時不退屈故智障斷。由修正念掉",
    "T31n1604_010:0644c13": "沒無體故定障斷。由修正定勝德成就故自",
    "T31n1604_010:0644c14": "在障斷。如是建立八正道分應知。"
}