{
    "T11n0316_014:0812b09": "佛說大乘菩薩藏正法經卷第十",
    "T11n0316_014:0812b10": "四",
    "T11n0316_014:0812b12": "西天譯經三藏朝散大夫",
    "T11n0316_014:0812b13": "試光祿卿傳梵大師賜紫",
    "T11n0316_014:0812b14": "沙門臣法護等奉 詔譯",
    "T11n0316_014:0812b15": "如來不思議品第四之八",
    "T11n0316_014:0812b16": "[0812b16] 「復次舍利子！云何名為如來大悲之心不可",
    "T11n0316_014:0812b17": "思議？諸住信菩薩聞是說已，應生淨信，超越",
    "T11n0316_014:0812b18": "分別、離諸疑惑、乃至發希有想。",
    "T11n0316_014:0812b19": "[0812b19] 「舍利子！如來大悲心者，所謂不捨一切眾生，",
    "T11n0316_014:0812b20": "常行悲愍為成熟故，隨悲心轉而無不轉。是",
    "T11n0316_014:0812b21": "故當知，如來大悲之心無有限量不可思",
    "T11n0316_014:0812b22": "議，復無等比，亦無數量、不可稱說、最為甚",
    "T11n0316_014:0812b23": "深。如其語業不能宣說。何以故？隨佛如來所",
    "T11n0316_014:0812b24": "證菩提亦然，如是為諸眾生起大悲心，隨如",
    "T11n0316_014:0812b25": "是菩提即如是大悲。舍利子！云何如來得證",
    "T11n0316_014:0812b26": "菩提？如來無根本、無所住故，乃證菩提。云何",
    "T11n0316_014:0812b27": "名根本？復何名住？謂有身見為根本，依虛妄",
    "T11n0316_014:0812b28": "分別而住。如來以其菩提平等故，平等了知",
    "T11n0316_014:0812b29": "二法亦悉平等，是故說名無住、無根本。如來",
    "T11n0316_014:0812c01": "由是現成正等菩提，而諸眾生於無住、無根",
    "T11n0316_014:0812c02": "本法不能了知，如來為令一切眾生悉覺了",
    "T11n0316_014:0812c03": "故，乃於眾生轉大悲心。",
    "T11n0316_014:0812c04": "[0812c04] 「又舍利子！菩提者，寂靜、近寂，由如是故我成",
    "T11n0316_014:0812c05": "正覺。何名寂靜？何名近寂？內謂寂靜，外謂近",
    "T11n0316_014:0812c06": "寂。所以者何？謂眼空故，我我所無自性，此名",
    "T11n0316_014:0812c07": "寂靜。如是耳、鼻、舌、身、意空故，我我所無自性，",
    "T11n0316_014:0812c08": "此名近寂。知眼空已，色無所取，此名寂靜；乃",
    "T11n0316_014:0812c09": "至知意空已，法無所取，此名近寂。而諸眾生",
    "T11n0316_014:0812c10": "於此菩提寂靜等法不能了知，如來為令一",
    "T11n0316_014:0812c11": "切眾生悉覺了故，乃於眾生轉大悲心。",
    "T11n0316_014:0812c12": "[0812c12] 「又舍利子！菩提者自性明亮，由如是故我成",
    "T11n0316_014:0812c13": "正覺。云何名為自性明亮？謂由自性無所染",
    "T11n0316_014:0812c14": "故，與虛空等。虛空自性周遍一切，以虛空",
    "T11n0316_014:0812c15": "平等故，一切法平等。畢竟自性如是明亮，此",
    "T11n0316_014:0812c16": "明亮性所應覺了。諸愚夫異生以客塵煩惱",
    "T11n0316_014:0812c17": "之所染故，於此自性明亮法中不能了知，如",
    "T11n0316_014:0812c18": "來為令一切眾生悉覺了故，乃於眾生轉大",
    "T11n0316_014:0812c19": "悲心。",
    "T11n0316_014:0812c20": "[0812c20] 「又舍利子！菩提者無出無入，由如是故我成",
    "T11n0316_014:0812c21": "正覺。何名無出？以無相故無出。又無出者，一",
    "T11n0316_014:0812c22": "切法無捨故。無入者，一切法無取故。如來於",
    "T11n0316_014:0812c23": "是無出無入法中，平等觀照，如來無此無彼，",
    "T11n0316_014:0812c24": "一切法離彼此故，是故如來現成正覺。如是",
    "T11n0316_014:0812c25": "無出無入法中而諸眾生不能了知，如來為",
    "T11n0316_014:0812c26": "令一切眾生悉覺了故，乃於眾生轉大悲心。",
    "T11n0316_014:0812c27": "[0812c27] 「又舍利子！菩提者無相無所緣，由如是故我",
    "T11n0316_014:0812c28": "成正覺。何名無相？何名無所緣？謂眼識無所",
    "T11n0316_014:0812c29": "得，名為無相；色無所觀，名無所緣。乃至意識",
    "T11n0316_014:0813a01": "無所得，名為無相；法無所觀，名無所緣。舍利",
    "T11n0316_014:0813a02": "子！此無相無所緣法，是諸聖境界。何名聖境",
    "T11n0316_014:0813a03": "界？謂即三界是聖境界。若諸聖境界，彼即無",
    "T11n0316_014:0813a04": "境界，而愚夫異生不能了知，如來為令一切",
    "T11n0316_014:0813a05": "眾生悉覺了故，乃於眾生轉大悲心。",
    "T11n0316_014:0813a06": "[0813a06] 「又舍利子！菩提者非過去未來現在，三世平",
    "T11n0316_014:0813a07": "等、三輪清淨，由如是故我成正覺。何名三輪",
    "T11n0316_014:0813a08": "清淨？謂過去心無轉、未來識無覺了、現在意",
    "T11n0316_014:0813a09": "無動，而心意識都無所住，過去無分別、未來",
    "T11n0316_014:0813a10": "無領納、現在無戲論。此三平等三輪清淨之",
    "T11n0316_014:0813a11": "法，而諸眾生不能了知，如來為令一切眾生",
    "T11n0316_014:0813a12": "悉覺了故，乃於眾生轉大悲心。[0813a12] 「又舍利子！菩",
    "T11n0316_014:0813a13": "提者是無為，由如是故我成正覺。謂非眼識",
    "T11n0316_014:0813a14": "所知，乃至非意識所知，此名無為。無為即無",
    "T11n0316_014:0813a15": "生、無滅、無住。此說亦名三輪清淨，是即無為。",
    "T11n0316_014:0813a16": "然於有為之法亦悉了知。何以故？一切法自",
    "T11n0316_014:0813a17": "性彼即無性，無性即無二。無為之法亦非身",
    "T11n0316_014:0813a18": "證，而諸眾生不能了知，如來為令一切眾生",
    "T11n0316_014:0813a19": "悉覺了故，乃於眾生轉大悲心。",
    "T11n0316_014:0813a20": "[0813a20] 「又舍利子！菩提者是無差別句，由如是故我",
    "T11n0316_014:0813a21": "成正覺。何名無差別？復何名句？謂如所說名",
    "T11n0316_014:0813a22": "句無住，名無差別。法界名句無種種性，名無",
    "T11n0316_014:0813a23": "差別。實際名句無動性，名無差別。空名為句",
    "T11n0316_014:0813a24": "無所得，名無差別。無相名句無尋伺，名無差",
    "T11n0316_014:0813a25": "別。無願名句無分位，名無差別。無眾生名",
    "T11n0316_014:0813a26": "句無眾生自性，名無差別。虛空名句無所得，",
    "T11n0316_014:0813a27": "名無差別。無生名句無滅，名無差別。無為名",
    "T11n0316_014:0813a28": "句無所行，名無差別。菩提名句近寂，名無差",
    "T11n0316_014:0813a29": "別。涅盤名句無所轉，名無差別。舍利子！此",
    "T11n0316_014:0813b01": "如是等，而諸眾生不能了知，如來為令一切",
    "T11n0316_014:0813b02": "眾生悉覺了故，乃於眾生轉大悲心。",
    "T11n0316_014:0813b03": "[0813b03] 「又舍利子！菩提者非身心可證。何以故？是身",
    "T11n0316_014:0813b04": "無知無作無轉，如草木瓦礫，是心如幻如水",
    "T11n0316_014:0813b05": "月陽焰，應當覺了。身心若然，即是菩提。此乃",
    "T11n0316_014:0813b06": "世俗所行，亦非菩提有少法可說。若身若心、",
    "T11n0316_014:0813b07": "若法若非法、若真實若不真實、若誠若妄，悉",
    "T11n0316_014:0813b08": "無言說。何以故？菩提無言說故。彼一切法亦",
    "T11n0316_014:0813b09": "無分位可容言說，猶如虛空了無分位、無言",
    "T11n0316_014:0813b10": "說故，菩提亦然，了無分位亦無言說。舍利子！",
    "T11n0316_014:0813b11": "若其如實審伺察時，彼一切法本無言說，法",
    "T11n0316_014:0813b12": "無言說亦非無說。此諸法理，而諸眾生不能",
    "T11n0316_014:0813b13": "覺知，如來為令一切眾生悉覺了故，乃於眾",
    "T11n0316_014:0813b14": "生轉大悲心。",
    "T11n0316_014:0813b15": "[0813b15] 「又舍利子！菩提無取亦無含藏。何名無取？何",
    "T11n0316_014:0813b16": "名無含藏？謂知眼故，名為無取；色無所觀，名",
    "T11n0316_014:0813b17": "無含藏。乃至了知意故，名為無取；法無所得，",
    "T11n0316_014:0813b18": "名無含藏。舍利子！如來以無所取無含藏故，",
    "T11n0316_014:0813b19": "現成正覺。又眼無所取，色無含藏，識無所住；",
    "T11n0316_014:0813b20": "乃至意無所取，法無含藏，識無所住。彼無住",
    "T11n0316_014:0813b21": "識，於彼一切眾生心住。此云何知？謂有四種",
    "T11n0316_014:0813b22": "法於一切眾生心住。何等為四？謂色中住，受、",
    "T11n0316_014:0813b23": "想、行中一切眾生心住。如是四法眾生心住，",
    "T11n0316_014:0813b24": "然其所住亦即無住。如來了知如是無住之",
    "T11n0316_014:0813b25": "法真實之際，而諸眾生不能覺了，如來為令",
    "T11n0316_014:0813b26": "一切眾生悉覺了故，乃於眾生轉大悲心。",
    "T11n0316_014:0813b27": "[0813b27] 「又舍利子！菩提是空增語，以其空故，菩提亦",
    "T11n0316_014:0813b28": "空、諸法亦空，如來以其諸法空故，現成正",
    "T11n0316_014:0813b29": "覺。亦非空故空有所證，若空若菩提同一理",
    "T11n0316_014:0813c01": "智而無有二，以空及菩提本無二故，即無種",
    "T11n0316_014:0813c02": "類之法。以其諸法無二無種類故，即無名無",
    "T11n0316_014:0813c03": "相無行。畢竟無行無集法中，此說名空。是中",
    "T11n0316_014:0813c04": "悉離執見取著，而於勝義諦中無有少法可",
    "T11n0316_014:0813c05": "得，以如是故乃說名空。此所說空如虛空故，",
    "T11n0316_014:0813c06": "即此虛空欲說為空，而亦無言可說為空，空",
    "T11n0316_014:0813c07": "亦無言而可說故。於是空中若解入者，乃一",
    "T11n0316_014:0813c08": "切法假名施設。然其名字而不在方亦不離",
    "T11n0316_014:0813c09": "方，如其假名不在方不離方故，由是諸法假",
    "T11n0316_014:0813c10": "名施設。一切法亦然，而不在方亦不離方，如",
    "T11n0316_014:0813c11": "來如實了知本來如是無生無起。如實知已，",
    "T11n0316_014:0813c12": "自性解脫無縛無解。而愚夫異生於如是法",
    "T11n0316_014:0813c13": "不能了知，如來為令一切眾生悉覺了故，乃",
    "T11n0316_014:0813c14": "於眾生轉大悲心。",
    "T11n0316_014:0813c15": "[0813c15] 「又舍利子！菩提如虛空故而悉平等無高無",
    "T11n0316_014:0813c16": "下，菩提亦然等無高下。若知諸法畢竟都無，",
    "T11n0316_014:0813c17": "亦復無高無下可說。舍利子！如來以一切法",
    "T11n0316_014:0813c18": "無高無下故，現成正覺。雖有所成，亦無微塵",
    "T11n0316_014:0813c19": "許法若高若下而可施作，如實智知無此彼",
    "T11n0316_014:0813c20": "法。何名如實智？謂無根本法，雖有所生而無",
    "T11n0316_014:0813c21": "攝受，亦無主宰。以無主宰無攝受故，若生不",
    "T11n0316_014:0813c22": "生隨緣所轉，然於是中無法可轉亦非無轉。",
    "T11n0316_014:0813c23": "如來於法而亦不說斷滅之相。如是無斷滅",
    "T11n0316_014:0813c24": "法，而諸眾生不能了知。如來為令一切眾生",
    "T11n0316_014:0813c25": "悉覺了故，乃於眾生轉大悲心。[0813c25] 「又舍利子！菩",
    "T11n0316_014:0813c26": "提是如所說句。何名如所說句？如其菩提，色",
    "T11n0316_014:0813c27": "法亦然，而不離真如。如其菩提，受、想、行、識亦",
    "T11n0316_014:0813c28": "然，亦不離真如。如其菩提，地界、水界、火界、風",
    "T11n0316_014:0813c29": "界、空界亦然，亦不離真如。如其菩提，眼界、色",
    "T11n0316_014:0814a01": "界、眼識界，乃至意界，法界，意識界亦然，亦不離",
    "T11n0316_014:0814a02": "真如。由是施設此如是等諸聖法門，所謂蘊、",
    "T11n0316_014:0814a03": "處、界等。如來以如實法故現證菩提，以無顛",
    "T11n0316_014:0814a04": "倒法故現證菩提。如其先說，中後亦然，先際",
    "T11n0316_014:0814a05": "無生、後際無去、中際性離。如是如所說句中，",
    "T11n0316_014:0814a06": "如說一法，多法亦然；如說多法，一法亦然。如",
    "T11n0316_014:0814a07": "其所說，若一若多都無所得。如是如所說句，",
    "T11n0316_014:0814a08": "而諸眾生不能了知，如來為令一切眾生悉",
    "T11n0316_014:0814a09": "覺了故，乃於眾生轉大悲心。",
    "T11n0316_014:0814a10": "[0814a10] 「又舍利子！菩提入相、入無相。何名為相？何名",
    "T11n0316_014:0814a11": "無相？此說相者，謂即所起一切善法。無相者，",
    "T11n0316_014:0814a12": "即一切法都無所得。又相者，謂心無所住分",
    "T11n0316_014:0814a13": "位。無相者，即無相三摩地法。又相者，即思惟",
    "T11n0316_014:0814a14": "稱量算數伺察。無相者，即出過稱量。云何出",
    "T11n0316_014:0814a15": "過稱量？謂識業無故。又相者，謂有為伺察。無",
    "T11n0316_014:0814a16": "相者，即無為作證。此相無相法，愚夫異生不",
    "T11n0316_014:0814a17": "能解入亦復不知，如來為令一切眾生悉覺",
    "T11n0316_014:0814a18": "了故，乃於眾生轉大悲心。",
    "T11n0316_014:0814a19": "[0814a19] 「又舍利子！菩提者無漏無取。何名無漏？何名",
    "T11n0316_014:0814a20": "無取？此說無漏者，謂離四種漏法：一離欲漏，",
    "T11n0316_014:0814a21": "二離有漏，三離無明漏，四離見漏。無取者謂",
    "T11n0316_014:0814a22": "離四取：一離欲取，二離我語取，三離見取，四",
    "T11n0316_014:0814a23": "離戒禁取。如是四取，一切皆由無明覆蔽、愛",
    "T11n0316_014:0814a24": "水滋潤、我見執取蘊處界法。如來了知彼我",
    "T11n0316_014:0814a25": "語取為根本故，得我清淨已，一切眾生亦悉",
    "T11n0316_014:0814a26": "清淨。若其清淨，即無少法而可分別。若無分",
    "T11n0316_014:0814a27": "別，即能深固作意。若深固作意相應，即無明",
    "T11n0316_014:0814a28": "不能起發。由其無明不起發故，即十二有支",
    "T11n0316_014:0814a29": "亦復不起。彼即無生，彼即決定。若其決定，即",
    "T11n0316_014:0814b01": "調伏義，是即勝義，勝義諦中即無補特伽羅",
    "T11n0316_014:0814b02": "義，若無補特伽羅義，即是不可說義。若不可",
    "T11n0316_014:0814b03": "說義，即緣生義。若緣生義，即正法義。若正法",
    "T11n0316_014:0814b04": "義，即如來義。由如是故，當觀諸法皆從緣生，",
    "T11n0316_014:0814b05": "若能見法即見如來。如其所見，若如實伺察，",
    "T11n0316_014:0814b06": "即無少法可見。若無法可見，即見無相及無",
    "T11n0316_014:0814b07": "所緣。若如是見，即真實見。如來由此法故現",
    "T11n0316_014:0814b08": "成正覺。平等故平等。如是無漏無取之法，愚",
    "T11n0316_014:0814b09": "夫異生不能了知。如來為令一切眾生悉覺",
    "T11n0316_014:0814b10": "了故，乃於眾生轉大悲心。",
    "T11n0316_014:0814b11": "[0814b11] 「又舍利子！菩提清淨無垢無著。何名清淨？何",
    "T11n0316_014:0814b12": "名無垢？何名無著？謂空是清淨，無相是無垢，",
    "T11n0316_014:0814b13": "無願是無著。無生是清淨，無作是無垢，無起",
    "T11n0316_014:0814b14": "是無著。自性是清淨，圓淨是無垢，明亮是無",
    "T11n0316_014:0814b15": "著。無戲論是清淨，離戲論是無垢，戲論近",
    "T11n0316_014:0814b16": "寂是無著。真如是清淨，法界是無垢，實際是",
    "T11n0316_014:0814b17": "無著。虛空是清淨，寥廓是無垢，廣大是無著。",
    "T11n0316_014:0814b18": "知內是清淨，外無所行是無垢，內外無所得",
    "T11n0316_014:0814b19": "是無著。知蘊是清淨，界自性是無垢，處離諸",
    "T11n0316_014:0814b20": "業是無著。過去盡智是清淨，未來無生智是",
    "T11n0316_014:0814b21": "無垢，現在法界安住智是無著。舍利子！此清",
    "T11n0316_014:0814b22": "淨無垢無著，有其一法而能普攝，謂寂靜句。",
    "T11n0316_014:0814b23": "若寂靜即遍寂，若遍寂即近寂，若近寂即無",
    "T11n0316_014:0814b24": "寂，此是牟尼聖尊所說。",
    "T11n0316_014:0814b25": "[0814b25] 「又舍利子！如虛空故菩提亦然，如菩提故諸",
    "T11n0316_014:0814b26": "法亦然，如諸法故眾生亦然、剎土亦然、涅盤",
    "T11n0316_014:0814b27": "亦然。此即名為涅盤平等，是一切法畢竟邊",
    "T11n0316_014:0814b28": "際清淨正因，無所對治離對治因、本來清淨、",
    "T11n0316_014:0814b29": "本來無垢、本來無著。如來了知彼一切法若",
    "T11n0316_014:0814c01": "色無色本如是故，現成正覺。觀諸眾生界清",
    "T11n0316_014:0814c02": "淨無垢無著故，即起遊戲神通，乃於眾生轉",
    "T11n0316_014:0814c03": "大悲心。舍利子當知，如來大悲之心清淨無",
    "T11n0316_014:0814c04": "垢無著，於諸眾生常所運行，然無發悟、無所",
    "T11n0316_014:0814c05": "生起、無所觀矚，普盡十方一切世界舒坦無",
    "T11n0316_014:0814c06": "礙。舍利子！如來大悲無邊無際與虛空等，若",
    "T11n0316_014:0814c07": "欲知其虛空邊際，即知如來大悲邊際。諸住",
    "T11n0316_014:0814c08": "信菩薩得聞如來不可思議大悲心已，應生",
    "T11n0316_014:0814c09": "淨信，超越分別、離諸疑惑，乃至發希有想。」",
    "T11n0316_014:0814c10": "[0814c10] 爾時世尊重明斯義說伽陀曰：",
    "T11n0316_014:0814c11": "「以無根本無住法，  現證菩提佛所宣，",
    "T11n0316_014:0814c12": " 如所覺了亦復然，  為諸眾生廣宣說。",
    "T11n0316_014:0814c13": " 知內眼根名為空，  知外色法空亦然，",
    "T11n0316_014:0814c14": " 寂靜近寂妙法門，  佛證菩提如是說。",
    "T11n0316_014:0814c15": " 彼諸眾生不覺了，  毘&#x9262;舍那奢摩他，",
    "T11n0316_014:0814c16": " 開覺句義為眾生，  佛大悲心方便轉。",
    "T11n0316_014:0814c17": " 諸法自性本明亮，  菩提清淨等虛空，",
    "T11n0316_014:0814c18": " 為彼眾生不了知，  佛大悲心方便轉。",
    "T11n0316_014:0814c19": " 一切眾生多執取，  不能如理而相應，",
    "T11n0316_014:0814c20": " 無入無出妙法門，  佛證菩提如是說。",
    "T11n0316_014:0814c21": " 為諸眾生不了故，  如來乃起大悲心，",
    "T11n0316_014:0814c22": " 諸法無相無所緣，  此是諸聖之境界。",
    "T11n0316_014:0814c23": " 諸愚夫為非境界，  佛證菩提方便宣，",
    "T11n0316_014:0814c24": " 而諸異生不了知，  為開覺故由斯說。",
    "T11n0316_014:0814c25": " 如來為諸眾生故，  隨應所起大悲心，",
    "T11n0316_014:0814c26": " 無為自性妙法門，  本來不生亦不滅。",
    "T11n0316_014:0814c27": " 當知彼法無所住，  是中三種相應相，",
    "T11n0316_014:0814c28": " 而諸愚夫不了知，  諸法有為自性故。",
    "T11n0316_014:0814c29": " 隨應所起大悲心，  為令了知此理法，",
    "T11n0316_014:0815a01": " 菩提非身所覺知，  非心覺故亦如是。",
    "T11n0316_014:0815a02": " 身本自性無知覺，  心如幻法亦復然，",
    "T11n0316_014:0815a03": " 而彼愚夫不了知，  如是身心自性故。",
    "T11n0316_014:0815a04": " 隨應所起大悲心，  為令了知此理法，",
    "T11n0316_014:0815a05": " 佛證最上勝菩提，  自然智尊坐道樹。",
    "T11n0316_014:0815a06": " 坐已普觀眾生界，  旋轉種種惡趣中，",
    "T11n0316_014:0815a07": " 佛見極生哀愍心，  生死輪中大悲轉。",
    "T11n0316_014:0815a08": " 憍慢等法所迷著，  見網纏覆苦計樂，",
    "T11n0316_014:0815a09": " 無常不淨我眾生，  此等顛倒而計執。",
    "T11n0316_014:0815a10": " 佛見極生哀愍故，  於取著中大悲轉，",
    "T11n0316_014:0815a11": " 癡蓋遍覆三有中，  暗冥悉無光明照。",
    "T11n0316_014:0815a12": " 如日光明雲所覆，  無垢智光悉隱蔽，",
    "T11n0316_014:0815a13": " 佛見極生哀愍心，  生死輪中大悲轉。",
    "T11n0316_014:0815a14": " 貪愛故生諸惡趣，  破壞正道而極壞，",
    "T11n0316_014:0815a15": " 地獄傍生餓鬼中，  眾生業故皆墮落。",
    "T11n0316_014:0815a16": " 如先佛說諸正道，  開明顯示為眾生，",
    "T11n0316_014:0815a17": " 佛見極生悲愍心，  生死輪中大悲轉。",
    "T11n0316_014:0815a18": " 了知諸法如實性，  廓然明照等虛空，",
    "T11n0316_014:0815a19": " 如佛所說諸世間，  不知最上清淨法。",
    "T11n0316_014:0815a20": "[0815a20] 「舍利子！如是所說，是為如來不可思議大悲",
    "T11n0316_014:0815a21": "之法。諸住信菩薩聞是法已，應生淨信，超越",
    "T11n0316_014:0815a22": "分別、離諸疑惑，後復生起身喜心喜，發希有",
    "T11n0316_014:0815a23": "想。"
}