{
    "X08n0240_029:0698c17": "大方廣佛華嚴經綱要卷第二十九",
    "X08n0240_029:0698c18": "于闐國三藏沙門實叉難陀 譯經",
    "X08n0240_029:0698c19": "清涼山大華嚴寺沙門澄觀 疏義",
    "X08n0240_029:0698c20": "明匡山法雲寺憨山沙門德清提挈",
    "X08n0240_029:0698c21": "十迴向品第二十五之七",
    "X08n0240_029:0698c22": "[0698c22] 佛子。云何為菩薩摩訶薩等隨順一切眾生迴向。",
    "X08n0240_029:0698c23": "[0698c23] 第七等隨一切眾生迴向。長行亦二。先位行。後位",
    "X08n0240_029:0698c24": "果。初中牒起釋名者。謂以善根等心順益故。等即",
    "X08n0240_029:0699a01": "平等。通於能所。所順眾生無相平等。能隨順心智",
    "X08n0240_029:0699a02": "照平等。此從迴向受名。等即隨順。故本業云以觀",
    "X08n0240_029:0699a03": "察善惡父母無二相。一合相故。名隨順觀察一切",
    "X08n0240_029:0699a04": "眾生迴向。有云善惡即冤親。此二平等。俱生法身",
    "X08n0240_029:0699a05": "皆名父母。善父母者方便般若也。惡父母者無明",
    "X08n0240_029:0699a06": "貪愛也。不滅痴愛起於明脫。故無二相。智契無二",
    "X08n0240_029:0699a07": "名一合相。",
    "X08n0240_029:0699a08": "[0699a08] 佛子。此菩薩摩訶薩隨所積集一切善根。所謂小善",
    "X08n0240_029:0699a09": "根。大善根。廣善根。多善根。無量善根。種種善根。微塵",
    "X08n0240_029:0699a10": "數善根。阿僧祇善根。無邊際善根。不可思善根。不可",
    "X08n0240_029:0699a11": "量善根。佛境界善根。法境界善根。僧境界善根。善知",
    "X08n0240_029:0699a12": "識境界善根。一切眾生境界善根。方便善巧境界善",
    "X08n0240_029:0699a13": "根。修諸善心境界善根。內境界善根。外境界善根。無",
    "X08n0240_029:0699a14": "邊助道法境界善根。勤修一切捨善根。立勝志究竟",
    "X08n0240_029:0699a15": "持淨戒善根。一切捨無不受堪忍善根。常精進心無",
    "X08n0240_029:0699a16": "退善根。以大方便入無量三昧善根。以智慧善觀察",
    "X08n0240_029:0699a17": "善根。知一切眾生心行差別善根。集無邊功德善根。",
    "X08n0240_029:0699a18": "勤修習菩薩業行善根。普覆育一切世間善根。佛子。",
    "X08n0240_029:0699a19": "菩薩摩訶薩於此善根修行安住。趣入攝受。積集辦",
    "X08n0240_029:0699a20": "具悟解心淨。開示發起時。得堪忍心閉惡趣門。善攝",
    "X08n0240_029:0699a21": "諸根威儀具足。遠離顛倒正行圓滿。堪為一切諸佛",
    "X08n0240_029:0699a22": "法器。能作眾生福德良田。為佛所念。長佛善根。住諸",
    "X08n0240_029:0699a23": "佛願。行諸佛業。心得自在等三世佛。趣佛道場入如",
    "X08n0240_029:0699a24": "來力。具佛色相超諸世間。不樂生天。不貪富樂。不著",
    "X08n0240_029:0699b01": "諸行。一切善根悉以迴向。為諸眾生功德之藏。住究",
    "X08n0240_029:0699b02": "竟道普覆一切。於&#x8657;妄道中拔出眾生。令其安住一",
    "X08n0240_029:0699b03": "切善法。&#x5FA7;諸境界無斷無盡。開一切智菩提之門。建",
    "X08n0240_029:0699b04": "立智幢嚴淨大道。普能示現一切世間令除垢染。心",
    "X08n0240_029:0699b05": "善調伏生如來家。淨佛種性功德具足。作大福田為",
    "X08n0240_029:0699b06": "世所依。安立眾生咸令清淨。常勤修習一切善根。",
    "X08n0240_029:0699b07": "[0699b07] 第二廣釋中大文分二。先明迴向。後佛子菩薩摩",
    "X08n0240_029:0699b08": "訶薩修行如是迴向之時下辨所成益。初中亦二。",
    "X08n0240_029:0699b09": "先辨所迴善根。後佛子菩薩摩訶薩以淨志下攝",
    "X08n0240_029:0699b10": "將迴向。前所迴中復二。先正修善根。後佛子菩薩",
    "X08n0240_029:0699b11": "摩訶薩於此善下因修成德。亦可前是體後明行",
    "X08n0240_029:0699b12": "用。前中有三十一句。分為三段。初隨所積集下十",
    "X08n0240_029:0699b13": "一句明善根分齊。次佛境界善根下十句明善所",
    "X08n0240_029:0699b14": "依緣。後勤修一切捨善根下十句明善根體性。前",
    "X08n0240_029:0699b15": "十一一該後二十。思之自顯。次明因修成德。初佛",
    "X08n0240_029:0699b16": "子菩薩摩訶薩於此善根下先牒已修。文有十句。",
    "X08n0240_029:0699b17": "次得堪忍下五行經正顯成德。中先明自利德。文",
    "X08n0240_029:0699b18": "有十對。次為諸眾生功德之藏下五行餘經。明利",
    "X08n0240_029:0699b19": "他德。",
    "X08n0240_029:0699b20": "[0699b20] 佛子。菩薩摩訶薩心淨志願菩提心力。修諸善根時。",
    "X08n0240_029:0699b21": "作是念言。此諸善根是菩提心之所積集。是菩提心",
    "X08n0240_029:0699b22": "之所思惟。是菩提心之所發起。是菩提心之所志樂。",
    "X08n0240_029:0699b23": "是菩提心之所增益。皆為憐愍一切眾生。皆為趣求",
    "X08n0240_029:0699b24": "一切種智。皆為成就如來十力。作是念時善根增進",
    "X08n0240_029:0699c01": "永不退轉。佛子。菩薩摩訶薩復作是念。願我以此善",
    "X08n0240_029:0699c02": "根果報盡未來劫修菩薩行。悉以專施一切眾生。悉",
    "X08n0240_029:0699c03": "以迴向一切眾生普&#x5FA7;無餘。願令阿僧祇世界珍寶",
    "X08n0240_029:0699c04": "充滿。阿僧祇世界衣服充滿。阿僧祗世界妙香充滿。",
    "X08n0240_029:0699c05": "阿僧祇世界莊嚴具充滿。阿僧祇世界無量摩尼寶",
    "X08n0240_029:0699c06": "充滿。阿僧祇世界妙華充滿。阿僧祇世界上味充滿。",
    "X08n0240_029:0699c07": "阿僧祇世界財貨充滿。阿僧祇世界&#x7240;座充滿。蓋以",
    "X08n0240_029:0699c08": "寶帳。敷以妙衣。阿僧祇世界種種莊嚴寶冠充滿。假",
    "X08n0240_029:0699c09": "使一人盡未來劫常來求索。以此等物而惠施之。未",
    "X08n0240_029:0699c10": "曾厭倦而有休息。如於一人於一切眾生悉亦如是。",
    "X08n0240_029:0699c11": "佛子。菩薩摩訶薩如是施時無&#x8657;偽心。無希望心。無",
    "X08n0240_029:0699c12": "名譽心。無中悔心。無熱惱心。但發專求一切智道心。",
    "X08n0240_029:0699c13": "一切悉捨心。哀愍眾生心。教化成熟心。皆令安住一",
    "X08n0240_029:0699c14": "切智智心。佛子。菩薩摩訶薩以諸善根如是迴向。盡",
    "X08n0240_029:0699c15": "未來劫常行惠施。住一切智智心。佛子。菩薩摩訶薩",
    "X08n0240_029:0699c16": "復作是念。我為一眾生故。欲令阿僧祇世界寶象充",
    "X08n0240_029:0699c17": "滿。七支具足。性極調順。上立金幢。金網彌覆。種種妙",
    "X08n0240_029:0699c18": "寶而為莊嚴。以用布施。願令阿僧祇世界寶馬充滿。",
    "X08n0240_029:0699c19": "如龍馬王。種種眾寶莊嚴之具而嚴飾之持用布施。",
    "X08n0240_029:0699c20": "願令阿僧祇世界妓女充滿悉能敷奏種種妙音持",
    "X08n0240_029:0699c21": "用布施。願令阿僧祇世界男女充滿持用布施。願令",
    "X08n0240_029:0699c22": "阿僧祇世界己身充滿發菩提心而用布施。願令阿",
    "X08n0240_029:0699c23": "僧祇世界己頭充滿。起不放逸心而用布施。願令阿",
    "X08n0240_029:0699c24": "僧祇世界己眼充滿而用布施。願令阿僧祇世界己",
    "X08n0240_029:0700a01": "身血肉及以骨髓。充滿其中心無顧戀持用布施。願",
    "X08n0240_029:0700a02": "令阿僧祇世界自在王位充滿其中持用布施。願令",
    "X08n0240_029:0700a03": "阿僧祇世界奴僕作使充滿其中持用布施。菩薩摩",
    "X08n0240_029:0700a04": "訶薩以如是等種種諸物。盡未來劫安住廣大一切",
    "X08n0240_029:0700a05": "施心施一眾生。如一眾生。盡眾生界一切眾生皆如",
    "X08n0240_029:0700a06": "是施。佛子。菩薩摩訶薩於一世界盡未來劫修菩薩",
    "X08n0240_029:0700a07": "行。以是等物施一眾生。如是給施一切眾生皆令滿",
    "X08n0240_029:0700a08": "足。如於一世界。於盡&#x8657;空&#x5FA7;法界一切世界中悉亦",
    "X08n0240_029:0700a09": "如是。大悲普覆終無間息。普加哀愍。隨其所須供給",
    "X08n0240_029:0700a10": "供養。不令施行遇緣而息乃至不於一彈指頃生疲",
    "X08n0240_029:0700a11": "倦心。佛子。菩薩摩訶薩如是施時生於此心。所謂無",
    "X08n0240_029:0700a12": "著心。無縛心。解脫心。大力心。甚深心。善攝心。無執心。",
    "X08n0240_029:0700a13": "無壽者心。善調伏心。不散亂心。不妄計心。具種種寶",
    "X08n0240_029:0700a14": "性心。不求果報心。了達一切法心。住大迴向心。善決",
    "X08n0240_029:0700a15": "諸義心。令一切眾生住無上智心。生大法光明心。入",
    "X08n0240_029:0700a16": "一切智智心。",
    "X08n0240_029:0700a17": "[0700a17] 第二攝將迴向中初五行經。明念修善根本因法",
    "X08n0240_029:0700a18": "應迴向。次將迴向中大文分三。初向眾生及向菩",
    "X08n0240_029:0700a19": "提。後佛子菩薩摩訶薩如是迴向時不著業下明",
    "X08n0240_029:0700a20": "向實際。三佛子菩薩摩訶薩以此善根普施世間",
    "X08n0240_029:0700a21": "下總結三種迴向。初中迴己善願成資具以施眾",
    "X08n0240_029:0700a22": "生。經云佛子菩薩摩訶薩復作是念。願我以此善",
    "X08n0240_029:0700a23": "根下兩行餘經。先總顯要期。次彰施行。先願成外",
    "X08n0240_029:0700a24": "施。文有四段。初云願令阿僧祇世界珍寶下五行",
    "X08n0240_029:0700b01": "餘經。顯廣大施。各僧祇故。次云假使一人盡未來",
    "X08n0240_029:0700b02": "劫下兩行經。辯施無限。長時多田隨求無厭故。三",
    "X08n0240_029:0700b03": "佛子如是施時下三行經。明施殊勝。離過順理故。",
    "X08n0240_029:0700b04": "四云佛子菩薩摩訶薩以諸善根下一行餘經。結",
    "X08n0240_029:0700b05": "成二行。謂由迴向行以成施行。[0700b05] 上成外施。下文",
    "X08n0240_029:0700b06": "願成內施。文有四段。初佛子菩薩摩訶薩復作是",
    "X08n0240_029:0700b07": "念下有十二行經。明對一田。顯施廣大。謂一切眾",
    "X08n0240_029:0700b08": "生即施多事。各僧祇故。二菩薩以如是等下以一",
    "X08n0240_029:0700b09": "例餘。彰施無限。三佛子菩薩於一世界下舉處例",
    "X08n0240_029:0700b10": "處。總收其義。有六無限。一物。二時。三心。四田。五施。",
    "X08n0240_029:0700b11": "六處。大悲下結成所作。該六無限。四佛子菩薩如",
    "X08n0240_029:0700b12": "是施時下五行經。顯施殊勝離過成德。有二十心。",
    "X08n0240_029:0700b13": "初一牒前起後。次所為下正顯。一十九心具七殊",
    "X08n0240_029:0700b14": "勝檀度行成。謂初六心即巧便殊勝。次五心即清",
    "X08n0240_029:0700b15": "淨殊勝。次有三心即安住殊勝。次有二心即迴向",
    "X08n0240_029:0700b16": "殊勝。次有一心。即意樂殊勝。謂悲愍一切故。後之",
    "X08n0240_029:0700b17": "二心即依止殊勝。依菩提心故。[0700b17] 上迴己善願成",
    "X08n0240_029:0700b18": "資具已竟。[0700b18] 下文第二迴此令眾具足財法。",
    "X08n0240_029:0700b19": "[0700b19] 佛子。菩薩摩訶薩以所集善根於念念中如是迴向。",
    "X08n0240_029:0700b20": "所謂願一切眾生財寶豐足無所延少。願一切眾生",
    "X08n0240_029:0700b21": "成就無盡大功德藏。願一切眾生具足一切安隱快",
    "X08n0240_029:0700b22": "樂。願一切眾生增長菩薩摩訶薩業。願一切眾生成",
    "X08n0240_029:0700b23": "滿無量第一勝法。願一切眾生得不退轉一切智乘。",
    "X08n0240_029:0700b24": "願一切眾生普見十方一切諸佛。願一切眾生永離",
    "X08n0240_029:0700c01": "世間諸惑塵垢。願一切眾生皆得清淨平等之心。願",
    "X08n0240_029:0700c02": "一切眾生離諸難處得一切智。佛子。菩薩摩訶薩如",
    "X08n0240_029:0700c03": "是迴向時發歡喜心。為令一切眾生得利益安樂故。",
    "X08n0240_029:0700c04": "為令一切眾生得平等心故。為令一切眾生住能捨",
    "X08n0240_029:0700c05": "心故。為令一切眾生住一切施心故。為令一切眾生",
    "X08n0240_029:0700c06": "住歡喜施心故。為令一切眾生住永離貧窮施心故。",
    "X08n0240_029:0700c07": "為令一切眾生住一切財寶施心故。為令一切眾生",
    "X08n0240_029:0700c08": "住無數財寶施心故。為令一切眾生住普施無量施",
    "X08n0240_029:0700c09": "一切施心故。為令一切眾生住盡未來劫無斷施心",
    "X08n0240_029:0700c10": "故。為令一切眾生住一切悉捨無悔無惱施心故。為",
    "X08n0240_029:0700c11": "令一切眾生住悉捨一切資生之物施心故。為令一",
    "X08n0240_029:0700c12": "切眾生住隨順施心故。為令一切眾生住攝取施心",
    "X08n0240_029:0700c13": "故。為令一切眾生住廣大施心故。為令一切眾生住",
    "X08n0240_029:0700c14": "捨無量莊嚴具供養施心故。為令一切眾生住無著",
    "X08n0240_029:0700c15": "施心故。為令一切眾生住平等施心故。為令一切眾",
    "X08n0240_029:0700c16": "生住如金剛極大力施心故。為令一切眾生住如日",
    "X08n0240_029:0700c17": "光明施心故。為令一切眾生住攝如來智施心故。為",
    "X08n0240_029:0700c18": "令一切眾生善根眷屬具足故。為令一切眾生善根",
    "X08n0240_029:0700c19": "智慧常現在前故。為令一切眾生得不可壞淨心圓",
    "X08n0240_029:0700c20": "滿故。為令一切眾生成就最勝清淨善根故。為令一",
    "X08n0240_029:0700c21": "切眾生於煩惱睡眠中得覺悟故。為令一切眾生滅",
    "X08n0240_029:0700c22": "除一切諸疑惑故。為令一切眾生得平等智慧淨功",
    "X08n0240_029:0700c23": "德故。為令一切眾生功德圓滿無能壞者故。為令一",
    "X08n0240_029:0700c24": "切眾生具足清淨不動三昧故。為令一切眾生住不",
    "X08n0240_029:0701a01": "可壞一切智智故。為令一切眾生成滿菩薩無量清",
    "X08n0240_029:0701a02": "淨神通行故。為令一切眾生修集無著善根故。為令",
    "X08n0240_029:0701a03": "一切眾生念去來今一切諸佛心清淨故。為令一切",
    "X08n0240_029:0701a04": "眾生出生清淨勝善根故。為令一切眾生滅除一切",
    "X08n0240_029:0701a05": "處所作業障道法故。為令一切眾生具足無礙清淨",
    "X08n0240_029:0701a06": "平等功德法故。為令一切眾生以廣大心常念諸佛",
    "X08n0240_029:0701a07": "無懈廢故。為令一切眾生常近諸佛勤供養故。為令",
    "X08n0240_029:0701a08": "一切眾生廣開一切諸善根門普能圓滿白淨法故。",
    "X08n0240_029:0701a09": "為令一切眾生無量心廣大心最勝心悉清淨故。為",
    "X08n0240_029:0701a10": "令一切眾生成就清淨等施心故。為令一切眾生奉",
    "X08n0240_029:0701a11": "持諸佛尸波羅蜜等清淨故。為令一切眾生得大堪",
    "X08n0240_029:0701a12": "忍波羅蜜故。為令一切眾生住精進波羅蜜常無懈",
    "X08n0240_029:0701a13": "故。為令一切眾生住無量定能起種種神通智故。為",
    "X08n0240_029:0701a14": "令一切眾生得知一切法無體性般若波羅蜜故。為",
    "X08n0240_029:0701a15": "令一切眾生圓滿無邊淨法界故。為令一切眾生成",
    "X08n0240_029:0701a16": "滿一切神通清淨善根故。為令一切眾生住平等行",
    "X08n0240_029:0701a17": "積集善法悉圓滿故。為令一切眾生善入一切諸佛",
    "X08n0240_029:0701a18": "境界悉周&#x5FA7;故。為令一切眾生身口意業普清淨故。",
    "X08n0240_029:0701a19": "為令一切眾生善業果報普清淨故。為令一切眾生",
    "X08n0240_029:0701a20": "了達諸法普清淨故。為令一切眾生了達實義普清",
    "X08n0240_029:0701a21": "淨故。為令一切眾生修諸勝行普清淨故。為令一切",
    "X08n0240_029:0701a22": "眾生成就一切菩薩大願普清淨故。為令一切眾生",
    "X08n0240_029:0701a23": "證得一切功德智慧普清淨故。為令一切眾生成就",
    "X08n0240_029:0701a24": "一切同體善根迴向出生一切智乘普圓滿故。為令",
    "X08n0240_029:0701b01": "一切眾生嚴淨一切諸佛國土普圓滿故。為令一切",
    "X08n0240_029:0701b02": "眾生見一切佛而無所著普圓滿故。為令一切眾生",
    "X08n0240_029:0701b03": "具諸相好功德莊嚴普圓滿故。為令一切眾生得六",
    "X08n0240_029:0701b04": "十種音聲發言誠諦皆可信受百千種法而以莊嚴",
    "X08n0240_029:0701b05": "如來無礙功德妙音悉圓滿故。為令一切眾生成就",
    "X08n0240_029:0701b06": "十力莊嚴無礙平等心故。為令一切眾生得一切佛",
    "X08n0240_029:0701b07": "無盡法明一切辯才普圓滿故。為令一切眾生得無",
    "X08n0240_029:0701b08": "上無畏人中之雄師子吼故。為令一切眾生得一切",
    "X08n0240_029:0701b09": "智轉不退轉無盡法輪故。為令一切眾生了一切法",
    "X08n0240_029:0701b10": "開示演說普圓滿故。為令一切眾生以時修習清淨",
    "X08n0240_029:0701b11": "善法普圓滿故。為令一切眾生成就導師無上法寶",
    "X08n0240_029:0701b12": "等清淨故。為令一切眾生於一莊嚴無量莊嚴大莊",
    "X08n0240_029:0701b13": "嚴諸佛莊嚴普圓滿故。為令一切眾生等入三世所",
    "X08n0240_029:0701b14": "有境界悉周&#x5FA7;故。為令一切眾生悉能往詣一切佛",
    "X08n0240_029:0701b15": "剎聽受正法無不&#x5FA7;故。為令一切眾生智慧利益為",
    "X08n0240_029:0701b16": "世所宗與佛等故。為令一切眾生以一切智知一切",
    "X08n0240_029:0701b17": "法普圓滿故。為令一切眾生行不動業得無礙果普",
    "X08n0240_029:0701b18": "圓滿故。為令一切眾生所有諸根咸得神通能知一",
    "X08n0240_029:0701b19": "切眾生根故。為令一切眾生得無差別平等智慧於",
    "X08n0240_029:0701b20": "一相法普清淨故。為令一切眾生與理無違一切善",
    "X08n0240_029:0701b21": "根悉具足故。為令一切眾生於一切菩薩自在神通",
    "X08n0240_029:0701b22": "悉明達故。為令一切眾生得一切佛無盡功德。若福",
    "X08n0240_029:0701b23": "若智悉平等故。為令一切眾生發菩提心解一切法",
    "X08n0240_029:0701b24": "平等一相無遺缺故。為令一切眾生了達正法為世",
    "X08n0240_029:0701c01": "最上德福田故。為令一切眾生成就平等清淨大悲",
    "X08n0240_029:0701c02": "為諸施者大力田故。為令一切眾生堅固第一無能",
    "X08n0240_029:0701c03": "沮壞故。為令一切眾生見必蒙益無能摧伏故。為令",
    "X08n0240_029:0701c04": "一切眾生成滿最勝平等心故。為令一切眾生善能",
    "X08n0240_029:0701c05": "了達一切諸法得大無畏故。為令一切眾生放一光",
    "X08n0240_029:0701c06": "明普照十方一切世界故。為令一切眾生普修一切",
    "X08n0240_029:0701c07": "菩薩精進行無懈退故。為令一切眾生以一行願普",
    "X08n0240_029:0701c08": "滿一切諸行願故。為令一切眾生以一妙音普使聞",
    "X08n0240_029:0701c09": "者皆得解故。為令一切眾生悉能具足一切菩薩清",
    "X08n0240_029:0701c10": "淨心故。為令一切眾生普得值遇諸善知識咸承事",
    "X08n0240_029:0701c11": "故。為令一切眾生修菩薩行調伏眾生不休息故。為",
    "X08n0240_029:0701c12": "令一切眾生以妙辯才具一切音隨機廣演無斷盡",
    "X08n0240_029:0701c13": "故。為令一切眾生能以一心知一切心以一切善根",
    "X08n0240_029:0701c14": "等迴向故。為令一切眾生常樂積集一切善根安立",
    "X08n0240_029:0701c15": "眾生於淨智故。為令一切眾生得一切智福德智慧",
    "X08n0240_029:0701c16": "清淨身故。為令一切眾生善知一切眾生善根觀察",
    "X08n0240_029:0701c17": "迴向普成就故。為令一切眾生得一切智成等正覺",
    "X08n0240_029:0701c18": "普圓滿故。為令一切眾生得具足神通智於一處出",
    "X08n0240_029:0701c19": "興一切諸處皆出興故。為令一切眾生得普莊嚴智",
    "X08n0240_029:0701c20": "嚴淨一眾會一切眾會皆嚴淨故。為令一切眾生於",
    "X08n0240_029:0701c21": "一佛國土普見一切佛國土故。為令一切眾生以一",
    "X08n0240_029:0701c22": "切莊嚴具不可說莊嚴具無量莊嚴具無盡莊嚴具",
    "X08n0240_029:0701c23": "莊嚴一切諸佛國土普周&#x5FA7;故。為令一切眾生於一",
    "X08n0240_029:0701c24": "切法悉能決了甚深義故。為令一切眾生得諸如來",
    "X08n0240_029:0702a01": "最上第一自在神通故。為令一切眾生得非一非異",
    "X08n0240_029:0702a02": "一切功德自在神通故。為令一切眾生具足一切平",
    "X08n0240_029:0702a03": "等善根普為諸佛灌其頂故。為令一切眾生悉得成",
    "X08n0240_029:0702a04": "滿清淨智身於諸有中最尊勝故。佛子。菩薩摩訶薩",
    "X08n0240_029:0702a05": "如是悲愍利益安樂一切眾生。咸令清淨。遠離慳嫉",
    "X08n0240_029:0702a06": "受勝妙樂。具大威德。生大信解。永離瞋恚及諸翳濁",
    "X08n0240_029:0702a07": "其心清淨質直柔&#x8F2D;。無有諂曲迷惑愚癡。行出離行",
    "X08n0240_029:0702a08": "堅固不壞。平等之心永無退轉。白淨法力具足成就。",
    "X08n0240_029:0702a09": "無惱無失善巧迴向。常修正行調伏眾生。滅除一切",
    "X08n0240_029:0702a10": "諸不善業。修行苦行一切善根。又勸眾生令其修習",
    "X08n0240_029:0702a11": "普為含識具受眾苦。以大智眼觀諸善根。知其悉以",
    "X08n0240_029:0702a12": "智慧為性。方便迴向一切眾生。為令一切眾生悉得",
    "X08n0240_029:0702a13": "安住一切清淨功德處故。為令一切眾生悉能攝受",
    "X08n0240_029:0702a14": "一切善根知諸功德性及義故。為令一切眾生普淨",
    "X08n0240_029:0702a15": "一切諸善根故。為令一切眾生於福田境界中種諸",
    "X08n0240_029:0702a16": "善法心無悔故。為令一切眾生普能攝受一切眾生",
    "X08n0240_029:0702a17": "一一皆令趣一切智故。為令一切眾生普攝一切所",
    "X08n0240_029:0702a18": "有善根一一皆與平等迴向而相應故。又以諸善根",
    "X08n0240_029:0702a19": "如是迴向。所謂願一切眾生究竟安隱。願一切眾生",
    "X08n0240_029:0702a20": "究竟清淨。願一切眾生究竟安樂。願一切眾生究竟",
    "X08n0240_029:0702a21": "解脫。願一切眾生究竟平等。願一切眾生究竟了達。",
    "X08n0240_029:0702a22": "願一切眾生究竟安住諸白淨法。願一切眾生得無",
    "X08n0240_029:0702a23": "礙眼。願一切眾生善調其心。願一切眾生具足十力",
    "X08n0240_029:0702a24": "調伏眾生。佛子。菩薩摩訶薩如是迴向時。不著業。不",
    "X08n0240_029:0702b01": "著報。不著身。不著物。不著剎。不著方。不著眾生。不著",
    "X08n0240_029:0702b02": "無眾生。不著一切法。不著無一切法。佛子。菩薩摩訶",
    "X08n0240_029:0702b03": "薩如是迴向時。以此善根普施世間。願一切眾生成",
    "X08n0240_029:0702b04": "滿佛智。得清淨心智慧明了。內心寂靜外緣不動。增",
    "X08n0240_029:0702b05": "長成就三世佛種。佛子。菩薩摩訶薩修行如是迴向",
    "X08n0240_029:0702b06": "之時。超出一切無能過者。一切世間所有言詞悉共",
    "X08n0240_029:0702b07": "稱讚亦不可盡。普修一切菩薩諸行。悉能往詣一切",
    "X08n0240_029:0702b08": "佛土。普見諸佛無所障礙。又能普見一切世界菩薩",
    "X08n0240_029:0702b09": "所行。以善方便為諸眾生分別諸法甚深句義。得陀",
    "X08n0240_029:0702b10": "羅尼演說妙法。盡未來劫無有斷絕。為眾生故。念念",
    "X08n0240_029:0702b11": "於不可說不可說世界。猶如影像普現其身供養諸",
    "X08n0240_029:0702b12": "佛。念念嚴淨不可說不可說諸佛國土。悉令周&#x5FA7;修",
    "X08n0240_029:0702b13": "行嚴淨佛剎智慧而無厭足。念念令不可說不可說",
    "X08n0240_029:0702b14": "百千億那由他眾生。清淨成就平等滿足。於彼一切",
    "X08n0240_029:0702b15": "諸國土中勤修一切諸波羅蜜。攝取眾生成就淨業。",
    "X08n0240_029:0702b16": "得無礙耳。於不可說不可說諸佛世界一一如來所",
    "X08n0240_029:0702b17": "轉法輪聽聞受持精勤修習。不生一念捨離之心。住",
    "X08n0240_029:0702b18": "無所得無依止無作無著菩薩神通。於一剎那一彈",
    "X08n0240_029:0702b19": "指頃。分身普詣不可說諸佛世界。與諸菩薩等同一",
    "X08n0240_029:0702b20": "見。佛子。菩薩摩訶薩如是修習菩薩行時。尚能成滿",
    "X08n0240_029:0702b21": "無量不可說不可說清淨功德。憶念稱讚所不能盡。",
    "X08n0240_029:0702b22": "況復得成無上菩提。一切佛剎平等清淨。一切眾生",
    "X08n0240_029:0702b23": "平等清淨。一切身平等清淨。一切根平等清淨。一切",
    "X08n0240_029:0702b24": "業果平等清淨。一切眾會道場平等清淨。一切圓滿",
    "X08n0240_029:0702c01": "行平等清淨。一切法方便智平等清淨。一切如來諸",
    "X08n0240_029:0702c02": "願迴向平等清淨。一切諸佛神通境界平等清淨。佛",
    "X08n0240_029:0702c03": "子。菩薩摩訶薩如是迴向時。得一切功德清淨歡喜",
    "X08n0240_029:0702c04": "法門。無量功德圓滿莊嚴。如是迴向時。眾生不違一",
    "X08n0240_029:0702c05": "切剎。剎不違一切眾生。剎眾生不違業。業不違剎眾",
    "X08n0240_029:0702c06": "生。思不違心。心不違思。思心不違境界。境界不違思",
    "X08n0240_029:0702c07": "心。業不違報。報不違業。業不違業道。業道不違業。法",
    "X08n0240_029:0702c08": "性不違相。法相不違性。法生不違性。法性不違生。剎",
    "X08n0240_029:0702c09": "平等不違眾生平等。眾生平等不違剎平等。一切眾",
    "X08n0240_029:0702c10": "生平等不違一切法平等。一切法平等不違一切眾",
    "X08n0240_029:0702c11": "生平等。離欲際平等不違一切眾生安住平等。一切",
    "X08n0240_029:0702c12": "眾生安住平等不違離欲際平等。過去不違未來。未",
    "X08n0240_029:0702c13": "來不違過去。過去未來不違現在。現在不違過去未",
    "X08n0240_029:0702c14": "來。世平等不違佛平等佛。平等不違世平等。菩薩行",
    "X08n0240_029:0702c15": "不違一切智。一切智不違菩薩行。佛子。菩薩摩訶薩",
    "X08n0240_029:0702c16": "如是迴向時。得業平等。得報平等。得身平等。得方便",
    "X08n0240_029:0702c17": "平等。得願平等。得一切眾生平等。得一切剎平等。得",
    "X08n0240_029:0702c18": "一切行平等。得一切智平等。得三世諸佛平等。得承",
    "X08n0240_029:0702c19": "事一切諸佛。得供養一切菩薩。得種一切善根。得滿",
    "X08n0240_029:0702c20": "一切大願。得教化一切眾生。得了知一切業。得承事",
    "X08n0240_029:0702c21": "供養一切善知識。得入一切清淨眾會道場。得通達",
    "X08n0240_029:0702c22": "一切正教。得成滿一切白法。",
    "X08n0240_029:0702c23": "[0702c23] 第二迴上施行願令眾生具足財法。大文分三段。",
    "X08n0240_029:0702c24": "初慈悲迴向。二又勸眾生下勸物迴向。三又以諸",
    "X08n0240_029:0703a01": "善根如是迴向下究竟迴向。今初。云佛子菩薩以",
    "X08n0240_029:0703a02": "積集善根下正明迴向。先總標。所謂下別顯十願。",
    "X08n0240_029:0703a03": "初一豐財。以財施故。餘皆具法。積善本故。次佛子",
    "X08n0240_029:0703a04": "菩薩如是迴向時下明迴向所為。先標牒。次隨義",
    "X08n0240_029:0703a05": "別顯。中總有一百一十句。文分為二。前七十二句",
    "X08n0240_029:0703a06": "令成行布。修因至果。後三十八句令成圓融。因圓",
    "X08n0240_029:0703a07": "果滿。此二無礙。為迴向意。亦前是自分。後為勝進。",
    "X08n0240_029:0703a08": "前行布中文分六段。初為令一切眾生下十四行",
    "X08n0240_029:0703a09": "經。有二十一句。為令修善趣賢首位中行。然純明",
    "X08n0240_029:0703a10": "施行。末云攝如來智施行者。照三輪空。離諸分別。",
    "X08n0240_029:0703a11": "同菩提故。二為令一切善根下十句。成種性位中",
    "X08n0240_029:0703a12": "修行。種性即十住位。三為令一切眾生下有十句。",
    "X08n0240_029:0703a13": "令成解行位中修行。第十云無量者四等也。解行",
    "X08n0240_029:0703a14": "發心在於十行。發迴向心故。四為令一切眾生成",
    "X08n0240_029:0703a15": "就清淨下十句。令成十地位中修十度行。五為令",
    "X08n0240_029:0703a16": "一切眾生身口意業下十句。令成等覺位中修行。",
    "X08n0240_029:0703a17": "故皆有普言。六為令一切眾生具諸相好下十一",
    "X08n0240_029:0703a18": "句。令成佛果位中行。六十種音者疏說六十四音。",
    "X08n0240_029:0703a19": "以聲有八轉。謂體業具為從屬於呼是為八轉聲",
    "X08n0240_029:0703a20": "各具德。所謂調和。柔軟。諦了。易解。無錯謬。無雌小。",
    "X08n0240_029:0703a21": "廣大。深遠。八八則有六十四種。第二為令一切眾",
    "X08n0240_029:0703a22": "生悉能往詣下三十八句。明圓融行。因圓果滿。文",
    "X08n0240_029:0703a23": "分為四。初十句令眾生於種性位中因行圓滿。二",
    "X08n0240_029:0703a24": "為令一切眾生了達正法下十句。令解行位中因",
    "X08n0240_029:0703b01": "圓果滿。二云大方田者。謂於其中種少善根。能壞",
    "X08n0240_029:0703b02": "大惑故。三從悉能具足一切菩薩清淨心下八句。",
    "X08n0240_029:0703b03": "令十地位中因行圓滿。四從令得一切智成等正",
    "X08n0240_029:0703b04": "覺下十句。令成佛果圓滿。下文第三結其成益。初",
    "X08n0240_029:0703b05": "佛子菩薩摩訶薩如是悲愍下結前生後。次云咸",
    "X08n0240_029:0703b06": "令清淨下別顯益相。文有十三句。顯二種生。攝一",
    "X08n0240_029:0703b07": "切德。初之三句顯勝妙生。二句為因。一句為果。清",
    "X08n0240_029:0703b08": "淨者。戒受人天身。離&#x608B;者。施有大財位。人天財位",
    "X08n0240_029:0703b09": "即勝妙生。有大威德。後之十句顯功德生。功德生",
    "X08n0240_029:0703b10": "者。即決定勝道。有人天中具大財位。無信解等。非",
    "X08n0240_029:0703b11": "功德生。[0703b11] 上慈悲迴向竟。下文又勸眾生令其修",
    "X08n0240_029:0703b12": "習下二勸物迴向。中先令悲智雙行而成迴向。次",
    "X08n0240_029:0703b13": "為令下明迴向意。文有六句。三又以諸善根如是",
    "X08n0240_029:0703b14": "迴向下究竟迴向。已上大文初迴向眾生菩提竟。",
    "X08n0240_029:0703b15": "[0703b15] 下大文第二佛子如是迴向時下迴向實際。先",
    "X08n0240_029:0703b16": "牒前隨相。次不著下正顯離相。文有十句五對。不",
    "X08n0240_029:0703b17": "著一切法者。了法空故。不著無一切法者。空亦空",
    "X08n0240_029:0703b18": "故。大文第三佛子菩薩如是迴向時下總結三種",
    "X08n0240_029:0703b19": "迴向。近仍前起。謂上離相不礙隨相。遠結上文。普",
    "X08n0240_029:0703b20": "施世間即迴向眾生。願生成佛即迴向菩提。得清",
    "X08n0240_029:0703b21": "淨下即迴向實際。成就三世佛種。即總結三種迴",
    "X08n0240_029:0703b22": "向之能。[0703b22] 上總前文通明廣釋中初明迴向竟。",
    "X08n0240_029:0703b23": "[0703b23] 下大文第二辨成益。即此迴向行所成廣大之德。",
    "X08n0240_029:0703b24": "文分四段。初佛子菩薩修行如是迴向之時下十",
    "X08n0240_029:0703c01": "四行經。明成因位廣大之德。二佛子菩薩如是修",
    "X08n0240_029:0703c02": "習下果位清淨德。三佛子菩薩如是迴向下明會",
    "X08n0240_029:0703c03": "違自在德。四佛子菩薩如是迴向時得業平等下",
    "X08n0240_029:0703c04": "明相盡平等德。前二段即隨相益。後二段即離相",
    "X08n0240_029:0703c05": "益。今初。文中先牒成益之時。顯正修行時。即成此",
    "X08n0240_029:0703c06": "益。次超出下正顯。文有十二句。初二句總。次十句",
    "X08n0240_029:0703c07": "別顯。次佛子菩薩如是修習下明果位清淨德。先",
    "X08n0240_029:0703c08": "牒現況當。謂前因德尚爾無盡。況當成果德。豈可",
    "X08n0240_029:0703c09": "量耶。次一切佛剎平等下十句。懸解當相。謂成果",
    "X08n0240_029:0703c10": "之狀略舉此十。前六果相圓備。後四舉因顯果。謂",
    "X08n0240_029:0703c11": "此果滿由因圓故。第三佛子菩薩如是迴向時下",
    "X08n0240_029:0703c12": "會違自在德。初結前生後。此結有二意。一結果德。",
    "X08n0240_029:0703c13": "果德無邊。上言不盡。故云一切功德清淨。二通結",
    "X08n0240_029:0703c14": "因果以隨相益竟。欲明得隨相益即有離相。故總",
    "X08n0240_029:0703c15": "結云。得一切功德。乃至圓滿莊嚴。由此故有不違",
    "X08n0240_029:0703c16": "等也。次正顯會違有四。初法法無違中文有三節。",
    "X08n0240_029:0703c17": "初如是迴向時眾生不違一切剎等。有十一對。初",
    "X08n0240_029:0703c18": "六對顯事事無違。次法性不違下二對。顯事理無",
    "X08n0240_029:0703c19": "違。三剎平等不違下三對。理理無違。上三法法相",
    "X08n0240_029:0703c20": "望無違。次云過去不違未來下一行半經。明世世",
    "X08n0240_029:0703c21": "無違。三世平等下約世法無違。四菩薩行不違下",
    "X08n0240_029:0703c22": "約因果無違。四相盡平等德。文有二節。初佛子菩",
    "X08n0240_029:0703c23": "薩如是迴向時得業平等。初得離相平等益。次承",
    "X08n0240_029:0703c24": "事一切諸佛下明得不壞諸相益。上廣釋已竟。",
    "X08n0240_029:0704a01": "[0704a01] 下依釋結名。",
    "X08n0240_029:0704a02": "[0704a02] 佛子。是為菩薩摩訶薩第七等隨順一切眾生迴向。",
    "X08n0240_029:0704a03": "[0704a03] 前來通明位行已竟。[0704a03] 下明位果。",
    "X08n0240_029:0704a04": "[0704a04] 菩薩摩訶薩成就此迴向則能摧滅一切魔怨。拔諸",
    "X08n0240_029:0704a05": "欲刺。得出離樂。住無二性。具大威德救護眾生。為功",
    "X08n0240_029:0704a06": "德王神足無礙。往一切剎入寂滅處。具一切身成菩",
    "X08n0240_029:0704a07": "薩行。於諸行願心得自在。分別了知一切諸法。悉能",
    "X08n0240_029:0704a08": "&#x5FA7;生一切佛剎。得無礙耳聞一切剎所有音聲。得淨",
    "X08n0240_029:0704a09": "慧眼見一切佛未&#x751E;暫捨。於一切境界成就善根心",
    "X08n0240_029:0704a10": "無高下。於一切法得無所得。菩薩摩訶薩以一切善",
    "X08n0240_029:0704a11": "根等隨順一切眾生如是迴向。",
    "X08n0240_029:0704a12": "[0704a12] 大文第二辨位果。與益異者。成益約於位中。得果",
    "X08n0240_029:0704a13": "就其位滿。有二十一句。初一牒前。後一總結。中間",
    "X08n0240_029:0704a14": "十九句攝為九果。一斷染果。降魔冤謂止惡緣。拔",
    "X08n0240_029:0704a15": "欲刺斷惡因也。二證入果。得出離樂正證。住無二",
    "X08n0240_029:0704a16": "性證因。三益生果。具大威德即護生之因。四內外",
    "X08n0240_029:0704a17": "超勝果。謂內德外用。五往一切下寂用無礙果。六",
    "X08n0240_029:0704a18": "具一切下行願廣大果。七分別下智通殊勝果。八",
    "X08n0240_029:0704a19": "得無礙下見聞自在果。九於一切境下修行具足",
    "X08n0240_029:0704a20": "果。初成就。後無得。",
    "X08n0240_029:0704a21": "[0704a21] 爾時金剛幢菩薩。承佛神力。普觀十方而說頌言。",
    "X08n0240_029:0704a22": " 菩薩所作諸功德  微妙廣大甚深遠",
    "X08n0240_029:0704a23": " 乃至一念而修行  悉能迴向無邊際",
    "X08n0240_029:0704a24": " 菩薩所有資生具  種種豐盈無限億",
    "X08n0240_029:0704b01": " 香象寶馬以駕車  衣服珍財悉殊妙",
    "X08n0240_029:0704b02": " 或以頭目并手足  或持身肉及骨髓",
    "X08n0240_029:0704b03": " 悉&#x5FA7;十方無量剎  普施一切令充&#x5FA7;",
    "X08n0240_029:0704b04": " 無量劫中所修習  一切功德盡迴向",
    "X08n0240_029:0704b05": " 為欲救度諸&#x7FA3;生  其心必竟不退轉",
    "X08n0240_029:0704b06": " 菩薩為度眾生故  常修最勝迴向業",
    "X08n0240_029:0704b07": " 普令三界得安樂  悉使當成無上果",
    "X08n0240_029:0704b08": " 菩薩普興平等願  隨其所集清淨業",
    "X08n0240_029:0704b09": " 悉以迴施諸&#x7FA3;生  如是大誓終無捨",
    "X08n0240_029:0704b10": " 菩薩願力無限礙  一切世間咸攝受",
    "X08n0240_029:0704b11": " 如是迴向諸&#x7FA3;生  未曾暫捨分別心",
    "X08n0240_029:0704b12": " 普願眾生智明了  布施持戒悉清淨",
    "X08n0240_029:0704b13": " 精進修行不懈廢  如是大誓無休息",
    "X08n0240_029:0704b14": " 菩薩迴向到彼岸  普開清淨妙法門",
    "X08n0240_029:0704b15": " 智慧同於兩足尊  分別實義得究竟",
    "X08n0240_029:0704b16": " 菩薩言詞已通達  種種智慧亦如是",
    "X08n0240_029:0704b17": " 說法如理無障礙  而於其中心不著",
    "X08n0240_029:0704b18": " 常於諸法不作二  亦復不作於不二",
    "X08n0240_029:0704b19": " 於二不二並皆離  知其悉是語言道",
    "X08n0240_029:0704b20": " 知諸世間悉平等  莫非心語一切業",
    "X08n0240_029:0704b21": " 眾生幻化無有實  所有果報從茲起",
    "X08n0240_029:0704b22": " 一切世間之所有  種種果報各不同",
    "X08n0240_029:0704b23": " 莫不皆由業力成  若滅於業彼皆盡",
    "X08n0240_029:0704b24": " 菩薩觀察諸世間  身口意業悉平等",
    "X08n0240_029:0704c01": " 亦令眾生住平等  猶如無等大聖尊",
    "X08n0240_029:0704c02": " 菩薩善業悉迴向  普令眾生色清淨",
    "X08n0240_029:0704c03": " 福德方便皆具足  同於無上調御士",
    "X08n0240_029:0704c04": " 菩薩利益諸&#x7FA3;生  功德大海盡迴向",
    "X08n0240_029:0704c05": " 願使威光特超世  得成勇猛大力身",
    "X08n0240_029:0704c06": " 凡所修習諸功德  願使世間普清淨",
    "X08n0240_029:0704c07": " 諸佛清淨無倫匹  眾生清淨亦如是",
    "X08n0240_029:0704c08": " 菩薩於義得善巧  能知諸佛最勝法",
    "X08n0240_029:0704c09": " 以眾善巧等迴向  願令庶品同如來",
    "X08n0240_029:0704c10": " 菩薩了知諸法空  一切世間無所有",
    "X08n0240_029:0704c11": " 無有造作及作者  眾生業報亦不失",
    "X08n0240_029:0704c12": " 諸法寂滅非寂滅  遠離此二分別心",
    "X08n0240_029:0704c13": " 知諸分別是世見  入於正位分別盡",
    "X08n0240_029:0704c14": " 如是真實諸佛子  從於如來法化身",
    "X08n0240_029:0704c15": " 彼能如是善迴向  世間疑惑悉除滅",
    "X08n0240_029:0704c16": "[0704c16] 第二重頌有二十一偈。分三。初十一偈頌迴向。次",
    "X08n0240_029:0704c17": "九偈頌成益。後一偈結讚。初中分二。初半偈頌所",
    "X08n0240_029:0704c18": "迴善根。餘頌攝將迴向。於中分三。初三偈半頌迴",
    "X08n0240_029:0704c19": "己修善願成資具以施眾生。次菩薩為度下五偈",
    "X08n0240_029:0704c20": "頌復迴此施願令眾生具足法財。三菩薩言詞下",
    "X08n0240_029:0704c21": "二偈頌迴向實際。二知諸世間下頌成益。中三。初",
    "X08n0240_029:0704c22": "二偈頌因德廣大。次菩薩觀察下五頌果德清淨。",
    "X08n0240_029:0704c23": "後菩薩了知下二偈頌相盡平等。後如是下三偈",
    "X08n0240_029:0704c24": "頌結歎。"
}