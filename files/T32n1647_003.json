{
    "T32n1647_003:0389a23": "四諦論卷第三",
    "T32n1647_003:0389a25": "婆藪跋摩造",
    "T32n1647_003:0389a26": "陳天竺三藏真諦譯",
    "T32n1647_003:0389a27": "分別滅諦品第五",
    "T32n1647_003:0389a28": "[0389a28] 經說苦滅。云何此言。何所因起。何法為滅。",
    "T32n1647_003:0389a29": "何相何事何緣滅名。何義無餘滅。離滅捨斷",
    "T32n1647_003:0389b01": "棄。此七義何異。云何盡無餘。名為滅諦。不說",
    "T32n1647_003:0389b02": "念念滅等。若渴愛滅名為滅諦。無餘涅槃則",
    "T32n1647_003:0389b03": "非滅諦。渴愛盡者。應名集滅。云何說苦滅。若",
    "T32n1647_003:0389b04": "由渴愛盡故苦滅者。無渴愛人即應無苦。現",
    "T32n1647_003:0389b05": "見有苦。此理云何。十結惑中但說渴愛滅為",
    "T32n1647_003:0389b06": "滅諦。安立四果。云何得成。十二緣生中說",
    "T32n1647_003:0389b07": "滅有十二種。云何但說渴愛盡為滅。持散偈",
    "T32n1647_003:0389b08": "曰。",
    "T32n1647_003:0389b09": " 何節及前義  七義與念滅",
    "T32n1647_003:0389b10": " 界他滅羅漢  十結十二滅",
    "T32n1647_003:0389b11": "[0389b11] 汝問。經說苦滅云何此言何所因起者。答由",
    "T32n1647_003:0389b12": "是法生故是法有。是法滅故是法無。譬如燈。",
    "T32n1647_003:0389b13": "復次已說苦諦渴愛為因。今說由渴愛盡故",
    "T32n1647_003:0389b14": "顯苦滅。譬如病緣滅故疾病不起。復次是渴",
    "T32n1647_003:0389b15": "愛流遍滿三有。無始時起欲對治有故。故阿",
    "T32n1647_003:0389b16": "羅漢無渴愛滅。為破外道如此邪執故說苦",
    "T32n1647_003:0389b17": "滅。云何汝問。何法為滅。何相何事何緣者。答",
    "T32n1647_003:0389b18": "滅有多種。一中間滅。二念念滅。三相違滅。四",
    "T32n1647_003:0389b19": "無生滅等。中間滅者。如施戒定三摩跋提能",
    "T32n1647_003:0389b20": "滅三有。由此施等隨得免離所對治法。謂貪",
    "T32n1647_003:0389b21": "瞋等暫時不起。名中間滅。念念滅者。一切有",
    "T32n1647_003:0389b22": "為隨剎那謝。名念念滅。相違滅者。此有為法",
    "T32n1647_003:0389b23": "與相違因其性相乖。相續滅故名相違滅。此",
    "T32n1647_003:0389b24": "三名相似滅。無生滅者。有因滅盡故。五陰應",
    "T32n1647_003:0389b25": "生不復得生。此名真滅。又餘師說。因及有因",
    "T32n1647_003:0389b26": "渴愛後有不生名滅。復次與渴共除煩惱愛",
    "T32n1647_003:0389b27": "業苦不生名滅。復次是真實用經無所有離",
    "T32n1647_003:0389b28": "有離無。是般涅槃名為滅諦。如瞿曇傳說。復",
    "T32n1647_003:0389b29": "次滅有二種。一非擇滅。二擇滅。非擇滅者。有",
    "T32n1647_003:0389c01": "為諸法自性破壞。名非擇滅。如空石墮擇",
    "T32n1647_003:0389c02": "滅者。由智火故惑薪燒。是名擇滅。如因火薪",
    "T32n1647_003:0389c03": "盡。復次滅有三種。一未有滅。二伏離滅。三",
    "T32n1647_003:0389c04": "永離滅。若惑未生未得緣地。名未有滅。若惑",
    "T32n1647_003:0389c05": "已生已得緣地。由世出世道現時不起。名伏",
    "T32n1647_003:0389c06": "離滅。若惑已伏離滅因滅無餘故。未來決不",
    "T32n1647_003:0389c07": "生。是名永離滅。如經言。未生欲欲未來永不",
    "T32n1647_003:0389c08": "復生。亦知此滅。又分別部說。滅有三種。一念",
    "T32n1647_003:0389c09": "念滅。二相違滅。三無餘滅。譬如燈滅。又餘師",
    "T32n1647_003:0389c10": "說。滅有四種。一自性滅。二無生滅。三中間",
    "T32n1647_003:0389c11": "滅。四永離滅。不由因滅名自性滅。如偈言。",
    "T32n1647_003:0389c12": " 諸行悉無常  生滅是其法",
    "T32n1647_003:0389c13": " 若有生還滅  此寂滅是樂",
    "T32n1647_003:0389c14": "[0389c14] 又經言。若法有生是法必滅。不由功用。如",
    "T32n1647_003:0389c15": "物輕重自然浮沈。名自性滅。由因無故果不",
    "T32n1647_003:0389c16": "得生。名無生滅。如經言。由無明滅故三行不",
    "T32n1647_003:0389c17": "起。如七流中種芽。因壞果則不生。名無生",
    "T32n1647_003:0389c18": "滅。由定力者名中間滅。如經言。伏離上心",
    "T32n1647_003:0389c19": "惑。名有時心解脫。九種次第滅。如難提柯比",
    "T32n1647_003:0389c20": "丘緣事為證。名中間滅。由八聖道滅。名永離",
    "T32n1647_003:0389c21": "滅。如經言。若人修無常想。能滅一切結及",
    "T32n1647_003:0389c22": "隨眠惑。以明生故無明永滅。名永離滅。猶如",
    "T32n1647_003:0389c23": "覆器及被燃炬。此論正辯永離滅。何相何事",
    "T32n1647_003:0389c24": "何緣者。無所有為滅相。心不燒熱為事。通",
    "T32n1647_003:0389c25": "達實際為緣。大德說寂靜為相。心安止為事。",
    "T32n1647_003:0389c26": "極解脫知見為緣。汝問。滅名何義者。答此",
    "T32n1647_003:0389c27": "滅名尼盧陀。尼者訓無盧。陀訓遮障。渴愛等",
    "T32n1647_003:0389c28": "法能障。此中永無故。名尼盧陀。相違法生起",
    "T32n1647_003:0389c29": "故。渴愛流永不更生。如熟燒坏赤色生故本",
    "T32n1647_003:0390a01": "青色相永不更生。汝問。無餘滅離滅捨斷棄。",
    "T32n1647_003:0390a02": "此七義何異者。答此皆是涅槃別名。此七名",
    "T32n1647_003:0390a03": "依器故說。如涅槃有六十別名。復次上心",
    "T32n1647_003:0390a04": "及隨眠俱盡。如樹拔根名無餘滅。次第滅盡。",
    "T32n1647_003:0390a05": "如斧柯喻故名為滅。昔縛著處由道力故無",
    "T32n1647_003:0390a06": "有縛著。如富貴人不著貧賤。是名為離。勝異",
    "T32n1647_003:0390a07": "昔退如聖人離。惡盡故名為滅。又如前義名",
    "T32n1647_003:0390a08": "尼盧陀。是名為滅。若法與惑相離。譬如捨物。",
    "T32n1647_003:0390a09": "是名為捨現世。是與未來永不相續。譬如內",
    "T32n1647_003:0390a10": "根。是名為斷滅。不更取如覆水器。是名為棄。",
    "T32n1647_003:0390a11": "復次一切渴愛品類淨盡。故名無餘。漸壞名",
    "T32n1647_003:0390a12": "滅。由觀過去不起著心。名為遠離行。斷結盡",
    "T32n1647_003:0390a13": "緣起亦無。故名為滅。解脫煩惱。是名為捨。緣",
    "T32n1647_003:0390a14": "智初惑永滅。是名為斷。先取我執今則置捨。",
    "T32n1647_003:0390a15": "故名為棄。汝問。云何盡無餘名為滅諦。不說",
    "T32n1647_003:0390a16": "念念滅等者。答由無餘滅故未來苦不更生。",
    "T32n1647_003:0390a17": "不由念念滅等故說。無餘名為苦滅。不說念",
    "T32n1647_003:0390a18": "念滅等。若觀無餘滅寂靜等相。能滅諸惑。念",
    "T32n1647_003:0390a19": "念滅等則不如是。復次隨屬道故。勝餘法故。",
    "T32n1647_003:0390a20": "真實善故。不共得故。煩惱不能壞故。不違言",
    "T32n1647_003:0390a21": "故。安心緣故。故說無餘名為苦滅。不說念念",
    "T32n1647_003:0390a22": "滅等。汝問。若渴愛滅名為滅諦。無餘涅槃則",
    "T32n1647_003:0390a23": "非滅諦者。答餘論師說。清淨梵行果故。故煩",
    "T32n1647_003:0390a24": "惱滅名為滅諦。一切假名滅名無餘涅槃。此",
    "T32n1647_003:0390a25": "論所說無餘涅槃界是真滅諦。何以故。為得",
    "T32n1647_003:0390a26": "此滅修淨梵行。如富樓那七車譬經中說。諸",
    "T32n1647_003:0390a27": "阿羅漢惑盡無餘。而老病死寒熱飢渴害縛",
    "T32n1647_003:0390a28": "等苦猶尚未免。是故無餘涅槃界是真滅諦。",
    "T32n1647_003:0390a29": "此真滅諦由因盡故得。故說渴愛盡是真滅",
    "T32n1647_003:0390b01": "諦。優波及多道理足論說。能令至無餘涅槃",
    "T32n1647_003:0390b02": "界故。故貪愛盡得名滅諦。雖然有餘無餘二",
    "T32n1647_003:0390b03": "涅槃界。皆名滅諦。何以故。因滅名為有餘。果",
    "T32n1647_003:0390b04": "滅名為無餘。由因滅故。故有因滅。如燈盡故",
    "T32n1647_003:0390b05": "光盡。是故二滅皆名滅諦。汝問。渴愛盡者應",
    "T32n1647_003:0390b06": "名集滅云何說苦滅者。答苦火以渴愛為薪。",
    "T32n1647_003:0390b07": "若無渴愛苦薪苦火即滅。如薪盡火滅。復次",
    "T32n1647_003:0390b08": "苦諦以愛食得住。由愛食斷故苦諦即盡。故",
    "T32n1647_003:0390b09": "說苦滅。復次耆舊師說。不為離過去及現在",
    "T32n1647_003:0390b10": "苦。於世尊所修淨梵行。何以故。過去自性已",
    "T32n1647_003:0390b11": "滅。與現在決應相離。未來有苦為令不生。於",
    "T32n1647_003:0390b12": "世尊所修淨梵行。是苦不生。由渴愛盡故。",
    "T32n1647_003:0390b13": "約後際苦盡說愛斷苦滅。汝問。若由渴愛盡",
    "T32n1647_003:0390b14": "故苦滅者。無渴愛人則應無苦。現見有苦。此",
    "T32n1647_003:0390b15": "理云何者。答憂悔熱苦寂靜故。如手長者經",
    "T32n1647_003:0390b16": "說。復次永離心病故。如已拔心刺。復次求欲",
    "T32n1647_003:0390b17": "苦斷故。如富足六塵。由渴愛滅故。諸阿羅漢",
    "T32n1647_003:0390b18": "永離心苦故不違理。復次非過去未來現在",
    "T32n1647_003:0390b19": "苦名為苦諦。亦非聖道所破。何以故。過去已",
    "T32n1647_003:0390b20": "盡未來未有。與現世決定應相離故。但由通",
    "T32n1647_003:0390b21": "達實際故。渴愛滅盡。由離渴愛故。為後際苦",
    "T32n1647_003:0390b22": "不生修八聖道。以是義故說阿羅漢無苦。如",
    "T32n1647_003:0390b23": "渴病譬。汝問。十結惑中但說渴愛滅為滅諦",
    "T32n1647_003:0390b24": "安立四果。云何得成者。答貪愛有四種。須陀",
    "T32n1647_003:0390b25": "洹果道等所破。由此滅故。餘結共起一時俱",
    "T32n1647_003:0390b26": "盡。說名滅諦。是故安立四果於理不失。復次",
    "T32n1647_003:0390b27": "同一相一味故。若說渴愛盡則說一切結盡。",
    "T32n1647_003:0390b28": "如說八聖道即說一切道品。以同相故。共成",
    "T32n1647_003:0390b29": "一事故。復次有諸餘惑。亦能立集諦相。而渴",
    "T32n1647_003:0390c01": "愛正能續未來生。能令後有。以是義故。獨說",
    "T32n1647_003:0390c02": "渴愛名為集諦。如是一切惑盡皆入滅諦相。",
    "T32n1647_003:0390c03": "但有因滅盡。是渴愛滅名為滅諦。汝問。十二",
    "T32n1647_003:0390c04": "緣生中說滅有十二種。云何但說渴愛盡為",
    "T32n1647_003:0390c05": "滅者。答如前問此難自遣。復次如道斷愛盡",
    "T32n1647_003:0390c06": "欲滅涅槃。此五名義。一但更互相顯。是故",
    "T32n1647_003:0390c07": "由說渴愛盡故。即說十二道斷。復次渴愛盡",
    "T32n1647_003:0390c08": "為通滅。十二道等滅名為別滅。問涅槃別名",
    "T32n1647_003:0390c09": "有六十六句。其義云何。答無為等一切句。相",
    "T32n1647_003:0390c10": "貌讚歎。因立對治違反等。應廣解釋。何因如",
    "T32n1647_003:0390c11": "此。是涅槃無生無長無滅。非因緣所作。違反",
    "T32n1647_003:0390c12": "有為。故說無為。(其一)高出三界離於偏低。無與",
    "T32n1647_003:0390c13": "等者。故說無下。(其二)永離諸流諸流不生。非",
    "T32n1647_003:0390c14": "流跡處。故說無流。(其三)非虛妄非顛倒非相",
    "T32n1647_003:0390c15": "違。故說真諦。(其四)不疑諸界毒蛇怖畏。窮三",
    "T32n1647_003:0390c16": "有際捨功用處。度生死海。故說彼岸(其五)。極智",
    "T32n1647_003:0390c17": "所了故說聽細(其六)。如優曇花世間希遇。故說",
    "T32n1647_003:0390c18": "難見。(其七)不老不破故說無壞。(其八)無動本有故說",
    "T32n1647_003:0390c19": "恒在無爭。(其九)對治除法。體不虧故說無失。(其十)",
    "T32n1647_003:0390c20": "過眼境界。無法與等。故說無譬。(其十一)無有",
    "T32n1647_003:0390c21": "貪愛諸見慢執故無戲論。(其十二)惑火滅盡故",
    "T32n1647_003:0390c22": "說寂靜。(十三)過死王界故說甘露。(十四)是極美",
    "T32n1647_003:0390c23": "味寂靜可愛故說極妙。(十五)寂靜無苦故說為止。",
    "T32n1647_003:0390c24": "(十六)真實善法故說為安。(十七)無燒熱渴故",
    "T32n1647_003:0390c25": "說愛盡。(十八)生他歎訝故說希有。(十九)於生死",
    "T32n1647_003:0390c26": "中未至此德說未曾得。(二十)老等諸橫所不能",
    "T32n1647_003:0390c27": "害。故說無枉。(二十一)內無所少外無惡障。故說",
    "T32n1647_003:0390c28": "無災。(二十二)無後有生苦究竟安樂。故說涅槃。",
    "T32n1647_003:0390c29": "(二十三)異有無相故說難思。(二十四)與離生過失樂",
    "T32n1647_003:0391a01": "相應。故說不生。(二十五)四魔不至故說無跡。",
    "T32n1647_003:0391a02": "(二十六)不由因成故說非作。(二十七)非悲行處故說",
    "T32n1647_003:0391a03": "無憂。(二十八)一得不退故說名住。(二十九)無法能似",
    "T32n1647_003:0391a04": "故說無等。(三十)永離取欲故說無求。(三十一)無",
    "T32n1647_003:0391a05": "前後際故說無邊。(三十二)難可通達故說微細。",
    "T32n1647_003:0391a06": "(三十三)無有可逼故說無損。(三十四)無惑染著故說",
    "T32n1647_003:0391a07": "離欲。(三十五)無諸過失故說名淨。(三十六)結縛皆斷",
    "T32n1647_003:0391a08": "故說解脫。(三十七)離依止故說非住。(三十八)無有",
    "T32n1647_003:0391a09": "二法故說非對。(三十九)無等等故說為等。(四十)諸",
    "T32n1647_003:0391a10": "入沒處故說無害。(四十一)外人不得故說甚深。",
    "T32n1647_003:0391a11": "(四十二)離佛正教不可了知。故說難解。(四十三)觀此",
    "T32n1647_003:0391a12": "功德令到彼岸。故說能度。(四十四)上法之定上故",
    "T32n1647_003:0391a13": "說無上。(四十五)攢搜法海所獲貞實。上人所得。",
    "T32n1647_003:0391a14": "故說為勝。(四十六)萬行所得最上無價。故說",
    "T32n1647_003:0391a15": "聖果。(四十七)離恐怖因故說無畏。(四十八)聖愛堅固",
    "T32n1647_003:0391a16": "故說不捨。(四十九)凡聖等有故說遍滿。(五十)功德",
    "T32n1647_003:0391a17": "難稱故說無量。(五十一)不屬六道故說無數。(五十二)",
    "T32n1647_003:0391a18": "體極貞固故說不破。(五十三)諸法無首故說為尊。",
    "T32n1647_003:0391a19": "(五十四)最淨可稱故說應讚。(五十五)眾聖所栖故說",
    "T32n1647_003:0391a20": "為舍。(五十六)能救眾苦故說歸依。(五十七)戰&#x9B2A;寂靜",
    "T32n1647_003:0391a21": "故說無爭。(五十八)本有非作故說無假。(五十九)離欲",
    "T32n1647_003:0391a22": "瞋癡故說無垢。(六十)除無明闇故說為燈。(六十一)",
    "T32n1647_003:0391a23": "諸受寂靜故說為樂。(六十二)免色等墜故說無墮",
    "T32n1647_003:0391a24": "(六十三)四流不沒故說為洲。(六十四)散心不證故說",
    "T32n1647_003:0391a25": "不動。(六十五)遣蕩十相說無所有。(六十六)無所依故",
    "T32n1647_003:0391a26": "說名無著。經部問曰。何法名思擇滅。答結離",
    "T32n1647_003:0391a27": "名思擇滅。問結離何法。答是思擇滅。若爾此",
    "T32n1647_003:0391a28": "二互相釋。終不能顯二法體相。是故應別方",
    "T32n1647_003:0391a29": "便說其體相。聖人無分別證智所知。是其體",
    "T32n1647_003:0391b01": "相。如是可說。為善異於餘物。或說名結離。或",
    "T32n1647_003:0391b02": "說思擇滅。諸經師說。一切無為非是物有。何",
    "T32n1647_003:0391b03": "以故。不如色受有。於別物何者唯以無觸名",
    "T32n1647_003:0391b04": "為虛空。如經言。闇中無礙無覆名為虛空。",
    "T32n1647_003:0391b05": "由般若力與現在隨眠惑。體性相違餘後不",
    "T32n1647_003:0391b06": "生。名思擇滅。離此思擇因緣不具餘不得生",
    "T32n1647_003:0391b07": "是名非思擇滅。譬如一期中間橫死殘果不",
    "T32n1647_003:0391b08": "續。異部師說。隨眠煩惱後不得生。是思擇",
    "T32n1647_003:0391b09": "力故名思擇滅。由緣不具後苦不生。是中思",
    "T32n1647_003:0391b10": "擇無力故說非思擇滅。論曰。是義不然。若",
    "T32n1647_003:0391b11": "離思擇此滅不成故。知屬思擇滅。又諸部說。",
    "T32n1647_003:0391b12": "若法已生生後自滅。自性滅故名非思擇滅。",
    "T32n1647_003:0391b13": "若如此執非思擇滅。應是無常。何以故。法",
    "T32n1647_003:0391b14": "未壞時未有滅故。難曰。若爾思擇滅亦應無",
    "T32n1647_003:0391b15": "常。何以故。思擇在先後得滅故。答此滅不",
    "T32n1647_003:0391b16": "以思擇為先。何以故。未生法不生。在思擇",
    "T32n1647_003:0391b17": "後。無此義故。所以者何。未思擇時未生不生",
    "T32n1647_003:0391b18": "法本來已有。是法應生。思擇正起後不得生。",
    "T32n1647_003:0391b19": "由思擇力。此惑昔來未有生障。今斷其生思",
    "T32n1647_003:0391b20": "擇力。外曰。若定以不生為涅槃者。云何通釋",
    "T32n1647_003:0391b21": "國譬經。經云。修數習多行信等五根能滅。過",
    "T32n1647_003:0391b22": "去現在未來苦滅者。名涅槃不生。唯屬未來",
    "T32n1647_003:0391b23": "非現在過去。答有如此經義不如文。何以故。",
    "T32n1647_003:0391b24": "能緣三世苦惑滅故說苦滅。如餘經說。汝等",
    "T32n1647_003:0391b25": "應捨是色愛欲。由愛欲滅。汝等色陰則滅離。",
    "T32n1647_003:0391b26": "乃至識陰亦爾。以此義故滅三世苦。其義應",
    "T32n1647_003:0391b27": "爾。外曰。若說苦滅。其義可然。又國譬經云。",
    "T32n1647_003:0391b28": "修習五根能滅過去現在未來世惑。云何不",
    "T32n1647_003:0391b29": "違此經。答如前解釋。又有別解。過去惑者",
    "T32n1647_003:0391c01": "宿世所攝。現世惑者今生所攝。此二世惑。於",
    "T32n1647_003:0391c02": "相續中已成種子。能生未來惑芽。由此種子",
    "T32n1647_003:0391c03": "滅故。故說三世惑滅。如果報盡說業因盡。是",
    "T32n1647_003:0391c04": "未來苦及惑。由種子無故永不更生。是故經",
    "T32n1647_003:0391c05": "中說。三世惑滅。若不如此過去現在有何所",
    "T32n1647_003:0391c06": "滅。何以故。於已滅法及向滅法功用何施。外",
    "T32n1647_003:0391c07": "曰。上勝經說。一切有為無為法中。是離欲",
    "T32n1647_003:0391c08": "法因是不有。云何不有勝餘不有。答我不說",
    "T32n1647_003:0391c09": "無為定是不有。如我前說。如是故有。如世",
    "T32n1647_003:0391c10": "人言。聲有先無聲有後無。不由此有言使無",
    "T32n1647_003:0391c11": "物成有當知無為其義亦爾。雖同是無而有。",
    "T32n1647_003:0391c12": "無可讚勝於餘。無如一切災橫畢竟不生。此",
    "T32n1647_003:0391c13": "無為勝最可讚歎。為受化者起願求心。故佛",
    "T32n1647_003:0391c14": "讚歎。外曰。若無為唯是無法。是滅則成聖",
    "T32n1647_003:0391c15": "諦。何以故。無所有故。答若爾。諦是何義。外",
    "T32n1647_003:0391c16": "曰。無顛倒是諦義。答是二法聖人觀皆無顛",
    "T32n1647_003:0391c17": "倒苦。如相苦相無如無相。以是義故何乖聖",
    "T32n1647_003:0391c18": "諦。外曰。云何無物為第三諦。答立為聖諦。",
    "T32n1647_003:0391c19": "已如前說。依第二後次說故為第三。外曰。若",
    "T32n1647_003:0391c20": "無為唯是無法智緣。虛空及與涅槃則無境",
    "T32n1647_003:0391c21": "界。答我不說一切智以有法為境。若緣有為",
    "T32n1647_003:0391c22": "非去來世。則有物為境。若緣餘法則無法為",
    "T32n1647_003:0391c23": "境。外曰。若汝許無為有物何所有。答若我許",
    "T32n1647_003:0391c24": "無為有物何所有。外曰。若汝許者我義被守。",
    "T32n1647_003:0391c25": "答諸天應守。若許可守汝許不實。何以故。",
    "T32n1647_003:0391c26": "是無為法不如色受其性可證。不如眼等其",
    "T32n1647_003:0391c27": "事可見。是物是滅。云何可別是無為與有為",
    "T32n1647_003:0391c28": "事不相關。何以故。互非因果故。但違反渴愛",
    "T32n1647_003:0391c29": "是其道理。如說是惑本無名曰無為。外曰。",
    "T32n1647_003:0392a01": "若立無為是有。由此惑至得斷故。可說此滅",
    "T32n1647_003:0392a02": "是此惑滅。若說無為是無法者。此無為何因",
    "T32n1647_003:0392a03": "能決至得。經言。是比丘已至得現法涅槃。",
    "T32n1647_003:0392a04": "若涅槃是無何可至得。答由對治起得相續。",
    "T32n1647_003:0392a05": "與惑後生畢竟相違。故說至得現法涅槃。又",
    "T32n1647_003:0392a06": "諸阿含說。唯以無法是名涅槃。經言。是苦滅",
    "T32n1647_003:0392a07": "無餘捨窮盡。及離欲苦不來續不生。是靜是",
    "T32n1647_003:0392a08": "妙。何者捨。一切取并渴愛盡及般涅槃。外",
    "T32n1647_003:0392a09": "曰。何故不許於中餘物不生。說此不生名為",
    "T32n1647_003:0392a10": "涅槃。答我見此執無有勝能。汝謂於中餘物",
    "T32n1647_003:0392a11": "不生者。為是有故餘物不生。為由得故餘物",
    "T32n1647_003:0392a12": "不生。若是有故餘物不生。涅槃恒有三有。應",
    "T32n1647_003:0392a13": "永不生。若由得故餘物不生。諸阿羅漢得證",
    "T32n1647_003:0392a14": "此時。陰即應滅。若如汝執有此過失。故知但",
    "T32n1647_003:0392a15": "無所有名為涅槃。如偈說。譬是正道理。偈",
    "T32n1647_003:0392a16": "言。譬如燈光滅。心解脫亦爾。如燈光滅非是",
    "T32n1647_003:0392a17": "有物。佛心解脫。亦復如是。",
    "T32n1647_003:0392a18": "[0392a18] 分別滅諦品竟。"
}