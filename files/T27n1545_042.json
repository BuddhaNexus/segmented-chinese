{
    "T27n1545_042:0215b23": "阿毘達磨大毘婆沙論卷第四十",
    "T27n1545_042:0215b24": "二",
    "T27n1545_042:0215b26": "五百大阿羅漢等造",
    "T27n1545_042:0215b27": "三藏法師玄奘奉 詔譯",
    "T27n1545_042:0215b28": "雜蘊第一中無義納息第七之四",
    "T27n1545_042:0215b29": "[0215b29] 云何難滿乃至廣說。問何故作此論。答為",
    "T27n1545_042:0215c01": "欲分別契經義故。謂契經說有難滿有難",
    "T27n1545_042:0215c02": "養。契經雖作此說而不分別其義。經是此",
    "T27n1545_042:0215c03": "論所依根本。彼不說者今應說之。故作斯",
    "T27n1545_042:0215c04": "論。云何難滿。答諸重食重噉多食多噉大食",
    "T27n1545_042:0215c05": "大噉。非少能濟是謂難滿。諸重食等名雖",
    "T27n1545_042:0215c06": "有異而體無別。皆為顯示難滿義故。云何",
    "T27n1545_042:0215c07": "難養。答諸饕極饕餮極餮。耽極耽嗜極嗜。好",
    "T27n1545_042:0215c08": "咀嚼。好&#x751E;啜。選擇而食。選擇而噉。非趣能",
    "T27n1545_042:0215c09": "濟是謂難養。饕極饕等名雖有異而體無",
    "T27n1545_042:0215c10": "別。皆為顯示難養義故。難滿難養有何差",
    "T27n1545_042:0215c11": "別。答即前所說是謂差別。問何故復作此論。",
    "T27n1545_042:0215c12": "答欲令疑者得決定故。謂此二法展轉相",
    "T27n1545_042:0215c13": "似。見難滿者世人共言此是難養。見難養",
    "T27n1545_042:0215c14": "者世人共言此是難滿。或有生疑此二是一。",
    "T27n1545_042:0215c15": "為令彼疑得決定故。顯此二種其義各別",
    "T27n1545_042:0215c16": "故作斯論。謂即前說重食噉等非少能濟是",
    "T27n1545_042:0215c17": "難滿饕極饕等。非趣能濟是難養。復次多欲",
    "T27n1545_042:0215c18": "是難滿希多食故。不喜足是難養。選擇而食",
    "T27n1545_042:0215c19": "故。此中文略但依食說。應知衣等亦有二",
    "T27n1545_042:0215c20": "義。有本無此差別問答。問何故此中不問",
    "T27n1545_042:0215c21": "差別。答應問而不問者當知此義有餘。復",
    "T27n1545_042:0215c22": "次答不異前故不復問。非如多欲不喜足。",
    "T27n1545_042:0215c23": "答異前故。",
    "T27n1545_042:0215c24": "[0215c24] 云何易滿乃至廣說。問何故作此論。答為",
    "T27n1545_042:0215c25": "欲分別契經義故。謂契經說有易滿有",
    "T27n1545_042:0215c26": "易養。契經雖作是說而不分別其義。經",
    "T27n1545_042:0215c27": "是此論所依根本。彼不說者今應說之。復",
    "T27n1545_042:0215c28": "次前說難滿難養今欲說彼近對治法故",
    "T27n1545_042:0215c29": "作斯論。云何易滿。答諸不重食。不重噉。",
    "T27n1545_042:0216a01": "不多食。不多噉。不大食。不大噉。少便能濟是",
    "T27n1545_042:0216a02": "謂易滿。不重食等名雖有異而體無別。皆",
    "T27n1545_042:0216a03": "為顯示易滿義故。云何易養。答諸不饕不",
    "T27n1545_042:0216a04": "極饕。不餮不極餮。不耽不極耽。不嗜不極嗜。",
    "T27n1545_042:0216a05": "不好咀嚼。不好嘗啜。不選擇而食。不選擇",
    "T27n1545_042:0216a06": "而噉。趣得便濟是謂易養。諸不饕等名雖有",
    "T27n1545_042:0216a07": "異而體無別。皆為顯示易養義故。易滿易",
    "T27n1545_042:0216a08": "養有何差別。答即前所說是謂差別。問何故",
    "T27n1545_042:0216a09": "復作此論。答欲令疑者得決定故。謂此二",
    "T27n1545_042:0216a10": "法展轉相似。見易滿者世人共言此是易養。",
    "T27n1545_042:0216a11": "見易養者世人共言此是易滿。或有生疑",
    "T27n1545_042:0216a12": "此二是一。為令彼疑得決定故。顯此二種",
    "T27n1545_042:0216a13": "其義各別故作斯論。謂即前說不重食等少",
    "T27n1545_042:0216a14": "便能濟是易滿。諸不饕等趣得便濟是易養。",
    "T27n1545_042:0216a15": "復次少欲是易滿。不希食故喜足。是易養。不",
    "T27n1545_042:0216a16": "選擇而食故。此中文略但依食說。應知衣等",
    "T27n1545_042:0216a17": "亦有二義。有本無此差別問答。問何故此",
    "T27n1545_042:0216a18": "中不問差別。答應問而不問者應知此義",
    "T27n1545_042:0216a19": "有餘。復次答不異前故不復問。非如少欲",
    "T27n1545_042:0216a20": "喜足答異前故應知此中有少食者而名",
    "T27n1545_042:0216a21": "難滿。如食一團即得充濟而食二團等。有",
    "T27n1545_042:0216a22": "多食者而名易滿。如食一斛方得充濟。但",
    "T27n1545_042:0216a23": "食爾所更不多食。昔有牝象名曰磨荼。",
    "T27n1545_042:0216a24": "從外方載佛馱都來入迦濕彌羅國。乘斯",
    "T27n1545_042:0216a25": "福力命終生此得丈夫身。出家修道成阿",
    "T27n1545_042:0216a26": "羅漢。宿習力故日食一斛乃得充濟。將般",
    "T27n1545_042:0216a27": "涅槃集曾供覲苾芻尼曰。當為汝等說我",
    "T27n1545_042:0216a28": "勝法。尼眾誚言。尊既易滿。誠有勝法。阿羅",
    "T27n1545_042:0216a29": "漢曰。汝勿相輕吾實易滿。苾芻尼言。日食",
    "T27n1545_042:0216b01": "一斛如何易滿。阿羅漢曰。汝等不知我此生",
    "T27n1545_042:0216b02": "前曾為牝象載佛馱都來入此國。由斯善",
    "T27n1545_042:0216b03": "業今得為人出家修道成阿羅漢。餘習力",
    "T27n1545_042:0216b04": "故日應食飯一斛五斗。恒自節量。但食一",
    "T27n1545_042:0216b05": "斛如斯易滿非我而誰。時苾芻尼頂禮悔",
    "T27n1545_042:0216b06": "謝。又勝軍王福德力故日能食飯飲甘蔗漿",
    "T27n1545_042:0216b07": "各兩大斛。此漿及飯因一莖蔗一枝稻生。然",
    "T27n1545_042:0216b08": "自節量各食一斛。此等多食而名易滿。有",
    "T27n1545_042:0216b09": "選擇食名為難養。如食&#x9E81;食足得充濟",
    "T27n1545_042:0216b10": "而饕餮故選擇食之。有選擇食而名易養。",
    "T27n1545_042:0216b11": "如食&#x9E81;食不得支身。選擇食之方可充",
    "T27n1545_042:0216b12": "濟。而於美食心不耽嗜。或有貪多而食少。",
    "T27n1545_042:0216b13": "如烏&#x9D44;等。或有食多而貪少。如象馬等。或",
    "T27n1545_042:0216b14": "有貪食俱多。如&#x732B;犬等。或有貪食俱少。如",
    "T27n1545_042:0216b15": "龜蟹等。難滿難養俱是欲界。通於六識。貪不",
    "T27n1545_042:0216b16": "善根。易滿易養俱是三界繫及不繫。通於六",
    "T27n1545_042:0216b17": "識。無貪善根。如契經說。有四聖種皆以喜",
    "T27n1545_042:0216b18": "足為其自性。此四廣如定蘊不還納息中",
    "T27n1545_042:0216b19": "說。",
    "T27n1545_042:0216b20": "雜蘊第一中思納息第八之一",
    "T27n1545_042:0216b21": "[0216b21] 云何思。云何慮。如是等章及解章義既領會",
    "T27n1545_042:0216b22": "已。次應廣釋。問何故作此論。答為止他宗",
    "T27n1545_042:0216b23": "顯正義故。謂或有執思慮是心。如譬喻者",
    "T27n1545_042:0216b24": "彼說思慮是心差別。無別有體。為遮彼執",
    "T27n1545_042:0216b25": "顯思與慮是心所法別有自體。或復有執。",
    "T27n1545_042:0216b26": "思之與慮聲雖有異而體無別。如聲論者",
    "T27n1545_042:0216b27": "彼說思慮音韻雖別而無異體。為遮彼執。",
    "T27n1545_042:0216b28": "顯此二種自體亦別故作斯論。云何思。答",
    "T27n1545_042:0216b29": "謂思等思增思思性思類心行意業是謂思。",
    "T27n1545_042:0216c01": "此本論師於異名義得善巧故。以種種名",
    "T27n1545_042:0216c02": "顯示思體。文雖有異而體無別。問此中思",
    "T27n1545_042:0216c03": "者說何等思。有作是說。此說牽引眾同分",
    "T27n1545_042:0216c04": "思。有餘師說。此說圓滿眾同分思。評曰。應",
    "T27n1545_042:0216c05": "作是說。此中總說一切意業。若能牽引眾",
    "T27n1545_042:0216c06": "同分者。若能圓滿眾同分者。若有漏者。若無",
    "T27n1545_042:0216c07": "漏者。若在意地。若在五識。皆說名思。一切",
    "T27n1545_042:0216c08": "皆有造作相故。云何慮答諸慮等慮增慮稱",
    "T27n1545_042:0216c09": "量籌度觀察是謂慮。此本論師於異名義得",
    "T27n1545_042:0216c10": "善巧故。以種種名顯示慮體。文雖有異而",
    "T27n1545_042:0216c11": "體無別。問此中慮者說何等慮。有作是說。",
    "T27n1545_042:0216c12": "此說通達四聖諦慮。謂見道等如實觀察四",
    "T27n1545_042:0216c13": "聖諦故。有餘師說。此中正說修所成慮。謂",
    "T27n1545_042:0216c14": "燸頂忍世第一法。或有說者。此中正說思所",
    "T27n1545_042:0216c15": "成慮。謂不淨觀持息念等。乃至念住。復有說",
    "T27n1545_042:0216c16": "者。此中正說聞所成慮。謂分別諸法自相共",
    "T27n1545_042:0216c17": "相。安立諸法自相共相。除物體愚及所緣",
    "T27n1545_042:0216c18": "愚。於諸法中不增不減。或復有說。此中正",
    "T27n1545_042:0216c19": "說生所得慮。謂於三藏十二分教。受持轉讀",
    "T27n1545_042:0216c20": "究竟流布。評曰。應作是說。此中總說一切般",
    "T27n1545_042:0216c21": "若。若生所得。若聞所成。若思所成。若修所成。",
    "T27n1545_042:0216c22": "若通達諦。若有漏者。若無漏者。若在意地",
    "T27n1545_042:0216c23": "若在五識。皆說名慮。一切皆有觀察相故",
    "T27n1545_042:0216c24": "思慮何差別。問何故復作此論。答欲令",
    "T27n1545_042:0216c25": "疑者得決定故。謂此二法展轉相似。見多",
    "T27n1545_042:0216c26": "思者世人共言。此人多慮。見多慮者世人",
    "T27n1545_042:0216c27": "共言。此人多思。或有生疑此二是一。為令",
    "T27n1545_042:0216c28": "彼疑得決定故。顯此二種其體各別故作",
    "T27n1545_042:0216c29": "斯論。思慮何差別。答思者業。慮者慧。是謂",
    "T27n1545_042:0217a01": "差別。復次思是造作相。慮是觀察相。復次能",
    "T27n1545_042:0217a02": "分別愛非愛果令無雜亂是思相。能分別",
    "T27n1545_042:0217a03": "諸法自相共相令無疑惑是慮相。問一切",
    "T27n1545_042:0217a04": "不善善有漏法皆能感愛非愛異熟果。何故",
    "T27n1545_042:0217a05": "但說思能分別愛非愛果非餘法耶。答思",
    "T27n1545_042:0217a06": "最勝故作如是說。謂思能感愛非愛果勢",
    "T27n1545_042:0217a07": "力最勝。是故偏說。如偈書染雖有餘緣",
    "T27n1545_042:0217a08": "以人勝故人得其名此亦如是。問分別諸",
    "T27n1545_042:0217a09": "法自相共相餘心心所亦有此能。何故說此",
    "T27n1545_042:0217a10": "是慧非餘。答慧最勝故作如是說。謂慧分",
    "T27n1545_042:0217a11": "別諸法自相共相最勝。是故偏說。引喻如前",
    "T27n1545_042:0217a12": "問何等慧能分別諸法自相。何等慧能分",
    "T27n1545_042:0217a13": "別諸法共相耶。答分別一物相者。是分別",
    "T27n1545_042:0217a14": "自相。分別多物相者。是分別共相。復次分",
    "T27n1545_042:0217a15": "別一一蘊等者。是分別自相。分別二蘊三",
    "T27n1545_042:0217a16": "蘊等者。是分別共相。復次聞思所成慧多",
    "T27n1545_042:0217a17": "分別自相。修所成慧多分別共相。復次十六",
    "T27n1545_042:0217a18": "行相所不攝慧多分別自相。十六行相所",
    "T27n1545_042:0217a19": "攝慧唯分別共相。復次行諦時慧多分別",
    "T27n1545_042:0217a20": "自相。現觀時慧唯分別共相。復次別觀諸",
    "T27n1545_042:0217a21": "諦慧名分別自相。總觀諸諦慧名分別共相。",
    "T27n1545_042:0217a22": "問此二種慧如何應知。答如種種物近帝青",
    "T27n1545_042:0217a23": "寶。自相不現皆同彼色。分別共相慧應知",
    "T27n1545_042:0217a24": "亦爾。如種種物遠帝青寶。青黃等色各別顯",
    "T27n1545_042:0217a25": "現。分別自相慧應知亦爾。復次如日出時",
    "T27n1545_042:0217a26": "光明遍照眾闇頓遣。分別共相慧應知亦爾。",
    "T27n1545_042:0217a27": "如日出已漸照眾物。牆壁竅隙山巖幽藪。皆",
    "T27n1545_042:0217a28": "悉顯現。分別自相慧應知亦爾。復次如人",
    "T27n1545_042:0217a29": "持燈初入闇室頓破諸闇。分別共相慧應",
    "T27n1545_042:0217b01": "知亦爾。如燈入已漸照瓶衣器篋諸物。分別",
    "T27n1545_042:0217b02": "自相慧應知亦爾。復次如鏡遠照別相不",
    "T27n1545_042:0217b03": "顯。分別共相慧應知亦爾如鏡近照別相明",
    "T27n1545_042:0217b04": "了。分別自相慧應知亦爾。復次如人遠觀",
    "T27n1545_042:0217b05": "山林等物。分別共相慧應知亦爾。如人近",
    "T27n1545_042:0217b06": "觀山林等物。分別自相慧應知亦爾。問此中",
    "T27n1545_042:0217b07": "所說聞思修所成慧其相云何。有作是說。若",
    "T27n1545_042:0217b08": "於三藏十二分教。受持轉讀究竟流布名。聞",
    "T27n1545_042:0217b09": "所成慧。依此發生思所成慧。依此發生修",
    "T27n1545_042:0217b10": "所成慧。此斷煩惱證得涅槃。如依金&#x945B;生",
    "T27n1545_042:0217b11": "金依金生金剛。此能摧壞山石等物。評曰。",
    "T27n1545_042:0217b12": "應作是說。若於三藏十二分教。受持轉讀",
    "T27n1545_042:0217b13": "究竟流布。是生得慧。依此發生聞所成慧。依",
    "T27n1545_042:0217b14": "此發生思所成慧。依此發生修所成慧。此",
    "T27n1545_042:0217b15": "斷煩惱證得涅槃。如依種生芽。依芽生",
    "T27n1545_042:0217b16": "莖。依莖轉生枝葉花果。復次依聞生者名",
    "T27n1545_042:0217b17": "聞所成慧。依思生者名思所成慧。依修生",
    "T27n1545_042:0217b18": "者名修所成慧。復次聞所引者名聞所成慧。",
    "T27n1545_042:0217b19": "思所引者名思所成慧。修所引者名修所成",
    "T27n1545_042:0217b20": "慧。復次緣力起者。名聞所成慧。因力起者。",
    "T27n1545_042:0217b21": "名思所成慧。俱力起者。名修所成慧。復次他",
    "T27n1545_042:0217b22": "力起者。名聞所成慧。自力起者。名思所成",
    "T27n1545_042:0217b23": "慧。俱力起者。名修所成慧。復次資糧力起者。",
    "T27n1545_042:0217b24": "名聞所成慧。自性力起者。名思所成慧。俱",
    "T27n1545_042:0217b25": "力起者。名修所成慧。復次外力起者。名聞",
    "T27n1545_042:0217b26": "所成慧。內力起者。名思所成慧。俱力起者。名",
    "T27n1545_042:0217b27": "修所成慧。復次教力起者。名聞所成慧。義力",
    "T27n1545_042:0217b28": "起者。名思所成慧。定力起者。名修所成慧",
    "T27n1545_042:0217b29": "問如是三慧有何差別。答聞所成慧。於一",
    "T27n1545_042:0217c01": "切時依名了義。彼作是念。素怛纜。毘奈",
    "T27n1545_042:0217c02": "耶。阿毘達磨所說有何義耶。親教軌範同",
    "T27n1545_042:0217c03": "梵行者所說有何義耶。諸餘論等所說有",
    "T27n1545_042:0217c04": "何義耶。隨其所念皆能解了。思所成慧。",
    "T27n1545_042:0217c05": "有時依名了義。有時不依名而了義。修",
    "T27n1545_042:0217c06": "所成慧。於一切時不依名而了義。如有",
    "T27n1545_042:0217c07": "三人入池洗浴。一未學浮。二學未善。三",
    "T27n1545_042:0217c08": "學已善。未學浮者。於一切時攀岸草等",
    "T27n1545_042:0217c09": "然後洗浴。聞所成慧應知亦爾。學未善者或",
    "T27n1545_042:0217c10": "攀不攀而能洗浴。思所成慧應知亦爾。學",
    "T27n1545_042:0217c11": "已善者於一切時無所攀附自在洗浴。修",
    "T27n1545_042:0217c12": "所成慧應知亦爾。復次聞所成慧為三慧因。",
    "T27n1545_042:0217c13": "思所成慧唯思慧因。非聞慧因彼是劣故。",
    "T27n1545_042:0217c14": "非修慧因彼異界故。修所成慧唯修慧因",
    "T27n1545_042:0217c15": "非聞慧因。彼是劣故非思慧因。彼亦劣故。",
    "T27n1545_042:0217c16": "及異界故。復次聞所成慧唯聞慧果非餘二",
    "T27n1545_042:0217c17": "果彼是勝故。思所成慧是二慧果非修慧果。",
    "T27n1545_042:0217c18": "彼是勝故。及異界故。修所成慧是二慧果非",
    "T27n1545_042:0217c19": "思慧果。彼異界故。復次聞所成慧現在前時",
    "T27n1545_042:0217c20": "唯修聞慧思所成慧現在前時唯修思慧。",
    "T27n1545_042:0217c21": "修所成慧現在前時能修三慧。問何故二慧",
    "T27n1545_042:0217c22": "現在前時唯修自類。修所成慧能修三種。",
    "T27n1545_042:0217c23": "答聞思二慧不依定生。勢力下劣現在前時",
    "T27n1545_042:0217c24": "唯修自類。即習修故說名為修。不修未來",
    "T27n1545_042:0217c25": "自類他類。修所成慧依定而生。勢力增勝現",
    "T27n1545_042:0217c26": "在前時能修自類及修他類。修自類者。現",
    "T27n1545_042:0217c27": "在習修未來得修。修他類者唯未來修復",
    "T27n1545_042:0217c28": "次聞思所成慧初剎那現在前時唯成就",
    "T27n1545_042:0217c29": "現在。第二剎那已後現在前時成就過去現",
    "T27n1545_042:0218a01": "在。後不起時唯成就過去。修所成慧未曾",
    "T27n1545_042:0218a02": "得者。初剎那現在前時成就未來。現在第二",
    "T27n1545_042:0218a03": "剎那以後成就三世。後不起時唯成就過",
    "T27n1545_042:0218a04": "去未來。有餘師說。聞思二慧串習勝者現在",
    "T27n1545_042:0218a05": "前時。亦修未來自類善法。彼說成就非如",
    "T27n1545_042:0218a06": "前說。",
    "T27n1545_042:0218a07": "[0218a07] 如是三慧。界者。欲界有二。謂聞所成慧。思所",
    "T27n1545_042:0218a08": "成慧。色界有二。謂聞所成慧。修所成慧。無色",
    "T27n1545_042:0218a09": "界唯有修所成慧。問何故欲界無修所成",
    "T27n1545_042:0218a10": "慧耶。答欲界是不定界。非修地。非離染地",
    "T27n1545_042:0218a11": "若欲修時墮思中故。問何故色無色界無",
    "T27n1545_042:0218a12": "思所成慧耶。答色無色界是定界。是修地。是",
    "T27n1545_042:0218a13": "離染地。若欲思時墮修中故。問何故無色",
    "T27n1545_042:0218a14": "界無聞所成慧耶。答彼無耳根聽聞法故。",
    "T27n1545_042:0218a15": "聞所成慧要因耳根聽聞法已展轉能引現",
    "T27n1545_042:0218a16": "在前故。有作是說。欲界具有三慧。色無色",
    "T27n1545_042:0218a17": "界如前說。欲界修所成慧者。如現觀邊世俗",
    "T27n1545_042:0218a18": "智空空無願無願無相無相三摩地俱。及盡智",
    "T27n1545_042:0218a19": "時所修欲界善根相應。然極少故諸處不說。",
    "T27n1545_042:0218a20": "有餘師說。欲色二界皆具三慧。無色界唯",
    "T27n1545_042:0218a21": "有修所成慧。或有說者。欲色二界皆具三",
    "T27n1545_042:0218a22": "慧。無色界有二種。謂思修所成慧。復有說",
    "T27n1545_042:0218a23": "者。三界皆具有三慧。評曰。應知此中初說",
    "T27n1545_042:0218a24": "為善。地者。聞所成慧在五地。謂欲界四靜",
    "T27n1545_042:0218a25": "慮。有說。在六地。謂前五及靜慮中間。有說。",
    "T27n1545_042:0218a26": "在七地。謂前六及未至地。思所成慧唯在",
    "T27n1545_042:0218a27": "一地謂欲界。修所成慧有漏者在十七地。謂",
    "T27n1545_042:0218a28": "四靜慮四近分靜慮中間四無色四近分。無",
    "T27n1545_042:0218a29": "漏者在九地。謂四靜慮未至中間下三無色。",
    "T27n1545_042:0218b01": "所依者。聞所成慧依欲色界身。思所成慧依",
    "T27n1545_042:0218b02": "欲界身。修所成慧依三界身。行相者。有作",
    "T27n1545_042:0218b03": "是說。聞思所成慧非十六行相有漏故。修所",
    "T27n1545_042:0218b04": "成慧十六行相。或餘行相。評曰。應作是說。",
    "T27n1545_042:0218b05": "三慧皆通十六行相及餘行相。以十六行相",
    "T27n1545_042:0218b06": "通有漏無漏故。問若三慧皆通十六行相及",
    "T27n1545_042:0218b07": "餘行相者。如是三慧有何差別。答如前已",
    "T27n1545_042:0218b08": "說種種差別。然聞思所成慧自力故無未來",
    "T27n1545_042:0218b09": "修。他力故有未來修。修所成慧自力故有未",
    "T27n1545_042:0218b10": "來修。是謂差別。所緣者三慧皆緣一切法。",
    "T27n1545_042:0218b11": "念住者。三慧皆通四念住。智者聞思所成慧。",
    "T27n1545_042:0218b12": "唯世俗智。修所成慧通十智。根相應者。聞",
    "T27n1545_042:0218b13": "修所成慧三根相應。謂樂喜捨。思所成慧二",
    "T27n1545_042:0218b14": "根相應。謂喜及捨。三摩地俱者聞思所成慧。",
    "T27n1545_042:0218b15": "非三摩地俱有漏故。修所成慧三三摩地俱",
    "T27n1545_042:0218b16": "及不俱。過去未來現在者。此三慧皆墮三世。",
    "T27n1545_042:0218b17": "緣三世及離世。善不善無記者。此三慧皆是",
    "T27n1545_042:0218b18": "善。緣三種繫不繫者。聞所成慧欲色界繫。",
    "T27n1545_042:0218b19": "思所成慧唯欲界繫。修所成慧色無色界繫",
    "T27n1545_042:0218b20": "及不繫。三慧皆緣三界繫及不繫。學無學非",
    "T27n1545_042:0218b21": "學非無學者。聞思所成慧唯非學非無學。修",
    "T27n1545_042:0218b22": "所成慧通三種。三慧皆緣三種。見所斷修所",
    "T27n1545_042:0218b23": "斷不斷者。聞思所成慧唯修所斷。修所成慧",
    "T27n1545_042:0218b24": "通修所斷及不斷。三慧皆緣三種。緣名緣",
    "T27n1545_042:0218b25": "義者。此三慧皆緣名義。緣自相續他相續",
    "T27n1545_042:0218b26": "非相續者。此三慧皆緣三種。在意地在五",
    "T27n1545_042:0218b27": "識身者。唯在意地。以五識中無加行善",
    "T27n1545_042:0218b28": "故。加行得離染得生得者。此三慧皆通加行",
    "T27n1545_042:0218b29": "得離染得。非生得。聞思所成慧離染得者。",
    "T27n1545_042:0218c01": "離有頂染時得故。有說。三慧雖加行得而",
    "T27n1545_042:0218c02": "亦可言生得。從上地沒生下地時亦有得",
    "T27n1545_042:0218c03": "故。有餘師說。聞所成慧。在欲界者唯加行",
    "T27n1545_042:0218c04": "得。在色界者可言是加行得。可言是生",
    "T27n1545_042:0218c05": "得。可言是加行得者。謂在欲界加行修習",
    "T27n1545_042:0218c06": "聞所成慧。觀察諸法自相共相。極純熟者從",
    "T27n1545_042:0218c07": "欲界沒生色界時乃可得故。可言是生得",
    "T27n1545_042:0218c08": "者。雖在欲界加行修習聞所成慧。觀察諸",
    "T27n1545_042:0218c09": "法自相共相。若未生彼猶未能得。要生色",
    "T27n1545_042:0218c10": "界方得彼故。思所成慧唯加行得。修所成",
    "T27n1545_042:0218c11": "慧通三得。加行離染生時得故。問如是三慧",
    "T27n1545_042:0218c12": "聲聞獨覺如來具幾。答如來雖具三慧。然",
    "T27n1545_042:0218c13": "是修所成慧所顯。所以者何。自然覺悟具力",
    "T27n1545_042:0218c14": "無畏及大悲等修功德故。獨覺雖具三慧。而",
    "T27n1545_042:0218c15": "是思所成慧所顯。所以者何。彼雖自然覺悟。",
    "T27n1545_042:0218c16": "而無力無畏等諸修功德。由多思慮而入道",
    "T27n1545_042:0218c17": "故。聲聞雖具三慧。而是聞所成慧所顯。所",
    "T27n1545_042:0218c18": "以者何。彼聞法音而入道故。復次如是三",
    "T27n1545_042:0218c19": "慧皆可名為聞所成慧。如說。多聞能知法",
    "T27n1545_042:0218c20": "等。皆可名為思所成慧。如此中說慮即是",
    "T27n1545_042:0218c21": "慧慮。似思故亦名為思。皆可名修所成慧",
    "T27n1545_042:0218c22": "如說。云何應修法。謂善有為法。又契經說。",
    "T27n1545_042:0218c23": "有三種慧。一言說究竟慧。即是此中聞所成",
    "T27n1545_042:0218c24": "慧。二思慮究竟慧。即是此中思所成慧。三出",
    "T27n1545_042:0218c25": "離究竟慧。即是此中修所成慧。一切加行善",
    "T27n1545_042:0218c26": "心心所皆入如是三慧品攝。云何尋乃至廣",
    "T27n1545_042:0218c27": "說。問何故作此論。答為止他宗顯正義",
    "T27n1545_042:0218c28": "故。謂或有執。尋伺即心。如譬喻者為遮彼",
    "T27n1545_042:0218c29": "執顯尋與伺是心所法。或復有執。尋伺是",
    "T27n1545_042:0219a01": "假。為遮彼執顯此二種是實有法。故作斯",
    "T27n1545_042:0219a02": "論。云何尋。答諸心尋求辨了顯示推度搆畫",
    "T27n1545_042:0219a03": "分別性分別類是謂尋。諸心尋求等名雖有",
    "T27n1545_042:0219a04": "異而體無差別。皆為顯了尋自性故。云何",
    "T27n1545_042:0219a05": "伺。答諸心伺察隨行隨轉隨流隨屬是謂伺。",
    "T27n1545_042:0219a06": "諸心伺察等名雖有異而體無差別。皆為",
    "T27n1545_042:0219a07": "顯了伺自性故。尋伺何差別。答心&#x9E81;性名",
    "T27n1545_042:0219a08": "尋。心細性名伺。是謂差別。問何故復作此",
    "T27n1545_042:0219a09": "論。答欲令疑者得決定故。謂此二法展轉",
    "T27n1545_042:0219a10": "相似。見多尋者世人共言。此是多伺。見多",
    "T27n1545_042:0219a11": "伺者世人共言。此是多尋。或有生疑此二",
    "T27n1545_042:0219a12": "體一。欲令彼疑得決定故。顯此二種自體",
    "T27n1545_042:0219a13": "各別故作斯論。問此中所說心&#x9E81;細性顯何",
    "T27n1545_042:0219a14": "義耶。有作是說。此則顯心&#x9E81;性細性若",
    "T27n1545_042:0219a15": "作是說。尋伺應以心為自性。亦不相應一",
    "T27n1545_042:0219a16": "物&#x9E81;細不俱有故。有餘師說。此顯心&#x9E81;時",
    "T27n1545_042:0219a17": "有尋性。心細時有伺性。若作是說。應顯尋",
    "T27n1545_042:0219a18": "伺非一心俱。心&#x9E81;細時剎那別故。評曰。應",
    "T27n1545_042:0219a19": "作是說。此中顯示即一心中&#x9E81;性名尋。細",
    "T27n1545_042:0219a20": "性名伺若作是說。顯一心中有尋有伺。尋",
    "T27n1545_042:0219a21": "令心&#x9E81;伺令心細。問云何一心&#x9E81;細二法互",
    "T27n1545_042:0219a22": "不相違。答所作異故。尋性猛利。伺性遲鈍。",
    "T27n1545_042:0219a23": "共助一心故。雖&#x9E81;細而不相違。問尋伺&#x9E81;",
    "T27n1545_042:0219a24": "細其相如何。答如針鳥翮和束[打-丁+族]。身生受利",
    "T27n1545_042:0219a25": "鈍。尋伺亦爾。又如酢水等分相和置於口",
    "T27n1545_042:0219a26": "中。生識利鈍。尋伺亦爾。又如鹽&#x9EA8;等分相",
    "T27n1545_042:0219a27": "和置於口中。生識利鈍。尋伺亦爾。施設論",
    "T27n1545_042:0219a28": "說。如叩鍾鈴銅鐵器等。其聲發運。前&#x9E81;後",
    "T27n1545_042:0219a29": "細。尋伺亦爾。法蘊論說。如天震雷人吹貝",
    "T27n1545_042:0219b01": "等。初大後微。尋伺亦爾。又作是說。如鳥飛",
    "T27n1545_042:0219b02": "空鼓翼翔翥。前&#x9E81;後細尋伺亦爾。彼說皆顯",
    "T27n1545_042:0219b03": "尋伺不俱作用增時有前後故。有作是說。",
    "T27n1545_042:0219b04": "如以熟酥置冷水上。日光照觸由水日",
    "T27n1545_042:0219b05": "故非釋非凝。如是一心有尋有伺。二力任",
    "T27n1545_042:0219b06": "持非&#x9E81;非細。是故尋伺互得相應。尋令心",
    "T27n1545_042:0219b07": "&#x9E81;伺令心細此中略有三種分別。一自性",
    "T27n1545_042:0219b08": "分別。謂尋伺。二隨念分別。謂意識相應念。三",
    "T27n1545_042:0219b09": "推度分別。謂意地不定。慧欲界五識身唯",
    "T27n1545_042:0219b10": "有一種自性分別。雖亦有念而非隨念分",
    "T27n1545_042:0219b11": "別。不能憶念故。雖亦有慧而非推度分",
    "T27n1545_042:0219b12": "別不能推度故。欲界意地具三分別初靜",
    "T27n1545_042:0219b13": "慮三識身唯有一種自性分別。雖有念慧",
    "T27n1545_042:0219b14": "非二分別。義如前說。初靜慮意地。若不定",
    "T27n1545_042:0219b15": "者具三分別。若在定者有二分別。謂自性",
    "T27n1545_042:0219b16": "及隨念。雖亦有慧而非推度分別。若推度",
    "T27n1545_042:0219b17": "時便出定故。第二第三第四靜慮心。若不定",
    "T27n1545_042:0219b18": "者有二分別。謂隨念及推度。除自性彼無",
    "T27n1545_042:0219b19": "尋伺故。若在定者唯有一種隨念分別。無",
    "T27n1545_042:0219b20": "色界心。若不定者有二分別。除自性。若在",
    "T27n1545_042:0219b21": "定者唯有一種隨念分別。諸無漏心隨地",
    "T27n1545_042:0219b22": "不定有。但有分別者。謂除推度有。唯有",
    "T27n1545_042:0219b23": "一分別者。謂隨念。無具三者無不定故。",
    "T27n1545_042:0219b24": "云何掉舉乃至廣說。問何故作此論。答為",
    "T27n1545_042:0219b25": "止他宗顯正義故。謂或有執。掉舉心亂無",
    "T27n1545_042:0219b26": "有別體。為遮彼執欲顯此二其體各別故",
    "T27n1545_042:0219b27": "作斯論。云何掉舉。答諸心不寂靜。不止息",
    "T27n1545_042:0219b28": "躁動掉舉。心躁動性是謂掉舉。不寂靜等名",
    "T27n1545_042:0219b29": "雖有異而體無差別。皆為顯了掉舉自性",
    "T27n1545_042:0219c01": "故。云何心亂。答諸心散亂流蕩不住非一境",
    "T27n1545_042:0219c02": "性。是謂心亂。心散亂等名雖有異而體無",
    "T27n1545_042:0219c03": "差別。皆為顯了心亂自性故。掉舉心亂有",
    "T27n1545_042:0219c04": "何差別。答不寂靜相名掉舉。非一境相名",
    "T27n1545_042:0219c05": "心亂。是謂差別。問何故復作此論。答為令",
    "T27n1545_042:0219c06": "疑者得決定故。謂此二法展轉相似。見掉",
    "T27n1545_042:0219c07": "舉者世人共言。此是心亂。見心亂者世人共",
    "T27n1545_042:0219c08": "言。此是掉舉。或有生疑此二是一。欲令此",
    "T27n1545_042:0219c09": "疑得決定故。顯此二種其體各別故作斯",
    "T27n1545_042:0219c10": "論。不寂靜相者。謂令心躁動障礙五支四支",
    "T27n1545_042:0219c11": "定故。非一境相者。謂令心流蕩於外色聲",
    "T27n1545_042:0219c12": "香味觸故。問掉舉心亂其相如何。答如人",
    "T27n1545_042:0219c13": "坐床一挽令起掉舉亦爾。發動心故。一策",
    "T27n1545_042:0219c14": "令行心亂亦爾。令心於境數移轉故。又如",
    "T27n1545_042:0219c15": "令水從泉眼出。掉舉亦爾。令心躁動故。",
    "T27n1545_042:0219c16": "令水出已流滿諸池。心亂亦爾。令心流散",
    "T27n1545_042:0219c17": "故。問心亂以何為自性。答以染污三摩地",
    "T27n1545_042:0219c18": "為自性。有作是說。有別心所名為心亂。",
    "T27n1545_042:0219c19": "非三摩地。評曰。應作是說。前說為善。即三",
    "T27n1545_042:0219c20": "摩地煩惱相應。令心於境數數移轉名心",
    "T27n1545_042:0219c21": "亂故掉舉心亂雖恒相應然約用增。應作",
    "T27n1545_042:0219c22": "四句。有心名有掉舉非有心亂。謂於一",
    "T27n1545_042:0219c23": "境三摩地極躁動時。有心名有心亂非有",
    "T27n1545_042:0219c24": "掉舉。謂於多境三摩地不極躁動時。有心",
    "T27n1545_042:0219c25": "名有掉舉亦有心亂。謂於多境三摩地極",
    "T27n1545_042:0219c26": "躁動時。有心不名有掉舉亦非有心亂。",
    "T27n1545_042:0219c27": "謂於一境三摩地不極躁動時。大德說曰。",
    "T27n1545_042:0219c28": "若心名有心亂亦名有掉舉。有心名有掉",
    "T27n1545_042:0219c29": "舉非有心亂。謂於一境三摩地極躁動時。",
    "T27n1545_042:0220a01": "如行一路馳走不息。",
    "T27n1545_042:0220a02": "[0220a02] 復次此中因說心所。應說大地等法。謂",
    "T27n1545_042:0220a03": "大地法有十種。一受。二想。三思。四觸。五",
    "T27n1545_042:0220a04": "欲。六作意。七勝解。八念。九三摩地。十慧。",
    "T27n1545_042:0220a05": "大煩惱地法亦有十種。一不信。二懈怠。三",
    "T27n1545_042:0220a06": "放逸。四掉舉。五無明。六忘念。七不正知。",
    "T27n1545_042:0220a07": "八心亂。九非理作意。十邪勝解。此二種大",
    "T27n1545_042:0220a08": "地法。名雖二十體唯十五。謂大地法中",
    "T27n1545_042:0220a09": "受想思觸欲。名五體亦五。大煩惱地法中",
    "T27n1545_042:0220a10": "不信懈怠放逸掉舉無明。亦名五體亦五。",
    "T27n1545_042:0220a11": "所餘十法名雖有十體唯有五。謂大煩惱",
    "T27n1545_042:0220a12": "地法中忘念即大地法中念。不正知即彼慧。",
    "T27n1545_042:0220a13": "心亂即彼三摩地。非理作意即彼作意。邪勝",
    "T27n1545_042:0220a14": "解即彼勝解。然大地法通染污不染污。大煩",
    "T27n1545_042:0220a15": "惱地法唯染污。念等五法順善品勝。多建立",
    "T27n1545_042:0220a16": "在諸善品中。或有生疑唯不染污故。復說",
    "T27n1545_042:0220a17": "在煩惱地中。有說。此五順染亦勝。是故重",
    "T27n1545_042:0220a18": "說。惛沈順定餘不遍染。故不立在此地法",
    "T27n1545_042:0220a19": "中。然於此中應作四句。有是大地法非",
    "T27n1545_042:0220a20": "大煩惱地法。謂受想思觸欲。有是大煩惱地",
    "T27n1545_042:0220a21": "法非大地法。謂不信懈怠放逸掉舉無明。有",
    "T27n1545_042:0220a22": "是大地法亦大煩惱地法。謂忘念不正知心",
    "T27n1545_042:0220a23": "亂非理作意邪勝解。有非大地法亦非大煩",
    "T27n1545_042:0220a24": "惱地法。謂除前相。諸有欲令心亂非三摩",
    "T27n1545_042:0220a25": "地者。彼說此二種大地法。名有二十體有",
    "T27n1545_042:0220a26": "十六。所作四句與前有異。謂第一句有六",
    "T27n1545_042:0220a27": "法。即前五種及三摩地。第二句亦有六法。謂",
    "T27n1545_042:0220a28": "前五及心亂。第三句有四法。謂前五中除心",
    "T27n1545_042:0220a29": "亂。第四句如前說。評曰。此中前說為善。小",
    "T27n1545_042:0220b01": "煩惱地法有十種。一忿。二恨。三覆。四惱。五",
    "T27n1545_042:0220b02": "諂。六誑。七憍。八慳。九嫉。十害。大善地法有",
    "T27n1545_042:0220b03": "十種。一信。二精進。三慚。四愧。五無貪。六無",
    "T27n1545_042:0220b04": "瞋。七輕安。八捨。九不放逸。十不害。大不善",
    "T27n1545_042:0220b05": "地法有五種。一無明。二惛沈。三掉舉。四無",
    "T27n1545_042:0220b06": "慚。五無愧。大有覆無記地法有三種。一無",
    "T27n1545_042:0220b07": "明。二惛沈。三掉舉。大無覆無記地法有十",
    "T27n1545_042:0220b08": "種。即前大地受等十法。問大地法等有何義",
    "T27n1545_042:0220b09": "耶。答若法一切心中可得名大地法。謂若染",
    "T27n1545_042:0220b10": "污不染污。若有漏無漏。若善不善無記。若三",
    "T27n1545_042:0220b11": "界繫不繫。若學無學非學非無學。若見所斷",
    "T27n1545_042:0220b12": "修所斷不斷。若在意地。若五識身。一切心中",
    "T27n1545_042:0220b13": "皆可得故名大地法。若法一切染污心中可",
    "T27n1545_042:0220b14": "得。名大煩惱地法。謂若不善。若無記。若欲",
    "T27n1545_042:0220b15": "界繫。若色界繫。若無色界繫。若見所斷。若修",
    "T27n1545_042:0220b16": "所斷。若在意地。若五識身。煩惱起時皆可",
    "T27n1545_042:0220b17": "得故。名大煩惱地法。應知此中不信等五。",
    "T27n1545_042:0220b18": "唯與一切染污心俱故。立大煩惱地法。忘",
    "T27n1545_042:0220b19": "念等五如前已說。若法少分染污心中可得",
    "T27n1545_042:0220b20": "名小煩惱地法。謂忿等七。唯不善諂誑憍。",
    "T27n1545_042:0220b21": "或不善。或無記。又忿等七。唯欲界繫。諂誑欲",
    "T27n1545_042:0220b22": "界初靜慮繫。憍三界繫。又此十種唯修所斷。",
    "T27n1545_042:0220b23": "唯在意地。若一起時必無第二互相違故。",
    "T27n1545_042:0220b24": "名小煩惱地法。若法唯在一切善心中可得",
    "T27n1545_042:0220b25": "名大善地法。謂若有漏。若無漏。若生得善。若",
    "T27n1545_042:0220b26": "加行善。若三界繫。若不繫。若學若無學。若非",
    "T27n1545_042:0220b27": "學非無學。若在意地。若五識身。一切善心皆",
    "T27n1545_042:0220b28": "可得故。名大善地法。若法一切不善心中",
    "T27n1545_042:0220b29": "可得。名大不善地法。謂若見苦所斷。若見集",
    "T27n1545_042:0220c01": "所斷。若見滅所斷。若見道所斷。若修所斷。若",
    "T27n1545_042:0220c02": "在意地。若五識身。一切不善心中皆可得故。",
    "T27n1545_042:0220c03": "名大不善地法。應知此中無慚無愧。唯在",
    "T27n1545_042:0220c04": "一切不善心中可得故。名大不善地法。惛",
    "T27n1545_042:0220c05": "沈掉舉煩惱纏攝。通與一切不善心相應。又",
    "T27n1545_042:0220c06": "障止觀勢用強故。復建立在不善地中。無",
    "T27n1545_042:0220c07": "明一種隨眠所攝。遍與一切不善心相應故。",
    "T27n1545_042:0220c08": "復立在不善地中。所餘隨眠及隨煩惱無如",
    "T27n1545_042:0220c09": "是義。若法一切有覆無記心中可得名大有",
    "T27n1545_042:0220c10": "覆無記地法。謂若欲界薩迦耶見邊執見相",
    "T27n1545_042:0220c11": "應心。若色無色界一切煩惱相應心。若在意",
    "T27n1545_042:0220c12": "地。若五識身。一切有覆無記心中皆可得故。",
    "T27n1545_042:0220c13": "名大有覆無記地法。應知此中無別心所。",
    "T27n1545_042:0220c14": "唯是有覆無記性攝。唯有無明惛沈掉舉",
    "T27n1545_042:0220c15": "是煩惱纏。障止觀勝。或是隨眠遍在一切有",
    "T27n1545_042:0220c16": "覆無記心中可得故。立有覆無記地中。若",
    "T27n1545_042:0220c17": "法一切無覆無記心中可得。名大無覆無記",
    "T27n1545_042:0220c18": "地法。謂若欲界繫。若色界繫。若無色界繫。若",
    "T27n1545_042:0220c19": "在意地。若五識身。若異熟生。若威儀路。若",
    "T27n1545_042:0220c20": "工巧處。若通果心。皆可得故。名大無覆無",
    "T27n1545_042:0220c21": "記地法。應知此中無別心所。唯是無覆無",
    "T27n1545_042:0220c22": "記性攝。即受等十遍在一切無覆無記心中",
    "T27n1545_042:0220c23": "可得故。立無覆無記地中。"
}