{
    "T17n0721_064:0379a06": "正法念處經卷第六十四",
    "T17n0721_064:0379a08": "元魏婆羅門瞿曇般若流支譯",
    "T17n0721_064:0379a09": "身念處品第七初",
    "T17n0721_064:0379a10": "爾時，世尊遊王舍城，在那羅帝婆羅門聚落，",
    "T17n0721_064:0379a11": "告諸比丘：「我今為汝說身念處，初善、中善、後",
    "T17n0721_064:0379a12": "善，善義善味純備具足，清淨梵行，所謂身",
    "T17n0721_064:0379a13": "念處法門。汝今諦聽，善思念之，當為汝說。」諸",
    "T17n0721_064:0379a14": "比丘言：「唯然，世尊！願樂欲聞。」佛告諸比丘：",
    "T17n0721_064:0379a15": "「云何名為身念處法門？所謂內身循身觀，比",
    "T17n0721_064:0379a16": "丘觀已，則不住於魔之境界，能捨煩惱。如",
    "T17n0721_064:0379a17": "實觀身，既得知見證如是法，我說是人涅槃",
    "T17n0721_064:0379a18": "所攝。如是比丘實見身已，不為諸惡之所亂",
    "T17n0721_064:0379a19": "也，能斷眼耳鼻舌身意內染，及外色聲香味",
    "T17n0721_064:0379a20": "觸法，如是循身觀，能到涅槃。如是比丘，眼雖",
    "T17n0721_064:0379a21": "見色，不生分別，不起染欲歡喜之心，如實觀",
    "T17n0721_064:0379a22": "身，此身唯有髮毛爪齒、薄皮脂血、筋肉骨",
    "T17n0721_064:0379a23": "髓、生藏熟藏、黃白痰癊、冷熱風病、大腸小",
    "T17n0721_064:0379a24": "腸、屎尿不淨、肝膽腸胃、脂髓精血、涕唾目",
    "T17n0721_064:0379a25": "淚、頭頂髑髏。如是觀身，隨順係念，若如是",
    "T17n0721_064:0379a26": "念，則不著色聲香味觸外境界也。「初觀眼色，",
    "T17n0721_064:0379a27": "如實見眼，但是肉摶，四大所成。云何行者如",
    "T17n0721_064:0379a28": "實觀眼？觀於眼根，此肉堅分，內有覺法，是名",
    "T17n0721_064:0379a29": "眼根肉摶內地界也。復觀眼根肉摶之中，內",
    "T17n0721_064:0379b01": "有覺法——目淚濕等，是名眼根肉摶之中內水",
    "T17n0721_064:0379b02": "界也。復觀眼根肉摶之中，內有覺法——有暖、有",
    "T17n0721_064:0379b03": "熱，是名眼根肉摶之中內火界也。復觀眼根",
    "T17n0721_064:0379b04": "肉摶之中，內風輕動，是名眼根肉摶之中內",
    "T17n0721_064:0379b05": "風界也。於內風界如實觀察，耳鼻舌身隨",
    "T17n0721_064:0379b06": "順觀察亦復如是，如是觀已，於可愛色不生",
    "T17n0721_064:0379b07": "樂著，不為愛境之所破壞。",
    "T17n0721_064:0379b08": "「復次，修行者內身循身觀。如此身者，念念生",
    "T17n0721_064:0379b09": "滅，生老病死，此身如幻，空無所有，無實無",
    "T17n0721_064:0379b10": "堅，如水泡沫，眾苦集處、眾苦所依、眾苦之",
    "T17n0721_064:0379b11": "藏，如是身中無有少樂，一切皆苦、一切無常、",
    "T17n0721_064:0379b12": "一切破壞，衰變之法，磨滅不淨。「復次，修行者",
    "T17n0721_064:0379b13": "觀身循身觀。如是身者，孰為其本？云何順行？",
    "T17n0721_064:0379b14": "誰為救護？云何而住？是比丘如實觀察，復作",
    "T17n0721_064:0379b15": "是念：『如是身者，以業為本，由業順行，業為能",
    "T17n0721_064:0379b16": "救。若集善業，生天人中。惡業相應，墮於地獄、",
    "T17n0721_064:0379b17": "餓鬼、畜生。如是身者，不淨不堅，無常不住。』如",
    "T17n0721_064:0379b18": "是比丘如實觀身，於愛欲中不復生念。",
    "T17n0721_064:0379b19": "「復次，修行者如實觀眼。如閻浮提人所有眼",
    "T17n0721_064:0379b20": "根，有虛空處得見色像，餘方所見如是不",
    "T17n0721_064:0379b21": "耶？若諸弟子或聞我所說，或以天眼、智慧觀",
    "T17n0721_064:0379b22": "察：閻浮提人見色之時，有眼、有色、有明、有空",
    "T17n0721_064:0379b23": "無礙、有意念心，五因緣故，而得見色；欝單越",
    "T17n0721_064:0379b24": "人則不如是，設無空處，亦得見色，猶如魚",
    "T17n0721_064:0379b25": "等水中見色，欝單越人於山障外徹見無礙",
    "T17n0721_064:0379b26": "亦復如是。",
    "T17n0721_064:0379b27": "「復次，修行者隨順觀身。如閻浮提人耳之所",
    "T17n0721_064:0379b28": "聞愛不愛聲，近則了了，遠則不了，大遠不",
    "T17n0721_064:0379b29": "聞；欝單越人則不如是。是比丘如實觀於欝",
    "T17n0721_064:0379c01": "單越人耳之所聞，若近若遠、若大若小、若愛",
    "T17n0721_064:0379c02": "不愛，以報勝故，而皆能聞。譬如日光，近遠麁",
    "T17n0721_064:0379c03": "細、若淨不淨，光明悉照。欝單越人所聞音",
    "T17n0721_064:0379c04": "聲亦復如是。",
    "T17n0721_064:0379c05": "「復次，修行者隨順觀身。如閻浮提人鼻根所",
    "T17n0721_064:0379c06": "聞，欝單越人如是不耶？彼以聞慧或以天",
    "T17n0721_064:0379c07": "眼見：欝單越人以報勝故，但聞眾香，不聞",
    "T17n0721_064:0379c08": "臭氣。譬如水乳同置一器，鵝王飲之，但飲",
    "T17n0721_064:0379c09": "乳汁，其水猶存。欝單越人亦復如是，但聞",
    "T17n0721_064:0379c10": "眾香，不聞臭氣。",
    "T17n0721_064:0379c11": "「復次，修行者隨順觀身。如閻浮提人舌所得",
    "T17n0721_064:0379c12": "味，欝單越人如是不耶？彼以聞慧或以天",
    "T17n0721_064:0379c13": "眼見：閻浮提人上中下食，欝單越人則不如",
    "T17n0721_064:0379c14": "是。欝單越人無我所心，常自行善，自然粳",
    "T17n0721_064:0379c15": "米，其食一味，閻浮提人則不如是。",
    "T17n0721_064:0379c16": "「復次，修行者隨順觀身。如閻浮提人種種色",
    "T17n0721_064:0379c17": "身，欝單越人如是不耶？彼以聞慧或以天",
    "T17n0721_064:0379c18": "眼觀：閻浮提人種種色身，欝單越人則不如",
    "T17n0721_064:0379c19": "是，以善業故，純一色身，道等、身等，其色猶",
    "T17n0721_064:0379c20": "如閻浮檀金，其身圓直柔軟端正，其報不比",
    "T17n0721_064:0379c21": "閻浮提人。閻浮提人無量種業，其行不同，",
    "T17n0721_064:0379c22": "是故則有無量種身、無量種色。「如是比丘於",
    "T17n0721_064:0379c23": "二天下人世界中隨順觀已，次觀第三弗婆",
    "T17n0721_064:0379c24": "提國。如閻浮提人、欝單越人所有諸入，與弗",
    "T17n0721_064:0379c25": "婆提人諸入所見，為同不耶？彼以聞慧或以",
    "T17n0721_064:0379c26": "天眼見：弗婆提人於黑闇中亦見眾色，如閻",
    "T17n0721_064:0379c27": "浮提中猫虎兕馬、角鵄之屬，無光明處能見",
    "T17n0721_064:0379c28": "眾色；弗婆提人亦復如是，於夜闇中如眼境",
    "T17n0721_064:0379c29": "界，能見一切麁細眾色。",
    "T17n0721_064:0380a01": "「復次，修行者隨順觀身，云何觀於閻浮提人？",
    "T17n0721_064:0380a02": "如前所說，如閻浮提人所聞之音，弗婆提人",
    "T17n0721_064:0380a03": "如是不耶？彼以聞慧或以天眼見：弗婆提人",
    "T17n0721_064:0380a04": "聞怖畏聲，耳識所緣，盡一箭道，以福德故，不",
    "T17n0721_064:0380a05": "聞遠處怖畏之聲。",
    "T17n0721_064:0380a06": "「復次，修行者隨順觀身已，觀三天下眾生住",
    "T17n0721_064:0380a07": "處。如閻浮提人、欝單越人鼻識所緣，弗婆",
    "T17n0721_064:0380a08": "提人如是不耶？彼以聞慧或以天眼見：弗婆",
    "T17n0721_064:0380a09": "提人晝所聞香，鼻識嗅已，夜亦如是，以報勝",
    "T17n0721_064:0380a10": "故。",
    "T17n0721_064:0380a11": "「復次，修行者隨順觀身。如閻浮提人、欝單越",
    "T17n0721_064:0380a12": "人舌識知味，如是弗婆提人所得之味如",
    "T17n0721_064:0380a13": "是不耶？彼以聞慧或以天眼見：弗婆提人",
    "T17n0721_064:0380a14": "一食賒盧迦，三日不飢。弗婆提人乃至命終，",
    "T17n0721_064:0380a15": "身無病惱，以法勝故；若臨命終遇病五日，",
    "T17n0721_064:0380a16": "爾乃命終。「復次，修行者隨順觀身。如閻浮提",
    "T17n0721_064:0380a17": "人、欝單越人身之形相，弗婆提人如是不",
    "T17n0721_064:0380a18": "耶？彼以聞慧或以天眼見：弗婆提人其身",
    "T17n0721_064:0380a19": "圓滿如尼俱陀樹。「復次，修行者隨順觀身，",
    "T17n0721_064:0380a20": "於三天下如實觀已，觀於第四瞿陀尼人所",
    "T17n0721_064:0380a21": "住之處。云何瞿陀尼人緣身境界？彼以聞慧",
    "T17n0721_064:0380a22": "或以天眼見：瞿陀尼人眼識所緣山壁無礙，",
    "T17n0721_064:0380a23": "如於頗梨琉璃之中見眾色像，瞿陀尼人亦",
    "T17n0721_064:0380a24": "復如是。",
    "T17n0721_064:0380a25": "「復次，修行者隨順觀身。如閻浮提中、欝單越",
    "T17n0721_064:0380a26": "中、弗婆提中，三天下人聞聲差別，瞿陀尼人",
    "T17n0721_064:0380a27": "耳識緣聲，如是不耶？彼以聞慧或以天眼見：",
    "T17n0721_064:0380a28": "瞿陀尼人眼識聞聲，如閻浮提中蛇虺之",
    "T17n0721_064:0380a29": "類眼中聞聲，瞿陀尼人亦復如是，如隔障",
    "T17n0721_064:0380b01": "礙，聞眾音聲、見眾色像亦復如是，以法勝",
    "T17n0721_064:0380b02": "故。",
    "T17n0721_064:0380b03": "「復次，修行者隨順觀身。如閻浮提人、弗婆提",
    "T17n0721_064:0380b04": "人鼻識緣香，瞿陀尼人如是不耶？瞿陀尼",
    "T17n0721_064:0380b05": "人嗅香法異，眼等別緣。云何瞿陀尼人鼻識",
    "T17n0721_064:0380b06": "緣香？彼以聞慧或以天眼見：瞿陀尼人若眼",
    "T17n0721_064:0380b07": "見色，即亦知香，若眼不見亦聞其香，以法",
    "T17n0721_064:0380b08": "勝故。",
    "T17n0721_064:0380b09": "「復次，修行者隨順觀身。云何瞿陀尼人舌識",
    "T17n0721_064:0380b10": "緣味？彼以聞慧或以天眼見：瞿陀尼人食於",
    "T17n0721_064:0380b11": "稗子、飲於牛味，如閻浮提人飲苷蔗酒、蒲",
    "T17n0721_064:0380b12": "桃之酒，瞿陀尼人飲牛五味，能令惽醉亦",
    "T17n0721_064:0380b13": "復如是。瞿陀尼人食於稗子，如閻浮提人食",
    "T17n0721_064:0380b14": "粳糧飯，充足飽滿。",
    "T17n0721_064:0380b15": "「復次，修行者隨順觀身。云何觀於瞿陀尼人",
    "T17n0721_064:0380b16": "身之量耶？彼以聞慧或以天眼見：瞿陀尼",
    "T17n0721_064:0380b17": "人其身長短——半多羅樹，如業相似，自業色",
    "T17n0721_064:0380b18": "身。",
    "T17n0721_064:0380b19": "「復次，修行者思惟觀察四天下中何等住處，",
    "T17n0721_064:0380b20": "性等相似、意等相似、行等相似？互對觀察。彼",
    "T17n0721_064:0380b21": "以聞慧或以天眼見：四天下眾生心意，無有",
    "T17n0721_064:0380b22": "一人心意相似，無有一人行等相似，無有一",
    "T17n0721_064:0380b23": "人身等相似，一切無有一人相似。是名比丘",
    "T17n0721_064:0380b24": "隨順觀身。",
    "T17n0721_064:0380b25": "「復次，修行者隨順觀身。云何四天下人頗有",
    "T17n0721_064:0380b26": "一人無業無因來生不耶？無業藏耶？無業流",
    "T17n0721_064:0380b27": "轉耶？頗有不行習欲法耶？如是比丘不見一",
    "T17n0721_064:0380b28": "人無業藏者，無有一人無業而生，無有一人",
    "T17n0721_064:0380b29": "無業流轉，無有一人不習欲法，隨所作業，或",
    "T17n0721_064:0380c01": "善或不善，隨業受報，無有一人不為怨親中",
    "T17n0721_064:0380c02": "人所攝。是名修行者隨順觀身。",
    "T17n0721_064:0380c03": "「復次，隨順觀身。云何集業而得天身？云何天",
    "T17n0721_064:0380c04": "中受五欲樂？彼以聞慧或以天眼觀：諸眾生",
    "T17n0721_064:0380c05": "生四天王天處，受天五欲，眼視美色，不知",
    "T17n0721_064:0380c06": "厭足，或細或麁，自以天眼見萬由旬，若化神",
    "T17n0721_064:0380c07": "通，能見無量百千由旬。如是修行者觀天無",
    "T17n0721_064:0380c08": "量善業勢力，四天王天所見色貌皆悉可愛，",
    "T17n0721_064:0380c09": "心生愛樂，不見惡色。",
    "T17n0721_064:0380c10": "「復次，修行者隨順觀身。云何四天王天耳聞",
    "T17n0721_064:0380c11": "音聲？彼以聞慧或以天眼見：四天王天若",
    "T17n0721_064:0380c12": "聞天聲，甚可愛樂，若以報耳聞三千由旬，若",
    "T17n0721_064:0380c13": "化神通，則能聞於二萬由旬，所聞音聲皆可",
    "T17n0721_064:0380c14": "愛樂。",
    "T17n0721_064:0380c15": "「復次，修行者隨順觀身。云何四天王天鼻聞",
    "T17n0721_064:0380c16": "香耶？彼以聞慧或以天眼見：四天王天自報",
    "T17n0721_064:0380c17": "鼻根，聞於眾香二百由旬，若化神通，聞於百",
    "T17n0721_064:0380c18": "千由旬之香。",
    "T17n0721_064:0380c19": "「復次，修行者隨順觀身。云何觀於四天王天",
    "T17n0721_064:0380c20": "舌根充滿？彼以聞慧或以天眼見：四天王天",
    "T17n0721_064:0380c21": "舌根無厭亦無不愛，如業所得，以善業故，於",
    "T17n0721_064:0380c22": "味不厭。",
    "T17n0721_064:0380c23": "「復次，修行者隨順觀身。云何觀於諸天身耶，",
    "T17n0721_064:0380c24": "若麁若細、若速疾行？彼以聞慧或以天眼見：",
    "T17n0721_064:0380c25": "諸天身有大勢力，神通微細，於一手中置五",
    "T17n0721_064:0380c26": "百天在手而住，各令諸天身不妨礙，亦不迫",
    "T17n0721_064:0380c27": "隘。譬如一室燃五百燈，其燈光明不相逼",
    "T17n0721_064:0380c28": "迫，諸天手中置五百天亦復如是不迮不",
    "T17n0721_064:0380c29": "妨。",
    "T17n0721_064:0381a01": "「復次，諸天若化大身無量由旬，若好若醜，",
    "T17n0721_064:0381a02": "若有見者或怖不怖。",
    "T17n0721_064:0381a03": "「復次，修行者隨順觀身。云何觀於速行天耶？",
    "T17n0721_064:0381a04": "彼以聞慧或以天眼見：速行天一眴目頃能",
    "T17n0721_064:0381a05": "行無量百千由旬還至本處，隨天憶念所往",
    "T17n0721_064:0381a06": "之處，無所障礙。若有所欲，皆悉具足，無能奪",
    "T17n0721_064:0381a07": "者，於一切處所得之物皆悉自在，於他無畏，",
    "T17n0721_064:0381a08": "無能為礙，天境界樂念念增長，以善業故，受",
    "T17n0721_064:0381a09": "五欲樂。是名行者隨順觀身。",
    "T17n0721_064:0381a10": "「復次，修行者隨順觀身。云何觀於三十三天",
    "T17n0721_064:0381a11": "身耶？云何緣於境界受樂？彼以聞慧或以天",
    "T17n0721_064:0381a12": "眼觀：三十三天如四天王天受境界樂。三十",
    "T17n0721_064:0381a13": "三天受於愛色聲香味觸，勝四天王天足一",
    "T17n0721_064:0381a14": "千倍。何以故？三十三天所作之業，勝愛大",
    "T17n0721_064:0381a15": "力可愛樂故，勝於四天王天所作業故。以三",
    "T17n0721_064:0381a16": "十三天所作業勝，是故四天王天不及上天，",
    "T17n0721_064:0381a17": "如是三十三天所受樂勝不可具說。是名修",
    "T17n0721_064:0381a18": "行者隨順觀身。",
    "T17n0721_064:0381a19": "「復次，修行者隨順觀身。云何觀於地獄？地獄",
    "T17n0721_064:0381a20": "眾生所受之身，謂活地獄、黑繩地獄、大合",
    "T17n0721_064:0381a21": "地獄、叫喚地獄、大叫喚地獄、焦熱地獄、大焦",
    "T17n0721_064:0381a22": "熱地獄、阿鼻地獄。彼以聞慧或以天眼見：諸",
    "T17n0721_064:0381a23": "眾生所作之業——不可愛業、不喜樂業、不善之",
    "T17n0721_064:0381a24": "業，謂三種業，於身口意造集業故，墮地獄",
    "T17n0721_064:0381a25": "中。集惡業故，受地獄苦，於地獄中受諸劇",
    "T17n0721_064:0381a26": "苦，乃至惡業不盡終不得脫。是名修行者隨",
    "T17n0721_064:0381a27": "順身觀。",
    "T17n0721_064:0381a28": "「復次，修行者作是思惟：『作何等業墮於地獄？』",
    "T17n0721_064:0381a29": "彼以聞慧或以天眼見：此眾生習近殺害，樂",
    "T17n0721_064:0381b01": "習增長，以是因緣，墮活地獄。又見眾生習近",
    "T17n0721_064:0381b02": "殺生偷盜，喜樂習近，增長斯惡，以此因緣，墮",
    "T17n0721_064:0381b03": "黑繩地獄。又見眾生習近殺生偷盜邪婬，",
    "T17n0721_064:0381b04": "習近喜樂，增長斯惡，以是因緣，墮眾合地獄。",
    "T17n0721_064:0381b05": "又見眾生習近殺生偷盜、邪婬妄語，習近喜",
    "T17n0721_064:0381b06": "樂，增長斯惡，以是因緣，墮叫喚地獄。又見眾",
    "T17n0721_064:0381b07": "生殺生偷盜、邪婬妄語、勸人飲酒，以是因緣，",
    "T17n0721_064:0381b08": "墮大叫喚地獄。又見眾生殺生偷盜、邪婬妄",
    "T17n0721_064:0381b09": "語、飲酒、邪見，以是因緣，墮焦熱地獄。又見",
    "T17n0721_064:0381b10": "眾生殺生偷盜、邪婬妄語、以酒飲人、邪見不",
    "T17n0721_064:0381b11": "信，或破比丘、比丘尼戒，以是因緣，墮大焦熱",
    "T17n0721_064:0381b12": "地獄。又見眾生作五逆業五種惡業，以是因",
    "T17n0721_064:0381b13": "緣，墮阿鼻地獄。云何五逆？若有眾生殺父、殺",
    "T17n0721_064:0381b14": "母、殺阿羅漢、破和合僧、若以惡心出佛身血，",
    "T17n0721_064:0381b15": "如是五種大惡業故，墮阿鼻地獄。思惟如是",
    "T17n0721_064:0381b16": "地獄業報，於諸眾生起悲愍心。",
    "T17n0721_064:0381b17": "「復次，修行者隨順觀身。云何眾生墮餓鬼道？",
    "T17n0721_064:0381b18": "彼以聞慧或以天眼見：無量餓鬼以慳嫉故，",
    "T17n0721_064:0381b19": "墮餓鬼中，在於地下五百由旬。無量餓鬼",
    "T17n0721_064:0381b20": "惡食、無食或食不淨，互相食噉，飢渴所逼，",
    "T17n0721_064:0381b21": "受大苦惱，上雨大火以燒其身。此諸餓鬼隨",
    "T17n0721_064:0381b22": "惡業故，受如是苦。",
    "T17n0721_064:0381b23": "「復次，修行者隨順觀身。彼以聞慧或以天眼",
    "T17n0721_064:0381b24": "見畜生道，彼見無量種種畜生，略說三處：一",
    "T17n0721_064:0381b25": "者水行，所謂魚等；二者陸行，所謂象馬牛羊、",
    "T17n0721_064:0381b26": "麞鹿猪等；三者空行，所謂無量眾飛鳥等。",
    "T17n0721_064:0381b27": "「復次，修行者隨順觀身。彼以聞慧或以天眼",
    "T17n0721_064:0381b28": "觀於畜生有幾種生？彼以聞慧或以天眼見：",
    "T17n0721_064:0381b29": "諸畜生有四種生。何等為四？一者胎生，所謂",
    "T17n0721_064:0381c01": "象馬水牛、牛羊之類；二者卵生，所謂蛇蚖鵝",
    "T17n0721_064:0381c02": "鴨、鷄雉種種眾鳥；三者濕生，蚤虱蚊子之類；",
    "T17n0721_064:0381c03": "四者化生，如長面龍等。是修行者如實觀畜",
    "T17n0721_064:0381c04": "生已，若天若人、若地獄餓鬼畜生，不見一處",
    "T17n0721_064:0381c05": "不為恩愛別離所惱，一切眾生輪轉生死，或",
    "T17n0721_064:0381c06": "作怨家或為親友，無有一處不生不滅。如",
    "T17n0721_064:0381c07": "是比丘於生死處不生愛心，如是心不喜樂，",
    "T17n0721_064:0381c08": "如是厭離不隨，如是破壞，如是滅法，不可久",
    "T17n0721_064:0381c09": "住一切眾生眾苦之處。是故比丘生死之中",
    "T17n0721_064:0381c10": "多苦少味、無常破壞，當應厭離，厭離生死便",
    "T17n0721_064:0381c11": "得解脫。「如是那羅帝婆羅門聚落比丘修行",
    "T17n0721_064:0381c12": "者，內身循身觀，觀於內身——於此身中分分不",
    "T17n0721_064:0381c13": "淨。如實見身，念念思惟，從頭至足循身觀",
    "T17n0721_064:0381c14": "察。是修行者初觀頭頂，彼以聞慧或以天",
    "T17n0721_064:0381c15": "眼觀：頭髑髏以為四分，於頭骨內自有蟲行，",
    "T17n0721_064:0381c16": "名曰腦行，遊行骨內，生於腦中，或行或住，",
    "T17n0721_064:0381c17": "常食此腦。於髑髏中復有諸蟲住髑髏中，若",
    "T17n0721_064:0381c18": "行若食，還食髑髏。復有髮蟲住於骨外，食於",
    "T17n0721_064:0381c19": "毛根，以蟲瞋故，令髮墮落。復有耳蟲住在耳",
    "T17n0721_064:0381c20": "中，食耳中肉，以蟲瞋故，令人耳痛或令耳",
    "T17n0721_064:0381c21": "聾。復有鼻蟲住在鼻中，食鼻中肉，以蟲瞋",
    "T17n0721_064:0381c22": "故，能令其人飲食不美；腦涎流下，蟲食腦涎，",
    "T17n0721_064:0381c23": "是故令人飲食不美。復有脂蟲生在脂中，住",
    "T17n0721_064:0381c24": "於脂中，常食人脂，以蟲瞋故，令人頭痛。復有",
    "T17n0721_064:0381c25": "續蟲生於節間，有名身蟲住在交牙，以蟲",
    "T17n0721_064:0381c26": "瞋故，令人脈痛猶如針刺。復有諸蟲名曰",
    "T17n0721_064:0381c27": "食涎，住舌根中，以蟲瞋故，令人口燥。復有諸",
    "T17n0721_064:0381c28": "蟲名牙根蟲，住於牙根，以蟲瞋故，令人牙",
    "T17n0721_064:0381c29": "疼。是名內修行者循身身觀，是十種蟲，住",
    "T17n0721_064:0382a01": "於頭中。",
    "T17n0721_064:0382a02": "「復次，修行者觀身循身觀。頭肉中有幾骨",
    "T17n0721_064:0382a03": "耶？彼以聞慧或以天眼見：髑髏骨頭有四",
    "T17n0721_064:0382a04": "分，額骨、頰骨合有三分，鼻骨一分。交牙二",
    "T17n0721_064:0382a05": "骨，頤有一骨，牙齒合有三十二骨，齒根亦",
    "T17n0721_064:0382a06": "爾。咽喉二骨，如是項中有十五骨。",
    "T17n0721_064:0382a07": "「復次，修行者內身循身觀。云何頭肉以食",
    "T17n0721_064:0382a08": "增長，和合有覺？彼以聞慧或以天眼觀：於頭",
    "T17n0721_064:0382a09": "肉則有四分，兩頰二分，咽喉及舌肉段一",
    "T17n0721_064:0382a10": "分，上下兩脣及其兩耳皮肉四分。其舌根",
    "T17n0721_064:0382a11": "者，名為脈肉，貪嗜上饍，樂於六味。",
    "T17n0721_064:0382a12": "「復次，修行者內身循身觀。有何等蟲？住在何",
    "T17n0721_064:0382a13": "處？作何等業，或病或安？彼以聞慧或以天",
    "T17n0721_064:0382a14": "眼：初觀咽喉，咽喉有蟲，名曰食涎，咀嚼食",
    "T17n0721_064:0382a15": "時，猶如嘔吐，唌唾和雜，欲咽之時，與腦涎",
    "T17n0721_064:0382a16": "合，喉中涎蟲共食此食，以自活命。若蟲增",
    "T17n0721_064:0382a17": "長，令人瘶病。若多食膩或多食甜，或食重",
    "T17n0721_064:0382a18": "食或食醋食，或食冷食，蟲則增長，令人咽",
    "T17n0721_064:0382a19": "喉生於疾病。觀涎蟲已，如實知身。",
    "T17n0721_064:0382a20": "「復次，修行者內身循身觀。觀於唾蟲能消諸",
    "T17n0721_064:0382a21": "唾，或能為病或令安隱。彼以聞慧或以天",
    "T17n0721_064:0382a22": "眼見：消唾蟲住咽喉中，若人不食如上膩",
    "T17n0721_064:0382a23": "等，蟲則安隱，能消於唾，於十脈中流出美",
    "T17n0721_064:0382a24": "味，安隱受樂。若人多唾，蟲則得病，以蟲病",
    "T17n0721_064:0382a25": "故，則吐冷沫，吐冷沫故，胸中成病。觀唾蟲已，",
    "T17n0721_064:0382a26": "如實知身。",
    "T17n0721_064:0382a27": "「復次，修行者內身循身觀。觀於吐蟲，云何",
    "T17n0721_064:0382a28": "令人安隱疾病？住在何處？食何等食？彼以聞",
    "T17n0721_064:0382a29": "慧或以天眼：見於吐蟲住人身中，住於十脈",
    "T17n0721_064:0382b01": "流注之處。若人食時，如是之蟲從十脈中，",
    "T17n0721_064:0382b02": "踊身上行至咽喉中，即令人吐，令人生於",
    "T17n0721_064:0382b03": "五種嘔吐。何等為五？一者風吐；二者陰吐；",
    "T17n0721_064:0382b04": "三者唾吐；四者雜吐；五者蠅吐。若蟲安隱，食",
    "T17n0721_064:0382b05": "則調順，入於腹中。「云何吐蟲生於風吐？彼以",
    "T17n0721_064:0382b06": "聞慧或以天眼見：食輕冷，若無膩食，則發風",
    "T17n0721_064:0382b07": "病，令人大小便利難通，眼不能睡。風入咽喉，",
    "T17n0721_064:0382b08": "風動吐蟲，以此過故，是名風吐。觀吐蟲已，如",
    "T17n0721_064:0382b09": "實知身。",
    "T17n0721_064:0382b10": "「復次，修行者觀內身循身觀。云何吐蟲令人",
    "T17n0721_064:0382b11": "吐陰？彼以聞慧或以天眼見：人食辛，醎熱",
    "T17n0721_064:0382b12": "和合，令人發熱，惱於吐蟲，從其住處動而上",
    "T17n0721_064:0382b13": "行，令人吐陰。觀吐蟲已，如實知身。",
    "T17n0721_064:0382b14": "「復次，修行者觀內身循身觀。云何吐蟲令人",
    "T17n0721_064:0382b15": "吐唾？彼以聞慧或以天眼見：人食於甜冷重",
    "T17n0721_064:0382b16": "食、膩滑之食，或食已睡眠，令唾增長，唾增長",
    "T17n0721_064:0382b17": "故，唾蟲增長，為咽喉病，令身沈重，則有冷",
    "T17n0721_064:0382b18": "唾。觀吐蟲已，如實知身。",
    "T17n0721_064:0382b19": "「復次，修行者觀內身循身觀。云何吐蟲生於",
    "T17n0721_064:0382b20": "雜吐？彼以聞慧或以天眼見：食輕冷無膩之",
    "T17n0721_064:0382b21": "食、辛酢醎食、滑冷重膩，能令吐蟲行咽喉中，",
    "T17n0721_064:0382b22": "以是三過，能令人吐。觀吐蟲已，如實知身。",
    "T17n0721_064:0382b23": "「復次，修行者觀內身循身觀。云何蠅吐令人",
    "T17n0721_064:0382b24": "嘔吐？彼以聞慧或以天眼見：蠅食不淨故，蠅",
    "T17n0721_064:0382b25": "入咽喉，令吐蟲動，則便大吐。觀吐蟲已，如實",
    "T17n0721_064:0382b26": "知身。",
    "T17n0721_064:0382b27": "「復次，修行者觀內身循身觀。彼以聞慧或以",
    "T17n0721_064:0382b28": "天眼見：醉味蟲行於舌端乃至命脈，於其中",
    "T17n0721_064:0382b29": "間或行或住，微細無足。若食美食，蟲則惽",
    "T17n0721_064:0382c01": "醉增長，若食不美，蟲則萎弱。此蟲食時如蜂",
    "T17n0721_064:0382c02": "食花，微細甜味以用作蜜，嗜味蟲食亦復如",
    "T17n0721_064:0382c03": "是。然其所食雖復微細亦得充足，若蟲得",
    "T17n0721_064:0382c04": "味，我亦如是得此食味；若蟲憶食，我亦憶",
    "T17n0721_064:0382c05": "食；若我不食，如是醉蟲則亦病苦，不得安",
    "T17n0721_064:0382c06": "隱。觀醉蟲已，如實知身。",
    "T17n0721_064:0382c07": "「復次，修行者觀內身循身觀。觀放逸蟲，云何",
    "T17n0721_064:0382c08": "此蟲為我病惱或作安隱？彼以聞慧或以天",
    "T17n0721_064:0382c09": "眼見：放逸蟲住於頂上，若至腦門，令人疾",
    "T17n0721_064:0382c10": "病；若至頂上，令人生瘡；若至咽喉，猶如蟻",
    "T17n0721_064:0382c11": "子，滿咽喉中；若住本處，病則不生。是名觀",
    "T17n0721_064:0382c12": "於放逸之蟲。觀放逸蟲已，如實知身。",
    "T17n0721_064:0382c13": "「復次，修行者內身循身觀。觀於貪嗜六味之",
    "T17n0721_064:0382c14": "蟲，云何病惱？云何安隱？彼以聞慧或以天",
    "T17n0721_064:0382c15": "眼見：六味蟲所貪嗜者，我亦貪嗜，隨此味蟲",
    "T17n0721_064:0382c16": "所不嗜者，我亦不便。若得熱病，蟲亦先得",
    "T17n0721_064:0382c17": "如是熱病，以是過故，令於病人所食不美，無",
    "T17n0721_064:0382c18": "有食味。觀味蟲已，如實知身。",
    "T17n0721_064:0382c19": "「復次，修行者內身循身觀。觀抒氣蟲住於頂",
    "T17n0721_064:0382c20": "下，彼以聞慧或以天眼見：抒氣蟲以瞋恚故，",
    "T17n0721_064:0382c21": "食腦作孔，或咽喉痛或咽喉塞，咽喉風噎，",
    "T17n0721_064:0382c22": "生於死苦。此抒氣蟲共咽喉中一切諸蟲，皆",
    "T17n0721_064:0382c23": "悉撩亂，生諸病惱。此抒氣蟲常為唾覆，其",
    "T17n0721_064:0382c24": "蟲短小，有面有足。觀抒氣蟲已，如實知身。",
    "T17n0721_064:0382c25": "「復次，修行者內身循身觀。彼以聞慧或以天",
    "T17n0721_064:0382c26": "眼見：憎味蟲住於頭下咽喉根中。云何此蟲",
    "T17n0721_064:0382c27": "為我病惱或作安隱？彼見：此蟲憎嫉諸味，唯",
    "T17n0721_064:0382c28": "嗜一味，或嗜甜味，憎於餘味；或嗜酢味，憎於",
    "T17n0721_064:0382c29": "餘味；或嗜辛味，憎於餘味；或嗜醎味，憎於餘",
    "T17n0721_064:0383a01": "味；或嗜苦味，憎於餘味；或嗜醈味，憎於餘",
    "T17n0721_064:0383a02": "味；隨所憎味，我亦憎之，隨蟲所嗜，我亦嗜",
    "T17n0721_064:0383a03": "之。舌端有脈，隨順於味，令舌乾燥。以蟲瞋",
    "T17n0721_064:0383a04": "故，令舌[病丙+習][病丙+習]而腫或令咽喉即得瘶病。若",
    "T17n0721_064:0383a05": "不瞋恚，咽喉則無如上諸病。觀憎味蟲已，如",
    "T17n0721_064:0383a06": "實知身。",
    "T17n0721_064:0383a07": "「復次，修行者內身循身觀。見：嗜睡蟲其形微",
    "T17n0721_064:0383a08": "細，狀如牖塵，住一切脈，流行趣味，住骨髓",
    "T17n0721_064:0383a09": "內，或住肉內或髑髏內，或在頰內或齒骨",
    "T17n0721_064:0383a10": "內或咽骨中，或在耳中或在眼中，或在鼻",
    "T17n0721_064:0383a11": "中或在鬚髮。此嗜睡蟲風吹流轉，若此蟲",
    "T17n0721_064:0383a12": "病，若蟲疲極，住於心中。心如蓮花，晝則開",
    "T17n0721_064:0383a13": "張，無日光故，夜則還合，心亦如是。蟲住其",
    "T17n0721_064:0383a14": "中，多取境界，諸根疲極，蟲則睡眠，蟲睡眠",
    "T17n0721_064:0383a15": "故，人亦睡眠。一切眾生悉有睡眠，若此睡",
    "T17n0721_064:0383a16": "蟲晝日疲極，人亦睡眠。觀睡蟲已，如實知",
    "T17n0721_064:0383a17": "身。",
    "T17n0721_064:0383a18": "「復次，修行者內身循身觀，見：有腫蟲行於身",
    "T17n0721_064:0383a19": "中，或住頭中或住項中，行於血中或行脂",
    "T17n0721_064:0383a20": "中，其身微細，隨飲血處則有腫起[病丙+習][病丙+習]而疼。",
    "T17n0721_064:0383a21": "或在面上或在項上，或在咽喉或在腦門，或",
    "T17n0721_064:0383a22": "在餘處，所在之處能令生腫，若住筋中則無",
    "T17n0721_064:0383a23": "病苦。觀腫蟲已，如實知身。「如是那羅帝婆羅",
    "T17n0721_064:0383a24": "門長者、聚落比丘修行者觀蟲種類，從於頭",
    "T17n0721_064:0383a25": "中、舌耳腦門、毛孔髮中、皮肉骨血筋脈之",
    "T17n0721_064:0383a26": "中如實觀之，既觀察已，於舌味中生厭離",
    "T17n0721_064:0383a27": "心，於後生處不復愛味，於無量無邊由旬愛",
    "T17n0721_064:0383a28": "縛味海能生厭離。以厭離故，不為食愛之",
    "T17n0721_064:0383a29": "所亂惱，不復親近豪貴長者，離於多欲，於食",
    "T17n0721_064:0383b01": "知足，取得支身。以是義故，不嫉他人得供",
    "T17n0721_064:0383b02": "養利，不樂多言、不樂住寺，不起身慢，不生",
    "T17n0721_064:0383b03": "色慢，不恃衣服而生憍慢，不恃袈裟鉢盂而",
    "T17n0721_064:0383b04": "生憍慢，不恃弟子而生憍慢，不恃聚落而生",
    "T17n0721_064:0383b05": "憍慢，不恃親里而生憍慢，獨一無貪，遠離塵",
    "T17n0721_064:0383b06": "垢，住寂靜處，近於涅槃。若貪嗜美味，沒於",
    "T17n0721_064:0383b07": "味海，為魔所攝，去涅槃遠。是修行者觀諸蟲",
    "T17n0721_064:0383b08": "已，於味厭離，不貪飲食。",
    "T17n0721_064:0383b09": "「復次，修行者內身循身觀，如實觀於脊骨。彼",
    "T17n0721_064:0383b10": "以聞慧或以天眼見：其脊有四十五骨，胸十",
    "T17n0721_064:0383b11": "四骨，左右脇肋各十二骨，節亦如是，胞骨亦",
    "T17n0721_064:0383b12": "然。如是分別觀骨節已，復觀從肩至髖幾",
    "T17n0721_064:0383b13": "分肉臠？如是左右各十二臠。作是觀已，如實",
    "T17n0721_064:0383b14": "知身。",
    "T17n0721_064:0383b15": "「復次，修行者內身循身觀。有幾許筋，連綴繫",
    "T17n0721_064:0383b16": "縛？彼以聞慧或以天眼見：左右脇除於皮",
    "T17n0721_064:0383b17": "肉，一百細筋以為纏縛。觀筋纏已，如實知",
    "T17n0721_064:0383b18": "身。",
    "T17n0721_064:0383b19": "「復次，修行者內身循身觀。觀於此身從膊",
    "T17n0721_064:0383b20": "至髖有幾許脂？彼以聞慧或以天眼自見己",
    "T17n0721_064:0383b21": "身：以食因緣，脂則增長；以食因緣，令脂損",
    "T17n0721_064:0383b22": "減。極羸瘦人——摩伽陀等，有五兩脂。既觀察",
    "T17n0721_064:0383b23": "已，如實知身。",
    "T17n0721_064:0383b24": "「復次，修行者內身循身觀。觀我此身有幾許",
    "T17n0721_064:0383b25": "水？彼以聞慧或以天眼自見：身中有十掬",
    "T17n0721_064:0383b26": "水，從毛孔出，名之為汗。於諸根中，眼則出",
    "T17n0721_064:0383b27": "淚，名為濕界。以食因緣，脂血增長。觀身水",
    "T17n0721_064:0383b28": "已，如實知身。",
    "T17n0721_064:0383b29": "「復次，修行者內身循身觀。觀其身中幾許糞",
    "T17n0721_064:0383c01": "穢？彼以聞慧或以天眼見：其身中有七掬",
    "T17n0721_064:0383c02": "屎，有六掬唾。作此觀已，如實知身。",
    "T17n0721_064:0383c03": "「復次，修行者內身循身觀。觀我身中幾許",
    "T17n0721_064:0383c04": "痰癊及尿？彼以聞慧或以天眼見：其身中五",
    "T17n0721_064:0383c05": "掬黃癊，尿有四掬，除其病時，或增或減。如是",
    "T17n0721_064:0383c06": "觀已，如實知身。",
    "T17n0721_064:0383c07": "「復次，修行者內身循身觀。觀我身中幾許脂",
    "T17n0721_064:0383c08": "髓、不淨穢精？彼以聞慧或以天眼見：其身",
    "T17n0721_064:0383c09": "中十二掬脂，髓有一掬，精有一掬。如是觀已，",
    "T17n0721_064:0383c10": "如實知身。",
    "T17n0721_064:0383c11": "「復次，修行者內身循身觀。觀其身中有幾許",
    "T17n0721_064:0383c12": "風？彼以聞慧或以天眼見：身空處有三掬",
    "T17n0721_064:0383c13": "風。如是觀已，如實知身。",
    "T17n0721_064:0383c14": "「復次，修行者內身循身觀。觀其身中幾脈常",
    "T17n0721_064:0383c15": "流，飲食消化？彼以聞慧或以天眼見：其身中",
    "T17n0721_064:0383c16": "有十三脈，若脈流注，令身肥悅。譬如桔槹",
    "T17n0721_064:0383c17": "汲水流注溉灌，令其增長，身脈溉灌亦復如",
    "T17n0721_064:0383c18": "是。何等十三？一名命流脈；二名隨順流脈；三",
    "T17n0721_064:0383c19": "名水流脈；四名汗流脈；五名尿流脈；六名糞",
    "T17n0721_064:0383c20": "流脈；七名十流脈；八名汁流脈；九名肉流脈；",
    "T17n0721_064:0383c21": "十名脂流脈；十一名骨流脈；十二名髓流脈；",
    "T17n0721_064:0383c22": "十三名精流脈。觀流脈已，如實知身。",
    "T17n0721_064:0383c23": "「復次，修行者內身循身觀。如彼流脈與誰為",
    "T17n0721_064:0383c24": "本，令身肥悅，復有諸蟲處處遍行？彼以聞",
    "T17n0721_064:0383c25": "慧或以天眼見：命流脈，心為其本；隨順流",
    "T17n0721_064:0383c26": "脈，兩脇為本；水流脈者，生藏腭心以為",
    "T17n0721_064:0383c27": "根本；汗流脈者，毛根及脂以為根本；尿流脈",
    "T17n0721_064:0383c28": "者，根胞為本；糞流脈者，熟藏下門為本；十",
    "T17n0721_064:0383c29": "流脈者，咽喉及心以為其本；汁流脈者，肺為",
    "T17n0721_064:0384a01": "其本；肉脂流脈者，筋皮為本；骨流脈者，一",
    "T17n0721_064:0384a02": "切續節為本；髓精流脈者，卵及身根為本。如",
    "T17n0721_064:0384a03": "是行者觀流脈已，如實知身。",
    "T17n0721_064:0384a04": "「復次，修行者觀身循身觀。有何等蟲何處流",
    "T17n0721_064:0384a05": "行，或為疾病或為安隱，從於髖骨乃至遍",
    "T17n0721_064:0384a06": "身？彼以聞慧或以天眼見：十種蟲至於肝",
    "T17n0721_064:0384a07": "肺，人則得病。何等為十？一名食毛蟲；二名",
    "T17n0721_064:0384a08": "孔穴行蟲；三名禪都摩羅蟲；四名赤蟲；五者",
    "T17n0721_064:0384a09": "食汁蟲；六名毛燈蟲；七名瞋血蟲；八名食血",
    "T17n0721_064:0384a10": "蟲；九名[病丙+習][病丙+習]蟲；十名酢蟲。此諸蟲等，其形",
    "T17n0721_064:0384a11": "微細，無足、無目，行於血中，痛痒為相。",
    "T17n0721_064:0384a12": "「復次，修行者內身循身觀，觀一一諸蟲在",
    "T17n0721_064:0384a13": "於身中，為何所作？彼以聞慧或以天眼見：食",
    "T17n0721_064:0384a14": "毛蟲若起瞋恚，能噉鬚眉，皆令墮落，令人癩",
    "T17n0721_064:0384a15": "病；若孔行蟲而起瞋恚，行於血中，令身麁澁，",
    "T17n0721_064:0384a16": "頑痺無知；若禪都摩羅蟲流行血中，或在鼻",
    "T17n0721_064:0384a17": "中或在口中，令人口鼻皆悉臭惡；若其赤蟲",
    "T17n0721_064:0384a18": "而起瞋恚，行於血中，能令其人咽喉生瘡；若",
    "T17n0721_064:0384a19": "食汁蟲而起瞋恚，行於血中，令人身體作青",
    "T17n0721_064:0384a20": "痶瘓，或黑或黃痶瘓之病；若毛燈蟲起於",
    "T17n0721_064:0384a21": "瞋恚，血中流行，則生病苦，瘡癬熱黃，疥癩破",
    "T17n0721_064:0384a22": "裂；若瞋血蟲以瞋恚故血中流行，或作赤",
    "T17n0721_064:0384a23": "病，女人赤下，身體搔痒，疥瘡膿爛；若食血",
    "T17n0721_064:0384a24": "蟲瞋而生病腦，頭旋迴轉，於咽喉中口中生",
    "T17n0721_064:0384a25": "瘡，下門生瘡；若[病丙+習][病丙+習]蟲血中流行，則生疾",
    "T17n0721_064:0384a26": "病，疲頓困極，不欲飲食；若酢蟲瞋恚，亦令其",
    "T17n0721_064:0384a27": "人得如是病。如是一切諸蟲及其種類，既觀",
    "T17n0721_064:0384a28": "察已，如實知身。",
    "T17n0721_064:0384a29": "「復次，修行者內身循身觀。觀十種蟲行於陰",
    "T17n0721_064:0384b01": "中。何等為十？一名生瘡蟲；二名刺蟲；三名閉",
    "T17n0721_064:0384b02": "筋蟲；四名動脈蟲；五名食皮蟲；六名動脂蟲；",
    "T17n0721_064:0384b03": "七名和集蟲；八名臭蟲；九名濕蟲；十名熱",
    "T17n0721_064:0384b04": "蟲。",
    "T17n0721_064:0384b05": "「復次，修行者內身循身觀。觀何等蟲住我身",
    "T17n0721_064:0384b06": "中，或為疾病或為安隱？彼以聞慧或以天",
    "T17n0721_064:0384b07": "眼見於：瘡蟲隨有瘡處，諸蟲圍遶噉食此",
    "T17n0721_064:0384b08": "瘡，或於咽喉而生瘡病。觀瘡蟲已，如實知",
    "T17n0721_064:0384b09": "身。",
    "T17n0721_064:0384b10": "「復次，修行者內身循身觀。觀於刺蟲作何等",
    "T17n0721_064:0384b11": "病？彼以聞慧或以天眼見於：刺蟲若生瞋",
    "T17n0721_064:0384b12": "恚，令人下痢猶如火燒，口中乾燥，飲食不",
    "T17n0721_064:0384b13": "消，其身剎剎，水入熟藏，晝夜不睡，於熟藏",
    "T17n0721_064:0384b14": "中撓攪糞穢令尿冷等，與尿和合，住如是",
    "T17n0721_064:0384b15": "處，作下痢病，令不憶食劣弱不健；若人愁惱，",
    "T17n0721_064:0384b16": "蟲則歡喜，嚙人血脈以為衰惱，或下赤血或",
    "T17n0721_064:0384b17": "不消下痢。如是觀刺蟲已，如實知身。",
    "T17n0721_064:0384b18": "正法念處經卷第六十四"
}