{
    "X87n1623_001:0226b07": "釋氏蒙求標題",
    "X87n1623_001:0226b09": "卷上",
    "X87n1623_001:0226b10": "摩騰入漢 僧會來吳慧則石甕 寶意銅壺",
    "X87n1623_001:0226b11": "僧稠被謗 慧思遭誣法喜畫馬 保志畫烏",
    "X87n1623_001:0226b12": "僧瑜雙桐 邵碩隻履慧滿息火 植相唾水",
    "X87n1623_001:0226b13": "敬脫誓筆 賈逸贈紙明度呼鴿 僧安喚雉",
    "X87n1623_001:0226b14": "北山二聖 西竺七賢法聰入定 慧寬坐禪",
    "X87n1623_001:0226b15": "明瓚轉石 羅竭蹍泉僧祐集萬 法建誦千",
    "X87n1623_001:0226b16": "史宗&#x51ED;埭 抔度負圈乘師髭出 礪公齒全",
    "X87n1623_001:0226b17": "光寵兩途 能秀二祖信行泣牛 曇猷扣虎",
    "X87n1623_001:0226b18": "慧持龍門 竺潛蓬戶抱玉出雲 涉公致雨",
    "X87n1623_001:0226b19": "曇遵泣師 跋摩化母陀勒乞油 道冏採乳",
    "X87n1623_001:0226b20": "僧達白髮 覺明赤髭寶瓊法主 神迥論師",
    "X87n1623_001:0226b21": "靈潤觀燒 智凱誓池明恭食鹿 道豐噉羆",
    "X87n1623_001:0226b22": "僧實重瞳 法秀連眉慧遷白玉 辨相紫芝",
    "X87n1623_001:0226b23": "智藏踞座 道安登輦法開才華 曇延機辯",
    "X87n1623_001:0226b24": "道整出塵 智稱入善南陽雉鳩 法朗猴犬",
    "X87n1623_001:0226c01": "道融少誦 知玄幼吟辨公鶴下 僧範雁臨",
    "X87n1623_001:0226c02": "普瞚矌耳 靜靄割心慧果掘錢 慧義取金",
    "X87n1623_001:0226c03": "元曉難&#x6B52; 智詵可畏普明見形 慧&#x5058;出臂",
    "X87n1623_001:0226c04": "孝龍八達 法周十智慧超學士 安玄都尉",
    "X87n1623_001:0226c05": "智文&#x5CEF;落 法雲華墜慧成擲&#x7B6F; 道生取匙",
    "X87n1623_001:0226c06": "惟儼大笑 曇憑雄聲僧慧二傑 明琰三英",
    "X87n1623_001:0226c07": "法通多力 道開健行普化挾木 香公掘坑",
    "X87n1623_001:0226c08": "曇始足白 羅叉眼青僧洪鑄像 士行燒經",
    "X87n1623_001:0226c09": "生融上首 觀肇第一智順持戒 道房授律",
    "X87n1623_001:0226c10": "道超□□ 明徹□□道英臥冰 慧滿坐雪",
    "X87n1623_001:0226c11": "藏母吞星 玄親夢月慧隆松寒 朗公霜潔",
    "X87n1623_001:0226c12": "道常執志 亡名秉節僧可臂斷 法願齒折",
    "X87n1623_001:0226c13": "淵度興西 基進北東彌天辨鼎 法安獲鐘",
    "X87n1623_001:0226c14": "超達伏艸 難陀變笻法願律虎 慧榮義龍",
    "X87n1623_001:0226c15": "法進施體 僧富劃&#x80F7;",
    "X87n1623_001:0226c16": "卷下",
    "X87n1623_001:0226c17": "琳祜會郊 可育面壁法開善醫 曇遷妙易",
    "X87n1623_001:0226c18": "僧淵架橋 隱&#x5CEF;擲錫甯師食荷 僧喜噉石",
    "X87n1623_001:0226c19": "智巖能軍 慧璡健敵世高化蟒 明琛變蛇",
    "X87n1623_001:0226c20": "法持白竹 道愻靈華童進飲酒 無著啜茶",
    "X87n1623_001:0226c21": "慧布論義 法汰破邪德素少達 慧稜幼悟",
    "X87n1623_001:0226c22": "僧慧渡河 安靜登墓遂端生蓮 耆域治樹",
    "X87n1623_001:0226c23": "淨度遊獵 玄風張捕僧璨三國 道一九州",
    "X87n1623_001:0226c24": "真表蝦蟆 檀特獮猴智潤博瞻 曇影風流",
    "X87n1623_001:0227a01": "僧朗知盜 法通被囚道生領徒 慧遠結社",
    "X87n1623_001:0227a02": "主公向驢 永師指馬僧達□&#x993B; 世瑜受&#x83D3;",
    "X87n1623_001:0227a03": "法曠去妖 慧安防禍道光義虎 恭明智囊",
    "X87n1623_001:0227a04": "靈坦心印 玄暢目光道傑頭大 溫行眉長",
    "X87n1623_001:0227a05": "祗難異術 曇鸞仙方岑公養鼠 道判放羊",
    "X87n1623_001:0227a06": "寶瓊龍瑞 慧哲象王明瞻直身 曇顯翹足",
    "X87n1623_001:0227a07": "法蘭辨&#x7070; 慧要刻木靈藏布衣 法雲錦服",
    "X87n1623_001:0227a08": "慧約青牛 曇弘金鹿諦親書鎮 倫母神幡",
    "X87n1623_001:0227a09": "智炫出國 童壽入關無竭過嶺 法和登山",
    "X87n1623_001:0227a10": "諦乘荷葉 相渡波瀾善伏誡神 慧嵬問鬼",
    "X87n1623_001:0227a11": "曇籥四飛 法橋百里慧受青龍 道洪白雉",
    "X87n1623_001:0227a12": "慧安古杖 僧&#x7FA3;靈水漫提指客 處寂候賓",
    "X87n1623_001:0227a13": "慧韶撤被 法嚮裂巾圖澄洗腸 佛調現身",
    "X87n1623_001:0227a14": "玄尚入魏 帛遠□□慧休吟雲 道林放鶴",
    "X87n1623_001:0227a15": "法相滑稽 僧淵言謔崇慧登梯 通達入鑊",
    "X87n1623_001:0227a16": "琳佛鬚生 翼像淚落東興尚廣 西化可知",
    "X87n1623_001:0227a17": "[0227a17] (元本無標題。今為檢尋者準餘蒙求之例標之。元本蠹滅者檢本傳補之。為分元本文。細書之也。",
    "X87n1623_001:0227a18": "元本文字有疑誤者於各條之終註之。又元本以異本校者註本文傍。今悉準校訂疑誤註各條終。",
    "X87n1623_001:0227a19": "此書二百一十有四句。用韻三十有二也。今為便檢尋標於格上。又有&#x53F6;韻者。於句下註其反切也)。",
    "X87n1623_001:0227a21": "[0227a21] 釋氏蒙求標題(畢)",
    "X87n1623_001:0227b05": "No. 1623",
    "X87n1623_001:0227b06": "釋氏蒙求(并序) 上冊",
    "X87n1623_001:0227b08": "霅水 講學沙門 靈操 撰",
    "X87n1623_001:0227b09": "[0227b09] 余固覽慧皎澄照通慧高僧傳三本總八十卷。披",
    "X87n1623_001:0227b10": "其文&#x89A9;其事。今古之異聖賢之跡。非周公之才董",
    "X87n1623_001:0227b11": "狐之筆無以能為也。然而義旨縱橫卷軸繁廣。覽",
    "X87n1623_001:0227b12": "之者無強記而有忘。是故集其事類討其異常。以",
    "X87n1623_001:0227b13": "偶對為文聲律為韻。題曰釋氏蒙求焉。後進童孺",
    "X87n1623_001:0227b14": "誦而明其文究其理。思繼古賢之蹤為五教之端",
    "X87n1623_001:0227b15": "者也。時己酉四月望日序。",
    "X87n1623_001:0227b16": "(虞)摩騰入漢 僧會來吳",
    "X87n1623_001:0227b17": "[0227b17] 攝摩騰。本中天竺人。化彼諸國廣有靈應。初與竺法",
    "X87n1623_001:0227b18": "蘭將入漢土。遂感明皇帝夜夢金人飛空而至。明旦",
    "X87n1623_001:0227b19": "大集&#x7FA3;臣以占所夢。通人傅毅曰。臣聞西域有神其",
    "X87n1623_001:0227b20": "名曰佛。陛下所夢將必是乎。聞之大悅。即遣郎中蔡",
    "X87n1623_001:0227b21": "愔博士秦景等使往天竺尋訪佛法。愔等行至中途",
    "X87n1623_001:0227b22": "果見騰蘭二僧&#x64D5;經像而來乃同迴洛陽。明帝深加",
    "X87n1623_001:0227b23": "禮接。東土大興教法自騰為始。",
    "X87n1623_001:0227b24": "[0227b24] 康僧會。康居國人也。以赤烏十年達于建鄴設像行",
    "X87n1623_001:0227c01": "教。時吳國初見沙門疑為矯異。有司奏曰。有胡人入",
    "X87n1623_001:0227c02": "境自稱沙門。容服非常事應檢察。國主孫權召會詰",
    "X87n1623_001:0227c03": "問有何靈應。會曰。如來遷跡忽踰千載。遺骨舍利神",
    "X87n1623_001:0227c04": "曜無方。昔阿育王起塔乃八萬四千。塔寺之興以表",
    "X87n1623_001:0227c05": "遺化也。權曰。若得舍利當為起塔。如其&#x8657;妄國有常",
    "X87n1623_001:0227c06": "刑。會乃請期七日。至二七日無驗。權曰此欺誑耳。欲",
    "X87n1623_001:0227c07": "加其罪。會更請七日。權又特聽。至第七日忽聞銅瓶",
    "X87n1623_001:0227c08": "鏗然有聲。會往視之果得舍利乃呈權。舉朝集&#x89A7;騰",
    "X87n1623_001:0227c09": "光五色。權執瓶瀉于銅盤。舍利衝盤盤即破碎。乃以",
    "X87n1623_001:0227c10": "火鍜之置鐵砧&#x78D3;以擊之。砧&#x78D3;俱陷舍利無損。權肅",
    "X87n1623_001:0227c11": "然驚起揚聲嗟伏。由此興于塔寺。",
    "X87n1623_001:0227c12": "慧則石甕 寶意銅壺",
    "X87n1623_001:0227c13": "[0227c13] 慧則。為性奇逸善於言辯。晉永嘉年中天下疫病。則",
    "X87n1623_001:0227c14": "乃晝夜祈誠願天神降藥以愈萬民。一日出寺見兩",
    "X87n1623_001:0227c15": "石形如甕疑是異物。取之果有神水在內。與天下病",
    "X87n1623_001:0227c16": "者飲之皆愈。",
    "X87n1623_001:0227c17": "[0227c17] 寶意者。天竺人。胡云阿那摩抵。來于此土樹下安禪",
    "X87n1623_001:0227c18": "講說經論又善神&#x546A;。為宋世祖禮重施以銅唾壺。高",
    "X87n1623_001:0227c19": "二尺許常在&#x7240;前。忽有盜去。意乃取坐席一領空卷",
    "X87n1623_001:0227c20": "&#x546A;上。經三夕還見壺在於席上。",
    "X87n1623_001:0227c21": "僧稠被謗 慧思遭誣",
    "X87n1623_001:0227c22": "[0227c22] 僧稠者。情度淳直孝信知名。徵為大學博士。後乃出",
    "X87n1623_001:0227c23": "家大習禪觀。住鄴西龍山雲門寺。齊文宣帝詔請入",
    "X87n1623_001:0227c24": "京供養欽重非常。後人以事讒稠以倨傲無禮者。帝",
    "X87n1623_001:0228a01": "大怒自來欲殺稠。稠即冥知之謂眾曰。明日有大客",
    "X87n1623_001:0228a02": "至。多作供設。至夜半先備牛輿獨往谷口。去寺二十",
    "X87n1623_001:0228a03": "餘里獨立道側。至明。帝果然忽至。見稠怪問其故。稠",
    "X87n1623_001:0228a04": "曰恐身血不淨穢污伽藍。在此候爾。帝下馬拜伏悔",
    "X87n1623_001:0228a05": "過。謂尚書令楊遵彥曰。如此真人何可謗毀。乃躬負",
    "X87n1623_001:0228a06": "稠歸寺。稠磬折不受。帝曰弟子負師遍天下未足謝",
    "X87n1623_001:0228a07": "過。",
    "X87n1623_001:0228a08": "[0228a08] 慧思。幼乃慈和頓悟禪寂。陳光大年中至南嶽值一",
    "X87n1623_001:0228a09": "林泉之所。謂眾曰吾前身曾居於此。依言掘之果獲",
    "X87n1623_001:0228a10": "房殿基&#x588C;僧用器皿。時有異道懷嫉者密告陳主誣",
    "X87n1623_001:0228a11": "思掘破衡山。陳主&#x52C5;使至山撿察。見兩虎咆憤居思",
    "X87n1623_001:0228a12": "之側。驚懼而退。後乃更進又阻毒蜂。不久誣思之者",
    "X87n1623_001:0228a13": "暴死。陳主乃迎歸京師舉朝禮供。",
    "X87n1623_001:0228a14": "法喜畫馬 保誌畫烏",
    "X87n1623_001:0228a15": "[0228a15] 法喜。南海人。形容醜陋神異莫測。居于嶺表。耆老相",
    "X87n1623_001:0228a16": "傳童幼時見。喜年可三百歲矣。在陳時馬靜為廣州",
    "X87n1623_001:0228a17": "刺史。方上任喜直上廳以手指畫地作馬頭以示。靜",
    "X87n1623_001:0228a18": "多武略乃臨郡也。每出行部將甲士數萬多為威猛。",
    "X87n1623_001:0228a19": "人以奏於陳帝。即遣臨汝候來。觀其形勢曰必有逆",
    "X87n1623_001:0228a20": "狀。遂擒而斬之。馬頭之讖踰月乃應。",
    "X87n1623_001:0228a21": "[0228a21] 保誌。初止道林寺修習教法。長擎一錫杖杖頭掛照",
    "X87n1623_001:0228a22": "天剪刀。行化於時大有靈異。齊大尉司馬殷齊之隨",
    "X87n1623_001:0228a23": "陳顯達鎮江州辭誌。誌將紙畫一烏在樹上語曰急",
    "X87n1623_001:0228a24": "時可登此。後顯達逆節。留齊之鎮州。及敗。齊之入廬",
    "X87n1623_001:0228b01": "山。追騎將及。齊之見一樹上一烏。烏竟不去。追騎謂",
    "X87n1623_001:0228b02": "是無人。因而獲免。其烏與樹如誌所畫之狀。",
    "X87n1623_001:0228b03": "(紙)僧瑜雙桐 邵碩隻履",
    "X87n1623_001:0228b04": "[0228b04] 僧瑜幼入釋門。誓欲焚身。以宋孝建中集薪為龕。請",
    "X87n1623_001:0228b05": "僧設齋辭別而入火中。經三日。瑜房內忽生雙桐樹。",
    "X87n1623_001:0228b06": "根枝豐茂。&#x9B31;翠非常。遂成連理。道俗異之。號為雙桐",
    "X87n1623_001:0228b07": "沙門。",
    "X87n1623_001:0228b08": "[0228b08] 邵碩者。始康之人。出入不擇晝夜。俗姓邵。入道之後",
    "X87n1623_001:0228b09": "自稱碩公。言謔於人皆有符讖。後卒於岷山寺。臨亡",
    "X87n1623_001:0228b10": "語道人法進云。可露骸於道路。急繫履著&#x811A;。既而依",
    "X87n1623_001:0228b11": "之出屍置寺。後經三日忽然不見。俄而有人從[郫-卑+((白-日+田)/廾)]縣",
    "X87n1623_001:0228b12": "來。遇進云。昨見碩公在市中一&#x811A;著履。語云。小子無",
    "X87n1623_001:0228b13": "宜適。失我履一隻。進驚曰。與碩&#x811A;繫急。右&#x811A;繫寬不",
    "X87n1623_001:0228b14": "好。所以致失也。(此中云字當作曰。遇進。疑當作過進)",
    "X87n1623_001:0228b15": "慧滿息火 植相唾水(數軌切)",
    "X87n1623_001:0228b16": "[0228b16] 慧滿。博通經律。多著文疏。&#x751E;在鄜城行化。時寓居魏",
    "X87n1623_001:0228b17": "兵曹家別院講羯磨法。所居艸堂忽為火燒。風焰俱",
    "X87n1623_001:0228b18": "盛。滿乃索水噀之。隨便息焉。",
    "X87n1623_001:0228b19": "[0228b19] 植相。節行清苦人皆仰之。寓于巴西興揚教法。行至",
    "X87n1623_001:0228b20": "弘農水側。見垂釣化勸止之。不從其言。即唾水中。忽",
    "X87n1623_001:0228b21": "有大蛇擎頭來趣。釣者驚而悔過。便投相出家。",
    "X87n1623_001:0228b22": "敬脫誓筆(誓。疑當作擔) 賈逸贈紙",
    "X87n1623_001:0228b23": "[0228b23] 敬脫。深通經義大有儀範。時共目之為僧中之傑。隋",
    "X87n1623_001:0228b24": "帝召入內講說&#x7FA3;經。賜大竹扇&#x6FF6;三尺餘。令執用。出",
    "X87n1623_001:0228c01": "入宮中帝或目送之。曰誠為僧傑矣。常學習時每自",
    "X87n1623_001:0228c02": "負擔。以母置於一頭。筆及經書又置一頭。若食時留",
    "X87n1623_001:0228c03": "母樹下入村乞食。其筆管大於臂。長三尺。人有乞書",
    "X87n1623_001:0228c04": "者置大紙。但書一字耳。更欲求大。隨筆而成。曾無修",
    "X87n1623_001:0228c05": "飾鋒彩神異。觀者不厭。",
    "X87n1623_001:0228c06": "[0228c06] 賈逸。未詳何人。隋仁壽初來於安陸。凡言語皆有靈",
    "X87n1623_001:0228c07": "應。後人諸處一日俱見。方悟分身也。時方等寺慧暠",
    "X87n1623_001:0228c08": "法師。逸見而贈暠紙五十幅。曰法師由此得解耳。暠",
    "X87n1623_001:0228c09": "後因官事被禁獄中責問。而答紙盡。事畢獲免。果應",
    "X87n1623_001:0228c10": "其語。",
    "X87n1623_001:0228c11": "明度呼鴿 僧安喚雉",
    "X87n1623_001:0228c12": "[0228c12] 明度。長誦經為務。居于并州石壁寺。時有鴿巢于屋",
    "X87n1623_001:0228c13": "簷乳養二鶵。度每以粥飯就巢哺之。謂曰。承我經力",
    "X87n1623_001:0228c14": "速得生長。鴿忽飛。墜地俱殞。踰旬日。夢二小兒曰。兒",
    "X87n1623_001:0228c15": "等是二鴿。承上人經力生人間。寺東十里某家為兒。",
    "X87n1623_001:0228c16": "度乃往此家尋問。果孿生二子。度入視呼曰鴿兒。一",
    "X87n1623_001:0228c17": "時迴頭應諾。歲餘能言。(生長。元本中傍註云。一本作人身。可也)",
    "X87n1623_001:0228c18": "[0228c18] 僧安。不知何人。齊文宣時在王屋山聚徒講涅槃經。",
    "X87n1623_001:0228c19": "始發題有雌雉來座前伏聽。僧若食時出外飲啄。講",
    "X87n1623_001:0228c20": "三&#x52B5;畢。眾咸怪不至。安曰。雉今生人道。不須怪也。武",
    "X87n1623_001:0228c21": "平中領徒至越。忽憶往年雌雉應生在此。經至一家",
    "X87n1623_001:0228c22": "遙喚雌雉。一女走出如舊相識。其家驚怪。引安入設",
    "X87n1623_001:0228c23": "食。安曰何故名雌雉耶。答曰。見初生時髮如雉尾。既",
    "X87n1623_001:0228c24": "如是。女故。便名雌雉也。安即為述本緣。",
    "X87n1623_001:0229a01": "(先)北山二聖 西竺七賢",
    "X87n1623_001:0229a02": "[0229a02] 魏法度．法紹。游學北土綜習三藏。靈跡異事世皆見",
    "X87n1623_001:0229a03": "聞。時居于[山*聶]山栖霞寺。故世號曰北山二聖。",
    "X87n1623_001:0229a04": "[0229a04] 晉有西竺七僧。普通儒釋。辯論適時。故孫綽撰道賢",
    "X87n1623_001:0229a05": "論云。此西竺七&#x8D12;。比竹林七賢。以法護匹山巨源。法",
    "X87n1623_001:0229a06": "祖比&#x5D46;康。竺潛比劉伯倫。于法蘭比阮嗣宗。竺法乘",
    "X87n1623_001:0229a07": "比王濬沖。于道邃比阮咸。支遁比向子期。凡此七賢",
    "X87n1623_001:0229a08": "匹於七僧。皆察其氣&#x69E9;較道量德。著其論文盛傳于",
    "X87n1623_001:0229a09": "時。",
    "X87n1623_001:0229a10": "法聰入定 慧寬坐禪",
    "X87n1623_001:0229a11": "[0229a11] 法聰。八歲出家。卓然神操以禪定為道。初至襄陽傘",
    "X87n1623_001:0229a12": "&#x8462;山建習定之室。梁晉安王來襄雍間。聞聰名因造",
    "X87n1623_001:0229a13": "禪室。乃見猛火熾然。良久忽變為水。經停水滅室現。",
    "X87n1623_001:0229a14": "以事相詢乃知入水火定也。居近白馬泉。聰於泉內",
    "X87n1623_001:0229a15": "取白龜就掌謂王曰。此是雄龍。又取五色鯉就手中。",
    "X87n1623_001:0229a16": "復曰此是雌龍。王及部從歎駭以聞高祖。",
    "X87n1623_001:0229a17": "[0229a17] 慧寬。姓楊氏。父母本崇道法不信釋宗。乃生一女名",
    "X87n1623_001:0229a18": "曰信相。後又生一男名慧寬。與&#x59C9;信相好樂幽寂。年",
    "X87n1623_001:0229a19": "登五歲與信相於靜處坐禪。二親怪問。答曰。佛來為",
    "X87n1623_001:0229a20": "說般若聖智界入等法門。乃共&#x59C9;論其佛法。父是異",
    "X87n1623_001:0229a21": "道不解其言。附口錄得二百餘紙。時龍懷寺會禪師",
    "X87n1623_001:0229a22": "聞而往現。父示其文。會披而歎曰此語並合佛理。因",
    "X87n1623_001:0229a23": "與&#x59C9;出家大揚法教。其&#x59C9;為蜀王所重。時人號聖尼。",
    "X87n1623_001:0229a24": "故為立寺亦號聖尼。",
    "X87n1623_001:0229b01": "明瓚轉石 羅竭蹍泉",
    "X87n1623_001:0229b02": "[0229b02] 明瓚。遊至嵩山棲息時久。盛行禪法而情性默然。後",
    "X87n1623_001:0229b03": "有刺史奉&#x52C5;祭嶽。先修道路直上巖頂。忽中夜風雷",
    "X87n1623_001:0229b04": "而一&#x5CEF;&#x983A;落其下緣山磴。道為大石所欄。乃以牛十",
    "X87n1623_001:0229b05": "頭縻絆而挽之。又以千餘人鼓噪以推之。力竭石愈",
    "X87n1623_001:0229b06": "固。瓚曰。奚用如許多人力。我與去之。眾大笑。瓚遂履",
    "X87n1623_001:0229b07": "石而動忽轉盤而下。聲如雷震。刺史道俗歎曰斯大",
    "X87n1623_001:0229b08": "聖人也。(笑。本傳作驚)",
    "X87n1623_001:0229b09": "[0229b09] 訶羅竭。誦二百萬言。後入婁至山石室中坐禪。此室",
    "X87n1623_001:0229b10": "去水既遠。信士欲開澗。竭曰不假相勞。乃出定以左",
    "X87n1623_001:0229b11": "&#x811A;蹍室西石壁。口陷沒投足出。泉已從中涌出。其味",
    "X87n1623_001:0229b12": "香潔。飲者受樂。",
    "X87n1623_001:0229b13": "僧祐集萬 法建誦千",
    "X87n1623_001:0229b14": "[0229b14] 僧祐。少入釋門。專精律藏大遵儀則。居于建鄴講演",
    "X87n1623_001:0229b15": "律宗。常有學徒一萬餘人傳持教法。",
    "X87n1623_001:0229b16": "[0229b16] 法建。入道以來常勤誦習。居止益州五層寺侍。武陵",
    "X87n1623_001:0229b17": "王弟規守益州。魏遣將軍尉遲&#x9008;來伐規。規降。城中",
    "X87n1623_001:0229b18": "僧道皆被拘禁。至夜忽有光明。&#x9008;乃尋光所在。見諸",
    "X87n1623_001:0229b19": "僧皆睡。唯建端坐誦經光從口出。&#x9008;乃問建誦何經",
    "X87n1623_001:0229b20": "也。答曰貧道誦華嚴經下帙。&#x9008;曰何不從頭誦之。答",
    "X87n1623_001:0229b21": "誦到此爾。&#x9008;曰法師誦得幾許。答曰。貧道發心欲誦",
    "X87n1623_001:0229b22": "一藏。今始誦得一千卷爾。&#x9008;驚嗟不信。欲試。請誦一",
    "X87n1623_001:0229b23": "遍。莫有勞乎。建曰誦經常事。乃設座請誦經。七日七",
    "X87n1623_001:0229b24": "夜聲不暫息焉。",
    "X87n1623_001:0229c01": "史宗&#x51ED;埭 杯渡負圈",
    "X87n1623_001:0229c02": "[0229c02] 史宗。不知何來。常著麻衣。世號麻衣道人。在廣陵白",
    "X87n1623_001:0229c03": "土埭&#x51ED;埭謳唱自樂。或幽或顯無定其蹤。時有商人",
    "X87n1623_001:0229c04": "海行於孤洲上。遇一沙門寄書於宗。書在船中商欲",
    "X87n1623_001:0229c05": "看。書著船不脫。及至白土埭。書自飛起就宗掌中。陶",
    "X87n1623_001:0229c06": "淵明雜傳云。白土埭有二異法師。宗為其一也。",
    "X87n1623_001:0229c07": "[0229c07] 杯渡者不知姓名。常乘木杯渡水。莫測其神。帶索藍",
    "X87n1623_001:0229c08": "縷殆不蔽身。言語無定。或加冰洗浴。或著木履登山。",
    "X87n1623_001:0229c09": "唯負一蘆圈子別無餘物。行向廣陵。遇村舍一家持",
    "X87n1623_001:0229c10": "八關齋。先不相識。直往而坐。置圈子於庭中。其家見",
    "X87n1623_001:0229c11": "渡容陋劣不生重敬。欲移圈子舉而不起。乃招十人",
    "X87n1623_001:0229c12": "舉之亦乃不起。復觀其中見四小兒並長數寸形容",
    "X87n1623_001:0229c13": "端嚴。其家即大驚駭焉。",
    "X87n1623_001:0229c14": "乘師髭出 礪公齒全",
    "X87n1623_001:0229c15": "[0229c15] 元魏世乘禪師者。不知上字。生而自陳前生之事。父",
    "X87n1623_001:0229c16": "母恐其出家逼以納室。執志無改。入京師被命作閹",
    "X87n1623_001:0229c17": "官。&#x5374;奏乞入山毀形修道。賚一部華嚴經晝夜誦念。",
    "X87n1623_001:0229c18": "踰月髭鬚復出。",
    "X87n1623_001:0229c19": "[0229c19] 法礪。生時牙齒全具堅白璨然。迄于終老中無毀落。",
    "X87n1623_001:0229c20": "入道以來深窮大教。名聞四海。道俗仰之。果有異於",
    "X87n1623_001:0229c21": "常矣。",
    "X87n1623_001:0229c22": "(虞)光&#x7AC9;兩途 能秀二祖",
    "X87n1623_001:0229c23": "[0229c23] 魏鄴下勒那三藏訓於慧光。光領徒傳其教法在於",
    "X87n1623_001:0229c24": "道南。菩提三藏訓於道&#x7AC9;。&#x7AC9;領徒傳其教法在於道",
    "X87n1623_001:0230a01": "北。故鄴下有南北兩途大稱於時。復有四宗五宗之",
    "X87n1623_001:0230a02": "說從此而起。",
    "X87n1623_001:0230a03": "[0230a03] 慧能居于雙&#x5CEF;曹溪。神秀栖于江陵當陽山。同傳達",
    "X87n1623_001:0230a04": "磨之法。盛行于天下。並德行相高。於是教興南北。以",
    "X87n1623_001:0230a05": "能為南宗。以秀為北宗。二宗之稱自茲為盛矣。",
    "X87n1623_001:0230a06": "信行泣牛 曇猷扣虎",
    "X87n1623_001:0230a07": "[0230a07] 信行。纔生之後便樂經像。似知空門之道。乃令出家。",
    "X87n1623_001:0230a08": "時年四歲。於路見牛車沒泥牽引不停。乃悲泣無已。",
    "X87n1623_001:0230a09": "人問其故。曰憫其疲苦如是。",
    "X87n1623_001:0230a10": "[0230a10] 曇猷。以修學禪道隱于上剡之石城山。後移赤城山",
    "X87n1623_001:0230a11": "石室坐禪。常有虎數十頭蹲在猷前。猷誦經次。中有",
    "X87n1623_001:0230a12": "一虎困睡。猷乃以竹如意扣虎頭曰何不聽經。於是",
    "X87n1623_001:0230a13": "俱聽。須臾有蛇競出。大數十圍。共來聽法而去。",
    "X87n1623_001:0230a14": "慧持龍門 竺潛蓬戶",
    "X87n1623_001:0230a15": "[0230a15] 慧持。即慧遠之弟也。性格清雋解行俱高。亦事道安",
    "X87n1623_001:0230a16": "為師。與遠共止廬山。領徒三千餘人。持居其首。時豫",
    "X87n1623_001:0230a17": "章太守范甯請持講法華．毗曇。于時學者競集。王殉",
    "X87n1623_001:0230a18": "與范甯書云。遠公持公孰愈。范甯答曰誠為賢兄賢",
    "X87n1623_001:0230a19": "弟也。持後屆于蜀都大揚教法。時有沙門慧巖．僧恭",
    "X87n1623_001:0230a20": "者皆先在蜀。俱有才名。一時之英傑也。及持至。皆望",
    "X87n1623_001:0230a21": "風推服。其有升持堂入持室者。號為登龍門焉。",
    "X87n1623_001:0230a22": "[0230a22] 竺潛。字法深。大有才器。晉哀帝頻請入內講演。時簡",
    "X87n1623_001:0230a23": "文作相。與潛交知。時詣簡文所。遇沛國劉[怡-台+炭]。[怡-台+炭]嘲曰",
    "X87n1623_001:0230a24": "道人何以游朱門。潛曰君自&#x89A9;其朱門。貧道見為蓬",
    "X87n1623_001:0230b01": "戶耳。還剡之仰山遂隱其跡。于時支遁遣使求買仰",
    "X87n1623_001:0230b02": "山之側沃州小嶺。潛答曰。欲來&#x8F19;給。豈聞巢由買山",
    "X87n1623_001:0230b03": "而隱遁歟。([怡-台+炭]疑當作恢字)",
    "X87n1623_001:0230b04": "抱玉出雲 涉公致雨",
    "X87n1623_001:0230b05": "[0230b05] 抱玉。行業高奇。人事罕接。謂來事如目擊焉。每夕獨",
    "X87n1623_001:0230b06": "處一室。常有鄰僧見玉口中出雲色彩五般。人皆往",
    "X87n1623_001:0230b07": "視。每夕如是。",
    "X87n1623_001:0230b08": "[0230b08] 涉公。西竺人也。不食五&#x7CD3;。日行五百里。以苻堅建元",
    "X87n1623_001:0230b09": "中來長安。于時天旱。堅請&#x546A;龍。俄而致雨。凡大旱。請",
    "X87n1623_001:0230b10": "必致雨。涉卒。經年不雨。堅祈之不致。謂大臣朱彤曰。",
    "X87n1623_001:0230b11": "涉公若在。朕豈燋心於雲漢若是哉。此道人者其大",
    "X87n1623_001:0230b12": "聖乎。",
    "X87n1623_001:0230b13": "曇遵泣師 跋摩化母",
    "X87n1623_001:0230b14": "[0230b14] 曇遵。解行高深。誦經論備曉。事保光為師。初在齊州",
    "X87n1623_001:0230b15": "講演。聞師保光終後。不覺大慟。從&#x7240;擲身於地。口中",
    "X87n1623_001:0230b16": "血流。其孝義若是。乃游化齊楚晉魏。遇丞相王肱知",
    "X87n1623_001:0230b17": "見。遂舉為國統。",
    "X87n1623_001:0230b18": "[0230b18] 求那跋摩。此云功德鎧。大有道行慧解過人。本居剎",
    "X87n1623_001:0230b19": "利。有母常食野肉。令跋摩辨之。摩啟母曰。有命之類",
    "X87n1623_001:0230b20": "莫不貪生。害彼之命非仁矣。母怒曰。設令得罪。吾當",
    "X87n1623_001:0230b21": "代汝。摩他日&#x7151;油設澆其指。謂母曰代兒忍痛。母曰",
    "X87n1623_001:0230b22": "痛在汝身吾何能代。摩曰。眼前之苦尚不能代。況三",
    "X87n1623_001:0230b23": "途耶。母即禮拜悔過。終身不殺。因茲信重於摩。",
    "X87n1623_001:0230b24": "陀勒乞油 道冏採乳(橤生切音汝)",
    "X87n1623_001:0230c01": "[0230c01] 犍陀勒者。西域人。來至洛陽。人莫能識。一日謂眾曰。",
    "X87n1623_001:0230c02": "洛東有盤鴟山。有古寺基存焉。眾則不信。乃往掘之",
    "X87n1623_001:0230c03": "深方見石基。乃共立寺而居。寺去洛城一百餘里。勒",
    "X87n1623_001:0230c04": "朝朝至洛諸寺赴中。暮則乞油一&#x9262;歸寺燭燈。以此",
    "X87n1623_001:0230c05": "為常。有人健行者欲隨勒觀其遲疾。奔走不及。勒令",
    "X87n1623_001:0230c06": "執衣角。唯聞勵風之響。不覺須臾而至彼寺。",
    "X87n1623_001:0230c07": "[0230c07] 道冏。事道懿為師。懿病。遣同寺四人至河南霍山採",
    "X87n1623_001:0230c08": "鐘乳入穴。數跨木渡水。三人溺死。炬火又滅。到無濟",
    "X87n1623_001:0230c09": "理。冏乃唯誦法華經。忽見一光如螢火。追之不及。照",
    "X87n1623_001:0230c10": "穴分明。遂得出穴。",
    "X87n1623_001:0230c11": "(支)僧達白髮 覺明赤髭",
    "X87n1623_001:0230c12": "[0230c12] 偽魏僧達。學通內外時盡稱揚。性剛&#x5FD3;物。被擯居于",
    "X87n1623_001:0230c13": "長沙。達少而髮白。故世皆號為白頭達。",
    "X87n1623_001:0230c14": "[0230c14] 佛陀耶舍。此云覺明。幼在釋門誦大小乘經數百萬",
    "X87n1623_001:0230c15": "言。兼解義理。羅什事之為師。大曉毗婆沙論。少有赤",
    "X87n1623_001:0230c16": "髭。時號曰赤髭毗婆沙。(覺明。本傳作覺名)",
    "X87n1623_001:0230c17": "寶瓊法主 神迥論師",
    "X87n1623_001:0230c18": "[0230c18] 寶瓊。纔生之後便入空門。年雖少小大通經論。始從",
    "X87n1623_001:0230c19": "光宅寺雲法師習學。後移聽南澗仙法師講。仙深加",
    "X87n1623_001:0230c20": "賞歎。年登五歲舉為法主。與仙師更相敷演。及長。身",
    "X87n1623_001:0230c21": "長八尺背皮龍文。口三十九齒。異常之相不一。",
    "X87n1623_001:0230c22": "[0230c22] 神迥。幼齡雋敏神異非常。深窮內外。凡撰疏文銘論",
    "X87n1623_001:0230c23": "共四十餘卷。故四海英賢為之諺曰。大論師釋迦。迥",
    "X87n1623_001:0230c24": "法界多羅一時領。",
    "X87n1623_001:0231a01": "靈潤觀燒 智凱誓池",
    "X87n1623_001:0231a02": "[0231a02] 靈潤。節橾孤真博通典教。因與同學數游山。復觀野",
    "X87n1623_001:0231a03": "燒燒火。四合眾並走避。唯潤安行如常。火雖逼身。顧",
    "X87n1623_001:0231a04": "下語諸同學曰。心外無火。火實自心。謂火自逃。無由",
    "X87n1623_001:0231a05": "免火。及火至潤身忽然散滅。",
    "X87n1623_001:0231a06": "[0231a06] 智凱。姓馮。父早亡。六歲聽吉藏法師講法華火宅品。",
    "X87n1623_001:0231a07": "夜告母曰。經明火宅者。只我身爾。是我火宅我應燒。",
    "X87n1623_001:0231a08": "人既其不燒。明知無我。終夜達曉詣藏出家。身相黑",
    "X87n1623_001:0231a09": "色。時號為烏凱。年十三便講經論。&#x8107;不親席。不受信",
    "X87n1623_001:0231a10": "施&#x8657;齋度日。佛殿之後忽涌開一池。凱便誓曰。只飲",
    "X87n1623_001:0231a11": "此池中水以過此生。",
    "X87n1623_001:0231a12": "明恭食鹿 道豐噉羆",
    "X87n1623_001:0231a13": "[0231a13] 明恭。昔在俗時為隋高祖下&#x72B3;騎。與伴一人膂力相",
    "X87n1623_001:0231a14": "似。時皆猜忌。帝欲除之作餅兩裹。一餅內生鹿角一",
    "X87n1623_001:0231a15": "具。一餅內鹽五升。俱賜食之並盡。食鹽者腹裂而死。",
    "X87n1623_001:0231a16": "恭食鹿角全無所妨。因乃悟而出家。住會善寺。&#x751E;與",
    "X87n1623_001:0231a17": "超化寺爭地。彼多召無賴者百餘人來奪會善秋苗。",
    "X87n1623_001:0231a18": "眾咸憂愁。恭曰勿愁。乃取一大石可三十人得轉。恭",
    "X87n1623_001:0231a19": "獨拈之。遠擲如小土塊。彼徒一時奔走。(&#x72B3;音豹。即豹字省也。又音",
    "X87n1623_001:0231a20": "勺。獸豹文也○伴一人者。本傳作三人。傳文疑誤歟)",
    "X87n1623_001:0231a21": "[0231a21] 道豐。世稱得道之流也。為齊高祖仰重。帝命酒及一",
    "X87n1623_001:0231a22": "蒸羆置於殿上。&#x52C5;豐上殿賜食之。聊無辭讓。極意飽",
    "X87n1623_001:0231a23": "噉。帝大笑歸。謂弟子曰。除&#x5374;&#x7240;頭物。及撤&#x7240;。見向者",
    "X87n1623_001:0231a24": "帝賜蒸肫宛然而在。都無噉嚼之處。弟子大驚怪也。",
    "X87n1623_001:0231b01": "(置於殿上之置字疑寫倒當作帝命置酒及一蒸羆於殿上)",
    "X87n1623_001:0231b02": "僧實重瞳 法秀連眉",
    "X87n1623_001:0231b03": "[0231b03] 僧實。生而目有重瞳。光明外射。口繞黑子欹若斗形。",
    "X87n1623_001:0231b04": "腋懷鳳卵。七處俱平。人皆異之。果於釋教入明理性。",
    "X87n1623_001:0231b05": "周太祖文帝詔實曰。師目有重瞳。偏同虞舜。背隆傴",
    "X87n1623_001:0231b06": "僂。分若周公。可謂世寶矣。",
    "X87n1623_001:0231b07": "[0231b07] 曇摩蜜多。此云法秀。西竺人。來於漢土。年登七歲。大",
    "X87n1623_001:0231b08": "有節操善解眾經。生而連眉。相狀奇異。故此方人號",
    "X87n1623_001:0231b09": "之為連眉禪師。(來於。準本傳疑當作來游歟)",
    "X87n1623_001:0231b10": "慧遷白玉 辨相紫芝",
    "X87n1623_001:0231b11": "[0231b11] 慧遷。講說才能振名天下。&#x52C5;送舍利。於海州安和寺",
    "X87n1623_001:0231b12": "起塔掘地之際。忽感一白玉闊一尺餘。光彩明皎。人",
    "X87n1623_001:0231b13": "皆異之。",
    "X87n1623_001:0231b14": "[0231b14] 辨相。幼習經論兼曉儒宗。&#x52C5;送舍利。於吳州大禹寺",
    "X87n1623_001:0231b15": "忽騰光五色。建塔之所獲紫芝枝。長三尺餘。光色殊",
    "X87n1623_001:0231b16": "異。(吳州。本傳作越州。又三尺餘作二尺三寸)",
    "X87n1623_001:0231b17": "(銑)智藏踞座 道安登輦",
    "X87n1623_001:0231b18": "[0231b18] 智藏。少而神氣。長乃曉釋宗。武帝重之。頻請入內講",
    "X87n1623_001:0231b19": "演。&#x52C5;昇御座。&#x7FA3;臣議曰。御座唯天子所昇。沙門不可",
    "X87n1623_001:0231b20": "霑預。藏聞之。勃然作色。上正殿。踞法座曰。貧道昔為",
    "X87n1623_001:0231b21": "吳中俗官。尚不慚御榻。況復乃祖定光金輪釋子耶。",
    "X87n1623_001:0231b22": "檀越若殺貧道即殺。不慮無受生之處。帝乃罷&#x52C5;。依",
    "X87n1623_001:0231b23": "前昇座。",
    "X87n1623_001:0231b24": "[0231b24] 道安。性行高明而形貌陋黑。時人語曰漆道人。驚四",
    "X87n1623_001:0231c01": "鄰。秦苻堅深加禮重。堅與諸小國書云。晉氏伐吳。利",
    "X87n1623_001:0231c02": "在二陸。今朕破漢南。獲士一人有半爾。僕射權翼曰。",
    "X87n1623_001:0231c03": "未審誰耶。堅曰。安法師一人。習鑿齒半人。後堅出遊",
    "X87n1623_001:0231c04": "東苑。命安法師升輦同載。權翼諫曰。臣聞天子法駕",
    "X87n1623_001:0231c05": "侍中陪乘。安師毀形。不可參廁。堅勃然作色曰。安師",
    "X87n1623_001:0231c06": "道冥至境。德為時尊。朕舉天下之重未足以易之。非",
    "X87n1623_001:0231c07": "卿輩舉之榮。是朕之顯也。仍&#x52C5;權翼扶法師登輦。",
    "X87n1623_001:0231c08": "法開才華 曇延機辯",
    "X87n1623_001:0231c09": "[0231c09] 于法開。以義解才能知名天下。與謝安．王文度等為",
    "X87n1623_001:0231c10": "文學之友。故孫綽目之曰。深通內外。才華瞻逸。其在",
    "X87n1623_001:0231c11": "開公乎。晉哀帝累請講唱。",
    "X87n1623_001:0231c12": "[0231c12] 曇延。身長九尺五寸。手垂過膝。大曉三藏。機辯非常。",
    "X87n1623_001:0231c13": "為周大祖禮重。後入秦境。時陳有使周弘正者。深窮",
    "X87n1623_001:0231c14": "釋教兼曉儒宗。機辯過人游說三國。以周建德中&#x8858;",
    "X87n1623_001:0231c15": "命入秦。秦王見其機辯。朝堂大臣無敢對者。&#x52C5;境內",
    "X87n1623_001:0231c16": "能言之士不限道俗與弘正對論。時刺史中山公宇",
    "X87n1623_001:0231c17": "文氏上表奏延入京。秦王乃大集賢能觀其辯論。延",
    "X87n1623_001:0231c18": "直上座。秦主問曰。何不禮三寶。延曰自力兼微不假",
    "X87n1623_001:0231c19": "聖賢加助。遂與弘正論議三教。正被延數問不通。機",
    "X87n1623_001:0231c20": "辯不捷。便乃下座揚聲歎伏。禮拜為師。旦夕親近。目",
    "X87n1623_001:0231c21": "之曰曇延菩薩。",
    "X87n1623_001:0231c22": "道整出塵 智稱入善",
    "X87n1623_001:0231c23": "[0231c23] 道整。在俗姓趙名正。字文業。偽秦位至武威大守。性",
    "X87n1623_001:0231c24": "好譏諫。苻堅末年。堅寵鮮卑。正見堅及鮮卑。便乃歌",
    "X87n1623_001:0232a01": "曰。昔聞孟津河。千里作一曲。此水本自清。是誰攪令",
    "X87n1623_001:0232a02": "濁。堅動容曰是朕也。又曰。北園有一棗。布葉垂重蔭。",
    "X87n1623_001:0232a03": "外雖饒棘刺。內實懷赤心。堅曰非趙文業耶。正因而",
    "X87n1623_001:0232a04": "忽悟釋教。便乃出塵改名道整。與曇摩大三藏游於",
    "X87n1623_001:0232a05": "襄陽大傳教法。(譏諫。疑當作規諫)。",
    "X87n1623_001:0232a06": "[0232a06] 智稱。俗姓裴。幼乃性好弓馬。十七便為武官。後北討",
    "X87n1623_001:0232a07": "獫狁。每至交兵心懷慈憫。因乃歎曰。害人自濟。非仁",
    "X87n1623_001:0232a08": "之志矣。便解甲投師出家。從南澗宗法師學習。大曉",
    "X87n1623_001:0232a09": "解&#x7FA3;經。其名遠振。後集學徒一萬餘人。",
    "X87n1623_001:0232a10": "南陽雉鳩 法朗猴犬",
    "X87n1623_001:0232a11": "[0232a11] 有僧不出姓名。來于[利-禾+登]州。日食二雉鳩。僧俗盡皆嫌",
    "X87n1623_001:0232a12": "惡。每饌羞之。次有貧士求乞。其僧乃分其二足與之",
    "X87n1623_001:0232a13": "共食。僧食訖。命水盥洗嗽。忽見向者雉鳩從口飛出。",
    "X87n1623_001:0232a14": "一則能行。一則匍匐在地。貧士大驚。不覺亦出二雉",
    "X87n1623_001:0232a15": "鳩。足生全。道俗異之。號為南陽雉鳩和尚。",
    "X87n1623_001:0232a16": "[0232a16] 法朗。入道後居于鄂州。飲噉同俗。時共非之。常養一",
    "X87n1623_001:0232a17": "猴一犬。其狀偉大。與朗行坐相隨。若至食時。猴與犬",
    "X87n1623_001:0232a18": "將木盂來受食。與朗同食。食訖。猴戴木盂於頂。騎犬",
    "X87n1623_001:0232a19": "背上與俱行。朗若誦念。猴犬伏聽。朗聲發如雷。唇吻",
    "X87n1623_001:0232a20": "不動。其神怪莫測。",
    "X87n1623_001:0232a21": "(侵)道融少誦 知玄幼吟",
    "X87n1623_001:0232a22": "[0232a22] 道融。年十二便勤學習。師令先讀外書。乃往村借論",
    "X87n1623_001:0232a23": "語。至暮方歸其書。竟不借。歸室。師問其故。答曰彼已",
    "X87n1623_001:0232a24": "誦畢。師更借本覆之。不遺一字。眾乃大驚而異之。後",
    "X87n1623_001:0232b01": "果深窮三藏天下振名。(天下振名。疑當作振名天下)",
    "X87n1623_001:0232b02": "[0232b02] 知玄。字後覺。姓陳。祖父皆仕。玄雖在襁褓中。見佛僧",
    "X87n1623_001:0232b03": "長含喜色。年及五歲。祖父見其聰敏。因見花開令玄",
    "X87n1623_001:0232b04": "詠之。不數步間偶成詩曰。花開滿樹紅。花落萬枝空。",
    "X87n1623_001:0232b05": "唯餘一朵在。明日定隨風。祖父驚歎曰。吾望此子入",
    "X87n1623_001:0232b06": "仕榮家。今見其志定入空門矣。不踰年果求出家。備",
    "X87n1623_001:0232b07": "曉經論大有殊異。時共傳揚。",
    "X87n1623_001:0232b08": "辨公鶴下 僧範雁臨",
    "X87n1623_001:0232b09": "[0232b09] 晉僧辨。受業於遷．暢二師。深窮經義。有大聲相。時新",
    "X87n1623_001:0232b10": "亭劉紹請讀經教。其聲清雅。遂感&#x7FA3;鶴飛下喈前伏",
    "X87n1623_001:0232b11": "聽。卷終而去。",
    "X87n1623_001:0232b12": "[0232b12] 齊鄞東僧範。幼學儒宗。後曉釋教。時膠州刺史杜弼",
    "X87n1623_001:0232b13": "請於顯義寺講演。忽有&#x7FA3;雁飛臨法座伏聽。講終而",
    "X87n1623_001:0232b14": "去。後又感&#x7FA3;雀來座前伏聽。靈異至多。",
    "X87n1623_001:0232b15": "普曠刵耳 靜靄割心",
    "X87n1623_001:0232b16": "[0232b16] 普曠。勤苦為懷。多栖林野。後住樊州自靜。夜宿寒林。",
    "X87n1623_001:0232b17": "有人索其首者。曠乃引刀將斷。乞者止之。乃從索耳。",
    "X87n1623_001:0232b18": "曠乃便刵與。隋高祖時釋氏大興。黃巾生謗。曠乃爭",
    "X87n1623_001:0232b19": "論。立理既平。又刵一耳。後兩耳俱無。",
    "X87n1623_001:0232b20": "[0232b20] 靜靄。學道以來遁於太一山。梁武帝知靄名。下詔以",
    "X87n1623_001:0232b21": "車轝從衡到山迎靄。欲位以上卿。靄乃不就。謂弟子",
    "X87n1623_001:0232b22": "曰。吾見大法淪廢。吾無益於教。欲捨身命以答佛恩。",
    "X87n1623_001:0232b23": "眾皆不許。學者慕戀。乃更撰三寶集二十卷示與學",
    "X87n1623_001:0232b24": "徒。帝又下詔勸請。欲自到山。靄潛往巖頂磐石之上。",
    "X87n1623_001:0232c01": "自割身肉段段布於石上。引腸掛松枝。自餘筋肉手",
    "X87n1623_001:0232c02": "足頭面臠折盡皆分散。唯見骨及心藏。乃割心捧之",
    "X87n1623_001:0232c03": "而卒。學徒驚駭。(轝。音豫。舁土器也。今文恐寫誤。疑當作輦輿之字。又從衡疑當作從衛)",
    "X87n1623_001:0232c04": "慧果掘錢 慧義取金",
    "X87n1623_001:0232c05": "[0232c05] 慧果。習誦為務。忽於圊廁見一鬼致禮於果曰。昔為",
    "X87n1623_001:0232c06": "僧。作維那。多不如法。墮在噉[米/鬼]鬼中。知法師高明。願",
    "X87n1623_001:0232c07": "為度脫。有錢三千埋在&#x67F9;樹根下。可為福因。果遂告",
    "X87n1623_001:0232c08": "眾。因共掘之。得錢三千。為鬼作善。踰日復見。鬼曰已",
    "X87n1623_001:0232c09": "得脫苦矣。",
    "X87n1623_001:0232c10": "[0232c10] 慧義。久學佛乘。深通大義。為宋帝禮重。時冀州有法",
    "X87n1623_001:0232c11": "稱道人。臨終語弟子普嚴曰。嵩靈神曰。江東有將軍",
    "X87n1623_001:0232c12": "劉。應受天命。吾以三十二璧鎮金一鉼為信。人以其",
    "X87n1623_001:0232c13": "事聞帝。帝詔義謂曰。非常之事也。朕欲取之。亦須非",
    "X87n1623_001:0232c14": "常之人。然可致自。非法師親行恐無獲此。義遂行至",
    "X87n1623_001:0232c15": "嵩山。尋覓未得。乃燒香祝之。至七日。夜夢一長鬚老",
    "X87n1623_001:0232c16": "翁拄杖將義往璧處。指示曰在此石下。及明旦。周行",
    "X87n1623_001:0232c17": "山下至一處。似夢中所見之處。即於廟所石下果獲",
    "X87n1623_001:0232c18": "璧大小三十二枝。鎮金一鉼。此事書於宋史矣。",
    "X87n1623_001:0232c19": "(未)元曉難敵 智詵可畏",
    "X87n1623_001:0232c20": "[0232c20] 元曉。新羅人。居于彼土。以解行云高明。居民無不禮",
    "X87n1623_001:0232c21": "重。深洞佛乘廣撰文疏。或勇擊義團。或雄布文陳。彼",
    "X87n1623_001:0232c22": "國謂之曰。雖有萬人莫能敵曉。後入中華。大揚道譽。",
    "X87n1623_001:0232c23": "智詵。字慧成。少而明悟。大有節操。而多有嚴忌。深明",
    "X87n1623_001:0232c24": "律乘。侍蜀王秀請詣法聚寺集徒講演。有僧道恢。為",
    "X87n1623_001:0233a01": "人兇獫剛猛非常。遙見詵乃走避。人曰。公從來不畏",
    "X87n1623_001:0233a02": "一人。何故畏見詵律師耶。恢曰。此人佛法中王。那得",
    "X87n1623_001:0233a03": "不畏。人曰。以恢公勇。可不敵一律師耶。恢曰。縱力敵",
    "X87n1623_001:0233a04": "千人。遙見詵公。百脈已沈四支不舉。何敵之乎。時共",
    "X87n1623_001:0233a05": "語曰詵律師真可畏也。",
    "X87n1623_001:0233a06": "(寘)普明見形 慧&#x5058;出臂",
    "X87n1623_001:0233a07": "[0233a07] 普明。栖于天台山。習定為務。初建禪室狹小。欲毀而",
    "X87n1623_001:0233a08": "廣之。共頂禪師商議。頂勸勿改。時有括州刺史周孝",
    "X87n1623_001:0233a09": "節遙聞。施杉木浮海送來。于時明在赤城。頂亦在彼。",
    "X87n1623_001:0233a10": "頂忽見明身形長十丈餘高。杉松之上翼徒亦眾。孝",
    "X87n1623_001:0233a11": "節方來。與頂同見。驚歎其神。",
    "X87n1623_001:0233a12": "[0233a12] 慧侃。遊心教典深造其源。住棲霞寺。時來楊都訪偲",
    "X87n1623_001:0233a13": "法師。偲素知&#x5058;神異無方。因請侃見神力。&#x5058;曰。法師",
    "X87n1623_001:0233a14": "許。復何難。&#x5058;即從&#x7ABB;中出臂長二十餘丈。解齊熙寺",
    "X87n1623_001:0233a15": "佛殿上額將歸室中。侃謂偲曰。世人無遠識。見多驚",
    "X87n1623_001:0233a16": "駭。所以不現爾。法師高明。敢如是。(二十餘丈。本傳作數十丈也)",
    "X87n1623_001:0233a17": "孝龍八達 法周十智",
    "X87n1623_001:0233a18": "[0233a18] 晉支孝龍。曉悟&#x7FA3;經兼精外典。與阮瞻之徒並為知",
    "X87n1623_001:0233a19": "己。時以龍達悟非常。呼為八達。時諺嘲於龍曰。大晉",
    "X87n1623_001:0233a20": "龍興。天下為家。沙門何不全髮膚。去袈裟。釋胡服。被",
    "X87n1623_001:0233a21": "綾羅。龍曰。抱一以逍遙。唯寂以致誠。剪髮毀容改服",
    "X87n1623_001:0233a22": "變形。彼謂我辱。我棄彼榮。故無心於貴而愈貴。無心",
    "X87n1623_001:0233a23": "於足而愈足矣。",
    "X87n1623_001:0233a24": "[0233a24] 法周。大有文名。亦解本業。住曲池靜覺寺。其寺林本",
    "X87n1623_001:0233b01": "繁&#x9B31;池曲清澄。多於佳致。周乃狎十人解行相應者。",
    "X87n1623_001:0233b02": "同於此習學儒釋。賦&#x548F;風月。時即號之為曲池十智。",
    "X87n1623_001:0233b03": "(未)慧超學士 安玄都尉",
    "X87n1623_001:0233b04": "[0233b04] 慧超。幼投智藏出家。聽習經論明解煥然。與生徒有",
    "X87n1623_001:0233b05": "異。武帝聞而異之。&#x52C5;為壽光學士。",
    "X87n1623_001:0233b06": "[0233b06] 安玄者。初優婆塞。後乃為僧。博綜三教無不明解。漢",
    "X87n1623_001:0233b07": "靈之末游于洛陽。以功&#x52C5;為騎都尉。漸通漢言。能宣",
    "X87n1623_001:0233b08": "典教。與沙門講演義理。世所謂都尉者也。",
    "X87n1623_001:0233b09": "(寘)智文&#x5CEF;落 法雲華墜",
    "X87n1623_001:0233b10": "[0233b10] 智文。母懷之時。夢一梵僧把松枝曰。爾後生男以為",
    "X87n1623_001:0233b11": "麈尾。當大揚我教。及文生後。雋異不&#x7FA3;。乃令入道。備",
    "X87n1623_001:0233b12": "曉律藏日夕講說。乃夢二龍泛海而來。及在東安寺",
    "X87n1623_001:0233b13": "開講。麈尾纔振不覺兩箇山&#x5CEF;俱落。學徒驚怪。以詢",
    "X87n1623_001:0233b14": "建初瓊法師。瓊曰。斯吉之先兆。有二龍傳公講法。文",
    "X87n1623_001:0233b15": "有學徒甚多。唯道志．法成二人繼其師道。",
    "X87n1623_001:0233b16": "[0233b16] 法雲。母吳氏。初生雲時。忽見雲氣滿室光色瑩徹。因",
    "X87n1623_001:0233b17": "名法雲。出家之後不更易之。時梁武欽重同若誌公。",
    "X87n1623_001:0233b18": "誌亦重於雲。號為大林法師。雲長講次。時有天華散",
    "X87n1623_001:0233b19": "墜。舉眾咸見。歎異非常。",
    "X87n1623_001:0233b20": "(支)慧成擲&#x7B6F; 道生取匙",
    "X87n1623_001:0233b21": "[0233b21] 慧成。即智詵之字也。為炫法師之弟。時蜀王秀於法",
    "X87n1623_001:0233b22": "聚寺為詵設大會。詵忽捉&#x7B6F;問炫師曰。此處護淨否。",
    "X87n1623_001:0233b23": "炫曰。初還未檢校。承道不護淨。詵擲&#x7B6F;而起曰。寧噉",
    "X87n1623_001:0233b24": "屠兒食。此洋銅何得噉也。時會中僧徒五千餘人。一",
    "X87n1623_001:0233c01": "時盡散。其詵公持律嚴忌如此。",
    "X87n1623_001:0233c02": "[0233c02] 竺道生。即竺法汰之弟子也。初栖止廬山。講演經教",
    "X87n1623_001:0233c03": "慧解傳名。宋太祖文帝請入京師禮重。為設大齋一",
    "X87n1623_001:0233c04": "萬餘人。帝亦赴會。眾咸疑日晚未下食饌。帝曰始可",
    "X87n1623_001:0233c05": "中爾。生曰。白日麗天。天言始中。何得非中。生遂取匙",
    "X87n1623_001:0233c06": "索食便齋。於是大眾從之。其持衷若此。(持衷。疑當作折衷)",
    "X87n1623_001:0233c07": "(庚)惟儼大笑 曇憑雄聲",
    "X87n1623_001:0233c08": "[0233c08] 惟儼。幼栖止朗州藥山修習禪觀。一夜月明上彼山",
    "X87n1623_001:0233c09": "頂大笑一聲。聲應澧陽九十餘里。夜澧陽東人家長",
    "X87n1623_001:0233c10": "幼皆聞此大笑聲。盡驚怪。明旦展轉尋問推檢。直至",
    "X87n1623_001:0233c11": "藥山。徒侶各曰。和尚昨夜月明之時。上於山頂大笑。",
    "X87n1623_001:0233c12": "此必是歟。",
    "X87n1623_001:0233c13": "[0233c13] 曇憑。善於唱導。其聲雄大無以比方。一聲發時。便象",
    "X87n1623_001:0233c14": "馬悲鳴。行途駐步矣。",
    "X87n1623_001:0233c15": "僧慧二傑 明琰三英(明。疑當作智。本傳亦爾)",
    "X87n1623_001:0233c16": "[0233c16] 僧慧。少有雋才。大撰義疏。而辨說縱橫。長講三藏教",
    "X87n1623_001:0233c17": "典。與玄暢法師同時振譽。世號黑衣二傑。",
    "X87n1623_001:0233c18": "[0233c18] 智琰。在家朝宰。棄榮求寂。興揚教法。琰常與陳臨海",
    "X87n1623_001:0233c19": "國王弟道安法師及&#x5FA7;知三藏法師結交游處。世以",
    "X87n1623_001:0233c20": "其三僧道行慧解相敵。故號三英。傳名四海。",
    "X87n1623_001:0233c21": "法通多力 道開健行",
    "X87n1623_001:0233c22": "[0233c22] 法通。少入空門。極&#x5C2B;弱。隨風偃仆。同侶輕之。通垂淚",
    "X87n1623_001:0233c23": "即觀音像前發願曰。通聞菩薩聖鑒。乞垂念誘。免斯",
    "X87n1623_001:0233c24": "輕侮。因乃誦持不息。一日歸覲老母。假寐母家。庭中",
    "X87n1623_001:0234a01": "樹下忽見通睡。口中涎沫流出將有三升。母驚呼。覺",
    "X87n1623_001:0234a02": "問曰何事如此。通曰。夢有人遣三驢馱筋與通。噉姑",
    "X87n1623_001:0234a03": "一驢。聞呼覺。從是有大&#x7B6F;力人。謂是聖。時南山有一",
    "X87n1623_001:0234a04": "大石臼。重石百餘斤。通去負歸京都法海寺後。復見",
    "X87n1623_001:0234a05": "牛車。通倒曳走。于時天下壯士歎通天力士也。(姑一驢。疑",
    "X87n1623_001:0234a06": "當作茹一驢。或又姑一驢者姑且之義歟)",
    "X87n1623_001:0234a07": "[0234a07] 單道開。長隱山林。誦經四十餘萬言。在山中唯食&#x6822;",
    "X87n1623_001:0234a08": "實。後服細石子。時有阜陵太守遣馬迎開。開辭乃步",
    "X87n1623_001:0234a09": "行三百餘里一日早至。又以石虎建武中從西平來",
    "X87n1623_001:0234a10": "至南安。路有七百餘里。開一日行至。度一童子為沙",
    "X87n1623_001:0234a11": "彌。年十四。亦傳師教法。兼能遠行。與開相繼。",
    "X87n1623_001:0234a12": "普化挾木 香公堀坑",
    "X87n1623_001:0234a13": "[0234a13] 普化。不知何許人。千變萬化略無常度。時居真定府。",
    "X87n1623_001:0234a14": "一日忽擎挾棺木巡街告曰。化明日死去。人皆莫測。",
    "X87n1623_001:0234a15": "相率隨送。出城東門。揚聲告曰。今日葬不合青烏。經",
    "X87n1623_001:0234a16": "二日出城南門。亦隨之。又曰明日方吉。至明旦。化乃",
    "X87n1623_001:0234a17": "自坐于郊野如入定者。乃已卒。",
    "X87n1623_001:0234a18": "[0234a18] 香闍梨。梁初至益州青城山飛赴寺。時俗每至三月",
    "X87n1623_001:0234a19": "三日夕將酒肉游山取藥。香勸之不斷。後年三月又",
    "X87n1623_001:0234a20": "如前至。時俗坐已。香令人於座穿坑方丈餘。莫測其",
    "X87n1623_001:0234a21": "意。香謂曰。檀越常自飲噉。未嘗與香。今日為眾。須一",
    "X87n1623_001:0234a22": "頓。人爭奉肴酒。隨得隨盡。若填巨壑。識者怪之。至晚",
    "X87n1623_001:0234a23": "曰。我大醉飽。扶我就坑。及至坑所。張口大吐。雞肉自",
    "X87n1623_001:0234a24": "口出即能飛。羊肉自口出即能走。乃至魚[魚*且]&#x9D5E;鴨盡",
    "X87n1623_001:0234b01": "皆生活。眾大驚走。誓斷酒肉。山上永絕殺生之人。",
    "X87n1623_001:0234b02": "(青)曇始足白 羅叉眼青",
    "X87n1623_001:0234b03": "[0234b03] 曇始。入道之後大有外跡。游化關中。始足白於面。跣",
    "X87n1623_001:0234b04": "涉泥水未嘗沾污。天下咸呼白足和尚。時赫連勃勃",
    "X87n1623_001:0234b05": "斬戮關中。始後遇害。連遭數刃盡不能傷。於是隱遁",
    "X87n1623_001:0234b06": "山林。後拓跋燾入關中。有博陵崔浩猜忌佛法。乃信",
    "X87n1623_001:0234b07": "天師&#x5BBC;謙之。燾與浩遂於偽魏大平七年盡滅佛法。",
    "X87n1623_001:0234b08": "軍兵燒掠寺院。僧尼罷道。有竄者追捕得必梟斬。始",
    "X87n1623_001:0234b09": "聞下山。杖錫宮門。有司奏曰。有一道人足白於面。今",
    "X87n1623_001:0234b10": "到宮門。燾令斬之。不傷。遂以奏燾。燾大怒。自以所佩",
    "X87n1623_001:0234b11": "&#x5292;斫之數下。俱無傷損。時北園養虎。以始餧虎。虎皆",
    "X87n1623_001:0234b12": "潛伏不近。試以天師近之。虎大吼而來。燾知佛法殊",
    "X87n1623_001:0234b13": "勝乃退。上殿禮悔。後興佛法。(入關中之上。一有再字。減佛法。一作滅佛教)",
    "X87n1623_001:0234b14": "[0234b14] 卑摩羅叉。此云無垢眼。羅什禮為師。偏以律藏。精究",
    "X87n1623_001:0234b15": "戒之興。叉為始。道場慧觀新括宗旨記所判內禁輕",
    "X87n1623_001:0234b16": "重。大行京師。僧尼書寫。于時長安紙價增長。復行天",
    "X87n1623_001:0234b17": "下。叉為人眼青。時皆呼為青眼律師。",
    "X87n1623_001:0234b18": "僧洪鑄像 士行燒經",
    "X87n1623_001:0234b19": "[0234b19] 僧洪。住于京師。造丈六金像。鎔鑄告畢未及開摸。時",
    "X87n1623_001:0234b20": "晉末銅禁大嚴。犯者皆死。洪被囚禁于相府。心唯念",
    "X87n1623_001:0234b21": "佛。夜夢願鑄像來以手摩洪頂曰。無憂。明當免。及旦",
    "X87n1623_001:0234b22": "果聞欲行刑戮。府參軍監殺而牛奔車壞。因更&#x5C05;日。",
    "X87n1623_001:0234b23": "須臾有令免罪。",
    "X87n1623_001:0234b24": "[0234b24] 朱士行。出家之後。專務經論義解洞明。後入流沙至",
    "X87n1623_001:0234c01": "于闐國。遂獲禁本大乘經九十章。遣弟子將歸洛陽。",
    "X87n1623_001:0234c02": "之時于闐諸僧&#x7ADD;學小乘不曉大乘。遂白國王曰。漢",
    "X87n1623_001:0234c03": "地沙門欲以婆羅門書惑亂正法。王為地主。若不禁",
    "X87n1623_001:0234c04": "之聾盲漢地。王之咎也。王即不許&#x8CF7;經入漢。士行深",
    "X87n1623_001:0234c05": "懷痛心。乃求燒大乘經為證。王即許之。於是積薪殿",
    "X87n1623_001:0234c06": "前以火焚經。士行誓曰。若大法應漢地。經當不燃。乃",
    "X87n1623_001:0234c07": "投經火中。火即俱滅不損一字。遂得將歸洛陽。此燒",
    "X87n1623_001:0234c08": "經事即漢末也。明帝時騰．蘭與道法較勝燒經。與此",
    "X87n1623_001:0234c09": "不同矣。",
    "X87n1623_001:0234c10": "(質)生融上首 觀肇第一",
    "X87n1623_001:0234c11": "[0234c11] 宋道生．道融。皆通儒釋義理縱橫。復有慧觀．僧肇。亦",
    "X87n1623_001:0234c12": "窮內外辨論難敵。故當代英賢稱曰。通情則生融上",
    "X87n1623_001:0234c13": "首。精難則觀肇第一。其譽廣傳。",
    "X87n1623_001:0234c14": "智順持戒 道房授律",
    "X87n1623_001:0234c15": "[0234c15] 智順。入道之後居于鍾山退賢寺。幼乃專持戒法嚴",
    "X87n1623_001:0234c16": "忌非常。集徒稱唱長有千餘人。後臥病至甚。弟子曇",
    "X87n1623_001:0234c17": "和見師絕食日久。潛以蜜和少許米&#x7151;以進順。順食",
    "X87n1623_001:0234c18": "而吐之。索水洗[口*敕]。語弟子曇和曰。汝速出山門。不得",
    "X87n1623_001:0234c19": "還此。非我弟子。其秉戒如此。(山門傳中作雲門)",
    "X87n1623_001:0234c20": "[0234c20] 道房。性行清貞。少精律藏。勤苦講誘。學者多至。盡令",
    "X87n1623_001:0234c21": "改惡。中有不改者。房&#x8F19;為悲泣。授其律典。後終年至",
    "X87n1623_001:0234c22": "一百二十歲。人皆歎之。",
    "X87n1623_001:0234c23": "道超□□ 明徹□□",
    "X87n1623_001:0234c24": "[0234c24] 道超。姓少以勤篤居習學。內外塵埃。蟲聲聒耳。塵土",
    "X87n1623_001:0235a01": "埋膝而無忤耶。超答。時聞虫聲。足代簫管。塵土雖防。",
    "X87n1623_001:0235a02": "我未暇掃。其剛學若是。",
    "X87n1623_001:0235a03": "[0235a03] 明徹。六歲出家。教立志守操勤苦知名。與同學數僧",
    "X87n1623_001:0235a04": "師舊本朽壞。忽風雨吹屋欹倒。無物支持。數僧皆走。",
    "X87n1623_001:0235a05": "徹居其屋學業如故。人或問之。屋崩何不避耶。徹答",
    "X87n1623_001:0235a06": "曰。寸陰難廢爾。[0235a06] (已上蠹滅。纔殘此一百一十九字。今私依殘文并本傳。取意私補之云)",
    "X87n1623_001:0235a07": "[0235a07] (道超塵埋 明徹梁絕)",
    "X87n1623_001:0235a08": "[0235a08] (道超。姓陸。吳郡之人也。少以勤篤知名。超處獨房。屏絕賓伴居習學。內外塵埃滿室。蟋蟀鳴壁。中書郎張率謂曰。蟲聲聒耳。塵土埋膝。安能對此而無忤耶。超答。時聞",
    "X87n1623_001:0235a09": "虫聲。足代簫管。塵土雖[怡-台+方]。我未暇掃。其剛學若是)",
    "X87n1623_001:0235a10": "[0235a10] (明徹。六歲出家學教。立志守操勤苦知名。與同學數僧住師舊房。其房本朽壞。忽風雨吹屋欹倒。無物支持。數",
    "X87n1623_001:0235a11": "僧皆走。徹居其屋學業如故。或問之。屋崩何不避之耶。徹答曰。寸陰難癈爾)",
    "X87n1623_001:0235a12": "道英臥&#x6C37; 慧滿坐雪",
    "X87n1623_001:0235a13": "[0235a13] 道英。習禪為業。神異累陳。因行至龍臺澤池側。令弟",
    "X87n1623_001:0235a14": "子持衣。脫衣入水。經于六宿而出。告曰。雖在水中唯",
    "X87n1623_001:0235a15": "獘土坌我爾。後又屬嚴冬&#x6C37;雪厚壯。乃曰如此平地",
    "X87n1623_001:0235a16": "可不得眠。遂脫衣臥于&#x6C37;雪。三宿乃起曰。幾被火炙",
    "X87n1623_001:0235a17": "殺。",
    "X87n1623_001:0235a18": "[0235a18] 慧滿。初來相州遇那禪師。禪師授與禪法。因而大悟。",
    "X87n1623_001:0235a19": "唯著一衣復蓄二針。夏便通捨。冬則乞補。別無生計。",
    "X87n1623_001:0235a20": "後於洛州南會善寺側宿於&#x6822;墓中。遇雪深三尺。乃",
    "X87n1623_001:0235a21": "入寺見曇曠法師。曠怪問何來。滿曰法友來耶。曠遣",
    "X87n1623_001:0235a22": "尋坐處四邊。雪擁其身可積五六尺。(法友來。未詳)",
    "X87n1623_001:0235a23": "(月)藏母吞星 玄親夢月",
    "X87n1623_001:0235a24": "[0235a24] 智藏。姓顧。祖父皆仕於梁。父早亡。其母居于吳中。&#x751E;",
    "X87n1623_001:0235b01": "出繞吳城一匝。忽見密雲四布而中天開朗。眾星墜",
    "X87n1623_001:0235b02": "地。乃取一而吞之。因而有娠。及生藏。聰敏非常。出家",
    "X87n1623_001:0235b03": "興教。",
    "X87n1623_001:0235b04": "[0235b04] 知玄。姓陳。眉州人。祖父皆仕。母魏氏因夢月入于懷",
    "X87n1623_001:0235b05": "乃有孕。生於玄。幼便聰慧深悟釋宗。乃求入道。後三",
    "X87n1623_001:0235b06": "藏俱曉。化行岷蜀。蜀人歸信。不忍呼名。唯呼為陳菩",
    "X87n1623_001:0235b07": "薩焉。",
    "X87n1623_001:0235b08": "(屑)慧隆松寒 朗公霜潔",
    "X87n1623_001:0235b09": "[0235b09] 慧隆。幼學佛乘深解義理。宋明帝請隆於湘宮寺講",
    "X87n1623_001:0235b10": "說。學徒一千餘人。宋代名流多為交結。而節操容貌",
    "X87n1623_001:0235b11": "有若寒松。故汝南周顒目之曰。隆法師蕭散森&#x758E;。若",
    "X87n1623_001:0235b12": "霜下之松竹。(一千餘人。傳作八百餘人)",
    "X87n1623_001:0235b13": "[0235b13] 慧朗。廣學內外。擅名梁代。而肥貌潔白宛若雪霜。故",
    "X87n1623_001:0235b14": "時語云霜潔白朗。",
    "X87n1623_001:0235b15": "道常執志 亡名秉節",
    "X87n1623_001:0235b16": "[0235b16] 道常。與道標同學。大有才器。三藏備明。時秦主姚興",
    "X87n1623_001:0235b17": "見此二人。神氣雋朗有經國之量。乃令尚書令姚顯",
    "X87n1623_001:0235b18": "逼此二人罷道助振王業。又作詔與常．標云。卿等皎",
    "X87n1623_001:0235b19": "然之操實在可嘉。但君臨四海。治急須才。欲令奪卿",
    "X87n1623_001:0235b20": "法服。助翼贊時世。苟心存道味。寧繫白黑。望察此懷。",
    "X87n1623_001:0235b21": "不以守志為辭也。常等各有答云云。興又致書於什．",
    "X87n1623_001:0235b22": "[(丰*力)/石]。二師求免此二人罷道。常等被逼無已。執志不遑。",
    "X87n1623_001:0235b23": "乃投身巖谷而卒。(道常。傳作道恒。投身作遁身)",
    "X87n1623_001:0235b24": "[0235b24] 亡名。世襲衣冠。棄榮求道。性好吟嘯。偏賞丘林。名滿",
    "X87n1623_001:0235c01": "天下。梁元帝加禮重。帝見名器宇非常。有經濟之才。",
    "X87n1623_001:0235c02": "帝與朝省議之。欲以爵祿榮之。乃辭而不就。愈秉其",
    "X87n1623_001:0235c03": "節。帝謂之此高節道人也。乃作絕學箴文行於世矣。",
    "X87n1623_001:0235c04": "僧可臂斷 法願齒折",
    "X87n1623_001:0235c05": "[0235c05] 僧可。以禪為務。初達磨以楞伽法始傳于可。可於林",
    "X87n1623_001:0235c06": "野之間習學。遭賊斫斷其臂。不令人知亦不覺痛苦。",
    "X87n1623_001:0235c07": "後有法林者。亦遭賊斫臂。號叫通夕。可為治裹。乞食",
    "X87n1623_001:0235c08": "供林。林&#x6060;可手臂不便怒之。可曰。我亦無臂。師何怪",
    "X87n1623_001:0235c09": "怒。於是世人方覺可禪師臂斷。",
    "X87n1623_001:0235c10": "[0235c10] 法願。深學習儒釋。獨步江西。人以道行之聲聞于宋",
    "X87n1623_001:0235c11": "孝武帝。帝一日忽問願何故作菜食。願曰。貧道受戒",
    "X87n1623_001:0235c12": "以來。一齋度日食菜飯。帝強逼以肉食。願執志不迴。",
    "X87n1623_001:0235c13": "被逼無已。遂折兩齒而免。",
    "X87n1623_001:0235c14": "(東)淵度興西 基進化東",
    "X87n1623_001:0235c15": "[0235c15] 宋僧淵與曇度。俱曉教乘。義解相繼。其道興于江西。",
    "X87n1623_001:0235c16": "人稱為寶。",
    "X87n1623_001:0235c17": "[0235c17] 慧基．超進。行解相高。內外洞達。俱在江東大興佛法。",
    "X87n1623_001:0235c18": "人民遵化重之若神。",
    "X87n1623_001:0235c19": "(冬)彌天辨鼎 法安獲鐘",
    "X87n1623_001:0235c20": "[0235c20] 道安。晉習鑿齒初訪於安。安問曰子何人也。齒曰四",
    "X87n1623_001:0235c21": "海習鑿齒。已問安曰法師何名。安曰彌天釋道安。因",
    "X87n1623_001:0235c22": "此時皆呼為彌天。時秦王苻堅於藍田獲大鼎。容三",
    "X87n1623_001:0235c23": "十七斛。邊有篆文。朝庭莫有識者。以示於安。安曰此",
    "X87n1623_001:0235c24": "古篆書。云魯襄公所鑄。又於市得一銅斛。其形正圓。",
    "X87n1623_001:0236a01": "下向為斗。橫梁昴者為升。低者為合梁。一頭為籥籥。",
    "X87n1623_001:0236a02": "同黃鐘容半合。邊有篆文。堅又問安。安曰此王莽自",
    "X87n1623_001:0236a03": "言出自帝舜。龍集戊辰改正即位。以同律量。布之四",
    "X87n1623_001:0236a04": "方。欲小大器均。令天下取平。堅大賞之。&#x52C5;三&#x8218;學士",
    "X87n1623_001:0236a05": "有疑事皆師問於安法師。(昴當作昂也。昴星名。&#x4ECE;日卯。昂者升也。&#x4ECE;日卬也)",
    "X87n1623_001:0236a06": "[0236a06] 法安。慧遠之弟子也。精專經律。特持守戒行。於新陽",
    "X87n1623_001:0236a07": "縣寄居。此縣多虎。安為息人民建寺。後欲畫像。須得",
    "X87n1623_001:0236a08": "銅青。困不能得。夜夢神人指安&#x7240;前曰。此下有銅鐘。",
    "X87n1623_001:0236a09": "旦即掘之果獲二口。因以成像。復一口助遠師鑄像。",
    "X87n1623_001:0236a10": "一口武昌太守借看留之。",
    "X87n1623_001:0236a11": "超達伏草 難陀變笻",
    "X87n1623_001:0236a12": "[0236a12] 魏超達。多於學問。大有知見。時魏武帝禁圖讖尤急。",
    "X87n1623_001:0236a13": "有人誣達有之。乃禁達。榮陽獄令崔浩檢勘。達以實",
    "X87n1623_001:0236a14": "告浩。浩即大怒。以車輪繫頭。嚴防衛之。自知無路。專",
    "X87n1623_001:0236a15": "念觀音。至夜忽不覺車輪所守者。皆大困睡。而獄門",
    "X87n1623_001:0236a16": "忽開。達因走出。及曉追騎四出。達伏草中。騎不蹋草。",
    "X87n1623_001:0236a17": "達在草中並無傷損。而得免禍。",
    "X87n1623_001:0236a18": "[0236a18] 難陀。西域人。詭異不倫。恭慢無定。入于蜀境。將三少",
    "X87n1623_001:0236a19": "尼同行。或大醉狂歌。或聚眾說法。蜀境戍將深惡。捉",
    "X87n1623_001:0236a20": "陀苦責。陀曰。此三尼者妙於歌舞。戍將乃悅。遂夜留",
    "X87n1623_001:0236a21": "宿置酒同飲。乃假衣衫與三尼。又施粉黛列坐同歡。",
    "X87n1623_001:0236a22": "嬌態笑調世施其容。飲欲半酣。陀曰可請三尼舞乎。",
    "X87n1623_001:0236a23": "尼乃遂舞&#x7ADD;皆妙絕。陀曰婦人風邪。乃取戍將刀斫",
    "X87n1623_001:0236a24": "三尼頭落。血流數丈。戍將大驚。左右縛之。陀曰無草",
    "X87n1623_001:0236b01": "草也。看三尼乃笻杖也。血即向者所飲酒也。(世施其容。疑當",
    "X87n1623_001:0236b02": "作世絕其容。酉陽雜俎載此事云。三尼及坐。含[口*弟]調笑。逸態絕世)",
    "X87n1623_001:0236b03": "法願律虎 慧榮義龍",
    "X87n1623_001:0236b04": "[0236b04] 法願。即隋朝人。非與前宋時法願同。願大明律藏。東",
    "X87n1623_001:0236b05": "夏盛傳而義解洞曉。詞辨高高憉惇難敵。時號為律",
    "X87n1623_001:0236b06": "虎焉。",
    "X87n1623_001:0236b07": "[0236b07] 慧榮。陳時住禹穴莊嚴寺。講說縱橫三藏奧達。世稱",
    "X87n1623_001:0236b08": "義龍。時智者顗禪師說法。榮故來設問。數開徵引難",
    "X87n1623_001:0236b09": "問泉流。顗師解答鋒起事理煥然。榮自矜舞扇。扇便",
    "X87n1623_001:0236b10": "墮地。顗謂榮曰。禪定之力不可難也。當時大眾嘲榮",
    "X87n1623_001:0236b11": "曰。從來義龍今成伏鹿。扇既墮地何以遮羞。榮大慚",
    "X87n1623_001:0236b12": "而退。",
    "X87n1623_001:0236b13": "法進施體 僧富劃胸",
    "X87n1623_001:0236b14": "[0236b14] 法進。以習誦為業。屬宋代饑荒國蓄稍竭。進屢屢求",
    "X87n1623_001:0236b15": "乞以救饑餓。後無處可求。乃淨浴取刀及鹽至餓人",
    "X87n1623_001:0236b16": "所聚之處。次第授與法言。掛衣著樹投身餓者前曰。",
    "X87n1623_001:0236b17": "施汝共食。眾雖餓困猶義不忍。進即自割肉拄鹽與",
    "X87n1623_001:0236b18": "噉之。皮都盡。語餓者。若國王來。可以我骸骨奉之。果",
    "X87n1623_001:0236b19": "不踰時宋帝聞而來看。君民號泣。乃施麥三百斛以",
    "X87n1623_001:0236b20": "救餓者。(為業下。一有時字。若國王。上有曰字)",
    "X87n1623_001:0236b21": "[0236b21] 僧富。高陽人。少在俗將。家貧。常勤學業。採薪為燭以",
    "X87n1623_001:0236b22": "照讀書。後與習鑿齒同詣道安講。席因而大悟。為僧",
    "X87n1623_001:0236b23": "之後潛形野外。時村中有&#x7FA3;劫得一小兒。欲取心肝",
    "X87n1623_001:0236b24": "解神。富於路遇劫。具問其事。因脫衣以易小兒。&#x7FA3;劫",
    "X87n1623_001:0236c01": "不許。富曰大人五臟可用否。劫曰亦好。富曰。會須一",
    "X87n1623_001:0236c02": "死。死濟於人。雖死猶生。即取劫刀劃胸至臍。&#x7FA3;劫大",
    "X87n1623_001:0236c03": "驚。即送小兒還其家。路人見富如此。以針縫其腸。用",
    "X87n1623_001:0236c04": "藥封。久後得差也。"
}