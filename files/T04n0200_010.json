{
    "T04n0200_010:0250a02": "撰集百緣經卷第十",
    "T04n0200_010:0250a04": "吳月支優婆塞支謙譯",
    "T04n0200_010:0250a05": "諸緣品第十",
    "T04n0200_010:0250a06": "（九一）須菩提惡性緣",
    "T04n0200_010:0250a07": "爾時世尊，初始成佛，便欲教化諸龍王",
    "T04n0200_010:0250a08": "故，即便往至須彌山下，現比丘形，端坐思",
    "T04n0200_010:0250a09": "惟。時有金翅鳥王，入大海中捉一小龍，還",
    "T04n0200_010:0250a10": "須彌頂，規欲食噉。時彼小龍命故未斷，遙",
    "T04n0200_010:0250a11": "見比丘端坐思惟，至心求哀，尋即命終，生",
    "T04n0200_010:0250a12": "舍衛國婆羅門家，名曰負梨。端政殊妙，世",
    "T04n0200_010:0250a13": "所希有，因為立字，名須菩提。年漸長大，",
    "T04n0200_010:0250a14": "智慧聰明，無有及者；唯甚惡性，凡所眼",
    "T04n0200_010:0250a15": "見人及畜生，則便瞋罵，未曾休廢。父母",
    "T04n0200_010:0250a16": "親屬皆共厭患，無喜見者，遂便捨家入山",
    "T04n0200_010:0250a17": "林中，乃見鳥獸及以草木，風吹動搖，亦生",
    "T04n0200_010:0250a18": "瞋恚，終無喜心。時有山神，語須菩提言：",
    "T04n0200_010:0250a19": "「汝今何故，捨家來此山林之中，既不修善",
    "T04n0200_010:0250a20": "則無利益，唐自疲苦？今有世尊，在祇桓",
    "T04n0200_010:0250a21": "中，有大福德，能教眾生修善斷惡。今若",
    "T04n0200_010:0250a22": "至彼，必能除汝瞋恚惡毒。」時須菩提聞山",
    "T04n0200_010:0250a23": "神語，即生歡喜，尋問之曰：「今者世尊，為",
    "T04n0200_010:0250a24": "在何處？」山神答曰：「汝但眠眼，我自將汝，",
    "T04n0200_010:0250a25": "至世尊所。」時須菩提用山神語，眠目須",
    "T04n0200_010:0250a26": "臾，不覺自然在祇桓中，見佛世尊，三十",
    "T04n0200_010:0250a27": "二相、八十種好，光明普曜，如百千日，心懷",
    "T04n0200_010:0250a28": "歡喜，前禮佛足，却坐一面。佛即為說瞋恚",
    "T04n0200_010:0250a29": "過惡，愚癡煩惱，燒滅善根，增長眾惡，後",
    "T04n0200_010:0250b01": "受果報，墮在地獄，備受苦痛，不可稱計。",
    "T04n0200_010:0250b02": "設復得脫，或作龍蛇羅剎鬼神，心常含毒，",
    "T04n0200_010:0250b03": "更相殘害。時須菩提，聞佛世尊說是語",
    "T04n0200_010:0250b04": "已，心驚毛竪，尋自悔嘖，即於佛前，懺悔罪",
    "T04n0200_010:0250b05": "咎，豁然獲得須陀洹果，心懷喜悅，求入",
    "T04n0200_010:0250b06": "道次。佛即聽許：「善來比丘！」鬚髮自落，法服",
    "T04n0200_010:0250b07": "著身，便成沙門。精懃修習，得阿羅漢果，",
    "T04n0200_010:0250b08": "三明六通，具八解脫，諸天世人，所見敬仰。",
    "T04n0200_010:0250b09": "時諸比丘，見是事已，白佛言：「世尊！今此",
    "T04n0200_010:0250b10": "須菩提比丘，宿造何業，雖得為人，常懷",
    "T04n0200_010:0250b11": "瞋恚未曾休息，值佛世尊，出家得道？」爾",
    "T04n0200_010:0250b12": "時世尊告諸比丘：「汝等善聽！吾當為汝",
    "T04n0200_010:0250b13": "分別解說。此賢劫中，波羅奈國有佛出世，",
    "T04n0200_010:0250b14": "號曰迦葉。於彼法中有一比丘，常行勸化，",
    "T04n0200_010:0250b15": "一萬歲中，將諸比丘，處處供養。於後時間，",
    "T04n0200_010:0250b16": "僧有少緣，竟不隨從，便出惡罵：『汝等佷",
    "T04n0200_010:0250b17": "戾，狀似毒龍。』作是語已，尋即出去。以",
    "T04n0200_010:0250b18": "是業緣，五百世中，受毒龍身，心常含毒觸",
    "T04n0200_010:0250b19": "嬈眾生。今雖得人，宿習不除，故復生瞋。」",
    "T04n0200_010:0250b20": "佛告諸比丘：「欲知爾時勸化比丘惡口罵者，",
    "T04n0200_010:0250b21": "今須菩提是。由於爾時供養僧故，今得",
    "T04n0200_010:0250b22": "值我，出家得道。」爾時諸比丘，聞佛所說，",
    "T04n0200_010:0250b23": "歡喜奉行。",
    "T04n0200_010:0250b24": "（九二）◎長老比丘在母胎中六十年緣",
    "T04n0200_010:0250b25": "佛在王舍城迦蘭陀竹林。時彼城中，有一",
    "T04n0200_010:0250b26": "長者，財寶無量，不可稱計，選擇高門，娉",
    "T04n0200_010:0250b27": "以為婦，種種音樂，以娛樂之。足滿十月，便",
    "T04n0200_010:0250b28": "欲產子，然不肯出，尋重有娠，足滿十",
    "T04n0200_010:0250b29": "月，復產一子，先懷妊者，住在右脇。如是次",
    "T04n0200_010:0250c01": "第，懷妊九子，各滿十月而產，唯先一子，",
    "T04n0200_010:0250c02": "故在胎中，不得出外。其母極患，設諸湯",
    "T04n0200_010:0250c03": "藥，以自療治，病無降損，囑及家中：「我腹",
    "T04n0200_010:0250c04": "中子，故活不死，今若設終，必開我腹，取",
    "T04n0200_010:0250c05": "子養育。」其母於時，不免所患，即便命終。",
    "T04n0200_010:0250c06": "時諸眷屬，載其尸骸，詣於塜間，請大醫耆",
    "T04n0200_010:0250c07": "婆，破腹看之。得一小兒，形狀如故，頭",
    "T04n0200_010:0250c08": "鬢皓白，俯僂而行，四向顧視，語諸親言：「汝",
    "T04n0200_010:0250c09": "等當知！我由先身惡口罵辱諸眾僧故，處",
    "T04n0200_010:0250c10": "此生熟藏中，經六十年受是苦惱，難可",
    "T04n0200_010:0250c11": "叵當。」時諸親屬，聞兒語已，號[口*睪]涕哭，悲",
    "T04n0200_010:0250c12": "不能答。爾時世尊，遙知此兒善根已熟，",
    "T04n0200_010:0250c13": "將諸大眾，往到尸所，告小兒言：「汝是長老",
    "T04n0200_010:0250c14": "比丘不？」答言：「實是。」第二第三，亦如是問，故",
    "T04n0200_010:0250c15": "言道是。時諸大眾，見此小兒與佛答對，各",
    "T04n0200_010:0250c16": "懷疑惑，前白佛言：「今此老兒，宿造何業，",
    "T04n0200_010:0250c17": "處在胎中，頭髮皓白，俯僂而行，復與如",
    "T04n0200_010:0250c18": "來共相答問？」爾時世尊，告諸大眾：「汝等",
    "T04n0200_010:0250c19": "諦聽！吾當為汝分別解說。此賢劫中，波羅",
    "T04n0200_010:0250c20": "奈國有佛出世，號曰迦葉。有諸比丘，夏",
    "T04n0200_010:0250c21": "坐安居，眾僧和合，差一比丘，年在老耄，為",
    "T04n0200_010:0250c22": "僧維那，共立制限。於此夏坐，要得道者，",
    "T04n0200_010:0251a01": "聽共自恣；若未得者，不聽自恣。今此維",
    "T04n0200_010:0251a02": "那，獨不得道，僧皆不聽布薩自恣，心懷懊",
    "T04n0200_010:0251a03": "惱，而作是言：『我獨為爾營理僧事，令汝等",
    "T04n0200_010:0251a04": "輩安隱行道，今復返更不聽自恣布薩羯",
    "T04n0200_010:0251a05": "磨。』即便瞋恚，罵辱眾僧。尋即牽捉，閉著",
    "T04n0200_010:0251a06": "室中，作是唱言：『使汝等輩，常處闇冥，不",
    "T04n0200_010:0251a07": "見光明，如我今者處此闇室。』作是語已，",
    "T04n0200_010:0251a08": "自戮命終，墮地獄中，受大苦惱，今始得脫，",
    "T04n0200_010:0251a09": "故在胎中，受是苦惱。」爾時眾會，聞佛所",
    "T04n0200_010:0251a10": "說，各各自護身口意業，厭離生死，有得須",
    "T04n0200_010:0251a11": "陀洹者、斯陀含者、阿那含者、阿羅漢者，有",
    "T04n0200_010:0251a12": "發辟支佛心者，有發無上菩提心者。時",
    "T04n0200_010:0251a13": "諸親屬，還將老兒，詣家養育。年漸長大，放",
    "T04n0200_010:0251a14": "令出家，精懃修習，得阿羅漢果。時諸比丘，",
    "T04n0200_010:0251a15": "見是事已，白佛言：「世尊！今此老兒比丘，",
    "T04n0200_010:0251a16": "宿殖何福，出家未久，獲羅漢果？」佛告諸",
    "T04n0200_010:0251a17": "比丘：「緣於往昔供養眾僧，及作維那營",
    "T04n0200_010:0251a18": "僧事故，今得值我，出家得道。」爾時諸比",
    "T04n0200_010:0251a19": "丘，聞佛所說，歡喜奉行。",
    "T04n0200_010:0251a20": "（九三）◎兀手比丘緣",
    "T04n0200_010:0251a21": "佛在舍衛國祇樹給孤獨園。時彼城中，有",
    "T04n0200_010:0251a22": "一長者，財寶無量，不可稱計，選擇族望，",
    "T04n0200_010:0251a23": "娉以為婦，作諸伎樂，以娛樂之。其婦懷",
    "T04n0200_010:0251a24": "妊，足滿十月，產一男兒，兀無有手，產便",
    "T04n0200_010:0251a25": "能語，作是唱言：「今此手者，甚為難得，深生",
    "T04n0200_010:0251a26": "愛惜。」父母怪之，召諸相師，占相此兒。相",
    "T04n0200_010:0251a27": "師覩已，問其父母：「此兒產時，有何瑞相？」父",
    "T04n0200_010:0251a28": "母答言：「此兒產已，作是唱言：『今此手者，甚",
    "T04n0200_010:0251a29": "為難得。』」因為立字，名曰兀手。年漸長大，",
    "T04n0200_010:0251b01": "稟性調順，聰明黠慧。將諸親友漸行觀",
    "T04n0200_010:0251b02": "看，到祇桓中，見佛世尊，三十二相、八十種",
    "T04n0200_010:0251b03": "好，光明赫奕如百千日，心懷歡喜，前禮",
    "T04n0200_010:0251b04": "佛足，却住一面。佛即為其種種說法，心",
    "T04n0200_010:0251b05": "開意解，得須陀洹果。歸辭父母，求索入",
    "T04n0200_010:0251b06": "道。父母愛念，不能違逆，將詣佛所，求索出",
    "T04n0200_010:0251b07": "家。佛即告言：「善來比丘！」鬚髮自落，法服著",
    "T04n0200_010:0251b08": "身，便成沙門。精懃修習，得阿羅漢果，三明",
    "T04n0200_010:0251b09": "六通具八解脫，諸天世人，所見敬仰。時諸",
    "T04n0200_010:0251b10": "比丘，見是事已，而白佛言：「今此兀手比",
    "T04n0200_010:0251b11": "丘，宿殖何福，生已能語，然無有手，又",
    "T04n0200_010:0251b12": "值世尊，得獲道跡？」爾時世尊，告諸比",
    "T04n0200_010:0251b13": "丘：「汝等諦聽！吾當為汝分別解說。此賢",
    "T04n0200_010:0251b14": "劫中，波羅奈國有佛出世，號曰迦葉。有",
    "T04n0200_010:0251b15": "二比丘，一是羅漢，二是凡夫，為說法師。時諸",
    "T04n0200_010:0251b16": "民眾，競共請喚，常將法師，受檀越請。脫於",
    "T04n0200_010:0251b17": "一日，法師不在，將餘者行。瞋恚罵言：『我常",
    "T04n0200_010:0251b18": "為汝，洗鉢給水，今更返將餘者共行。自今",
    "T04n0200_010:0251b19": "以往，更為汝使令我無手。』作是語已，",
    "T04n0200_010:0251b20": "各自辭退，止不共行。以是業緣，五百世中，",
    "T04n0200_010:0251b21": "受是果報，是故唱言：『今此手者，甚為難得。』」",
    "T04n0200_010:0251b22": "佛告諸比丘：「欲知彼時法師比丘作呪誓",
    "T04n0200_010:0251b23": "者，今兀手比丘是。由於彼時供給聖人故，",
    "T04n0200_010:0251b24": "今得值我，出家得道。」佛說是兀手緣時，",
    "T04n0200_010:0251b25": "諸比丘等，各各自護身口意業，厭惡生死，",
    "T04n0200_010:0251b26": "有得須陀洹者、斯陀含者、阿那含者、阿羅",
    "T04n0200_010:0251b27": "漢者，有發辟支佛心者，有發無上菩提",
    "T04n0200_010:0251b28": "心者。爾時諸比丘，聞佛所說，歡喜奉行。",
    "T04n0200_010:0251b29": "（九四）◎梨軍支比丘緣",
    "T04n0200_010:0251c01": "佛在舍衛國祇樹給孤獨園。時彼城中，有",
    "T04n0200_010:0251c02": "一婆羅門，其婦懷妊足滿十月，產一男兒，",
    "T04n0200_010:0251c03": "容貌弊惡，身體臭穢，飲母乳時，能使乳",
    "T04n0200_010:0251c04": "壞，若雇餘者，亦皆敗壞；唯以酥蜜，塗指",
    "T04n0200_010:0251c05": "令舐得濟軀命，因為立字號梨軍支。",
    "T04n0200_010:0251c06": "年漸長大，遂復薄福，求索飲食，未曾得飽。",
    "T04n0200_010:0251c07": "見諸沙門，威儀詳序，執持應器，入城",
    "T04n0200_010:0251c08": "乞食滿鉢而還，見已歡喜，作是念言：「我今",
    "T04n0200_010:0251c09": "當往詣佛世尊，求作沙門，或能得飽。」作",
    "T04n0200_010:0251c10": "是念已，即詣祇桓，求佛出家。佛即告言：",
    "T04n0200_010:0251c11": "「善來比丘！」鬚髮自落，法服著身，便成沙門。",
    "T04n0200_010:0251c12": "精懃修習，得阿羅漢果。而行乞食亦不",
    "T04n0200_010:0251c13": "獲得，便自悔責，入其塔中，見少坌污，即",
    "T04n0200_010:0251c14": "便掃灑。時到乞食，即便豐足。心懷歡喜，白",
    "T04n0200_010:0251c15": "眾僧言：「從今以往眾僧塔寺聽我掃灑。",
    "T04n0200_010:0251c16": "所以然者？由掃灑故，乞食得飽。」僧即聽",
    "T04n0200_010:0251c17": "許，常令掃灑。又於一日，愚癡所縛，眠不覺",
    "T04n0200_010:0251c18": "曉，未及掃灑。時舍利弗，將五百弟子，從",
    "T04n0200_010:0251c19": "他邦來，問訊世尊，見佛塔中有少塵坌，即",
    "T04n0200_010:0251c20": "便掃之。時梨軍支便從眠覺，見舍利弗掃",
    "T04n0200_010:0252a01": "灑已竟，心懷悵恨，語舍利弗：「汝掃我地，令",
    "T04n0200_010:0252a02": "我今者飢困一日。」時舍利弗聞是語已，",
    "T04n0200_010:0252a03": "而告之言：「我於今者，自當共汝入城受",
    "T04n0200_010:0252a04": "請，可得飽滿，汝勿憂也。」時梨軍支聞是",
    "T04n0200_010:0252a05": "語已，心懷泰然。受請時到，共舍利弗入",
    "T04n0200_010:0252a06": "城受請，正值檀越夫婦鬪諍，竟不得食，",
    "T04n0200_010:0252a07": "飢餓而還。時舍利弗於第二日，復更語言：",
    "T04n0200_010:0252a08": "「我於今朝，當自將汝受長者請，令汝飽",
    "T04n0200_010:0252a09": "足。」時到將往，其上中下，皆悉得食，唯此一",
    "T04n0200_010:0252a10": "人獨不得食，高聲唱言：「我不得食。」爾時",
    "T04n0200_010:0252a11": "主人，都無聞者，飢困而還。爾時阿難，聞",
    "T04n0200_010:0252a12": "是事已，深生憐愍，於第三日，語梨軍支",
    "T04n0200_010:0252a13": "言：「我於今朝，隨佛受請，為汝取食，定使",
    "T04n0200_010:0252a14": "飽滿。」然彼阿難，受持如來八萬四千諸法藏",
    "T04n0200_010:0252a15": "門，未曾漏脫，今故為此梨軍支比丘，取",
    "T04n0200_010:0252a16": "其飲食，忽然不憶，空鉢而還。於第四日，阿",
    "T04n0200_010:0252a17": "難復更為其取食，還歸所止，道逢惡狗，所",
    "T04n0200_010:0252a18": "為[齒*齊][口*制]，飲食棄地空鉢而還，復不得食。",
    "T04n0200_010:0252a19": "於第五日，大目揵連復為取食，還歸所",
    "T04n0200_010:0252a20": "止，道中復為金翅鳥王，見為搏[口*制]，合",
    "T04n0200_010:0252a21": "鉢持去置大海中，復不得食。於第六日，",
    "T04n0200_010:0252a22": "時舍利弗復為取食，到彼房門，門自然閉，",
    "T04n0200_010:0252a23": "復以神力，入其房內，踊出其前，失鉢墮",
    "T04n0200_010:0252a24": "地，至金剛際。復以神力，申手取鉢，其口",
    "T04n0200_010:0252a25": "復噤，竟不能食；日時已過，口輒自開。於",
    "T04n0200_010:0252a26": "第七日，竟不得食，極生慚愧，於四眾前，",
    "T04n0200_010:0252a27": "飡沙飲水，即入涅槃。時諸比丘，見是",
    "T04n0200_010:0252a28": "事已，怪其所由。「梨軍支比丘，宿造何業，",
    "T04n0200_010:0252a29": "產則飢餓，初無豐足，復以何緣，出家得道？」",
    "T04n0200_010:0252b01": "爾時世尊，告諸比丘：「汝等諦聽！吾當為",
    "T04n0200_010:0252b02": "汝分別解說。乃往過去無量世中，波羅奈",
    "T04n0200_010:0252b03": "國有佛出世，號曰帝幢，將諸比丘，遊行教",
    "T04n0200_010:0252b04": "化。時有長者，名曰瞿彌，見佛及僧，深生信",
    "T04n0200_010:0252b05": "敬，請來供養，日日如是。便經後時，其父崩",
    "T04n0200_010:0252b06": "亡，母故惠施，子極恡惜，遮不聽施，乃至",
    "T04n0200_010:0252b07": "計食與母，母故分減，施佛及僧。子聞瞋",
    "T04n0200_010:0252b08": "恚，即便捉母，閉著空屋，鎖戶棄去，至七",
    "T04n0200_010:0252b09": "日頭，母極飢困，從子索食，兒答母曰：『何",
    "T04n0200_010:0252b10": "如飡沙飲水足活？今者何為從我索食？』",
    "T04n0200_010:0252b11": "作是語已，捨之而去。竟不得食，母便去",
    "T04n0200_010:0252b12": "世。其子於後，即便命終，入阿鼻獄，受苦",
    "T04n0200_010:0252b13": "畢已，還生人中，飢困如是。」佛告諸比丘：",
    "T04n0200_010:0252b14": "「欲知彼時斷母食者，今梨軍支比丘是。",
    "T04n0200_010:0252b15": "由於往昔供養佛故，今得值我，出家",
    "T04n0200_010:0252b16": "得道。」爾時諸比丘，聞佛所說，歡喜奉行。",
    "T04n0200_010:0252b17": "（九五）◎唱言生死極苦緣",
    "T04n0200_010:0252b18": "佛在舍衛國祇樹給孤獨園。時彼城中，有",
    "T04n0200_010:0252b19": "一長者，財寶無量，不可稱計，選擇良賢，",
    "T04n0200_010:0252b20": "娉以為婦，作倡伎樂，以娛樂之。其婦懷",
    "T04n0200_010:0252b21": "妊，足滿十月，產一男兒，自憶宿命，產已唱",
    "T04n0200_010:0252b22": "言：「生死極苦。」因為立字，名生死苦。年",
    "T04n0200_010:0252b23": "漸長大，凡見人時，由故唱言生死極苦，然",
    "T04n0200_010:0252b24": "於父母師僧耆舊有德，慈心孝順，言常含",
    "T04n0200_010:0252b25": "笑，終不出於麁惡言語。將諸親友出城",
    "T04n0200_010:0252b26": "觀看，漸次遊行到祇桓中，見佛世尊，三",
    "T04n0200_010:0252b27": "十二相、八十種好，光明暉曜，如百千日，心",
    "T04n0200_010:0252b28": "懷歡喜，前禮佛足，却坐一面。佛即為其",
    "T04n0200_010:0252b29": "說四諦法，心開意解，得須陀洹果。歸辭父",
    "T04n0200_010:0252c01": "母，求索入道。父母愛念，不能違逆，將詣佛",
    "T04n0200_010:0252c02": "所，求索出家。佛即告言：「善來比丘！」鬚髮自",
    "T04n0200_010:0252c03": "落，法服著身，便成沙門。精懃修習，得阿",
    "T04n0200_010:0252c04": "羅漢果，三明六通，具八解脫，諸天世人，所",
    "T04n0200_010:0252c05": "見敬仰。時諸比丘，見是事已，白佛言：",
    "T04n0200_010:0252c06": "「世尊！今此生死比丘，宿殖何福，生便能",
    "T04n0200_010:0252c07": "語，自憶宿命，又值如來，出家得道？」爾時",
    "T04n0200_010:0252c08": "世尊，告諸比丘：「汝等善聽！吾當為汝分",
    "T04n0200_010:0252c09": "別解說。此賢劫中，人壽二萬歲，波羅奈國",
    "T04n0200_010:0252c10": "有佛出世，號曰迦葉。於彼法中，有一沙彌，",
    "T04n0200_010:0252c11": "奉事和上。時彼城中，作大節會，爾時沙",
    "T04n0200_010:0252c12": "彌語和上言：『今節會日，宜早乞食，必當",
    "T04n0200_010:0252c13": "多獲。』師即答言：『日時故早，且可坐禪。』第二",
    "T04n0200_010:0252c14": "第三，如是白師，師猶不從。沙彌瞋恚，惡口",
    "T04n0200_010:0252c15": "罵言：『今者何故不舍中死？』作是語已，尋",
    "T04n0200_010:0252c16": "即出去，入城乞食，還歸所止，向師懺悔。",
    "T04n0200_010:0252c17": "由是業緣，五百世中，墮地獄中，受諸苦痛，",
    "T04n0200_010:0252c18": "今始得脫，是故唱言生死極苦。」佛告諸比",
    "T04n0200_010:0253a01": "丘：「欲知彼時罵師沙彌者，今生死比丘",
    "T04n0200_010:0253a02": "是。」爾時諸比丘，聞佛所說，歡喜奉行。",
    "T04n0200_010:0253a03": "（九六）◎長者身體生瘡緣",
    "T04n0200_010:0253a04": "佛在舍衛國祇樹給孤獨園。時彼城中，有",
    "T04n0200_010:0253a05": "一長者，財寶無量，不可稱計，選擇高門，",
    "T04n0200_010:0253a06": "娉以為婦，種種音樂，以娛樂之。足滿十月，",
    "T04n0200_010:0253a07": "產一男兒，身體有瘡，甚患苦痛，呻號叫喚，",
    "T04n0200_010:0253a08": "未曾休息。年漸長大，瘡皆潰爛，膿血橫流，",
    "T04n0200_010:0253a09": "常患疼痛，因為立字，名曰呻號。父母憐",
    "T04n0200_010:0253a10": "愍，設諸方藥，雖加療治，瘡無除愈。年",
    "T04n0200_010:0253a11": "漸長大，聞諸人語：「祇桓精舍，有好良醫，",
    "T04n0200_010:0253a12": "善療眾病，能令除愈。」尋即往至，詣祇桓",
    "T04n0200_010:0253a13": "中，見佛世尊，三十二相、八十種好，光明暉",
    "T04n0200_010:0253a14": "曜，如百千日，心懷喜悅，前禮佛足，却坐",
    "T04n0200_010:0253a15": "一面。佛即為說五盛陰苦，是瘡是癰，如毒箭",
    "T04n0200_010:0253a16": "入心傷害於人，皆是眾病之根本也。時呻號",
    "T04n0200_010:0253a17": "子，聞佛世尊說是語已，深自咎嘖，",
    "T04n0200_010:0253a18": "向佛世尊，懺悔罪咎，瘡尋除差，心懷歡",
    "T04n0200_010:0253a19": "喜，求索出家。佛即告言：「善來比丘！」鬚髮自",
    "T04n0200_010:0253a20": "落，法服著身，便成沙門。精懃修道，得阿",
    "T04n0200_010:0253a21": "羅漢果。時諸比丘，見是事已，白佛言：「世",
    "T04n0200_010:0253a22": "尊！今此呻號比丘，宿造何業，初產之時，身",
    "T04n0200_010:0253a23": "有惡瘡，膿血橫流，甚可惡見？復以何緣，出",
    "T04n0200_010:0253a24": "家得道？」爾時世尊，告諸比丘：「汝等諦聽！",
    "T04n0200_010:0253a25": "吾當為汝分別解說。乃往過去無量世時，波",
    "T04n0200_010:0253a26": "羅奈國，有二長者，各悉巨富，資財無量，",
    "T04n0200_010:0253a27": "因相忿諍。其一長者，大齎珍寶，貢奉與王。",
    "T04n0200_010:0253a28": "王納受已，讒彼長者：『彼人惡心，常懷姧謀，",
    "T04n0200_010:0253a29": "規欲害我。唯願大王！聽我任意治彼長者。』",
    "T04n0200_010:0253b01": "王即然可。尋至其家，執彼長者，繫縛搒笞，",
    "T04n0200_010:0253b02": "楚毒無量，舉身傷破，膿血橫流，痛不可言。",
    "T04n0200_010:0253b03": "時彼長者，既得免已，深自思惟：『有身皆苦，",
    "T04n0200_010:0253b04": "眾惡所集多諸災禍，甚可厭患。我於彼人，",
    "T04n0200_010:0253b05": "無大怨讐，橫見傷毀，乃至如此。』即自思",
    "T04n0200_010:0253b06": "惟，詣山林中，觀察有為皆是無常，深悟解",
    "T04n0200_010:0253b07": "空，成辟支佛，視諸怨親，心皆平等。念：『彼長",
    "T04n0200_010:0253b08": "者加惡於我，將來之世，墮於地獄，受大",
    "T04n0200_010:0253b09": "苦痛。我今當往為現神變，令彼開悟。』作",
    "T04n0200_010:0253b10": "是念已，詣長者前，踊身虛空，作十八變。時",
    "T04n0200_010:0253b11": "彼長者，見是變已，深懷渴仰，倍生信敬，",
    "T04n0200_010:0253b12": "即請令坐，為設餚饍種種供養，向辟支佛",
    "T04n0200_010:0253b13": "懺悔先罪。」佛告諸比丘：「欲知彼時向彼",
    "T04n0200_010:0253b14": "國王讒其長者、考掠搒笞者，今呻號比丘",
    "T04n0200_010:0253b15": "是。」爾時諸比丘，聞佛所說，歡喜奉行。◎",
    "T04n0200_010:0253b16": "（九七）◎醜陋比丘緣",
    "T04n0200_010:0253b17": "佛在舍衛國祇樹給孤獨園。時彼城中，有",
    "T04n0200_010:0253b18": "一長者，選擇高門，娉以為婦，作倡伎樂，以",
    "T04n0200_010:0253b19": "娛樂之。其婦懷妊，足滿十月，產一男兒",
    "T04n0200_010:0253b20": "形貌極醜，狀似惡鬼，有人見者，捨之而",
    "T04n0200_010:0253b21": "去。年漸長大，父母厭患，駈令遠棄。乃至畜",
    "T04n0200_010:0253b22": "生，見此醜陋，尚懷怖懼，何況人類？又於",
    "T04n0200_010:0253b23": "一時，詣林樹間，採取花果，以自存活。飛鳥",
    "T04n0200_010:0253b24": "走獸，有見之者，無不怖畏，絕跡此林，",
    "T04n0200_010:0253b25": "無敢住者。爾時世尊，常以慈悲，晝夜六",
    "T04n0200_010:0253b26": "時，觀察眾生，誰應可度輒往度之。知彼醜",
    "T04n0200_010:0253b27": "陋善根已熟、化度時到，佛告比丘：「我等今者，",
    "T04n0200_010:0253b28": "皆當往詣彼山林中化彼醜陋。」爾時世尊，",
    "T04n0200_010:0253b29": "將諸比丘，到山林中。時彼醜陋，見佛世尊，",
    "T04n0200_010:0253c01": "即欲避走。佛以神力，使不得去。時諸比",
    "T04n0200_010:0253c02": "丘，各在樹下，結跏趺坐，繫念在前。爾時",
    "T04n0200_010:0253c03": "世尊，即便化作一醜陋人，執持應器，盛滿",
    "T04n0200_010:0253c04": "中食，漸向醜陋。醜陋見已，形狀類己，心",
    "T04n0200_010:0253c05": "懷喜悅：「今此人者真是我伴。」尋來共語，同器",
    "T04n0200_010:0253c06": "而食。時此飯者，香味甘美，既食之已，時彼",
    "T04n0200_010:0253c07": "化人，忽然端政。醜陋問言：「汝今何故，忽然",
    "T04n0200_010:0253c08": "端政？」化人答言：「我食此飯，兼以善心，觀",
    "T04n0200_010:0253c09": "彼樹下坐禪比丘，使我端政。」醜陋聞已，尋",
    "T04n0200_010:0253c10": "復效之，善心觀彼坐禪比丘，尋得端政。心",
    "T04n0200_010:0253c11": "懷喜悅，即向化人，深生信解。於時化人，",
    "T04n0200_010:0253c12": "還復本形。醜陋見佛，三十二相、八十種",
    "T04n0200_010:0253c13": "好，光明普曜，如百千日，前禮佛足，却坐",
    "T04n0200_010:0253c14": "一面。佛即為其種種說法，心開意解，得須",
    "T04n0200_010:0253c15": "陀洹果，即於佛前，求索出家。佛即告言：「善",
    "T04n0200_010:0253c16": "來比丘！」鬚髮自落，法服著身，便成沙門。精",
    "T04n0200_010:0253c17": "懃修道，得阿羅漢果。時諸比丘，見是事",
    "T04n0200_010:0253c18": "已，白佛言：「世尊！今此醜陋比丘，宿造何",
    "T04n0200_010:0253c19": "業，雖受人形，醜陋乃爾，復值世尊出家得",
    "T04n0200_010:0253c20": "道？」爾時世尊，告諸比丘：「汝等善聽！吾當",
    "T04n0200_010:0253c21": "為汝分別解說。乃往過去無量世中，波羅[木*奈]",
    "T04n0200_010:0253c22": "國有佛出世，號曰弗沙，在一樹下，結跏趺",
    "T04n0200_010:0253c23": "坐。我及彌勒俱為菩薩，到彼佛所，種種供",
    "T04n0200_010:0253c24": "養，而翹一足，於七日中，說偈讚佛：",
    "T04n0200_010:0254a01": "「『天上世間無如佛，　　十方世界亦無有，",
    "T04n0200_010:0254a02": "　　世界所有悉能見，　　無有能及如佛者。』",
    "T04n0200_010:0254a03": "「爾時菩薩，說是偈已，時彼山中，有一鬼",
    "T04n0200_010:0254a04": "神，作醜陋形，來恐怖我。我以神力，令彼行",
    "T04n0200_010:0254a05": "處懸岸嶮岨不能得過。時彼山神，即作是",
    "T04n0200_010:0254a06": "念：『我以惡心恐怖他故，令我今者行處嶮",
    "T04n0200_010:0254a07": "難不可得過。今當往彼懺悔先罪。』作是",
    "T04n0200_010:0254a08": "念已，尋即往詣，懺悔訖已，發願而去。」佛告",
    "T04n0200_010:0254a09": "諸比丘：「欲知彼時山神恐怖我者，今此醜",
    "T04n0200_010:0254a10": "陋人、得羅漢者是。恐怖我故，五百世中，形",
    "T04n0200_010:0254a11": "體醜陋，見者驚走；皆由彼時懺悔辭退，遭",
    "T04n0200_010:0254a12": "值於我，出家得道。」爾時諸比丘，聞佛所",
    "T04n0200_010:0254a13": "說，歡喜奉行。",
    "T04n0200_010:0254a14": "（九八）◎恒伽達緣",
    "T04n0200_010:0254a15": "佛在波羅[木*奈]國鹿野苑中。時彼國中，有一",
    "T04n0200_010:0254a16": "輔相，其家大富，然無兒息。時恒伽河邊，有",
    "T04n0200_010:0254a17": "摩尼跋陀天祠，合土人民，皆共敬奉。時此",
    "T04n0200_010:0254a18": "輔相，往詣祠所，而呪之言：「我無子息，承",
    "T04n0200_010:0254a19": "聞天神有大功德，救護群生，能與其願，今",
    "T04n0200_010:0254a20": "故自歸。若蒙所願，願賜一子，當以金銀",
    "T04n0200_010:0254a21": "莊校天身，及以名香，塗治神屋；如其無",
    "T04n0200_010:0254a22": "驗，當壞此廟，屎塗汝身。」天神聞已，自思",
    "T04n0200_010:0254a23": "惟言：「此人豪富，力勢強盛，非是凡品得為",
    "T04n0200_010:0254a24": "其子，我力尠少不能與願，願若不果，必見",
    "T04n0200_010:0254a25": "毀辱神廟。」便復往白摩尼跋陀。摩尼",
    "T04n0200_010:0254a26": "跋陀力不能辦，便復往詣毘沙門王，自",
    "T04n0200_010:0254a27": "啟此事。毘沙門王言：「亦非我力能使有",
    "T04n0200_010:0254a28": "子。尋詣天帝，從其求願。」毘沙門王即時",
    "T04n0200_010:0254a29": "上天，啟帝釋曰：「我有一臣摩尼跋陀，近日",
    "T04n0200_010:0254b01": "見語，云波羅奈國有一輔相，從其求子，",
    "T04n0200_010:0254b02": "結立重誓，我願既遂，倍加供養；所願若違，",
    "T04n0200_010:0254b03": "當破我廟，而加毀辱。彼人豪兇，必能如",
    "T04n0200_010:0254b04": "是。幸望天王！令其有子。」帝釋答言：「斯事",
    "T04n0200_010:0254b05": "甚難！當覓有緣。」時有一天，五德離身，臨命",
    "T04n0200_010:0254b06": "欲盡。帝釋告言：「卿今垂終，可願生彼輔",
    "T04n0200_010:0254b07": "相之家？」天子答言：「意欲出家奉修正行，若",
    "T04n0200_010:0254b08": "生尊榮，離欲則難，欲在中流冀遂所願。」",
    "T04n0200_010:0254b09": "帝釋復白：「但往生彼；若欲學道，吾當佐",
    "T04n0200_010:0254b10": "汝。」天子命終，降神受胎輔相之家。即生",
    "T04n0200_010:0254b11": "出外，形貌端政，即召相師，為兒立字。相",
    "T04n0200_010:0254b12": "師問曰：「本於何處求得此兒？」輔相答曰：「昔",
    "T04n0200_010:0254b13": "從恒伽天神求之。」因為作字，名恒伽達。",
    "T04n0200_010:0254b14": "年漸長大，便啟父母求索出家。父母答言：",
    "T04n0200_010:0254b15": "「吾今富貴，生業弘廣，唯汝一子，當嗣門",
    "T04n0200_010:0254b16": "戶。吾今存在，終不聽汝出家入道。」兒不從",
    "T04n0200_010:0254b17": "志，深自惆悵，便欲捨身，更求凡處。「於中",
    "T04n0200_010:0254b18": "求出，必可易也。」於是密去，自投山巖，既",
    "T04n0200_010:0254b19": "墮在地，無所傷損。復至河邊，投身水中，",
    "T04n0200_010:0254b20": "水尋漂出，亦無所苦。復取毒藥，而吞噉之，",
    "T04n0200_010:0254b21": "毒氣不行，無由致死。復作是念：「當犯",
    "T04n0200_010:0254b22": "官法，為王所殺。」值王夫人及諸婇女，出",
    "T04n0200_010:0254b23": "宮到園池中滲洗，解脫衣服，置林樹間。",
    "T04n0200_010:0254b24": "時恒伽達，密入林中，取其服飾，抱持而去。",
    "T04n0200_010:0254b25": "門監見之，即便將往，白阿闍世王。王聞此",
    "T04n0200_010:0254b26": "事，瞋恚隆盛，便取弓箭，自手射之；而箭還",
    "T04n0200_010:0254b27": "返，正向王身。如是至三，不能使中。王怖",
    "T04n0200_010:0254b28": "投弓，問彼人言：「卿為是天龍鬼神乎？」恒",
    "T04n0200_010:0254b29": "伽達言：「賜我一願，乃敢自陳。」王曰：「當與。」恒",
    "T04n0200_010:0254c01": "伽達言：「我非是天，亦非龍鬼，是舍衛國輔",
    "T04n0200_010:0254c02": "相之子。我欲出家，父母不聽，故欲自殺更",
    "T04n0200_010:0254c03": "生餘處，投巖赴河飲毒不死，故犯王法",
    "T04n0200_010:0254c04": "望得危命。王今加害，復不能中。事情如",
    "T04n0200_010:0254c05": "是，何酷之甚？願垂憐愍，聽我為道。」王尋",
    "T04n0200_010:0254c06": "告曰：「聽汝出家。」因復將到，詣於佛所，啟",
    "T04n0200_010:0254c07": "白世尊如向之事。於時如來，聽為沙門，法",
    "T04n0200_010:0254c08": "服在體，使為比丘。佛為說法，心開意解，",
    "T04n0200_010:0254c09": "得阿羅漢果，三明六通，具八解脫。時阿闍",
    "T04n0200_010:0254c10": "世王，尋白佛言：「世尊！此恒伽達，先世之時，",
    "T04n0200_010:0254c11": "種何善根，投山不死，墮水不溺，食毒無",
    "T04n0200_010:0254c12": "苦，箭射無傷，加遇世尊，得度生死？」佛告",
    "T04n0200_010:0254c13": "王曰：「乃往過去無數世，時有一大國，名",
    "T04n0200_010:0254c14": "波羅[木*奈]國，其王名曰梵摩達多，將諸宮人",
    "T04n0200_010:0254c15": "林中遊戲，遣諸婇女輩激聲而歌。外有一",
    "T04n0200_010:0254c16": "人，高聲和之。王聞其聲，便生瞋妬，遣人",
    "T04n0200_010:0254c17": "捕來，勅使殺之。時有大臣，從外而來，見",
    "T04n0200_010:0254c18": "此一人而被囚執，何緣乃爾？其傍諸人具",
    "T04n0200_010:0254c19": "別事狀。臣曰：『且停！待我見王。』大臣進入，",
    "T04n0200_010:0254c20": "啟白王言：『彼人之罪，不至深重，何以害",
    "T04n0200_010:0254c21": "之？雖和其音，而不見形，既不交通姦婬",
    "T04n0200_010:0254c22": "之事，幸願垂怜，原其生命。』王不能違，赦",
    "T04n0200_010:0254c23": "不刑戮。其人得脫，奉事大臣，懃謹無替。",
    "T04n0200_010:0255a01": "如是承事多年，便自思惟：『婬欲傷人，利",
    "T04n0200_010:0255a02": "於刀劍，我之困厄，皆由欲故。』即語大臣：",
    "T04n0200_010:0255a03": "『聽我出家遵修道業。』大臣答曰：『不敢相",
    "T04n0200_010:0255a04": "違，學若成道，還來相見。』即詣山澤，專思",
    "T04n0200_010:0255a05": "如理，精神開悟，成辟支佛，還來城邑，",
    "T04n0200_010:0255a06": "造大臣家。大臣見已，心大歡喜，請供養之，",
    "T04n0200_010:0255a07": "甘饍飲食，四事無乏。時辟支佛，於虛空中，",
    "T04n0200_010:0255a08": "現神變化，身出水火，放大光明，大臣見之，",
    "T04n0200_010:0255a09": "欣然無量，便立誓願：『由我恩故，命得全",
    "T04n0200_010:0255a10": "濟，使我世世富貴長壽，殊勝奇特數千萬",
    "T04n0200_010:0255a11": "倍，令我智德相與共等。』」佛告王曰：「時彼",
    "T04n0200_010:0255a12": "大臣救活一人令得脫者，今恒伽達是。由",
    "T04n0200_010:0255a13": "是因緣，所生之處，命不中夭，今得值我，",
    "T04n0200_010:0255a14": "逮得應真。」佛說此已，諸在會者，信敬歡喜，",
    "T04n0200_010:0255a15": "頂戴奉行。",
    "T04n0200_010:0255a16": "（九九）◎長爪梵志緣",
    "T04n0200_010:0255a17": "佛在王舍城迦蘭陀竹林。時彼城中，有一",
    "T04n0200_010:0255a18": "梵志，名曰蛭駛。有其二子，男名長爪，",
    "T04n0200_010:0255a19": "女字舍利。其男長爪，聰明博達，善能論",
    "T04n0200_010:0255a20": "議，常共其姊舍利，凡所論說，每常勝姊；",
    "T04n0200_010:0255a21": "姊既妊娠，共弟論議，弟又不如。時弟",
    "T04n0200_010:0255a22": "長爪，而作是言：「我姉先來，共我論議，常不",
    "T04n0200_010:0255a23": "如我，懷妊以來，論議殊勝，乃是胎子福德",
    "T04n0200_010:0255a24": "之力。若子生已，論必勝我。我今當宜遊方",
    "T04n0200_010:0255a25": "廣學四韋陀典十八種術，然後還國與[外*男]",
    "T04n0200_010:0255a26": "甥論。」作是念已，詣南天竺，習學諸論，",
    "T04n0200_010:0255a27": "「若未通利為第一師，誓不剪爪。」於是其",
    "T04n0200_010:0255a28": "姊，日月滿足，產一男兒，因母立名，字曰",
    "T04n0200_010:0255a29": "舍利弗，端政殊特，聰明黠慧，博達諸論，",
    "T04n0200_010:0255b01": "難可詶對。時王舍城中諸梵志等，擊大金",
    "T04n0200_010:0255b02": "鼓，招集國人十八億眾，會乎論場，敷四",
    "T04n0200_010:0255b03": "高座。時舍利弗，年始八歲，會乎論場，問",
    "T04n0200_010:0255b04": "諸人言：「敷四高座，為欲待誰？」諸人答言：",
    "T04n0200_010:0255b05": "「一為國王，二為太子，三為大臣，四為論",
    "T04n0200_010:0255b06": "士。」時舍利弗，聞是語已，輒昇論士高座",
    "T04n0200_010:0255b07": "而坐其上。時諸宿德耆舊梵志，一切時眾，",
    "T04n0200_010:0255b08": "無不驚怪，作是念言：「我諸論士，共彼小兒，",
    "T04n0200_010:0255b09": "論議得勝，不足為榮；其若不勝，大可恥",
    "T04n0200_010:0255b10": "愧。」作是念已，即遣下座小婆羅門，共舍利",
    "T04n0200_010:0255b11": "弗論，粗相答問。時婆羅門等，辭窮理屈，漸",
    "T04n0200_010:0255b12": "次相推，遂至上座，其論議不過數返，盡",
    "T04n0200_010:0255b13": "皆不如。時舍利弗，論議既勝，名聲遠著",
    "T04n0200_010:0255b14": "於十六大國，智慧博通獨出無侶。後於",
    "T04n0200_010:0255b15": "一時，於王舍城，昇高樓上，四顧視瞻，見",
    "T04n0200_010:0255b16": "城內人節慶聚會，便自思惟：「斯等蠢蠢百",
    "T04n0200_010:0255b17": "年之後，廓然歸無。」作是念已，即下高樓，",
    "T04n0200_010:0255b18": "外道法中，出家求道。爾時世尊，初始成",
    "T04n0200_010:0255b19": "佛，時十六大國，都未聞知，如來大慈欲教",
    "T04n0200_010:0255b20": "化故，遣阿鞞比丘，詣王舍城，分衛乞食。",
    "T04n0200_010:0255b21": "時舍利弗，見其威儀詳序可觀，作是念",
    "T04n0200_010:0255b22": "言：「斯是何人，福德乃爾？我從先來，未見",
    "T04n0200_010:0255b23": "此比丘。」作是念已，即前問曰：「汝事何",
    "T04n0200_010:0255b24": "師，法則乃爾？」時阿鞞比丘，說偈答曰：",
    "T04n0200_010:0255b25": "「吾師天中天，　　三界無極尊，",
    "T04n0200_010:0255b26": "　相好身丈六，　　神通遊虛空。」",
    "T04n0200_010:0255b27": "時阿鞞比丘，說是偈已，默然而住。時舍利",
    "T04n0200_010:0255b28": "弗，語阿鞞言：「汝師容貌神通，我久已聞。",
    "T04n0200_010:0255b29": "為悟何道，得如是乎？」時阿鞞比丘，復以偈",
    "T04n0200_010:0255c01": "答：",
    "T04n0200_010:0255c02": "「花熏去五陰，　　拔斷十二根，",
    "T04n0200_010:0255c03": "　不貪天世樂，　　心淨開法門。」",
    "T04n0200_010:0255c04": "時舍利弗，復問阿鞞比丘言：「汝師所說，為",
    "T04n0200_010:0255c05": "經幾時？習學何法？」阿鞞比丘，復以偈答：",
    "T04n0200_010:0255c06": "「我年既幼稚，　　學日有初淺，",
    "T04n0200_010:0255c07": "　豈能宣正真，　　如來廣大義？」",
    "T04n0200_010:0255c08": "時舍利弗，復語阿鞞言：「汝師所說，幸見告",
    "T04n0200_010:0255c09": "示。」爾時阿鞞，復以偈答：",
    "T04n0200_010:0255c10": "「一切諸法中，　　因緣空無主，",
    "T04n0200_010:0255c11": "　息心達本原，　　故號為沙門。」",
    "T04n0200_010:0255c12": "時舍利弗，聞此偈已，心即開悟，得須陀洹",
    "T04n0200_010:0255c13": "果。爾時目連見舍利弗顏色怡悅，而問之",
    "T04n0200_010:0255c14": "言：「我昔與汝，先有要誓，若有先得甘露法",
    "T04n0200_010:0255c15": "味，要當相語。我今觀汝，以有所得，顏色",
    "T04n0200_010:0255c16": "怡悅。」時舍利弗，即以上偈，為其目連三遍",
    "T04n0200_010:0255c17": "說之。目連聞已，心開意解，得須陀洹果。時",
    "T04n0200_010:0255c18": "舍利弗、目連，各獲道跡，心懷歡喜，還自",
    "T04n0200_010:0255c19": "徒眾，具以上事，而向說之。「我今欲詣求佛",
    "T04n0200_010:0255c20": "出家，汝等云何？」時諸弟子，各白師言：「大師",
    "T04n0200_010:0255c21": "今者若當習學瞿曇所說，我弟子等亦當",
    "T04n0200_010:0256a01": "隨從。」時舍利弗、目連聞是語已，將諸弟子",
    "T04n0200_010:0256a02": "各二百五十人，隨阿鞞比丘，詣於竹林。見",
    "T04n0200_010:0256a03": "佛世尊，三十二相、八十種好，光明普曜如",
    "T04n0200_010:0256a04": "百千日，心懷歡喜，前禮佛足，求索出家。佛",
    "T04n0200_010:0256a05": "即聽許：「善來比丘！」鬚髮自落，法服著身，便",
    "T04n0200_010:0256a06": "成沙門。精懃修習，得阿羅漢果，三明六通，",
    "T04n0200_010:0256a07": "具八解脫，諸天世人之所敬仰。爾時長",
    "T04n0200_010:0256a08": "爪梵志，聞舍利弗出家入道，瞋恚懊惱，而",
    "T04n0200_010:0256a09": "作是言：「我此[外*男]甥舍利弗，稟性聰慧博",
    "T04n0200_010:0256a10": "通群籍，十六大國宿舊論師咸服其德，",
    "T04n0200_010:0256a11": "如何忽然捨此高名奉事瞿曇？」即從南天",
    "T04n0200_010:0256a12": "竺來詣佛所，與佛論議。爾時世尊，告",
    "T04n0200_010:0256a13": "梵志曰：「汝今所見，非是究竟涅槃之道。」",
    "T04n0200_010:0256a14": "時彼梵志，聞是語已，默然不答。如是三",
    "T04n0200_010:0256a15": "問，亦復默然。時金剛密迹於虛空中以金",
    "T04n0200_010:0256a16": "剛杵擬梵志頂：「汝若不答，我以此杵碎破",
    "T04n0200_010:0256a17": "汝身。」爾時梵志，心懷惶怖，流污抆垢，",
    "T04n0200_010:0256a18": "無所歸趣，即自引負，寄顏無所，便於佛",
    "T04n0200_010:0256a19": "前，心懷敬伏，求索出家，為佛弟子。佛即聽",
    "T04n0200_010:0256a20": "許：「善來比丘！」鬚髮自落，法服著身，便成沙",
    "T04n0200_010:0256a21": "門。精懃修道，得阿羅漢果。時諸比丘，見",
    "T04n0200_010:0256a22": "是事已，白佛言：「世尊！今此梵志比丘，宿",
    "T04n0200_010:0256a23": "殖何福，捨邪就正，值佛世尊，出家得道？」",
    "T04n0200_010:0256a24": "爾時世尊，告諸比丘：「汝等諦聽！吾當為",
    "T04n0200_010:0256a25": "汝分別解說。乃往過去無量世時，波羅[木*奈]",
    "T04n0200_010:0256a26": "國有辟支佛，在於山林坐禪思惟。時有五",
    "T04n0200_010:0256a27": "百群賊，劫掠他物，將欲入彼山林樹間。時",
    "T04n0200_010:0256a28": "彼賊帥，先遣一人，往看林中無有人",
    "T04n0200_010:0256a29": "不。見辟支佛在一樹下端坐思惟，即前牽",
    "T04n0200_010:0256b01": "捉，繫縛將來，到賊帥邊，欲共殺之。時辟",
    "T04n0200_010:0256b02": "支佛，作是念言：『我若默然，為彼所殺，增其",
    "T04n0200_010:0256b03": "罪業，墜墮地獄，無由出期。我今當為現於",
    "T04n0200_010:0256b04": "神變，令彼信伏。』作是念已，身昇虛空，東",
    "T04n0200_010:0256b05": "踊西沒，南踊北沒，身出水火，或現大身，",
    "T04n0200_010:0256b06": "滿虛空中，而復現小，如是展轉，作十八",
    "T04n0200_010:0256b07": "變。爾時群賊，見是變已，甚懷惶怖，即便",
    "T04n0200_010:0256b08": "各各五體投地，歸誠懺悔。時辟支佛，受其",
    "T04n0200_010:0256b09": "懺已，設諸餚饍，請辟支佛，發願而去。緣",
    "T04n0200_010:0256b10": "是功德，無量世中，不墮地獄、畜生、餓鬼，",
    "T04n0200_010:0256b11": "天上人中，受天快樂，乃至今者，遭值於我，",
    "T04n0200_010:0256b12": "出家得道。」佛告諸比丘：「欲知彼時賊帥人",
    "T04n0200_010:0256b13": "者，今長爪梵志比丘是。」爾時諸比丘，聞",
    "T04n0200_010:0256b14": "佛所說，歡喜奉行。",
    "T04n0200_010:0256b15": "（一〇〇）◎孫陀利端政緣",
    "T04n0200_010:0256b16": "佛在王舍城迦蘭陀竹林。時波斯匿王夫人",
    "T04n0200_010:0256b17": "懷妊，足滿十月，產一男兒，容貌端政，世",
    "T04n0200_010:0256b18": "所無比，兩目明淨如拘那羅鳥。時王因名字",
    "T04n0200_010:0256b19": "拘那羅。著諸瓔珞上妙衣服，遣人抱行，遍",
    "T04n0200_010:0256b20": "諸聚落，問諸人言：「世間叵有如似我兒",
    "T04n0200_010:0256b21": "端政者不？」時聚落中，有諸商人，白大王",
    "T04n0200_010:0256b22": "言：「願王見恕！施我無畏，乃敢陳說。」王即答",
    "T04n0200_010:0256b23": "言：「但道莫畏。」於是商人白大王言：「我所",
    "T04n0200_010:0256b24": "居止聚落之中，有一小兒，字孫陀利，端",
    "T04n0200_010:0256b25": "政殊妙，容貌似天，勝於王子，百千萬倍，不",
    "T04n0200_010:0256b26": "可為比。又兒產時，舍內自然有一涌泉，香",
    "T04n0200_010:0256b27": "水冷美，有諸珍寶，充滿其中。」時波斯匿王，",
    "T04n0200_010:0256b28": "聞商人語，尋即遣使勅彼聚落云：「我自當",
    "T04n0200_010:0256b29": "往彼觀孫陀利。」時聚落主，聞王欲來看孫",
    "T04n0200_010:0256c01": "陀利，便共議言：「王今來者，用何瞻待？不如",
    "T04n0200_010:0256c02": "先送。」作是議已，即便莊嚴孫陀利，著諸",
    "T04n0200_010:0256c03": "瓔珞上妙服飾，往送與王。王見孫陀利，端",
    "T04n0200_010:0256c04": "政殊妙，世所無比，深生疑怪，歎未曾有。即",
    "T04n0200_010:0256c05": "將小兒，往至佛所，欲問所由受如是身？",
    "T04n0200_010:0256c06": "小兒見佛，三十二相、八十種好，光明普",
    "T04n0200_010:0256c07": "曜如百千日，心懷歡喜，前禮佛足，却坐",
    "T04n0200_010:0256c08": "一面。佛即為其說四諦法，心開意解，得須",
    "T04n0200_010:0256c09": "陀洹果，求索出家。佛即告言：「善來比丘！」",
    "T04n0200_010:0256c10": "鬚髮自落，法服著身，便成沙門。精懃修習，",
    "T04n0200_010:0256c11": "未久之間，得阿羅漢果。時波斯匿王，見",
    "T04n0200_010:0256c12": "是事已，白佛言：「世尊！今此孫陀利比丘，宿",
    "T04n0200_010:0256c13": "殖何福，生時自然，有此泉水及諸珍寶，",
    "T04n0200_010:0256c14": "充滿其中，又值世尊，出家得道？」爾時世",
    "T04n0200_010:0256c15": "尊，告波斯匿王：「汝今諦聽！吾當為汝分別",
    "T04n0200_010:0256c16": "解說。此賢劫中，波羅[木*奈]國有佛出世，號",
    "T04n0200_010:0256c17": "曰迦葉，有一萬八千比丘，在山林中，坐禪行",
    "T04n0200_010:0256c18": "道。時有長者，偶行值見，心懷歡悅，即還",
    "T04n0200_010:0256c19": "歸家，備辦香水，澡浴眾僧，設諸餚饍供",
    "T04n0200_010:0256c20": "養訖竟，復以珍寶投之瓫水，奉施眾僧，",
    "T04n0200_010:0256c21": "發願而去。緣是功德，不墮惡趣，天上人中，",
    "T04n0200_010:0256c22": "常有池水珍寶隨其俱生。」佛告大王：「欲",
    "T04n0200_010:0256c23": "知彼時大長者子，澡浴眾僧設供養故，常",
    "T04n0200_010:0256c24": "得端正者，今孫陀利比丘是。」爾時大王",
    "T04n0200_010:0257a01": "聞佛所說，歡喜奉行。",
    "T04n0200_010:0257a02": "撰集百緣經卷第十"
}