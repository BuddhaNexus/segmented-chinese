{
    "T35n1733_005:0192b02": "華嚴經探玄記卷第五(是第三會盡)",
    "T35n1733_005:0192b04": "魏國西寺沙門法藏述",
    "T35n1733_005:0192b05": "佛昇須彌頂品第九",
    "T35n1733_005:0192b06": "[0192b06] 將釋此文。四門同上。[0192b06] 一釋名有二。初會名",
    "T35n1733_005:0192b07": "者。約法名十住會。約處名忉利天會。准",
    "T35n1733_005:0192b08": "釋可知。二品名者。佛是化主動靜無礙不",
    "T35n1733_005:0192b09": "去而進故云昇。昇至何處。謂須彌頂須彌",
    "T35n1733_005:0192b10": "此云妙高山。謂以四寶所成故云妙。謂東",
    "T35n1733_005:0192b11": "面黃金西白銀南頗梨北馬瑙。餘山唯金故",
    "T35n1733_005:0192b12": "非妙。獨出九山故云高。高八萬四千由旬。",
    "T35n1733_005:0192b13": "縱廣正等。亦名安明山。頂者山巔也。謂此山",
    "T35n1733_005:0192b14": "頂中央有帝釋宮。四面各有八埵如臺。去",
    "T35n1733_005:0192b15": "釋三由旬中別有宮城。三十二天輔弼帝",
    "T35n1733_005:0192b16": "釋。并釋有三十三也。今趣釋宮故云頂",
    "T35n1733_005:0192b17": "也。約處表法明十住成位不退勝故居山",
    "T35n1733_005:0192b18": "頂也。即從人用及處三義立名。問何不在",
    "T35n1733_005:0192b19": "人間說耶。答為顯行位漸昇進故。又表成",
    "T35n1733_005:0192b20": "位離染故居天也。問何不至四天王天。答",
    "T35n1733_005:0192b21": "有三意。一以彼是雜鬼神天顯法非勝故",
    "T35n1733_005:0192b22": "超過也。二為寄法以十信是外凡退位十住",
    "T35n1733_005:0192b23": "是內凡不退。欲表進退懸殊故越四天王",
    "T35n1733_005:0192b24": "處也。三若未至山頂容有進退。到山頂",
    "T35n1733_005:0192b25": "上即安住不退。是故越彼山腹處天至此",
    "T35n1733_005:0192b26": "頂處以表法也。[0192b26] 二來意亦二。初會來者一",
    "T35n1733_005:0192b27": "答前十住問故。二前已明信。今顯依信起",
    "T35n1733_005:0192b28": "解故次來也。三前信但是位前方便。方便既",
    "T35n1733_005:0192b29": "滿。正位顯彰故次來也。二品來者前品辨信",
    "T35n1733_005:0192c01": "究竟。今將赴後位故來也。[0192c01] 三宗趣亦二。",
    "T35n1733_005:0192c02": "初會宗亦二。先約人謂化主及助化各有體",
    "T35n1733_005:0192c03": "相用。約住準之。二約法謂十住教義義中",
    "T35n1733_005:0192c04": "以平等法界為體。十住行位為相。應教所",
    "T35n1733_005:0192c05": "詮為用。教中以六決定為體。十住不同為",
    "T35n1733_005:0192c06": "相。益機為用。相即無礙準上思之。二品宗",
    "T35n1733_005:0192c07": "者以嚴處請佛如來赴感為宗。[0192c07] 四釋文",
    "T35n1733_005:0192c08": "者就此會中有六品分二 初二明方便",
    "T35n1733_005:0192c09": "發起即序分 餘四品是當會正宗。[0192c09] 前中二",
    "T35n1733_005:0192c10": "初品是如來應感序明果德備。後品明集眾",
    "T35n1733_005:0192c11": "光讚序明因德圓。即顯十住位中具因果",
    "T35n1733_005:0192c12": "宗圓備故也。前中三。初辨化緣。二爾時帝",
    "T35n1733_005:0192c13": "釋下嚴根欲。三爾時世尊下明根緣契合。初",
    "T35n1733_005:0192c14": "中二。先體融遍周法界。後明用融。謂不動",
    "T35n1733_005:0192c15": "而進。前中初一句明體融所由謂佛力也。下",
    "T35n1733_005:0192c16": "明融遍之相。於中十方各一一閻浮等者。是",
    "T35n1733_005:0192c17": "上光明覺品所辨。十方各乃至不可說不可",
    "T35n1733_005:0192c18": "說虛空法界等世界中皆有菩提樹下盧舍",
    "T35n1733_005:0192c19": "那佛。各與海會菩薩眾并與文殊師利乃至",
    "T35n1733_005:0192c20": "賢首等悉各說法。以諸會眾各不雜故云",
    "T35n1733_005:0192c21": "自謂在也。今並同時集眾各昇本界天上",
    "T35n1733_005:0192c22": "而不離本處也。若約小乘三乘等中說經",
    "T35n1733_005:0192c23": "施化。但論在某處等。無此一說一切說等。",
    "T35n1733_005:0192c24": "今欲明一乘法。即主伴圓明故法如此也。",
    "T35n1733_005:0192c25": "於中一三世間融。二依正二融。三於正報中",
    "T35n1733_005:0192c26": "有三寶相融謂說種種為法寶。菩薩為僧。",
    "T35n1733_005:0192c27": "對如來故。四於諸菩薩有三業融。謂顯現",
    "T35n1733_005:0192c28": "是身。說法為語。自謂為意。問何須集此者。",
    "T35n1733_005:0192c29": "答欲明具主伴。凡一法起必具一切故。問",
    "T35n1733_005:0193a01": "何故皆以菩提樹為本。答以是得法初處",
    "T35n1733_005:0193a02": "故。又是覺門故。[0193a02] 第二用融中初一句用融",
    "T35n1733_005:0193a03": "所由。次不起等正明用相。此中不起此而",
    "T35n1733_005:0193a04": "昇彼者。古人三釋。一云本釋迦身不起道",
    "T35n1733_005:0193a05": "樹別起應化以昇天上。若依此釋昇天之",
    "T35n1733_005:0193a06": "身是重化身。既非深妙。恐乖文意。一云不",
    "T35n1733_005:0193a07": "起是法身。昇天是化用。此恐非理。豈可法",
    "T35n1733_005:0193a08": "身坐道樹耶。一云此昇天是不往而至。以",
    "T35n1733_005:0193a09": "往即不往故。所以不起也。不往即往故。所以",
    "T35n1733_005:0193a10": "昇天也。如不來相而來名善來等。若依此",
    "T35n1733_005:0193a11": "釋但是無昇相而昇天。非是樹下有不起",
    "T35n1733_005:0193a12": "之身故亦難用。今解此文略有八義。一約",
    "T35n1733_005:0193a13": "處即入門。謂以一處中有一切處故。是故",
    "T35n1733_005:0193a14": "此天宮等即本來在彼樹王下中。故云不起",
    "T35n1733_005:0193a15": "也。然先未用此天宮處。今欲於中說法用",
    "T35n1733_005:0193a16": "故說為昇也。又相即故不起也。門別故有昇",
    "T35n1733_005:0193a17": "也。二約佛謂此坐樹王下之佛身即遍法",
    "T35n1733_005:0193a18": "界一切處故。是故佛身本來在彼忉利等處",
    "T35n1733_005:0193a19": "故不待起也。今欲用此忉利門中之佛故",
    "T35n1733_005:0193a20": "曰昇也。是故若起即不成昇也。三約時謂",
    "T35n1733_005:0193a21": "由此樹下座上佛身即遍前後際等九世十",
    "T35n1733_005:0193a22": "世一切時故。是故此佛坐樹下時昇天。去",
    "T35n1733_005:0193a23": "時到天處時。一一時皆遍法界攝前後",
    "T35n1733_005:0193a24": "際盡。即知坐樹下時永無起時法云不起",
    "T35n1733_005:0193a25": "也。若正去時亦如此。故唯有去無餘也。皆",
    "T35n1733_005:0193a26": "念念不相至。各各收法界。如是緣起門無",
    "T35n1733_005:0193a27": "礙恒不雜。四約法界門謂此昇去無自性",
    "T35n1733_005:0193a28": "故即攝真如法界。以彼樹下坐等亦不異",
    "T35n1733_005:0193a29": "真故。同真如在去門顯顯故。不起而昇",
    "T35n1733_005:0193b01": "也。五約緣起門謂坐由行故坐。坐在於行",
    "T35n1733_005:0193b02": "中。行由坐故行。行在於坐中。是故由行中",
    "T35n1733_005:0193b03": "坐故昇天即不起也。由坐中行故不起而昇",
    "T35n1733_005:0193b04": "天也。行坐無礙故即昇常坐。即坐恒昇故",
    "T35n1733_005:0193b05": "也。六約佛不思議德謂即不起此坐即是",
    "T35n1733_005:0193b06": "行即是臥即是住。即是到一切處。即是作一",
    "T35n1733_005:0193b07": "切事。並非下地所知。七約所表謂表前位",
    "T35n1733_005:0193b08": "行成究竟堅固不壞故云不起前座。而有赴",
    "T35n1733_005:0193b09": "機用故云昇也。八約成會謂後會必具前",
    "T35n1733_005:0193b10": "故不捨前而成後。若捨則壞緣起。是故不",
    "T35n1733_005:0193b11": "起前而昇後也。[0193b11] 第二嚴根欲中遙見佛",
    "T35n1733_005:0193b12": "來者。約佛用從體起。約機境從心現故也。",
    "T35n1733_005:0193b13": "於中二。先嚴座表相。於中先總後別。別中",
    "T35n1733_005:0193b14": "初外報後內報。二合掌下辨欲第三根緣",
    "T35n1733_005:0193b15": "契合中亦二。先昇殿益。後昇座益。前中二。先",
    "T35n1733_005:0193b16": "赴感。二成益。此二各二。謂此界及結通益",
    "T35n1733_005:0193b17": "中二。初寂然等示得定益。後偈讚發慧益。於",
    "T35n1733_005:0193b18": "中二。初憶本行。二頌德。頌中理實過去一",
    "T35n1733_005:0193b19": "切諸佛體同用融。法爾無二。皆於此殿說",
    "T35n1733_005:0193b20": "十住法。而今&#x5374;次但說十佛者為顯無盡",
    "T35n1733_005:0193b21": "故。為說十住故。迦葉是姓此云飲光。拘那",
    "T35n1733_005:0193b22": "含牟尼此云金仙人。拘樓孫此云所應斷已",
    "T35n1733_005:0193b23": "斷。謂生死煩惱等也。隨葉亦名毘舍符。此",
    "T35n1733_005:0193b24": "云一切勝。亦云遍現。謂諸處皆身現故。尸",
    "T35n1733_005:0193b25": "棄此云有髻。毘婆尸此云種種見。新名淨",
    "T35n1733_005:0193b26": "觀。弗沙此云增盛。以無闕減故。亦是星名。",
    "T35n1733_005:0193b27": "提舍此云說。謂常說法也。亦名光也。波頭",
    "T35n1733_005:0193b28": "摩此云赤蓮華。錠光是燃燈佛。此佛為太子",
    "T35n1733_005:0193b29": "初生時一切身邊如燃燈。故名燃燈太子。",
    "T35n1733_005:0193c01": "太子成佛亦立此名。問此中後七佛是過去",
    "T35n1733_005:0193c02": "莊嚴&#x5374;中佛。何因得於此賢劫中忉利天宮",
    "T35n1733_005:0193c03": "而說法耶。答此天宮等有&#x9E81;有細。&#x9E81;者",
    "T35n1733_005:0193c04": "前劫燒滅。細者常存故也。如經天人見劫",
    "T35n1733_005:0193c05": "盡我此土常安穩等。又三乘所說者滅。一乘",
    "T35n1733_005:0193c06": "所辨者常存故。第二昇座益中二。初此土",
    "T35n1733_005:0193c07": "後結通。前中二。初昇座後辨益。謂廣其殿",
    "T35n1733_005:0193c08": "者改常所見故破情也。同天處者顯同理",
    "T35n1733_005:0193c09": "故也。前昇殿益人。此昇座益處者。為顯",
    "T35n1733_005:0193c10": "依正俱勝故也。",
    "T35n1733_005:0193c11": "菩薩雲集品第十",
    "T35n1733_005:0193c12": "[0193c12] 四門同上。[0193c12] 釋名者。菩薩是體。雲是相。以",
    "T35n1733_005:0193c13": "諸菩薩含法雨故。相齗齶故。集是用。殿是",
    "T35n1733_005:0193c14": "集處。妙勝有三義。一佛眾為妙勝。妙勝者",
    "T35n1733_005:0193c15": "之殿。二於中說此妙勝法故。三殿即妙勝。",
    "T35n1733_005:0193c16": "以稱性故。說偈是語業謂法界。菩薩如雲",
    "T35n1733_005:0193c17": "而集。各以妙辯宣揚佛德。故云菩薩雲集",
    "T35n1733_005:0193c18": "說偈品也。[0193c18] 二來意者。前明如來昇天將",
    "T35n1733_005:0193c19": "欲說法。必有所被機緣故次來也。又前明",
    "T35n1733_005:0193c20": "果德臨機。今因力助化。先主後伴義次第故。",
    "T35n1733_005:0193c21": "[0193c21] 三宗者謂集眾放光。偈歎為宗。眾有三",
    "T35n1733_005:0193c22": "類。一助化眾。謂十方菩薩影嚮如來。二表",
    "T35n1733_005:0193c23": "法眾。謂諸首諸慧諸林諸幢等各為寄人表",
    "T35n1733_005:0193c24": "示法也。三當機眾。謂教所被等。此文通茲",
    "T35n1733_005:0193c25": "三也。[0193c25] 四釋文中三。初集眾。二放光。三說",
    "T35n1733_005:0193c26": "偈。",
    "T35n1733_005:0193c27": "[0193c27] 初中二。先此土後結通。前中二。初顯所從來",
    "T35n1733_005:0193c28": "處。二佛神力下明菩薩集來。前中二。初明",
    "T35n1733_005:0193c29": "分量者。前十此百顯行位漸增故也。此中",
    "T35n1733_005:0194a01": "意者取百佛世界抹為微塵。如是東方過",
    "T35n1733_005:0194a02": "爾許塵數剎外有一世界。名因陀羅。從此",
    "T35n1733_005:0194a03": "間東復過如上百塵剎外有土。名蓮華。如",
    "T35n1733_005:0194a04": "是向東十重世界。各各相過百塵界外所",
    "T35n1733_005:0194a05": "以說十重者。以顯無盡故。如東方十界餘",
    "T35n1733_005:0194a06": "九方亦爾。世界佛名菩薩等皆同故。云一一",
    "T35n1733_005:0194a07": "方各十界等。並同列名也。此唯據斯一天宮",
    "T35n1733_005:0194a08": "會。餘十方界皆各如此。為法界無邊會耳。",
    "T35n1733_005:0194a09": "謂一會一切會等。如結通處辨。二正顯本處",
    "T35n1733_005:0194a10": "三世間名。其世界名雜者表所解法相非一",
    "T35n1733_005:0194a11": "故。佛同名月者此是住中果相有其三義。",
    "T35n1733_005:0194a12": "一約體是圓滿義。二約用是光照義。三約德",
    "T35n1733_005:0194a13": "是清涼義。又初是正體。次是後得。後是大悲。",
    "T35n1733_005:0194a14": "用月表況。菩薩同名慧者是住中因相。謂解",
    "T35n1733_005:0194a15": "達真俗明了義故。各於本佛修梵行者顯",
    "T35n1733_005:0194a16": "因依果成故。相順故。二正集來中二。初至",
    "T35n1733_005:0194a17": "此致敬。二敬已安坐。皆云佛力者是來坐",
    "T35n1733_005:0194a18": "所由。果力加成也。充滿十方者是緣起無礙",
    "T35n1733_005:0194a19": "義。",
    "T35n1733_005:0194a20": "[0194a20] 第二放光序中六。一放光人。二光出處。謂如",
    "T35n1733_005:0194a21": "足指按地乃得住立。表此十住成位不退",
    "T35n1733_005:0194a22": "故名住也。三光數。四光相。謂解相炳著故",
    "T35n1733_005:0194a23": "云妙色。亦是名也。五光照處。謂是上光覺品",
    "T35n1733_005:0194a24": "所辨。又是諸文結通之處。前品佛力顯現菩",
    "T35n1733_005:0194a25": "提樹下諸身。今光照樹下及天上。六如來大",
    "T35n1733_005:0194a26": "眾等明照所顯現通同為一法界圓明之",
    "T35n1733_005:0194a27": "會故也。又云樹下須彌頂知之。",
    "T35n1733_005:0194a28": "[0194a28] 第三偈讚中。十菩薩即為十段。初一總後九",
    "T35n1733_005:0194a29": "別。以是說法主故名法慧。是故總敘此會",
    "T35n1733_005:0194b01": "本末以顯佛德。後皆於此總說上歎差別",
    "T35n1733_005:0194b02": "德。是故總別無礙。唯一如來法界身。於中或",
    "T35n1733_005:0194b03": "即理即事。即教即義。即因即果。即人即法。即",
    "T35n1733_005:0194b04": "心即境。圓融自在舉體全攝。此等即是十住",
    "T35n1733_005:0194b05": "中法。下諸偈應准知此意。[0194b05] 初偈中分二。先",
    "T35n1733_005:0194b06": "敘此會事。後三釋疑。前中初二敘昇天品",
    "T35n1733_005:0194b07": "事。次三敘此處集相。次二敘結通事。於中",
    "T35n1733_005:0194b08": "先明所由。後顯其相。二釋伏疑。疑云。佛果",
    "T35n1733_005:0194b09": "自在可得一身赴一切會無有障礙思議",
    "T35n1733_005:0194b10": "不逮。菩薩因人既局不足。何因亦得如此",
    "T35n1733_005:0194b11": "普遍。釋中三。初偈初發心深。二修行深。三成",
    "T35n1733_005:0194b12": "德深故。得同佛遍也。[0194b12] 二一切慧者以解一",
    "T35n1733_005:0194b13": "切法離相故。十偈分五。初三明佛非妄取",
    "T35n1733_005:0194b14": "所見。一明小菩薩取相見佛不&#x89A9;真法。二",
    "T35n1733_005:0194b15": "明凡夫妄染總不見佛。三明二乘雖觀法",
    "T35n1733_005:0194b16": "執不亡著假名法也。次三既妄取不見。誰",
    "T35n1733_005:0194b17": "能見耶。謂離妄正解佛常現前。於中一見",
    "T35n1733_005:0194b18": "真佛。二泯能所。以無所取無能見故。三",
    "T35n1733_005:0194b19": "顯觀益。三一偈明妄取何失而不見耶。謂",
    "T35n1733_005:0194b20": "癡冥故。四二偈真佛何德而超妄耶。謂法界",
    "T35n1733_005:0194b21": "淨等故。於中初偈約佛明修生功德不生滅",
    "T35n1733_005:0194b22": "義。謂初二句明相好功德離三世生滅。即立",
    "T35n1733_005:0194b23": "宗也。下二句舉二因釋成。一云以此功德",
    "T35n1733_005:0194b24": "住於無住之本故同無住也。又顯即無自",
    "T35n1733_005:0194b25": "性故云無住。是故即不生滅而不無功德。",
    "T35n1733_005:0194b26": "一言若無明未盡。障隔真如令修生德未",
    "T35n1733_005:0194b27": "全同真故有生滅。今即返此。始覺同本故",
    "T35n1733_005:0194b28": "云悉淨。故不生滅也。後偈約法。以見緣起",
    "T35n1733_005:0194b29": "法即是佛故。以因緣生即是不生故。見理",
    "T35n1733_005:0194c01": "佛。與第四偈不生滅見佛同。五後一偈推",
    "T35n1733_005:0194c02": "功在本。[0194c02] 三勝慧者以淨慧勝眼解佛深",
    "T35n1733_005:0194c03": "智深智為勝也。十偈分五。初三舉妄情失。",
    "T35n1733_005:0194c04": "一迷或佛深智。二妄取障佛相。三迷陰障",
    "T35n1733_005:0194c05": "法身。次二辨慧解益。於中初偈中。若約三",
    "T35n1733_005:0194c06": "乘觀法不實即見理佛。一乘即見舍那法",
    "T35n1733_005:0194c07": "界身通理事。後明陰轉無我是佛。次三喻",
    "T35n1733_005:0194c08": "顯前失。於中初雖因闕緣失。二雖緣因雜",
    "T35n1733_005:0194c09": "失謂雜無明故心不淨也。亦是無信心也。",
    "T35n1733_005:0194c10": "三雖緣闕因失。次一喻顯前益。後一推功",
    "T35n1733_005:0194c11": "在本。[0194c11] 四功德慧者以福莊慧故。十偈分",
    "T35n1733_005:0194c12": "四。初四辨迷失。一取相。二見取。三無明。四",
    "T35n1733_005:0194c13": "無法眼。又釋上二起妄後二迷法。前中一",
    "T35n1733_005:0194c14": "執虛為實。二取劣為勝後二中一迷自心。",
    "T35n1733_005:0194c15": "二迷真空。次四辨解德。一求法眼。二心無",
    "T35n1733_005:0194c16": "著。三有淨眼。四離能所見。上二句無見即",
    "T35n1733_005:0194c17": "見。下二句見即無見。次一歎佛順法攝生。",
    "T35n1733_005:0194c18": "後一推功。[0194c18] 五進慧者以離妄想放逸故。",
    "T35n1733_005:0194c19": "十偈分二。初一明癡妄之失。後九明慧悟",
    "T35n1733_005:0194c20": "之得。於中初一雙了真偽。謂了妄偽不實",
    "T35n1733_005:0194c21": "真理是實。次二捨偽歸真。謂初約所執無",
    "T35n1733_005:0194c22": "相觀。後約依他無生。次三明真偽雙融。則",
    "T35n1733_005:0194c23": "圓成無性。一俱真。二俱泯。三釋不俱所以。",
    "T35n1733_005:0194c24": "後三偽盡真圓。一不可議。二不可思。三觀",
    "T35n1733_005:0194c25": "益。[0194c25] 六善慧者知佛離害心故。善說明淨",
    "T35n1733_005:0194c26": "道故。十偈分四。初三偈舉佛實德。一二利",
    "T35n1733_005:0194c27": "圓妙。二積德方見。三同理超情。二四偈辨",
    "T35n1733_005:0194c28": "佛所說法。一顯法無說。二明無說之說說",
    "T35n1733_005:0194c29": "無盡也。又亦前偈明無說故盡言。此偈明",
    "T35n1733_005:0195a01": "盡言亦離。故云無盡。三釋前見大名稱。初",
    "T35n1733_005:0195a02": "偈明無見見中。眾生是見者。此亦無也。後",
    "T35n1733_005:0195a03": "偈明見無見中。不壞者。一見不待破故。二",
    "T35n1733_005:0195a04": "見不壞之理故。三見體即真故。三一偈半",
    "T35n1733_005:0195a05": "結前知佛及說益相。四一偈半推功。[0195a05] 七智",
    "T35n1733_005:0195a06": "慧者聞教生慧故。十偈分四。初一辨自順",
    "T35n1733_005:0195a07": "教生慧故立其名。次六明眾生違理損。於",
    "T35n1733_005:0195a08": "中初二橫計人法故不見佛。初人後法。謂",
    "T35n1733_005:0195a09": "不觀身實相故。後四約位明不見佛。初",
    "T35n1733_005:0195a10": "二約凡位。一就情過。二就正理。謂生死涅",
    "T35n1733_005:0195a11": "槃相待故俱不可得。又是二乘涅槃故。又染",
    "T35n1733_005:0195a12": "分是生死。淨分是涅槃。雙融故俱不可得。後",
    "T35n1733_005:0195a13": "二約二乘。一約迷教。二取相。如菴提遮",
    "T35n1733_005:0195a14": "呵舍利弗云我在靜室中尊常目前現。仁",
    "T35n1733_005:0195a15": "稱阿羅漢常隨而不見。次一勸令順理成",
    "T35n1733_005:0195a16": "益。次二舉法釋成。謂何以執有不見佛耶。",
    "T35n1733_005:0195a17": "釋云。法實是無以佛智求不可得故。又云",
    "T35n1733_005:0195a18": "以明了三世一切法空故名如來。是故當",
    "T35n1733_005:0195a19": "知。若取相等不見佛也。[0195a19] 八真慧者見法",
    "T35n1733_005:0195a20": "身真理故。又慧同理名真慧。十偈分二。初",
    "T35n1733_005:0195a21": "二歎佛名德。一標二釋。後八明佛義德。於",
    "T35n1733_005:0195a22": "中二。初三會佛所知二諦境成法身觀。一",
    "T35n1733_005:0195a23": "標謂以偽無和合故俗等真。二釋約三時",
    "T35n1733_005:0195a24": "求合相不得。三成觀益。次五會佛境智成",
    "T35n1733_005:0195a25": "絕能所行。於中四。一舉境智。二泯能所。",
    "T35n1733_005:0195a26": "謂境智一亦不可。二亦不可。證如反望。無",
    "T35n1733_005:0195a27": "如外智故無覺。亦無智外法可取故無所",
    "T35n1733_005:0195a28": "覺。是佛所修故無一無二也。此有三義。一",
    "T35n1733_005:0195a29": "約境真俗非一二。二約智虛照非一二。三",
    "T35n1733_005:0195b01": "約境智非一二。准釋可知。三釋無一二。",
    "T35n1733_005:0195b02": "以境智無合故。又上半標宗。下釋以一法",
    "T35n1733_005:0195b03": "無自所依故為眾也。為一亦爾。兩俱無性。",
    "T35n1733_005:0195b04": "何有緣合。又藏性依緣一為眾也。諸法依",
    "T35n1733_005:0195b05": "藏眾為一也。互無自性各無所依。無所依",
    "T35n1733_005:0195b06": "故云何有緣合。以體用俱泯故云作者及",
    "T35n1733_005:0195b07": "所作俱無也。四若能下明觀成益。二句標四",
    "T35n1733_005:0195b08": "句釋。謂此不可得處是佛所依。此中絕能所",
    "T35n1733_005:0195b09": "故云無依無覺也。[0195b09] 九無上慧者慧離上相",
    "T35n1733_005:0195b10": "故。十偈分三。初一釋已名。次八顯佛德。",
    "T35n1733_005:0195b11": "於中初六辨佛內證德。謂一境離&#x9E81;妙修生",
    "T35n1733_005:0195b12": "德是&#x9E81;。由空故不作也。真理是細本有不悕",
    "T35n1733_005:0195b13": "望也。二離數無數。此二約境。三離照無照。",
    "T35n1733_005:0195b14": "此約智。四一偈半離依無依。五一偈半離",
    "T35n1733_005:0195b15": "一二相。此上約境智俱融。後二顯佛外化",
    "T35n1733_005:0195b16": "德。一教令住法無所住也。二得見真身",
    "T35n1733_005:0195b17": "無所見也。後一推功。[0195b17] 十堅固慧者知佛",
    "T35n1733_005:0195b18": "恩不可壞故。十偈分三。初六舉佛恩深。次",
    "T35n1733_005:0195b19": "三慶已逢遇。後一結歎無盡。前中初一句標",
    "T35n1733_005:0195b20": "恩。餘釋顯恩相。一為物出現。二見物深苦。",
    "T35n1733_005:0195b21": "三明救苦唯佛。四與樂亦佛。五佛眾亦能。",
    "T35n1733_005:0195b22": "六見聞獲益。二慶遇中三。一慶已益。二眾",
    "T35n1733_005:0195b23": "同益。三重慶見智益。亦是結已所說。後一",
    "T35n1733_005:0195b24": "是總結上九人說。",
    "T35n1733_005:0195b25": "十住品第十一",
    "T35n1733_005:0195b26": "[0195b26] 初釋名者。菩薩是人。十住是法。謂得位不",
    "T35n1733_005:0195b27": "退故云住。住法應圓依則說十。即帶數釋。",
    "T35n1733_005:0195b28": "又此住法是菩薩所有。是有財釋。又菩薩之",
    "T35n1733_005:0195b29": "住。依主釋。又菩薩即住。持業釋。問前外凡賢",
    "T35n1733_005:0195c01": "首品唯約人名。後十地聖位唯約法名。於",
    "T35n1733_005:0195c02": "此內凡三賢之中人法合目者何耶。答前位",
    "T35n1733_005:0195c03": "未成故就人法目。三賢位劣人法合稱。聖",
    "T35n1733_005:0195c04": "位顯著故唯約法名。此亦是施設漸增之相。",
    "T35n1733_005:0195c05": "問等是人法合目。何故十行十迴向提別人",
    "T35n1733_005:0195c06": "名。此中舉通名耶。答於賢位中有三。謂下",
    "T35n1733_005:0195c07": "中上。此當下品。劣故舉通名。十行是中賢",
    "T35n1733_005:0195c08": "次故。雖提別名然約義少改名華聚等",
    "T35n1733_005:0195c09": "也。迴向是上賢勝故。稱本別提名金剛幢迴",
    "T35n1733_005:0195c10": "向也。[0195c10] 二來意者序義既彰。正宗宜顯故次",
    "T35n1733_005:0195c11": "來也。[0195c11] 三宗趣者十住法為宗。依此得果為",
    "T35n1733_005:0195c12": "趣。餘義如本分中說。[0195c12] 四釋文者。就正宗",
    "T35n1733_005:0195c13": "中有四品分二 初三品是當位行德。後",
    "T35n1733_005:0195c14": "一品是勝進趣後 前中三品即為三段。初",
    "T35n1733_005:0195c15": "品明位。次品明行。後品歎德。又初是解。次",
    "T35n1733_005:0195c16": "是行。後顯德。同上明難等三品。問何故前",
    "T35n1733_005:0195c17": "會無別勝進趣後。此中有耶。答此中位成",
    "T35n1733_005:0195c18": "故。勝前故。又前信無位總為趣。住方便故。",
    "T35n1733_005:0195c19": "今此位成。是故別有進後方便也。問若爾",
    "T35n1733_005:0195c20": "何故迴向品後無勝進耶。答以世間位滿",
    "T35n1733_005:0195c21": "故不須也。又總攝前諸位。作證地方便故",
    "T35n1733_005:0195c22": "也。[0195c22] 就此品中有七分 一三昧分 二加",
    "T35n1733_005:0195c23": "分 三起分 四本分 五說分 六證成",
    "T35n1733_005:0195c24": "分 七偈頌分。[0195c24] 初中何故入定者有六意。",
    "T35n1733_005:0195c25": "一以此三昧是法體故。二顯非證不說故。",
    "T35n1733_005:0195c26": "三顯此法非思量境故。四察機審藥故。五",
    "T35n1733_005:0195c27": "為受佛加故。六為顯諸佛同說故。文中",
    "T35n1733_005:0195c28": "四。一辨入定人。何故法慧入者。是眾首故。",
    "T35n1733_005:0195c29": "餘入則亂眾調伏故。顯十住法慧能說故。",
    "T35n1733_005:0196a01": "二顯非已力。三明所得定謂簡佛果故云",
    "T35n1733_005:0196a02": "菩薩。觀解善巧故云方便。即住法也。方便多",
    "T35n1733_005:0196a03": "端故云無量。即是十種也。四納法在心故",
    "T35n1733_005:0196a04": "云正受。[0196a04] 二加分中三。初總辨能加。二顯",
    "T35n1733_005:0196a05": "加所為。三正明加相。初中六。初顯能加佛",
    "T35n1733_005:0196a06": "處所遠近。二能加佛數。論云。何故多佛加。",
    "T35n1733_005:0196a07": "顯法及法師所增長恭敬心故。又欲顯一",
    "T35n1733_005:0196a08": "切佛同說。是以承諸佛神力。於此法慧說即",
    "T35n1733_005:0196a09": "是一切佛說也此通因果二說故。三顯佛",
    "T35n1733_005:0196a10": "名同者有四意。一明得法不異故。二彼菩",
    "T35n1733_005:0196a11": "薩聞諸如來同已名重增踊悅故。三顯住",
    "T35n1733_005:0196a12": "中因果同故。四俱諸佛於此住門中為能",
    "T35n1733_005:0196a13": "加顯顯皆名法慧。以法力故法爾故。四",
    "T35n1733_005:0196a14": "歎得此定。乃能者是希越之辭。明希有能",
    "T35n1733_005:0196a15": "入此三昧者。問何故諸佛於大眾中歎入",
    "T35n1733_005:0196a16": "此定。答以彼法慧默入斯定。為眾不知所",
    "T35n1733_005:0196a17": "入是何無心渴仰不得為說。是故諸佛舉",
    "T35n1733_005:0196a18": "三昧名。對眾稱歎起眾欲樂也。五善男",
    "T35n1733_005:0196a19": "子下明得定所依。謂彼諸佛自說。由已作",
    "T35n1733_005:0196a20": "加力故令得此定。六又盧舍那下彼佛自",
    "T35n1733_005:0196a21": "釋作加所由有三句。一由舍那本願力故",
    "T35n1733_005:0196a22": "令我作加。依地論釋。舍那過去曾見有一",
    "T35n1733_005:0196a23": "盧舍那佛。加一法慧菩薩說十住法。當時",
    "T35n1733_005:0196a24": "能加諸佛同名法慧。因即發願願我成佛",
    "T35n1733_005:0196a25": "亦有斯事。今如本成。是故加耳。二亦是舍",
    "T35n1733_005:0196a26": "那現在神力相感同加。三是法慧自善根熟。",
    "T35n1733_005:0196a27": "堪說法益眾上感諸佛。是故同加。略無大",
    "T35n1733_005:0196a28": "眾機感之力。後會處具有。又舍那宿願顯法",
    "T35n1733_005:0196a29": "根深。謂久遠已來修此住法。擬於今時為",
    "T35n1733_005:0196b01": "機宣說。威神力者正顯今時傳授。此上是化",
    "T35n1733_005:0196b02": "主力。後一助化力。顯因果俱融主伴合辨。以",
    "T35n1733_005:0196b03": "成化事耳。二顯加所為中。初句總。次九別。",
    "T35n1733_005:0196b04": "後一結。同異成壞准可知。別中一增長本有",
    "T35n1733_005:0196b05": "佛性真慧令向佛果成不退。故此約智也。",
    "T35n1733_005:0196b06": "二開解在纏法界真理令得顯現。此約境",
    "T35n1733_005:0196b07": "也。又開示解釋法界理故。三剖析眾生性",
    "T35n1733_005:0196b08": "類令辨在十住等位各差別故又知五性",
    "T35n1733_005:0196b09": "差別。此約後智。又眾生之界即如來藏。分別",
    "T35n1733_005:0196b10": "者為了因故。又是解釋故。又分別一眾生",
    "T35n1733_005:0196b11": "處即有一切眾生及一切諸法門等故也。四",
    "T35n1733_005:0196b12": "約一乘。即治滅性滅三障四障使習等故。",
    "T35n1733_005:0196b13": "三乘除外道我執上心黑障。此約斷德。五無",
    "T35n1733_005:0196b14": "明障盡智冥真境故云入無礙境也。又入",
    "T35n1733_005:0196b15": "因陀羅境故云無礙也。此約勝進入果境。",
    "T35n1733_005:0196b16": "六巧入果智相攝總持。此約入果智。即入",
    "T35n1733_005:0196b17": "密智也。七明照真俗。此約智用。八知眾生",
    "T35n1733_005:0196b18": "根生熟多端。又知同如。又知一根即一切",
    "T35n1733_005:0196b19": "根。如根欲性海等。九稱根說法。任持根",
    "T35n1733_005:0196b20": "性使不差失。又持行不失持義不散。又",
    "T35n1733_005:0196b21": "持法不滅等。結者謂廣說何法成此等事。",
    "T35n1733_005:0196b22": "所謂菩薩十住也。三加相中三業加。口加勸",
    "T35n1733_005:0196b23": "說以增辯。意加冥被益智。身加摩頂以增",
    "T35n1733_005:0196b24": "威。何故先口加。以因前語便故。次意加中",
    "T35n1733_005:0196b25": "二。初加後釋。加中十句。初一總謂令於大",
    "T35n1733_005:0196b26": "眾中說法無礙。即無礙解也。九句別顯無",
    "T35n1733_005:0196b27": "礙。同異成壞可准之。一無住著故。無礙即",
    "T35n1733_005:0196b28": "無著辯才。二說時不斷。謂不忘名義即住",
    "T35n1733_005:0196b29": "放辯才。說不待次言辭不斷等。三說時不",
    "T35n1733_005:0196c01": "雜無明。以不乖正理故。四所說理決定",
    "T35n1733_005:0196c02": "故。又異論不能壞故。五善淨無過故。謂不",
    "T35n1733_005:0196c03": "求名等惡故。六於一切法能隨順說故。又",
    "T35n1733_005:0196c04": "達一切義故。七超過下位故。又餘無能越",
    "T35n1733_005:0196c05": "故。八說無厭倦故。又離慢故。九言無退失",
    "T35n1733_005:0196c06": "故。又言無退理故。又言不退屈故。下釋偏",
    "T35n1733_005:0196c07": "加所由。諸佛有力有慈悲。何故唯加法慧",
    "T35n1733_005:0196c08": "不加餘者。釋有二因。一以得定力故。二法",
    "T35n1733_005:0196c09": "爾故。謂如水流法爾趣下。今此亦爾。凡有",
    "T35n1733_005:0196c10": "能說十住法人。理數如此諸佛神力流聚",
    "T35n1733_005:0196c11": "在中故云也。身加摩頂者增其威故。令從",
    "T35n1733_005:0196c12": "定覺故安慰令說故。又彼諸佛等不來至",
    "T35n1733_005:0196c13": "此。手亦不長而摩此頂。又諸佛手皆全摩",
    "T35n1733_005:0196c14": "其頂而互不相礙。是法界緣起不思議法也。",
    "T35n1733_005:0196c15": "[0196c15] 第三起分者有四意故。一已內證法故。二",
    "T35n1733_005:0196c16": "已得勝力故。三說時至故。四定無言說故。",
    "T35n1733_005:0196c17": "是故須起也。前初會普賢為果法深細故。",
    "T35n1733_005:0196c18": "定中說。又顯普賢自在故。此明因行故寄",
    "T35n1733_005:0196c19": "出也。[0196c19] 第四本分中二。先證本後教本。亦是",
    "T35n1733_005:0196c20": "先體後相。初中先對前後諸位料簡者。何故",
    "T35n1733_005:0196c21": "信中無此義者。以未成位故。此是位體故。",
    "T35n1733_005:0196c22": "何故此名種性乃至十地名善決定者。以",
    "T35n1733_005:0196c23": "此位最劣約種為名。十行次增約依種所",
    "T35n1733_005:0196c24": "發業行為名。十迴向更增故約行後大願",
    "T35n1733_005:0196c25": "為名。迴前諸行向正證故。十地已得真",
    "T35n1733_005:0196c26": "證必然故名善決定。此等並是位中通體。隨",
    "T35n1733_005:0196c27": "位漸增有茲階降。是故十住十行無大善決",
    "T35n1733_005:0196c28": "定者是劣故也。又以三賢中下故。最劣故。",
    "T35n1733_005:0196c29": "未辨此大用也。又以自利增故。又以約",
    "T35n1733_005:0197a01": "種未現行故。種性義略作三門。一釋名種",
    "T35n1733_005:0197a02": "是因義。性是體義。又性是族義。謂種族也。又",
    "T35n1733_005:0197a03": "姓是類義。謂種類也。二出體有二。一性種",
    "T35n1733_005:0197a04": "性。二習種姓。性種有二門。一就有為無常",
    "T35n1733_005:0197a05": "門。如瑜伽云。六處殊勝無始展轉法爾所得",
    "T35n1733_005:0197a06": "(云云)。二約無為常住門。如寶性論云。真如性",
    "T35n1733_005:0197a07": "者如六根聚經中說(云云)。習性有無者。一約",
    "T35n1733_005:0197a08": "護月唯本性。二勝軍唯習姓。三護法俱二。四",
    "T35n1733_005:0197a09": "如緣起俱離。三諸門分別作五門。一約性習",
    "T35n1733_005:0197a10": "前後。二約五性。三約六性。四寄位。五諸教",
    "T35n1733_005:0197a11": "並如別說。又性起品云。菩薩摩訶薩自知",
    "T35n1733_005:0197a12": "身中悉有一切諸佛菩提。何以故彼菩薩心",
    "T35n1733_005:0197a13": "不離一切如來菩提。如自心中一切眾生",
    "T35n1733_005:0197a14": "心中亦復如是。無量無邊。無處不有。不可",
    "T35n1733_005:0197a15": "破壞不可思議。文中六句。初一句總。謂五",
    "T35n1733_005:0197a16": "種性中簡去餘位故云菩薩種性。下五句",
    "T35n1733_005:0197a17": "別顯種性義。一甚深者是幽邃義。一約有為",
    "T35n1733_005:0197a18": "性徹窮後際故。二約無為性真如法性離",
    "T35n1733_005:0197a19": "相離性故。三約用出生勝德不可盡故。四",
    "T35n1733_005:0197a20": "徹同佛果故。又照窮逾遠曰深。畢竟無底",
    "T35n1733_005:0197a21": "曰深。幽玄無極故曰甚深。二廣大者是苞",
    "T35n1733_005:0197a22": "含義普遍義無邊義。前即深無底。此即廣無",
    "T35n1733_005:0197a23": "涯此通有為無為能生所生因果等法。准",
    "T35n1733_005:0197a24": "別顯之。三與法界等者是勝善義。謂大白",
    "T35n1733_005:0197a25": "法界等故。又具足人法教義因果理事等一",
    "T35n1733_005:0197a26": "切法故也。四與虛空等者是因善義。謂成",
    "T35n1733_005:0197a27": "無常愛果因故如虛空。以在地前略無常",
    "T35n1733_005:0197a28": "果因。又亦由上深故等法界。廣故同虛空。",
    "T35n1733_005:0197a29": "或俱通二。或與上別可知。五是不怯弱義。",
    "T35n1733_005:0197b01": "以從佛種中生故。亦是釋種性名義。又亦",
    "T35n1733_005:0197b02": "得諸佛從菩薩性中生。又是釋上諸句。謂",
    "T35n1733_005:0197b03": "何以得知深廣等法界等耶。釋云。以是三",
    "T35n1733_005:0197b04": "世佛種性能生一切菩薩等故。二顯相中",
    "T35n1733_005:0197b05": "三。初標數引證。謂三世佛果無不皆由十",
    "T35n1733_005:0197b06": "住因感。如大王路埋無岐徑。故云同說。",
    "T35n1733_005:0197b07": "[0197b07] 二列名。謂一周圓以明十種。三結說。此",
    "T35n1733_005:0197b08": "中十住義略作十門。一釋名。二辨體。三明",
    "T35n1733_005:0197b09": "所依身。四所行行。五所觀境。六所離障。七所",
    "T35n1733_005:0197b10": "成德。八所寄法。九所攝位。十所成果。初釋名",
    "T35n1733_005:0197b11": "有二。一總名如前釋。別中初者謂依外凡。",
    "T35n1733_005:0197b12": "十千劫來修信善根方便行滿。於大菩提",
    "T35n1733_005:0197b13": "起決定心入位不退故云初發心。初發心",
    "T35n1733_005:0197b14": "即住。是持業釋。此當起信論中信成就發心",
    "T35n1733_005:0197b15": "也。二精練此心使離染明淨。故云治地。謂",
    "T35n1733_005:0197b16": "鑄治心地也。三妙觀空有而正行薰修故",
    "T35n1733_005:0197b17": "云修行。四生在佛家種性尊貴故云生貴。",
    "T35n1733_005:0197b18": "謂此寄當無流位故。五巧不滯真。起悲",
    "T35n1733_005:0197b19": "愍物。滯真隨俗。此二合觀離邊巧備故",
    "T35n1733_005:0197b20": "云具足。此同五地難合真俗而能合也。六",
    "T35n1733_005:0197b21": "觀無二法。既漸純熟聞讚毀佛等心不傾",
    "T35n1733_005:0197b22": "動。故云正心。心即是正故云正心。又正是",
    "T35n1733_005:0197b23": "境。心是智。以心住正理故云正心。七止觀",
    "T35n1733_005:0197b24": "雙運緣不能壞故云不退。此同七地雙行",
    "T35n1733_005:0197b25": "相。八三業光潔離染如童。童行性成物莫能",
    "T35n1733_005:0197b26": "沮故云真也。此同八地無功用行。九應機",
    "T35n1733_005:0197b27": "善說。紹嗣法王故云子也。十住位滿足",
    "T35n1733_005:0197b28": "成就智身。諸佛法水以灌其頂故云頂也。",
    "T35n1733_005:0197b29": "若依圓教。此灌頂位滿即成佛更無十行",
    "T35n1733_005:0197c01": "等。如下文海幢比丘處說。若三乘教則不如",
    "T35n1733_005:0197c02": "此。但是解相未證真。故得名有三。謂第",
    "T35n1733_005:0197c03": "四八九十從喻為名。第七約離過受稱。餘",
    "T35n1733_005:0197c04": "並約功能為目可知。二明體性者作三",
    "T35n1733_005:0197c05": "門。一約所依即以無量方便三昧為體。以",
    "T35n1733_005:0197c06": "依此定說十住故。下論云。此三昧者是法",
    "T35n1733_005:0197c07": "體故。二約本即以前種性甚深等為體以",
    "T35n1733_005:0197c08": "彼是此十住體故。但隨位說十。而無別性。",
    "T35n1733_005:0197c09": "三剋性約所緣以真俗二諦。約能緣以",
    "T35n1733_005:0197c10": "悲智二行。餘行眷屬皆此所攝。又真俗境俱",
    "T35n1733_005:0197c11": "融。悲智唯一。此二復圓俱融。法界無障礙具",
    "T35n1733_005:0197c12": "德自在是其體也。此約圓教辨(餘門別作)。",
    "T35n1733_005:0197c13": "[0197c13] 第五說分者十住有二分。一果分圓融不可",
    "T35n1733_005:0197c14": "說。二因分隨說有二分。一約普賢自體行。",
    "T35n1733_005:0197c15": "二約普賢位相此有二分。一阿含位如此",
    "T35n1733_005:0197c16": "品說。二證位如十地品說。今此正說阿含位。",
    "T35n1733_005:0197c17": "於中有二。初明攝體之位。後辨隨相之位",
    "T35n1733_005:0197c18": "初中釋十住即為十段。一一皆有二。謂",
    "T35n1733_005:0197c19": "先標後釋。釋中皆二。初修行是其別相。以一",
    "T35n1733_005:0197c20": "一住中各修一行故。二觀解是其別相。以",
    "T35n1733_005:0197c21": "諸住皆有解悟相故。前中各二。初自分行後",
    "T35n1733_005:0197c22": "學十法為勝進行。勝進行各二。先正修。後",
    "T35n1733_005:0197c23": "何以下釋修意。其中第一第十文相加者",
    "T35n1733_005:0197c24": "以初為行本賴多緣故。後為位滿德深廣",
    "T35n1733_005:0197c25": "故。又釋一一中皆二。謂標釋。釋中皆三。初",
    "T35n1733_005:0197c26": "明入住行。二學十法為淨住行。三住滿",
    "T35n1733_005:0197c27": "得果。準地論。諸地皆有因體果相即。入住",
    "T35n1733_005:0197c28": "為因。淨住為體。住滿為果。並可知。今且",
    "T35n1733_005:0197c29": "依前釋。初住中先標名後釋義。釋義中二。",
    "T35n1733_005:0198a01": "先別行中二。先自分後勝進。前中二。先明行",
    "T35n1733_005:0198a02": "本謂發菩提心為十住之本。但轉此心漸",
    "T35n1733_005:0198a03": "增勝故成後諸住故也。二所得。前中初六句",
    "T35n1733_005:0198a04": "舉發心所依緣。次一句明所發心體。次一句",
    "T35n1733_005:0198a05": "明發心所求。後一句明不退還。又釋初六",
    "T35n1733_005:0198a06": "句釋發。次句釋心。次句釋菩提。後句釋住",
    "T35n1733_005:0198a07": "義。前六句中二處聞說法者。初聞餘人說。",
    "T35n1733_005:0198a08": "後聞佛說。又初略說後廣說。又初說因法",
    "T35n1733_005:0198a09": "後說果法。又七緣發心準辨。又一向不迴者",
    "T35n1733_005:0198a10": "簡異外凡也。二所得中分是因義。謂由初",
    "T35n1733_005:0198a11": "發心得成十力果法之因故。此約始教辨。",
    "T35n1733_005:0198a12": "二分是未圓義。謂由入住不退始生佛家",
    "T35n1733_005:0198a13": "得佛體分故。謂於十力隨分而得。此約終",
    "T35n1733_005:0198a14": "教辨。三分圓無礙故得分即得圓。但以就",
    "T35n1733_005:0198a15": "普賢門中辨。是因而非果故云分也。此中",
    "T35n1733_005:0198a16": "於流盡亦分得者準教知之。又此十力小乘",
    "T35n1733_005:0198a17": "中至佛果始得。三乘中地上始分得。一乘入",
    "T35n1733_005:0198a18": "位即得故也。二勝進中二。先正辨後釋成。前",
    "T35n1733_005:0198a19": "中有十句。一供諸佛。二歎諸菩薩能捨自",
    "T35n1733_005:0198a20": "樂忍苦求果。三以勝妙法化諸眾生。不",
    "T35n1733_005:0198a21": "令彼心墮凡小位故云護。又護善根令",
    "T35n1733_005:0198a22": "得增長。四準下頌當第三常歎賢聖。此云",
    "T35n1733_005:0198a23": "親近者此約自利。頌約利他。謂進而常歎",
    "T35n1733_005:0198a24": "也。五歎淨妙法。魔等不壞故知不退也。六",
    "T35n1733_005:0198a25": "以佛功德安立菩薩故云修。此順頌。七巧",
    "T35n1733_005:0198a26": "化眾生令得見佛故云歎美生諸佛前。八",
    "T35n1733_005:0198a27": "善修三昧以教眾生故云方便。九轉妙法",
    "T35n1733_005:0198a28": "輪滅生死輪故云也。十為生死苦類作清",
    "T35n1733_005:0198a29": "涼歸處。又釋九令離無常苦。十令其得常",
    "T35n1733_005:0198b01": "樂。此十並準下頌文知之。二釋意中。先徵",
    "T35n1733_005:0198b02": "後釋。徵云發菩提心已。何故復須學此十",
    "T35n1733_005:0198b03": "行。釋有三義。一欲使此心轉增勝故。二令",
    "T35n1733_005:0198b04": "堅固故。三令成果故。又一令自分堅因。二",
    "T35n1733_005:0198b05": "勝進轉增。三終成佛果故須也。二同相中",
    "T35n1733_005:0198b06": "明悟必賴緣故云有所聞法。解從內發故",
    "T35n1733_005:0198b07": "云不由他悟。然他義有三。一小教。二心外。",
    "T35n1733_005:0198b08": "三性外。自解亦三。翻前可知。故下云雖知",
    "T35n1733_005:0198b09": "一切法不由他悟。而求善知識無有厭足。",
    "T35n1733_005:0198b10": "下諸住中隨位漸增義皆同此。",
    "T35n1733_005:0198b11": "[0198b11] 二住中。初自分內十心者有二義。一隨於一",
    "T35n1733_005:0198b12": "眾生即起此十心以顯無盡。二為辨十心",
    "T35n1733_005:0198b13": "別異相故明於十種眾生處起。一於怨憎",
    "T35n1733_005:0198b14": "眾生不念加報。二於受苦眾生。三於乏",
    "T35n1733_005:0198b15": "資具眾生。四為不善眾生令住善行故。論",
    "T35n1733_005:0198b16": "云安者因處樂者果處。五於得善因樂果",
    "T35n1733_005:0198b17": "眾生。六於有流眾生度令發心。七於初發",
    "T35n1733_005:0198b18": "心眾生。八於修菩薩道少劣於己眾生攝",
    "T35n1733_005:0198b19": "令同己。九行與己學推之同師。十德少",
    "T35n1733_005:0198b20": "過己敬同於佛。此十並如第二地集果中",
    "T35n1733_005:0198b21": "釋。二勝進十行中。初一總謂若不多聞行",
    "T35n1733_005:0198b22": "無所依。又以何化生故須也。餘九別。一標",
    "T35n1733_005:0198b23": "求多聞意。又是捨離已欲。二近善友。三順",
    "T35n1733_005:0198b24": "其教。四不非時請問。五不畏不得法。又不",
    "T35n1733_005:0198b25": "畏深法。六解深義。七達正教。八於教義",
    "T35n1733_005:0198b26": "中擇取修行之法。九依法正修離障成德",
    "T35n1733_005:0198b27": "故云不動也。下釋云以此十行修治慈等",
    "T35n1733_005:0198b28": "令更增廣。故須修也。[0198b28] 三住中初十自分是",
    "T35n1733_005:0198b29": "護煩惱行。謂是中令行不住故總明無常",
    "T35n1733_005:0198c01": "義。初一是總。無常者是無物可為常。謂自",
    "T35n1733_005:0198c02": "性不成實。無常等三性準之。二苦謂五蘊",
    "T35n1733_005:0198c03": "洞達空為苦等。三空謂三無性真理空等。",
    "T35n1733_005:0198c04": "四無我謂無二我。又於我無我而不二等。",
    "T35n1733_005:0198c05": "具如掩提遮說。五繫屬因緣不得自有所",
    "T35n1733_005:0198c06": "在。六世法妄穢惡不淨相。又以速滅樂所以",
    "T35n1733_005:0198c07": "不逮。七成無所集壞無所散。八無實可當",
    "T35n1733_005:0198c08": "名。又不得須臾住。九相有體無曰虛。執虛",
    "T35n1733_005:0198c09": "為實稱妄。又無實故虛。詐實故妄。十世法",
    "T35n1733_005:0198c10": "速滅。縱加心防護亦不能令住。又釋緣中",
    "T35n1733_005:0198c11": "無力故云無精懃。由無力故無和合。無和",
    "T35n1733_005:0198c12": "合故無堅固也。此十無常如三地論中釋。",
    "T35n1733_005:0198c13": "後十句勝進中是護小乘行。於中初一是總。",
    "T35n1733_005:0198c14": "謂分別眾生假名不實等。又分別種類差別",
    "T35n1733_005:0198c15": "等。餘九是別。一知眾生惑業染淨法界差別",
    "T35n1733_005:0198c16": "故。二知眾生依處別。次四知四大成眾生",
    "T35n1733_005:0198c17": "別。次三知三界別眾生&#x9E81;細別。又釋第三",
    "T35n1733_005:0198c18": "句總知依報。次四大出器體。次三界辨器",
    "T35n1733_005:0198c19": "相。皆分別即空及差別等。釋中徵云前既但",
    "T35n1733_005:0198c20": "觀無常空等。何故復起如此分別。釋云以",
    "T35n1733_005:0198c21": "即空分別事方令慧明淨故也。[0198c21] 四住標",
    "T35n1733_005:0198c22": "中釋名可知。法華云。從佛口生從法化生",
    "T35n1733_005:0198c23": "等。初十自分同四地中十種法知。初三攝",
    "T35n1733_005:0198c24": "心入理以修止行。一證心於佛。二窮法",
    "T35n1733_005:0198c25": "原底。三安心契彼。以此寄當出世位故。",
    "T35n1733_005:0198c26": "於三寶得不壞淨信。後七照達事相以修",
    "T35n1733_005:0198c27": "觀行。一分折所化聚類多端。二應機現剎",
    "T35n1733_005:0198c28": "差別非一。三眾生依報染淨類異。四業有黑",
    "T35n1733_005:0198c29": "白不同。五果有苦樂之異。六生死有七種差",
    "T35n1733_005:0199a01": "別。七涅槃二四五異。皆於此等分折顯空",
    "T35n1733_005:0199a02": "及聚類差別。二義準之。又釋七中一總舉正",
    "T35n1733_005:0199a03": "報染淨。次二依報染淨。次二因果染淨。次二",
    "T35n1733_005:0199a04": "分位染淨可知。後十勝進中。初三尋思簡",
    "T35n1733_005:0199a05": "擇。次三擇已正修。後三修已成滿。末後一",
    "T35n1733_005:0199a06": "總結無二。又釋初三教法。次三行法。次三",
    "T35n1733_005:0199a07": "果法。後一理法。徵釋可知。[0199a07] 五住中初自分",
    "T35n1733_005:0199a08": "內。初一總餘九別。前第二住發起此心此",
    "T35n1733_005:0199a09": "住舉善根。顯所為漸熟故別也。九中一令",
    "T35n1733_005:0199a10": "修善行。二令得樂果。三不令著樂。四",
    "T35n1733_005:0199a11": "令修出道。五令所生處離八難等。又令離",
    "T35n1733_005:0199a12": "惑業等難。六畢欲令出分段變易等苦。七",
    "T35n1733_005:0199a13": "示以正法令滅不信及疑故喜。八授以三",
    "T35n1733_005:0199a14": "學控御造修。九令得學果。又七智八定。十",
    "T35n1733_005:0199a15": "斷果勝進學中。一由無對治故生死無邊。",
    "T35n1733_005:0199a16": "二此約去來故為二句。三約現在苦。四約",
    "T35n1733_005:0199a17": "十方。又約體性。又約根欲。五約下二界。六",
    "T35n1733_005:0199a18": "約無色界。又約類多。七約所執性。八九約",
    "T35n1733_005:0199a19": "依他性。謂初句依緣後句無實。又初無性後",
    "T35n1733_005:0199a20": "似有。十約圓成實中空如來藏辨。又七約",
    "T35n1733_005:0199a21": "無相。八約無生。九約無性。十總結三無性。",
    "T35n1733_005:0199a22": "下釋中無染著有二義。一既以善根救攝",
    "T35n1733_005:0199a23": "眾生。以學知眾生無邊等故不著限分等",
    "T35n1733_005:0199a24": "心。即是廣常二心也。二學知空等故不執",
    "T35n1733_005:0199a25": "著。實是不顛倒心也。由此所學令前慈等",
    "T35n1733_005:0199a26": "方得順理行增故須學也。[0199a26] 六住自分十",
    "T35n1733_005:0199a27": "中。初四約所敬三寶修平等觀。次三約所",
    "T35n1733_005:0199a28": "悲眾生修平等觀。後三約知法界明平",
    "T35n1733_005:0199a29": "等。以讚毀之辭皆從緣起同無自性。無性",
    "T35n1733_005:0199b01": "之理是此觀境。是故不動名正心住也。又",
    "T35n1733_005:0199b02": "佛具勝德理宜褒讚。故聞歎不動。若執佛",
    "T35n1733_005:0199b03": "情有既非正理。故聞毀不動。又毀相令盡。",
    "T35n1733_005:0199b04": "讚理令顯。故皆不動也。是故商主天子經",
    "T35n1733_005:0199b05": "云。又復問文殊師利。若復有人毀汝所說",
    "T35n1733_005:0199b06": "彼將何云。答言當向涅槃。又問何緣作如",
    "T35n1733_005:0199b07": "是說。答言一切無有不毀語言而能得至",
    "T35n1733_005:0199b08": "聖解脫中者。所以者何。其聖道中無有名",
    "T35n1733_005:0199b09": "字章句語言可說可示。若不信者彼等當",
    "T35n1733_005:0199b10": "不解脫。又問何緣作是說。答言不可已得",
    "T35n1733_005:0199b11": "解脫復得解脫。又法界隨證有淺深故云",
    "T35n1733_005:0199b12": "量無量也。世界多故云法界成壞。故頌中",
    "T35n1733_005:0199b13": "云世界成壞也。空不空為有無也。由得此",
    "T35n1733_005:0199b14": "十種決定心故於緣逆順皆不能動。於此",
    "T35n1733_005:0199b15": "位中有示現退。為引初心懈慢等故。如舍",
    "T35n1733_005:0199b16": "利弗法才王等。是故第七方名不退。勝進十",
    "T35n1733_005:0199b17": "中。初三約三無性觀。四約惑業。五約果報。",
    "T35n1733_005:0199b18": "六約能現。七約所現。八無體。九現實。十緣",
    "T35n1733_005:0199b19": "集。又釋此十皆展轉釋疑。疑者聞所執法無",
    "T35n1733_005:0199b20": "相即謂依他為有。釋從緣無性。復執既",
    "T35n1733_005:0199b21": "無依他。在纏真如豈不須修顯。釋性淨故",
    "T35n1733_005:0199b22": "不待修也。復云真若性淨煩惱業等豈不斷",
    "T35n1733_005:0199b23": "除。釋無所有故。執云若爾何故現有依正",
    "T35n1733_005:0199b24": "果報。釋以依真不實故。復云若世法不實",
    "T35n1733_005:0199b25": "真理與諸法作依。此應是有。釋如虛空",
    "T35n1733_005:0199b26": "與色等為依然自體非有。復云所依若無",
    "T35n1733_005:0199b27": "能依諸法應有。釋以依他無自性故。復云",
    "T35n1733_005:0199b28": "若爾應壞業果。釋如幻故。復云若爾世人何",
    "T35n1733_005:0199b29": "不見是幻而見是實。釋以在夢故。復云夢",
    "T35n1733_005:0199c01": "者見夢境。悟者則不見。世法不爾凡聖同",
    "T35n1733_005:0199c02": "見。釋如響雖長幼俱聞然了不了別也。何",
    "T35n1733_005:0199c03": "以故者。問云前聞十法心定不動。已順正",
    "T35n1733_005:0199c04": "理。何須更觀如是等耶。釋云欲更深入令",
    "T35n1733_005:0199c05": "得後位不退忍故。[0199c05] 七不退住自分中。心堅",
    "T35n1733_005:0199c06": "不轉者與前正心何別。釋前正心入理。今",
    "T35n1733_005:0199c07": "理事不退。以念念淳至雙現前故同七地",
    "T35n1733_005:0199c08": "也。又可前位會事入理。此俱行。後位從理",
    "T35n1733_005:0199c09": "向事。以漸純熟故也。是故前位但於三寶",
    "T35n1733_005:0199c10": "等處聞讚不喜。聞毀不憂。猶未堪聞有",
    "T35n1733_005:0199c11": "之與無。以不勝故。此中聞有無利害。轉深",
    "T35n1733_005:0199c12": "堅固不動故過前也。中約理為無。約事為",
    "T35n1733_005:0199c13": "有。以是有即無之有故。聞有亦得無不",
    "T35n1733_005:0199c14": "為有所動。以無即有之無故。聞無亦得",
    "T35n1733_005:0199c15": "有不為無所動。以得雙行故爾也。又約",
    "T35n1733_005:0199c16": "三性以釋有無。又不出生死者以無可出",
    "T35n1733_005:0199c17": "故。大悲不捨故。又三世同如故。一相不壞",
    "T35n1733_005:0199c18": "差別故非一。勝進中十法五對。一一多相",
    "T35n1733_005:0199c19": "即。二教義相依。味是教也。三有無無礙。一所",
    "T35n1733_005:0199c20": "執理無為非有。即是情有故為有。二有此",
    "T35n1733_005:0199c21": "理無故非有是有。三約理法。謂非情有是",
    "T35n1733_005:0199c22": "理有。四依他似有故非有。有此有故以為",
    "T35n1733_005:0199c23": "有。五依他無生為非有。不壞似有故為",
    "T35n1733_005:0199c24": "有。六有此無生故準之。七真如離相故非",
    "T35n1733_005:0199c25": "有。有此真故為有。八空真如為非有。即是",
    "T35n1733_005:0199c26": "不空為有。九無性性為非有。有此為有。十",
    "T35n1733_005:0199c27": "隨染隱故非有。性本淨故為有也。有是非有",
    "T35n1733_005:0199c28": "者翻前十義即是應知。四相非相無礙。五",
    "T35n1733_005:0199c29": "性非性無礙。並具十義。逆順同前準知。又",
    "T35n1733_005:0200a01": "釋後三對約三性三無性。如次應知。釋所",
    "T35n1733_005:0200a02": "學中。欲使雙行無礙善巧圓滿故云具足",
    "T35n1733_005:0200a03": "等也。[0200a03] 八住中謂從理向事而不失理故",
    "T35n1733_005:0200a04": "云心得安立。自分中初三業無染是童真體。",
    "T35n1733_005:0200a05": "以不失真理令事清淨。是自利行。餘是利",
    "T35n1733_005:0200a06": "他行。以三業淨故。能受生自在。知信等心。",
    "T35n1733_005:0200a07": "從心起欲樂。習欲成性。依性造業。並如",
    "T35n1733_005:0200a08": "第九地十稠林處說。又如發心功德品說。",
    "T35n1733_005:0200a09": "知器世界二十劫成等。又知集故成散故壞",
    "T35n1733_005:0200a10": "等。神通自在總結三業勝用也。勝進中初六",
    "T35n1733_005:0200a11": "外器自在。後四自身自在。又釋初七明廣學",
    "T35n1733_005:0200a12": "知廣大三業。後三明自在三業。初中光明",
    "T35n1733_005:0200a13": "意業。中一總知器。二知已能用。三雖動",
    "T35n1733_005:0200a14": "以願力持令不壞。又持令常用。四觀其即",
    "T35n1733_005:0200a15": "真等。又觀染淨差別。將欲往詣故。五明身",
    "T35n1733_005:0200a16": "業。謂觀已須往處詣之。六非但次第往詣。",
    "T35n1733_005:0200a17": "亦能一時遍至也。佛剎定有佛也。世界通有",
    "T35n1733_005:0200a18": "佛無佛也。七明語業。謂若至有佛處能問",
    "T35n1733_005:0200a19": "佛妙法。若至無佛界能善答眾難。別本中",
    "T35n1733_005:0200a20": "同後釋。八明自在身業。謂非但一身至多",
    "T35n1733_005:0200a21": "世界。又能變化復作多身成法界身業。九",
    "T35n1733_005:0200a22": "語。十意。皆成法界自在勝用可知。下徵釋",
    "T35n1733_005:0200a23": "中明凡於一切法即得巧用自在圓滿成",
    "T35n1733_005:0200a24": "就故。[0200a24] 九住中同善慧地。於自分內。一解",
    "T35n1733_005:0200a25": "六趣即是生行稠林。二是使行稠林。三是習",
    "T35n1733_005:0200a26": "氣行稠林。上三所化。四是能化方便智。五是",
    "T35n1733_005:0200a27": "智成就解法藥。六知化儀示法師威儀。七",
    "T35n1733_005:0200a28": "解化處。謂所化眾生住處。八解化時。謂所",
    "T35n1733_005:0200a29": "化根機生熟時等故知三際也。九不動真",
    "T35n1733_005:0200b01": "際建立諸法。十不壞假名示諸法實相。勝",
    "T35n1733_005:0200b02": "進中既為法王之子故須學知法王住處",
    "T35n1733_005:0200b03": "等。於中一住處者有八。一約法身無住處。",
    "T35n1733_005:0200b04": "二約智住真理即住無所住也三約報身",
    "T35n1733_005:0200b05": "住淨土等。四約行德住四梵三空及慈悲",
    "T35n1733_005:0200b06": "殿等。五約化身住摩竭國等。六約十佛",
    "T35n1733_005:0200b07": "住國土海。七住華藏界等。八內住無障礙",
    "T35n1733_005:0200b08": "法界。二善知外化現四威儀。謂隨眾生須",
    "T35n1733_005:0200b09": "行即行等。三善知安立法王處者。謂由機",
    "T35n1733_005:0200b10": "感及悲願赴故身土方現。故云安立。別本",
    "T35n1733_005:0200b11": "名興立也。四巧證真理又巧就應機。五依",
    "T35n1733_005:0200b12": "證起說又就機剖別。六知佛以智水灌得",
    "T35n1733_005:0200b13": "位菩薩頂等。七知佛正法當以何持而堪",
    "T35n1733_005:0200b14": "受持。八知佛十無畏答難不怯等。九知佛",
    "T35n1733_005:0200b15": "處世不染又無著辯才等。十知歎佛之軌",
    "T35n1733_005:0200b16": "則。又知佛可讚之實德。釋中為得九地四",
    "T35n1733_005:0200b17": "十無礙智故。十住自分中二。先十顯所成就",
    "T35n1733_005:0200b18": "智。後十歎其勝德。前中初五明世界無礙",
    "T35n1733_005:0200b19": "智一隨心迴轉。二暉光照覺。三願等任持。",
    "T35n1733_005:0200b20": "四自在普入。五至處皆嚴。次三知眾生心行",
    "T35n1733_005:0200b21": "智。一知心。二知心所行境界。三知根海。後",
    "T35n1733_005:0200b22": "二授法智。一應根與法。二令滅惑成德。故",
    "T35n1733_005:0200b23": "云調伏也。又亦初標意後釋成。謂云何度。",
    "T35n1733_005:0200b24": "以三學調伏故也。二辨勝德十中。初四明",
    "T35n1733_005:0200b25": "身業不可知即是業自在義。後六心智不可",
    "T35n1733_005:0200b26": "知即是智自在義。前中一身色微妙。二依身",
    "T35n1733_005:0200b27": "起勝業。三變現奇異。四奇特無礙。又釋初身",
    "T35n1733_005:0200b28": "體。二用。三神足體。四用。皆不可知者以事",
    "T35n1733_005:0200b29": "即同理而顯事故。又以用遍顯密故。後六",
    "T35n1733_005:0200c01": "中初三智窮三際。即三達妙智知一切時",
    "T35n1733_005:0200c02": "也。四嚴淨剎智。即器世間自在智。知一切",
    "T35n1733_005:0200c03": "處也。五眾生世間自在智。以染淨業集起心",
    "T35n1733_005:0200c04": "是眾生故。六智正覺世間自在智。又釋心即",
    "T35n1733_005:0200c05": "定也。後為慧也。又釋心境是俗諦。以是集",
    "T35n1733_005:0200c06": "起故。即是上九之本智。境是真。以照理故。",
    "T35n1733_005:0200c07": "即結歸真也。以此真俗無礙雙照懸鑒故",
    "T35n1733_005:0200c08": "皆不可知。下簡定其位。謂豈可同位菩薩",
    "T35n1733_005:0200c09": "及佛亦不知耶。今釋如文。後勝進十中學",
    "T35n1733_005:0200c10": "佛一切智一切種智。即當位滿足灌頂作佛。",
    "T35n1733_005:0200c11": "以攝諸位皆具足故。如下入法界品海幢",
    "T35n1733_005:0200c12": "比丘頂佛說法處知之。一準下頌文總學",
    "T35n1733_005:0200c13": "三世諸佛智。二學佛教法智。三理法智。四理",
    "T35n1733_005:0200c14": "事多門無礙智。五大用普周智。六對緣覺照",
    "T35n1733_005:0200c15": "智。七世界依持智。八下窮生界智。九上盡",
    "T35n1733_005:0200c16": "佛果智。十果德多門智。此中灌頂有受職",
    "T35n1733_005:0200c17": "義。與法雲等同異(云云)。[0200c17] 第六顯實證成分",
    "T35n1733_005:0200c18": "中二。先顯實。後證成。此二各二。先此界後",
    "T35n1733_005:0200c19": "結通。顯實中此界內三。先動地內。一動因。二",
    "T35n1733_005:0200c20": "動處。三動相。二雨供即身業。三出音即語業",
    "T35n1733_005:0200c21": "以法準之。二證成中此界內四。一菩薩來",
    "T35n1733_005:0200c22": "此於中有來因來處來人也。二發言讚美。",
    "T35n1733_005:0200c23": "三述已引證中。一說人同。二處同。三主同。",
    "T35n1733_005:0200c24": "四義同。五眾同。六教同。四顯其來意正結",
    "T35n1733_005:0200c25": "成證。[0200c25] 第七偈頌分中以四句成一頌。即",
    "T35n1733_005:0200c26": "有一百一頌半。分二。初有九十二頌半頌",
    "T35n1733_005:0200c27": "前十住法。後九頌結歎勸修。前中頌十住",
    "T35n1733_005:0200c28": "即為十段。就初住有四十六頌。於中分",
    "T35n1733_005:0200c29": "四。初三頌前發心緣及體。二三十二頌得",
    "T35n1733_005:0201a01": "十力分。三從菩薩如是發心已下十一偈",
    "T35n1733_005:0201a02": "頌應學十法。第二中亦三。初十頌十力行。",
    "T35n1733_005:0201a03": "二有二頌求所知二諦法發心。三震動下",
    "T35n1733_005:0201a04": "二十頌為求佛三業發心。於中初十頌身",
    "T35n1733_005:0201a05": "業。二十方已下三頌語業。三一切十方下六",
    "T35n1733_005:0201a06": "頌意業。下一結歎。又此廣大三業是此住中",
    "T35n1733_005:0201a07": "所得。謂三業隨智行等(云云)三頌勝進所",
    "T35n1733_005:0201a08": "學中。不退教者說順正理教無改易。又說",
    "T35n1733_005:0201a09": "此入位不退之義教。又順此教法得不退",
    "T35n1733_005:0201a10": "故。前是持業。後二依主。於前勝進十法之中。",
    "T35n1733_005:0201a11": "十頌次第各頌一法。後一總結並可知。第二",
    "T35n1733_005:0201a12": "住中六頌。初二頌自分。後四頌勝進。第三住",
    "T35n1733_005:0201a13": "中有五頌。初二自分。後三勝進。第四住有",
    "T35n1733_005:0201a14": "六頌。初三自分。後三勝進。第五住有四頌",
    "T35n1733_005:0201a15": "半。初三自分。後一半明勝進。第六住有五",
    "T35n1733_005:0201a16": "頌。初四自分。後一勝進。第七住有四頌。初二",
    "T35n1733_005:0201a17": "自分。後二勝進。第八住有五頌。初三自分。",
    "T35n1733_005:0201a18": "後二勝進。第九住有三頌。初二自分。後一",
    "T35n1733_005:0201a19": "勝進第十住有八頌。初五自分。次一顯德。",
    "T35n1733_005:0201a20": "後二勝進。第二大段結歎勸修中九頌分三。",
    "T35n1733_005:0201a21": "初一總歎十住。二有七別歎初住。後一以",
    "T35n1733_005:0201a22": "初住倍類顯後。",
    "T35n1733_005:0201a23": "梵行品第十二",
    "T35n1733_005:0201a24": "[0201a24] 初釋名者。離妄念之染故云梵。會無我理",
    "T35n1733_005:0201a25": "故云行。此行即梵。二離染中極名梵即真境",
    "T35n1733_005:0201a26": "也。智能證此故云行。三涅槃果為梵。以寂",
    "T35n1733_005:0201a27": "靜故。修因為行。此二梵之行。淨與梵何別",
    "T35n1733_005:0201a28": "者有六別。一約報。欲天為淨色天為梵。二",
    "T35n1733_005:0201a29": "約人。在家戒是淨。出家戒為梵。三行位。信",
    "T35n1733_005:0201b01": "中修為淨行。入位已去修為梵行。四約二",
    "T35n1733_005:0201b02": "利。三學自利為淨行。四等利他為梵行。此",
    "T35n1733_005:0201b03": "如涅槃經說。五約二行。隨事造修施戒等",
    "T35n1733_005:0201b04": "為淨行。離念契玄為梵行。如文。六約因",
    "T35n1733_005:0201b05": "果。涅槃為淨。道諦行為梵。經云梵行已立。",
    "T35n1733_005:0201b06": "是也。[0201b06] 二來意者有五。一前位次行。謂前明",
    "T35n1733_005:0201b07": "正位今辨成位之行。故文云何修習梵行",
    "T35n1733_005:0201b08": "具足十住。二前明正位今辨依位起行。三",
    "T35n1733_005:0201b09": "前別此通。謂前十住之中各修一種別行。今",
    "T35n1733_005:0201b10": "辨諸位中同行之行。四前通此別。謂前辨位",
    "T35n1733_005:0201b11": "通。今別明出家人行。五前顯位相差別。今",
    "T35n1733_005:0201b12": "會緣入實。即前相後體故也。[0201b12] 三宗趣者以",
    "T35n1733_005:0201b13": "無念正行為宗。所成十住位及速成佛等為",
    "T35n1733_005:0201b14": "趣。無念理觀略作五門(云云)。[0201b14] 四釋文有",
    "T35n1733_005:0201b15": "二。初問後答。問中明受離染法之器故寄",
    "T35n1733_005:0201b16": "天子。離妄念器方能受故名正念。具下文",
    "T35n1733_005:0201b17": "天光女文也。文中初舉事信家。非家是空",
    "T35n1733_005:0201b18": "法非家也。二彼諸下正問有三。初問修梵",
    "T35n1733_005:0201b19": "行。二成位。三得果。答中所以法慧說者",
    "T35n1733_005:0201b20": "以照法之慧方能示法故也。於中亦三。初",
    "T35n1733_005:0201b21": "答修梵行問。二又復修習下答成位問。三如",
    "T35n1733_005:0201b22": "是觀者下答得果問。又亦可此品重更釋成",
    "T35n1733_005:0201b23": "上十住中初住之義。於中三。謂初釋上發",
    "T35n1733_005:0201b24": "心。二釋發心所得十力。三釋上自悟得果",
    "T35n1733_005:0201b25": "會同法界。是故即此初住具攝十住也。初中",
    "T35n1733_005:0201b26": "有四。一明尋思觀。二又知過去下明如實",
    "T35n1733_005:0201b27": "觀。三菩薩正念下觀成益相。四是名下結觀",
    "T35n1733_005:0201b28": "名。初中三。先舉十法為所觀。二應如是觀",
    "T35n1733_005:0201b29": "下以理徵破顯梵行真理。三當如是下結。何",
    "T35n1733_005:0201c01": "故但就十法觀者。以攝法略盡故。謂身口",
    "T35n1733_005:0201c02": "意是有為果。三業是彼因。佛法是出世果。僧",
    "T35n1733_005:0201c03": "戒是彼因。又出家人修出世行要依此十",
    "T35n1733_005:0201c04": "法方成梵行。謂三寶及戒是四不壞淨境。即",
    "T35n1733_005:0201c05": "所信所入也。身口意是能修行具。即能信能",
    "T35n1733_005:0201c06": "入也。三業是對境所修所成行。今推求此梵",
    "T35n1733_005:0201c07": "行在何法中。既求不得。即相盡理顯方為",
    "T35n1733_005:0201c08": "真實梵行。是故文中約此十法唯徵梵行",
    "T35n1733_005:0201c09": "不徵餘法。文中二。先以理案定。二若身是",
    "T35n1733_005:0201c10": "下縱破顯非。又初是總後別。初略後廣。此",
    "T35n1733_005:0201c11": "中徵覈十法。即為十初中若身是梵行",
    "T35n1733_005:0201c12": "者定其所立。下以理推徵。謂梵既淨法。身",
    "T35n1733_005:0201c13": "是雜穢故非也。以此身等六事是通染淨法",
    "T35n1733_005:0201c14": "故。但約染淨相違明非梵行。不破彼六之",
    "T35n1733_005:0201c15": "自體。後四是淨法。順梵行故。即別推折以",
    "T35n1733_005:0201c16": "顯真理。身中八句。初一總餘七別。一無可",
    "T35n1733_005:0201c17": "軌則非是出世之法。二飲食資成。三惡氣&#x71A2;",
    "T35n1733_005:0201c18": "勃。四具三十六物。五垢污塵染。六邪命自",
    "T35n1733_005:0201c19": "養。七諸蟲唼食。依觀佛三昧經佛將成道",
    "T35n1733_005:0201c20": "魔來惱。時佛以白毫擬之。令彼魔女自",
    "T35n1733_005:0201c21": "見身內膿囊涕唾九孔根本生藏熟藏迴腑",
    "T35n1733_005:0201c22": "宛轉踊生諸蟲。有八萬戶戶有九億諸",
    "T35n1733_005:0201c23": "小蟲等遊戲走入小腸中。張口上向。大蟲",
    "T35n1733_005:0201c24": "遊戲入大腸中張口亦爾。唼食藏髓脈。生",
    "T35n1733_005:0201c25": "蟲細於秋毫數甚多。其女見此即便嘔吐",
    "T35n1733_005:0201c26": "等。又小乘中說。蟲頭向內蟲尾向外。編作",
    "T35n1733_005:0201c27": "人皮。又此蟲是觀境故雖實有之作蟲觀。",
    "T35n1733_005:0201c28": "時方見。如白骨等亦觀時見也。小乘即實。",
    "T35n1733_005:0201c29": "初教即空等準之。上來但是縱破。故云當知",
    "T35n1733_005:0202a01": "梵行則為蟲等。若具應云蟲等既非梵行。",
    "T35n1733_005:0202a02": "明知梵行不即是身。如身無梵餘門亦爾。",
    "T35n1733_005:0202a03": "以依此等成梵行是故於此十法求梵",
    "T35n1733_005:0202a04": "不得。離此十法亦求不得故。下文云何等",
    "T35n1733_005:0202a05": "是梵行。梵行法為在何處等。其意如此。隨",
    "T35n1733_005:0202a06": "文準知。[0202a06] 二身業可知。[0202a06] 三口中心觸者。是觸",
    "T35n1733_005:0202a07": "數緣境起言助發口業。俱舍論十六種觸中",
    "T35n1733_005:0202a08": "名增語觸。[0202a08] 四口業中語言與前何別者。前",
    "T35n1733_005:0202a09": "約報體。後約業用故別也。實論口體屬身",
    "T35n1733_005:0202a10": "分攝。但取能發語邊名語。所發語法名語",
    "T35n1733_005:0202a11": "業。是故新翻為語業。古譯就相名口也。作",
    "T35n1733_005:0202a12": "無作是語業體中表無表義也。[0202a12] 五意中幻夢",
    "T35n1733_005:0202a13": "者以睡中意識行故。夢中所見能所等事皆",
    "T35n1733_005:0202a14": "心幻作故也。此中覺觀等既是心法。猶是舉",
    "T35n1733_005:0202a15": "數以徵王也。[0202a15] 六意業中約遍行五徵之。",
    "T35n1733_005:0202a16": "以是根本動作故。想是想數。施設是思。寒",
    "T35n1733_005:0202a17": "熱飢渴是觸。苦等是受。略無作意也。上來",
    "T35n1733_005:0202a18": "但染淨相反顯非梵。不待細破。後四順",
    "T35n1733_005:0202a19": "梵故別破。細折方顯真理故不同也。[0202a19] 第七",
    "T35n1733_005:0202a20": "佛中。一約五陰。二約相好。三約神通業報",
    "T35n1733_005:0202a21": "者示金鎗等也。此上三處皆依前起後次",
    "T35n1733_005:0202a22": "第徵之。[0202a22] 八法中六句。一淨教。二理果。三",
    "T35n1733_005:0202a23": "約緣生不生。四就體實不實。五就情為虛",
    "T35n1733_005:0202a24": "妄。六成壞為合散。此中通有三義。一淨謂",
    "T35n1733_005:0202a25": "初二句。二染謂虛妄。三非染非淨謂所餘句。",
    "T35n1733_005:0202a26": "以約三性隨見一分餘分性不異故俱非",
    "T35n1733_005:0202a27": "法也。又約執故。梁攝論云。計涅槃以無生",
    "T35n1733_005:0202a28": "寂靜為體能離三苦為用等。皆成法我及",
    "T35n1733_005:0202a29": "我所執。是故俱非法也。[0202a29] 九僧中。一約位求",
    "T35n1733_005:0202b01": "僧。謂四向四果以同證無我。和合者誰。故",
    "T35n1733_005:0202b02": "無僧也。二約德用求。謂三明六通。三約根",
    "T35n1733_005:0202b03": "求。謂鈍根羅漢假託時處方得解脫名時",
    "T35n1733_005:0202b04": "脫。利根反此名非時脫。[0202b04] 十戒中尋思可",
    "T35n1733_005:0202b05": "知。上來是四尋思方便亦名求智。一以名",
    "T35n1733_005:0202b06": "求。二義求。三自性求。四差別求。[0202b06] 自下第二",
    "T35n1733_005:0202b07": "明如實智觀。於中六。初徵梵行所依時。謂",
    "T35n1733_005:0202b08": "三世皆空。初總觀後別釋。謂此現在法無體",
    "T35n1733_005:0202b09": "可住故。無有流至過去世中。又由無體故",
    "T35n1733_005:0202b10": "無可續流至未來世。又以過去滅無故無",
    "T35n1733_005:0202b11": "物可相續流至於現在。又以未來無體故",
    "T35n1733_005:0202b12": "無法可起令至於現在。剎那前後當知亦",
    "T35n1733_005:0202b13": "爾。二徵梵行體。三徵梵行所依處。謂於上",
    "T35n1733_005:0202b14": "十法何者是梵。梵在何處。四徵梵行主。五",
    "T35n1733_005:0202b15": "約有無徵。六約五陰徵。第三觀成利益中。",
    "T35n1733_005:0202b16": "初觀成中先法說。如上約三世觀十法皆",
    "T35n1733_005:0202b17": "空。故云分別三世諸法平等。後喻況。可知。",
    "T35n1733_005:0202b18": "二如是下明益相有二。初妄不礙心益。謂",
    "T35n1733_005:0202b19": "云何得不礙。以不取相故。何因不取。以",
    "T35n1733_005:0202b20": "無性故。二洞照法界益。法喻可知。又亦可",
    "T35n1733_005:0202b21": "前觀身等六法平等如空。後觀佛等四法",
    "T35n1733_005:0202b22": "如空。第四結名可知。答初問竟。自下答",
    "T35n1733_005:0202b23": "第二問。由前觀行成故更增修勝行入十",
    "T35n1733_005:0202b24": "住位。文中有三。初深觀果智。二增長大悲。",
    "T35n1733_005:0202b25": "三悉分別下以理導前二。即是三心三戒成",
    "T35n1733_005:0202b26": "三德三身等也。以彼上文於初住中得十",
    "T35n1733_005:0202b27": "力分故。今行成入位。最初辨也。初二文可",
    "T35n1733_005:0202b28": "知。第三內二。初法後喻。法中二。先以理導",
    "T35n1733_005:0202b29": "悲。謂不捨寂滅不捨眾生。以空有不二",
    "T35n1733_005:0202c01": "是眾生故。般若大悲是一心故。二以理導",
    "T35n1733_005:0202c02": "果。謂行無上業不求報者。以即空故不",
    "T35n1733_005:0202c03": "求。以不壞故常行。亦是止觀俱行空有不",
    "T35n1733_005:0202c04": "滯中道行也。何因得如此。以觀諸法如幻",
    "T35n1733_005:0202c05": "等故。無體如幻。現實如夢。有用如電。緣聚",
    "T35n1733_005:0202c06": "如響。成事如化。答第三問中二。初牒前二",
    "T35n1733_005:0202c07": "起後。起後中兩重顯少因得大果於中各",
    "T35n1733_005:0202c08": "二。先標後釋。初標中以少方便是因。疾得等",
    "T35n1733_005:0202c09": "是果。釋中何以少因而疾得大果。釋以常",
    "T35n1733_005:0202c10": "樂觀悲智空有等無二法故。是故疾得。故",
    "T35n1733_005:0202c11": "云斯有是處也。第二重中。標者初發心時是",
    "T35n1733_005:0202c12": "因。便成正覺是果。亦是轉釋前。謂前云疾得",
    "T35n1733_005:0202c13": "佛果未知何時名疾得。今釋發心時即得",
    "T35n1733_005:0202c14": "故。下云初發心菩薩即是佛故悉與三世諸",
    "T35n1733_005:0202c15": "如來等。此明行滿入位時即得普賢位故。",
    "T35n1733_005:0202c16": "一位即一切位乃至佛果無不圓備。故云",
    "T35n1733_005:0202c17": "正覺。下釋何因得如此。以知一切真實",
    "T35n1733_005:0202c18": "者。顯理圓也。具足慧身者智德備也。不由",
    "T35n1733_005:0202c19": "他悟者內自開覺也。豈是因中說果耳。此",
    "T35n1733_005:0202c20": "一乘普賢行位。因果圓融相即無礙故致然",
    "T35n1733_005:0202c21": "也。宜須思準之。",
    "T35n1733_005:0202c22": "初發心菩薩功德品第十三",
    "T35n1733_005:0202c23": "[0202c23] 初釋名者本覺內薰大心創起故云發心。行",
    "T35n1733_005:0202c24": "成位立名為菩薩。功超遠劫德廣塵沙故",
    "T35n1733_005:0202c25": "云功德。此明菩薩初發心之功德。是此所",
    "T35n1733_005:0202c26": "辨為簡二乘故云菩薩。簡終心故云初",
    "T35n1733_005:0202c27": "發。此明發心所攝功德。非辨發心之相故",
    "T35n1733_005:0202c28": "以題名。[0202c28] 二來意者有三。一前住及梵明行",
    "T35n1733_005:0202c29": "位體。今顯其勝德故來也。二前品末初發心",
    "T35n1733_005:0203a01": "時便成正覺未知此心有何功德便能如",
    "T35n1733_005:0203a02": "此。為來釋此義故也。三前二品以法就機",
    "T35n1733_005:0203a03": "說令行位有分齊。今則以機就法顯德量",
    "T35n1733_005:0203a04": "無限。是故前二通同別二教。今則唯明別",
    "T35n1733_005:0203a05": "教為一乘玄妙故。下偈中以美言詞讚述",
    "T35n1733_005:0203a06": "故次來也。[0203a06] 三宗趣者。辨初發心攝普賢德",
    "T35n1733_005:0203a07": "具因果分量與法界等。是其宗也。[0203a07] 四釋",
    "T35n1733_005:0203a08": "文於此品中有說分為四分。初請。二說。",
    "T35n1733_005:0203a09": "三證。四頌。今說於中有二。初長行散說。",
    "T35n1733_005:0203a10": "後偈頌總攝。前中亦二。初此界後結通。前中",
    "T35n1733_005:0203a11": "亦二。初正說後證成。前中亦二。初問後答。",
    "T35n1733_005:0203a12": "[0203a12] 答中三。初總歎甚深令生希欲。二校量顯",
    "T35n1733_005:0203a13": "勝生其淨信。三當相辨深令生正解。初問",
    "T35n1733_005:0203a14": "中天帝問者在天故顯功德自在故。法慧說",
    "T35n1733_005:0203a15": "者稱法之慧方窮功德之際。二說中二。初歎",
    "T35n1733_005:0203a16": "深令信。二雖然下正說令解。又釋前起其",
    "T35n1733_005:0203a17": "希欲後正授法理。又釋前顯體甚深後明",
    "T35n1733_005:0203a18": "用廣大。又釋前顯義大深後顯教大廣故",
    "T35n1733_005:0203a19": "也。前中初句總六句別。一自不能知。二他",
    "T35n1733_005:0203a20": "聞不信。三思惟不解。四言宣不明。五修慧",
    "T35n1733_005:0203a21": "不能通。六報生智不能分別。故甚深也。又",
    "T35n1733_005:0203a22": "釋一教量難知。二義深難信。三思惟難解。",
    "T35n1733_005:0203a23": "四應教難說。五欲證難通。六數極故難分",
    "T35n1733_005:0203a24": "別也。[0203a24] 第二校量顯勝中總有十一段校量。",
    "T35n1733_005:0203a25": "一約益物校量喻。二約步剎校量喻。三算",
    "T35n1733_005:0203a26": "劫成壞喻。四善知欲樂喻。五善知諸根喻。",
    "T35n1733_005:0203a27": "六善知悕望喻。七善知方便喻。八善知他",
    "T35n1733_005:0203a28": "心意喻。九善知業相喻。十善知煩惱喻。十",
    "T35n1733_005:0203a29": "一供佛功德喻。論中攝以為六。初三為三。",
    "T35n1733_005:0203b01": "次五為一。次二為一。後一為一。故為六",
    "T35n1733_005:0203b02": "也。釋有三門。一對前六甚深。二約菩薩菩",
    "T35n1733_005:0203b03": "提心相似。三約治六障。初中有二。先校量",
    "T35n1733_005:0203b04": "顯勝。後何以故下釋勝所由。前中有十重",
    "T35n1733_005:0203b05": "為二。初一別說後九通說。初中有四。一舉",
    "T35n1733_005:0203b06": "廣事二正徵問。三答顯廣。四辨超過。初中",
    "T35n1733_005:0203b07": "亦有四廣。一所供廣謂僧祇眾生等。二供事",
    "T35n1733_005:0203b08": "廣謂一切樂具。三供時廣謂一劫等。四利益",
    "T35n1733_005:0203b09": "廣令修五戒等。下九中亦四。初併舉九事。",
    "T35n1733_005:0203b10": "於中亦具四廣。准初知之。但增多等為異。",
    "T35n1733_005:0203b11": "二問三答四超過並可知耳。二釋顯勝中",
    "T35n1733_005:0203b12": "二。初何以故正徵責。徵責有二意。一云如",
    "T35n1733_005:0203b13": "前所說功德甚多。何因比此而非類。故釋",
    "T35n1733_005:0203b14": "云。初發心菩薩不為齊限爾所等故非比",
    "T35n1733_005:0203b15": "也。二云初心菩薩有何勝德而超過前位。",
    "T35n1733_005:0203b16": "釋云悉欲不斷佛種等故。是故過前也。下",
    "T35n1733_005:0203b17": "諸文皆准之。二佛子下釋成。釋成中二。先明",
    "T35n1733_005:0203b18": "不為齊限事故發心。顯前四廣非為廣",
    "T35n1733_005:0203b19": "也。二欲不斷佛種下明為無齊限事故發",
    "T35n1733_005:0203b20": "心。是故顯此超過彼也。此中有十二句。初",
    "T35n1733_005:0203b21": "一位過。是總以菩提心是佛種菩薩恒起名",
    "T35n1733_005:0203b22": "不斷。又菩薩化眾生立如來種中不令取",
    "T35n1733_005:0203b23": "小果亦名不斷。不同前五戒也。餘句是別。",
    "T35n1733_005:0203b24": "一是心過。準下應云欲以慈悲心充滿十",
    "T35n1733_005:0203b25": "方界。翻前十僧祇界等。二行過。謂欲度一",
    "T35n1733_005:0203b26": "切眾生。翻前限局故云一切也。三知器相",
    "T35n1733_005:0203b27": "成壞過。是知所化處。謂知成壞差別。又知",
    "T35n1733_005:0203b28": "成即壞等。是佛一切智。是故廣也。四知器中",
    "T35n1733_005:0203b29": "眾生報類垢淨皆由業異。即是業力智也。五",
    "T35n1733_005:0203c01": "知前器體本淨是如理智也。六知所化生使",
    "T35n1733_005:0203c02": "習&#x9E81;細是流盡智。謂知彼即空亦即成障",
    "T35n1733_005:0203c03": "等也。七是生死智通即天眼力也。八根力智。",
    "T35n1733_005:0203c04": "九他心智。十是三達智亦有宿命智。十一亦",
    "T35n1733_005:0203c05": "如理智。又此十一中。初二是大悲餘九是大",
    "T35n1733_005:0203c06": "智。智中第五及十一是佛地一切智。餘是一",
    "T35n1733_005:0203c07": "切種智。並無分齊故是故超過也。[0203c07] 第二步",
    "T35n1733_005:0203c08": "剎校量喻中亦二。先明喻所不及。後何以",
    "T35n1733_005:0203c09": "故下釋顯勝相。前中喻相有一百重。初十",
    "T35n1733_005:0203c10": "重別說。餘者總說。釋中二。先徵責。後釋成。",
    "T35n1733_005:0203c11": "釋成中亦二。先明不為齊限事故顯前",
    "T35n1733_005:0203c12": "不及後。悉為下明無齊限故顯此過前。此",
    "T35n1733_005:0203c13": "中亦十二句。初二約悲心。初總標。後別釋。",
    "T35n1733_005:0203c14": "謂欲令度得果故云為也。次十約智。為",
    "T35n1733_005:0203c15": "成自在智故。於中初一總知。次八別顯。後",
    "T35n1733_005:0203c16": "一結意。又初一平漫普遍知。次八重重即入",
    "T35n1733_005:0203c17": "無礙知。此中一大小相即。二多少相即。三廣",
    "T35n1733_005:0203c18": "狹。四一多。五相入。六染淨。七帝網。八相生。",
    "T35n1733_005:0203c19": "此八中有二義。謂相即相入。此二各有二。",
    "T35n1733_005:0203c20": "謂同體異體。此二復有二義。得成即入。一",
    "T35n1733_005:0203c21": "約緣起門。二約真性門。初中亦二義。一約",
    "T35n1733_005:0203c22": "體。有空有義故得相即。二約用。有有力",
    "T35n1733_005:0203c23": "無力義故得相入。約緣。有待不待義故有",
    "T35n1733_005:0203c24": "同異二門也。約性亦二義。一不壞緣故相",
    "T35n1733_005:0203c25": "入。二緣相盡故相即。並圓融無礙自在之義。",
    "T35n1733_005:0203c26": "準上思之。[0203c26] 第三算劫校量喻。此中亦二。初",
    "T35n1733_005:0203c27": "明喻所不能及。後何以故下釋超過之相。",
    "T35n1733_005:0203c28": "初中亦二。先辨喻廣大。二對顯超過。前中",
    "T35n1733_005:0203c29": "初辨東方有十重倍倍可知。後類結九方",
    "T35n1733_005:0204a01": "亦各十也。二釋中先徵後釋。釋中二。初不",
    "T35n1733_005:0204a02": "為齊限知爾所等故是故過前也。後菩薩",
    "T35n1733_005:0204a03": "欲悉了知下明為知無齊限事故是故不",
    "T35n1733_005:0204a04": "可喻也。此中有十句。初一總知。次八別知。",
    "T35n1733_005:0204a05": "云何分別知耶。謂如是即入重重相攝自在",
    "T35n1733_005:0204a06": "無礙如是知耳。亦可初是平遍而知後重重",
    "T35n1733_005:0204a07": "即入無礙而知顯純熟之相。此八中。一長短",
    "T35n1733_005:0204a08": "相即者。長是大劫短是小劫。又娑婆界是短",
    "T35n1733_005:0204a09": "劫安樂界等是長劫。相即故無礙也。二一多",
    "T35n1733_005:0204a10": "相即。三約佛有無。如莊嚴劫及賢劫等。是",
    "T35n1733_005:0204a11": "有佛劫。如過星宿劫後有六萬二千劫。空",
    "T35n1733_005:0204a12": "過無有佛。以此二劫相即故也。四約佛多",
    "T35n1733_005:0204a13": "少者。如星宿劫中有八萬佛出。是一劫中",
    "T35n1733_005:0204a14": "無量佛也。如大通智勝佛出世時。梵王讚云",
    "T35n1733_005:0204a15": "或千劫等空過無有佛今始得見大通一",
    "T35n1733_005:0204a16": "佛。亦相即故云也。五異無異者。是純雜無礙。",
    "T35n1733_005:0204a17": "或過未名異現在名無異。過未入現現入",
    "T35n1733_005:0204a18": "過未故云也。六盡不盡者。是存滅無礙。如",
    "T35n1733_005:0204a19": "天人見劫盡此土常安穩等。七一念即無量",
    "T35n1733_005:0204a20": "劫。以積念成劫無別劫體故即念也。八有",
    "T35n1733_005:0204a21": "無相入者。推妄歸真。劫入無劫。依真起",
    "T35n1733_005:0204a22": "妄。無劫入劫。又初以事從理。後以理從",
    "T35n1733_005:0204a23": "事。故無礙也。結中初總結所知。後結其本",
    "T35n1733_005:0204a24": "誓。是故功德等於佛果故不可說也。[0204a24] 第四",
    "T35n1733_005:0204a25": "知眾生欲樂校量中亦二。初明喻所不能",
    "T35n1733_005:0204a26": "及。十方各有十重。倍倍可知。後何以故下",
    "T35n1733_005:0204a27": "釋超過。於中初責勝所由。後釋勝所以。此",
    "T35n1733_005:0204a28": "中先不為齊限等明前不及。此後欲悉知",
    "T35n1733_005:0204a29": "下明過前之相。此中初一句是總。謂以如來",
    "T35n1733_005:0204b01": "一切眾生欲樂智力。知於眾生欲樂之海故",
    "T35n1733_005:0204b02": "云種種欲樂也。下別顯中有二。初約法別",
    "T35n1733_005:0204b03": "知。後一一眾生下約人通知。論名前為遍",
    "T35n1733_005:0204b04": "知後名微細知亦得。前是異相後是同相。",
    "T35n1733_005:0204b05": "前中有二十三句。一約眾生求心。別名無",
    "T35n1733_005:0204b06": "量欲。同期一果名即一欲。雖同期一果。然",
    "T35n1733_005:0204b07": "求行恒別故云不壞一切欲性。又以悕望之",
    "T35n1733_005:0204b08": "念無二。同是別境中欲數所攝。心法不殊故",
    "T35n1733_005:0204b09": "云即一。而所樂差別故云不壞等也。此約",
    "T35n1733_005:0204b10": "一眾生心前後欲樂多端而相即無礙耳。二",
    "T35n1733_005:0204b11": "樂欲繁多深廣如海。三異類眾生欲樂心海",
    "T35n1733_005:0204b12": "緣起無礙故相即也。又知一眾生善惡無記。",
    "T35n1733_005:0204b13": "一切眾生亦爾故云也。四於一眾生隨三際",
    "T35n1733_005:0204b14": "中。前後欲樂種種而知。一一眾生悲皆如是",
    "T35n1733_005:0204b15": "故云一切等也。五於中流類同者名相似。",
    "T35n1733_005:0204b16": "所樂異者名不相似。六約三乘欲別名一切。",
    "T35n1733_005:0204b17": "同歸一乘名即一欲。實即一乘名為一欲。",
    "T35n1733_005:0204b18": "權開三乘名一切欲。又約緣起無礙。通自",
    "T35n1733_005:0204b19": "他等位可知。七同佛果智。是十力中欲樂",
    "T35n1733_005:0204b20": "智力故也。八求三乘等名有上欲。求一乘",
    "T35n1733_005:0204b21": "名無上欲。九於所求處若是究竟名無餘",
    "T35n1733_005:0204b22": "欲。反上名有餘。十求理名等。求事名不",
    "T35n1733_005:0204b23": "等。十一託餘心所是有所依。獨起欲數名",
    "T35n1733_005:0204b24": "無所依。又依境起欲名有依。知境唯心心",
    "T35n1733_005:0204b25": "智無寄名無依。十二同求名共。異求名不",
    "T35n1733_005:0204b26": "共十三欲在因位名有邊。至佛果位名",
    "T35n1733_005:0204b27": "無邊。以惑障盡故。十四順理名善欲。違理",
    "T35n1733_005:0204b28": "名不善。十五隨流名世。返流名出。十六求",
    "T35n1733_005:0204b29": "佛智德名大智欲。十七求佛斷德名淨欲。",
    "T35n1733_005:0204c01": "十八過凡小位名勝欲。十九求成菩薩諸",
    "T35n1733_005:0204c02": "地證智波若之欲。又論中釋。大智欲在種性",
    "T35n1733_005:0204c03": "位。淨欲是見位勝是修位。無礙智是八地已",
    "T35n1733_005:0204c04": "上無功用位。二十在佛果位。大智無礙圓明",
    "T35n1733_005:0204c05": "解脫。二十一染而不染名清淨欲。不染而染",
    "T35n1733_005:0204c06": "名不清淨。又若離世名利名淨。求世名利",
    "T35n1733_005:0204c07": "名不淨。二十二多求名廣。少求名狹。又大",
    "T35n1733_005:0204c08": "悲救生名廣專求自脫名狹。二十三求深",
    "T35n1733_005:0204c09": "名細求淺為&#x9E81;。下約人辨欲同相中。初",
    "T35n1733_005:0204c10": "舉十數列名有八。此是減數十也。一因生",
    "T35n1733_005:0204c11": "死苦逼遂樂涅槃。謂因苦念樂。如囚求",
    "T35n1733_005:0204c12": "脫。二於善惡事中。因聞思惟而生欲樂故",
    "T35n1733_005:0204c13": "名方便欲。三於可意事求名悕望欲。四得",
    "T35n1733_005:0204c14": "已不捨名味著欲。五由宿因種子生名隨",
    "T35n1733_005:0204c15": "因生。又從思想生。經云欲欲知汝本但從",
    "T35n1733_005:0204c16": "思想生。我今不思汝。汝還不得生。六外託",
    "T35n1733_005:0204c17": "境生名隨緣生。又為善惡發化引生亦名",
    "T35n1733_005:0204c18": "隨緣生。七無法不求名盡欲。又求涅槃盡",
    "T35n1733_005:0204c19": "滅亦名盡欲。八廣求諸法名一切欲。又求",
    "T35n1733_005:0204c20": "無邊菩提亦名一切欲。下總結中。欲網者",
    "T35n1733_005:0204c21": "有三義。一難脫義。如世羅網魚鳥難脫。由",
    "T35n1733_005:0204c22": "種種欲網生死難出。此約染欲。二澇漉義。",
    "T35n1733_005:0204c23": "如世網澇漉。謂起淨欲漉諸有情令出生",
    "T35n1733_005:0204c24": "死苦海。下文云。智慧王所說欲為諸法本。",
    "T35n1733_005:0204c25": "應起清淨欲志求無上道。此約淨欲。三隱",
    "T35n1733_005:0204c26": "映義。如帝網差別。染淨等欲交涉無礙重重",
    "T35n1733_005:0204c27": "相入故云網也。此約欲體。[0204c27] 第五知根校量",
    "T35n1733_005:0204c28": "準例。亦應具顯為類同。故文中略辨。為求",
    "T35n1733_005:0204c29": "如來十力中種種諸根智力。[0204c29] 第六悕望與",
    "T35n1733_005:0205a01": "前欲何別。通即是一。於中分別。欲據始故",
    "T35n1733_005:0205a02": "根前說之。悕望就終故根後說之。[0205a02] 第七知",
    "T35n1733_005:0205a03": "方便者。造緣起行名方便。是發業方便故",
    "T35n1733_005:0205a04": "不同業。[0205a04] 第八知心意者為求如來他心",
    "T35n1733_005:0205a05": "智故。前明心法此辨心體。[0205a05] 第九知業者",
    "T35n1733_005:0205a06": "為求佛十力中業智力也。此上五門並略",
    "T35n1733_005:0205a07": "舉。類上欲門應知。[0205a07] 第十知煩惱校量中",
    "T35n1733_005:0205a08": "二。先明喻所不能及。後釋顯勝相。勝相中",
    "T35n1733_005:0205a09": "先徵後釋。釋中先不為齊限知故顯此過",
    "T35n1733_005:0205a10": "前。後悉欲分別下為無齊限流盡智力故",
    "T35n1733_005:0205a11": "明前所不及也。此中初句總。所謂下別顯。",
    "T35n1733_005:0205a12": "有十八句。略作十門分別。初二句約輕重",
    "T35n1733_005:0205a13": "分別。謂率略心起名輕煩惱。慇厚心起名重",
    "T35n1733_005:0205a14": "煩惱。又微起易止名輕。&#x9E81;起難息名重。又",
    "T35n1733_005:0205a15": "正使為重殘習為輕。又本煩惱為重隨煩惱",
    "T35n1733_005:0205a16": "為輕。又隨中小隨輕。上中重。可知。二有二",
    "T35n1733_005:0205a17": "句。約使纏分別。使謂十使即五見及疑貪瞋",
    "T35n1733_005:0205a18": "癡慢。纏謂十纏即無慚無愧睡悔慳嫉掉眠",
    "T35n1733_005:0205a19": "忿及覆。地持瑜伽說八纏除忿覆。何故除",
    "T35n1733_005:0205a20": "者。為有論師說。忿覆是使性。謂忿是瞋使",
    "T35n1733_005:0205a21": "性。覆是貪使性。為貪他利覆藏已過。使纏",
    "T35n1733_005:0205a22": "何別者。雜心云。根本名使。津液為纏垢。急",
    "T35n1733_005:0205a23": "縛名纏。輕縛名垢。又此中結即是九結可",
    "T35n1733_005:0205a24": "知。三有二句。約因果分別。一一眾生無量",
    "T35n1733_005:0205a25": "煩惱是貪瞋癡等所起果。煩惱覺觀是煩惱因",
    "T35n1733_005:0205a26": "由彼而生故。涅槃經說有八種覺觀。故云",
    "T35n1733_005:0205a27": "種種。一欲覺求可意事。二瞋覺念欲瞋他。",
    "T35n1733_005:0205a28": "三惱覺念欲惱他。四親里覺憶念親緣。五",
    "T35n1733_005:0205a29": "國土覺念世安危。六不死覺積財資養。七族",
    "T35n1733_005:0205b01": "姓覺念族高下。八輕侮覺侮是慢念自恃欺",
    "T35n1733_005:0205b02": "人。四有二句。約本末分別。亦是癡愛分別。",
    "T35n1733_005:0205b03": "謂無明是無明住地。依無明起是恒沙上煩",
    "T35n1733_005:0205b04": "惱。愛是欲色有三愛。是有愛住地相應是與",
    "T35n1733_005:0205b05": "愛相應之煩惱也。謂因愛生憂等。五有四",
    "T35n1733_005:0205b06": "句。約三不善根分別可知。六有二句。地起",
    "T35n1733_005:0205b07": "分別。初句是五住起。後句是五住地也。七約",
    "T35n1733_005:0205b08": "利鈍分別。我我所是利。慢是鈍。八約相生",
    "T35n1733_005:0205b09": "次第分別。邪念虛妄是心想見三倒。生煩惱",
    "T35n1733_005:0205b10": "是從三倒生四倒。九約諸見本末分別。謂",
    "T35n1733_005:0205b11": "六十二見皆依身見生。以彼為本故。十有",
    "T35n1733_005:0205b12": "二句。約過患分別。蓋謂五蓋即貪瞋睡眠掉",
    "T35n1733_005:0205b13": "悔及疑。覆蓋行人不得禪智故名蓋也。障",
    "T35n1733_005:0205b14": "謂二障即煩惱所知。以所知障亦得名煩",
    "T35n1733_005:0205b15": "惱故。下結中以煩惱難脫通名惑網。由委",
    "T35n1733_005:0205b16": "細了知一切煩惱是一切種智。皆欲斷令",
    "T35n1733_005:0205b17": "永盡。是大慈悲也。[0205b17] 第十一供養佛功德校",
    "T35n1733_005:0205b18": "量中二。初舉事校量明喻所不及。後何以",
    "T35n1733_005:0205b19": "故下釋顯超過。前中有十重。初一重別說餘",
    "T35n1733_005:0205b20": "九總說。前中四。初舉廣。二對問廣不。三答",
    "T35n1733_005:0205b21": "顯極廣。四校量顯勝。初中先舉東方後類",
    "T35n1733_005:0205b22": "餘九。前中有五。初一念見多佛多眾生。二",
    "T35n1733_005:0205b23": "自於多時。興多供。三勸前眾生同已供。四",
    "T35n1733_005:0205b24": "自起勝塔供。五勸他亦同起塔供。餘文可",
    "T35n1733_005:0205b25": "知。[0205b25] 就釋顯超過中二。先徵後釋。徵問意",
    "T35n1733_005:0205b26": "云。且如東方一念即見無邊諸佛。以此念",
    "T35n1733_005:0205b27": "力經無量劫供。明佛等甚廣如東方餘亦",
    "T35n1733_005:0205b28": "爾。即顯極廣。如一人既爾更復勸他一切",
    "T35n1733_005:0205b29": "眾生亦如是。況復倍倍過前。至第十明此",
    "T35n1733_005:0205c01": "功德分限難知。因何比此發心功德。乃至",
    "T35n1733_005:0205c02": "於不可說分中不及其一故云何以故也。",
    "T35n1733_005:0205c03": "下釋中。先明不為齊限故顯前劣此。後欲",
    "T35n1733_005:0205c04": "悉下為無齊限故顯此過前。此中過相雖",
    "T35n1733_005:0205c05": "復無量。太略而言有六種。一處過。謂盡欲",
    "T35n1733_005:0205c06": "供養十方無盡法界虛空等無盡世界處佛",
    "T35n1733_005:0205c07": "故。此通帝網等處故不同前。二時過。謂盡",
    "T35n1733_005:0205c08": "三世佛即通九世十世等無盡重重時也。三",
    "T35n1733_005:0205c09": "佛過。謂盡佛境界所有諸佛皆供養故非但",
    "T35n1733_005:0205c10": "如前。四供過。謂盡法界中有自他色心理事",
    "T35n1733_005:0205c11": "行等並以供養。非但如前。五心過。謂於前",
    "T35n1733_005:0205c12": "無盡佛境一一佛所各以無盡供事各經無",
    "T35n1733_005:0205c13": "盡時供心猶不盡是故過也。六行過。謂了",
    "T35n1733_005:0205c14": "達能所三事平等圓融無礙故過也。問只可",
    "T35n1733_005:0205c15": "全比非等。豈可不可說分中不同一分耶。",
    "T35n1733_005:0205c16": "答此發心功德即同法界。不可分折故。縱",
    "T35n1733_005:0205c17": "不可說分中一分亦即遍法界。無問多少",
    "T35n1733_005:0205c18": "皆無比也。如常住僧穀米一斛亦遍十方",
    "T35n1733_005:0205c19": "僧乃至一合亦遍十方僧。以是不可分故。",
    "T35n1733_005:0205c20": "思之可知。[0205c20] 第三當相顯深中二。先標後釋。",
    "T35n1733_005:0205c21": "初中發是心已者。牒前諸喻所校量之心。",
    "T35n1733_005:0205c22": "即是標發心字。得知下標辨功德甚深。於",
    "T35n1733_005:0205c23": "中初攝因盡故深。二等佛果故深。此中是",
    "T35n1733_005:0205c24": "發徹後際之菩提。心是窮盡佛境也。前中",
    "T35n1733_005:0205c25": "初舉所知境。謂知三世佛功德智慧。二成",
    "T35n1733_005:0205c26": "深行。謂信向是十信。受持是十住。修習是十",
    "T35n1733_005:0205c27": "行十迴。得證是初地已上。身證是十地滿已",
    "T35n1733_005:0205c28": "還。又內證為得證。相外彰故云身證。如小",
    "T35n1733_005:0205c29": "乘中以滅盡定為身證。此亦同也。又初是",
    "T35n1733_005:0206a01": "行證後位證。又初智相應後身相應。又可得",
    "T35n1733_005:0206a02": "證約因圓身證約果滿。二悉等諸佛功德者",
    "T35n1733_005:0206a03": "是等佛果故深也。二何以故下釋前二標。",
    "T35n1733_005:0206a04": "於中三。初釋因等。次釋果等。後結因分齊。",
    "T35n1733_005:0206a05": "初中先徵問。謂何以知初發心已即能證得",
    "T35n1733_005:0206a06": "三世諸佛大福智耶。下釋中二十句。顯謂",
    "T35n1733_005:0206a07": "同三世佛音所行路故云等也。於中初十",
    "T35n1733_005:0206a08": "一句外化德。後九句內自德。又前是悲德。後",
    "T35n1733_005:0206a09": "是智德。前中初一句是總。謂化眾生使發",
    "T35n1733_005:0206a10": "菩提心。紹繼佛種故云不斷也。後十句別",
    "T35n1733_005:0206a11": "顯。一起愍物心。二作救度意。三知所化住",
    "T35n1733_005:0206a12": "處。四知所化類別。謂善惡業起苦樂報故",
    "T35n1733_005:0206a13": "云垢淨起。亦是十力中業智力也。五起廣大",
    "T35n1733_005:0206a14": "意亦是令離業障。六知所化惑障輕重。亦",
    "T35n1733_005:0206a15": "是求流盡智力。亦是令斷煩惱障。七知輪",
    "T35n1733_005:0206a16": "轉相。亦是天眼智力。亦是令捨報障。八知",
    "T35n1733_005:0206a17": "根生熟。是起行所依即是諸根智力。九知心",
    "T35n1733_005:0206a18": "造修正明起行。亦是他心智力。十總結所",
    "T35n1733_005:0206a19": "知。亦是三達智力也。下九句求佛自利德",
    "T35n1733_005:0206a20": "中。初一是總餘八別。於中初二因果分別。初",
    "T35n1733_005:0206a21": "知菩提果。二知菩提因。謂淨法是也。次二",
    "T35n1733_005:0206a22": "理行分別。初知理法平等。二知智行清淨。",
    "T35n1733_005:0206a23": "次四體德分別。初三佛德。一十力。二無畏。三",
    "T35n1733_005:0206a24": "不共。後一佛體。謂實智平等故也。二釋果",
    "T35n1733_005:0206a25": "等中。先徵起後釋成。釋成中。初一句總。二",
    "T35n1733_005:0206a26": "別。三結。初中即是佛故者。有人釋。或云因",
    "T35n1733_005:0206a27": "中說果。或云解同佛境。或云約理平等。若",
    "T35n1733_005:0206a28": "約三乘教亦得如上說。今尋上下文。約一",
    "T35n1733_005:0206a29": "乘圓教始終相攝。圓融無礙。得始即是終。",
    "T35n1733_005:0206b01": "窮終方原始。一由陀羅尼門緣起相攝故。",
    "T35n1733_005:0206b02": "二由普賢菩提心遍該六位故。即因是果",
    "T35n1733_005:0206b03": "也。三由法性無始終故。發心入始即正是",
    "T35n1733_005:0206b04": "終故也。是故上文云初發心時便成正覺具",
    "T35n1733_005:0206b05": "足慧身不由他悟此之謂也。二別中有十五",
    "T35n1733_005:0206b06": "句。初五句約佛內德盈滿等。後十句約佛外",
    "T35n1733_005:0206b07": "化用普周等。初中一總四別。別中初二所依",
    "T35n1733_005:0206b08": "法等。一俗諦境。二真諦境。後二能依德等。一",
    "T35n1733_005:0206b09": "身。二智。二外用中初一總餘九別。別中初三",
    "T35n1733_005:0206b10": "化令出苦。一動令生信。二照令驚覺。三正",
    "T35n1733_005:0206b11": "令出苦。後五化令入法。一嚴化處。二現",
    "T35n1733_005:0206b12": "成佛。三現通令喜。四正令入法。五入法已",
    "T35n1733_005:0206b13": "護令不失。後一結外化智。又釋。此十五句",
    "T35n1733_005:0206b14": "中。初一總十四別。別中初五句是智正覺世",
    "T35n1733_005:0206b15": "間自在等。於中初二約法等。一所緣及分齊",
    "T35n1733_005:0206b16": "等。二理教等。下三三業等。謂所化約語業",
    "T35n1733_005:0206b17": "辨也。次四器世間自在等。於中。一動。二照。",
    "T35n1733_005:0206b18": "三除。四嚴。後五眾生世間自在等。一為現。二",
    "T35n1733_005:0206b19": "令欣。三授法。四護持。五得果。若不護恐",
    "T35n1733_005:0206b20": "墮二乘地故也。第三結因分齊中。不離三",
    "T35n1733_005:0206b21": "世之中三寶眾生染淨等法者。此有二義。一",
    "T35n1733_005:0206b22": "由菩薩得通三世之身。是故常遍三際無",
    "T35n1733_005:0206b23": "所不在故也。二由菩薩得即法界之身。",
    "T35n1733_005:0206b24": "&#x7AEA;含染淨橫遍三際故云不離。餘文可知",
    "T35n1733_005:0206b25": "第二顯實證成中二。先顯實中。一動地。二",
    "T35n1733_005:0206b26": "雨供。三振音。四放光。二證成中二。先現身",
    "T35n1733_005:0206b27": "證。後舉益證。前中何故佛自證者。以初發",
    "T35n1733_005:0206b28": "心即攝佛因果此事難信故佛自證。又表",
    "T35n1733_005:0206b29": "因果同性故。又表勝進之因果攝成故。二",
    "T35n1733_005:0206c01": "舉益中。舉彼一切世界之中法慧所說。既有",
    "T35n1733_005:0206c02": "此益。明知。此法決定不虛。亦以此說難信",
    "T35n1733_005:0206c03": "受故致此證也。由此心藏攝德圓淨故名",
    "T35n1733_005:0206c04": "淨心如來。上來此一世界中說竟。[0206c04] 第二結",
    "T35n1733_005:0206c05": "通中二。先顯法普周無盡世界。後有十句。",
    "T35n1733_005:0206c06": "釋遍所由。謂何故此法遍於十方說處說人",
    "T35n1733_005:0206c07": "說法及證悉皆同耶。釋佛力等十句故也。一",
    "T35n1733_005:0206c08": "此舍那佛及一切佛各以現在威神之力同",
    "T35n1733_005:0206c09": "共加持故使然也。二諸佛本願之所攝持。三",
    "T35n1733_005:0206c10": "為欲顯示佛所得法。理數如此遍十方故。",
    "T35n1733_005:0206c11": "四明佛智光使普照故。五欲令解悟真理",
    "T35n1733_005:0206c12": "普遍故。六法界緣起相由法爾故須遍說。七",
    "T35n1733_005:0206c13": "為欣大法者示此稱性廣大之法令歡喜",
    "T35n1733_005:0206c14": "故。八佛德普周欲具讚故。九顯示十方一",
    "T35n1733_005:0206c15": "切諸佛同所得法。謂平等無差故也。十為",
    "T35n1733_005:0206c16": "令解知十方法界無二轍故。由是十義故",
    "T35n1733_005:0206c17": "說普遍所以說十。亦是式則顯無盡耳。上",
    "T35n1733_005:0206c18": "下諸文結通之義。並準此知之。上來此界他",
    "T35n1733_005:0206c19": "方總無盡世界一切處長行散說竟。",
    "T35n1733_005:0206c20": "[0206c20] 第二大段偈頌總持中二。先序說意。後正",
    "T35n1733_005:0206c21": "重頌。初中十句。一以十方無盡世界同說此",
    "T35n1733_005:0206c22": "法故須觀也。二欲令十方一切眾海悉同",
    "T35n1733_005:0206c23": "聞故。三為顯自心如空無偏局故。四觀",
    "T35n1733_005:0206c24": "成就眾生之法門故。五觀稱法性雖淨",
    "T35n1733_005:0206c25": "如空而因果不失故也。六欲令離惑。七得",
    "T35n1733_005:0206c26": "一乘解脫。八了達根海。九會緣入實。十現",
    "T35n1733_005:0206c27": "自無盡發心功德令眾見已而修學故。就",
    "T35n1733_005:0206c28": "正頌中總有二百四十一頌半分四。初一",
    "T35n1733_005:0206c29": "百六十三頌半逆頌前第三段當相之文。二",
    "T35n1733_005:0207a01": "有二十九頌頌前第二喻校量文。三有三",
    "T35n1733_005:0207a02": "十九頌頌前最初略顯甚深文。四有十頌",
    "T35n1733_005:0207a03": "結歎顯勝。就初文中長分有二十七段。初",
    "T35n1733_005:0207a04": "六頌頌前欲令慈悲心充滿十方世界等文。",
    "T35n1733_005:0207a05": "二從欲悉分別知下七頌頌前欲悉知一切",
    "T35n1733_005:0207a06": "世界廣狹即入等文。此中並顯作用益生等。",
    "T35n1733_005:0207a07": "三從欲令諸佛種下三頌頌前欲不斷佛種",
    "T35n1733_005:0207a08": "故等文。四從信心不可沮下二頌頌前悉得",
    "T35n1733_005:0207a09": "諸佛智慧光明文。五從悉能分別知下二頌",
    "T35n1733_005:0207a10": "頌前欲知眾生種種業種種心種種根性等",
    "T35n1733_005:0207a11": "文。六菩提心無量下六頌頌前欲得法界等",
    "T35n1733_005:0207a12": "三世諸佛平等智慧文。七從清淨無量心下",
    "T35n1733_005:0207a13": "二頌頌前供養一切佛文。八於諸甚深法下",
    "T35n1733_005:0207a14": "八頌頌前得佛智慧因緣文。謂智慧所因即",
    "T35n1733_005:0207a15": "是甚深三昧及從真如境所生也。此中並",
    "T35n1733_005:0207a16": "顯通慧作用故也。九從具足大悲心下九",
    "T35n1733_005:0207a17": "頌頌前度脫一切眾生等文。十從世界若成",
    "T35n1733_005:0207a18": "壞下三頌頌前知世界成壞等文。謂此成壞",
    "T35n1733_005:0207a19": "唯佛智境。今信佛無疑故亦了知。十一從",
    "T35n1733_005:0207a20": "盡於未來際下五頌半頌前休息一切世界",
    "T35n1733_005:0207a21": "眾生諸惡道苦。十二從菩薩放大光。下七頌",
    "T35n1733_005:0207a22": "頌前悉能普照一切世界。此中兼辨所照剎",
    "T35n1733_005:0207a23": "中問佛說法。十三從明淨利智慧下四頌",
    "T35n1733_005:0207a24": "頌前與三世諸佛正法等文。十四從清淨妙",
    "T35n1733_005:0207a25": "法身下十一頌頌前悉於一切世界示現成佛",
    "T35n1733_005:0207a26": "等文。十五一身悉充滿下八頌頌前得佛智",
    "T35n1733_005:0207a27": "慧等平等文。十六從一切諸世界下八頌頌",
    "T35n1733_005:0207a28": "前得如來一身無量身等文。十七從其心無",
    "T35n1733_005:0207a29": "所染下十頌頌前亦與三世佛境界等文。此",
    "T35n1733_005:0207b01": "是分齊境界有十種齊等。一離染等。二救生",
    "T35n1733_005:0207b02": "等。三智慧等。四相好等。五所知等。六證理",
    "T35n1733_005:0207b03": "等。七深定等。八行堅等。九心安等。十充滿",
    "T35n1733_005:0207b04": "等。十八從欲求道師慧下二頌舉德勸修。",
    "T35n1733_005:0207b05": "十九從菩薩摩訶薩下四頌顯說分齊。上二",
    "T35n1733_005:0207b06": "不頌前文。二十從善分別眾生下六頌頌",
    "T35n1733_005:0207b07": "前得三世諸佛智慧光明。謂照俗境常在真",
    "T35n1733_005:0207b08": "故。二十一從無量不可數下四頌頌前悉能",
    "T35n1733_005:0207b09": "嚴淨一切世界文。二十二從慧眼無障礙下",
    "T35n1733_005:0207b10": "八頌頌前與諸佛所化眾生皆悉同等。二十",
    "T35n1733_005:0207b11": "三悉能分別下四頌頌前知劫長短相即相",
    "T35n1733_005:0207b12": "入等文。二十四成就智慧力下十二頌通頌",
    "T35n1733_005:0207b13": "前初心所得佛十力智。二十五從一一毛孔",
    "T35n1733_005:0207b14": "中下九頌頌前悉能震動無量世界。謂入帝",
    "T35n1733_005:0207b15": "網等。二十六如是深法門下七頌頌前悉欲",
    "T35n1733_005:0207b16": "長養諸佛智慧文。二十七從菩薩摩訶薩下",
    "T35n1733_005:0207b17": "六頌頌前菩薩不離諸佛菩薩及二乘眾生",
    "T35n1733_005:0207b18": "等文。上來至此總是逆頌第三段。當相辨",
    "T35n1733_005:0207b19": "文竟。自下第二。有二十九頌頌前第二約",
    "T35n1733_005:0207b20": "喻校量文。於中初六頌頌第一益生喻。二",
    "T35n1733_005:0207b21": "從無量無有邊下二頌頌前第二步剎喻。三",
    "T35n1733_005:0207b22": "從去來現在劫下有四頌頌前第三算劫",
    "T35n1733_005:0207b23": "喻。四十方世界中下六偈頌前欲等五喻。謂",
    "T35n1733_005:0207b24": "一欲二悕望三根四方便五心法合可知。五",
    "T35n1733_005:0207b25": "一切眾生類下四頌頌前第九第十知業煩",
    "T35n1733_005:0207b26": "惱二喻。六十方諸世界下七頌頌前第十一",
    "T35n1733_005:0207b27": "供養諸佛。上來第二大段喻校量竟。第三三",
    "T35n1733_005:0207b28": "世人中尊下有三十九頌。頌前第一標歎顯",
    "T35n1733_005:0207b29": "深文。於中分七。初有七頌頌前最初總句",
    "T35n1733_005:0207c01": "甚深之文。謂深徹佛果故。深超群有故。深",
    "T35n1733_005:0207c02": "同法性故。深用普遍故。深智遠知故。並如",
    "T35n1733_005:0207c03": "文可知。二常修妙下有七頌頌前第二難",
    "T35n1733_005:0207c04": "知甚深。於中初四句深廣難知。次二佛以",
    "T35n1733_005:0207c05": "深德加持難知。後一結德難知。謂德如虛",
    "T35n1733_005:0207c06": "空非算能知故名難知也。三初發菩提心",
    "T35n1733_005:0207c07": "下五頌頌前難信甚深。謂以初發心即成佛",
    "T35n1733_005:0207c08": "果無邊功德此難信受故也四一切辟支佛",
    "T35n1733_005:0207c09": "下八頌頌前難解甚深。謂令二乘三界所得",
    "T35n1733_005:0207c10": "安樂。乃在菩薩初發心中。此事難解。是故",
    "T35n1733_005:0207c11": "文中。初四頌標二位得樂。各二頌。後四釋",
    "T35n1733_005:0207c12": "彼二位得樂所由。亦各二頌可知。五無量智",
    "T35n1733_005:0207c13": "慧明下五頌頌前難說甚深。謂智深德廣業",
    "T35n1733_005:0207c14": "用數多言說難及故云稱讚不可盡也。六普",
    "T35n1733_005:0207c15": "觀一切法下四頌頌前難通甚深。謂心住平",
    "T35n1733_005:0207c16": "等為眾說法。二位相違令極相順。甚難通",
    "T35n1733_005:0207c17": "會故也。七無量妙功德下三頌頌前難分別",
    "T35n1733_005:0207c18": "甚深。謂此初心同佛位際限難分故也。第",
    "T35n1733_005:0207c19": "四大段欲得一切佛下十頌結歎勸修。初二",
    "T35n1733_005:0207c20": "舉德勸修。次二顯德深廣。次四顯德用勝",
    "T35n1733_005:0207c21": "能。後二勸學究竟。",
    "T35n1733_005:0207c22": "明法品第十四",
    "T35n1733_005:0207c23": "[0207c23] 四門同前。[0207c23] 初釋名者有四義。一後位行法",
    "T35n1733_005:0207c24": "垂明前位。此明即法也。二明是教法是義。",
    "T35n1733_005:0207c25": "三明是智法是境。此二法之明明之法。四智",
    "T35n1733_005:0207c26": "行離染當相名明。即明可軌是以稱法。又",
    "T35n1733_005:0207c27": "諸行煥照稱性為明。當體妙軌故亦云法。故",
    "T35n1733_005:0207c28": "云明法。不爾是闇即亦非法。[0207c28] 二來意者。",
    "T35n1733_005:0207c29": "前明當位體德。今辨勝用趣。後義次第故是",
    "T35n1733_005:0208a01": "故來也。又前明自分。今顯勝進。故次來也。",
    "T35n1733_005:0208a02": "[0208a02] 三宗趣者。明法不同有四種。一理法謂真",
    "T35n1733_005:0208a03": "如性。二行法謂六度等行。三教法謂十二分",
    "T35n1733_005:0208a04": "教。四果法謂菩提涅槃。今此正明行法兼",
    "T35n1733_005:0208a05": "明餘三故以為宗。又此四中依理起行依",
    "T35n1733_005:0208a06": "行成果。教說前三故唯四耳。[0208a06] 四釋文者。",
    "T35n1733_005:0208a07": "此文分三。初請分。二說分。三證信分。初中",
    "T35n1733_005:0208a08": "二。初長行後偈頌。前中二。初領前自分。後",
    "T35n1733_005:0208a09": "問後勝進。前中若非懃策照理之機無以",
    "T35n1733_005:0208a10": "堪受勝進轉增之法。又若非具此洞真淨",
    "T35n1733_005:0208a11": "行法無以能說。故進慧問法慧說也。頌中",
    "T35n1733_005:0208a12": "有八句。一總七別。別中一大誓自嚴二行乘",
    "T35n1733_005:0208a13": "果乘。三入於因位。離猶無也。謂至無生位",
    "T35n1733_005:0208a14": "道餘處釋為初地位也。此在地前相攝故",
    "T35n1733_005:0208a15": "也。四背。五向。六同佛住。七定成果。二正問",
    "T35n1733_005:0208a16": "後勝進中二。先正問行法之體。後問依行",
    "T35n1733_005:0208a17": "所成之德。前中總有十一句。初六自利行。",
    "T35n1733_005:0208a18": "次四利他行。後一通結俱利究竟。前中彼菩",
    "T35n1733_005:0208a19": "薩者牒前發心具德之人。初句問修習何",
    "T35n1733_005:0208a20": "行令功德轉勝。問前品中云甚深諸三昧無",
    "T35n1733_005:0208a21": "量陀羅尼諸佛自在力無量妙功德莊嚴初發",
    "T35n1733_005:0208a22": "心。又云即是佛等。何所少故更修習耶。答",
    "T35n1733_005:0208a23": "此圓教普賢行中大位有二門。各攝法界。前",
    "T35n1733_005:0208a24": "約自分。此辨勝進。前中亦具後後中亦具",
    "T35n1733_005:0208a25": "前。然前恒非後。後恒非前。謂具前之後",
    "T35n1733_005:0208a26": "非前。具後之前非後。故位分前後。攝義",
    "T35n1733_005:0208a27": "恒周故也。二問修習何行令如來歡喜。是",
    "T35n1733_005:0208a28": "故云何修習之言貫通下諸句准之。三",
    "T35n1733_005:0208a29": "問位地。四依位起行。五大願助成。六積德",
    "T35n1733_005:0208b01": "成藏。利他中初應物機化。二不廢自行。",
    "T35n1733_005:0208b02": "三赴欲度生。前生此熟為異。四化令趣",
    "T35n1733_005:0208b03": "菩提故。使三寶不絕成興隆耳。下一結俱",
    "T35n1733_005:0208b04": "利中。善根境結自利。方便結化行。二俱究",
    "T35n1733_005:0208b05": "竟故云不虛。善哉下乃至欲聞。此文有二",
    "T35n1733_005:0208b06": "意。望上則為結請勸說。望下即是希聞",
    "T35n1733_005:0208b07": "後問。二問所成德中。如諸菩薩所修功德者",
    "T35n1733_005:0208b08": "總舉所依之德。滅除已下明依德所成是",
    "T35n1733_005:0208b09": "所問法也。於中准下答總有十八句分",
    "T35n1733_005:0208b10": "二。初十七句明德備。後得善根力下明勝",
    "T35n1733_005:0208b11": "用。前中二。先十六句內德圓。後天王下外尊",
    "T35n1733_005:0208b12": "敬。前中二。先九句明自利德。後具足佛剎下",
    "T35n1733_005:0208b13": "七句問利他德。前中二。先有七句問因德。",
    "T35n1733_005:0208b14": "後莊嚴下二句問果德。前中二。先六句明行",
    "T35n1733_005:0208b15": "修具足。後菩薩一切下眾德圓備。前中有二。",
    "T35n1733_005:0208b16": "初四句是斷障行。謂先離無明住地是離惡",
    "T35n1733_005:0208b17": "因也。二伏魔。三制外道是離起惡緣。四",
    "T35n1733_005:0208b18": "離塵垢是離惡習也。二修善行有三。初",
    "T35n1733_005:0208b19": "修成福德。二超離惡果。謂離三惡八難也。",
    "T35n1733_005:0208b20": "三修具淨慧。此慧下文將為答也。故唯有",
    "T35n1733_005:0208b21": "六句。總是除二障成二嚴。行修具足故也。",
    "T35n1733_005:0208b22": "下德圓中有七。一攝十地。二具十度。三多",
    "T35n1733_005:0208b23": "三昧。四妙總持。五六通。六三明。七清淨法總",
    "T35n1733_005:0208b24": "結也。下果德中二。先依正三業果。後力無畏",
    "T35n1733_005:0208b25": "等攝眾德差別果。下利他中四。初一句應機",
    "T35n1733_005:0208b26": "現剎具足。二隨成就眾生下以正行攝生。",
    "T35n1733_005:0208b27": "於中初隨成行緣。二及諸菩薩下正結行",
    "T35n1733_005:0208b28": "法有五。一勝德。二所軌。三依法造修。四行",
    "T35n1733_005:0208b29": "能至果。五廣攝所緣及分齊。皆悉滿足。是",
    "T35n1733_005:0208c01": "總結也。三速成等者明行有辨果功能故",
    "T35n1733_005:0208c02": "云速成也。四成護法行有四。初句總明護",
    "T35n1733_005:0208c03": "法行。云何護耶。下三句別顯。一廣說教開",
    "T35n1733_005:0208c04": "示義。二不為異道所侵。三自具文義總持",
    "T35n1733_005:0208c05": "常說。頓說而無窮盡。上來內德圓。下明外",
    "T35n1733_005:0208c06": "敬護中有二。初總舉世間十王及佛法王守",
    "T35n1733_005:0208c07": "護。二別顯中三。先一切世間等顯前十王護。",
    "T35n1733_005:0208c08": "二常為下顯法王護。三一切菩薩下明同位",
    "T35n1733_005:0208c09": "護。行體德圓備竟下明勝用。謂依諸德有",
    "T35n1733_005:0208c10": "此勝用。於中四句。初增自無流法故云白",
    "T35n1733_005:0208c11": "法。即自成證行也。二能開等者以證法教",
    "T35n1733_005:0208c12": "人。三自具教行。四次第等教人教行。二偈",
    "T35n1733_005:0208c13": "頌中。四句成頌有十一頌。初一總請。下別",
    "T35n1733_005:0208c14": "頌。別中二。初一頌頌前文。二云何下正頌",
    "T35n1733_005:0208c15": "問後行法。於中初頌前十一種行法。二人",
    "T35n1733_005:0208c16": "雄下頌前依行所成德。於中初二句頌上",
    "T35n1733_005:0208c17": "善哉願說文。次一頌半頌上行修離障。次二",
    "T35n1733_005:0208c18": "句頌眾德備。次一句略頌果德法。次隨其下",
    "T35n1733_005:0208c19": "三句頌上利他中行緣。次一切下一頌頌上",
    "T35n1733_005:0208c20": "護法行。後一頌上十王敬護。於中四。初智",
    "T35n1733_005:0208c21": "德無畏猶師子。二福德圓備如滿月。三斷德",
    "T35n1733_005:0208c22": "離染若蓮華。四淨果現前如最勝。此四亦是",
    "T35n1733_005:0208c23": "頌上善根力增白淨法等勝用文也。[0208c23] 第二",
    "T35n1733_005:0208c24": "答中二。初直說。後重頌。前中二。先歎問許",
    "T35n1733_005:0208c25": "說。後以法正答。前中二。先歎問。後佛子下",
    "T35n1733_005:0208c26": "許說分齊。前中先歎所問益。後歎能問者",
    "T35n1733_005:0208c27": "德。前中先辯益。謂饒益增善因。安樂授樂",
    "T35n1733_005:0208c28": "果慧利令得出世法利。後哀愍下結意歎",
    "T35n1733_005:0208c29": "能問中。先歎自分德有五。一稱實慧。二不",
    "T35n1733_005:0209a01": "動而進故云大力。三無間修故云一心等。四",
    "T35n1733_005:0209a02": "位成就故云不退。五當位滿故超出世也。",
    "T35n1733_005:0209a03": "又初句明有解。後四明有行。又此等亦是",
    "T35n1733_005:0209a04": "釋進慧名可知。[0209a04] 下歎勝進德。謂於問自",
    "T35n1733_005:0209a05": "在等如來也。",
    "T35n1733_005:0209a06": "[0209a06] 下正答中二。先答前十一問行法之體。後答",
    "T35n1733_005:0209a07": "彼依行所成之德。前中依問次第答之。答",
    "T35n1733_005:0209a08": "初句功德轉勝有二十句。初十始修。後十終",
    "T35n1733_005:0209a09": "成。又初是自分。後是勝進。前中已得發心之",
    "T35n1733_005:0209a10": "藏。牒前擬後也。應離癡等是總舉也。又涅",
    "T35n1733_005:0209a11": "槃經云。不放逸根深固難拔。因不放逸根",
    "T35n1733_005:0209a12": "固一切諸善根皆得增長。不放逸有二。一",
    "T35n1733_005:0209a13": "約事如論釋(云云)。二約理如法集經(云云)。下",
    "T35n1733_005:0209a14": "別中三。初標數。二列名。三結數。列中此",
    "T35n1733_005:0209a15": "中對治十種放逸。一破戒逸。二迷菩提逸。",
    "T35n1733_005:0209a16": "三失悲心逸。四嬾墮逸。五樂諠雜逸。六樂",
    "T35n1733_005:0209a17": "世間逸。七樂劣善逸。八樂二乘逸。九染",
    "T35n1733_005:0209a18": "功德逸。十生絕分逸。如次十句對治應知。",
    "T35n1733_005:0209a19": "初者既得發心已要須持菩薩三聚淨戒。",
    "T35n1733_005:0209a20": "然持三種。一不作三業惡。二不為名利。三",
    "T35n1733_005:0209a21": "不起戒見。此是標中守護也。二者不於菩",
    "T35n1733_005:0209a22": "提起有無等見而發心。此是標中離癡也。",
    "T35n1733_005:0209a23": "三依言攝物故離諂曲。四所作善根必使",
    "T35n1733_005:0209a24": "終成故云不退。此是標中精懃也。餘皆不",
    "T35n1733_005:0209a25": "離此等三也。五者造業求生是凡夫行。菩",
    "T35n1733_005:0209a26": "薩離之常樂寂靜有二種。一約身有二。一",
    "T35n1733_005:0209a27": "所住靜。謂離家室喧擾等處。二能住靜。謂",
    "T35n1733_005:0209a28": "持淨戒離三業非。此以福捨罪離在家凡",
    "T35n1733_005:0209a29": "夫。二約心亦二。一所住謂真空妙境。二能住",
    "T35n1733_005:0209b01": "謂定慧之心。此以慧捨惑離出家凡夫。六",
    "T35n1733_005:0209b02": "厭背世樂。七專修出業。八雖求出捨二乘",
    "T35n1733_005:0209b03": "無悲救世之心。九雖修菩薩大悲功德而不",
    "T35n1733_005:0209b04": "見能所修故無污也。十知己身有四義。一",
    "T35n1733_005:0209b05": "知身從緣而有離我我所。二知己道行力",
    "T35n1733_005:0209b06": "若劣終不強對煩惱境界。三知力若強即",
    "T35n1733_005:0209b07": "須精苦作進修行。四定知已身有菩提種",
    "T35n1733_005:0209b08": "當得佛故。二勝進中。淨法者謂練治前行",
    "T35n1733_005:0209b09": "使純熟離染故云淨也。十中一正念淨。二捨",
    "T35n1733_005:0209b10": "離下離過淨。三安住下正行淨。四常樂下求",
    "T35n1733_005:0209b11": "法淨。五隨所下除疑淨。六具足下智慧淨。",
    "T35n1733_005:0209b12": "七心常下三昧淨。八聞好下解空淨。亦是嚮",
    "T35n1733_005:0209b13": "忍淨。九等視下勝想淨。十恭敬下報恩淨。亦",
    "T35n1733_005:0209b14": "是敬養淨。[0209b14] 第二答令如來歡喜有二十句。",
    "T35n1733_005:0209b15": "亦初十自分。後十勝進。前中初結前。不捨下",
    "T35n1733_005:0209b16": "生後。於中初句牒下初五句。二心無倚牒",
    "T35n1733_005:0209b17": "下第六。修甚深法牒下七八二句。於無諍等",
    "T35n1733_005:0209b18": "下牒下第九第十。是故總標下十行。稱可",
    "T35n1733_005:0209b19": "聖心故令如來歡喜。下別十中。初三修有",
    "T35n1733_005:0209b20": "行。初一勤勇行。次二於有中離過行。謂內",
    "T35n1733_005:0209b21": "身不惜外財不求。次三修空慧行。一加行",
    "T35n1733_005:0209b22": "修空。二正證照實。三後得分別而猶無倚。",
    "T35n1733_005:0209b23": "七常求菩提故名大願。八勝相現前故云",
    "T35n1733_005:0209b24": "光明。九隨有離過故云善知損益(云云)。十以",
    "T35n1733_005:0209b25": "無著心造履諸法故云清淨也。下明勝進",
    "T35n1733_005:0209b26": "十法。修已成就故云安住。十中一對過不",
    "T35n1733_005:0209b27": "染。二證實捨相。三四慈悲攝物。五六行滿",
    "T35n1733_005:0209b28": "離染。餘四願智具。一大願具。二巧慧雙行。",
    "T35n1733_005:0209b29": "三思擇勝力。四達性無礙。故云無依止也。",
    "T35n1733_005:0209c01": "[0209c01] 第三答菩薩所住功德亦二十句。初十自",
    "T35n1733_005:0209c02": "分中。一起行心。二正行行。三智順理故超",
    "T35n1733_005:0209c03": "言。此上修始也。四近善友。五若不精勤雖",
    "T35n1733_005:0209c04": "近無益。六若不取意會法雖勤無益。又",
    "T35n1733_005:0209c05": "善取佛意者有三種。一約教。以二諦三性",
    "T35n1733_005:0209c06": "三量四理四悉檀四意四密六相六釋八聲五",
    "T35n1733_005:0209c07": "力等會取經意而受持之。二約義。謂言近",
    "T35n1733_005:0209c08": "意遠。雖說法相諸門意在真理超言之處。",
    "T35n1733_005:0209c09": "三約行。謂意在滅惑成德。非但口言故也。",
    "T35n1733_005:0209c10": "七若不依行會意亦何益。此上修次也。八",
    "T35n1733_005:0209c11": "成大誓二嚴。九因位成滿。十圓同果位。此",
    "T35n1733_005:0209c12": "上修終。勝進中二。先明觀解。後摩訶薩作是",
    "T35n1733_005:0209c13": "念下明依解起行。前中初結前生後。謂善",
    "T35n1733_005:0209c14": "成諸地名巧方便。又於地不著亦名巧便。",
    "T35n1733_005:0209c15": "成地之要。故云先應修習也。十中初八是",
    "T35n1733_005:0209c16": "所成地法。初一總。二是諸地證智。三施戒等",
    "T35n1733_005:0209c17": "行。四所依淨土。五所緣及分齊。六勝通及十",
    "T35n1733_005:0209c18": "自在等。七示現異身。八後智說法。此並諸",
    "T35n1733_005:0209c19": "地非一故皆云隨其也。下明能成方便。謂",
    "T35n1733_005:0209c20": "雖分別而無著是方便也。由心造者釋無",
    "T35n1733_005:0209c21": "著所以。謂知心外無法故無所著。心造有",
    "T35n1733_005:0209c22": "三重。一轉識分別作。二本識隨薰作。三真心",
    "T35n1733_005:0209c23": "依持作。皆心作故不有。心作故不無。是故",
    "T35n1733_005:0209c24": "無著也。菩薩若能下結能成地。下明起行",
    "T35n1733_005:0209c25": "於中三。先標。二釋。三結。並可知。[0209c25] 第四答",
    "T35n1733_005:0209c26": "清淨行有二十句。初十自分中。謂十度純熟",
    "T35n1733_005:0209c27": "出障故。淨謂初施即無不捨。二戒即無毀",
    "T35n1733_005:0209c28": "犯等。皆明清淨相也。前六可知。七巧成諸",
    "T35n1733_005:0209c29": "行故是方便也。八大願堅誓尊重如山。此",
    "T35n1733_005:0210a01": "同下尊重行。九由思擇力修習力說法除",
    "T35n1733_005:0210a02": "熱。如世涼池。十智度攝生令同佛法。後勝",
    "T35n1733_005:0210a03": "進中。以後過前故云轉勝。十中。初三宿成",
    "T35n1733_005:0210a04": "行。次三依緣行。後四悲智行。前中。一內有",
    "T35n1733_005:0210a05": "實德外感佛念。二由依護念更增勝善。三",
    "T35n1733_005:0210a06": "能同佛八相現&#x9E81;隱細名密方便。又了達",
    "T35n1733_005:0210a07": "如來玄密之義。如王髻中珠等。又善解權密",
    "T35n1733_005:0210a08": "之教等故名安住也。次依緣中。一近善友",
    "T35n1733_005:0210a09": "謂身親近心依附。二依善友起正行。三生",
    "T35n1733_005:0210a10": "正解。謂攬別成總故非總。分總成別故非",
    "T35n1733_005:0210a11": "別。全奪俱盡雙融無礙。是故緣起俱非總",
    "T35n1733_005:0210a12": "別。後悲智行中。先一大悲。後三大智。於中。",
    "T35n1733_005:0210a13": "一實智。後二巧智。一成因巧。二向果巧",
    "T35n1733_005:0210a14": "第五答大願滿有二十句。初自分中所求皆",
    "T35n1733_005:0210a15": "得名願滿。一忍惱攝生。二嚴土為物。三",
    "T35n1733_005:0210a16": "於佛興供。四於法守護。通論護法有四",
    "T35n1733_005:0210a17": "重。一護理法。謂照理不雜無明等。二護行",
    "T35n1733_005:0210a18": "法。謂行不雜名利懈怠等。三護教法。謂如",
    "T35n1733_005:0210a19": "法說授廣宣流布等。四護果用法。謂存護",
    "T35n1733_005:0210a20": "形像等。五令物身生淨土。六令物智入法",
    "T35n1733_005:0210a21": "門。七令他願滿。八無足修行。謂行盡未",
    "T35n1733_005:0210a22": "來際。令如須臾不生厭倦。又願劫隨心",
    "T35n1733_005:0210a23": "轉。九願因究竟。十願果圓淨。後勝進十中。",
    "T35n1733_005:0210a24": "一大誓嚴心不慮不成故無憂也。二仰念",
    "T35n1733_005:0210a25": "勝侶轉起彼願。三悉願往生者頓起諸行。",
    "T35n1733_005:0210a26": "四究竟等常起所行。上自利。五化令願滿。",
    "T35n1733_005:0210a27": "六常化不倦。七處苦益生。八捨樂利物。九",
    "T35n1733_005:0210a28": "授以果法。十得果平等。上利他。[0210a28] 第六答",
    "T35n1733_005:0210a29": "得菩薩藏。初結前生後。總有十句。謂以蘊",
    "T35n1733_005:0210b01": "德成藏深廣無盡故無勝進。一見佛。二持",
    "T35n1733_005:0210b02": "法。即是持藏。三說法即辯藏。四悲普。五妙",
    "T35n1733_005:0210b03": "定。六勝用。七入證。八依證起通。謂以天眼",
    "T35n1733_005:0210b04": "見地伏藏及海中眾寶。并知眾寶出處價直",
    "T35n1733_005:0210b05": "等事。九佛加增德。十智達器界。[0210b05] 第七答",
    "T35n1733_005:0210b06": "隨其所應而化度之。先結前生後。謂稱機",
    "T35n1733_005:0210b07": "授法名隨應化。於中三。初知根機。二教離",
    "T35n1733_005:0210b08": "過。三教修善。初中亦三。初知眾生病患所",
    "T35n1733_005:0210b09": "宜。二知宿習因緣。三知現在心念。二教離",
    "T35n1733_005:0210b10": "過中三。先一句總次九句別。第八由觀自",
    "T35n1733_005:0210b11": "他平等不起慢於他也。第九心諂曲者多",
    "T35n1733_005:0210b12": "為名利喧心不直。菩薩知其非有故心靜",
    "T35n1733_005:0210b13": "也。三如是下結。三教修善中。初一句總下十",
    "T35n1733_005:0210b14": "三句別顯。於中初八自分法化。後五勝進法",
    "T35n1733_005:0210b15": "化。前中初二於法能說。一觀理等而不違",
    "T35n1733_005:0210b16": "事別。二折事壞而不礙理存。良以理事雖",
    "T35n1733_005:0210b17": "復相奪俱盡而不礙雙存故也。又釋。分別",
    "T35n1733_005:0210b18": "是說。謂於平等法上雖更以異門種種別",
    "T35n1733_005:0210b19": "說而皆不失本宗故云先後無違。此是本",
    "T35n1733_005:0210b20": "末無礙。二說緣起法無性名破壞。而亦不",
    "T35n1733_005:0210b21": "礙緣起法界無所散滅。此是成壞無礙。已",
    "T35n1733_005:0210b22": "下於人能益。三化令生信。信除疑故歡喜",
    "T35n1733_005:0210b23": "也。四化令生解。解實理名入。下教令起",
    "T35n1733_005:0210b24": "行。五福行趣果。下教慧行。六破相行。七入",
    "T35n1733_005:0210b25": "實行。八無著行法皆依心。二邊俱離故云無",
    "T35n1733_005:0210b26": "染。下明勝進化。九教以此無二平等之念",
    "T35n1733_005:0210b27": "念敬諸佛。此近佛身。十教自學軟音而無",
    "T35n1733_005:0210b28": "所著。十一於他異音而無差別。此二學佛",
    "T35n1733_005:0210b29": "語業。十二學佛法教。十三具足下修佛智",
    "T35n1733_005:0210c01": "慧。此二學佛意業。下結可知。[0210c01] 第八答不",
    "T35n1733_005:0210c02": "捨諸波羅蜜。先結前生後。此有二義。一雖",
    "T35n1733_005:0210c03": "常化物。而內心恒寂故云不捨自行。二為",
    "T35n1733_005:0210c04": "他行此。是故不捨自行。即是利他故云也。",
    "T35n1733_005:0210c05": "以十度中後四是第六中開出故但標六。又",
    "T35n1733_005:0210c06": "以後四嚴前六故云一切諸度具。莊嚴六",
    "T35n1733_005:0210c07": "於十中第二內。不倚戒以自高。又不執戒",
    "T35n1733_005:0210c08": "為有故令淨也。三中初安受苦忍。聞惡無",
    "T35n1733_005:0210c09": "憂等耐怨害忍。聞好無喜法思惟忍。未曾等",
    "T35n1733_005:0210c10": "雙結違。四中初勤修佛因。究竟下勤修佛",
    "T35n1733_005:0210c11": "果。五禪中一入定體。捨欲等是初禪。次第入",
    "T35n1733_005:0210c12": "是後三禪。此是事定入而不著故云無染。下",
    "T35n1733_005:0210c13": "明滅惑出定。是理定。下明定用起通。二超",
    "T35n1733_005:0210c14": "次。謂於八九次第入。及超越入。此是上事",
    "T35n1733_005:0210c15": "用。三入一知多。四漸具智德。此二是理定",
    "T35n1733_005:0210c16": "用。六智度中。初求聞慧。次所聞等下明思",
    "T35n1733_005:0210c17": "慧。次入真等明修慧。上是加行智。次妙善等",
    "T35n1733_005:0210c18": "辨正證智。次具足等明後得智趣佛慧。七",
    "T35n1733_005:0210c19": "方便中有六種方便。皆以悲智相導巧無住",
    "T35n1733_005:0210c20": "著故。云方便。一悲示威儀。智離愛見。二",
    "T35n1733_005:0210c21": "悲現身。智無染。三悲外示童。智內具黠。四",
    "T35n1733_005:0210c22": "悲現縛脫。智巧不取。五悲智現嚴。六悲能",
    "T35n1733_005:0210c23": "入趣。智了所行。八願中有十。一一皆願盡",
    "T35n1733_005:0210c24": "彼原際。各云究竟。初化眾生願。二淨佛土",
    "T35n1733_005:0210c25": "願。三供養佛願。四攝智慧願。五修法界",
    "T35n1733_005:0210c26": "行。六大志願。謂以志力修上行時盡來",
    "T35n1733_005:0210c27": "劫住謂若須臾。七修促願。謂願以長劫",
    "T35n1733_005:0210c28": "為促。上句但轉能見之心。此迴所住之劫。",
    "T35n1733_005:0210c29": "是故上句有住字此無也。八成壞願。謂願",
    "T35n1733_005:0211a01": "解達世界成壞。一緣集成不作壞。二劫初",
    "T35n1733_005:0211a02": "成劫未壞。皆願了達。九現淨土願。十成正",
    "T35n1733_005:0211a03": "覺願。九力度中有十義皆有堪能。不可屈",
    "T35n1733_005:0211a04": "伏故名力也。一一各初標名後釋義。初中",
    "T35n1733_005:0211a05": "釋。內離煩惱等是離過也。具淨等是成德",
    "T35n1733_005:0211a06": "也。此二成自行故名自專正。二釋中。謂以",
    "T35n1733_005:0211a07": "勝力正理他時無能壞者故也。此二總舉",
    "T35n1733_005:0211a08": "利他。三拔苦心滿。四與樂心齊悉能覆護一",
    "T35n1733_005:0211a09": "切。是力義也。此二利他心。五持力內蘊法",
    "T35n1733_005:0211a10": "義。六辨力外宜應機。此二利他德。七大行具",
    "T35n1733_005:0211a11": "嚴力。八弘願不斷力。九因力多出。十果力普",
    "T35n1733_005:0211a12": "覆。十智度中。謂識病了根稱理授法故云",
    "T35n1733_005:0211a13": "智。亦有十句。於中初四知病輕重。次三知",
    "T35n1733_005:0211a14": "根欲。謂一知病者學位。二知其心中串習所",
    "T35n1733_005:0211a15": "行。即根行也。三知欲樂悕望。次三知法藥。",
    "T35n1733_005:0211a16": "初知境法。二知智法。三知境智無礙無邊",
    "T35n1733_005:0211a17": "法門。故云法界。[0211a17] 第九答所請眾生皆能度",
    "T35n1733_005:0211a18": "脫中三。先結前生後。二教化一切下十句正",
    "T35n1733_005:0211a19": "顯度脫。於中初一化出惡道。謂初句修善",
    "T35n1733_005:0211a20": "因後出苦果。二化出眾難。謂精進修出因。超",
    "T35n1733_005:0211a21": "難出八難果。次三教治三毒。但貪欲有二",
    "T35n1733_005:0211a22": "種。一貪色教不淨觀。二貪財教離欲觀。嗔",
    "T35n1733_005:0211a23": "亦二種。一嗔有情教慈心觀。二嗔無情教",
    "T35n1733_005:0211a24": "平等觀。以不稱意無情物與稱意物無二",
    "T35n1733_005:0211a25": "故云平等。愚癡亦二種。一頑無知教界分別",
    "T35n1733_005:0211a26": "觀。二邪見愚癡教因緣觀。以諸法從因緣",
    "T35n1733_005:0211a27": "生非自在等作故也。又以不信因果故教",
    "T35n1733_005:0211a28": "因緣觀也。次三教化令出三界。初教離欲",
    "T35n1733_005:0211a29": "恚等。捨欲界至初禪等。二教增上觀。捨色",
    "T35n1733_005:0211b01": "界增上至無色處。三教細微智。以照察細",
    "T35n1733_005:0211b02": "想令斷盡。證空超出三界。次二句化令入",
    "T35n1733_005:0211b03": "三乘中三。乘初教寂靜行有三義。一以彼",
    "T35n1733_005:0211b04": "二乘修離生死喧雜行故。二令修證入人",
    "T35n1733_005:0211b05": "空寂靜行故。三無餘涅槃名寂靜。修彼名",
    "T35n1733_005:0211b06": "行。二教以十力等。是超過凡小嚴顯大乘。",
    "T35n1733_005:0211b07": "三下釋所請度義。謂如初發心舉其本願。",
    "T35n1733_005:0211b08": "指本曰如。見生墮惡舉願所為。大師子吼",
    "T35n1733_005:0211b09": "舉其願辭。誓言決定名師子吼。知病法濟",
    "T35n1733_005:0211b10": "正顯願相。此中文意顯從初發心見眾生",
    "T35n1733_005:0211b11": "苦故以決定言請取一切眾生誓悉度之。",
    "T35n1733_005:0211b12": "具足下結意可知。[0211b12] 第十答興隆三寶中三。",
    "T35n1733_005:0211b13": "初標。次釋。後結。釋中初九別後一總。別中九",
    "T35n1733_005:0211b14": "句為三重。有釋云。初約教道。次約證道。後",
    "T35n1733_005:0211b15": "約不住道。今更釋。謂初中後分三也。且約",
    "T35n1733_005:0211b16": "佛寶。初教發菩提心。次已發菩提願者讚",
    "T35n1733_005:0211b17": "彼大願令不退轉。三令依願起行使佛因",
    "T35n1733_005:0211b18": "圓故云下佛種等。因圓果發名生正覺牙。",
    "T35n1733_005:0211b19": "是故始終相繼令佛寶不斷。二約法寶者。",
    "T35n1733_005:0211b20": "初示深教法。次釋理法。三護持等明行法。",
    "T35n1733_005:0211b21": "又釋。初總示深法。次以法深難解故須解",
    "T35n1733_005:0211b22": "釋令解法流行。三法既行已即加守護不",
    "T35n1733_005:0211b23": "顧身命。是故令斯法寶廣行不絕。又釋。初",
    "T35n1733_005:0211b24": "契經。次是對法。後是毘尼。故須嚴護。三約",
    "T35n1733_005:0211b25": "僧寶者。初受持威儀教法。是僧行方便。次",
    "T35n1733_005:0211b26": "行六和敬。僧行成就成行不乖曰和。行和",
    "T35n1733_005:0211b27": "相導曰敬。謂三業慈為三。同戒同施亦云",
    "T35n1733_005:0211b28": "同捨。同見亦云同慧。故有六也。後善御大",
    "T35n1733_005:0211b29": "眾。心無惱。是僧德已成統攝綰御。是故能",
    "T35n1733_005:0211c01": "令僧寶常存。下總結可知。此中有三寶章。",
    "T35n1733_005:0211c02": "如別說。[0211c02] 第十一答所為境界不虛。於中",
    "T35n1733_005:0211c03": "初結前。從菩薩如是安住下生後。於中三。",
    "T35n1733_005:0211c04": "初總。次別。後結。總中三。初語業不空。二彼",
    "T35n1733_005:0211c05": "菩薩下身業不虛。謂所作不謬是也。三如是",
    "T35n1733_005:0211c06": "一切下意業。智慧迴向不虛。二別中三。初",
    "T35n1733_005:0211c07": "法。次喻。後合法中。初標。次列。後結。列中初",
    "T35n1733_005:0211c08": "五明自依正嚴。後五明法攝生嚴。前中初三",
    "T35n1733_005:0211c09": "三業即正報嚴。次二依報嚴。於中初明土離",
    "T35n1733_005:0211c10": "染。謂受用此土長道滅惑故也。後明土具",
    "T35n1733_005:0211c11": "淨德。謂常有光明故也。後五。一攝勝眾。二",
    "T35n1733_005:0211c12": "示神力令生信。三授聖教令生解。四化",
    "T35n1733_005:0211c13": "現成佛。謂涅槃者此非是圓寂之義。梵云泥",
    "T35n1733_005:0211c14": "畔此名化也。是此所用故應云化地嚴。謂",
    "T35n1733_005:0211c15": "是現化處故也。五量機授法。餘結可知。喻",
    "T35n1733_005:0211c16": "合亦可知。上來答初問竟。[0211c16] 第二答行所",
    "T35n1733_005:0211c17": "成德中有二十句。初滅愚癡是牒前問。具",
    "T35n1733_005:0211c18": "智慧故是答也。下諸句皆先舉問後顯答。二",
    "T35n1733_005:0211c19": "慈悲答降魔問。三慧功德力答制外道問。四",
    "T35n1733_005:0211c20": "入金剛定除心習垢答離塵垢問。上來離",
    "T35n1733_005:0211c21": "過行也。五於先佛所等答具足成一切德",
    "T35n1733_005:0211c22": "問。六淨慧滿足答能離惡道等問。上六總是",
    "T35n1733_005:0211c23": "行修具足。七次第方便智慧力答諸地等六",
    "T35n1733_005:0211c24": "種名眾德圓備。一地。二度。三定。四通。五明。",
    "T35n1733_005:0211c25": "六無畏。上來因圓。八白淨法力答佛依正三",
    "T35n1733_005:0211c26": "業之問。九智慧分別速解諸法等答得佛十",
    "T35n1733_005:0211c27": "力等問。前句明依正相好果。此句明功德差",
    "T35n1733_005:0211c28": "別果。此二總明果滿也。上來總是自利門",
    "T35n1733_005:0211c29": "竟。十願力神力智力答隨其佛剎問。十一隨",
    "T35n1733_005:0212a01": "應受化等答隨成就眾生等問。十二菩薩如",
    "T35n1733_005:0212a02": "是修行等答修行成佛問。十三於無量剎等",
    "T35n1733_005:0212a03": "答護持法藏問。十四成就四辯等答分別廣",
    "T35n1733_005:0212a04": "說問。十五於大眾中無所畏等是牒問。具足",
    "T35n1733_005:0212a05": "增上般若是答魔不能壞問。十六次第分別",
    "T35n1733_005:0212a06": "等答攝持正法無窮盡問。十七具足大悲下",
    "T35n1733_005:0212a07": "答於一切世界悉能演說問。十八十王敬護",
    "T35n1733_005:0212a08": "略無答文。又此是行果故無答。又除佛無過",
    "T35n1733_005:0212a09": "等亦是通答耳。問十地滿後受職菩薩方云",
    "T35n1733_005:0212a10": "唯除如來餘無能過。何故此中位是地前十",
    "T35n1733_005:0212a11": "住之處即有此言。答此是圓教普賢位相陀",
    "T35n1733_005:0212a12": "羅尼法。是故一位成滿之處即攝一切諸位",
    "T35n1733_005:0212a13": "皆盡。如下海幢比丘頂上佛說法處十住滿",
    "T35n1733_005:0212a14": "後即補處成佛更不言入十行等者同此",
    "T35n1733_005:0212a15": "說。此據初位為言。如下小相品中從地",
    "T35n1733_005:0212a16": "獄出即到十地無生忍後位至離垢三昧",
    "T35n1733_005:0212a17": "前等者。彼據終位而說。中間二答位準",
    "T35n1733_005:0212a18": "可知矣。十九一切世間恭敬等亦無答。同行",
    "T35n1733_005:0212a19": "果故。亦可同在後門內通。二十佛子下答",
    "T35n1733_005:0212a20": "得善根力增長白法等問。於中初總舉後釋",
    "T35n1733_005:0212a21": "成。前中初身業勝利。次以慈心下意業勝。後",
    "T35n1733_005:0212a22": "具足辯才下語業勝。下釋中有十一句。初六",
    "T35n1733_005:0212a23": "成自分因德。一成證智淨。二如證而巧說。",
    "T35n1733_005:0212a24": "三於教能念持。四如念能巧說。五於已得",
    "T35n1733_005:0212a25": "法能記持。六於未得法能推求。後五成勝",
    "T35n1733_005:0212a26": "進果德。一得佛外力用。二得佛內實智。三",
    "T35n1733_005:0212a27": "得佛巧說智。四正說深法。五成佛勝智。謂",
    "T35n1733_005:0212a28": "具理量及菩薩願智等也。[0212a28] 第二偈頌中有",
    "T35n1733_005:0212a29": "二十偈。初十三頌前初段十一種行法。後",
    "T35n1733_005:0212b01": "有七偈頌後十八種行所成德。前中初四偈",
    "T35n1733_005:0212b02": "頌初二段。謂初一偈半頌所修轉勝。謂名",
    "T35n1733_005:0212b03": "初發心住為初地也。已得發心功德之藏",
    "T35n1733_005:0212b04": "故云長養也。次句頌滅放逸。次句頌離癡",
    "T35n1733_005:0212b05": "闇。次二句頌菩提心不忘等。下二句頌如來",
    "T35n1733_005:0212b06": "歡喜。次一偈重頌修勝。初三句頌不退轉。",
    "T35n1733_005:0212b07": "下一句頌離在家出家凡夫。餘略不頌。後一",
    "T35n1733_005:0212b08": "偈重頌佛喜可知。次有二偈。頌次三段。謂",
    "T35n1733_005:0212b09": "初五句超頌第四清淨之行。次具足諸地",
    "T35n1733_005:0212b10": "一句&#x5374;頌第三所住。[0212b10] 功德下半頌第五",
    "T35n1733_005:0212b11": "大願成滿。次半頌第六得菩薩藏。次一偈半",
    "T35n1733_005:0212b12": "頌第七隨其所應而化度之。次一偈頌第八",
    "T35n1733_005:0212b13": "不捨諸波羅蜜。次一頌第九隨所請眾生皆",
    "T35n1733_005:0212b14": "悉度脫。次一頌第十興隆三寶。次二頌菩薩",
    "T35n1733_005:0212b15": "所為不虛。自下七偈頌行所成德。於中初一",
    "T35n1733_005:0212b16": "偈半頌十八句中初九句因圓果滿文也。次",
    "T35n1733_005:0212b17": "二偈半頌護持正法及廣說等。次三偈頌第",
    "T35n1733_005:0212b18": "十八三業利益文。謂頌上於大眾中安諦威",
    "T35n1733_005:0212b19": "猛堅固甚深說法除惑故也。下明所說契理",
    "T35n1733_005:0212b20": "故如來隨喜所說合機故大眾奉行。此上第",
    "T35n1733_005:0212b21": "三會竟。"
}