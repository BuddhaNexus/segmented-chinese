{
    "T85n2783_001:0556b25": "大乘稻芉經隨聽疏決",
    "T85n2783_001:0556b27": "　稽首恭敬正遍知　　及以妙法僧伽眾",
    "T85n2783_001:0556b28": "　所有稻芉未決義　　今當次第略解釋",
    "T85n2783_001:0556b29": "十六論中第一言因中有果論者。謂如有一",
    "T85n2783_001:0556c01": "若沙門若婆羅門。起如是見立論。常常時恒",
    "T85n2783_001:0556c02": "恒時。於諸因中具有果性。謂雨眾外道作如",
    "T85n2783_001:0556c03": "是計。何因緣故。起如是計。立如是論。顯示因",
    "T85n2783_001:0556c04": "中具有果性。由教及理故。教者謂彼先師所",
    "T85n2783_001:0556c05": "造教藏。隨門傳授。傳至于今。顯示因中先有",
    "T85n2783_001:0556c06": "果性。理者謂即彼沙門若婆羅門為性。尋□",
    "T85n2783_001:0556c07": "□□□察住即思地住自辯地住異生地住。",
    "T85n2783_001:0556c08": "隨思惟觀察行地。彼作是思。若從彼性此住",
    "T85n2783_001:0556c09": "得生。一切世間共知共立。彼為此因非餘。又",
    "T85n2783_001:0556c10": "求果者惟所此因非餘。又即於彼加功營構",
    "T85n2783_001:0556c11": "諸所求事非餘。又若彼果即從彼生不從餘",
    "T85n2783_001:0556c12": "生。是故彼果因中已有。若不爾者。應立一切",
    "T85n2783_001:0556c13": "是一切因。為求一果應所一切應於一切。加",
    "T85n2783_001:0556c14": "功營構。應從一切一切果生。如是由施設故。",
    "T85n2783_001:0556c15": "求所故。所作決定故。生故。彼見因中常有果",
    "T85n2783_001:0556c16": "性。應審問彼。汝何所欲。何者因相。何者果",
    "T85n2783_001:0556c17": "相。因果兩相為異不異。若無異相。便無因果",
    "T85n2783_001:0556c18": "二種。決定因果二種無差別故。因中有果不",
    "T85n2783_001:0556c19": "應道理。若有異相。汝意云何。因中果相為未",
    "T85n2783_001:0556c20": "生相。為已生相。若未生相。便於因中果猶未",
    "T85n2783_001:0556c21": "生而說。是有不應道理。若已生相即果。已生",
    "T85n2783_001:0556c22": "復從因生。不應道理。是故因中非先有果。然",
    "T85n2783_001:0556c23": "要有因待緣果生。又有相法。於有相法中。由",
    "T85n2783_001:0556c24": "五種相故。方可了知。於一處所可得。如瓶",
    "T85n2783_001:0556c25": "中水。二於所依可得。如眼中眼識。三即自相",
    "T85n2783_001:0556c26": "可得。如因自體不由比度。四即由自作業可",
    "T85n2783_001:0556c27": "得。五由因變異故成變異。或由緣變異故果",
    "T85n2783_001:0556c28": "成變異。是故彼說常常時恒恒時因中有果。",
    "T85n2783_001:0556c29": "不應道理。由此因緣故。所立論非如理說。如",
    "T85n2783_001:0557a01": "是不異相故。異相故。未生相故。已生相故。不",
    "T85n2783_001:0557a02": "應道理　二言從緣顯了。論者。即如有一若",
    "T85n2783_001:0557a03": "沙門若婆羅門。起如是見。立如是論。一切諸",
    "T85n2783_001:0557a04": "法本性是有。從眾緣顯。不從緣生。謂即因中",
    "T85n2783_001:0557a05": "有果論者。及聲相論者。作如是計。何因緣故。",
    "T85n2783_001:0557a06": "因中有果。論者。見諸因中。先有果性。從緣顯",
    "T85n2783_001:0557a07": "耶。由教及理故。教如前說。理者謂如有一為",
    "T85n2783_001:0557a08": "性。即思為性觀察廣說如前。彼如是思。果先",
    "T85n2783_001:0557a09": "是有。復從因生。不應道理。然非不用功為成",
    "T85n2783_001:0557a10": "於果。彼復何緣而作功用。豈非唯為顯了果",
    "T85n2783_001:0557a11": "耶彼作如是妄分別已。立顯了論。應審問彼。",
    "T85n2783_001:0557a12": "汝何所欲為無障緣而為障礙為有障緣耶。若",
    "T85n2783_001:0557a13": "無障緣者。無障礙緣而為障礙。不應道理。若",
    "T85n2783_001:0557a14": "有障緣者。屬果之因。何故不障。同是有故。不",
    "T85n2783_001:0557a15": "應道理。譬如黑闇障盆中水。亦能障盆。若",
    "T85n2783_001:0557a16": "言障因緣。亦能障者。亦應顯因。俱被障故。",
    "T85n2783_001:0557a17": "而言但顯因中光有果生不顯因者。不應道",
    "T85n2783_001:0557a18": "理。復應問彼。為有性是障緣為異耶。若有",
    "T85n2783_001:0557a19": "性是障緣者。是即有性應常不顯了。不應道",
    "T85n2783_001:0557a20": "理。因亦是有。何不為障。若言果性。是障緣",
    "T85n2783_001:0557a21": "者。是則一法亦因亦果。如芽是種子。果是莖",
    "T85n2783_001:0557a22": "等。因是即一法亦顯不顯。不應道理。又今問",
    "T85n2783_001:0557a23": "汝。隨汝意答。本法與顯為異不異。若不異者。",
    "T85n2783_001:0557a24": "法應常顯。一已復顯。不應道理。若言異者。彼",
    "T85n2783_001:0557a25": "顯為無因耶。為有因耶。若言無因。無因而顯。",
    "T85n2783_001:0557a26": "不應道理。若有因者。果性可顯。非是因性。",
    "T85n2783_001:0557a27": "以不顯因能顯於果。不應道理。如是無障緣",
    "T85n2783_001:0557a28": "故。有障緣故。有相故。果相故。顯不異故。",
    "T85n2783_001:0557a29": "顯異故。不應道理　三言去來實有論者。謂",
    "T85n2783_001:0557b01": "如有一若沙門若婆羅門。若在此法者。由不",
    "T85n2783_001:0557b02": "正思惟故。起如是見立如是論。有過去有未",
    "T85n2783_001:0557b03": "來其相成就。猶如見在實有非假。何因緣故",
    "T85n2783_001:0557b04": "起如見立如是論。由教及理。教如前說。又在",
    "T85n2783_001:0557b05": "此法者。於如來經。不如理分別故。謂如經",
    "T85n2783_001:0557b06": "言。一切有者。即十二處。此二十處實相是有。",
    "T85n2783_001:0557b07": "又薄伽梵說。有過去業。又說。有過去色。有未",
    "T85n2783_001:0557b08": "來色。廣說乃至識亦如是。理者謂如有一為",
    "T85n2783_001:0557b09": "性尋思為性觀察。廣說如前。彼如是思。若法",
    "T85n2783_001:0557b10": "自相安住此法。真實是有。此若未來無者。爾",
    "T85n2783_001:0557b11": "時應未受相。此若過去無者。爾時應失自相。",
    "T85n2783_001:0557b12": "若如是者。法法自相應不成就。由是道理亦",
    "T85n2783_001:0557b13": "非真實故。不應道理。由是思惟。起如是見。",
    "T85n2783_001:0557b14": "立如是論。過去未來性相實有。應審問彼。汝",
    "T85n2783_001:0557b15": "何所欲。去來二相。與現在相。為一為異。若",
    "T85n2783_001:0557b16": "言相一立三世相。不應道理。若相異者。性相",
    "T85n2783_001:0557b17": "實有。不應道理。又汝應說。自意所欲。隨三",
    "T85n2783_001:0557b18": "世法。為是常耶。為無常耶。若常相者。墮在",
    "T85n2783_001:0557b19": "三世。不應道理。若無常相。於三世中。恒是",
    "T85n2783_001:0557b20": "實有。不應道理。又今問汝。隨汝意答。為計",
    "T85n2783_001:0557b21": "未來法至現在世耶。為彼死已於此生耶。為",
    "T85n2783_001:0557b22": "即住未來。為緣生現在耶。為本無業。今有業",
    "T85n2783_001:0557b23": "耶。為本相不圓滿。今相圓滿耶。為本異相。",
    "T85n2783_001:0557b24": "今非異相耶。為於未來有現在分耶。若即未",
    "T85n2783_001:0557b25": "法來來至現在者。此便有方所。後與現在應",
    "T85n2783_001:0557b26": "無差別。復應是常。不應道理。若言未來死已",
    "T85n2783_001:0557b27": "現在生者。是即未來不生。於今現在世法本"
}