{
    "T02n0099_031:0219b01": "雜阿含經卷第三十一",
    "T02n0099_031:0219b03": "宋天竺三藏求那跋陀羅譯",
    "T02n0099_031:0219b04": "（八六一）如是我聞：一時，佛住舍衛國祇樹給孤",
    "T02n0099_031:0219b05": "獨園。爾時，世尊告諸比丘：「人間四百歲是兜",
    "T02n0099_031:0219b06": "率陀天上一日一夜，如是三十日一月，十二",
    "T02n0099_031:0219b07": "月一歲，兜率陀天壽四千歲。愚癡無聞凡夫",
    "T02n0099_031:0219b08": "於彼命終，生地獄、畜生、餓鬼中；多聞聖弟",
    "T02n0099_031:0219b09": "子於彼命終，不生地獄、畜生、餓鬼中。」佛說",
    "T02n0099_031:0219b10": "此經已，諸比丘聞佛所說，歡喜奉行。",
    "T02n0099_031:0219b11": "（八六二）如是我聞：一時，佛住舍衛國祇樹給孤",
    "T02n0099_031:0219b12": "獨園。爾時，世尊告諸比丘：「人間八百歲是化",
    "T02n0099_031:0219b13": "樂天上一日一夜。如是三十日一月，十二月",
    "T02n0099_031:0219b14": "一歲，化樂天壽八千歲。愚癡無聞凡夫於彼",
    "T02n0099_031:0219b15": "命終，生地獄、畜生、餓鬼中；多聞聖弟子於",
    "T02n0099_031:0219b16": "彼命終，不生地獄、畜生、餓鬼中。」佛說此經",
    "T02n0099_031:0219b17": "已，諸比丘聞佛所說，歡喜奉行。",
    "T02n0099_031:0219b18": "（八六三）如是我聞：一時，佛住舍衛國祇樹給孤",
    "T02n0099_031:0219b19": "獨園。爾時，世尊告諸比丘：「人間千六百歲是",
    "T02n0099_031:0219b20": "他化自在天一日一夜，如是三十日一月，十",
    "T02n0099_031:0219b21": "二月一歲，他化自在天壽一萬六千歲。愚癡",
    "T02n0099_031:0219b22": "無聞凡夫於彼命終，生地獄、畜生、餓鬼中；多",
    "T02n0099_031:0219b23": "聞聖弟子於彼命終，不生地獄、畜生、餓鬼",
    "T02n0099_031:0219b24": "中。」佛說此經已，諸比丘聞佛所說，歡喜奉",
    "T02n0099_031:0219b25": "行。",
    "T02n0099_031:0219b26": "如佛說六經，如是異比丘問六經、佛問諸",
    "T02n0099_031:0219b27": "比丘六經，亦如是說。",
    "T02n0099_031:0219b28": "（八六四）如是我聞：一時，佛住舍衛國祇樹給孤",
    "T02n0099_031:0219b29": "獨園。爾時，世尊告諸比丘：「若比丘若行、若形、",
    "T02n0099_031:0219c01": "若相，離欲、惡不善法，有覺有觀，離生喜樂，",
    "T02n0099_031:0219c02": "初禪具足住。彼不憶念如是行、如是形、如",
    "T02n0099_031:0219c03": "是相，然於彼色、受、想、行、識法；作如病、如癰、",
    "T02n0099_031:0219c04": "如刺、如殺、無常、苦、空、非我思惟，於彼法",
    "T02n0099_031:0219c05": "生厭、怖畏、防護；生厭、怖畏、防護已，以甘露",
    "T02n0099_031:0219c06": "門而自饒益，如是寂靜，如是勝妙，所謂捨",
    "T02n0099_031:0219c07": "離，餘愛盡、無欲、滅盡、涅槃。」佛說此經已，",
    "T02n0099_031:0219c08": "諸比丘聞佛所說，歡喜奉行。",
    "T02n0099_031:0219c09": "（八六五）如是我聞：一時，佛住舍衛國祇樹給孤",
    "T02n0099_031:0219c10": "獨園。爾時，世尊告諸比丘……如上說。差別者：",
    "T02n0099_031:0219c11": "「如是知、如是見已，欲有漏心解脫、有有漏",
    "T02n0099_031:0219c12": "心解脫、無明漏心解脫，解脫知見：『我生已盡，",
    "T02n0099_031:0219c13": "梵行已立，所作已作，自知不受後有。』」佛說",
    "T02n0099_031:0219c14": "此經已，諸比丘聞佛所說，歡喜奉行。",
    "T02n0099_031:0219c15": "（八六六）如是我聞：一時，佛住舍衛國祇樹給孤",
    "T02n0099_031:0219c16": "獨園。爾時，世尊告諸比丘……如上說。差別者：",
    "T02n0099_031:0219c17": "「若不得解脫，以欲法、念法、樂法故，取中",
    "T02n0099_031:0219c18": "般涅槃。若不如是，或生般涅槃，若不如是，",
    "T02n0099_031:0219c19": "或有行般涅槃，若不如是，或無行般涅槃，",
    "T02n0099_031:0219c20": "若不如是，或上流般涅槃。若不如是，或復",
    "T02n0099_031:0219c21": "即以此欲法、念法、樂法功德生大梵天中，",
    "T02n0099_031:0219c22": "或生梵輔天中，或生梵身天中。」佛說此經",
    "T02n0099_031:0219c23": "已，諸比丘聞佛所說，歡喜奉行。",
    "T02n0099_031:0219c24": "（八六七）如是我聞：一時，佛住舍衛國祇樹給孤",
    "T02n0099_031:0219c25": "獨園。爾時，世尊告諸比丘：「若比丘如是行、",
    "T02n0099_031:0219c26": "如是形、如是相，息有覺有觀，內淨一心，無",
    "T02n0099_031:0219c27": "覺無觀，定生喜樂，第二禪具足住。若不如",
    "T02n0099_031:0219c28": "是行、如是形、如是相憶念，而於色、受、想、行、",
    "T02n0099_031:0219c29": "識法思惟如病、如癰、如刺、如殺、無常、苦、",
    "T02n0099_031:0219c30": "空、非我；於此等法心生厭離、怖畏、防護，厭",
    "T02n0099_031:0220a01": "離、防護已，於甘露法界以自饒益。此則寂",
    "T02n0099_031:0220a02": "靜，此則勝妙，所謂捨離，一切有餘愛盡、無",
    "T02n0099_031:0220a03": "欲、滅盡、涅槃。」佛說此經已，諸比丘聞佛所",
    "T02n0099_031:0220a04": "說，歡喜奉行。",
    "T02n0099_031:0220a05": "（八六八）如是我聞：一時，佛住舍衛國祇樹給孤",
    "T02n0099_031:0220a06": "獨園。爾時，世尊告諸比丘……如上說。差別者：",
    "T02n0099_031:0220a07": "「彼如是知、如是見，欲有漏心解脫、有有漏",
    "T02n0099_031:0220a08": "心解脫、無明漏心解脫，解脫知見：『我生已盡，",
    "T02n0099_031:0220a09": "梵行已立，所作已作，自知不受後有。』若不",
    "T02n0099_031:0220a10": "解脫，而以彼法，欲法、念法、樂法取中般涅",
    "T02n0099_031:0220a11": "槃；若不爾者，取生般涅槃；若不爾者，取有",
    "T02n0099_031:0220a12": "行般涅槃；若不爾者，取無行般涅槃；若不",
    "T02n0099_031:0220a13": "爾者，取上流般涅槃；若不爾者，彼以欲法、",
    "T02n0099_031:0220a14": "念法、樂法生自性光音天；若不爾者，生無",
    "T02n0099_031:0220a15": "量光天；若不爾者，生少光天。」佛說此經已，",
    "T02n0099_031:0220a16": "諸比丘聞佛所說，歡喜奉行。",
    "T02n0099_031:0220a17": "（八六九）如是我聞：一時，佛住舍衛國祇樹給孤",
    "T02n0099_031:0220a18": "獨園。爾時，世尊告諸比丘：「若比丘如是行、",
    "T02n0099_031:0220a19": "如是形、如是相，離貪喜，捨住正念正智，",
    "T02n0099_031:0220a20": "覺身樂，聖人能說能捨念樂住，第三禪具足",
    "T02n0099_031:0220a21": "住。若不爾者，以如是行、如是形、如是相，",
    "T02n0099_031:0220a22": "於受、想、行、識法思惟如病、如癰、如刺、如",
    "T02n0099_031:0220a23": "殺，乃至上流；若不爾者，以彼法，欲法、念法、",
    "T02n0099_031:0220a24": "樂生遍淨天；若不爾者，生無量淨天；若不",
    "T02n0099_031:0220a25": "爾者，生少淨天。」佛說此經已，諸比丘聞佛",
    "T02n0099_031:0220a26": "所說，歡喜奉行。",
    "T02n0099_031:0220a27": "（八七〇）如是我聞：一時，佛住舍衛國祇樹給孤",
    "T02n0099_031:0220a28": "獨園。爾時，世尊告諸比丘：「若比丘如是行、",
    "T02n0099_031:0220a29": "如是形、如是相，離苦息樂，前憂喜已滅，不",
    "T02n0099_031:0220b01": "苦不樂捨，淨念一心，第四禪具足住。若不如",
    "T02n0099_031:0220b02": "是憶念，而於色、受、想、行、識思惟如病、如癰、",
    "T02n0099_031:0220b03": "如刺、如殺，乃至上流般涅槃；若不爾者，或",
    "T02n0099_031:0220b04": "生因性果實天，若不爾者，生福生天，若不",
    "T02n0099_031:0220b05": "爾者，生少福天。」佛說此經已，諸比丘聞佛",
    "T02n0099_031:0220b06": "所說，歡喜奉行。",
    "T02n0099_031:0220b07": "如四禪，如是四無色定，亦如是說。",
    "T02n0099_031:0220b08": "（八七一）如是我聞：一時，佛住舍衛國祇樹給孤",
    "T02n0099_031:0220b09": "獨園。爾時，世尊告諸比丘：「有風雲天作是",
    "T02n0099_031:0220b10": "念：『我今欲以神力遊戲。』如是念時，風雲則",
    "T02n0099_031:0220b11": "起。如風雲天，如是焰電天、雷震天、雨天、晴",
    "T02n0099_031:0220b12": "天、寒天、熱天亦如是說。」佛說此經已，諸比",
    "T02n0099_031:0220b13": "丘聞佛所說，歡喜奉行。",
    "T02n0099_031:0220b14": "說如是，異比丘問佛、佛問諸比丘亦如是",
    "T02n0099_031:0220b15": "說。",
    "T02n0099_031:0220b16": "（八七二）如是我聞：一時，佛住舍衛國祇樹給孤",
    "T02n0099_031:0220b17": "獨園。爾時，世尊於夜闇中，天時小雨，電光焰",
    "T02n0099_031:0220b18": "照。佛告阿難：「汝可以傘蓋覆燈持出。」尊者",
    "T02n0099_031:0220b19": "阿難即受教，以傘蓋覆燈，隨佛後行，至一",
    "T02n0099_031:0220b20": "處，世尊微笑。尊者阿難白佛言：「世尊不以",
    "T02n0099_031:0220b21": "無因緣而笑，不審世尊今日何因何緣",
    "T02n0099_031:0220b22": "而發微笑？」佛告阿難：「如是！如是！如來不",
    "T02n0099_031:0220b23": "以無因緣而笑，汝今持傘蓋覆燈，隨我",
    "T02n0099_031:0220b24": "而行；我見梵天亦復如是持傘蓋覆燈，",
    "T02n0099_031:0220b25": "隨拘隣比丘後行；釋提桓因亦復持傘蓋",
    "T02n0099_031:0220b26": "覆燈，隨摩訶迦葉後行；袟栗帝羅色吒羅",
    "T02n0099_031:0220b27": "天王亦持傘蓋覆燈，隨舍利弗後行；毘樓",
    "T02n0099_031:0220b28": "勒迦天王亦持傘蓋覆燈，隨大目揵連後",
    "T02n0099_031:0220b29": "行；毘樓匐叉天王亦持傘蓋覆燈，隨摩訶",
    "T02n0099_031:0220c01": "拘絺羅後行；毘沙門天王亦持傘蓋覆燈，",
    "T02n0099_031:0220c02": "隨摩訶劫賓那後行。」佛說此經已，尊者阿",
    "T02n0099_031:0220c03": "難聞佛所說，歡喜奉行。",
    "T02n0099_031:0220c04": "（八七三）如是我聞：一時，佛住舍衛國祇樹給孤",
    "T02n0099_031:0220c05": "獨園。爾時，世尊告諸比丘：「有四種善好調伏",
    "T02n0099_031:0220c06": "眾。何等為四？謂比丘調伏、比丘尼調伏、優",
    "T02n0099_031:0220c07": "婆塞調伏、優婆夷調伏，是名四眾。」爾時，世尊",
    "T02n0099_031:0220c08": "即說偈言：",
    "T02n0099_031:0220c09": "「若才辯無畏，　　多聞通達法，",
    "T02n0099_031:0220c10": "　行法次法向，　　是則為善眾。",
    "T02n0099_031:0220c11": "　比丘持淨戒，　　比丘尼多聞，",
    "T02n0099_031:0220c12": "　優婆塞淨信，　　優婆夷亦然，",
    "T02n0099_031:0220c13": "　是名為善眾。　　如日光自照，",
    "T02n0099_031:0220c14": "　如則善好僧，　　是則僧中好，",
    "T02n0099_031:0220c15": "　是法令僧好，　　如日光自照。」",
    "T02n0099_031:0220c16": "佛說此經已，諸比丘聞佛所說，歡喜奉行。",
    "T02n0099_031:0220c17": "如調伏，如是辯、柔和、無畏、多聞、通達法、說法、",
    "T02n0099_031:0220c18": "法次法向、隨順法行，亦如是說。",
    "T02n0099_031:0220c19": "（八七四）如是我聞：一時，佛住舍衛國祇樹給孤",
    "T02n0099_031:0220c20": "獨園。爾時，世尊告諸比丘：「有三種子。何等",
    "T02n0099_031:0220c21": "為三？有隨生子、有勝生子、有下生子、何等",
    "T02n0099_031:0220c22": "為隨生子？謂子父母不殺、不盜、不婬、不妄語、",
    "T02n0099_031:0220c23": "不飲酒，子亦隨學不殺、不盜、不婬、不妄語、",
    "T02n0099_031:0220c24": "不飲酒，是名隨生子。何等為勝生子？若子",
    "T02n0099_031:0220c25": "父母不受不殺、不盜、不婬、不妄語、不飲酒",
    "T02n0099_031:0220c26": "戒，子則能受不殺、不盜、不婬、不妄語、不飲",
    "T02n0099_031:0220c27": "酒戒，是名勝生子。云何下生子？若子父母",
    "T02n0099_031:0220c28": "受不殺、不盜、不婬、不妄語、不飲酒戒，子不",
    "T02n0099_031:0220c29": "能受不殺、不盜、不婬、不妄語、不飲酒戒，是",
    "T02n0099_031:0221a01": "名下生子。」爾時，世尊即說偈言：",
    "T02n0099_031:0221a02": "「生隨及生上，　　智父之所欲，",
    "T02n0099_031:0221a03": "　生下非所須，　　以不紹繼故，",
    "T02n0099_031:0221a04": "　為人法之子，　　當作優婆塞。",
    "T02n0099_031:0221a05": "　於佛法僧寶，　　勤修清淨心，",
    "T02n0099_031:0221a06": "　雲除月光顯，　　光榮眷屬眾。」",
    "T02n0099_031:0221a07": "佛說此經已，諸比丘聞佛所說，歡喜奉行。",
    "T02n0099_031:0221a08": "如五戒，如是信、戒、施、聞、慧經，亦如是說。",
    "T02n0099_031:0221a09": "（八七五）如是我聞：一時，佛住舍衛國祇樹給孤",
    "T02n0099_031:0221a10": "獨園。爾時，世尊告諸比丘：「有四正斷。何等",
    "T02n0099_031:0221a11": "為四？一者斷斷，二者律儀斷，三者隨護斷，",
    "T02n0099_031:0221a12": "四者修斷。」佛說此經已，諸比丘聞佛所說，",
    "T02n0099_031:0221a13": "歡喜奉行。",
    "T02n0099_031:0221a14": "（八七六）如是我聞：一時，佛住舍衛國祇樹給",
    "T02n0099_031:0221a15": "孤獨園。爾時，世尊告諸比丘：「有四正斷。何",
    "T02n0099_031:0221a16": "等為四？一者斷斷，二者律儀斷，三者隨",
    "T02n0099_031:0221a17": "護斷，四者修斷。」爾時世尊即說偈言：",
    "T02n0099_031:0221a18": "「斷斷及律儀，　　隨護與修習，",
    "T02n0099_031:0221a19": "　如此四正斷，　　諸佛之所說。」",
    "T02n0099_031:0221a20": "佛說此經已，諸比丘聞佛所說，歡喜奉行。",
    "T02n0099_031:0221a21": "（八七七）如是我聞：一時，佛住舍衛國祇樹給孤",
    "T02n0099_031:0221a22": "獨園。爾時，世尊告諸比丘：「有四正斷。何等",
    "T02n0099_031:0221a23": "為四？一者斷斷，二者律儀斷，三者隨護斷，",
    "T02n0099_031:0221a24": "四者修斷。云何為斷斷？謂比丘亦已起惡",
    "T02n0099_031:0221a25": "不善法斷，生欲、方便、精勤、心攝受，是為斷",
    "T02n0099_031:0221a26": "斷。云何律儀斷？未起惡不善法不起，生欲、方",
    "T02n0099_031:0221a27": "便、精勤、攝受，是名律儀斷。云何隨護斷？未起",
    "T02n0099_031:0221a28": "善法令起，生欲、方便、精勤攝受，是名隨護",
    "T02n0099_031:0221a29": "斷。云何修斷？已起善法增益修習，生欲、方便、",
    "T02n0099_031:0221b01": "精勤、攝受，是為修斷。」佛說此經已，諸比丘",
    "T02n0099_031:0221b02": "聞佛所說，歡喜奉行。",
    "T02n0099_031:0221b03": "（八七八）如是我聞：一時，佛住舍衛國祇樹給孤",
    "T02n0099_031:0221b04": "獨園。爾時，世尊告諸比丘：「有四正斷。何等",
    "T02n0099_031:0221b05": "為四？一者斷斷，二者律儀斷，三者隨護斷，",
    "T02n0099_031:0221b06": "四者修斷。云何為斷斷？謂比丘已起惡不善",
    "T02n0099_031:0221b07": "法斷，生欲、方便、精勤、心攝受，是為斷斷。云",
    "T02n0099_031:0221b08": "何律儀斷？未起惡不善法不起，生欲、方便、",
    "T02n0099_031:0221b09": "精勤、攝受，是名律儀斷。云何隨護斷？未起",
    "T02n0099_031:0221b10": "善法令起，生欲、方便、精勤、攝受，是名隨護",
    "T02n0099_031:0221b11": "斷。云何修斷？已起善法增益修習，生欲、方便、",
    "T02n0099_031:0221b12": "精勤、攝受，是名修斷。」爾時，世尊即說偈言：",
    "T02n0099_031:0221b13": "「斷斷及律儀，　　隨護與修習，",
    "T02n0099_031:0221b14": "　如此四正斷，　　諸佛之所說。」",
    "T02n0099_031:0221b15": "佛說此經已，諸比丘聞佛所說，歡喜奉行。",
    "T02n0099_031:0221b16": "（八七九）如是我聞：一時，佛住舍衛國祇樹給",
    "T02n0099_031:0221b17": "孤獨園。爾時，世尊告諸比丘：「有四正斷。何",
    "T02n0099_031:0221b18": "等為四？一者斷斷，二者律儀斷，三者隨護",
    "T02n0099_031:0221b19": "斷，四者修斷。云何斷斷？若比丘已起惡不善",
    "T02n0099_031:0221b20": "法斷，生欲、方便、精勤、攝受；未起惡不善法不",
    "T02n0099_031:0221b21": "起，生欲、方便、精勤、攝受；未生善法令起、生",
    "T02n0099_031:0221b22": "欲、方便、精勤、攝受；已生善法增益修習，生",
    "T02n0099_031:0221b23": "欲、方便、精勤、攝受，是名斷斷。云何律儀斷？",
    "T02n0099_031:0221b24": "若比丘善護眼根，隱密、調伏、進向；如是耳、鼻、",
    "T02n0099_031:0221b25": "舌、身、意根善護、隱密、調伏、進向，是名律儀斷。",
    "T02n0099_031:0221b26": "云何隨護斷？若比丘於彼彼真實三昧相善",
    "T02n0099_031:0221b27": "守護持，所謂青瘀相、脹相、膿相、壞相、食不",
    "T02n0099_031:0221b28": "盡相，修習守護，不令退沒，是名隨護斷。云",
    "T02n0099_031:0221b29": "何修斷？若比丘修四念處等，是名修斷。」爾",
    "T02n0099_031:0221c01": "時，世尊即說偈言：",
    "T02n0099_031:0221c02": "「斷斷律儀斷，　　隨護修習斷，",
    "T02n0099_031:0221c03": "　此四種正斷，　　正覺之所說，",
    "T02n0099_031:0221c04": "　比丘勤方便，　　得盡於諸漏。」",
    "T02n0099_031:0221c05": "佛說此經已，諸比丘聞佛所說，歡喜奉行。",
    "T02n0099_031:0221c06": "如四念處，如是四正斷、四如意足、五根、五",
    "T02n0099_031:0221c07": "力、七覺支、八道支、四道、四法句、正觀修習，",
    "T02n0099_031:0221c08": "亦如是說。",
    "T02n0099_031:0221c09": "（八八〇）如是我聞：一時，佛住舍衛國祇樹給",
    "T02n0099_031:0221c10": "孤獨園。爾時，世尊告諸比丘：「譬如有人作",
    "T02n0099_031:0221c11": "世間建立，彼一切皆依於地；如是比丘修",
    "T02n0099_031:0221c12": "習禪法，一切皆依不放逸為根本，不放逸",
    "T02n0099_031:0221c13": "集、不放逸生、不放逸轉，比丘不放逸者，能",
    "T02n0099_031:0221c14": "修四禪。」佛說此經已，諸比丘聞佛所說，歡",
    "T02n0099_031:0221c15": "喜奉行。",
    "T02n0099_031:0221c16": "（八八一）如是我聞：一時，佛住舍衛國祇樹給孤",
    "T02n0099_031:0221c17": "獨園。爾時，世尊告諸比丘……如上說。差別者：",
    "T02n0099_031:0221c18": "「如是比丘能斷貪欲、瞋恚、愚癡。」佛說此",
    "T02n0099_031:0221c19": "經已，諸比丘聞佛所說，歡喜奉行。",
    "T02n0099_031:0221c20": "如斷貪欲、瞋恚、愚癡，如是調伏貪欲、瞋恚、",
    "T02n0099_031:0221c21": "愚癡；貪欲究竟，瞋恚、愚癡究竟，出要、遠離、涅",
    "T02n0099_031:0221c22": "槃，亦如是說。",
    "T02n0099_031:0221c23": "（八八二）如是我聞：一時，佛住舍衛國祇樹給孤",
    "T02n0099_031:0221c24": "獨園。爾時，世尊告諸比丘：「譬如百草藥木，",
    "T02n0099_031:0221c25": "皆依於地而得生長；如是種種善法，皆依",
    "T02n0099_031:0221c26": "不放逸為本……」如上說，乃至涅槃。「譬如黑沈",
    "T02n0099_031:0221c27": "水香是眾香之上，如是種種善法，不放逸最",
    "T02n0099_031:0221c28": "為其上。「譬如堅固之香，赤栴檀為第一；如",
    "T02n0099_031:0221c29": "是一切善法，一切皆不放逸為根本。如是，",
    "T02n0099_031:0222a01": "乃至涅槃。「譬如水陸諸華，優鉢羅華為第",
    "T02n0099_031:0222a02": "一；如是一切善法，皆不放逸為根本，乃至涅",
    "T02n0099_031:0222a03": "槃。「譬如陸地生華，摩利沙華為第一；如是",
    "T02n0099_031:0222a04": "一切善法，不放逸為其根本，乃至涅槃。「譬",
    "T02n0099_031:0222a05": "如，比丘！一切畜生跡中，象跡為上；如是一",
    "T02n0099_031:0222a06": "切諸善法，不放逸最為根本……」如上說，乃至涅",
    "T02n0099_031:0222a07": "槃。「譬如一切畜生，師子為第一；所謂畜生",
    "T02n0099_031:0222a08": "主，如是一切善法，不放逸為其根本……」如上",
    "T02n0099_031:0222a09": "說，乃至涅槃。「譬如一切屋舍堂閣，以棟為",
    "T02n0099_031:0222a10": "第一；如是一切善法，不放逸為其根本。「譬",
    "T02n0099_031:0222a11": "如一切閻浮果，唯得閻浮名者，果最為第",
    "T02n0099_031:0222a12": "一；如是一切善法，不放逸為其根本。",
    "T02n0099_031:0222a13": "「如是一切俱毘陀羅樹，薩婆耶旨羅俱毘陀",
    "T02n0099_031:0222a14": "羅樹為第一；如是一切善法，不放逸為根",
    "T02n0099_031:0222a15": "本……」如上說，乃至涅槃。「譬如諸山，以須彌山",
    "T02n0099_031:0222a16": "王為第一；如是一切善法，不放逸為其根",
    "T02n0099_031:0222a17": "本……」如上說，乃至涅槃。「譬如一切金，以閻浮",
    "T02n0099_031:0222a18": "提金為第一；如是一切善法，不放逸為其",
    "T02n0099_031:0222a19": "根本……」如上說，乃至涅槃。「譬如一切衣中，伽",
    "T02n0099_031:0222a20": "尸細[疊*毛]為第一；如是一切善法，不放逸為其",
    "T02n0099_031:0222a21": "根本……」如上說，乃至涅槃。「譬如一切色中，以",
    "T02n0099_031:0222a22": "白色為第一；如是一切善法，不放逸為其",
    "T02n0099_031:0222a23": "根本……」如上說，乃至涅槃。「譬如眾鳥，以金翅",
    "T02n0099_031:0222a24": "鳥為第一；如是一切善法，不放逸為其根",
    "T02n0099_031:0222a25": "本……」如上說，乃至涅槃。「譬如諸王，轉輪聖王",
    "T02n0099_031:0222a26": "為第一；如是一切善法，不放逸為其根本……」",
    "T02n0099_031:0222a27": "如上說，乃至涅槃。「譬如一切天王，四大天王",
    "T02n0099_031:0222a28": "為第一；如是一切善法，不放逸為其根本……」",
    "T02n0099_031:0222a29": "如上說，乃至涅槃。「譬如一切三十三天，以",
    "T02n0099_031:0222b01": "帝釋為第一；如是一切善法，不放逸為其",
    "T02n0099_031:0222b02": "根本……」如上說，乃至涅槃。「譬如焰摩天中，以",
    "T02n0099_031:0222b03": "宿焰摩天王為第一；如是一切善法，不放逸",
    "T02n0099_031:0222b04": "為其根本……」如上說，乃至涅槃。「譬如兜率陀",
    "T02n0099_031:0222b05": "天，以兜率陀天王為第一；如是一切善法，",
    "T02n0099_031:0222b06": "不放逸為其根本……」如上說，乃至涅槃。「譬如",
    "T02n0099_031:0222b07": "化樂天，以善化樂天王為第一；如是一切",
    "T02n0099_031:0222b08": "善法，不放逸為其根本……」如上說，乃至涅槃。",
    "T02n0099_031:0222b09": "「譬如他化自在天，以善他化自在天子為",
    "T02n0099_031:0222b10": "第一；如是一切善法，不放逸為其根本……」如",
    "T02n0099_031:0222b11": "上說，乃至涅槃。「譬如梵天，大梵王為第一；",
    "T02n0099_031:0222b12": "如是一切善法，不放逸為其根本……」如上說，",
    "T02n0099_031:0222b13": "乃至涅槃。「譬如閻浮提一切眾流皆順趣大",
    "T02n0099_031:0222b14": "海，其大海者最為第一；以容受故，如是一",
    "T02n0099_031:0222b15": "切善法皆順不放逸……」如上說，乃至涅槃。「譬",
    "T02n0099_031:0222b16": "如一切雨渧皆歸大海，如是一切善法皆",
    "T02n0099_031:0222b17": "順趣不放逸海……」如上說，乃至涅槃。「譬如一",
    "T02n0099_031:0222b18": "切薩羅，阿耨大薩羅為第一；如是一切善法，",
    "T02n0099_031:0222b19": "不放逸為第一……」如上說，乃至涅槃。「譬如閻",
    "T02n0099_031:0222b20": "浮提一切河，四大河為第一；謂恒河、新頭、",
    "T02n0099_031:0222b21": "搏叉、司陀，如是一切善法，不放逸為第一……」",
    "T02n0099_031:0222b22": "如上說，乃至涅槃。「譬如眾星光明，月為第",
    "T02n0099_031:0222b23": "一；如是一切善法，不放逸為第一……」如上說，",
    "T02n0099_031:0222b24": "乃至涅槃。「譬如諸大身眾生，羅睺羅阿修羅",
    "T02n0099_031:0222b25": "最為第一；如是一切善法，不放逸為其根",
    "T02n0099_031:0222b26": "本……」如上說，乃至涅槃。「譬如諸受五欲者，頂",
    "T02n0099_031:0222b27": "生王為第一；如是一切善法，不放逸為其根",
    "T02n0099_031:0222b28": "本……」如上說，乃至涅槃。「譬如欲界諸神力，天",
    "T02n0099_031:0222b29": "魔波旬為第一；如是一切善法，不放逸為",
    "T02n0099_031:0222c01": "其根本……」如上說，乃至涅槃。「譬如一切眾生，",
    "T02n0099_031:0222c02": "無足、兩足、四足、多足，色、無色，想、無想，非想、非",
    "T02n0099_031:0222c03": "無想，如來為第一；如是一切善法，不放逸",
    "T02n0099_031:0222c04": "為其根本……」如上說，乃至涅槃。「譬如所有諸",
    "T02n0099_031:0222c05": "法，有為、無為，離貪欲為第一；如是一切善",
    "T02n0099_031:0222c06": "法，不放逸為其根本……」如上說，乃至涅槃。「譬",
    "T02n0099_031:0222c07": "如一切諸法眾，如來眾為第一；如是一切",
    "T02n0099_031:0222c08": "善法，不放逸為其根本……」如上說，乃至涅槃。",
    "T02n0099_031:0222c09": "「譬如一切所有諸界苦行，梵行聖界為第一；",
    "T02n0099_031:0222c10": "如是一切善法，不放逸為其根本……」如上說，",
    "T02n0099_031:0222c11": "乃至涅槃。佛說此經已，諸比丘聞佛所說，",
    "T02n0099_031:0222c12": "歡喜奉行。",
    "T02n0099_031:0222c13": "（八八三）如是我聞：一時，佛住舍衛國祇樹給",
    "T02n0099_031:0222c14": "孤獨園。爾時，世尊告諸比丘：「有四種禪，有",
    "T02n0099_031:0222c15": "禪三昧善，非正受善；有禪正受善，非三昧",
    "T02n0099_031:0222c16": "善；有禪三昧善，亦正受善；有禪非三昧善，",
    "T02n0099_031:0222c17": "非正受善。「復次，四種禪，有禪住三昧善，",
    "T02n0099_031:0222c18": "非住正受善；有禪住正受善，非住三昧善；",
    "T02n0099_031:0222c19": "有禪住三昧善，亦住正受善；有禪非住三",
    "T02n0099_031:0222c20": "昧善，亦非住正受善。「復次，四種禪，有禪",
    "T02n0099_031:0222c21": "三昧起善，非正受起善；有禪正受起善，非",
    "T02n0099_031:0222c22": "三昧起善；有禪三昧起善，亦正受起善；有",
    "T02n0099_031:0222c23": "禪非三昧起善，亦非正受起善。「復次，四種",
    "T02n0099_031:0222c24": "禪，有禪三昧時善，非正受時善；有禪正受",
    "T02n0099_031:0222c25": "時善，非三昧時善；有禪三昧時善，亦正受",
    "T02n0099_031:0222c26": "時善；有禪非三昧時善，亦非正受時善。「復",
    "T02n0099_031:0222c27": "次，四種禪，有禪三昧處善，非正受處善；有",
    "T02n0099_031:0222c28": "禪正受處善，非三昧處善；有禪三昧處善，",
    "T02n0099_031:0222c29": "亦正受處善；有禪非三昧處善，亦非正受",
    "T02n0099_031:0223a01": "處善。「復次，四種禪，有禪三昧迎善，非正受",
    "T02n0099_031:0223a02": "迎善；有禪正受迎善，非三昧迎善；有禪三",
    "T02n0099_031:0223a03": "昧迎善，亦正受迎善；有禪非三昧迎善，亦",
    "T02n0099_031:0223a04": "非正受迎善。「復次，四種禪，有禪三昧念善，",
    "T02n0099_031:0223a05": "非正受念善；有禪正受念善，非三昧念善；",
    "T02n0099_031:0223a06": "有禪三昧念善，亦正受念善；有禪非三昧",
    "T02n0099_031:0223a07": "念善，亦非正受念善。「復次，四種禪，有禪三",
    "T02n0099_031:0223a08": "昧念不念善，非正受念不念善；有禪正受念",
    "T02n0099_031:0223a09": "不念善，非三昧念不念善；有禪三昧念不念",
    "T02n0099_031:0223a10": "善，亦正受念不念善；有禪非三昧念不念",
    "T02n0099_031:0223a11": "善，亦非正受念不念善。「復次，四種禪，有禪",
    "T02n0099_031:0223a12": "三昧來善，非正受來善；有禪正受來善，非",
    "T02n0099_031:0223a13": "三昧來善；有禪三昧來善，亦正受來善；有禪",
    "T02n0099_031:0223a14": "非三昧來善，亦非正受來善。「復次，四種禪，",
    "T02n0099_031:0223a15": "有禪三昧惡善，非正受惡善；有禪正受惡",
    "T02n0099_031:0223a16": "善，非三昧惡善；有禪三昧惡善，亦正受惡",
    "T02n0099_031:0223a17": "善；有禪非三昧惡善，亦非正受惡善。「復次，",
    "T02n0099_031:0223a18": "四種禪，有禪三昧方便善，非正受方便善；有",
    "T02n0099_031:0223a19": "禪正受方便善，非三昧方便善；有禪三昧方",
    "T02n0099_031:0223a20": "便善，亦正受方便善；有禪非三昧方便善，",
    "T02n0099_031:0223a21": "亦非正受方便善。「復次，四種禪，有禪三昧止",
    "T02n0099_031:0223a22": "善，非正受止善；有禪正受止善，非三昧止",
    "T02n0099_031:0223a23": "善；有禪三昧止善，亦正受止善；有禪非三",
    "T02n0099_031:0223a24": "昧止善，亦非正受止善。「復次，四種禪，有禪",
    "T02n0099_031:0223a25": "三昧舉善，非正受舉善；有禪正受舉善，非",
    "T02n0099_031:0223a26": "三昧舉善；有禪三昧舉善，亦正受舉善；有禪",
    "T02n0099_031:0223a27": "非三昧舉善，亦非正受舉善。「復次，四種禪，",
    "T02n0099_031:0223a28": "有禪三昧捨善，非正受捨善；有禪正受捨善，",
    "T02n0099_031:0223a29": "非三昧捨善；有禪三昧捨善，亦正受捨善；有",
    "T02n0099_031:0223b01": "禪非三昧捨善，亦非正受捨善。」佛說此經",
    "T02n0099_031:0223b02": "已，諸比丘聞佛所說，歡喜奉行。",
    "T02n0099_031:0223b03": "（八八四）如是我聞：一時，佛住舍衛國祇樹給",
    "T02n0099_031:0223b04": "孤獨園。爾時，世尊告諸比丘：「有無學三明。",
    "T02n0099_031:0223b05": "何等為三？無學宿命智證通、無學生死智證",
    "T02n0099_031:0223b06": "通、無學漏盡智證通。」爾時，世尊即說偈言：",
    "T02n0099_031:0223b07": "「觀察知宿命，　　見天惡趣生，",
    "T02n0099_031:0223b08": "　生死諸漏盡，　　是則牟尼明。",
    "T02n0099_031:0223b09": "　其心得解脫，　　一切諸貪愛，",
    "T02n0099_031:0223b10": "　三夜悉通達，　　故說為三明。」",
    "T02n0099_031:0223b11": "佛說此經已，諸比丘聞佛所說，歡喜奉行。",
    "T02n0099_031:0223b12": "（八八五）如是我聞：一時，佛住舍衛國祇樹給孤",
    "T02n0099_031:0223b13": "獨園。爾時，世尊告諸比丘：「有無學三明。何",
    "T02n0099_031:0223b14": "等為三？謂無學宿命智證通、無學生死智證",
    "T02n0099_031:0223b15": "通、無學漏盡智證通。「云何無學宿命智證通？",
    "T02n0099_031:0223b16": "謂聖弟子知種種宿命事，從一生至百千",
    "T02n0099_031:0223b17": "萬億生，乃至劫數成壞，我及眾生宿命所更",
    "T02n0099_031:0223b18": "如是名、如是生、如是性、如是食、如是受",
    "T02n0099_031:0223b19": "苦樂、如是長壽、如是久住、如是受分齊；我",
    "T02n0099_031:0223b20": "及眾生於此處死、餘處生，於餘處死、此處",
    "T02n0099_031:0223b21": "生，有如是行、如是因、如是信，受種種宿",
    "T02n0099_031:0223b22": "命事，皆悉了知，是名宿命智證明。「云何生",
    "T02n0099_031:0223b23": "死智證明？謂聖弟子天眼淨過於人眼，見諸",
    "T02n0099_031:0223b24": "眾生死時、生時，善色、惡色，上色、下色，向於",
    "T02n0099_031:0223b25": "惡趣，隨業受生如實知；如此眾生身惡行",
    "T02n0099_031:0223b26": "成就、口惡行成就、意惡行成就，謗聖人，邪",
    "T02n0099_031:0223b27": "見受邪法因緣故，身壞命終，生惡趣泥犁",
    "T02n0099_031:0223b28": "中；此眾生身善行、口善行，意善行，不謗",
    "T02n0099_031:0223b29": "毀聖人，正見成就，身壞命終，生於善趣天人",
    "T02n0099_031:0223c01": "中，是名生死智證明。「云何漏盡智證明？謂",
    "T02n0099_031:0223c02": "聖弟子此苦如實知，此苦集、此苦滅、此苦",
    "T02n0099_031:0223c03": "滅道跡如實知；彼如是知、如是見，欲有漏",
    "T02n0099_031:0223c04": "心解脫、有有漏心解脫、無明漏心解脫，解脫",
    "T02n0099_031:0223c05": "知見：『我生已盡，梵行已立，所作已作，自知",
    "T02n0099_031:0223c06": "不受後有。』是名漏盡智證明。」爾時，世尊即",
    "T02n0099_031:0223c07": "說偈言：",
    "T02n0099_031:0223c08": "「觀察知宿命，　　見天惡趣生，",
    "T02n0099_031:0223c09": "　生死諸漏盡，　　是則牟尼明。",
    "T02n0099_031:0223c10": "　知心得解脫，　　一切諸貪愛，",
    "T02n0099_031:0223c11": "　三處悉通達，　　故說為三明。」",
    "T02n0099_031:0223c12": "佛說是經已，諸比丘聞佛所說，歡喜奉行。",
    "T02n0099_031:0223c13": "（八八六）如是我聞：一時，佛住舍衛國祇樹給孤",
    "T02n0099_031:0223c14": "獨園。時，有異婆羅門來詣佛所，與世尊面",
    "T02n0099_031:0223c15": "相慰勞，慰勞已，退坐一面。而作是說：「此則",
    "T02n0099_031:0223c16": "婆羅門三明，此則婆羅門三明。」爾時，世尊告",
    "T02n0099_031:0223c17": "婆羅門言：「云何名為婆羅門三明？」婆羅門",
    "T02n0099_031:0223c18": "白佛言：「瞿曇！婆羅門父母具相，無諸瑕穢，",
    "T02n0099_031:0223c19": "父母七世相承，無諸譏論，世世相承，常為師",
    "T02n0099_031:0223c20": "長，辯才具足；誦諸經典、物類名字、萬物差",
    "T02n0099_031:0223c21": "品、字類分合、歷世本末，此五種記，悉皆通",
    "T02n0099_031:0223c22": "達，容色端正。是名，瞿曇！婆羅門三明。」佛告",
    "T02n0099_031:0223c23": "婆羅門：「我不以名字言說為三明也，賢聖",
    "T02n0099_031:0223c24": "法間說真要實三明，謂賢聖知見，賢聖法、",
    "T02n0099_031:0223c25": "律真實三明。」婆羅門白佛：「云何？瞿曇！賢聖",
    "T02n0099_031:0223c26": "知見，賢聖法、律所說三明？」佛告婆羅門：「有",
    "T02n0099_031:0223c27": "三種無學三明。何等為三？謂無學宿命智",
    "T02n0099_031:0223c28": "證明、無學生死智證明、無學漏盡智證明……」如",
    "T02n0099_031:0223c29": "上經廣說。",
    "T02n0099_031:0224a01": "爾時，世尊即說偈言：",
    "T02n0099_031:0224a02": "「一切法無常，　　持戒寂靜禪，",
    "T02n0099_031:0224a03": "　知一切宿命，　　已生天惡趣，",
    "T02n0099_031:0224a04": "　得斷生漏盡，　　是為牟尼通。",
    "T02n0099_031:0224a05": "　悉知心解脫，　　一切貪恚癡，",
    "T02n0099_031:0224a06": "　我說是三明，　　非言語所說。",
    "T02n0099_031:0224a07": "「婆羅門！是為聖法、律所說三明。」婆羅門白",
    "T02n0099_031:0224a08": "佛：「瞿曇！是真三明。」爾時，婆羅門聞佛所說，",
    "T02n0099_031:0224a09": "歡喜隨喜，從坐起而去。",
    "T02n0099_031:0224a10": "（八八七）如是我聞：一時，佛住舍衛國祇樹給孤",
    "T02n0099_031:0224a11": "獨園。時，有異婆羅門來詣佛所，與世尊面",
    "T02n0099_031:0224a12": "相慰勞，慰勞已，退坐一面，白佛：「瞿曇！我名",
    "T02n0099_031:0224a13": "信。」佛告婆羅門：「所謂信者，信增上戒、施、聞、",
    "T02n0099_031:0224a14": "捨、慧，是則為信，非名字是信也。」時，婆羅門",
    "T02n0099_031:0224a15": "聞佛所說，歡喜隨喜，從坐起而去。",
    "T02n0099_031:0224a16": "（八八八）如是我聞：一時，佛住舍衛國祇樹給孤",
    "T02n0099_031:0224a17": "獨園。時，有異婆羅門來詣佛所，面相慰勞，",
    "T02n0099_031:0224a18": "慰勞已，退坐一面，白佛言：「瞿曇！我名增益。」",
    "T02n0099_031:0224a19": "佛告婆羅門：「所謂增益者，信增益，戒、聞、捨、慧",
    "T02n0099_031:0224a20": "增益，是為增益，非名字為增益也。」時，婆羅",
    "T02n0099_031:0224a21": "門聞佛所說，歡喜隨喜，從坐起而去。",
    "T02n0099_031:0224a22": "（八八九）如是我聞：一時，佛住舍衛國祇樹給孤",
    "T02n0099_031:0224a23": "獨園。時，有異婆羅門來詣佛所，問訊安否，",
    "T02n0099_031:0224a24": "問訊已，退坐一面，白佛言：「世尊！我名等起。」",
    "T02n0099_031:0224a25": "佛告婆羅門：「夫等起者，謂起於信，起戒、聞、",
    "T02n0099_031:0224a26": "捨、慧，是為等起，非名字為等起也。」爾時，婆",
    "T02n0099_031:0224a27": "羅門聞佛所說，歡喜隨喜，從坐起而去。",
    "T02n0099_031:0224a28": "（八九〇）如是我聞：一時，佛住舍衛國祇樹給",
    "T02n0099_031:0224a29": "孤獨園。爾時，世尊告諸比丘：「當為汝說無",
    "T02n0099_031:0224b01": "為法，及無為道跡。諦聽，善思。云何無為法？",
    "T02n0099_031:0224b02": "謂貪欲永盡，瞋恚、愚癡永盡，一切煩惱永盡，",
    "T02n0099_031:0224b03": "是無為法。云何為無為道跡？謂八聖道分，",
    "T02n0099_031:0224b04": "正見、正智、正語、正業、正命、正方便、正念、正定，",
    "T02n0099_031:0224b05": "是名無為道跡。」佛說此經已，諸比丘聞佛",
    "T02n0099_031:0224b06": "所說，歡喜奉行。",
    "T02n0099_031:0224b07": "如無為，如是難見、不動、不屈、不死、無漏、覆",
    "T02n0099_031:0224b08": "蔭、洲渚、濟渡、依止、擁護、不流轉、離熾焰、離",
    "T02n0099_031:0224b09": "燒然、流通、清涼、微妙、安隱、無病、無所有、",
    "T02n0099_031:0224b10": "涅槃，亦如是說。",
    "T02n0099_031:0224b11": "（八九一）如是我聞：一時，佛住舍衛國祇樹給孤",
    "T02n0099_031:0224b12": "獨園。爾時，世尊告諸比丘：「譬如湖池，廣長",
    "T02n0099_031:0224b13": "五十由旬，深亦如是。若有士夫以一毛端",
    "T02n0099_031:0224b14": "渧彼湖水。云何？比丘！彼湖水為多？為士夫毛",
    "T02n0099_031:0224b15": "端一渧水多？」比丘白佛：「世尊！士夫毛端尠少",
    "T02n0099_031:0224b16": "耳，湖水無量千萬億倍，不得為比。」佛告比",
    "T02n0099_031:0224b17": "丘：「具足見真諦，正見具足。世尊弟子見真",
    "T02n0099_031:0224b18": "諦果，正無間等，彼於爾時已斷、已知，斷其根",
    "T02n0099_031:0224b19": "本，如截多羅樹頭，更不復生，所斷諸苦甚",
    "T02n0099_031:0224b20": "多無量，如大湖水，所餘之苦如毛端渧水。」",
    "T02n0099_031:0224b21": "佛說此經已，諸比丘聞佛所說，歡喜奉行。",
    "T02n0099_031:0224b22": "如毛端渧水，如是草籌之端渧水亦如",
    "T02n0099_031:0224b23": "是。如湖池水，如是薩羅多吒伽、恒水、耶扶",
    "T02n0099_031:0224b24": "那、薩羅[泳永+臾]、伊羅跋提、摩醯、大海，亦如是說。",
    "T02n0099_031:0224b25": "佛說此經已，諸比丘聞佛所說，歡喜奉行。",
    "T02n0099_031:0224b26": "（八九二）如是我聞：一時，佛住舍衛國祇樹給孤",
    "T02n0099_031:0224b27": "獨園。爾時，世尊告諸比丘：「有內六入處。云何",
    "T02n0099_031:0224b28": "為六？謂眼內入處，耳、鼻、舌、身、意內入處。於",
    "T02n0099_031:0224b29": "此六法觀察忍，名為信行，超昇離生，離凡",
    "T02n0099_031:0224c01": "夫地，未得須陀洹果，乃至未命終，要得須",
    "T02n0099_031:0224c02": "陀洹果。若此諸法增上觀察忍，名為法行，",
    "T02n0099_031:0224c03": "超昇離生，離凡夫地，未得須陀洹果，乃至",
    "T02n0099_031:0224c04": "未命終，要得須陀洹果。若此諸法如實正智",
    "T02n0099_031:0224c05": "觀察，三結已盡、已知，謂身見、戒取、疑，是名",
    "T02n0099_031:0224c06": "須陀洹。不墮決定惡趣，定趣三菩提，七有",
    "T02n0099_031:0224c07": "天人往生，究竟苦邊。此等諸法正智觀察，不",
    "T02n0099_031:0224c08": "起諸漏，離欲解脫，名阿羅漢。諸漏已盡，所",
    "T02n0099_031:0224c09": "作已作，離諸重擔，逮得己利，盡諸有結，正",
    "T02n0099_031:0224c10": "智心善解脫。」佛說此經已，諸比丘聞佛所",
    "T02n0099_031:0224c11": "說，歡喜奉行。",
    "T02n0099_031:0224c12": "如內六入處，如是外六入處、六識身、六觸",
    "T02n0099_031:0224c13": "身、六受身、六想身、六思身、六愛身、六界",
    "T02n0099_031:0224c14": "身、五陰，亦如上說。",
    "T02n0099_031:0224c15": "（八九三）如是我聞：一時，佛住舍衛國祇樹給孤",
    "T02n0099_031:0224c16": "獨園。爾時，世尊告諸比丘：「有五種種子生。",
    "T02n0099_031:0224c17": "何等為五？謂根種子、莖種子、節種子、枝種",
    "T02n0099_031:0224c18": "子、種種子。此諸種子不斷、不破、不腐、不",
    "T02n0099_031:0224c19": "傷、不穿堅，新得地界，不得水界，彼諸種",
    "T02n0099_031:0224c20": "子不得生長增廣；得水界，不得地界，彼諸",
    "T02n0099_031:0224c21": "種子不得生長增廣；要得地界、水界，彼諸",
    "T02n0099_031:0224c22": "種子得生長增廣。如是業，煩惱、有、愛、見、慢、",
    "T02n0099_031:0224c23": "無明而生行；若有業而無煩惱、愛、見、無",
    "T02n0099_031:0224c24": "明者，行則滅。」佛說此經已，諸比丘聞佛所",
    "T02n0099_031:0224c25": "說，歡喜奉行。",
    "T02n0099_031:0224c26": "如行，如是識、名色、六入處、觸、受、愛、取、有、",
    "T02n0099_031:0224c27": "生、老死，亦如是說。",
    "T02n0099_031:0224c28": "（八九四）如是我聞：一時，佛住舍衛國祇樹給孤",
    "T02n0099_031:0224c29": "獨園。爾時，世尊告諸比丘：「於我世間，於世",
    "T02n0099_031:0225a01": "間及世間集不如是知者，我終不得於諸",
    "T02n0099_031:0225a02": "天、魔、梵、沙門、婆羅門及諸世間，為解脫、為",
    "T02n0099_031:0225a03": "出、為離，離顛倒想，亦不名阿耨多羅三藐",
    "T02n0099_031:0225a04": "三菩提。以我於世間及世間集如實知故，",
    "T02n0099_031:0225a05": "是故我於諸天、世人、魔、梵、沙門、婆羅門及餘",
    "T02n0099_031:0225a06": "眾生，為得解脫、為出、為離，心離顛倒，具",
    "T02n0099_031:0225a07": "足住，得成阿耨多羅三藐三菩提。」佛說此",
    "T02n0099_031:0225a08": "經已，諸比丘聞佛所說，歡喜奉行。",
    "T02n0099_031:0225a09": "如是世間世間集、世間滅，世間集、世間出，",
    "T02n0099_031:0225a10": "世間集、世間滅、世間味、世間患、世間出，世",
    "T02n0099_031:0225a11": "間集、世間滅、世間出，世間集、世間滅道跡，",
    "T02n0099_031:0225a12": "世間集、世間滅、世間集道跡、世間滅道跡，",
    "T02n0099_031:0225a13": "世間集、世間滅、世間味、世間患、世間出，世",
    "T02n0099_031:0225a14": "間集、世間滅、世間集道跡、世間滅道跡、世間",
    "T02n0099_031:0225a15": "味、世間患、世間出。佛說此經已，諸比丘聞",
    "T02n0099_031:0225a16": "佛所說，歡喜奉行。",
    "T02n0099_031:0225a17": "（八九五）如是我聞：一時，佛住舍衛國祇樹給孤",
    "T02n0099_031:0225a18": "獨園。爾時，世尊告諸比丘：「有三愛。何等為",
    "T02n0099_031:0225a19": "三？謂欲愛、色愛、無色愛。為斷此三愛故，",
    "T02n0099_031:0225a20": "當求大師。」佛說此經已，諸比丘聞佛所",
    "T02n0099_031:0225a21": "說，歡喜奉行。",
    "T02n0099_031:0225a22": "如求大師，如是次師、教師、廣導師、度師、廣",
    "T02n0099_031:0225a23": "度師、說師、廣說師、隨說師、阿闍梨、同伴、真",
    "T02n0099_031:0225a24": "知識之善友、哀愍、慈悲、欲義、欲安、欲樂、欲觸、",
    "T02n0099_031:0225a25": "欲通、欲者、精進者、方便者、出者、堅固者、勇",
    "T02n0099_031:0225a26": "猛者、堪能者、攝者、常者、學者、不放逸者、修",
    "T02n0099_031:0225a27": "者、思惟者、憶念者、覺想者、思量者、梵行者、",
    "T02n0099_031:0225a28": "神力者、智者、識者、慧者、分別者、念處、正勤、",
    "T02n0099_031:0225a29": "根、力、覺、道、止觀、念身、正思惟求，亦如是說。",
    "T02n0099_031:0225b01": "（八九六）如是我聞：一時，佛住舍衛國祇樹給孤",
    "T02n0099_031:0225b02": "獨園。爾時，世尊告諸比丘：「有三有漏。何等",
    "T02n0099_031:0225b03": "為三？謂欲有漏、有有漏、無明有漏，為斷此",
    "T02n0099_031:0225b04": "三有漏故，當求大師。」佛說此經已，諸比丘",
    "T02n0099_031:0225b05": "聞佛所說，歡喜奉行。",
    "T02n0099_031:0225b06": "如求大師，如是乃至求正思惟，亦如是說。",
    "T02n0099_031:0225b07": "（八九七）如是我聞：一時，佛住王舍城迦蘭陀",
    "T02n0099_031:0225b08": "竹園。時，尊者羅睺羅來詣佛所，稽首禮足，",
    "T02n0099_031:0225b09": "退坐一面，白佛言：「世尊！云何知、云何見，我",
    "T02n0099_031:0225b10": "此識身及外境界一切相不憶念，於其中",
    "T02n0099_031:0225b11": "間盡諸有漏？」佛告羅睺羅：「有內六入處。何",
    "T02n0099_031:0225b12": "等為六？謂眼入處。耳、鼻、舌、身、意入處，此等",
    "T02n0099_031:0225b13": "諸法，正智觀察，盡諸有漏，正智心善解脫，是",
    "T02n0099_031:0225b14": "名阿羅漢，盡諸有漏，所作已作，已捨重擔，",
    "T02n0099_031:0225b15": "逮得己利，盡諸有結，正智心得解脫。」佛說",
    "T02n0099_031:0225b16": "此經已，諸比丘聞佛所說，歡喜奉行。",
    "T02n0099_031:0225b17": "如內六入處，如是外六入處乃至五陰，亦",
    "T02n0099_031:0225b18": "如是說。",
    "T02n0099_031:0225b19": "（八九八）如是我聞：一時，佛住王舍城迦蘭陀竹",
    "T02n0099_031:0225b20": "園。爾時，世尊告諸比丘：「若比丘於眼欲貪",
    "T02n0099_031:0225b21": "斷，欲貪斷者，是名眼已斷，已知斷其根本，",
    "T02n0099_031:0225b22": "如截多羅樹頭，於未來世成不生法。如",
    "T02n0099_031:0225b23": "眼。如是耳、鼻、舌、身、意亦如是說。」佛說此",
    "T02n0099_031:0225b24": "經已，諸比丘聞佛所說，歡喜奉行。",
    "T02n0099_031:0225b25": "如內六入處，如是外六入處乃至五陰，亦",
    "T02n0099_031:0225b26": "如是說。",
    "T02n0099_031:0225b27": "（八九九）如是我聞：一時，佛住王舍城迦蘭陀竹",
    "T02n0099_031:0225b28": "園。爾時，世尊告諸比丘：「若比丘眼生、住、成",
    "T02n0099_031:0225b29": "就顯現，苦生、病住、老死顯現；如是，乃至意亦",
    "T02n0099_031:0225c01": "如是說。若眼滅、息、沒，苦則滅、病則息、老死",
    "T02n0099_031:0225c02": "則沒；乃至意亦如是說。」佛說此經已，諸比",
    "T02n0099_031:0225c03": "丘聞佛所說，歡喜奉行。",
    "T02n0099_031:0225c04": "如內六入處，如是外六入處乃至五陰，亦",
    "T02n0099_031:0225c05": "如是說。",
    "T02n0099_031:0225c06": "（九〇〇）如是我聞：一時，佛住王舍城迦蘭陀竹",
    "T02n0099_031:0225c07": "園。爾時，世尊告諸比丘：「若比丘於眼味著",
    "T02n0099_031:0225c08": "者，則生上煩惱，生上煩惱者，於諸染污心",
    "T02n0099_031:0225c09": "不得離欲，彼障礙亦不得斷，乃至意入處",
    "T02n0099_031:0225c10": "亦如是說。」佛說此經已，諸比丘聞佛所說，",
    "T02n0099_031:0225c11": "歡喜奉行。",
    "T02n0099_031:0225c12": "如內六入處，如是外六入處乃至五陰，亦",
    "T02n0099_031:0225c13": "如是說。",
    "T02n0099_031:0225c14": "（九〇一）如是我聞：一時，佛住王舍城迦蘭陀竹",
    "T02n0099_031:0225c15": "園。爾時，世尊告諸比丘：「譬如世間所作，皆",
    "T02n0099_031:0225c16": "依於地而得建立，如是一切善法，皆依內",
    "T02n0099_031:0225c17": "六入處而得建立。」佛說此經已，諸比丘聞",
    "T02n0099_031:0225c18": "佛所說，歡喜奉行。",
    "T02n0099_031:0225c19": "如內六入處，如是外六入處乃至五陰，亦",
    "T02n0099_031:0225c20": "如是說。",
    "T02n0099_031:0225c21": "（九〇二）如是我聞：一時，佛住王舍城迦蘭陀竹",
    "T02n0099_031:0225c22": "園。爾時，世尊告諸比丘：「若有眾生，無足、二",
    "T02n0099_031:0225c23": "足、四足、多足，色、無色，想、無想，非想、非非想，",
    "T02n0099_031:0225c24": "於一切如來最第一，乃至聖戒亦如是說。」",
    "T02n0099_031:0225c25": "（九〇三）如是我聞：一時，佛住王舍城迦蘭陀竹",
    "T02n0099_031:0225c26": "園。爾時，世尊告諸比丘：「若諸世間眾生所作，",
    "T02n0099_031:0225c27": "彼一切皆依於地而得建立；如是一切法，",
    "T02n0099_031:0225c28": "有為、無為，離貪欲法最為第一……」如是廣說，",
    "T02n0099_031:0225c29": "乃至「聖戒亦如是說。」佛說此經已，諸比丘",
    "T02n0099_031:0226a01": "聞佛所說，歡喜奉行。",
    "T02n0099_031:0226a02": "（九〇四）如是我聞：一時，佛住王舍城迦蘭陀竹",
    "T02n0099_031:0226a03": "園。爾時，世尊告諸比丘：「若諸世間眾生，彼一",
    "T02n0099_031:0226a04": "切皆依於地而得建立；如是一切諸眾，如",
    "T02n0099_031:0226a05": "來聲聞眾最為第一……」如是廣說，乃至「聖戒。」佛",
    "T02n0099_031:0226a06": "說此經已，諸比丘聞佛所說，歡喜奉行。",
    "T02n0099_031:0226a07": "雜阿含經卷第三十一"
}