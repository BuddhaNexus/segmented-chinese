{
    "T25n1509_077:0598c19": "大智度論釋夢中不證品第六十",
    "T25n1509_077:0598c20": "一之餘(卷七十七)",
    "T25n1509_077:0598c22": "聖者龍樹造",
    "T25n1509_077:0598c23": "後秦龜茲國三藏鳩摩羅什譯",
    "T25n1509_077:0598c24": "◎【經】爾時，須菩提白佛言：「世尊！何等是般若",
    "T25n1509_077:0598c25": "波羅蜜相？」佛告須菩提：「如虛空相是般若波",
    "T25n1509_077:0598c26": "羅蜜相。須菩提！般若波羅蜜無所有相。」須",
    "T25n1509_077:0598c27": "菩提白佛言：「世尊！頗有因緣，如般若波羅",
    "T25n1509_077:0598c28": "蜜相，諸法相亦如是耶？」",
    "T25n1509_077:0598c29": "佛告須菩提：「如是！如是！如般若波羅蜜相，",
    "T25n1509_077:0599a01": "諸法相亦如是。何以故？須菩提！一切法離",
    "T25n1509_077:0599a02": "相、空相。以是因緣故，須菩提！如般若波羅",
    "T25n1509_077:0599a03": "蜜相，諸法相亦如是，所謂離相、空相故。」須菩",
    "T25n1509_077:0599a04": "提白佛言：「世尊！若一切法一切法離，一切",
    "T25n1509_077:0599a05": "法一切法空，云何知眾生若垢、若淨？世",
    "T25n1509_077:0599a06": "尊！離相法無垢、無淨，空相法無垢、無淨；離",
    "T25n1509_077:0599a07": "相、空相法不能得阿耨多羅三藐三菩提，離",
    "T25n1509_077:0599a08": "相、空相無法可得。世尊！離相中，空相中，無",
    "T25n1509_077:0599a09": "有菩薩得阿耨多羅三藐三菩提者。世尊！我",
    "T25n1509_077:0599a10": "云何當知佛所說義？」佛告須菩提：「於汝意云",
    "T25n1509_077:0599a11": "何？是眾生長夜行我、我所心不？」「如是！世尊！",
    "T25n1509_077:0599a12": "眾生長夜行我、我所心。」「於汝意云何？是我、",
    "T25n1509_077:0599a13": "我所心離相不？空相不？」須菩提言：「世尊！我、我",
    "T25n1509_077:0599a14": "所心離相、空相。」「於汝意云何？以此我、我所心，",
    "T25n1509_077:0599a15": "眾生往來生死中不？」「如是！世尊！以此我、我",
    "T25n1509_077:0599a16": "所心，眾生往來生死中。」「如是！須菩提！眾生",
    "T25n1509_077:0599a17": "往來生死中故，知有垢惱。須菩提！若眾生無",
    "T25n1509_077:0599a18": "我我所心、無著心，是眾生不復往來生死中；",
    "T25n1509_077:0599a19": "若不往來生死中，則無垢惱。如是，須菩提！眾",
    "T25n1509_077:0599a20": "生有淨。」須菩提白佛言：「世尊！若菩薩摩訶薩",
    "T25n1509_077:0599a21": "如是行，為不行色，不行受、想、行、識，為不行四",
    "T25n1509_077:0599a22": "念處乃至八聖道分，為不行內空乃至無法",
    "T25n1509_077:0599a23": "有法空，為不行佛十力乃至一切種智。何以",
    "T25n1509_077:0599a24": "故？是法不可得，亦無行者，亦無行處，亦無行",
    "T25n1509_077:0599a25": "法。世尊！菩薩摩訶薩如是行，一切世間諸",
    "T25n1509_077:0599a26": "天、人、阿修羅不能降伏。是菩薩摩訶薩，一切",
    "T25n1509_077:0599a27": "聲聞、辟支佛所不能及。何以故？所住處無能",
    "T25n1509_077:0599a28": "及故，所謂菩薩位。世尊！是菩薩摩訶薩行",
    "T25n1509_077:0599a29": "應薩婆若心，無能及者！」「須菩提！菩薩摩訶薩",
    "T25n1509_077:0599b01": "如是行，疾近薩婆若。須菩提！於汝意云何？",
    "T25n1509_077:0599b02": "若閻浮提眾生盡得人身，得人身已，皆得阿",
    "T25n1509_077:0599b03": "耨多羅三藐三菩提；若有善男子、善女人盡",
    "T25n1509_077:0599b04": "其形壽供養、恭敬、尊重、讚歎，持是善根迴向",
    "T25n1509_077:0599b05": "阿耨多羅三藐三菩提，是人以是因緣得福",
    "T25n1509_077:0599b06": "多不？」須菩提言：「甚多！世尊！」佛言：「不如是善",
    "T25n1509_077:0599b07": "男子、善女人於大眾中說是般若波羅蜜，出示、",
    "T25n1509_077:0599b08": "分別，照明、開演，亦應般若波羅蜜行正憶念，",
    "T25n1509_077:0599b09": "其福多。乃至三千大千世界中眾生，亦如是。",
    "T25n1509_077:0599b10": "須菩提！於汝意云何？閻浮提中眾生一時皆",
    "T25n1509_077:0599b11": "得人身，得人身已，若善男子、善女人教行",
    "T25n1509_077:0599b12": "十善道、四禪、四無量心、四無色定，教令得須",
    "T25n1509_077:0599b13": "陀洹道乃至阿羅漢、辟支佛道，教令得阿耨",
    "T25n1509_077:0599b14": "多羅三藐三菩提；持是善根迴向阿耨多羅",
    "T25n1509_077:0599b15": "三藐三菩提。須菩提！於汝意云何？是善男",
    "T25n1509_077:0599b16": "子、善女人得福多不？」須菩提言：「甚多！世尊！」",
    "T25n1509_077:0599b17": "佛言：「不如是善男子、善女人以是甚深般若",
    "T25n1509_077:0599b18": "波羅蜜為眾生說，出示、分別，照明、開演，亦不",
    "T25n1509_077:0599b19": "離薩婆若，得福多。乃至三千大千世界，亦如",
    "T25n1509_077:0599b20": "是。是菩薩摩訶薩不遠離應薩婆若心，則到",
    "T25n1509_077:0599b21": "一切福田邊。何以故？除諸佛，無有餘法如",
    "T25n1509_077:0599b22": "菩薩摩訶薩勢力。何以故？諸菩薩摩訶薩行",
    "T25n1509_077:0599b23": "般若波羅蜜時，於一切眾生中起大慈心；見",
    "T25n1509_077:0599b24": "諸眾生趣死地故，而起大悲；行是道時歡悅",
    "T25n1509_077:0599b25": "而生大喜；不與想俱，便得大捨。須菩提！是",
    "T25n1509_077:0599b26": "為菩薩摩訶薩大智光明。大智明者，所謂",
    "T25n1509_077:0599b27": "六波羅蜜。須菩提！是諸善男子雖未作佛，",
    "T25n1509_077:0599b28": "能為一切眾生作大福田，於阿耨多羅三藐",
    "T25n1509_077:0599b29": "三菩提亦不轉；所受供養，衣服、飲食、臥具、床",
    "T25n1509_077:0599c01": "敷、疾藥、資生所須，行應般若波羅蜜，念能",
    "T25n1509_077:0599c02": "畢報施主之恩，疾近薩婆若。以是故，須菩",
    "T25n1509_077:0599c03": "提！若菩薩摩訶薩欲不虛食國中施，欲示眾",
    "T25n1509_077:0599c04": "生三乘道，欲為眾生作大明，欲拔出三界牢",
    "T25n1509_077:0599c05": "獄，欲與一切眾生眼，應常行般若波羅蜜。",
    "T25n1509_077:0599c06": "行般若波羅蜜時，若欲有說，但說般若波羅",
    "T25n1509_077:0599c07": "蜜；說般若波羅蜜已，常憶念般若波羅蜜；",
    "T25n1509_077:0599c08": "常憶念般若波羅蜜已，常行般若波羅蜜，不",
    "T25n1509_077:0599c09": "令餘念得生，晝夜勤行般若波羅蜜相應念，",
    "T25n1509_077:0599c10": "不息不休。須菩提！譬如士夫未曾得摩尼",
    "T25n1509_077:0599c11": "珠，後時得，得已，大歡喜踊躍；後復失之，便大",
    "T25n1509_077:0599c12": "憂愁，常憶念是摩尼珠，作是念：『我奈何忽",
    "T25n1509_077:0599c13": "亡失此大寶！』須菩提！菩薩摩訶薩亦如是，",
    "T25n1509_077:0599c14": "常憶念般若波羅蜜，不離薩婆若心。」須菩提",
    "T25n1509_077:0599c15": "白佛言：「世尊！一切念性自離、一切念性自",
    "T25n1509_077:0599c16": "空，云何菩薩摩訶薩行般若波羅蜜不離應",
    "T25n1509_077:0599c17": "薩婆若念？是遠離空法中無菩薩，亦無念、無",
    "T25n1509_077:0599c18": "應薩婆若。」佛告須菩提：「若菩薩摩訶薩如是",
    "T25n1509_077:0599c19": "知一切法性自離、一切法性自空，非聲聞、辟",
    "T25n1509_077:0599c20": "支佛作，亦非佛作；諸法相常住、法相、法住、法",
    "T25n1509_077:0599c21": "位、如、實際，是名菩薩行般若波羅蜜不離薩",
    "T25n1509_077:0599c22": "婆若念。何以故？般若波羅蜜性自離、性自",
    "T25n1509_077:0599c23": "空，不增不減故。」須菩提白佛言：「世尊！若般若",
    "T25n1509_077:0599c24": "波羅蜜性自離、性自空，云何菩薩摩訶薩與",
    "T25n1509_077:0599c25": "般若波羅蜜等，得阿耨多羅三藐三菩提？」佛",
    "T25n1509_077:0599c26": "告須菩提：「菩薩摩訶薩與般若波羅蜜等，不",
    "T25n1509_077:0599c27": "增不減。何以故？如、法性、實際不增不減故。",
    "T25n1509_077:0599c28": "所以者何？般若波羅蜜非一非異故。若菩",
    "T25n1509_077:0599c29": "薩聞如是般若波羅蜜相，不驚、不沒、不畏",
    "T25n1509_077:0600a01": "不怖、不疑。須菩提！當知是菩薩摩訶薩行",
    "T25n1509_077:0600a02": "般若波羅蜜，當知是菩薩摩訶薩必住阿鞞",
    "T25n1509_077:0600a03": "跋致地中。」須菩提白佛言：「世尊！般若波羅",
    "T25n1509_077:0600a04": "蜜空、無所有、不堅固，是行般若波羅蜜不？」「不",
    "T25n1509_077:0600a05": "也！須菩提！」「世尊！離空，更有法行般若波羅蜜",
    "T25n1509_077:0600a06": "不？」「不也！須菩提！」「世尊！是般若波羅蜜，行般若",
    "T25n1509_077:0600a07": "波羅蜜不？」「不也！須菩提！」「世尊！離般若波羅",
    "T25n1509_077:0600a08": "蜜，行般若波羅蜜不？」「不也！須菩提！」「世尊！色",
    "T25n1509_077:0600a09": "是行般若波羅蜜不？」「不也！須菩提！」「世尊！受、想、",
    "T25n1509_077:0600a10": "行、識是行般若波羅蜜不？」「不也！須菩提！」「世尊！",
    "T25n1509_077:0600a11": "六波羅蜜是行般若波羅蜜不？」「不也！須菩提！」",
    "T25n1509_077:0600a12": "「世尊！四念處乃至十八不共法是行般若波",
    "T25n1509_077:0600a13": "羅蜜不？」「不也！須菩提！」「世尊！色空相、虛誑不實、",
    "T25n1509_077:0600a14": "無所有、不堅固相，色如相、法相、法住、法位、實",
    "T25n1509_077:0600a15": "際，是行般若波羅蜜不？」「不也！須菩提！」「世尊！",
    "T25n1509_077:0600a16": "受、想、行、識乃至十八不共法空相、虛誑不實、",
    "T25n1509_077:0600a17": "無所有、不堅固相、如、法相、法住、法位、實際是",
    "T25n1509_077:0600a18": "行般若波羅蜜不？」「不也！須菩提！」「世尊！若是諸",
    "T25n1509_077:0600a19": "法皆不行般若波羅蜜，云何行名菩薩摩",
    "T25n1509_077:0600a20": "訶薩行般若波羅蜜？」佛告須菩提：「於汝意云",
    "T25n1509_077:0600a21": "何？汝見有法行般若波羅蜜者不？」「不也！世",
    "T25n1509_077:0600a22": "尊！」「須菩提！汝見般若波羅蜜菩薩摩訶薩可",
    "T25n1509_077:0600a23": "行處不？」「不也！世尊！」「須菩提！汝所不見法，是法",
    "T25n1509_077:0600a24": "可得不？」「不也！世尊！」「須菩提！若法不可得，是",
    "T25n1509_077:0600a25": "法當生不？」「不也！世尊！」「須菩提！是名菩薩摩訶",
    "T25n1509_077:0600a26": "薩無生法忍。菩薩摩訶薩成就是忍，得受",
    "T25n1509_077:0600a27": "阿耨多羅三藐三菩提記。須菩提！是名諸佛",
    "T25n1509_077:0600a28": "無所畏、無礙智。菩薩摩訶薩行是法忍，勤精",
    "T25n1509_077:0600a29": "進，若不得大智、一切種智，所謂阿耨多羅三",
    "T25n1509_077:0600b01": "藐三菩提智者，無有是處！何以故？是菩薩摩",
    "T25n1509_077:0600b02": "訶薩得無生法忍故，乃至阿耨多羅三藐三",
    "T25n1509_077:0600b03": "菩提不減不退。」須菩提白佛言：「世尊！諸法無",
    "T25n1509_077:0600b04": "生相，此中得阿耨多羅三藐三菩提記不？」「不",
    "T25n1509_077:0600b05": "也！須菩提！」「世尊！諸法生相，此中得阿耨多羅",
    "T25n1509_077:0600b06": "三藐三菩提記不？」「不也！須菩提！」「世尊！諸法非",
    "T25n1509_077:0600b07": "生非不生相，得阿耨多羅三藐三菩提記不？」",
    "T25n1509_077:0600b08": "「不也！須菩提！」「世尊！諸菩薩摩訶薩云何知",
    "T25n1509_077:0600b09": "諸法得阿耨多羅三藐三菩提記？」佛告須菩",
    "T25n1509_077:0600b10": "提：「汝見有法得阿耨多羅三藐三菩提記不？」",
    "T25n1509_077:0600b11": "「不也！世尊！我不見有法得阿耨多羅三藐三",
    "T25n1509_077:0600b12": "菩提記，我亦不見法有得者、得處。」佛言：「如是！",
    "T25n1509_077:0600b13": "如是！須菩提！若菩薩摩訶薩於一切法無所",
    "T25n1509_077:0600b14": "得時，不作是念：『我當得阿耨多羅三藐三",
    "T25n1509_077:0600b15": "菩提，用是事得阿耨多羅三藐三菩提，是",
    "T25n1509_077:0600b16": "阿耨多羅三藐三菩提處。』何以故？諸菩薩",
    "T25n1509_077:0600b17": "摩訶薩行般若波羅蜜，無諸憶想分別。所以",
    "T25n1509_077:0600b18": "者何？般若波羅蜜中無諸分別憶想故。」【論】",
    "T25n1509_077:0600b19": "問曰：上已種種說般若相，今何以更問？答",
    "T25n1509_077:0600b20": "曰：般若波羅蜜第一微妙，聞者無厭足，無",
    "T25n1509_077:0600b21": "滿時，無一定相，故不應難。如十住大菩薩",
    "T25n1509_077:0600b22": "於般若波羅蜜猶未滿足，何況須菩提小乘",
    "T25n1509_077:0600b23": "人！復次，上聞種種讚般若是父、是母等，是",
    "T25n1509_077:0600b24": "故更問。佛因須菩提問，為餘眾生故，廣說",
    "T25n1509_077:0600b25": "般若波羅蜜相。「須菩提！所謂虛空相是般若",
    "T25n1509_077:0600b26": "波羅蜜相。如虛空無色相、無非色相，般若",
    "T25n1509_077:0600b27": "波羅蜜亦如是無所有相。」須菩提更問：「頗有",
    "T25n1509_077:0600b28": "因緣，諸法相如般若相不？」佛答：「有。一切法",
    "T25n1509_077:0600b29": "究竟空、究竟離相，故說：『如般若波羅蜜相，",
    "T25n1509_077:0600c01": "一切法亦如是。』」須菩提難：「若一切法離相、空",
    "T25n1509_077:0600c02": "相，云何知有垢、淨？云何菩薩得無上道？」佛",
    "T25n1509_077:0600c03": "告須菩提：「於汝意云何？眾生長夜行我、我",
    "T25n1509_077:0600c04": "所等。」是佛所說義，如我、我所畢竟無，眾生",
    "T25n1509_077:0600c05": "狂顛倒因緣故，生諸煩惱；煩惱因緣故有業；",
    "T25n1509_077:0600c06": "業因緣故，於生死中往來——是事本末空。何",
    "T25n1509_077:0600c07": "以故？我無故，我所心虛誑；我所心虛誑故，諸",
    "T25n1509_077:0600c08": "餘因果展轉法皆是虛誑。若因般若波羅蜜",
    "T25n1509_077:0600c09": "實智慧，觀五眾無常、苦、空、無我，離自相，自",
    "T25n1509_077:0600c10": "相空，從本來畢竟不生。爾時，我、我所心則滅；",
    "T25n1509_077:0600c11": "如日出，眾冥皆除。我、我所心滅故，餘煩惱滅；",
    "T25n1509_077:0600c12": "餘煩惱滅故，業因緣亦滅；業因緣滅故，往來",
    "T25n1509_077:0600c13": "生死中斷，是名為淨。雖一切法相皆空，亦",
    "T25n1509_077:0600c14": "以如是因緣故有淨、有垢。爾時，須菩提",
    "T25n1509_077:0600c15": "思惟籌量佛語已，白佛言：「世尊！菩薩如是",
    "T25n1509_077:0600c16": "行，實不行色等一切法。何以故？是菩薩不",
    "T25n1509_077:0600c17": "得是法若行、行處、行者。」「世尊！若菩薩能如是",
    "T25n1509_077:0600c18": "行，一切人、天世間無能降伏」者，世間人皆著",
    "T25n1509_077:0600c19": "假名，是行者行實法，是故不能伏。世間人",
    "T25n1509_077:0600c20": "著一切虛誑顛倒及虛誑果報，是菩薩於畢",
    "T25n1509_077:0600c21": "竟空中尚不著，何況餘法！如是，云何可降",
    "T25n1509_077:0600c22": "伏？天、人、阿修羅世間者，是三種善道中有智",
    "T25n1509_077:0600c23": "慧人。故說不能降伏。又復一切聲聞、辟支",
    "T25n1509_077:0600c24": "佛所不能及者，上三善道，據未得道人；此",
    "T25n1509_077:0600c25": "中說得道者不能及。此中說不能及因緣，",
    "T25n1509_077:0600c26": "所謂菩薩入法位，一切魔、魔所使無能惱者。",
    "T25n1509_077:0600c27": "是菩薩常行應薩婆若心，則近阿耨多羅三",
    "T25n1509_077:0600c28": "藐三菩提。何以故？不著一切法，常集一切",
    "T25n1509_077:0600c29": "助道法故。佛可其言而讚。佛欲以如是智",
    "T25n1509_077:0601a01": "慧為他人說故，先讚菩薩自利益；今為",
    "T25n1509_077:0601a02": "利益他，分別福德果報故，問須菩提：「於汝",
    "T25n1509_077:0601a03": "意云何？閻浮提眾生盡得人身，如經廣說。",
    "T25n1509_077:0601a04": "乃至應薩婆若心，出一切福田之上。」是中",
    "T25n1509_077:0601a05": "說因緣：「若菩薩能自行般若波羅蜜，亦能教",
    "T25n1509_077:0601a06": "化，是人於一切福田能到其邊。」福田者，",
    "T25n1509_077:0601a07": "從須陀洹乃至佛。是菩薩能如所說般若",
    "T25n1509_077:0601a08": "波羅蜜履行，則得作佛。餘福德善法，離般",
    "T25n1509_077:0601a09": "若波羅蜜故皆盡，般若波羅蜜不可盡故。言",
    "T25n1509_077:0601a10": "無有餘福德如菩薩摩訶薩力勢者，是",
    "T25n1509_077:0601a11": "中自說因緣：「菩薩行般若時，得諸法平等",
    "T25n1509_077:0601a12": "忍；得平等忍故，雖行空，亦能生四無量心。」",
    "T25n1509_077:0601a13": "四無量心中，大悲是大乘之本；見眾生就於",
    "T25n1509_077:0601a14": "死法，如囚受戮。諸菩薩能生六波羅蜜等",
    "T25n1509_077:0601a15": "乃至一切種智，是故諸菩薩能生大悲。",
    "T25n1509_077:0601a16": "是故是人雖未得無上道，已是一切眾生之",
    "T25n1509_077:0601a17": "福田。是故言：「菩薩摩訶薩若欲不空食國中",
    "T25n1509_077:0601a18": "施者，當學般若波羅蜜。」不空食名能報",
    "T25n1509_077:0601a19": "施主，能生道，能令施主之福無盡，乃至入",
    "T25n1509_077:0601a20": "涅槃。若示眾生三乘道，為眾生示一切智",
    "T25n1509_077:0601a21": "大明，亦欲拔出三界獄中四縛，欲令眾生",
    "T25n1509_077:0601a22": "得五眼，應常行般若波羅蜜相應念。相應",
    "T25n1509_077:0601a23": "念者，即是般若心。若行般若波羅蜜心；若",
    "T25n1509_077:0601a24": "有所說，但說般若波羅蜜。佛勅弟子，若和",
    "T25n1509_077:0601a25": "合共住，常行二事：一者、賢聖默然，二者、說法。",
    "T25n1509_077:0601a26": "「賢聖默然」者，是般若心；「說法」者，說般若波羅",
    "T25n1509_077:0601a27": "蜜。是人從般若心出，說般若波羅蜜；說般",
    "T25n1509_077:0601a28": "若波羅蜜已，還入般若中，不令餘心、餘語",
    "T25n1509_077:0601a29": "得入。晝夜常行，是不休不息。如是得先所",
    "T25n1509_077:0601b01": "說功德。佛欲令是事明了，故說譬喻：「如",
    "T25n1509_077:0601b02": "貧人失大價寶，常念不離。菩薩亦如是不",
    "T25n1509_077:0601b03": "離薩婆若心，常行般若波羅蜜，不休不息。」",
    "T25n1509_077:0601b04": "爾時，須菩提聞是事，白佛言：「世尊！若一切諸",
    "T25n1509_077:0601b05": "念空，云何菩薩不離薩婆若念？空中，菩薩",
    "T25n1509_077:0601b06": "不可得，薩婆若亦不可得。」佛答：「若菩薩知",
    "T25n1509_077:0601b07": "一切法離自性，非聲聞、辟支佛所作，亦非",
    "T25n1509_077:0601b08": "佛所作，自從因緣出；諸法法相、如、實際常",
    "T25n1509_077:0601b09": "住世間，即是菩薩不離般若波羅蜜行。」佛自",
    "T25n1509_077:0601b10": "說因緣：「般若波羅蜜空故、離故，不增不減。」",
    "T25n1509_077:0601b11": "須菩提聞是，復問佛：「若般若波羅蜜性空，云",
    "T25n1509_077:0601b12": "何菩薩與般若合得無上道？」佛隨須菩提",
    "T25n1509_077:0601b13": "語：「若菩薩與般若波羅蜜合，則不增不減；諸",
    "T25n1509_077:0601b14": "法如、法性、實際不增不減故，般若波羅蜜不",
    "T25n1509_077:0601b15": "增不減。」般若波羅蜜，即是諸法如、法性、實際；",
    "T25n1509_077:0601b16": "如、法性、實際，即是般若波羅蜜。此中佛自說",
    "T25n1509_077:0601b17": "因緣：「如如等三法非一非異，般若亦如是。」",
    "T25n1509_077:0601b18": "世間法，非一即是二，不異即是一；般若波羅",
    "T25n1509_077:0601b19": "蜜則不爾。是故般若波羅蜜無量無邊。空、",
    "T25n1509_077:0601b20": "無相、無作故不增不減；若菩薩得是不增不",
    "T25n1509_077:0601b21": "減，則能得阿耨多羅三藐三菩提。若菩薩",
    "T25n1509_077:0601b22": "聞是事，通達無礙、入佛智慧，雖未作佛，",
    "T25n1509_077:0601b23": "信力故於佛法中亦無疑，不怖、不畏。所以",
    "T25n1509_077:0601b24": "者何？凡夫著我心故有畏，是菩薩我相斷",
    "T25n1509_077:0601b25": "故無所畏。當知是菩薩即住阿鞞跋致地，",
    "T25n1509_077:0601b26": "亦能正行般若。須菩提聞是菩薩正行般若",
    "T25n1509_077:0601b27": "波羅蜜，是故問佛：「世尊！般若波羅蜜觀一切",
    "T25n1509_077:0601b28": "空、不牢固，是空相為行般若不？」佛言：「不",
    "T25n1509_077:0601b29": "也！」何以故？若空無有法，云何行般若？「離是",
    "T25n1509_077:0601c01": "空，更有法行般若不？」佛言：「不也！」何以故？若",
    "T25n1509_077:0601c02": "一切法空、無相、無作，云何離空更有法？是",
    "T25n1509_077:0601c03": "故說「不」。須菩提聞空非行般若、離空非行",
    "T25n1509_077:0601c04": "般若，一切法皆攝在般若中，今但問：「般若",
    "T25n1509_077:0601c05": "行般若不？」法不自行，應以異法行，是故",
    "T25n1509_077:0601c06": "言「不」。復問：「離般若，更有法行般若不？」佛言：",
    "T25n1509_077:0601c07": "「不。」何以故？一切法攝在般若中，更無法行",
    "T25n1509_077:0601c08": "般若。先來略問行般若者，今問名字因緣：",
    "T25n1509_077:0601c09": "「五眾行般若不？」佛言：「不。」何以故？是五眾從",
    "T25n1509_077:0601c10": "虛誑和合因緣，不自在故，無住相，云何能",
    "T25n1509_077:0601c11": "行？須菩提更問：「若菩薩假名字空不實故",
    "T25n1509_077:0601c12": "不行般若，今六波羅蜜等諸助道法行般",
    "T25n1509_077:0601c13": "若波羅蜜不？」佛言：「不。」何以故？如五眾和合",
    "T25n1509_077:0601c14": "有故不能行，是諸法亦如是。「色等法空相、",
    "T25n1509_077:0601c15": "不牢固，如、法相、法位、法住、實際，是法行般",
    "T25n1509_077:0601c16": "若不？」佛答：「是法無為法，不生不滅，常住自性",
    "T25n1509_077:0601c17": "故不行。」須菩提問佛：「世尊！假名字故，人不",
    "T25n1509_077:0601c18": "行；諸法亦和合因緣生、無自性故亦不行，",
    "T25n1509_077:0601c19": "誰當行般若？若不行，云何得無上道？」今佛",
    "T25n1509_077:0601c20": "以反問答：「於汝意云何？」須菩提從佛急求",
    "T25n1509_077:0601c21": "行般若者，是故佛問：「汝以慧眼見，定有一",
    "T25n1509_077:0601c22": "法行般若不？」須菩提因三解脫門入諸",
    "T25n1509_077:0601c23": "法實相中，法相不可得，何況行者！是故答言：",
    "T25n1509_077:0601c24": "「世尊！不見有行般若者。」復問：「汝見是般",
    "T25n1509_077:0601c25": "若波羅蜜菩薩行處不？」須菩提答：「不見。」何",
    "T25n1509_077:0601c26": "以故？般若波羅蜜中一切諸觀滅：若常若無",
    "T25n1509_077:0601c27": "常、若生滅等，無一法定相是般若，云何當說",
    "T25n1509_077:0601c28": "是般若波羅蜜？復問：「若汝以智慧眼不見",
    "T25n1509_077:0601c29": "法，是不見法為有為無？」答言：「無。」何以故？",
    "T25n1509_077:0602a01": "佛說智慧眼實，肉眼、天眼虛誑；須菩提以慧",
    "T25n1509_077:0602a02": "眼觀，不見，故言無。復問：「若法無、不可得，是",
    "T25n1509_077:0602a03": "法有生不？」答言：「不生。」是法本自無、畢竟空、",
    "T25n1509_077:0602a04": "無所有，是法有、無等戲論已滅，云何有生？",
    "T25n1509_077:0602a05": "佛語須菩提：「若菩薩於是法中通達無疑，",
    "T25n1509_077:0602a06": "信力、智慧力故，能住是法中，是名無生忍。」五",
    "T25n1509_077:0602a07": "眾中假名菩薩，得如是法，是名行般若波",
    "T25n1509_077:0602a08": "羅蜜。世俗法故說，非第一義；第一義中，諸",
    "T25n1509_077:0602a09": "戲論語言即是無生。得是無生忍，便受無上",
    "T25n1509_077:0602a10": "道記。佛言：「若菩薩一心勤精進，不休不息，隨",
    "T25n1509_077:0602a11": "無生忍行，不得是大智慧、無上智慧、一切",
    "T25n1509_077:0602a12": "智，無有是處！」何以故？如經說：「若無因無緣",
    "T25n1509_077:0602a13": "則無果報，邪因緣亦無果報，因緣少亦無",
    "T25n1509_077:0602a14": "果報。」如是菩薩得是無生法忍，捨是生死",
    "T25n1509_077:0602a15": "肉身，得法性生身，住菩薩果報神通中，一",
    "T25n1509_077:0602a16": "時能作無量變化身，淨佛世界、度脫眾生。",
    "T25n1509_077:0602a17": "是人末後身具足佛法，坐道場。具足正因",
    "T25n1509_077:0602a18": "緣，若不得阿耨多羅三藐三菩提，無有是",
    "T25n1509_077:0602a19": "處！所以者何？是人得無生忍法，一心直",
    "T25n1509_077:0602a20": "進，無有廢退故。菩薩未得無生法忍，深著",
    "T25n1509_077:0602a21": "世間法，諸煩惱厚，雖有福德善心，軟薄不",
    "T25n1509_077:0602a22": "進故，為煩惱所遮；得無生忍法，無復是",
    "T25n1509_077:0602a23": "事。未得無生忍法，用力艱難，譬如陸行；",
    "T25n1509_077:0602a24": "得無生法忍已，用力甚易，譬如乘船。是故",
    "T25n1509_077:0602a25": "無生法忍，諸菩薩所貴。以是貴故，須菩提",
    "T25n1509_077:0602a26": "問：「世尊！得無生法故受記？」佛言：「不也！」何以",
    "T25n1509_077:0602a27": "故？無生法不生不滅、無得相，云何因是受",
    "T25n1509_077:0602a28": "記？復問：「生法得記耶？」佛言：「不得。」何以故？生",
    "T25n1509_077:0602a29": "法虛誑妄語、作法，云何得阿耨多羅三藐三",
    "T25n1509_077:0602b01": "菩提真實法？復問：「生不生得受記不？」佛言：「不",
    "T25n1509_077:0602b02": "也！」何以故？此二俱有過故。復問：「世尊！若爾",
    "T25n1509_077:0602b03": "者，云何當授記？」佛反問：「汝以慧眼觀，見",
    "T25n1509_077:0602b04": "有法與菩薩授記不？」答言：「不見。」何以故？",
    "T25n1509_077:0602b05": "是法從本已來寂滅相，是中無見不見、授",
    "T25n1509_077:0602b06": "記不授記，亦不見阿耨多羅三藐三菩提，",
    "T25n1509_077:0602b07": "亦無得法、亦無得者。此中自說因緣：「般若",
    "T25n1509_077:0602b08": "波羅蜜無是憶想分別。」問曰：須菩提上問「菩",
    "T25n1509_077:0602b09": "薩得無生忍故受記」，佛言「不」；佛何以還以",
    "T25n1509_077:0602b10": "無生理答，所謂「菩薩行般若時，無一切憶",
    "T25n1509_077:0602b11": "想分別」？答曰：行者實以無生忍故受記，而",
    "T25n1509_077:0602b12": "須菩提為菩薩故，以著心、得心問，以是故",
    "T25n1509_077:0602b13": "言「不」。如一切法實無我，婆蹉梵志問佛：「有",
    "T25n1509_077:0602b14": "我不？」佛默然不答。「無我不？」佛亦不答。一切",
    "T25n1509_077:0602b15": "雖實無我，以梵志著心問，欲戲弄無我，故",
    "T25n1509_077:0602b16": "不答。須菩提問意：知定有受記事，但不",
    "T25n1509_077:0602b17": "知觀何法得記，故問。是故佛以須菩提所",
    "T25n1509_077:0602b18": "得法問：「汝以慧眼見定有法受記不？」須",
    "T25n1509_077:0602b19": "菩提住三解脫門中，觀法性，不見定有",
    "T25n1509_077:0602b20": "受記者，諸法法性無相、無量故；若不見",
    "T25n1509_077:0602b21": "受記法，云何當得阿耨多羅三藐三菩提",
    "T25n1509_077:0602b22": "者？須菩提聞是受記者空，難情則息，自解",
    "T25n1509_077:0602b23": "無疑。佛可其意：「如是！如是！汝不見不得",
    "T25n1509_077:0602b24": "法是實。何以故？般若波羅蜜相，無所分別",
    "T25n1509_077:0602b25": "故。」◎",
    "T25n1509_077:0602b26": "◎大智度論釋同學品第六十二",
    "T25n1509_077:0602b27": "【經】爾時，釋提桓因白佛言：「世尊！是般若波",
    "T25n1509_077:0602b28": "羅蜜無諸憶想分別，畢竟離故。世尊！是眾",
    "T25n1509_077:0602b29": "生聞是般若波羅蜜能受持、讀、誦、說、正憶念、",
    "T25n1509_077:0602c01": "親近、如說行，乃至阿耨多羅三藐三菩提，",
    "T25n1509_077:0602c02": "不雜餘心心數法者，不從小功德來。」佛言：",
    "T25n1509_077:0602c03": "「如是！如是！聞是深般若波羅蜜，乃至不雜餘",
    "T25n1509_077:0602c04": "心心數法者，不從小功德來。憍尸迦！於汝",
    "T25n1509_077:0602c05": "意云何？若閻浮提眾生成就十善道、四禪、四",
    "T25n1509_077:0602c06": "無量心、四無色定，復有善男子、善女人受持",
    "T25n1509_077:0602c07": "深般若波羅蜜，讀、誦、親近、正憶念、如說行，勝",
    "T25n1509_077:0602c08": "於閻浮提眾生成就十善道乃至四無色定，",
    "T25n1509_077:0602c09": "百倍、千倍、千萬億倍，乃至算數譬喻所不能",
    "T25n1509_077:0602c10": "及。」爾時，有一比丘語釋提桓因：「憍尸迦！是",
    "T25n1509_077:0602c11": "善男子、善女人行般若波羅蜜功德，勝於仁",
    "T25n1509_077:0602c12": "者！」釋提桓因言：「是善男子、善女人一發心",
    "T25n1509_077:0602c13": "勝於我，何況聞是般若波羅蜜，書、持、讀、誦、正",
    "T25n1509_077:0602c14": "憶念、如說行！是善男子、善女人行般若波羅",
    "T25n1509_077:0602c15": "蜜，非但勝我，亦勝一切世間天及人、阿修羅；",
    "T25n1509_077:0602c16": "非但勝一切世間天及人、阿修羅，亦勝諸須",
    "T25n1509_077:0602c17": "陀洹、斯陀含、阿那含、阿羅漢、辟支佛；非但勝",
    "T25n1509_077:0602c18": "是須陀洹乃至辟支佛，亦勝菩薩行五波羅",
    "T25n1509_077:0602c19": "蜜、遠離般若波羅蜜者；非但勝菩薩行五波",
    "T25n1509_077:0602c20": "羅蜜、遠離般若波羅蜜者，亦勝菩薩行般若",
    "T25n1509_077:0602c21": "波羅蜜無方便力者。是菩薩摩訶薩如說行",
    "T25n1509_077:0602c22": "般若波羅蜜，不斷佛種，常見諸佛，疾近道場。",
    "T25n1509_077:0602c23": "菩薩如是行，為欲拔出眾生沈沒長流者。是",
    "T25n1509_077:0602c24": "菩薩如是學，為不學聲聞、辟支佛學。菩薩如",
    "T25n1509_077:0602c25": "是學，四天王天來至菩薩所，如是言：『善男子！",
    "T25n1509_077:0602c26": "當勤疾學，坐道場成阿耨多羅三藐三菩提",
    "T25n1509_077:0602c27": "時，如過去諸佛所受四鉢，亦當應受，我當持",
    "T25n1509_077:0602c28": "來奉上菩薩及諸餘天——四天王天、三十三天、",
    "T25n1509_077:0602c29": "夜摩天、兜率陀天、化樂天、他化自在天、梵天",
    "T25n1509_077:0603a01": "乃至首陀會天，亦當供養。』十方諸佛亦常念",
    "T25n1509_077:0603a02": "是菩薩摩訶薩——如說行是深般若波羅蜜者。",
    "T25n1509_077:0603a03": "是菩薩諸所有世間厄難勤苦之事永無復",
    "T25n1509_077:0603a04": "有；一切世間有四百四病，是菩薩身中無",
    "T25n1509_077:0603a05": "是諸病。以行深般若波羅蜜故，得是現世",
    "T25n1509_077:0603a06": "功德。」爾時，阿難作是念：「釋提桓因自以力說",
    "T25n1509_077:0603a07": "耶？以佛神力說乎？」釋提桓因知阿難意所念，",
    "T25n1509_077:0603a08": "語阿難言：「我之所說，皆佛威神！」佛告阿難：",
    "T25n1509_077:0603a09": "「如是！如是！如釋提桓因所說，皆佛威神。阿難！",
    "T25n1509_077:0603a10": "是菩薩摩訶薩習學是深般若波羅蜜時，三",
    "T25n1509_077:0603a11": "千大千世界中諸惡魔皆生狐疑：『今是菩薩",
    "T25n1509_077:0603a12": "為當得阿耨多羅三藐三菩提？當中道於實",
    "T25n1509_077:0603a13": "際作證，墮聲聞、辟支佛地？』",
    "T25n1509_077:0603a14": "復次，阿難！若菩薩摩訶薩不離般若波羅蜜",
    "T25n1509_077:0603a15": "時，魔大愁毒，如箭入心。是時，魔復放大火風，",
    "T25n1509_077:0603a16": "四方俱起，欲令菩薩心沒、恐怖、懈怠，於薩婆",
    "T25n1509_077:0603a17": "若中乃至起一亂念。」阿難白佛言：「世尊！",
    "T25n1509_077:0603a18": "魔為都嬈亂諸菩薩？有不嬈亂者？」佛告阿難：",
    "T25n1509_077:0603a19": "「有嬈者，有不嬈者。」阿難白佛言：「世尊！何等",
    "T25n1509_077:0603a20": "菩薩為惡魔所嬈？」佛言：「有菩薩摩訶薩先世",
    "T25n1509_077:0603a21": "聞是深般若波羅蜜，心不信解。如是菩薩，魔",
    "T25n1509_077:0603a22": "得其便。「復次，阿難！菩薩聞說是深般若波羅",
    "T25n1509_077:0603a23": "蜜時，意疑：『是般若波羅蜜，為實有？為實無？』如",
    "T25n1509_077:0603a24": "是菩薩，魔得其便。「復次，阿難！有菩薩遠離善",
    "T25n1509_077:0603a25": "知識，為惡知識所攝故，不聞深般若波羅蜜，",
    "T25n1509_077:0603a26": "不聞故不知、不見，不問：『云何應行般若波羅",
    "T25n1509_077:0603a27": "蜜？云何應修般若波羅蜜？』是菩薩，惡魔得其",
    "T25n1509_077:0603a28": "便。「復次，阿難！若菩薩遠離般若波羅蜜、受",
    "T25n1509_077:0603a29": "惡法，是菩薩為惡魔得其便。魔作是念：『是",
    "T25n1509_077:0603b01": "輩當有伴黨，當滿我願。』是菩薩自墮二地，亦",
    "T25n1509_077:0603b02": "使他人墮於二地。「復次，阿難！若菩薩聞說深",
    "T25n1509_077:0603b03": "般若波羅蜜時，語他人言：『是般若波羅蜜甚",
    "T25n1509_077:0603b04": "深，我尚不能得其底，汝復用聞、用學是般",
    "T25n1509_077:0603b05": "若波羅蜜為？』如是菩薩，魔得其便。「復次，阿",
    "T25n1509_077:0603b06": "難！若菩薩輕餘菩薩言：『我行般若波羅蜜，行",
    "T25n1509_077:0603b07": "遠離空；汝無是功德。』是時，惡魔大歡喜踊躍。",
    "T25n1509_077:0603b08": "若有菩薩自恃名姓多人知識故，輕餘行善",
    "T25n1509_077:0603b09": "菩薩，是人無實阿鞞跋致行、類、相貌功德；",
    "T25n1509_077:0603b10": "無是功德故，生諸煩惱；但著虛名故，輕賤",
    "T25n1509_077:0603b11": "餘人，言：『汝不在如我所得法中。』爾時，惡魔",
    "T25n1509_077:0603b12": "作是念：『今我境界宮殿不空，增益三惡道。』",
    "T25n1509_077:0603b13": "惡魔助其威力，令餘人信受其語；信受其語",
    "T25n1509_077:0603b14": "故，受行其經，如說修學；如說修學時，增益",
    "T25n1509_077:0603b15": "諸結使。是諸人心顛倒故，身、口、意業所作皆",
    "T25n1509_077:0603b16": "受惡報；以是因緣，增益三惡道，魔之眷屬宮",
    "T25n1509_077:0603b17": "殿益多。阿難！魔見是利故，大歡喜踊躍。阿",
    "T25n1509_077:0603b18": "難！若行菩薩道者與求聲聞道家共諍鬪，",
    "T25n1509_077:0603b19": "魔作是念：『是遠離薩婆若。』阿難！若菩薩、菩",
    "T25n1509_077:0603b20": "薩共諍鬪，瞋恚罵詈；是時惡魔便大歡喜踊",
    "T25n1509_077:0603b21": "躍言：『兩離薩婆若遠。』復次，阿難！若未受記",
    "T25n1509_077:0603b22": "菩薩向得記菩薩生惡心，諍鬪罵詈，隨起念",
    "T25n1509_077:0603b23": "多少劫，若干劫數，若不捨一切種智，然後",
    "T25n1509_077:0603b24": "乃補爾所劫大莊嚴。」阿難白佛言：「世尊！是",
    "T25n1509_077:0603b25": "惡心乃經爾所劫數，於其中間，寧得出除",
    "T25n1509_077:0603b26": "不？」佛告阿難：「我雖說求菩薩道及聲聞人得",
    "T25n1509_077:0603b27": "出罪，阿難！若求菩薩道人共鬪諍、瞋恚、",
    "T25n1509_077:0603b28": "罵詈、懷恨、不悔、不捨者，我不說有出，必當",
    "T25n1509_077:0603b29": "更爾所劫數，若不捨一切種智，然後乃大莊",
    "T25n1509_077:0603c01": "嚴。阿難！若是菩薩鬪諍、瞋恚、罵詈，便自改",
    "T25n1509_077:0603c02": "悔，作是念：『我為大失！我當為一切眾生下屈，",
    "T25n1509_077:0603c03": "今世、後世皆使和解，我當忍受一切眾生履",
    "T25n1509_077:0603c04": "踐如橋梁，如聾、如瘂，云何以惡語報人？我",
    "T25n1509_077:0603c05": "不應壞是甚深阿耨多羅三藐三菩提心；我",
    "T25n1509_077:0603c06": "得阿耨多羅三藐三菩提時，應當度是一切",
    "T25n1509_077:0603c07": "苦惱眾生，云何當起瞋恚？』」阿難白佛言：「世",
    "T25n1509_077:0603c08": "尊！菩薩、菩薩共住云何？」佛告阿難：「菩薩、菩薩",
    "T25n1509_077:0603c09": "共住，相視當如世尊。何以故？是菩薩摩訶薩",
    "T25n1509_077:0603c10": "應作是念：『是我真伴，共乘一船，彼學我學，所",
    "T25n1509_077:0603c11": "謂檀波羅蜜乃至一切種智。若是菩薩雜行、",
    "T25n1509_077:0603c12": "離薩婆若心，我不應如是學；若是菩薩不雜",
    "T25n1509_077:0603c13": "行、不離薩婆若心，我亦應如是學。』菩薩摩訶",
    "T25n1509_077:0603c14": "薩如是學者，是為同學。」",
    "T25n1509_077:0603c15": "【論】釋曰：釋提桓因上說「善男子書、受持般",
    "T25n1509_077:0603c16": "若乃至正憶念，得無量功德」，今說其義。是",
    "T25n1509_077:0603c17": "人讀誦般若，乃至阿耨多羅三藐三菩提，",
    "T25n1509_077:0603c18": "不令餘心、心數雜者，得如上所說功德。但",
    "T25n1509_077:0603c19": "從聞說而不能行餘心不入者，雖得功",
    "T25n1509_077:0603c20": "德，不名為無上。「餘心、心數法雜」者，有人言：",
    "T25n1509_077:0603c21": "慳貪等及破六波羅蜜惡心是。有人言：但不",
    "T25n1509_077:0603c22": "令惡心增長、成其勢力，來則滅除。有人言：",
    "T25n1509_077:0603c23": "不令聲聞、辟支佛心得入。有人言：無記、散亂",
    "T25n1509_077:0603c24": "心雖非惡，以遮善道故，亦不令得入。是",
    "T25n1509_077:0603c25": "故是人不從小功德來。佛可其言：「如是！」欲",
    "T25n1509_077:0603c26": "分別清淨行勢力故，反問憍尸迦「若閻浮",
    "T25n1509_077:0603c27": "提人一切成就十善道」等，如經說。是福德",
    "T25n1509_077:0603c28": "雖多，離諸法實相故，虛妄、不牢固、無常、盡、",
    "T25n1509_077:0603c29": "滅，不足為多；如草芥雖多，不如一小金",
    "T25n1509_077:0604a01": "剛。問曰：是比丘何以語帝釋「善男子福德",
    "T25n1509_077:0604a02": "勝仁者」？答曰：帝釋已作福德果報中，人天",
    "T25n1509_077:0604a03": "之主，威德尊重。是比丘重是善法，欲顯此",
    "T25n1509_077:0604a04": "功德，故言「勝於仁者」。復次，是比丘聞帝釋",
    "T25n1509_077:0604a05": "得聲聞道，是故言：「汝雖有福德，是菩薩勝",
    "T25n1509_077:0604a06": "汝。」帝釋得道，深念佛法故，不生高心，受",
    "T25n1509_077:0604a07": "其語言：「菩薩為阿耨多羅三藐三菩提，但發",
    "T25n1509_077:0604a08": "心便勝我，何況如所說行！」何以故？帝釋福",
    "T25n1509_077:0604a09": "報微薄，是菩薩功德淳厚。又以帝釋福德",
    "T25n1509_077:0604a10": "著天樂，自為其身；菩薩功德，為一切眾生",
    "T25n1509_077:0604a11": "迴向佛道樂故。時會聽者聞比丘說「勝於",
    "T25n1509_077:0604a12": "仁者」，帝釋受其語，咸生輕帝釋心。是故帝",
    "T25n1509_077:0604a13": "釋言：「不但勝我，乃至勝菩薩行般若無方",
    "T25n1509_077:0604a14": "便力者，如所說行般若波羅蜜時不雜",
    "T25n1509_077:0604a15": "餘心心數法故。」是中帝釋自說勝因緣，所謂",
    "T25n1509_077:0604a16": "「是菩薩如說行般若，不斷佛種」，乃至「以行",
    "T25n1509_077:0604a17": "般若波羅蜜故，得是現世功德」。問曰：阿難何",
    "T25n1509_077:0604a18": "以作是念言：「帝釋自以力說？用佛力說？」答",
    "T25n1509_077:0604a19": "曰：阿難知帝釋是聲聞，而所說甚深，過聲聞、",
    "T25n1509_077:0604a20": "辟支佛智，是故生疑而問。問曰：帝釋自有",
    "T25n1509_077:0604a21": "智，能問能答，何以言「佛力」？答曰：般若甚深",
    "T25n1509_077:0604a22": "甚難、無量無邊，若在異處說尚難，何況於",
    "T25n1509_077:0604a23": "佛前大眾中說！是故言「佛力」。如《持心經》說：",
    "T25n1509_077:0604a24": "「佛以光明威神入其身故，能於佛前難問",
    "T25n1509_077:0604a25": "有所說。」佛告阿難，可帝釋所語；更歎",
    "T25n1509_077:0604a26": "行深般若菩薩有大威德，所謂：「阿難！是菩",
    "T25n1509_077:0604a27": "薩習學深般若時，惡魔生疑。」惡魔是菩薩怨",
    "T25n1509_077:0604a28": "賊，常求菩薩便，如〈魔品〉中說。以菩薩深行",
    "T25n1509_077:0604a29": "般若波羅蜜故，魔大作方便，壞菩薩心。若",
    "T25n1509_077:0604b01": "菩薩懈怠者，魔大歡喜：「是人自當墮落！」有",
    "T25n1509_077:0604b02": "人言：「一切菩薩應有魔怨。」是故阿難問：「為",
    "T25n1509_077:0604b03": "盡有魔？亦有無者？」佛分別答，所謂深清淨",
    "T25n1509_077:0604b04": "心，行菩薩道，則無魔擾；不清淨為魔所壞",
    "T25n1509_077:0604b05": "者，如經廣說。問曰：如佛所說「一切有為法",
    "T25n1509_077:0604b06": "皆可轉可捨」，阿難何以疑而問佛：「是罪可",
    "T25n1509_077:0604b07": "悔不？」答曰：阿難知般若波羅蜜是無盡因",
    "T25n1509_077:0604b08": "緣，若供養，福無邊，乃至得佛，福猶不盡；若",
    "T25n1509_077:0604b09": "訶瞋，罪亦如是無邊。是故問佛。佛答：「我法",
    "T25n1509_077:0604b10": "雖有出罪，若菩薩共鬪結恨，不即捨，則不",
    "T25n1509_077:0604b11": "可出。」何以故？是菩薩深心輕慢、瞋餘菩薩",
    "T25n1509_077:0604b12": "故。以瞋、憍慢故，不能下意共悔，欲更行",
    "T25n1509_077:0604b13": "餘功德求滅此罪。佛言：「此罪不可出，以",
    "T25n1509_077:0604b14": "懷恨故，雖作餘福德，皆不清淨；不清淨",
    "T25n1509_077:0604b15": "故無力；無力故不能滅罪。此人若欲作",
    "T25n1509_077:0604b16": "佛，不捨一切智，下意懺悔者，補爾所劫乃",
    "T25n1509_077:0604b17": "得發大莊嚴。」問曰：心中懷恨，云何可滅？答",
    "T25n1509_077:0604b18": "曰：破瞋因緣，如經說。阿難知一切眾生屬",
    "T25n1509_077:0604b19": "業因緣，不得自在，無能救者，心懷怖畏，",
    "T25n1509_077:0604b20": "問佛：「菩薩共住云何？云何用心恭敬？」佛答：",
    "T25n1509_077:0604b21": "「供養恭敬，當如視佛。」是未來佛故。此中佛",
    "T25n1509_077:0604b22": "自說因緣：「菩薩共住，應作是念：『是我真伴，",
    "T25n1509_077:0604b23": "俱到佛道，共乘一船。』」船者，六波羅蜜；三界、",
    "T25n1509_077:0604b24": "三漏為水；彼岸是佛道。彼所學者，我亦應",
    "T25n1509_077:0604b25": "學。學者，所謂六波羅蜜等，同戒、同見、同道。",
    "T25n1509_077:0604b26": "如白衣兄弟，不應共鬪；我是同法兄弟，亦不",
    "T25n1509_077:0604b27": "應共諍。若是菩薩雜行、離薩婆若心，我不",
    "T25n1509_077:0604b28": "應如是學。何以故？勝事應從他學，惡事應",
    "T25n1509_077:0604b29": "捨。菩薩若作是學，輕慢、瞋恨事皆滅，是則",
    "T25n1509_077:0604c01": "名菩薩同學。",
    "T25n1509_077:0604c02": "大智度論釋等學品第六十三",
    "T25n1509_077:0604c03": "【經】須菩提白佛言：「世尊！何等是菩薩摩訶",
    "T25n1509_077:0604c04": "薩等法，菩薩所應學？」「須菩提！內空是菩薩",
    "T25n1509_077:0604c05": "等法，外空乃至自相空是菩薩等法。須菩提！",
    "T25n1509_077:0604c06": "色、色相空，受、想、行，識、識相空，乃至阿耨多羅",
    "T25n1509_077:0604c07": "三藐三菩提、阿耨多羅三藐三菩提相空。須",
    "T25n1509_077:0604c08": "菩提！是名菩薩摩訶薩等法。住是等法，得阿",
    "T25n1509_077:0604c09": "耨多羅三藐三菩提。」須菩提白佛言：「世尊！若",
    "T25n1509_077:0604c10": "菩薩摩訶薩為色盡故學，為學薩婆若？為色",
    "T25n1509_077:0604c11": "離故學、為色滅故學，為學薩婆若？為色不生",
    "T25n1509_077:0604c12": "故學，為學薩婆若？受、想、行、識亦如是。修行",
    "T25n1509_077:0604c13": "四念處乃至十八不共法盡、離、滅、不生故學，",
    "T25n1509_077:0604c14": "為學薩婆若？」佛告須菩提：「如須菩提所說，",
    "T25n1509_077:0604c15": "為色盡、離、滅、不生故學，為學薩婆若；受、想、行、",
    "T25n1509_077:0604c16": "識乃至十八不共法盡、離、滅、不生故學，為學",
    "T25n1509_077:0604c17": "薩婆若。」佛告須菩提：「於汝意云何？色如，受、想、",
    "T25n1509_077:0604c18": "行、識如，乃至阿耨多羅三藐三菩提如、佛如，",
    "T25n1509_077:0604c19": "是諸如盡、滅、斷不？」須菩提言：「不也！世尊！」佛",
    "T25n1509_077:0604c20": "告須菩提：「菩薩摩訶薩如是學如，為學薩婆",
    "T25n1509_077:0604c21": "若。是如，不作證、不滅、不斷。須菩提！菩薩摩",
    "T25n1509_077:0604c22": "訶薩如是學如，為學薩婆若。須菩提！菩薩",
    "T25n1509_077:0604c23": "摩訶薩如是學，為學六波羅蜜，為學四念處",
    "T25n1509_077:0604c24": "乃至十八不共法。若學六波羅蜜乃至十八",
    "T25n1509_077:0604c25": "不共法，為學薩婆若。須菩提！如是學，為盡",
    "T25n1509_077:0604c26": "諸學邊。如是學，魔、若魔天所不能壞；如是學，",
    "T25n1509_077:0604c27": "直到阿鞞跋致地；如是學，為學佛所行道；如",
    "T25n1509_077:0604c28": "是學，為得擁護，為學大慈大悲，為學淨佛",
    "T25n1509_077:0604c29": "世界、成就眾生。須菩提！如是學，為學三",
    "T25n1509_077:0605a01": "轉十二行法輪轉故；如是學，為學度眾生；如",
    "T25n1509_077:0605a02": "是學，為學不斷佛種；如是學，為學開甘露門；",
    "T25n1509_077:0605a03": "如是學，為學欲示無為性。須菩提！下劣之人",
    "T25n1509_077:0605a04": "不能作是學；如是學者，為欲拔出沈沒生",
    "T25n1509_077:0605a05": "死眾生。菩薩摩訶薩如是學，終不墮地獄、餓",
    "T25n1509_077:0605a06": "鬼、畜生中，終不生邊地，終不生栴陀羅家；",
    "T25n1509_077:0605a07": "終不聾盲、瘖瘂、拘癖，諸根不缺；眷屬成就，",
    "T25n1509_077:0605a08": "終不孤窮。菩薩如是學，終不殺生乃至終不",
    "T25n1509_077:0605a09": "邪見；如是學，不作邪命活，不攝惡人及破戒",
    "T25n1509_077:0605a10": "者。如是學，以方便力故，不生長壽天。何等是",
    "T25n1509_077:0605a11": "方便力？如〈般若波羅蜜品〉中所說。菩薩摩",
    "T25n1509_077:0605a12": "訶薩以方便力故，入四禪、四無量心、四無色",
    "T25n1509_077:0605a13": "定，不隨禪、無量、無色定生。須菩提！菩薩如",
    "T25n1509_077:0605a14": "是學，一切法中得清淨，所謂淨聲聞、辟支",
    "T25n1509_077:0605a15": "佛心。」須菩提白佛言：「世尊！一切法本性清",
    "T25n1509_077:0605a16": "淨，云何言菩薩一切法中得清淨？」佛告須菩",
    "T25n1509_077:0605a17": "提：「如是！如是！一切諸法本性清淨，若菩薩",
    "T25n1509_077:0605a18": "摩訶薩於是法中心通達、不沒，即是般若波",
    "T25n1509_077:0605a19": "羅蜜。如是諸法，一切凡夫不知不見。菩薩",
    "T25n1509_077:0605a20": "摩訶薩為是眾生故，行檀波羅蜜乃至般若",
    "T25n1509_077:0605a21": "波羅蜜，行四念處乃至一切種智。須菩提！",
    "T25n1509_077:0605a22": "菩薩如是學，於一切法中得智、力、無所畏；",
    "T25n1509_077:0605a23": "如是學，為了知一切眾生心所趣向。譬如大",
    "T25n1509_077:0605a24": "地，少所處出金銀珍寶；須菩提！眾生亦如是，",
    "T25n1509_077:0605a25": "少所人能學般若波羅蜜，多墮聲聞、辟支佛",
    "T25n1509_077:0605a26": "地。須菩提！譬如少所人受行轉輪聖王業，",
    "T25n1509_077:0605a27": "多受行小王業；如是，須菩提！少所眾生行般",
    "T25n1509_077:0605a28": "若波羅蜜、求一切智，多行聲聞、辟支佛道。須",
    "T25n1509_077:0605a29": "菩提！諸菩薩摩訶薩發心求阿耨多羅三藐",
    "T25n1509_077:0605b01": "三菩提中，少有如說行，多住聲聞、辟支佛地；",
    "T25n1509_077:0605b02": "多有菩薩摩訶薩行般若波羅蜜無方便力",
    "T25n1509_077:0605b03": "故，少所人住阿鞞跋致地。須菩提！以是故，",
    "T25n1509_077:0605b04": "菩薩摩訶薩欲住阿鞞跋致地、欲在阿鞞",
    "T25n1509_077:0605b05": "跋致數中，應當學是深般若波羅蜜。「復次，須",
    "T25n1509_077:0605b06": "菩提！菩薩摩訶薩學是般若波羅蜜時，不生",
    "T25n1509_077:0605b07": "慳貪心，不生破戒、瞋恚、懈怠、散亂、愚癡心，不",
    "T25n1509_077:0605b08": "生諸餘過失心。不生取色相、取受想行識相",
    "T25n1509_077:0605b09": "心，不生取四念處相心，乃至不生取阿耨多",
    "T25n1509_077:0605b10": "羅三藐三菩提相心。何以故？是菩薩摩訶薩",
    "T25n1509_077:0605b11": "行是深般若波羅蜜，無有法可得；以不可得",
    "T25n1509_077:0605b12": "故，於諸法不生心取相。須菩提！菩薩摩訶",
    "T25n1509_077:0605b13": "薩如是學深般若波羅蜜，總攝諸波羅蜜，令",
    "T25n1509_077:0605b14": "諸波羅蜜增長，諸波羅蜜悉隨從。何以故？",
    "T25n1509_077:0605b15": "須菩提！是深般若波羅蜜，諸波羅蜜悉入",
    "T25n1509_077:0605b16": "中。須菩提！譬如我見中悉攝六十二見；如",
    "T25n1509_077:0605b17": "是，須菩提！是深般若波羅蜜悉攝諸波羅蜜。",
    "T25n1509_077:0605b18": "須菩提！譬如人死，命根滅故，餘根悉隨滅；",
    "T25n1509_077:0605b19": "如是，須菩提！菩薩摩訶薩行深般若波羅蜜",
    "T25n1509_077:0605b20": "時，諸波羅蜜悉隨從。須菩提！菩薩摩訶薩",
    "T25n1509_077:0605b21": "欲令諸波羅蜜度彼岸，應學深般若波羅蜜。",
    "T25n1509_077:0605b22": "須菩提！菩薩摩訶薩學是深般若波羅蜜者，",
    "T25n1509_077:0605b23": "出一切眾生之上。須菩提！於汝意云何？三千",
    "T25n1509_077:0605b24": "大千世界中眾生多不？」須菩提言：「一閻浮提",
    "T25n1509_077:0605b25": "中眾生尚多，何況三千大千世界！」佛告須菩",
    "T25n1509_077:0605b26": "提：「若三千大千世界中眾生一時皆得人身，",
    "T25n1509_077:0605b27": "悉得阿耨多羅三藐三菩提；若有菩薩盡形",
    "T25n1509_077:0605b28": "壽供養爾所佛衣服、飲食、臥具、湯藥、資生所",
    "T25n1509_077:0605b29": "須。須菩提！於汝意云何？是人以是因緣故，",
    "T25n1509_077:0605c01": "得福德多不？」須菩提言：「甚多！甚多！」佛言：「不",
    "T25n1509_077:0605c02": "如是善男子、善女人學般若波羅蜜如說行、",
    "T25n1509_077:0605c03": "正憶念，得福多。何以故？般若波羅蜜有勢",
    "T25n1509_077:0605c04": "力，能令菩薩摩訶薩得阿耨多羅三藐三菩",
    "T25n1509_077:0605c05": "提。須菩提！以是故，菩薩摩訶薩欲出一切",
    "T25n1509_077:0605c06": "眾生之上，當學般若波羅蜜。欲為無救護眾",
    "T25n1509_077:0605c07": "生作救護，欲與無歸依眾生作歸依，欲與無",
    "T25n1509_077:0605c08": "究竟道眾生作究竟道，欲為盲者作目，欲得",
    "T25n1509_077:0605c09": "佛功德，欲作諸佛自在遊戲，欲作佛師子",
    "T25n1509_077:0605c10": "吼，欲撞擊佛鍾鼓，欲吹佛唄，欲昇佛高",
    "T25n1509_077:0605c11": "座說法，欲斷一切眾生疑，當學深般若波羅",
    "T25n1509_077:0605c12": "蜜。須菩提！菩薩摩訶薩若學深般若波羅蜜，",
    "T25n1509_077:0605c13": "諸善功德無事不得。」須菩提白佛言：「世尊！",
    "T25n1509_077:0605c14": "寧復得聲聞、辟支佛功德不？」佛言：「聲聞、辟",
    "T25n1509_077:0605c15": "支佛功德皆能得，但不於中住；以智觀已，直",
    "T25n1509_077:0605c16": "過，入菩薩位中。須菩提！菩薩摩訶薩如是學，",
    "T25n1509_077:0605c17": "近薩婆若，疾得阿耨多羅三藐三菩提。須菩",
    "T25n1509_077:0605c18": "提！菩薩摩訶薩如是學，為一切世間天、人、",
    "T25n1509_077:0605c19": "阿修羅作福田。須菩提！菩薩摩訶薩如是學，",
    "T25n1509_077:0605c20": "過諸聲聞、辟支佛福田之上，疾近薩婆若。須",
    "T25n1509_077:0605c21": "菩提！菩薩摩訶薩如是學，是名不捨不離",
    "T25n1509_077:0605c22": "般若波羅蜜，常行般若波羅蜜。須菩提！菩薩",
    "T25n1509_077:0605c23": "摩訶薩如是學深般若波羅蜜，當知是不退",
    "T25n1509_077:0605c24": "轉菩薩，疾近薩婆若，遠離聲聞、辟支佛，近",
    "T25n1509_077:0605c25": "阿耨多羅三藐三菩提。須菩提！菩薩摩訶",
    "T25n1509_077:0605c26": "薩行般若波羅蜜時，若作是念：『是般若波",
    "T25n1509_077:0605c27": "羅蜜，我以是般若波羅蜜得一切種智。』若",
    "T25n1509_077:0605c28": "如是念，不名行般若波羅蜜。須菩提！若不",
    "T25n1509_077:0605c29": "作是念：『是般若波羅蜜，是人有般若波羅",
    "T25n1509_077:0606a01": "蜜；是般若波羅蜜法，是人行般若波羅蜜",
    "T25n1509_077:0606a02": "得阿耨多羅三藐三菩提。』是名行般若波羅",
    "T25n1509_077:0606a03": "蜜。須菩提！若菩薩作是念：『無是般若波羅",
    "T25n1509_077:0606a04": "蜜，無人有是般若波羅蜜；無有行是般若",
    "T25n1509_077:0606a05": "波羅蜜得阿耨多羅三藐三菩提。』何以故？一",
    "T25n1509_077:0606a06": "切法如、法性、實際常住故。如是行，是為菩薩",
    "T25n1509_077:0606a07": "摩訶薩行般若波羅蜜。」",
    "T25n1509_077:0606a08": "【論】釋曰：上阿難問「鬪諍」，佛答「同學清淨」。今",
    "T25n1509_077:0606a09": "須菩提問佛：「甚深同心等法，是菩薩所學處？」",
    "T25n1509_077:0606a10": "佛答：「內空乃至自相空，是名等法。」有二種等",
    "T25n1509_077:0606a11": "忍：上品末說眾生等忍，此品說法等忍。如",
    "T25n1509_077:0606a12": "稱兩頭停等，如是內空等諸空於諸法中",
    "T25n1509_077:0606a13": "平等。如內法有種種差別，得內空則皆平",
    "T25n1509_077:0606a14": "等無法；乃至自相空，一切法相皆自空，是時",
    "T25n1509_077:0606a15": "心則平等。菩薩住是等中，能得阿耨多羅三",
    "T25n1509_077:0606a16": "藐三菩提。須菩提復問：「為色等盡故，為學",
    "T25n1509_077:0606a17": "薩婆若？」觀色等無常、念念滅不住，若得是",
    "T25n1509_077:0606a18": "觀，心則離色；心離色故，諸煩惱滅；煩惱滅",
    "T25n1509_077:0606a19": "故，得不生法。須菩提問：「如是學為學薩婆",
    "T25n1509_077:0606a20": "若？」佛反問須菩提：「於汝意云何？色等諸法",
    "T25n1509_077:0606a21": "如及如來如，是如為盡、滅、斷不？」須菩提言：「不！」",
    "T25n1509_077:0606a22": "是如從本已來，不集、不和合，云何有盡？本來",
    "T25n1509_077:0606a23": "不生，云何有滅？是法本來虛誑，無有定相，",
    "T25n1509_077:0606a24": "云何可斷？「須菩提！菩薩摩訶薩能如是學",
    "T25n1509_077:0606a25": "如，為學薩婆若。」是如，常、不可證、不可滅、",
    "T25n1509_077:0606a26": "不可斷；是盡、離、斷，除顛倒故行，非是究竟。",
    "T25n1509_077:0606a27": "此中說究竟事，於是佛讚歎：「如是學，雖不",
    "T25n1509_077:0606a28": "定為一法故學而學薩婆若。」若學薩婆",
    "T25n1509_077:0606a29": "若，即是學六波羅蜜等；若能學六波羅蜜",
    "T25n1509_077:0606b01": "等，是為盡諸學邊。若盡諸學邊，是人無量",
    "T25n1509_077:0606b02": "福德、智慧具足故，魔、若魔民無能降伏。如",
    "T25n1509_077:0606b03": "是正學故，直到阿鞞跋致地。如是學，為學",
    "T25n1509_077:0606b04": "佛所行道。如是學，皆為十方諸佛及大菩薩、",
    "T25n1509_077:0606b05": "諸天、善人所守護。能如是學，是人無有邪",
    "T25n1509_077:0606b06": "見、心無所著，於一切眾生，能起大慈大悲；",
    "T25n1509_077:0606b07": "大慈大悲故，能教化眾生；眾生心清淨故，佛",
    "T25n1509_077:0606b08": "界清淨；佛界清淨已，得佛道，三轉十二行",
    "T25n1509_077:0606b09": "法輪，以三乘度無量眾生。以大乘度眾生",
    "T25n1509_077:0606b10": "故，不斷佛種；不斷佛種故，於世間常開",
    "T25n1509_077:0606b11": "甘露法門，常示眾生無為性。無為性者，所謂",
    "T25n1509_077:0606b12": "如、法性、實際、涅槃。甘露者，無為性；門者，三解",
    "T25n1509_077:0606b13": "脫門。下劣者，名懈怠、放逸，不樂佛法，不一",
    "T25n1509_077:0606b14": "心行道，罪福雜行。如是等，不能學是法。何",
    "T25n1509_077:0606b15": "以故？是下劣者作是念：「我身及親屬是我",
    "T25n1509_077:0606b16": "所應護，諸餘眾生何豫我事，而以頭目髓",
    "T25n1509_077:0606b17": "腦施之，令其得樂？一切人皆方便求樂，我",
    "T25n1509_077:0606b18": "今何為捨樂求苦？」或生邪見，復作是念：「眾",
    "T25n1509_077:0606b19": "生無量無邊，度不可盡；若可度盡，即是有",
    "T25n1509_077:0606b20": "量有邊，一佛便可度盡。」或作是念：「佛說一",
    "T25n1509_077:0606b21": "切法空、不生不滅，我復何所度？求佛道、不",
    "T25n1509_077:0606b22": "求佛道，同如幻夢。」如是等下劣人，以種種",
    "T25n1509_077:0606b23": "邪見、貪欲因緣故，不能學此大法。或時有",
    "T25n1509_077:0606b24": "大人出世，籌量、思惟諸法實相，所謂非常",
    "T25n1509_077:0606b25": "非無常，非有邊非無邊，非有非無等；行",
    "T25n1509_077:0606b26": "如是道，破顛倒見；還捨此道，直入法性，常",
    "T25n1509_077:0606b27": "住是清淨法性中。以一切眾生不知是事",
    "T25n1509_077:0606b28": "故，生大悲心，然後修集六波羅蜜等諸功德、",
    "T25n1509_077:0606b29": "佛神通、智慧、無礙解脫，得阿耨多羅三藐三",
    "T25n1509_077:0606c01": "菩提；以種種方便門，廣度眾生。如是人為",
    "T25n1509_077:0606c02": "希有。問曰：如先說「眾生無量無邊」，又言：「眾",
    "T25n1509_077:0606c03": "生空，復何所度？」如是云何可有所度？答曰：",
    "T25n1509_077:0606c04": "此是下劣人所說，何足以之為證？復次，先",
    "T25n1509_077:0606c05": "所說：以邪見、貪欲因緣故，下劣之人作是",
    "T25n1509_077:0606c06": "念言「眾生有邊、無邊」、「一切法空無所有、一切",
    "T25n1509_077:0606c07": "法常實」——皆是六十二邪見所攝。大人無欲，",
    "T25n1509_077:0606c08": "思惟、籌量，離如是過罪，住於法性，生大悲",
    "T25n1509_077:0606c09": "心。譬如大人但以施心施與他財，而不取",
    "T25n1509_077:0606c10": "價。貪欲之人，求因緣而與；邪見之人，依有",
    "T25n1509_077:0606c11": "邊、無邊等，無有能無利事而有所作。譬",
    "T25n1509_077:0606c12": "如小人市易，求利乃與。又復大人菩薩無",
    "T25n1509_077:0606c13": "所求欲，能以頭、目等施與眾生，所得果報，",
    "T25n1509_077:0606c14": "亦以施與；一切法心無所依，而能集諸功",
    "T25n1509_077:0606c15": "德。是故佛說：「欲拔一切眾生沈沒生死者，",
    "T25n1509_077:0606c16": "能如是學。」復次，菩薩如是學者，常有慈悲",
    "T25n1509_077:0606c17": "憐愍心，不惱眾生故，不墮地獄；常觀因緣",
    "T25n1509_077:0606c18": "諸法實相，不生愚癡故，不墮畜生；常行布",
    "T25n1509_077:0606c19": "施，破慳貪心故，不生餓鬼中。佛所說十二",
    "T25n1509_077:0606c20": "部經、八萬四千法聚，常不悋惜故，不生邊",
    "T25n1509_077:0606c21": "地。常供養尊長、善人，破憍慢故，不生旃陀",
    "T25n1509_077:0606c22": "羅等下賤人中。深心愛眾生，具足行利益",
    "T25n1509_077:0606c23": "事故，受身完具。以善法多化眾生故，眷屬",
    "T25n1509_077:0606c24": "成就，終不孤窮。深愛樂尸羅波羅蜜故，不",
    "T25n1509_077:0606c25": "行十惡道及以邪命。無有我心，但利益眾",
    "T25n1509_077:0606c26": "生、不自為身故，不攝惡人及破戒者。惡人",
    "T25n1509_077:0606c27": "名心惡，破戒者名身、口惡。復次，行三不善",
    "T25n1509_077:0606c28": "道名惡人，行七不善道名破戒。復次，菩薩，",
    "T25n1509_077:0606c29": "若在家攝惡人名惡人，出家攝惡人名破",
    "T25n1509_077:0607a01": "戒。問曰：菩薩為度惡人故出現於世，譬如",
    "T25n1509_077:0607a02": "良醫療諸疾病，何以故不攝惡人？答曰：惡",
    "T25n1509_077:0607a03": "人、破戒者，有可化、有不可化，此中但說不",
    "T25n1509_077:0607a04": "可化者。若攝取共住，則自壞其道，於彼無",
    "T25n1509_077:0607a05": "益；譬如救溺，自不能浮而欲濟彼，二俱不",
    "T25n1509_077:0607a06": "免。是故說遠離惡人。以欲界多惡，生憐愍",
    "T25n1509_077:0607a07": "心故，生欲界中；雖行禪，心調柔軟，以方",
    "T25n1509_077:0607a08": "便力故，命終時不隨禪生，如經中廣說。「須",
    "T25n1509_077:0607a09": "菩提！菩薩如是學，於一切法中得清淨，所",
    "T25n1509_077:0607a10": "謂淨聲聞、辟支佛心。」淨名捨離、無所有、畢竟",
    "T25n1509_077:0607a11": "空。須菩提白佛言：「若一切法從本已來空、清",
    "T25n1509_077:0607a12": "淨，云何言『菩薩如是學，得一切法中清淨』？」",
    "T25n1509_077:0607a13": "佛可須菩提言，為說因緣：「若菩薩知一切",
    "T25n1509_077:0607a14": "法從本已來空、清淨，於是中心不沒、不却。",
    "T25n1509_077:0607a15": "不沒名不疑、不生邪見。通達，不與空諍，是",
    "T25n1509_077:0607a16": "名般若波羅蜜。一切凡夫人不知不見如",
    "T25n1509_077:0607a17": "是清淨法，為是人故，行六波羅蜜等諸助",
    "T25n1509_077:0607a18": "道法。」菩薩法應教化是眾生，是名菩薩一",
    "T25n1509_077:0607a19": "切法中得清淨，所謂捨三界顛倒，過聲聞、",
    "T25n1509_077:0607a20": "辟支佛地，一切法中得清淨智慧力；得是功",
    "T25n1509_077:0607a21": "德故，三世十方一切眾生心心數法，心所",
    "T25n1509_077:0607a22": "行起種種業因緣悉能遍知；知已，隨其所應，",
    "T25n1509_077:0607a23": "為說法開化。如是等利益，皆是學般若故",
    "T25n1509_077:0607a24": "得，是故言盡諸學邊。少有能如是學，是人",
    "T25n1509_077:0607a25": "難得！佛欲令此義明了，故說譬喻，金銀",
    "T25n1509_077:0607a26": "及轉輪聖王業等。復次，菩薩學是般若時，不",
    "T25n1509_077:0607a27": "生慳等心。不生慳等心者，菩薩學般若波",
    "T25n1509_077:0607a28": "羅蜜故，抑制諸煩惱；煩惱雖未盡，無所能",
    "T25n1509_077:0607a29": "作，是故言不生。菩薩行般若，知一切諸法",
    "T25n1509_077:0607b01": "相皆虛誑不實故，是以不取色乃至阿耨多",
    "T25n1509_077:0607b02": "羅三藐三菩提相。何以故？不欲令墮有無",
    "T25n1509_077:0607b03": "見中故，直行中道，集菩薩行。此中佛自說",
    "T25n1509_077:0607b04": "因緣：「菩薩行般若，於一切法無所得，無所",
    "T25n1509_077:0607b05": "得故，無有法可取相——若善、若不善等。」菩薩",
    "T25n1509_077:0607b06": "若能如是學，總攝諸波羅蜜。檀等諸波羅蜜",
    "T25n1509_077:0607b07": "不離般若波羅蜜，般若波羅蜜力故，令餘",
    "T25n1509_077:0607b08": "波羅蜜離諸邪見、貪著，各得增長。佛欲令",
    "T25n1509_077:0607b09": "此義明了故，說譬喻：如我見及命根等。",
    "T25n1509_077:0607b10": "問曰：我見、諸見各有別相，云何攝入我見",
    "T25n1509_077:0607b11": "中？答曰：雖有別相，我見是本。人以無明因",
    "T25n1509_077:0607b12": "緣故，空五眾中生我見；生我見故，言「是身",
    "T25n1509_077:0607b13": "死，如去、不如去」。若如去，則是常見；若不如",
    "T25n1509_077:0607b14": "去，則是斷見。若謂斷滅，現今受樂、著五欲，",
    "T25n1509_077:0607b15": "以惡法為最，則生見取。若謂常，出家學道，",
    "T25n1509_077:0607b16": "持戒、苦行，則生戒取。或時見斷、常俱有過",
    "T25n1509_077:0607b17": "故，便言無因緣果報，則生邪見。住是五見",
    "T25n1509_077:0607b18": "中，世間常無常、前際後際等，生五十七見。是",
    "T25n1509_077:0607b19": "故說「身見攝六十二見」，無咎。如是等種種",
    "T25n1509_077:0607b20": "因緣譬喻故，知般若波羅蜜諸法中最第一；",
    "T25n1509_077:0607b21": "般若波羅蜜諸法中最第一故，菩薩學是般",
    "T25n1509_077:0607b22": "若故，於眾生中第一。佛欲以是事善化",
    "T25n1509_077:0607b23": "眾生故，說譬喻：「須菩提！於汝意云何？三千",
    "T25n1509_077:0607b24": "大千世界中眾生多不？」如是等，乃至「菩薩",
    "T25n1509_077:0607b25": "如是學，當知是不退轉，遠離二乘，近佛乘。」",
    "T25n1509_077:0607b26": "復次，佛告須菩提：「若菩薩作是念：『是般若波",
    "T25n1509_077:0607b27": "羅蜜。』」是般若波羅蜜者，示般若波羅蜜相",
    "T25n1509_077:0607b28": "若有、若無等，見般若、得般若、著般若等。我",
    "T25n1509_077:0607b29": "以是般若波羅蜜得一切種智者，五眾和",
    "T25n1509_077:0607c01": "合假名菩薩；菩薩隨逐假名字計以為我，",
    "T25n1509_077:0607c02": "以是般若有所作。般若是無著相，而是人",
    "T25n1509_077:0607c03": "說有相般若是第一義，是人隨假名而生",
    "T25n1509_077:0607c04": "我心。般若是無作相，而是人欲用般若有",
    "T25n1509_077:0607c05": "所作，所謂我用是般若得阿耨多羅三藐三",
    "T25n1509_077:0607c06": "菩提。是故佛言：「作如是念者，不名行般",
    "T25n1509_077:0607c07": "若。」若不如是念，名為行般若波羅蜜。問曰：",
    "T25n1509_077:0607c08": "作是念、不作是念，事已盡，何以復有第三說？",
    "T25n1509_077:0607c09": "答曰：初者是邪行相，第二遮邪行；未說正",
    "T25n1509_077:0607c10": "行相，是故第三說正行相。復次，初是著心",
    "T25n1509_077:0607c11": "取相；第二破是著相，不說云何是諸法相；",
    "T25n1509_077:0607c12": "第三中破邪著，亦說實相。菩薩作是念：「於",
    "T25n1509_077:0607c13": "一切處，不顯示般若波羅蜜相；亦不生我",
    "T25n1509_077:0607c14": "心、我用般若波羅蜜有所作；但知一切法",
    "T25n1509_077:0607c15": "常住如、法性、實際中，於如、法性、實際中不",
    "T25n1509_077:0607c16": "諍。」是故說第三，無咎。",
    "T25n1509_077:0607c17": "大智度論卷第七十七"
}