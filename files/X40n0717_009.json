{
    "X40n0717_009:0263c16": "四分戒本如釋卷第九",
    "X40n0717_009:0263c18": "明 廣州沙門釋 弘贊在&#x7299; 繹",
    "X40n0717_009:0263c19": "[0263c19] ○飲酒戒第五十一",
    "X40n0717_009:0263c20": "[0263c20] 若比丘。飲酒者。波逸提。",
    "X40n0717_009:0263c21": "[0263c21] 釋曰。佛在支陀國。時尊者娑伽陀比丘。往辮髮梵",
    "X40n0717_009:0263c22": "志家宿。現諸神變。降伏毒龍。拘睒彌國主見之。心",
    "X40n0717_009:0263c23": "生篤信。復為說法。令得歡喜。王遂慇懃。再三白言。",
    "X40n0717_009:0263c24": "欲何所須。尊者止之。六群語言比丘六物易得。難",
    "X40n0717_009:0264a01": "得者可與之。王曰。何者難得。報言。黑酒。次日設供。",
    "X40n0717_009:0264a02": "出種種甘&#x994D;。兼與黑酒。時尊者飲食飽足已。去至",
    "X40n0717_009:0264a03": "中路。為酒所醉。倒地而吐。阿難白佛。佛言。如今尚",
    "X40n0717_009:0264a04": "不能降伏小蛇。況大毒龍。凡飲酒者。有十過失。一",
    "X40n0717_009:0264a05": "者顏色惡。二者力少。三者眼視不明。四者現瞋恚",
    "X40n0717_009:0264a06": "相。五者壞田業資生法。六者增致疾病。七者益&#x9B2C;",
    "X40n0717_009:0264a07": "訟。八者無名稱。惡名流布。九者智慧減少。十者身",
    "X40n0717_009:0264a08": "壞命終。墮三惡道。自今已去。以我為師者。乃至不",
    "X40n0717_009:0264a09": "得以草木頭內著酒中。而滴入口。遂為結戒。飲者",
    "X40n0717_009:0264a10": "吞咽也。酒者。以米麥等。用餅&#x9EAF;釀成。或有雜酒。用",
    "X40n0717_009:0264a11": "華果藕蔗糖蜜等。加少米&#x9EAF;。醞釀成之。飲時令人",
    "X40n0717_009:0264a12": "惛醉。故名酒也。是中犯者。若酒。酒&#x7151;。酒和合。若食。",
    "X40n0717_009:0264a13": "若飲者。墮罪。若飲甜味酒。酢味酒。食&#x9EAF;。及酒糟。皆",
    "X40n0717_009:0264a14": "得惡作。酒作酒想。酒疑。及作無酒想。皆墮罪。無酒",
    "X40n0717_009:0264a15": "酒想。及疑。盡惡作。尼同犯。下三眾惡作不犯者。若",
    "X40n0717_009:0264a16": "有病。餘藥治不瘥。以酒為藥。若塗瘡(律攝云。凡作酒色。酒香。酒",
    "X40n0717_009:0264a17": "味。或闕一。闕二。能醉人皆墮罪。不醉人得惡作。若噉麴及華果。能令人醉皆惡作。若酒被煎&#x7151;。飲不醉人。",
    "X40n0717_009:0264a18": "不犯。若酒變成醋不醉人。澄清見面。水解為淨。以羅濾之。同非時漿。隨意應飲。佛言。依我為師而出家者。",
    "X40n0717_009:0264a19": "不應飲酒。不與他。不貯畜。乃至不以茅端滴酒置於口中。善見律云。若酒&#x7151;食。&#x7151;藥。故有酒香昧。惡作。無",
    "X40n0717_009:0264a20": "酒香味。得食。薩婆多論云。噉麴犯者。以麴及藥草。以酒和臥之。後乾持行。和水飲之。令人醉也。餘麴無犯)。",
    "X40n0717_009:0264a21": "[0264a21] ○水中戲戒第五十二",
    "X40n0717_009:0264a22": "[0264a22] 若比丘。水中嬉戲者。波逸提。",
    "X40n0717_009:0264a23": "[0264a23] 釋曰。佛在舍衛國。十七群比丘。在河水中嬉戲。波",
    "X40n0717_009:0264a24": "斯匿王與夫人在樓上見之。夫人遣人問訊世尊。",
    "X40n0717_009:0264b01": "以此因緣白佛。佛為結戒。水中嬉戲者。謂放意自",
    "X40n0717_009:0264b02": "恣為戲笑事也。是中犯者。從此岸至彼岸。或順流",
    "X40n0717_009:0264b03": "逆流。或此沒彼出。或以手畫水。或水相澆灒。乃至",
    "X40n0717_009:0264b04": "以&#x9262;盛水戲弄。盡得墮罪。若酪漿。若酒。麥汁器中。",
    "X40n0717_009:0264b05": "弄戲者。皆惡作。尼同犯。下三眾惡作。不犯者。若渡",
    "X40n0717_009:0264b06": "水。若水中牽竹木。若取沙石。若失物入水取。或欲",
    "X40n0717_009:0264b07": "學知浮法(律攝云。若以水灑弄他時。隨滴多少咸得墮罪。十誦云。槃上。坐&#x7240;上。有水。以指",
    "X40n0717_009:0264b08": "畫之惡作。善見律云。若搖船弄水。惡作。五分云。搏雪。弄草頭霜。皆惡作)。",
    "X40n0717_009:0264b09": "[0264b09] ○指相擊&#x650A;戒第五十三",
    "X40n0717_009:0264b10": "[0264b10] 若比丘。以指相擊&#x650A;者。波逸提。",
    "X40n0717_009:0264b11": "[0264b11] 釋曰。佛處同前。時六群中一人。擊&#x650A;十七群中一",
    "X40n0717_009:0264b12": "人。笑氣絕。便命終。佛為結戒。以指相擊&#x650A;者。此是",
    "X40n0717_009:0264b13": "身業所作。謂用指挃其肉。令酸癢難忍。而取笑也。",
    "X40n0717_009:0264b14": "指。謂手足之十指也。是中犯者。若以手足指相擊",
    "X40n0717_009:0264b15": "&#x650A;者。盡墮罪。若拄杖。戶[門@龠]。拂柄。及一切餘物相擊",
    "X40n0717_009:0264b16": "&#x650A;皆惡作。餘四眾得罪同上。不犯者。若眠觸令覺。",
    "X40n0717_009:0264b17": "及一切誤觸(五分云。擊&#x650A;沙彌乃至畜生。皆惡作)。",
    "X40n0717_009:0264b18": "[0264b18] ○不受諫戒第五十四",
    "X40n0717_009:0264b19": "[0264b19] 若比丘。不受諫者。波逸提。",
    "X40n0717_009:0264b20": "[0264b20] 釋曰。佛在拘睒毗國。闡陀欲犯戒。諸比丘諫而不",
    "X40n0717_009:0264b21": "從。佛為結戒。不受諫者。謂他以誠言勸誡。而不納",
    "X40n0717_009:0264b22": "受也。是中犯者。若他遮言。莫作是。不應爾。然故作",
    "X40n0717_009:0264b23": "者。突吉羅。若自知所作非。然故作者墮罪。餘四眾",
    "X40n0717_009:0264b24": "得罪同上。不犯者。若無智人來諫。若戲笑語。及錯",
    "X40n0717_009:0264c01": "說等。",
    "X40n0717_009:0264c02": "[0264c02] ○恐怖他戒第五十五",
    "X40n0717_009:0264c03": "[0264c03] 若比丘。恐怖他比丘者。波逸提。",
    "X40n0717_009:0264c04": "[0264c04] 釋曰。佛在波羅梨毗國。夜間經行。龍護比丘。為給",
    "X40n0717_009:0264c05": "侍人。諸佛常法。若經行時。供養人在經行道頭立。",
    "X40n0717_009:0264c06": "時初夜已過。彼便請佛歸房。世尊默然。中夜後夜",
    "X40n0717_009:0264c07": "過。亦復如是。心自念言。我今寧可恐怖令佛入房。",
    "X40n0717_009:0264c08": "即反被毛衣。作非人恐怖聲。世尊清旦集僧。訶責",
    "X40n0717_009:0264c09": "彼已。而為結戒。恐怖者。謂作種種可畏形狀。驚怖",
    "X40n0717_009:0264c10": "他人。所謂色聲香味觸法也。色謂象馬鳥獸非人",
    "X40n0717_009:0264c11": "等形。聲謂螺鼓象馬等聲。香謂根皮華葉果等香。",
    "X40n0717_009:0264c12": "及諸臭氣。味謂醋甜苦澀鹹辛等味。觸謂冷熱輕",
    "X40n0717_009:0264c13": "重細麤滑澀軟堅等觸。法謂語前人言。我夢汝死。",
    "X40n0717_009:0264c14": "失衣&#x9262;。罷道。汝師亦爾。父母重病。若命終。以如是",
    "X40n0717_009:0264c15": "等怖他也。是中犯者。若以色等而恐怖他人。彼人",
    "X40n0717_009:0264c16": "見聞知。怖與不怖。咸得墮罪。彼不見聞知。得惡作。",
    "X40n0717_009:0264c17": "若說而了了者墮罪。不了了者惡作。餘四眾得罪",
    "X40n0717_009:0264c18": "同上。不犯者。若以色等示人。不作恐怖意。若實有",
    "X40n0717_009:0264c19": "是事。若見如是相。或夢見。若當死。或罷道。失衣&#x9262;。",
    "X40n0717_009:0264c20": "乃至父母重病當死。應語彼言。我見汝如是諸變",
    "X40n0717_009:0264c21": "相事。乃至錯說等(律攝云。以可惡色聲等令生畏惱。得墮罪。若以可愛色聲等令",
    "X40n0717_009:0264c22": "生畏惱。得惡作。若於受學人。及餘人處。為驚惱者惡作。若說地獄。傍生。餓鬼。情存化導。彼雖怖。無犯)。",
    "X40n0717_009:0264c23": "[0264c23] ○過洗浴戒第五十六",
    "X40n0717_009:0264c24": "[0264c24] 若比丘。半月洗浴。無病比丘應受。不得過。除餘時。波",
    "X40n0717_009:0265a01": "逸提。餘時者。熱時。病時。作時。風雨時。道行時。此是時。",
    "X40n0717_009:0265a02": "[0265a02] 釋曰。佛在王舍城竹園中。瓶沙王聽諸比丘在王",
    "X40n0717_009:0265a03": "池中浴。六群於後夜時。入池洗浴。王與婇女詣池",
    "X40n0717_009:0265a04": "欲洗。聞六群聲。王便靜默待之。六群以諸末藥互",
    "X40n0717_009:0265a05": "相洗浴。乃至天明。王不得浴而去。大臣譏嫌。佛為",
    "X40n0717_009:0265a06": "結戒。後以熱等因緣。故開餘時也。半月洗浴者。謂",
    "X40n0717_009:0265a07": "聽齊十五日一度而浴。無病比丘應受不得過者。",
    "X40n0717_009:0265a08": "謂當依教行。不得違越也。除餘時者。謂在熱等時",
    "X40n0717_009:0265a09": "浴而無犯也。熱時者。春四十五日。及夏初一月。是",
    "X40n0717_009:0265a10": "為熱時。春四十五日。謂春時餘有一月半在。應作",
    "X40n0717_009:0265a11": "安居。即是三月一日。至四月十五日。夏初一月。謂",
    "X40n0717_009:0265a12": "入夏一月。即是四月十六日。至五月十五日。此兩",
    "X40n0717_009:0265a13": "月半。名極熱時也。病時者。下至身體臭穢。作時者。",
    "X40n0717_009:0265a14": "下至掃屋前地。風雨時者。下至一旋風。一滴雨著",
    "X40n0717_009:0265a15": "身。道行時者。下至半由旬。若來若往。是中犯者。除",
    "X40n0717_009:0265a16": "餘時。若過一遍澆身。及澆半身。皆得墮罪。若方便",
    "X40n0717_009:0265a17": "欲洗而不去盡惡作。餘四眾得罪同上。不犯者。為",
    "X40n0717_009:0265a18": "力勢所持。強使洗浴(僧祇律云。若無上諸時。當作陶家浴法。先洗兩髀。兩&#x811A;。後",
    "X40n0717_009:0265a19": "洗頭面。腰背。臂肘。胸掖。薩婆多論云。天竺早熱。是名天竺熱時。如是隨處熱時早晚。數取二月半。於中浴。",
    "X40n0717_009:0265a20": "無犯。律攝云。若有方處。地多暑熱。亦隨意浴。若洗浴時。不應&#x8F19;使不信之人。及初信人人於浴室。若洗浴",
    "X40n0717_009:0265a21": "時。要須心念守持。我今欲洗。在何時中然後方浴。不應露體而浴。應畜浴裙。長四五肘。闊一肘半。將欲洗",
    "X40n0717_009:0265a22": "時。應觀其水。無蟲方浴。若無裙者。應用樹葉掩身屏處而浴。若在河池洗浴竟時。應方便以手開掩浴裙。",
    "X40n0717_009:0265a23": "漸漸出水。勿令相著。帶小蟲出。拭去身水。方可披衣。如上所說。不順行者。咸惡作罪)。",
    "X40n0717_009:0265a24": "[0265a24] ○露地然火戒第五十七",
    "X40n0717_009:0265b01": "[0265b01] 若比丘。無病。自為炙身故。在露地然火。若教人然。除",
    "X40n0717_009:0265b02": "故緣。波逸提。",
    "X40n0717_009:0265b03": "[0265b03] 釋曰。佛在曠野城。六群以在上座前。不得隨意言",
    "X40n0717_009:0265b04": "語。即出房外。在露地拾草。及大樹株然火。時空樹",
    "X40n0717_009:0265b05": "中有毒蛇。為火氣逼。從樹孔出。六群驚怖。取所燒",
    "X40n0717_009:0265b06": "薪散擲。迸火燒佛講堂。因為結戒。後以病比丘。及",
    "X40n0717_009:0265b07": "為病者&#x7151;食。若廚屋。溫室。熏&#x9262;。染衣。然燈。燒香等。",
    "X40n0717_009:0265b08": "故開除因緣。而不犯也。無病者。謂非有病。須火炙",
    "X40n0717_009:0265b09": "身也。自為炙身者。非為他人也。露地者。謂在房外",
    "X40n0717_009:0265b10": "無覆&#x8462;處。此據當時犯緣而制。若無因緣。屋內亦",
    "X40n0717_009:0265b11": "不聽然。以然火向有五過失。一令人無顏色。二無",
    "X40n0717_009:0265b12": "力。三令人眼闇。四令多人&#x9599;集。五多說俗事。然火",
    "X40n0717_009:0265b13": "者。謂以草薪等。而燒然也。若教人然者。非但自作",
    "X40n0717_009:0265b14": "不聽教人亦得其罪。是中犯者。若然草木枝葉牛",
    "X40n0717_009:0265b15": "屎糞掃糠[麥*戈]等。皆墮罪。若以火置草木乃至糠[麥*戈]",
    "X40n0717_009:0265b16": "中。亦墮罪。若以半燋者擲火中。及然炭。皆惡作。若",
    "X40n0717_009:0265b17": "不語人言。汝看是知是。惡作。尼同犯。下三眾惡作。",
    "X40n0717_009:0265b18": "不犯者。有時因緣(僧祇律云。若持炬行。欲抖擻炬者。不得在未燒地。當在&#x7070;上。若",
    "X40n0717_009:0265b19": "瓦上。若炬火自落地。即在上抖擻無罪。若然髮馬尾毛等。及燒皮餅毒藥。皆越毗尼罪。律攝云。若髮毛瓜",
    "X40n0717_009:0265b20": "骨洟唾血等置火中者。咸得惡作。薩婆多云。若行路盛寒然。不犯)。",
    "X40n0717_009:0265b21": "[0265b21] ○藏他物戒第五十八",
    "X40n0717_009:0265b22": "[0265b22] 若比丘。藏比丘衣&#x9262;坐具鍼筒。若自藏。教人藏。下至",
    "X40n0717_009:0265b23": "戲笑者。波逸提。",
    "X40n0717_009:0265b24": "[0265b24] 釋曰。佛在舍衛國。有居士設食請僧。十七群比丘",
    "X40n0717_009:0265c01": "持衣&#x9262;坐具等置在一面。經行彷徉。望食時到。六",
    "X40n0717_009:0265c02": "群伺彼經行背向。取其衣&#x9262;等藏舉。時到覓之不",
    "X40n0717_009:0265c03": "得。彼即在前調弄。餘比丘察知是彼所為。白佛結",
    "X40n0717_009:0265c04": "戒。藏者密舉也。衣者。三衣及餘衣也。&#x9262;者。鐵瓦二",
    "X40n0717_009:0265c05": "種。應量之器也。坐具者。敷以坐臥也。鍼筒者。貯鍼",
    "X40n0717_009:0265c06": "之器。此等並是比丘要用資身之六物也。下至戲",
    "X40n0717_009:0265c07": "笑者。若故令他生惱而藏。或戲弄取笑而藏。悉皆",
    "X40n0717_009:0265c08": "得罪。是中犯者。若故惱他。或復戲笑而藏者。皆墮",
    "X40n0717_009:0265c09": "罪。餘四眾得罪同上。不犯者。相體悉而取舉。畏風",
    "X40n0717_009:0265c10": "雨飄漬故舉。若彼為性慢藏。狼藉六物。為戒敕彼",
    "X40n0717_009:0265c11": "故而舉之。彼借衣著不收攝。恐失故舉之。或以此",
    "X40n0717_009:0265c12": "物故。有命難梵行難。而取舉之(律攝云。但是沙門合畜之物。藏得墮",
    "X40n0717_009:0265c13": "罪。不合畜者惡作。若犯捨墮物。及不淨三衣。減量衣。授學人物。外道婆羅門等物。&#x8F19;藏舉者。咸得惡作。五",
    "X40n0717_009:0265c14": "分云。藏餘四眾物。乃至畜生物。惡作。尼藏上二眾物墮罪。餘皆惡作)。",
    "X40n0717_009:0265c15": "[0265c15] ○&#x8F19;著淨施衣戒第五十九",
    "X40n0717_009:0265c16": "[0265c16] 若比丘。與比丘。比丘尼。式叉摩那。沙彌。沙彌尼衣。後",
    "X40n0717_009:0265c17": "不語主。還取著。波逸提。",
    "X40n0717_009:0265c18": "[0265c18] 釋曰。佛處同前。六群真實施他比丘衣已。後不語",
    "X40n0717_009:0265c19": "主還取著。諸比丘嫌責。白佛結戒。與者。施與也。式",
    "X40n0717_009:0265c20": "叉摩那者。此云學法女。謂於二年中學其六法。及",
    "X40n0717_009:0265c21": "比丘尼威儀。若曾嫁女年十歲。與其六法。年滿十",
    "X40n0717_009:0265c22": "二。授與具足戒。若童女十八。與其六法。滿二十。授",
    "X40n0717_009:0265c23": "與具戒。所謂六法者。一染心相觸。二盜人四錢。三",
    "X40n0717_009:0265c24": "&#x8F19;畜生命。四小妄語。五非時食。六飲酒。若犯此六",
    "X40n0717_009:0266a01": "法。應從始更學。若犯根本。即應滅擯。沙彌。此言求",
    "X40n0717_009:0266a02": "寂。謂求趣涅槃圓寂之處也。尼者。女也。衣者。十種",
    "X40n0717_009:0266a03": "如上。不語主還取著者。謂施與他衣已。後不問彼",
    "X40n0717_009:0266a04": "受施衣人。而&#x8F19;自還取披著也。所言與者。淨施衣",
    "X40n0717_009:0266a05": "也。淨施衣有二種。一者真實淨施。謂真實施與他。",
    "X40n0717_009:0266a06": "應言。大德一心念。我有此長衣未作淨。今為淨故。",
    "X40n0717_009:0266a07": "捨與大德為真實淨。二者展轉淨施。謂對彼作法。",
    "X40n0717_009:0266a08": "然後畜用。應持衣對一比丘言。大德一心念。此是",
    "X40n0717_009:0266a09": "我長衣。未作淨。今為淨故。施與大德。為展轉淨故",
    "X40n0717_009:0266a10": "(彼受淨者應言)。長老聽。汝有如是長衣。未作淨。為淨故與",
    "X40n0717_009:0266a11": "我。我今受之(受已。當問言)。汝欲與誰耶(彼應答言)。與某甲(受淨",
    "X40n0717_009:0266a12": "者言)。長老。汝有是長衣。未作淨。為淨故施與我。我今",
    "X40n0717_009:0266a13": "受之。與某甲比丘。此衣是某甲所有。汝為某甲故",
    "X40n0717_009:0266a14": "守護持。隨意用(長&#x9262;。殘藥。文並準此)。其真實淨施者。應問主",
    "X40n0717_009:0266a15": "然後取著。展轉淨施者。語以不語。隨意取著(善見律云。",
    "X40n0717_009:0266a16": "若衣物眾多。衣段段說之。若欲總說者。並縛著。然後說之)。是中犯者。若真實施",
    "X40n0717_009:0266a17": "與他衣。不語主而取著者墮罪。尼同犯。下三眾惡",
    "X40n0717_009:0266a18": "作。不犯準上應知(展轉淨施者。即是持衣對彼說淨。新云分別。既說淨已。久近隨",
    "X40n0717_009:0266a19": "畜。非謂實施與他也。所言施與某甲者。即隨意遙指一親友比丘名。然亦不須說令彼知。根本羯磨云。應",
    "X40n0717_009:0266a20": "於二師。及餘尊類。而作委寄。應持其物。對餘苾芻。作如是說。具壽存念。我某甲有此長衣。未為分別。是合",
    "X40n0717_009:0266a21": "分別。我今於具壽前而作分別。以烏波&#x99C4;耶作委寄者。我今持之。如是三說。註曰。此中但云於其二師而",
    "X40n0717_009:0266a22": "作委寄。意道彼師之衣。表其離著無屬己之累。然亦不須請為施主。律中但遣遙指即休。不合報知其人。",
    "X40n0717_009:0266a23": "其人設居海外。但令身在。遙指委寄。亦無有過。其人若死。餘處遙指。凡言委寄者。欲明其人是可委付也。",
    "X40n0717_009:0266a24": "五分律云。若獨住比丘有長衣。應作遙指淨施。若於三衣中須有所易。應偏袒右肩脫屣互跪捉衣。心生",
    "X40n0717_009:0266b01": "口言。我此某衣。若干條。今捨。三說已。然後受所長衣。如前威儀心生口言。我此某衣若干條受。三說受已。",
    "X40n0717_009:0266b02": "所捨之衣。應用淨施。如前威儀心生口言。我此長衣淨施某甲。從彼取用。若不須易受者。所長之衣。應即",
    "X40n0717_009:0266b03": "如前淨施。獨淨施法。至十一日。復應如前威儀心生口言。我此長衣從某甲取還。得至十日復如前法淨",
    "X40n0717_009:0266b04": "施。若對人淨施。應作展轉淨施。薩婆多論云。九十六種無淨施法。佛大慈大悲。方便力故。教令淨施。令諸",
    "X40n0717_009:0266b05": "弟子得畜長財。而不犯戒。問曰。佛何以不直令弟子得畜長財。而強與結戒。設此方便。答曰。佛法以少欲",
    "X40n0717_009:0266b06": "為本。是故結戒不畜長財。而眾生根性不同。或有眾生多預畜積。而後行道。得證聖法。是故如來先為結",
    "X40n0717_009:0266b07": "戒。而後方便。於佛法無礙。眾生得益。淨施法者。如錢一切寶物。應先求一知法白衣淨人。語意令解。言我",
    "X40n0717_009:0266b08": "比丘之法。不畜錢寶。今以檀越為淨主。後得錢寶。盡施檀越。得淨主已。後得錢寶。盡比丘邊說淨。不須說",
    "X40n0717_009:0266b09": "淨主名。說淨已。隨久近畜。若主死。遠出異國。應更求淨主。除錢及寶。一切長財。盡五眾邊作淨。應求持戒",
    "X40n0717_009:0266b10": "多聞有德者。而為淨主。後設得物。於一比丘邊說淨主名。而說淨法。若淨主死。遠出異國。應更求淨主。除",
    "X40n0717_009:0266b11": "一切罪人。及盲聾&#x7602;瞎病壞心等。凡淨施者。欲令清淨作證明故。不生&#x9B2C;諍。如是等人。則不如法)。",
    "X40n0717_009:0266b12": "[0266b12] ○新衣不壞色戒第六十",
    "X40n0717_009:0266b13": "[0266b13] 若比丘。得新衣。應三種壞色。一一色中隨意壞。若青。",
    "X40n0717_009:0266b14": "若黑。若木蘭。若不壞色著餘新衣。波逸提。",
    "X40n0717_009:0266b15": "[0266b15] 釋曰。佛處同前。六群著白色衣行。居士譏嫌。遂為",
    "X40n0717_009:0266b16": "結戒。新衣者。若是新衣。若初從人得。盡名新衣(若從",
    "X40n0717_009:0266b17": "人得如法色衣。準理應無有犯。然須點淨而著)。應三種壞色者。謂染作青",
    "X40n0717_009:0266b18": "黑木蘭也。一一色中隨意壞者。謂於三種色中。任",
    "X40n0717_009:0266b19": "情為一也。青者。非大深青。及純青也。黑者。謂是泥",
    "X40n0717_009:0266b20": "染。然亦不聽用純烏泥皂。以類外道服故。宜兼赤",
    "X40n0717_009:0266b21": "土。赤石。樹皮也。木蘭者。樹名也。亦名林蘭。其皮染",
    "X40n0717_009:0266b22": "衣。色作赤色。是中犯者。得新衣不染作三種色著",
    "X40n0717_009:0266b23": "者。墮罪。若有重衣。輕衣。及&#x9262;囊。屣囊。鍼線囊。禪帶。",
    "X40n0717_009:0266b24": "腰帶。帽。襪。巾等。不作淨而畜者。盡惡作。若以未染",
    "X40n0717_009:0266c01": "衣。寄白衣家。亦惡作。餘四眾得罪同上。不犯者。不",
    "X40n0717_009:0266c02": "違上制。若衣色脫。應更染(十誦律云。若得青衣。應二種淨。若泥。若茜。若得",
    "X40n0717_009:0266c03": "泥衣。亦二種淨。若青若茜。若得茜衣。亦二種淨。若青若泥。若得黃衣。赤衣。白衣。應以上三種淨。律攝云。下",
    "X40n0717_009:0266c04": "至拭&#x9262;巾。拂足巾。&#x9262;袋。腰絛等。咸須壞色。點淨而畜。薩婆多論云。除三衣餘一切衣。但作三點淨著無過。",
    "X40n0717_009:0266c05": "若非純青。淺青。及碧。作點淨。得作衣裏舍勒。外不現。得著。若作現處衣。盡不得著赤黃白色。色不純大者。",
    "X40n0717_009:0266c06": "亦如是除富羅。革屣餘一切衣臥具等。盡應三點淨著。不點淨著用者。皆墮罪。若如法色衣。以五大色作",
    "X40n0717_009:0266c07": "點著者惡作。除五大色。有純黃藍&#x9B31;金青黛。及一切青。亦不得著。若黃赤白。雖三點著。亦惡作。僧祇律云。",
    "X40n0717_009:0266c08": "作淨時。極大齊四指。極小如豌豆。或一。或三。或五。或七。或九。不得如花形。若浣[疊*毛]時。有泥墮上。若烏鳥泥",
    "X40n0717_009:0266c09": "足蹈上。即名為淨。若得眾多雜碎新物。若合補一處者。一處作淨。若各各別補者。一一作淨。若新作僧伽",
    "X40n0717_009:0266c10": "梨。趣一角作淨。若一條半條補者。亦作淨。下二衣。及一切衣。乃至新細補。亦作淨。繹曰。凡得一切不如法",
    "X40n0717_009:0266c11": "色衣。當以三種色染作淨。若得一切如法色衣。應以三種色點作淨。舍勒。此云內衣。似短裙也)。",
    "X40n0717_009:0266c12": "[0266c12] ○殺畜生戒第六十一",
    "X40n0717_009:0266c13": "[0266c13] 若比丘。故殺畜生命者。波逸提。",
    "X40n0717_009:0266c14": "[0266c14] 釋曰。佛處同前。迦留陀夷。不喜見烏。作竹弓射之。",
    "X40n0717_009:0266c15": "佛為結戒。故者。謂非錯誤也。殺者。謂斷其命根令",
    "X40n0717_009:0266c16": "不相續。若自斷。若教人斷。乃至以毒藥。安殺具等。",
    "X40n0717_009:0266c17": "廣如初篇中釋。畜生者。是順時方說。應云傍生。以",
    "X40n0717_009:0266c18": "其形傍。負天而行。故行亦傍。非待他畜養。而名畜",
    "X40n0717_009:0266c19": "生。所謂一切禽獸魚鱉蜎飛蝡動等。凡有命者。是",
    "X40n0717_009:0266c20": "也。是中犯者。若作殺害心。斷畜生命者。墮罪。若興",
    "X40n0717_009:0266c21": "方便欲殺。而不殺者惡作。尼同犯。下三眾惡作。不",
    "X40n0717_009:0266c22": "犯者。一切無有害心。而誤傷命也(摩得勒伽論云。欲斫藤。誤斫蛇。",
    "X40n0717_009:0266c23": "不犯。欲斫蛇。誤斫藤惡作。欲殺此蟲。而殺彼蟲。欲斫蟲。而斫地。欲搦蟲。而搦土。皆惡作。繹曰。原戒有性遮。",
    "X40n0717_009:0266c24": "體具無作。其無作體性。從受戒時三羯磨訖得。得此性已。任運止惡。任運行善。不俟 作。故云無作。是以",
    "X40n0717_009:0267a01": "於一切聖凡邊得不殺戒。於一切情非情邊得不盜戒。乃至於一切地。得不掘戒。於一切草木。得不壞戒。",
    "X40n0717_009:0267a02": "如是二百五十戒法。一一各周法界。持一則福等&#x8657;空。況復尸羅具足。是故出家一日一夜持戒。功德不",
    "X40n0717_009:0267a03": "可窮盡也。言性戒者。本性是罪。無問受戒與不受戒。犯之性自是惡。持之性自是善。不由佛制。方有善惡。",
    "X40n0717_009:0267a04": "故此亦名曰舊戒。遮戒者。本非是罪因佛制戒。遮不聽作。犯之得罪。不受。犯不得罪。如草木等。俗即不遮。",
    "X40n0717_009:0267a05": "壞別無罪。比丘受得戒已。無作別生。持則感福。壞便獲罪。又此遮罪。於一切性戒上俱有。懺則遮滅。性罪",
    "X40n0717_009:0267a06": "猶存。如伐草害畜。同是墮篇。懺即二罪俱蠲。償命之愆猶在。是故性遮不同篇屬自別。於二百五十戒中。",
    "X40n0717_009:0267a07": "屬性罪者。如初篇四棄。二篇相觸。惡語。無根謗等。三篇奪衣。妄語。毀呰。兩舌。異語。嫌罵。強奪止宿。牽他出",
    "X40n0717_009:0267a08": "房。用二蟲水。殺生。故惱。覆罪。呵戒。屏聽諍語。瞋打比丘等。餘者多是遮攝。準義應思。如明了論云。佛所立",
    "X40n0717_009:0267a09": "戒有三種。一性罪二制罪。三二罪。性罪者。若是身口意惡業所攝。或由隨惑。及惑等流。故犯。復於此過犯",
    "X40n0717_009:0267a10": "中故意所攝。有染污業增長。與此俱有罪相續流。是名性罪。異此三因所犯或由不可別戒。或由失念。或",
    "X40n0717_009:0267a11": "由不故意過犯。此中若無惑。及惑等流。又無念念增長。是名制罪。若具二相。是名制性二罪。若人能如理",
    "X40n0717_009:0267a12": "了別此戒義。此人於律則明了。不看他面)。",
    "X40n0717_009:0267a13": "[0267a13] ○飲用蟲水戒第六十二",
    "X40n0717_009:0267a14": "[0267a14] 若比丘。知水有蟲飲用。波逸提。",
    "X40n0717_009:0267a15": "[0267a15] 釋曰。佛在舍衛國。六群取雜蟲水飲用。佛為結戒。",
    "X40n0717_009:0267a16": "知者。或自察知。或因他告知。水者。諸水。謂一切河",
    "X40n0717_009:0267a17": "池泉井溝瀆。乃至醬醋酪漿等。蟲者。或觀即見。或",
    "X40n0717_009:0267a18": "濾然後見。飲用者。是內受用。其外受用如前戒禁。",
    "X40n0717_009:0267a19": "是中犯者。知是蟲水。及蟲漿醋等。而飲用者。墮罪。",
    "X40n0717_009:0267a20": "境想如前。餘四眾得罪同上。佛言聽作漉水囊。如",
    "X40n0717_009:0267a21": "杓形。若三角。若作漉瓶。若細蟲出。聽安沙囊中。漉",
    "X40n0717_009:0267a22": "已。蟲沙還著水中。不應無漉水囊行乃至半由旬。",
    "X40n0717_009:0267a23": "若無。應以僧伽黎角漉水(律攝云。若苾芻無濾羅等。不應往餘村。餘寺。齊",
    "X40n0717_009:0267a24": "三拘盧舍。若所到之處。知無闕乏。不持去者。無犯。謂知彼僧祇。恒有淨水。若於河井。先知無蟲。有五種眼。",
    "X40n0717_009:0267b01": "不得觀水。一患瘡眼。二睛翳眼。三狂亂眼。四老病眼。五天眼。由彼天眼。與人事不同。故不許觀。齊幾許時。",
    "X40n0717_009:0267b02": "應觀其水。謂六牛竹車&#x5EFB;轉之頃。或心淨已來。觀知無蟲。設不濾飲。亦無有犯。不觀不濾。咸不合用。應知",
    "X40n0717_009:0267b03": "濾物有其五種。一謂方羅。應用細密絹。一尺二尺。隨時大小。二謂法瓶。即陰陽瓶。三謂君持迦。乃瓶也。以",
    "X40n0717_009:0267b04": "絹鞔口。細繩繫項。沉放水中。待滿引出。仍須察蟲。無方受用四謂酌水羅。即小團羅子。五謂衣角羅。應取",
    "X40n0717_009:0267b05": "密絹方一磔許。或繫瓶口。或置碗口。濾濟時須。非是袈裟角也。若順河流。齊五拘盧舍。若不流河。齊三拘",
    "X40n0717_009:0267b06": "盧舍。雖無濾羅。去亦無犯。若順流河。一度觀水無有蟲者。齊一拘盧舍。隨意飲用。然須中間無別河入。若",
    "X40n0717_009:0267b07": "不流水及逆流河。一度觀時。齊一尋內得用。有五種淨水。一僧伽淨。二別人淨。三濾淨。四涌泉淨。五井水",
    "X40n0717_009:0267b08": "淨。謂彼井水恒無有蟲。若知彼人是持戒者。存護生命。縱不觀察。飲用無犯。凡一觀水。始從日出。迄至明",
    "X40n0717_009:0267b09": "相未出已來。咸隨受用。若觀水時。蟲細難見。應草莛示。勿以指示。取水既訖。羅置碗中。若近河池。就彼傾",
    "X40n0717_009:0267b10": "覆。必居原陸。可放井中。不得懸&#x8657;。羅翻井上。令蟲悶絕。或致損生。應罐為放生器。徐沉井內。羅須淨洗。晒",
    "X40n0717_009:0267b11": "暴令乾。僧祇律云。若水中蟲極細微者。不得就用洗手而。及大小行。若不可信者。不得語令漉水。比丘應",
    "X40n0717_009:0267b12": "自漉用。義淨三藏云。水羅是六物之數。不得不持。若行三五里。無羅不去。若知寺不濾水。不合餐食。渴死",
    "X40n0717_009:0267b13": "長途。足為龜鏡如來聖教。慈悲為本。所制戒律。罪有性遮。遮則準事合輕。性乃理應從重。性罪之內。殺生",
    "X40n0717_009:0267b14": "最初。是故智人特宜存護。若將此為輕者。更復何有重哉。若能依教作者。現在得長命果報。來世當生淨",
    "X40n0717_009:0267b15": "土。設使學通三藏。坐證四禪。鎮想無生。澄心空理。若不護命。依教奉持。終亦不免佛所訶責。十惡初罪。誰",
    "X40n0717_009:0267b16": "代受之。且如見有牽羊入寺。不過數口。放作長生。眾共聚看。彈指稱善。寧知房內用水。日殺千生萬生。既",
    "X40n0717_009:0267b17": "知理教不輕。宜應細羅細察。自利利物。善護善思。復有令人耕田種植。規圖小利。不見大尤。水陸俱傷。殺",
    "X40n0717_009:0267b18": "生無數。斯之罪咎。欲如之何。直如束手泉門。任他處分。故經云。殺生之人。當墮三途。設得為人。短命多病。",
    "X40n0717_009:0267b19": "嗚呼此苦。誰當受之。脫有能為。善哉甚善。可謂釋迦末法。共結慈念之因。彌勒初成。俱證無生之果)。",
    "X40n0717_009:0267b20": "[0267b20] ○故惱他戒第六十三",
    "X40n0717_009:0267b21": "[0267b21] 若比丘。故惱他比丘。令須臾間不樂。波逸提。",
    "X40n0717_009:0267b22": "[0267b22] 釋曰。佛在舍衛國。十七群往問六群。云何入初禪。",
    "X40n0717_009:0267b23": "乃至四禪。云何入空。無相。無願。云何得豫流果。乃",
    "X40n0717_009:0267b24": "至無生果。六群報言。如汝等所說者。則自稱得上",
    "X40n0717_009:0267c01": "人法。已犯波羅夷。非比丘。十七群便往白上塵。若",
    "X40n0717_009:0267c02": "作如是問。為犯何罪。答言。不犯。即察知彼與十七",
    "X40n0717_009:0267c03": "群作疑惱。白佛結戒。故惱者。謂故心令他疑悔。而",
    "X40n0717_009:0267c04": "生惱也。或為生時疑。如問彼言。汝生來幾時耶。答",
    "X40n0717_009:0267c05": "言爾所時。語言。汝不爾所時生。汝如餘人生。或為",
    "X40n0717_009:0267c06": "歲臘時疑。問言。汝幾歲。答言爾所歲。語言。汝非爾",
    "X40n0717_009:0267c07": "所歲。如餘受戒者。汝未爾所歲。或為受戒生疑。問",
    "X40n0717_009:0267c08": "言。汝受戒既年不滿二十。又界內別眾。或為羯磨",
    "X40n0717_009:0267c09": "生疑。問言。汝受戒時白不成。羯磨不成。非法別眾。",
    "X40n0717_009:0267c10": "或為犯生疑。語言。汝犯波羅夷。乃至突吉羅惡說。",
    "X40n0717_009:0267c11": "或為法生疑。語言汝等所問。則是犯波羅夷。非比",
    "X40n0717_009:0267c12": "丘也。須臾間不樂者。三十須臾。為一晝夜。謂令他",
    "X40n0717_009:0267c13": "乃至少時間。情不安隱也。是中犯者。若故以此事",
    "X40n0717_009:0267c14": "為作疑惱。說而了了墮罪。不了了惡作。餘四眾得",
    "X40n0717_009:0267c15": "罪同上。不犯者。其事實爾。不故作惱。恐彼後生疑",
    "X40n0717_009:0267c16": "悔。為利益心故說。乃至錯說等(律攝云。若作饒益心。隨順律教。以理",
    "X40n0717_009:0267c17": "開導者。皆悉無犯)。",
    "X40n0717_009:0267c18": "[0267c18] ○覆他麤罪戒第六十四",
    "X40n0717_009:0267c19": "[0267c19] 若比丘。知他比丘犯麤罪。覆藏者。波逸提。",
    "X40n0717_009:0267c20": "[0267c20] 釋曰。佛在給孤獨園。跋難陀數犯罪。向一親厚比",
    "X40n0717_009:0267c21": "丘說。囑令勿語人。後跋難陀與彼共&#x9B2C;。彼即向餘",
    "X40n0717_009:0267c22": "比丘說其所犯。餘比丘問知其後為&#x9B2C;故乃說。白",
    "X40n0717_009:0267c23": "佛結戒。知者。若自見知。或別人說知。他比丘者。謂",
    "X40n0717_009:0267c24": "在此法中受大戒人。麤罪者。四棄十三僧殘也。覆",
    "X40n0717_009:0268a01": "藏者。謂掩蔽其過。而不說也。是中犯者。若小食知。",
    "X40n0717_009:0268a02": "食後說。食後知。至初夜說。初夜知。至中夜說。皆惡",
    "X40n0717_009:0268a03": "作。中夜知。至後夜欲說。而未說。明相出墮罪。若覆",
    "X40n0717_009:0268a04": "餘罪。若自覆麤罪。若覆未受大戒人麤罪。盡惡作。",
    "X40n0717_009:0268a05": "麤罪。麤罪想。犯墮。餘悉惡作。尼同犯。下三眾惡作。",
    "X40n0717_009:0268a06": "若尼覆他棄罪。得波羅夷。不犯者。先不知麤罪。不",
    "X40n0717_009:0268a07": "麤罪想。或無人可向說。若說或有命難梵行難。不",
    "X40n0717_009:0268a08": "說無犯。若比丘。內有五法。應舉他罪。以時。不以非",
    "X40n0717_009:0268a09": "時。真實。不以不實。有益。不以減損。柔軟。不以麤獷。",
    "X40n0717_009:0268a10": "慈心。不以瞋恚。若身威儀不清淨。言不清淨。命不",
    "X40n0717_009:0268a11": "清淨。寡聞。不知修多羅。寡聞。不誦毗尼。言辯不了。",
    "X40n0717_009:0268a12": "喻若白羊。是不應數舉他罪。若諸法具足。應以時。",
    "X40n0717_009:0268a13": "以法。舉他罪。又復此比丘。有愛恭敬於我者。則應",
    "X40n0717_009:0268a14": "舉罪。或無愛。有恭敬。或無恭敬。有愛應舉。若雖無",
    "X40n0717_009:0268a15": "愛無敬。能令捨惡就善。應舉。若彼有所重比丘。尊",
    "X40n0717_009:0268a16": "敬信樂者。能令捨惡行善。應舉。若都無者。僧即應",
    "X40n0717_009:0268a17": "都捨置驅棄。語言。長老。隨汝所去處。彼當為汝作",
    "X40n0717_009:0268a18": "舉。作憶念。作自言。遮出罪。遮說戒。遮自恣。譬如調",
    "X40n0717_009:0268a19": "馬師。惡馬難調。即合韁杙驅棄。如此比丘。不應先",
    "X40n0717_009:0268a20": "從其求聽。即此是聽(薩婆多論云。覆他麤罪有三種。一覆他四棄僧殘。得墮。二",
    "X40n0717_009:0268a21": "覆他出佛身血破僧。得偷蘭遮。三覆他墮罪。得惡作。以匿藏罪惡。染污佛法也。十誦律云。見他罪。向一人",
    "X40n0717_009:0268a22": "說便止。若聞若疑。不須說。僧祇律云。說時不得趨向人說。當向善比丘說。若同和尚闍黎。若彼罪比丘兇",
    "X40n0717_009:0268a23": "暴。若依王臣力。兇惡人力。或起奪命因緣。傷梵行者。應作是念。彼罪行業。必自有報。彼自應知。喻如失火。",
    "X40n0717_009:0268a24": "但自救身。焉知餘事。爾時但護根相應。無罪)。",
    "X40n0717_009:0268b01": "[0268b01] ○與減年受戒戒第六十五",
    "X40n0717_009:0268b02": "[0268b02] 年滿二十。應受大戒。若比丘知年不滿二十。與受大",
    "X40n0717_009:0268b03": "戒。此人不得戒。彼比丘可訶。癡故。波逸提。",
    "X40n0717_009:0268b04": "[0268b04] 釋曰。佛在王舍城。時城中有十七群童子。先為親",
    "X40n0717_009:0268b05": "友。最大者。年十七。最小者。年十二。相將共至寺中",
    "X40n0717_009:0268b06": "求出家。諸比丘即度之。與受大戒。時諸童子小來",
    "X40n0717_009:0268b07": "習樂。不堪一食。夜半患饑。大喚啼哭。佛聞聲。知而",
    "X40n0717_009:0268b08": "故問。阿難具以事白。遂為結戒。年滿二十者。謂生",
    "X40n0717_009:0268b09": "年已足二十歲也。應受大戒者。謂年歲既滿二十。",
    "X40n0717_009:0268b10": "堪受具足戒也。具足者。謂受二百五十大戒。便能",
    "X40n0717_009:0268b11": "具足圓寂涅槃道故。亦名圓具。又名近圓。並是親",
    "X40n0717_009:0268b12": "近涅槃之義也。知年不滿二十者。知。或和尚及眾",
    "X40n0717_009:0268b13": "僧自知。或受戒人及餘人語知。以其年少志性輕",
    "X40n0717_009:0268b14": "躁。不能具學諸戒威儀。進修道業。亦復不能堪忍",
    "X40n0717_009:0268b15": "惡言。及日中一食。饑渴寒熱等苦。又以輕躁故。人",
    "X40n0717_009:0268b16": "多訶責。毀呰佛法。若在沙彌。人則不訶也。與受大",
    "X40n0717_009:0268b17": "戒者。與是能授。受是所受。能授謂三師。及餘僧眾。",
    "X40n0717_009:0268b18": "所受謂求具足人。此人不得戒者。謂所受人。年既",
    "X40n0717_009:0268b19": "不滿。僧雖以白四羯磨法受。而彼不成比丘性。名",
    "X40n0717_009:0268b20": "非具足。如來深知眾生業性差別非滿則戒體不",
    "X40n0717_009:0268b21": "圓。故制年滿二十聽受大戒。佛為法王。諸法之主。",
    "X40n0717_009:0268b22": "而諸佛子。從佛口生。從法化生。是故依制則比丘",
    "X40n0717_009:0268b23": "性具。違教則戒法匪成也。彼比丘可訶者。謂不但",
    "X40n0717_009:0268b24": "所受者不得戒。而能授者亦得罪。癡故者。謂能授",
    "X40n0717_009:0268c01": "人無智慧。不知戒法。故名為癡。佛言。聽十歲智慧",
    "X40n0717_009:0268c02": "比丘授人具足戒。與人依止。當行和尚。阿闍黎法。",
    "X40n0717_009:0268c03": "和尚者。從受得十戒。具足戒。和尚等者。多己十歲。",
    "X40n0717_009:0268c04": "阿闍梨者。有五種。一出家阿闍梨。所依得出家者",
    "X40n0717_009:0268c05": "是。二受戒阿闍梨。受戒時作羯磨者是。三教授阿",
    "X40n0717_009:0268c06": "闍梨。教授威儀者是。四受經阿闍梨。所從受經。若",
    "X40n0717_009:0268c07": "說義。乃至一四句偈。五依止阿闍梨。乃至依止一",
    "X40n0717_009:0268c08": "宿住。阿闍梨等者。多己五歲。如上五人。皆當師位。",
    "X40n0717_009:0268c09": "能生軌範。故總名之為軌範師也(和尚。此云親教師。律攝云。滿足",
    "X40n0717_009:0268c10": "十夏方住師位。復須成就五法。乃至戒見多聞。自他俱利。威儀行法。無所虧犯。具如是德。名親教師。由其",
    "X40n0717_009:0268c11": "親能教出離法故)。有五法不成就。不得授人具足戒。謂戒。",
    "X40n0717_009:0268c12": "定。慧。解脫。解脫知見。復不能教人堅住於此五法。",
    "X40n0717_009:0268c13": "有五法成就。不得授人具足戒。謂無信。無慚。無愧。",
    "X40n0717_009:0268c14": "懶惰。多忘。復有五法。破增上戒。見。威儀。少聞。無智",
    "X40n0717_009:0268c15": "慧。復有五。不瞻視病弟子。弟子不樂住處不方便",
    "X40n0717_009:0268c16": "移。不能如法律教除彼疑。不能教捨惡見住善見。",
    "X40n0717_009:0268c17": "減十歲。復有五。不知犯。不犯。若輕。若重。減十歲。復",
    "X40n0717_009:0268c18": "有五。不知教授弟子。增上威儀。增上淨行。增上波",
    "X40n0717_009:0268c19": "羅提木叉。白羯磨。復有五。不知增戒。增心。增慧。不",
    "X40n0717_009:0268c20": "知白。不知羯磨。若一一反上。得與人授具足戒。得",
    "X40n0717_009:0268c21": "與人依止。得畜沙彌。不得畜二沙彌。若能教持戒。",
    "X40n0717_009:0268c22": "增心。增慧。學問。諷誦。聽畜。當以二事將護。一以法。",
    "X40n0717_009:0268c23": "謂教增戒。乃至諷誦。二以衣食。謂四事。乃至所須",
    "X40n0717_009:0268c24": "之物。隨力所堪為辦。若不承順恭敬。不順弟子法。",
    "X40n0717_009:0269a01": "聽以五事訶責。應語言。汝去。莫入我房。莫為我作",
    "X40n0717_009:0269a02": "使。莫至我所。不與汝語(阿闍梨。則改莫至我所。應云莫依止我住)。有五事。",
    "X40n0717_009:0269a03": "師應訶責。無慚。無愧。不受教。作非威儀不恭敬。復",
    "X40n0717_009:0269a04": "有五事。無慚。無愧。難與語。與不好人為友。好往婬",
    "X40n0717_009:0269a05": "女家。復好往婦女。大童女。黃門家。及比丘尼。學法",
    "X40n0717_009:0269a06": "女。求寂女精舍。好往看捕龜&#x9F08;。有如是等事。應訶",
    "X40n0717_009:0269a07": "責。不應盡形及竟安居訶責。不得訶責病者。不應",
    "X40n0717_009:0269a08": "不現前。及不出其過訶責。訶責已。不應便受供給",
    "X40n0717_009:0269a09": "作使。不應與依止。時有被呵責已。無人為將順。致",
    "X40n0717_009:0269a10": "彼休道。不樂佛法。聽餘人作如是意受。為其和尚",
    "X40n0717_009:0269a11": "闍梨。欲令懺悔和合故。不應引誘將他弟子去。若",
    "X40n0717_009:0269a12": "將去。如法治。若彼和尚。闍梨。或破戒。破見。破威儀。",
    "X40n0717_009:0269a13": "若被舉。若滅擯。若應滅擯。於沙門法無利益。應作",
    "X40n0717_009:0269a14": "如是意。所以誘進將去。欲令其長益沙門法故。若",
    "X40n0717_009:0269a15": "弟子下意隨順。無有違逆。求解過。師當受(律攝云。應訶不",
    "X40n0717_009:0269a16": "訶。不應訶而訶。應恕不恕。不應恕。而恕。皆得惡作罪)。若僧欲為弟子作羯磨。",
    "X40n0717_009:0269a17": "所謂作訶責。作擯。作依止。作遮不至白衣家。作不",
    "X40n0717_009:0269a18": "見罪舉。不懺悔舉。不捨惡見舉。和尚當於中如法",
    "X40n0717_009:0269a19": "料理。令僧不與弟子作羯磨。若作。令如法。當令弟",
    "X40n0717_009:0269a20": "子順從於僧。不違逆。求除罪。令僧疾疾與解羯磨。",
    "X40n0717_009:0269a21": "若弟子犯僧殘。當如法料理。若應與別住。應與本",
    "X40n0717_009:0269a22": "日治。應與意喜。應與出罪。皆隨應與之。如上所制",
    "X40n0717_009:0269a23": "和尚法。不依行者。一一得罪。時和尚於弟子所。行",
    "X40n0717_009:0269a24": "和尚法。弟子於和尚所。不行弟子法。佛言。應行弟",
    "X40n0717_009:0269b01": "子法。若和尚。眾僧為作羯磨等。弟子當於中如法",
    "X40n0717_009:0269b02": "料理。乃至令僧疾疾與解羯磨。和尚犯僧殘。弟子",
    "X40n0717_009:0269b03": "當如法料理。乃至與出罪。和尚病。當瞻視。不樂住",
    "X40n0717_009:0269b04": "處當移。乃至以二事將護。不白和尚。不得入村。及",
    "X40n0717_009:0269b05": "入他家。不得從餘比丘。或將餘比丘為伴。不得與。",
    "X40n0717_009:0269b06": "不得受。不得佐助眾事。不得受他佐助眾事。不與",
    "X40n0717_009:0269b07": "他剃髮。及使他剃髮。不得入浴室。不得為人揩身。",
    "X40n0717_009:0269b08": "及受他揩身。不得至晝日住處。不得至界外。不得",
    "X40n0717_009:0269b09": "行他方(根本部云。惟除五事不白。自外一一皆須白師。一嚼齒木。二飲水。三大便。四小便。五",
    "X40n0717_009:0269b10": "界中四十九尋內禮塔)。當清旦入師房中。受經問義。當除去",
    "X40n0717_009:0269b11": "小便器。應白時到。以澡豆&#x7070;淨洗手。有可食物。及",
    "X40n0717_009:0269b12": "僧中有利養。當為取。當授澡豆。楊枝。與師洗手漱",
    "X40n0717_009:0269b13": "口。有可食物授與。僧中有利養。當白師言。得如是",
    "X40n0717_009:0269b14": "物。是和尚分。當問言。和尚欲入村不。若言不入。當",
    "X40n0717_009:0269b15": "問何處取食。當如敕往取。若言入村。當洗手已。徐",
    "X40n0717_009:0269b16": "徐取衣。勿使倒錯。取安陀會。舒張抖擻看。勿令有",
    "X40n0717_009:0269b17": "毒蟲。次取腰帶。僧祇支。&#x9B31;多羅僧。舒張抖擻看。授",
    "X40n0717_009:0269b18": "與和尚。應疊僧伽梨著肩上。次取&#x9262;洗盛囊中持",
    "X40n0717_009:0269b19": "去。應取師襯身衣疊舉。復取洗足物臥氈被舉之。",
    "X40n0717_009:0269b20": "師出行時。當捉行道革屣。出房時。當還顧閉戶。復",
    "X40n0717_009:0269b21": "以手推扉看牢不。若不牢。當重閉。&#x5FA7;觀左右已。持",
    "X40n0717_009:0269b22": "戶[門@龠]著屏處。若恐人見。及不牢者。當持去。令師在",
    "X40n0717_009:0269b23": "前行。道逢相識人。當共善語。善心憶念。行時當避",
    "X40n0717_009:0269b24": "人道。若欲入村時。應小下道。安&#x9262;置一面。舒張僧",
    "X40n0717_009:0269c01": "伽梨看。方授與師。若村外有客舍。坐肆。作坊。持行",
    "X40n0717_009:0269c02": "道屣寄中。應問師。我得尋從不。若言可爾。即當尋",
    "X40n0717_009:0269c03": "從。若言不須。在某處住。應如敕住。若師入村不時",
    "X40n0717_009:0269c04": "出。當作如是意。入村乞食。此分與和尚。此分屬我。",
    "X40n0717_009:0269c05": "彼出村已。還取革屣。下道。持&#x9262;置地。疊僧伽梨著",
    "X40n0717_009:0269c06": "肩上。若師所住食處當淨掃。敷坐具。具淨水瓶。洗",
    "X40n0717_009:0269c07": "浴器。盛食器。復安浴座。洗足石。拭足巾。若遙見師",
    "X40n0717_009:0269c08": "來。即起奉迎。取手中&#x9262;。置&#x9262;支上。若&#x9262;&#x7240;上。取僧",
    "X40n0717_009:0269c09": "伽梨舒張看。勿令有膩沾污等。有當去之。宜浣者",
    "X40n0717_009:0269c10": "浣之。師洗足竟。當棄水。持洗石。拭巾。還置本處。復",
    "X40n0717_009:0269c11": "自淨洗手已。授淨水與師洗手。自所有食。當取奉",
    "X40n0717_009:0269c12": "師。白言。此是我食分。可食。彼須者當取。若師食時。",
    "X40n0717_009:0269c13": "當侍立看。供給所須。若日時欲過者。應即同時食。",
    "X40n0717_009:0269c14": "師食已。當手中取&#x9262;。行澡漱水。若自食竟。有餘。當",
    "X40n0717_009:0269c15": "與人。若非人。若著淨地無草處。若著無蟲水中。取",
    "X40n0717_009:0269c16": "盛食器淨洗。及取坐具等。還置本處。復次入師房",
    "X40n0717_009:0269c17": "時當看。若有塵土。當出&#x7240;褥枕。及地敷等。在外曬",
    "X40n0717_009:0269c18": "之。淨除房中糞土。棄時當看。若有鍼線弊帛。至下",
    "X40n0717_009:0269c19": "一丸藥。取置現處。若有主識者。當取。復當拂拭嚮",
    "X40n0717_009:0269c20": "上。杙上。架上。若房有壞處。蟲鼠孔穴。當補治之。極",
    "X40n0717_009:0269c21": "令淨潔。若本敷座不齊整。當更齊整。所著衣。不著",
    "X40n0717_009:0269c22": "衣。應各各別一處。庭中有塵土。應除去。取水瓶淨",
    "X40n0717_009:0269c23": "洗已。還盛淨水安本處。復當與師具水瓶。澡瓶。飲",
    "X40n0717_009:0269c24": "水器。若浴室中有洗浴時。當問師欲洗不。若言洗。",
    "X40n0717_009:0270a01": "當先至浴室看。灑掃令潔。有不淨水。應棄之。應破",
    "X40n0717_009:0270a02": "薪。便破。具諸洗浴具。當白上座。然後然火。然已。白",
    "X40n0717_009:0270a03": "時到。若師病羸。若老極。當自扶抱。若以衣與。往溫",
    "X40n0717_009:0270a04": "室中。取衣安架上已。與師揩摩身。當立師後。與師",
    "X40n0717_009:0270a05": "洗。自洗已。若師羸老。當扶輿出浴室。乃至還房中。",
    "X40n0717_009:0270a06": "敷臥具令臥。以衣被覆之。乃出房閉戶。還至浴室",
    "X40n0717_009:0270a07": "中。&#x5FA7;看諸洗浴物。還置本處。有不淨水除之。滅火",
    "X40n0717_009:0270a08": "閉戶而去。彼當朝中日暮。三問訊師。當為師執二",
    "X40n0717_009:0270a09": "事勞苦。不得辭憚。一修理房舍。二為補浣衣服。師",
    "X40n0717_009:0270a10": "如法所教事。盡當奉行。若遣往方面周旋。不得辭",
    "X40n0717_009:0270a11": "憚。假託因緣而住。若被訶責已。應向師如是懺悔。",
    "X40n0717_009:0270a12": "露肩脫屣胡跪合掌言。和尚存念。我今懺悔。更不",
    "X40n0717_009:0270a13": "復作。若聽懺悔者善。若不聽者。當更日三時懺悔。",
    "X40n0717_009:0270a14": "復不聽者。當下意隨順。方便求解所犯。如上不依",
    "X40n0717_009:0270a15": "行者。一一得罪。和尚有五非法。弟子應懺悔而去。",
    "X40n0717_009:0270a16": "應語師言。我如法。師亦不知。我不如法。亦不知。若",
    "X40n0717_009:0270a17": "我犯戒。捨不教訶。若犯。亦不知。若犯而懺悔。亦不",
    "X40n0717_009:0270a18": "知。時諸新受戒比丘。和尚命終。無人教授。不按威",
    "X40n0717_009:0270a19": "儀。佛言。聽十歲智慧比丘與人依止。作阿闍梨。阿",
    "X40n0717_009:0270a20": "闍梨於弟子。當如兒想。弟子於阿闍梨。當如父想。",
    "X40n0717_009:0270a21": "展轉教事。於佛法中。有增益流布。當作是請。大德",
    "X40n0717_009:0270a22": "一心念。我某甲今求大德為依止。願大德與我依",
    "X40n0717_009:0270a23": "止。我依止大德住(如是三說)。彼當言。可爾。與汝依止。汝",
    "X40n0717_009:0270a24": "莫放逸(阿闍梨法。一如和尚法。弟子事阿闍梨法。一如事和尚法)。若新受戒比",
    "X40n0717_009:0270b01": "丘樂靜處者。聽餘處依止。即日得往還。若不得。聽",
    "X40n0717_009:0270b02": "無依止而住。時新受戒舊住比丘。&#x8F19;捨住處去求",
    "X40n0717_009:0270b03": "依止。住處壞。佛言聽新受戒舊住比丘無依止而",
    "X40n0717_009:0270b04": "住。為護住處故。不應遣使受依止。與依止若和尚",
    "X40n0717_009:0270b05": "阿闍梨行。不即日還。若弟子行不即日還。皆應更",
    "X40n0717_009:0270b06": "受依止。以離宿一夜故。即失依止。若一夜不依止。",
    "X40n0717_009:0270b07": "得一突吉羅罪(十誦。五分。聽無依止。乃至六宿。尼陀那云。若有心求依止師。得至五",
    "X40n0717_009:0270b08": "六夜。若無心求。一夜不得。於僧受用飲食之類。皆不合受)。不得不選擇受依止。",
    "X40n0717_009:0270b09": "與依止。若病。及瞻病者。無依止得住。若眾僧與二",
    "X40n0717_009:0270b10": "師。及弟子作訶責羯磨等。不失依止。若為作滅擯。",
    "X40n0717_009:0270b11": "即失依止。聽五歲有智慧比丘。從十歲有智慧比",
    "X40n0717_009:0270b12": "丘受依止。若愚癡無智者。盡形壽依止。有五法失",
    "X40n0717_009:0270b13": "依止。一師訶責。二去。三休道。四不與依止。五入戒",
    "X40n0717_009:0270b14": "場上。復有失依止。若死。若五歲。若過五歲。若見本",
    "X40n0717_009:0270b15": "和尚。若二師休道。若死。若還在和尚目下住。有五",
    "X40n0717_009:0270b16": "種持律師。咸應依住。一者誦戒序至三十事。二者",
    "X40n0717_009:0270b17": "誦至九十事。三者廣誦戒毗尼。四者廣誦二部戒",
    "X40n0717_009:0270b18": "毗尼。五者都誦毗尼。是中春冬。隨依上四種。若不",
    "X40n0717_009:0270b19": "依住。惡作罪。夏安居應依第五持律。若不依住。墮",
    "X40n0717_009:0270b20": "罪(僧祇律云。有四種阿闍梨。一無食無法。應不問而去。二有食無法。應問而去。三無食有法。雖苦。",
    "X40n0717_009:0270b21": "盡壽不應去。四有食有法。雖驅遣。盡壽不應去。若二師有過。弟子應諫。不得麤語。如教誡法。應軟語言。師",
    "X40n0717_009:0270b22": "不應作是事。若從者善。若反加訶斥者。彼是和尚。應捨遠去。是闍梨。應擔衣&#x9262;出界一宿。還依止餘人。若",
    "X40n0717_009:0270b23": "彼有勢力。應遠去。或依止有德重人。若滿五歲善知法及毗尼。得離依止。若不善知法毗尼。不能自立。不",
    "X40n0717_009:0270b24": "能立他。盡壽應依止住。若滿十歲善法毗尼。能自立立他。得受人依止。十誦律云。五法成就。滿五歲。不受",
    "X40n0717_009:0270c01": "依止。一知犯。二知不犯。三知輕。四知重。五誦波羅提木叉學利廣說。雖復受戒歲多。不知五法。應盡壽依",
    "X40n0717_009:0270c02": "止他住。根本部云。未滿五歲。雖五法成就。乃至善通三藏。具證三明。除盡三垢。亦須依止。若滿五夏。許離",
    "X40n0717_009:0270c03": "夏止遊行。然所到處。仍須依止。若生年八十。滿六十夏。於別解脫經。未曾讀誦。不了其義。亦須依止老者。",
    "X40n0717_009:0270c04": "如無老者。小者亦得。惟除禮拜。餘悉應作。此人名為老小苾芻。十誦云。若饑餓時。可得日日見和尚處。聽",
    "X40n0717_009:0270c05": "住。應日日來。若不能者。可至五日。若五日不得來者。布薩時應來。復不得來。乃至二由旬半。至自恣時。應",
    "X40n0717_009:0270c06": "來見和尚。母經云。受依止竟。乞七日法出界外。七日滿還來到寺。不失依止)。如上已明",
    "X40n0717_009:0270c07": "師資之法。向下當釋本文。是中犯者。和尚若知。若",
    "X40n0717_009:0270c08": "疑。未滿二十。與授戒。三羯磨竟。墮罪。二羯磨竟。三",
    "X40n0717_009:0270c09": "惡作。一羯磨竟。二惡作。白竟一惡作。若未白。為作",
    "X40n0717_009:0270c10": "方便。若剃髮。若欲集僧。若僧已集。一切惡作。眾僧",
    "X40n0717_009:0270c11": "若知。若疑。未滿。眾僧盡得惡作。尼同犯。不犯者。先",
    "X40n0717_009:0270c12": "不知。信受戒人語。若傍人證。若信父母言。若受戒",
    "X40n0717_009:0270c13": "已。疑。聽數胎中年月。及閏月。若數一切十四日說",
    "X40n0717_009:0270c14": "戒。以為年數。如是滿者善。若不滿者。退為沙彌。然",
    "X40n0717_009:0270c15": "後更與受戒。若不爾者。同於賊住。若無和尚。若二",
    "X40n0717_009:0270c16": "和尚。乃至眾多和尚。不名受具足戒。不得度官人",
    "X40n0717_009:0270c17": "(善見律云。食祿盡。然後得出家。若王聽亦得出家)。無衣&#x9262;者。不得受具。不",
    "X40n0717_009:0270c18": "得借衣&#x9262;受具。不聽度犯比丘尼者出家受大戒。",
    "X40n0717_009:0270c19": "若已受。應滅擯。不得度賊心入道者出家。已出家。",
    "X40n0717_009:0270c20": "應滅擯(此謂自出家人。若未共比丘眾僧羯磨說戒。未度出家不應度。若已度出家受具足。",
    "X40n0717_009:0270c21": "即名為受具足。若曾共羯磨說戒。即應滅擯。僧祇律。謂未曾入布薩自恣中。後有好心。得與出家受具。若",
    "X40n0717_009:0270c22": "曾入。是名盜住。不聽出家。若王子。大臣子。避難自著袈裟。亦。如是。若沙彌盜聽說戒。解知初中後語者。後",
    "X40n0717_009:0270c23": "不得受具足。若暗鈍。若意緣餘事。不記初中後語者。後得受具足戒)。不得度壞法外",
    "X40n0717_009:0270c24": "道。欲度外道。先與剃髮著袈裟。受三歸十戒。從僧",
    "X40n0717_009:0271a01": "乞四月共住。僧應白二羯磨與之。若彼不執外道",
    "X40n0717_009:0271a02": "白衣法。及不親近外道。不誦外道典籍。聞說外道",
    "X40n0717_009:0271a03": "過。不生瞋恚。隨順比丘。能令比丘喜悅。乃與受具",
    "X40n0717_009:0271a04": "足戒。若受戒已。復入外道。後還求出家。不應與出",
    "X40n0717_009:0271a05": "家。此名壞法外道。不得度奴。及賊。并負債人(有人為償",
    "X40n0717_009:0271a06": "債。得度)。不得度五種黃門。謂生。犍。妒。變。半。若已度。即",
    "X40n0717_009:0271a07": "應滅擯。若畜生變人形來。不得度與出家。不得度",
    "X40n0717_009:0271a08": "五逆罪人。及無男根者。有三種人不得具足戒。不",
    "X40n0717_009:0271a09": "自稱字。不肯稱和尚名。不乞戒。復有三種人不得",
    "X40n0717_009:0271a10": "戒。謂著俗服。外道衣。莊嚴身具。不得受眠醉狂瞋",
    "X40n0717_009:0271a11": "恚者戒。如是截手足耳鼻。根卵臂肘指。及常患疥",
    "X40n0717_009:0271a12": "瘡。若死相現。若身&#x766F;。若身如女人。有名籍。避官租",
    "X40n0717_009:0271a13": "賦。身駮。尖頭。背壞。鋸齒。蟲身。蟲頭。若髮痶瘓。曲指。",
    "X40n0717_009:0271a14": "六指。縵指。一卵。無卵。或[癲-真+秀]。內曲。外曲。上氣病。[病-丙+(工/矢)]病。",
    "X40n0717_009:0271a15": "吐沫病。癩&#x7655;。白癩。乾痟。癲狂。及諸苦惱。青眼。黃眼。",
    "X40n0717_009:0271a16": "赤眼。爛眼。紅眼。&#x7796;眼。水精眼。極深眼。三角眼。獼猴",
    "X40n0717_009:0271a17": "眼。大張眼。凸眼。一眼。睞眼。邪眼。瞋怒眼。瞷眼。瘡眼。",
    "X40n0717_009:0271a18": "斑眼。身臊。若患婬瘡。或&#x7602;。聾。跛。曳&#x811A;。捲足指。一手。",
    "X40n0717_009:0271a19": "一足。一耳。無髮。無毛。無齒。青髮。黃髮。白髮。太長。太",
    "X40n0717_009:0271a20": "短。婦女&#x28114;。象馬牛&#x732A;羊鹿蛇魚鳥頭。一頭。乃至多",
    "X40n0717_009:0271a21": "頭。一切青黃黑赤白色。風病。熱病。痰&#x764A;病。癖病。喉",
    "X40n0717_009:0271a22": "戾。唇缺。無舌。身前凸。後凸。內病。外病。當臥不轉病。",
    "X40n0717_009:0271a23": "似老極形。失威儀行。不知好惡。下至一切汙辱眾",
    "X40n0717_009:0271a24": "僧者。並不得度。若從不持戒和尚受具足。不知者",
    "X40n0717_009:0271b01": "得戒。知者不得戒。若有八難事。及餘因緣。二人。三",
    "X40n0717_009:0271b02": "人。聽一時作羯磨受具足戒。不得過。過即不得戒。",
    "X40n0717_009:0271b03": "以非法故。眾僧得罪。若受具足。乃至先須臾時。名",
    "X40n0717_009:0271b04": "為上座。若二三人同時羯磨。便無大小。不互禮敬。",
    "X40n0717_009:0271b05": "若和尚及足數人不現前離見聞處。或在界外。皆",
    "X40n0717_009:0271b06": "不名受具足。若先不與沙彌戒。便受具戒。得戒。眾",
    "X40n0717_009:0271b07": "僧有犯。若在中國。不滿十僧。不得受大戒。若在邊",
    "X40n0717_009:0271b08": "國。聽持律五人。得受大戒。父母不聽。不得度令出",
    "X40n0717_009:0271b09": "家。若在僧伽藍中剃髮。當白一切僧。若不得和合。",
    "X40n0717_009:0271b10": "當房房語令知。若不滿二十。若減十二能驅烏。持",
    "X40n0717_009:0271b11": "戒。一食者。聽度令出家。於二師前。阿闍梨授與十",
    "X40n0717_009:0271b12": "戒。名為沙彌也(薩婆多論云。年六十。不得受大戒。設師僧強授。亦不得戒。惟聽為沙",
    "X40n0717_009:0271b13": "彌。七歲已下。亦不聽度。若度受戒。二俱惡作。若先請和尚受十戒法。和尚不現前。亦得十戒。和尚若死。聞",
    "X40n0717_009:0271b14": "不得戒。不聞得戒。若白四羯磨受具足戒。和尚不現前。不得戒。以僧數不滿故。若僧數滿。設不現前。亦得",
    "X40n0717_009:0271b15": "受戒。雜事律云。不得四人同時受近圓。何以故。非眾為眾而作羯磨。理相違故。五分律云。先到受戒處者。",
    "X40n0717_009:0271b16": "應先與受戒。若二人俱到。年大者先受。若同年。和尚大者。先受。若和尚復同。應一時羯磨。先稱名者先受。",
    "X40n0717_009:0271b17": "三人亦如是。餘事亦得羯磨三人。一切不得羯磨四人。若二師罷道。後來就弟子求出家受具。先弟子應",
    "X40n0717_009:0271b18": "與衣&#x9262;助使得成。亦聽即與作師。彼更受戒者。應如法敬師。薩婆多論云。凡受戒法。先與說法引導開解。",
    "X40n0717_009:0271b19": "令於一切眾生上起慈愍心。即得增上心。便得增上戒。內法傳云。其受戒竟。次即本師為指戒本令識罪",
    "X40n0717_009:0271b20": "相。方教誦戒。既其熟已。誦大律藏。日日誦過。旦旦試之。誦律藏了。方學經論。豈有欲受之時。非常勞倦。亦",
    "X40n0717_009:0271b21": "既得已。戒不關懷。有始無終。可惜之甚。自有一會求受。受已。不重參師。不誦戒經。不披律典。&#x8657;沾法位。自",
    "X40n0717_009:0271b22": "損損他。若此之流。成滅法者。故律文云。寧作屠兒。不授他具戒。捨而不教也。西國相承。事師之禮。初夜後",
    "X40n0717_009:0271b23": "夜。到其師所。師乃遣弟子安坐。三藏之中。隨時教授。若事若理。不令空過。察其戒行。勿使虧違。知有所犯。",
    "X40n0717_009:0271b24": "即令治懺。弟子方乃為師按摩身體。襞疊衣裳。或時掃拭房庭。觀蟲進水。片有所作。咸皆代為。期則敬上",
    "X40n0717_009:0271c01": "之禮也。若門徒有病。即皆躬自抱持湯藥所須。憂同赤子。然佛法綱紀。以教誨為首。如輪王長子。攝養不",
    "X40n0717_009:0271c02": "輕。律有明言。寧容致慢。菩薩善戒經云。旃陀羅等。及以屠兒。雖行惡業。不能破壞如來正法。不必定墮三",
    "X40n0717_009:0271c03": "惡道中。為師不能教訶弟子。則破佛法。必墮地獄。優婆塞戒經云。寧受惡戒。一日中斷無量命根。終不畜",
    "X40n0717_009:0271c04": "養弊惡弟子。不能調伏。何以故。是惡律儀。殃齊自身。畜惡弟子。不能教誨。乃令無量眾生作惡。能謗無量",
    "X40n0717_009:0271c05": "善妙之法。壞和合僧。令多眾生作五無間。是故劇於惡律儀罪)。",
    "X40n0717_009:0271c06": "[0271c06] ○發起諍事戒第六十六",
    "X40n0717_009:0271c07": "[0271c07] 若比丘。知諍事如法懺悔已。後更發起者。波逸提。",
    "X40n0717_009:0271c08": "[0271c08] 釋曰。佛在舍衛國。六群&#x9B2C;諍如法滅已。後更發起。",
    "X40n0717_009:0271c09": "作是言。汝不善觀。不成觀。不善解。不成解。不善滅。",
    "X40n0717_009:0271c10": "不成滅。令僧未有諍事。而有諍事起。已有諍事。而",
    "X40n0717_009:0271c11": "不除滅。諸比丘察知其故。白佛結戒。知者。若自了",
    "X40n0717_009:0271c12": "知。若他語知。諍事者。以此事故。諍競由是而生。諍",
    "X40n0717_009:0271c13": "有四種。謂言諍。覓諍。犯諍。事諍。詳如後釋。如法者。",
    "X40n0717_009:0271c14": "謂如法。如律。如佛所教。懺悔已者。謂其事善除滅",
    "X40n0717_009:0271c15": "竟。後更發起者。謂其諍已滅。復以不善心而發舉",
    "X40n0717_009:0271c16": "之。令不止息也。是中犯者。知如法滅已。更發起言。",
    "X40n0717_009:0271c17": "不善觀。不成觀。乃至不成滅。說而了了墮罪。不了",
    "X40n0717_009:0271c18": "了惡作。若餘&#x9B2C;諍罵詈。若自諍事。若共非受具人",
    "X40n0717_009:0271c19": "&#x9B2C;諍。更發起者。盡惡作。如法滅。如法滅想。墮罪。疑。",
    "X40n0717_009:0271c20": "惡作。不如法滅。如法滅想。及疑。皆惡作。尼同犯。下",
    "X40n0717_009:0271c21": "三眾惡作。不犯者。先不知如法滅。及實不如法滅。",
    "X40n0717_009:0271c22": "[0271c22] ○與賊伴同行戒第六十七",
    "X40n0717_009:0271c23": "[0271c23] 若比丘。知賊伴。結要共同道行。乃至一村間。波逸提。",
    "X40n0717_009:0271c24": "[0271c24] 釋曰。佛在舍衛國。六群從舍衛至毗舍離。有私度",
    "X40n0717_009:0272a01": "關賈客伴。輿之同行。俱為守關人所捉。佛為結戒。",
    "X40n0717_009:0272a02": "賊伴者。謂竊盜劫奪。及偷關稅人。若還。若去也。結",
    "X40n0717_009:0272a03": "要者。謂共期約。至城。若村也。同道行者。謂共為伴",
    "X40n0717_009:0272a04": "侶。同在村間。處處道路。而行也。乃至一村間者。謂",
    "X40n0717_009:0272a05": "下至行一村間道。亦得本罪。是中犯相輕重。如共",
    "X40n0717_009:0272a06": "婦女同行戒說。餘四眾得罪同上。不犯者。不知。不",
    "X40n0717_009:0272a07": "共結伴。及力勢持縛等(僧祇律云。若中道覺知是賊。是時不得即便捨離。且",
    "X40n0717_009:0272a08": "隨順去。至近聚落方便捨去。若賊覺者。應語言。長壽。我正到此耳。若與反叛負債人共行。越毗尼罪。五分",
    "X40n0717_009:0272a09": "云。共惡比丘期行。惡作。若諸難緣共期行不犯。根本律云。若以賊為防援引導人。若迷失道。彼來指示。雖",
    "X40n0717_009:0272a10": "同道。不犯)。",
    "X40n0717_009:0272a12": "四分戒本如釋卷第九",
    "X40n0717_009:0272a14": "音釋",
    "X40n0717_009:0272a15": "灒[0272a15] 音贊。同濺。",
    "X40n0717_009:0272a16": "&#x766F;[0272a16] 音渠。瘦也。",
    "X40n0717_009:0272a17": "駮[0272a17] 音博。斑駮也。",
    "X40n0717_009:0272a18": "痶瘓[0272a18] 上音&#x6C97;。下音喚。病貌。",
    "X40n0717_009:0272a19": "癩[0272a19] 音頹。陰病。",
    "X40n0717_009:0272a20": "睞[0272a20] 音賚。旁視。",
    "X40n0717_009:0272a21": "瞷[0272a21] 音閑。一目白。",
    "X40n0717_009:0272a22": "癖[0272a22] 音僻。腹病。",
    "X40n0717_009:0272a23": "茜[0272a23] 音倩。染絳之草。"
}