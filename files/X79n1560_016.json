{
    "X79n1560_016:0524b03": "禪林僧寶傳卷第十六",
    "X79n1560_016:0524b05": "宋明白庵居沙門 惠洪 撰",
    "X79n1560_016:0524b06": "廣慧璉禪師",
    "X79n1560_016:0524b07": "[0524b07] 禪師名元璉者閩人也。得法於首山念禪師。住汝州",
    "X79n1560_016:0524b08": "廣慧寺。璉褊顱廣顙。瞻視凝遠。望見令人意消。&#x751E;謂",
    "X79n1560_016:0524b09": "眾曰。我在先師會中。見舉竹篦子問省驢漢曰。喚作",
    "X79n1560_016:0524b10": "篦子即觸。不喚作篦子即背。作麼生。省近前掣得。擲",
    "X79n1560_016:0524b11": "地上云。是什麼。先師云瞎。省從此悟入。我道省驢漢。",
    "X79n1560_016:0524b12": "悟即大殺悟。要且未盡先師意旨。遮箇說話。須是到",
    "X79n1560_016:0524b13": "此田地。方相委悉。情見未忘者。豈免疑謗。又見智門",
    "X79n1560_016:0524b14": "綱宗歌曰。胡蜂不戀舊時窠。猛將那肯家中死。曰祚",
    "X79n1560_016:0524b15": "兄消許多氣力作麼。我尋常說禪。如手中扇子。舉起",
    "X79n1560_016:0524b16": "便有風。不舉一點也無。既稱宗師。&#x5374;以實法與人。好",
    "X79n1560_016:0524b17": "將一把火照看。與麼開口。面皮厚多少。巖頭云。若以",
    "X79n1560_016:0524b18": "實法與人。土也消不得。知麼。究取好。莫面面相&#x89B7;。在",
    "X79n1560_016:0524b19": "此作麼。內翰秘書監知郡。楊億大年問曰。承云一切",
    "X79n1560_016:0524b20": "罪業。皆因財寶所生。勸人&#x758E;於財利。況南閻眾生。以",
    "X79n1560_016:0524b21": "財為命。邦國以財聚人。教中有財法二施。何得勸人",
    "X79n1560_016:0524b22": "&#x758E;財乎。璉曰。幡竿尖上鐵籠頭。大年曰。海壇馬子似",
    "X79n1560_016:0524b23": "驢大。璉曰。楚雞不是丹山鳳。大年曰。佛滅二千年。比",
    "X79n1560_016:0524b24": "丘少&#x6159;媿。大年&#x751E;書寄內翰李公維。敘師承本末。其",
    "X79n1560_016:0524c01": "詞曰。病夫夙以頑憃。獲受獎顧。預聞南宗之旨。久陪",
    "X79n1560_016:0524c02": "上國之游。動靜咨詢。周旋策發。俾其刳心之有詣。牆",
    "X79n1560_016:0524c03": "面之無&#x6159;者。誠出席間床下矣。矧又故安公大師。每",
    "X79n1560_016:0524c04": "垂誘導。自雙林影滅。隻履西歸。中心浩然。罔知所旨。",
    "X79n1560_016:0524c05": "仍歲沈痼。神慮迷恍。殆及小間再辯方位。又得雲門",
    "X79n1560_016:0524c06": "諒公大士。見顧蒿蓬。諒之旨趣。正與安公同轍。&#x7ADD;自",
    "X79n1560_016:0524c07": "廬山歸宗雲居而來。皆是法眼之流裔。去年假守茲",
    "X79n1560_016:0524c08": "郡。適會廣慧禪伯。實嗣南院念。念嗣風穴。風穴嗣先",
    "X79n1560_016:0524c09": "南院。南院嗣興化興化。嗣臨濟。臨濟嗣黃蘗。黃蘗嗣",
    "X79n1560_016:0524c10": "先百丈海。海嗣馬祖。馬祖嗣讓和尚。即曹谿之長嫡",
    "X79n1560_016:0524c11": "也。齋中務簡。退食多暇。或坐邀而至。或命駕從之。請",
    "X79n1560_016:0524c12": "叩無方。蒙滯俱釋。半歲之後。曠然弗疑。如忘忽記。如",
    "X79n1560_016:0524c13": "睡忽覺。平昔礙膺之物。嚗然自落。積劫未明之事。廓",
    "X79n1560_016:0524c14": "爾現前。固亦決擇之洞分。應接之無蹇矣。重念先德。",
    "X79n1560_016:0524c15": "率多參尋。如雪峰九度上洞山。三度上投子。遂嗣德",
    "X79n1560_016:0524c16": "山。臨濟得法於大愚。終承黃蘗。雲岩蒙道吾訓誘。乃",
    "X79n1560_016:0524c17": "為藥山之子。丹霞承馬祖印可。而作石頭之裔。在古",
    "X79n1560_016:0524c18": "多有。于理無嫌。病夫今繼紹之緣。實屬於廣慧。而提",
    "X79n1560_016:0524c19": "激之自。良出於鼇&#x5CEF;也。忻幸忻幸。大年所敘。詳悉如",
    "X79n1560_016:0524c20": "此。豈欲自著於禪林乎。予恨其手編傳燈錄。至首山",
    "X79n1560_016:0524c21": "之嗣。獨載汾陽。而不錄廣慧機語。何也。",
    "X79n1560_016:0524c22": "[0524c22] 贊曰。廣慧機緣語句。雖不多見。然&#x751E;一臠知鼎味。大",
    "X79n1560_016:0524c23": "率如刀斫水不。見痕縫。真可謂作家宗師也。平生說",
    "X79n1560_016:0524c24": "法。如雲雨。暮年止得一楊大年。魯國儒生。何其少哉。",
    "X79n1560_016:0525a01": "翠巖芝禪師",
    "X79n1560_016:0525a02": "[0525a02] 禪師名守芝。太原王氏子也。少棄家。依(或作於)潞州承",
    "X79n1560_016:0525a03": "天寺。試法華經得度。為大僧。講金剛般若經。名滿三",
    "X79n1560_016:0525a04": "河。學者追崇之。時昭禪師出世汾水。芝疑之往觀焉。",
    "X79n1560_016:0525a05": "投誠入室。特受印可。南游住高安大愚。升座揭香合",
    "X79n1560_016:0525a06": "子曰。明頭來明頭合。暗頭來暗頭合。若道得。天下橫",
    "X79n1560_016:0525a07": "行。道不得。且合&#x5374;。僧問。一切有為法。如夢幻泡影。真",
    "X79n1560_016:0525a08": "實事請師舉。芝曰。兩&#x53DA;不同。向下文長。又問。滿身是",
    "X79n1560_016:0525a09": "眼。口在什麼處。芝曰。三跳。進曰。不會。芝曰。章底詞秋",
    "X79n1560_016:0525a10": "罷。歌韻向春生。大眾僧俗中。皆有奇人。且如本朝楊",
    "X79n1560_016:0525a11": "大年。偈曰。八角磨盤空裏走。金毛師子變作狗。擬欲",
    "X79n1560_016:0525a12": "藏身北斗中。應須合掌南辰後。要會麼。一偈播諸方。",
    "X79n1560_016:0525a13": "塞斷衲僧口。又曰。魯祖見僧來。便面壁。南泉曰。我尋",
    "X79n1560_016:0525a14": "常向師僧道。未具胞胎已前會取。尚不得一箇半箇。",
    "X79n1560_016:0525a15": "大愚即不然。未具胞胎前會得。打折你腰。密諫李公",
    "X79n1560_016:0525a16": "守南昌。請住西山翠岩。開堂祝聖曰。睿算增延。法輪",
    "X79n1560_016:0525a17": "常轉。且道法輪如何轉。會麼。須彌頂上笑翻身。&#x5374;來",
    "X79n1560_016:0525a18": "堂中疊足坐。阿呵呵。是什麼。飯籮裏坐&#x5374;受餓。和泥",
    "X79n1560_016:0525a19": "合水。且與麼過。上士聞之熙熙。下士聞之肯可。思量",
    "X79n1560_016:0525a20": "&#x5374;成口過。要會麼。一六三四二。直言曲七一。桃李火",
    "X79n1560_016:0525a21": "中開。黃昏後日出。芝譏呵學者。寡聞得少為足。曰。汾",
    "X79n1560_016:0525a22": "陽有十智同真法門。鍛佛祖鉗鎚。今時禪者。姿質不",
    "X79n1560_016:0525a23": "妙。莫有成器者。僧問。如何是十智同真。芝曰。先師言。",
    "X79n1560_016:0525a24": "夫說法者。須具十智同真。若不具十智同真。邪正不",
    "X79n1560_016:0525b01": "辨。緇素不分。不能與人為眼目。決斷是非。如鳥飛空",
    "X79n1560_016:0525b02": "而折翼。如箭射的而斷弦。弦斷故射的不中。翼折故",
    "X79n1560_016:0525b03": "空不可飛。弦壯翼牢。空的俱徹。作麼生是十智同真。",
    "X79n1560_016:0525b04": "如今一切點出。一同一質。二同大事。三總同參。四同",
    "X79n1560_016:0525b05": "真智(或云志)。五同&#x5FA7;普。六同具足。七同得失。八同生殺。",
    "X79n1560_016:0525b06": "九同音吼。十同得入。先師又曰。與什麼人同得入。與",
    "X79n1560_016:0525b07": "誰同音吼。作麼生是同生殺。什麼物同得失。阿那箇",
    "X79n1560_016:0525b08": "同具足。是什麼同&#x5FA7;普。何人同真志(或作智)。孰能總同",
    "X79n1560_016:0525b09": "參。那箇同大事。何物同一質。有點得出底麼。點得出",
    "X79n1560_016:0525b10": "者。不&#x6061;慈悲。點不出者。未有參學眼在。切須辯取。要",
    "X79n1560_016:0525b11": "識是非。面目見在。芝曰。先師曰。要識是非。面目見在。",
    "X79n1560_016:0525b12": "也大省力。後生晚學。刺頭向言句裏。貪&#x7740;義味。如驢",
    "X79n1560_016:0525b13": "舐尿處。棒打不回。&#x8462;為不廣求知識。&#x5FA7;歷門風。多是",
    "X79n1560_016:0525b14": "得一言半句。便點頭咽唾。道已了辦。上座大有未穩",
    "X79n1560_016:0525b15": "當處在。先師有十五家宗風歌。號曰廣智。其詞曰。大",
    "X79n1560_016:0525b16": "道不說有高低。真空那肯涉離微。大海吞流同增減。",
    "X79n1560_016:0525b17": "妙&#x5CEF;高聳總擎持。萬派千谿皆渤澥。七金五嶽盡須",
    "X79n1560_016:0525b18": "彌。玉毫金色傳燈後。二三四七普聞知。信衣息。廣開",
    "X79n1560_016:0525b19": "機。諸方老宿任施為。識心是本從頭說。迷心逐物&#x5374;",
    "X79n1560_016:0525b20": "生疑。芝曰。此敘宗旨也。或直指。或巧施。解道前綱出",
    "X79n1560_016:0525b21": "後機。旨趣分明明似鏡。盲無慧目不能窺。明眼士。見",
    "X79n1560_016:0525b22": "精微。不言勝負墜愚癡。物物會同流智水。門風逐便",
    "X79n1560_016:0525b23": "示宗枝。即心佛。非心佛。歷世明明無別物。即此真心",
    "X79n1560_016:0525b24": "是我心。猶是機權出。芝曰。此敘馬祖宗派也。或五位。",
    "X79n1560_016:0525c01": "或三路。施設隨根巧回互。不觸當今是本宗。展手通",
    "X79n1560_016:0525c02": "玄無佛祖。芝曰。此敘洞上宗派也。或君臣。或父子。量",
    "X79n1560_016:0525c03": "器方圓無彼此。士庶公侯一道平。愚智賢豪明漸次。",
    "X79n1560_016:0525c04": "芝曰。此敘石霜宗派也。有時敲。有時唱。隨根問答談",
    "X79n1560_016:0525c05": "諦當。應接何曾失禮儀。淺解之流&#x5374;生謗。或雙明。或",
    "X79n1560_016:0525c06": "單說。只要當鋒利禪悅。開權不為&#x9B2C;聰明。舒光只要",
    "X79n1560_016:0525c07": "辯賢哲。有圓相。有默論。千里持來目視瞬。萬般巧妙一",
    "X79n1560_016:0525c08": "圓空。爍迦羅眼通的信。芝曰。此敘溈仰宗派也。或全",
    "X79n1560_016:0525c09": "提。或全用。萬象森羅實不共。青山不礙白雲飛。隱隱",
    "X79n1560_016:0525c10": "當臺透金鳳。芝曰。此敘石頭藥山宗派也。象骨鏡。地",
    "X79n1560_016:0525c11": "藏月。玄沙崇壽照無闕。因公致問指歸源。旨趣來人",
    "X79n1560_016:0525c12": "明皎潔。芝曰。此敘雪&#x5CEF;地藏宗派也。或稱提。或拈掇。",
    "X79n1560_016:0525c13": "本色衲僧長擊發。句裏明人事最精。好手還同楔出",
    "X79n1560_016:0525c14": "楔。或&#x64E1;薦。或垂手。切要心空易開口。不識先人出大",
    "X79n1560_016:0525c15": "悲。管燭之徒照街走。芝曰。此敘雲門宗派也。德山棒。",
    "X79n1560_016:0525c16": "臨濟喝。獨出乾坤解橫&#x62BA;。從頭誰管亂區分。多口阿",
    "X79n1560_016:0525c17": "師不能說。臨機縱。臨機奪。迅速機鋒如電掣。乾坤只",
    "X79n1560_016:0525c18": "在掌中持。竹木精靈腦劈裂。或賓主。或料揀。大展禪",
    "X79n1560_016:0525c19": "宗辯正眼。三玄三要用當機。四句百非一齊鏟。勸同",
    "X79n1560_016:0525c20": "袍。莫強會。少俊依前或窒礙。不知宗脈莫漫汗。永劫",
    "X79n1560_016:0525c21": "長沈生死海。難逢難遇又難聞。猛烈身心快通泰。芝",
    "X79n1560_016:0525c22": "曰。此敘德山臨濟宗派也。慈明有善侍者。號稱明眼",
    "X79n1560_016:0525c23": "悅。聞芝之風。自石霜至大愚入室。芝趯出履一隻。善",
    "X79n1560_016:0525c24": "退身而立。芝俯取履。善&#x8F19;踏倒。芝起面壁。以手點津。",
    "X79n1560_016:0526a01": "連畫其壁三。善瞠立其後。芝旋轉以履打。至法堂。善",
    "X79n1560_016:0526a02": "曰。與麼為人。瞎&#x5374;一城人眼在。又有僧。稱講金剛經。",
    "X79n1560_016:0526a03": "問曰。如是信解。不生法相如何。時有狗臥繩&#x7240;前。芝",
    "X79n1560_016:0526a04": "趯之。狗起去。問僧解麼。僧曰不解。芝曰。若解即成法",
    "X79n1560_016:0526a05": "相。作偈曰。沙裏無油事可哀。翠岩嚼飯餵嬰孩。一朝",
    "X79n1560_016:0526a06": "好惡知端的。始覺從前滿面&#x7070;。嘉祐之初示寂。塔于",
    "X79n1560_016:0526a07": "西山。",
    "X79n1560_016:0526a08": "[0526a08] 贊曰。大愚翠岩皆余故園。少時往來兩山之間。有老",
    "X79n1560_016:0526a09": "衲大父友也。言芝無恙時事曰。眾未&#x751E;登三十輩。屋",
    "X79n1560_016:0526a10": "老常以木拄將傾處。過者疑將壓焉。芝提笠日走。城",
    "X79n1560_016:0526a11": "郭村落。寺如傳舍。粥飯亦有不繼時。追繹其高韻。作",
    "X79n1560_016:0526a12": "偈曰。廬山殿閣如生成。食堂處處禪&#x7240;折。我此三門",
    "X79n1560_016:0526a13": "如冷&#x7070;。盡日長廊卷風葉。"
}