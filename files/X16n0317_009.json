{
    "X16n0317_009:0729b19": "大佛頂如來密因修證了義諸菩薩萬行首楞嚴經",
    "X16n0317_009:0729b20": "正見卷第九",
    "X16n0317_009:0729b21": "住婁東古興福禪寺沙門　濟時　述",
    "X16n0317_009:0729b22": "△二色界六。色是色質。梵是淨義。謂離欲界苦障",
    "X16n0317_009:0729b23": "之麤色。得生梵世勝妙之淨色。淨色是四禪之果",
    "X16n0317_009:0729b24": "相。十八天之共趣。故名色界。然既有色質。宛成心",
    "X16n0317_009:0729c01": "垢。以未即一心。假有表色為因故爾。即有禪智。非",
    "X16n0317_009:0729c02": "是聖乘無漏智禪。乃是凡夫有漏智禪也。今就果",
    "X16n0317_009:0729c03": "辨義。亦有差降。釋見下文。",
    "X16n0317_009:0729c04": "阿難世間一切所修心人(至)諸漏不動名為初禪。",
    "X16n0317_009:0729c05": "阿難下揀非正禪。但能下明梵眾禪行。謂學道須",
    "X16n0317_009:0729c06": "具正知正見。直下了明自心。此即是智慧。因了心",
    "X16n0317_009:0729c07": "不生惑。此即是禪定。今則不然。不假禪那不修智",
    "X16n0317_009:0729c08": "慧。但執身無欲。乃至想念俱無者。是則斷欲界繫。",
    "X16n0317_009:0729c09": "生於梵世。為梵眾天。梵眾。即天之眾庶也。欲習下",
    "X16n0317_009:0729c10": "明梵輔禪行。前則想念俱無。即心是定。今則不但",
    "X16n0317_009:0729c11": "心定。兼攝律儀。律儀即戒也。內定外戒。愛樂隨順。",
    "X16n0317_009:0729c12": "堪輔心王。名梵輔天。梵輔。即天之輔弼也。身心下",
    "X16n0317_009:0729c13": "明大梵禪行。身心妙圓。定也。威儀不缺。戒也。加以",
    "X16n0317_009:0729c14": "明悟。慧也。三學既備。能統梵眾。名大梵天。即初禪",
    "X16n0317_009:0729c15": "天之主也。阿難下結示。初禪名離生喜樂地者。離",
    "X16n0317_009:0729c16": "欲念生。故說苦惱不能逼。得心清淨。故說諸漏不",
    "X16n0317_009:0729c17": "能動雖非正修三摩地。比之下界。則已超過。得諸",
    "X16n0317_009:0729c18": "漏不動。故云勝流。問三學既備。豈非是正修耶。曰。",
    "X16n0317_009:0729c19": "不然。此之勝流。俱有所執。初則執身不動。次執行",
    "X16n0317_009:0729c20": "不動。三執見不動。心地既有所執。焉得真耶。此但",
    "X16n0317_009:0729c21": "得欲界麤散不動。未到無生地。故說非是正修也。",
    "X16n0317_009:0729c22": "△二禪天。",
    "X16n0317_009:0729c23": "阿難其次梵天統攝梵人(至)麤漏已伏名為二禪。",
    "X16n0317_009:0729c24": "阿難下明少光禪行。統攝梵人。即前大梵也。以大",
    "X16n0317_009:0730a01": "梵是三學圓備。能統梵眾。今則定相轉勝。發得光",
    "X16n0317_009:0730a02": "用。故曰寂湛生光。葢前有覺有觀為礙。光不得用。",
    "X16n0317_009:0730a03": "今離覺觀。以光為音。但定光初發。故名少光天也。",
    "X16n0317_009:0730a04": "光光下明無量光天禪行。且既以光為用。即用是",
    "X16n0317_009:0730a05": "無盡矣。以無盡之光。映十方界者。便見光之勝也。",
    "X16n0317_009:0730a06": "言徧成琉璃者。正見光之淨也。其光如是最勝。如",
    "X16n0317_009:0730a07": "是明淨。故名無量光天也。吸持下明光音天禪行。",
    "X16n0317_009:0730a08": "前但任其光用。不能迴光返照。以成教益。今得迴",
    "X16n0317_009:0730a09": "光返照以明其理。故曰吸持圓光。成就教體。是謂",
    "X16n0317_009:0730a10": "教益也。何者以光為開示。然非言說。故云清淨。以",
    "X16n0317_009:0730a11": "光為教化。化是不窮。故云無盡。得是清淨無盡之",
    "X16n0317_009:0730a12": "用。非光音而何。故名光音也。阿難下結示。二禪天。",
    "X16n0317_009:0730a13": "名定生喜樂地者。良由光從定生。故不藉餘支。所",
    "X16n0317_009:0730a14": "得極喜。故憂懸不得逼。雖非正修三摩地。比之初",
    "X16n0317_009:0730a15": "禪則已勝過。伏得粗漏。故曰勝流。問。前來執心謂",
    "X16n0317_009:0730a16": "之非真良是。今說光由定生。豈亦非真耶。曰。不然",
    "X16n0317_009:0730a17": "定即心也。光即相也。有心可擬。有相可喜。既有心",
    "X16n0317_009:0730a18": "相擬議可喜。焉得真乎。此但伏得麤漏。未得真無",
    "X16n0317_009:0730a19": "漏。故說非是正修也。△三禪天。",
    "X16n0317_009:0730a20": "阿難如是天人(至)歡喜畢具名為三禪。",
    "X16n0317_009:0730a21": "阿難下明少淨禪行。如是指上光音天也。因定生",
    "X16n0317_009:0730a22": "光。因光露妙。妙即理也。從理操進成行。滅是喜支。",
    "X16n0317_009:0730a23": "而通寂樂。是其禪相。大抵心地既寂。滅相亦不起。",
    "X16n0317_009:0730a24": "淨境界現前。故名少淨天也。淨空下明無量淨天",
    "X16n0317_009:0730b01": "禪行。身無妄動曰輕。心不緣境曰安。由淨空現前。",
    "X16n0317_009:0730b02": "見是無際。得無量性淨之樂。是其禪相。故名無量",
    "X16n0317_009:0730b03": "淨天也。世界下明徧淨天禪行。世界。淨空也。身心。",
    "X16n0317_009:0730b04": "寂樂也。若見世界是淨空。身心是寂樂。是二相也。",
    "X16n0317_009:0730b05": "偏而未圓。今見身心世界總一圓融。無往非是。由",
    "X16n0317_009:0730b06": "是淨德成就。得徧淨之樂。是其禪相。故名徧淨天",
    "X16n0317_009:0730b07": "也。阿難下結示。三禪名離喜妙樂地者。葢初禪離",
    "X16n0317_009:0730b08": "欲界生故喜。二禪得定生故喜。三禪離喜故樂。離",
    "X16n0317_009:0730b09": "是喜支。而生淨妙。故云具大隨順。即是隨性所安",
    "X16n0317_009:0730b10": "為樂也。然則雖非正修三摩地。比之前二。已是超",
    "X16n0317_009:0730b11": "越。歡喜畢見。故曰勝流。問。三禪憂喜不到。獨任一",
    "X16n0317_009:0730b12": "心。云何非正修耶。曰。不然。見世界是淨空。見身心",
    "X16n0317_009:0730b13": "是寂樂。若見圓融。猶執一心。焉得為真乎。此但見",
    "X16n0317_009:0730b14": "得心中本具是樂。不必更生心為樂。以所見是心",
    "X16n0317_009:0730b15": "故說非是正修也。△四禪天。",
    "X16n0317_009:0730b16": "阿難復次天人不逼身心(至)功用純熟名為四禪。",
    "X16n0317_009:0730b17": "阿難下明福生禪行。夫心地有因必生。生必為苦。",
    "X16n0317_009:0730b18": "是下界之相也。三禪苦因已盡。是無逼於身心。而",
    "X16n0317_009:0730b19": "得寂滅樂也。然苦樂是對待法。樂極生哀。自然之",
    "X16n0317_009:0730b20": "理也。據此三禪所得樂支。亦非常住。故曰樂非常",
    "X16n0317_009:0730b21": "住。久必壞生。今第四禪。苦樂二支不生。粗重之相",
    "X16n0317_009:0730b22": "已滅。是謂捨念清淨矣。得念捨福生。故名福生天。",
    "X16n0317_009:0730b23": "捨心下。明福愛禪行。心淨為安。心安為福。大槩有",
    "X16n0317_009:0730b24": "念則有遮。離念則無遮。今苦樂二無。心地清淨。與",
    "X16n0317_009:0730c01": "定圓融。心安是福。故名福愛天。言窮未來際者。乃",
    "X16n0317_009:0730c02": "指後二天說也。謂今日所生福愛是因。後生彼天",
    "X16n0317_009:0730c03": "是果。果是無盡。故言未來際爾。阿難下明廣果禪",
    "X16n0317_009:0730c04": "行。又福愛中有二岐路。一直道。從初禪至第四禪。",
    "X16n0317_009:0730c05": "中間不夾異計。以淨光為因。得廣福現前為果。故",
    "X16n0317_009:0730c06": "名廣果天。若於下。二迂道。從初伏惑。夾雜異計。忻",
    "X16n0317_009:0730c07": "上厭下。以捨心相續。研窮至身心斷滅。故名無想",
    "X16n0317_009:0730c08": "天。此天壽命五百劫。於初半劫有忻厭心在。至後",
    "X16n0317_009:0730c09": "半劫心方息滅。雖滅亦未是真滅也。以不悟自心",
    "X16n0317_009:0730c10": "無生。而以生滅為因故爾。阿難下結示。四禪名捨",
    "X16n0317_009:0730c11": "念清淨者。葢欲界是苦。三禪是樂。四禪苦樂不到",
    "X16n0317_009:0730c12": "是為不動地。雖非正修三摩地。比之三禪已是最",
    "X16n0317_009:0730c13": "勝。得定慧平等。功用純熟。故曰勝流。問。苦樂不到",
    "X16n0317_009:0730c14": "諸念不生。何為非正修耶。曰不然。以生滅為因。即",
    "X16n0317_009:0730c15": "入勝定。是有所得心故。設得無心。暫伏麤浮。全是",
    "X16n0317_009:0730c16": "妄想故。此但有功用行。非無功用道。故說非是正",
    "X16n0317_009:0730c17": "修也。△五不還天。",
    "X16n0317_009:0730c18": "阿難此中復有五不還天(至)世間麤人所不能見。",
    "X16n0317_009:0730c19": "阿難下總標。梵語禪那。此云靜慮。靜慮猶如空室",
    "X16n0317_009:0730c20": "孤燈。最極寂靜者也。然有聖人禪。有凡夫禪。凡夫",
    "X16n0317_009:0730c21": "他不見理。但伏得下界粗欲。帶忻厭心而修。是謂",
    "X16n0317_009:0730c22": "有漏禪也。若聖人他先悟理。謂之預流果。進斷欲",
    "X16n0317_009:0730c23": "界六品惑。謂之一來果。復斷後三品惑。謂之不還",
    "X16n0317_009:0730c24": "果。今五不還天。即其人也。此五不還天。是第三果。",
    "X16n0317_009:0731a01": "斷盡欲界九品。是無苦支。斷盡色界各九品。是無",
    "X16n0317_009:0731a02": "樂支。得苦樂雙忘。心無所偶。故無卜居。因未盡第",
    "X16n0317_009:0731a03": "四禪惑。就捨念位中。別修別斷。謂之寄位修禪。故",
    "X16n0317_009:0731a04": "曰眾同分中。安立居處。然有五品不同。謂下中上",
    "X16n0317_009:0731a05": "品。上勝品。上極品。是謂五品也。阿難苦樂下別列。",
    "X16n0317_009:0731a06": "其一無煩天。心境相交曰鬬。鬬則心熱曰煩。又盛",
    "X16n0317_009:0731a07": "曰煩。微曰熱。今苦樂二支。畢竟永斷。鬬心不交。便",
    "X16n0317_009:0731a08": "是無煩矣。故名無煩天。其二無熱天。上雖無煩。猶",
    "X16n0317_009:0731a09": "是對前有煩而立也。今則機括獨行。則是無對。無",
    "X16n0317_009:0731a10": "對起則獨起。用則獨用。一道清虗便是無熱矣。故",
    "X16n0317_009:0731a11": "名無熱天。其三善見天。圓澄是照。妙見是用。當用",
    "X16n0317_009:0731a12": "即照。當照即用。是善能見也。故名善見天。又塵緣",
    "X16n0317_009:0731a13": "即是慧障。沉垢即是定障。此天不偏於定。故無定",
    "X16n0317_009:0731a14": "障。不偏於慧。故無慧障。便是定慧雙融也。其四善",
    "X16n0317_009:0731a15": "現天。且定慧既融。妙湛無私。得精見現前。故名善",
    "X16n0317_009:0731a16": "現天。又範土曰陶。鎔金曰鑄。總是鎔鍊到極淨處。",
    "X16n0317_009:0731a17": "改曰陶鑄無礙。其五色究竟天。究竟者。推極之意。",
    "X16n0317_009:0731a18": "幾是幾微之謂。推到幾微盡處。即是空性。推到空",
    "X16n0317_009:0731a19": "性邊際。即是色性。惟空與色。皆不可得。非全性而",
    "X16n0317_009:0731a20": "何。故名色究竟天。阿難下結示。此五不還天。皆是",
    "X16n0317_009:0731a21": "聖人所居。非諸凡夫有漏之心可能見也。且不特",
    "X16n0317_009:0731a22": "人所不見。即第四禪四王同位同界。尚只有欽聞",
    "X16n0317_009:0731a23": "況其餘者乎。葢凡界所修所伏是粗質。聖人所修",
    "X16n0317_009:0731a24": "所斷是細識。以其粗細不同。是故聖凡相遠。不能",
    "X16n0317_009:0731b01": "得見爾。△六總結。",
    "X16n0317_009:0731b02": "阿難是十八天獨行無交(至)自此已還名為色界。",
    "X16n0317_009:0731b03": "無交者。是不與世心相接也。獨行者。是獨能研窮",
    "X16n0317_009:0731b04": "聖理也。已上十八天。若凡若聖。所修不同。所證或",
    "X16n0317_009:0731b05": "異。然未出色籠。未盡形累。總名色界。是謂有所得",
    "X16n0317_009:0731b06": "心也。△三無色界。",
    "X16n0317_009:0731b07": "復次阿難從是有頂(至)名為非想非非想處。",
    "X16n0317_009:0731b08": "復次下總標。於色頂天分二岐路。謂定中獨照是",
    "X16n0317_009:0731b09": "有色。色與空鄰。故分二路。一根利者即出三界。二",
    "X16n0317_009:0731b10": "根鈍者入無色界。若於下明廻心人。初就根利者",
    "X16n0317_009:0731b11": "他發得智慧。見自性圓通。不住於有。不住於空。捨",
    "X16n0317_009:0731b12": "其小果而趨大乘。是謂廻心人也。若在下明空處",
    "X16n0317_009:0731b13": "定。二根鈍者亦有二種。一厭覺為礙滅身歸無。此",
    "X16n0317_009:0731b14": "即定性聲聞也。二厭色為患。伏惑入空。此即外道",
    "X16n0317_009:0731b15": "凡夫也。然其所趨雖異。其所報則同同滅色蘊。以",
    "X16n0317_009:0731b16": "空為依。故名空處定。諸礙下明識處定。言無礙則",
    "X16n0317_009:0731b17": "不依於色矣。言無滅則不依於空矣。既不依色。又",
    "X16n0317_009:0731b18": "不依空。唯留賴耶與末那爾。何則。以第七末那緣",
    "X16n0317_009:0731b19": "第八賴耶時。不緣第六色空粗相。但緣第六半分",
    "X16n0317_009:0731b20": "細識。葢第六是第八所藏。末那得以相緣也。故名",
    "X16n0317_009:0731b21": "識處定。空色下明無所有處定。前天空色雖亡。猶",
    "X16n0317_009:0731b22": "存於識。不知識亦是礙。今則識心都滅。則是空色",
    "X16n0317_009:0731b23": "識三法俱無矣。三法俱無。故曰寂然。所相既無。能",
    "X16n0317_009:0731b24": "相亦亡。故曰無往。如是十方寂然。心無所往。了無",
    "X16n0317_009:0731c01": "一法當情。故名無所有處定。識性下明非非想處",
    "X16n0317_009:0731c02": "定。不隨色空等緣。故曰識性不動。猶存細想令心",
    "X16n0317_009:0731c03": "滅識。故曰以滅窮研。且無盡是想。盡性是空。不存",
    "X16n0317_009:0731c04": "是無。非盡是有。總之以無盡之想。而窮盡性之空。",
    "X16n0317_009:0731c05": "故曰如存不存。乃成非有想也。又本是無想。而成",
    "X16n0317_009:0731c06": "究竟有想。故曰若盡非盡。乃成非非想也。故名非",
    "X16n0317_009:0731c07": "想非非想處定。△四總辨。",
    "X16n0317_009:0731c08": "此等窮空不盡空理(至)補特伽羅各從其類。",
    "X16n0317_009:0731c09": "此等下辨凡聖之別。已上四天。初則滅色歸空。次",
    "X16n0317_009:0731c10": "則滅空存識。三則滅識是無。四則非想亦非。是謂",
    "X16n0317_009:0731c11": "窮空也。大約空無可窮。窮則宛是心相。若為能盡",
    "X16n0317_009:0731c12": "耶。故曰不盡空理。然窮空有二種。一是聖乘。從不",
    "X16n0317_009:0731c13": "還天來。覺身為礙。消礙入空。至於無想者。是窮聖",
    "X16n0317_009:0731c14": "道也。彼不知色陰雖除。四陰猶在。即證聖理。終為",
    "X16n0317_009:0731c15": "小果。是鈍根人也。二是凡乘。從廣果天來。伏惑成",
    "X16n0317_009:0731c16": "空。至於非想者。是窮空不返也。彼不知色陰雖伏。",
    "X16n0317_009:0731c17": "四陰不辯。迷漏無聞。至五百劫外。業盡輪轉。是外",
    "X16n0317_009:0731c18": "道也。阿難下辯天王之正。大槩四空天。乃是善業",
    "X16n0317_009:0731c19": "之極果。天人之至地。彼業成熟。現境清升。彼業若",
    "X16n0317_009:0731c20": "盡。當從輪墜。然則一期現化升墜出入。皆有所主。",
    "X16n0317_009:0731c21": "別經明十地菩薩。多寄居天王。借位修行。以驗出",
    "X16n0317_009:0731c22": "禪入禪之相。遊戲三昧。成就佛事。以此觀之。彼諸",
    "X16n0317_009:0731c23": "天王等。又不可一槩以凡夫目之矣。阿難此四空",
    "X16n0317_009:0731c24": "天下結示。此四空天名無色界者。葢無色識爾。謂",
    "X16n0317_009:0732a01": "不緣於色故無身相。不緣於識故無心相。且既無",
    "X16n0317_009:0732a02": "身心而有界繫者。非蘊相耶。以四空但無色陰。而",
    "X16n0317_009:0732a03": "有餘陰在。但無粗識而有細識在。但無業果色而",
    "X16n0317_009:0732a04": "有定果色在。不然。彼四天無依。便為斷滅。是故定",
    "X16n0317_009:0732a05": "知此天依無色為界矣。然有界繫。斷非是真。以不",
    "X16n0317_009:0732a06": "了自心。逐妄業生。妄見三界。妄淪七趣。從人至天。",
    "X16n0317_009:0732a07": "從欲至空。總謂之三界二十五有也。補特伽羅此",
    "X16n0317_009:0732a08": "云數取趣。△七修羅趣。",
    "X16n0317_009:0732a09": "復次阿難是三界中(至)因溼氣有畜生趣攝。",
    "X16n0317_009:0732a10": "阿修羅或云須倫。皆訛也。正名阿素洛。舊翻無端",
    "X16n0317_009:0732a11": "正。男醜女端正故。新翻非天。報與天同而實非天",
    "X16n0317_009:0732a12": "也。然有四種不同。經文具明不論。但論其餘業。修",
    "X16n0317_009:0732a13": "羅即十使中瞋使也。假如有道德福力富貴自在。",
    "X16n0317_009:0732a14": "便是端正人矣。偶一觸境違拂。便即起惡。乘勝懷",
    "X16n0317_009:0732a15": "妬猜忌。由是忘其所受。隨瞋習所使。便是不端正",
    "X16n0317_009:0732a16": "矣。且非一類。有情同具。故分四種以定其報。以盡",
    "X16n0317_009:0732a17": "其業也。又修羅是同分別報。同類異趣。此無他。悉",
    "X16n0317_009:0732a18": "是業運所使然爾。△八總結大意二。一結答前",
    "X16n0317_009:0732a19": "問。",
    "X16n0317_009:0732a20": "阿難如是地獄餓鬼畜生(至)云何更隨殺盜婬事。",
    "X16n0317_009:0732a21": "阿難下結示妄生。由前阿難問云。佛體真實。云何",
    "X16n0317_009:0732a22": "復有地獄餓鬼畜生修羅人天等道。世尊。此道為",
    "X16n0317_009:0732a23": "復本來自有。為是眾生習妄生起。今結答中。謂此",
    "X16n0317_009:0732a24": "七趣。若細究其端。本無所據。元是眾生自妄所造。",
    "X16n0317_009:0732b01": "非關其餘。從妄習生。隨妄業轉。若望妙明圓心。此",
    "X16n0317_009:0732b02": "七趣正如空花。豈有根緒乎。二阿難此等眾生下",
    "X16n0317_009:0732b03": "結示業因。良由眾生不識自心無生。乃隨妄想所",
    "X16n0317_009:0732b04": "生。縱經輪劫。不能得返。安知妄想亦是無因耶。雖",
    "X16n0317_009:0732b05": "然。妄想無因。若以世間眾生業果觀之。亦似有因。",
    "X16n0317_009:0732b06": "前不云乎。惟以殺盜婬三為根本。以是因緣。業果",
    "X16n0317_009:0732b07": "相續。以此論之。有殺盜婬三因性重。故沉幽趣為",
    "X16n0317_009:0732b08": "鬼。無殺盜婬三因性輕。則升陽明為天。天業若盡。",
    "X16n0317_009:0732b09": "還降於下。鬼火若乾。必升於上遞降遞升。寧有既",
    "X16n0317_009:0732b10": "乎。此便是輪迴矣。三若得妙發下結示正因。若得",
    "X16n0317_009:0732b11": "真正三摩觀智開發。不但有無二無。連此無二之",
    "X16n0317_009:0732b12": "心亦無。何者。有無二無則生死絕。無二亦無則涅",
    "X16n0317_009:0732b13": "槃空。生死涅槃尚空。何更隨殺盜婬事耶。△二結",
    "X16n0317_009:0732b14": "答後問。",
    "X16n0317_009:0732b15": "阿難不斷三業各各有私(至)若他說者即魔王說。",
    "X16n0317_009:0732b16": "阿難下示地獄有定處與自然生。由前阿難問云。",
    "X16n0317_009:0732b17": "此地獄為有定處。為復自然。今結答中謂不斷三",
    "X16n0317_009:0732b18": "業。各各有私。眾私同分。非無定處。以殺盜婬。乃是",
    "X16n0317_009:0732b19": "眾生別造。別造似無定屬。然其所造之業是同。同",
    "X16n0317_009:0732b20": "則實有定處。業既有定處。則本來自有矣。所造之",
    "X16n0317_009:0732b21": "業若同。則苦報亦自然生矣。且眾私同妄。妄是無",
    "X16n0317_009:0732b22": "因。豈可尋究得乎。汝勗下結示得失勗者。戒勉之",
    "X16n0317_009:0732b23": "意殺盜婬是三惑。學道須當戒勉。斷此三惑。方成",
    "X16n0317_009:0732b24": "學道何者。三惑斷除。心地清淨。自然得入三摩地",
    "X16n0317_009:0732c01": "位。是為所得。如不戒勉不斷三惑。以殺盜婬修行。",
    "X16n0317_009:0732c02": "縱得神通。必落魔道。何者。三惑習氣不除。以世間",
    "X16n0317_009:0732c03": "有為功用作修行。焉能得哉。是為所失也。雖欲下",
    "X16n0317_009:0732c04": "結示虗偽。或者不斷三惑而欲除妄。不知此殺盜",
    "X16n0317_009:0732c05": "婬正是妄本。以妄修行。倍加虗偽何者。以妄想為",
    "X16n0317_009:0732c06": "本。縱得菩提。還成是妄。是為可憐愍也。汝妄下結",
    "X16n0317_009:0732c07": "示邪正。若以正眼觀之。此虗妄輪迴。究竟不干菩",
    "X16n0317_009:0732c08": "提事。以菩提無生故。即有世間業果。元是眾生自",
    "X16n0317_009:0732c09": "妄所造故。作是下正結如文。",
    "X16n0317_009:0732c10": "△流通分分文三。一禪那現境四。初無問自說。",
    "X16n0317_009:0732c11": "即時如來將罷法座(至)歡喜頂禮伏聽慈誨。",
    "X16n0317_009:0732c12": "即時下經家所敘。金山表法身也。寶几表妙覺也。",
    "X16n0317_009:0732c13": "葢妙覺離言。言必有憑。法身非相。相必有顯。今正",
    "X16n0317_009:0732c14": "說已周。將罷法席。復迴紫金之身。而憑七寶之几",
    "X16n0317_009:0732c15": "者。乃顯正定之相。而示妙覺之道也。此經家鋪敘。",
    "X16n0317_009:0732c16": "以見當時景象如此。汝等下如來告語。葢阿難等",
    "X16n0317_009:0732c17": "初習小乘為聲聞。既歷方等發心向大。是故授以",
    "X16n0317_009:0732c18": "圓頓了義之教。真實修行之法。所言修行之法者。",
    "X16n0317_009:0732c19": "即前妙奢摩他。三摩鉢提禪那。最初方便法也。是",
    "X16n0317_009:0732c20": "法在師家開示則易。在學家所證則難。何者。大法",
    "X16n0317_009:0732c21": "雖明。於奢摩他毗婆舍那中。猶有微細魔事在。若",
    "X16n0317_009:0732c22": "不說破將來貽害非小。故不待請問而特告云。奢",
    "X16n0317_009:0732c23": "摩他云止。毗婆舍那云觀。魔境下辨境現。陰魔。即",
    "X16n0317_009:0732c24": "是五受陰所變。天魔。即是想陰所變。鬼神。即是行",
    "X16n0317_009:0733a01": "陰所變。魑魅。即是識陰所變。初學人禪定未深。道",
    "X16n0317_009:0733a02": "力猶淺。逢此魔境現前。設不能辨。則是著賊矣。豈",
    "X16n0317_009:0733a03": "不可惜哉。又復下辨少足。或者不辨諸禪行相。不",
    "X16n0317_009:0733a04": "討經論義理。但樂著三昧。得少為足。如第四禪無",
    "X16n0317_009:0733a05": "聞比丘。一無所知。謂我已證聖乘得羅漢果。至五",
    "X16n0317_009:0733a06": "百劫外。衰相復現。見有生處。遂疑佛說涅槃無生",
    "X16n0317_009:0733a07": "是假。羅漢後有是真。由是起謗。墮無間獄也。汝應",
    "X16n0317_009:0733a08": "下誡聽如文。△二總明大意四。一通明真妄。",
    "X16n0317_009:0733a09": "佛告阿難及諸大眾(至)況諸世界在虗空耶。",
    "X16n0317_009:0733a10": "佛告下標真。由汝下標妄。原夫十二類生。與十方",
    "X16n0317_009:0733a11": "諸佛。同是一心。元無差別。因迷是心。遂生癡愛。癡",
    "X16n0317_009:0733a12": "愛生則此心徧迷。迷故不覺不覺成空。由是全迷",
    "X16n0317_009:0733a13": "妙覺之心。而成頑空之性。故得展轉生。得展轉迷。",
    "X16n0317_009:0733a14": "今此十方有漏國土。及諸眾生。皆依頑空妄想而",
    "X16n0317_009:0733a15": "住。非有於他也。當知下況顯。如虗空生在覺心內。",
    "X16n0317_009:0733a16": "亦如片雲點在太清相。似當知片雲是無實。而虗",
    "X16n0317_009:0733a17": "空亦是無實。虗空尚是不實。況世界又在虗空耶。",
    "X16n0317_009:0733a18": "△二發真銷妄。",
    "X16n0317_009:0733a19": "汝等一人發真歸元(至)所有國土而不振裂。",
    "X16n0317_009:0733a20": "汝等下雙提。上說迷此一心成空。空是無量。世界",
    "X16n0317_009:0733a21": "眾生亦是無量。是謂化迷不息矣。今不論無量眾",
    "X16n0317_009:0733a22": "生。祇就一人發真歸元。悟此一心成覺。即此十方",
    "X16n0317_009:0733a23": "虗空皆銷殞矣。虗空尚是銷殞。所有國土在虗空",
    "X16n0317_009:0733a24": "而不振裂乎。問。一人發真。如何令十方銷殞耶。又",
    "X16n0317_009:0733b01": "正銷殞時。則餘界餘眾生。是有是無。有則置之於",
    "X16n0317_009:0733b02": "何處。無則目前又作何銷繳。曰。此正是眾生計我",
    "X16n0317_009:0733b03": "我所之謂矣。由計我故。則有眾生。由計我所。則有",
    "X16n0317_009:0733b04": "世界譬如人做夢。夢中問人言。此世界眾生是有",
    "X16n0317_009:0733b05": "耶。是無耶。假饒說有亦不離是夢識。說無亦不離",
    "X16n0317_009:0733b06": "是夢識。何者。此人以未醒未覺故。所謂徧迷也。設",
    "X16n0317_009:0733b07": "果能悟能覺。則何有世界與眾生耶。假饒說有亦",
    "X16n0317_009:0733b08": "不離是覺。說無亦不離是覺。可者。此人是已悟已",
    "X16n0317_009:0733b09": "覺故。所謂徧覺也。△三明動魔之由。",
    "X16n0317_009:0733b10": "汝輩修禪飾三摩地(至)於三昧時僉來惱汝。",
    "X16n0317_009:0733b11": "汝輩下明合覺。前說十方虗空及所有國土者。是",
    "X16n0317_009:0733b12": "指器世間也。器世間是行人之所依處。設若發得",
    "X16n0317_009:0733b13": "真心不隨六根四大起見。自然虗空銷殞。世界振",
    "X16n0317_009:0733b14": "裂矣。今說十方菩薩及無漏羅漢者。是指正覺世",
    "X16n0317_009:0733b15": "間也。正覺是行人之所緣境。設若修禪莊飾三摩",
    "X16n0317_009:0733b16": "地。自然與十方菩薩羅漢心通[泳永+曶]合矣。一切下明",
    "X16n0317_009:0733b17": "魔動。又魔王與諸凡夫天等。是指有情世間也。有",
    "X16n0317_009:0733b18": "情是行人之所同報。設若入得首楞嚴大定。自然",
    "X16n0317_009:0733b19": "魔王諸凡夫天不能相安矣。葢魔王是欲界之主。",
    "X16n0317_009:0733b20": "戀此塵勞為住者也。今見世界無故振裂。有情無",
    "X16n0317_009:0733b21": "故驚懼。雖凡夫昏暗不覺。而諸天魔鬼神等。皆具",
    "X16n0317_009:0733b22": "有五通。具有強力。唯無漏盡通。如此。豈受汝摧裂",
    "X16n0317_009:0733b23": "乎。是故於靜三昧中。僉來惱汝。△四示降法。",
    "X16n0317_009:0733b24": "然彼諸魔雖有大怒(至)宛轉零落無可哀救。",
    "X16n0317_009:0733c01": "然彼下引喻廣明。如風吹光。性不動也。如刀斷水。",
    "X16n0317_009:0733c02": "心不起也。此喻定相。堅氷沸湯。易鎔化也。主舊客",
    "X16n0317_009:0733c03": "新。終當去也。此喻定用。又禪那是定。覺悟是慧。慧",
    "X16n0317_009:0733c04": "能養定。定能發慧。慧即心之明也。諸陰為幽。群邪",
    "X16n0317_009:0733c05": "為暗。心地若明。幽暗立破。彼雖有力何敢亂乎。且",
    "X16n0317_009:0733c06": "佛魔不相並。邪正不相干。一住塵勞。一住妙覺。彼",
    "X16n0317_009:0733c07": "雖有怒。焉能及乎。此便是降魔之法也。若不明悟",
    "X16n0317_009:0733c08": "下別引事證。修禪要有悟門。若無悟門。心地不明。",
    "X16n0317_009:0733c09": "被五陰所迷。今日阿難學道。却成魔子矣。何以知",
    "X16n0317_009:0733c10": "之。只如登伽一色陰也。非有天魔之神通。非有鬼",
    "X16n0317_009:0733c11": "神之強力。殊為眇小微劣。惟以幻呪呪汝於八萬",
    "X16n0317_009:0733c12": "行中。止破一戒。無有他故。而寶覺全身。便遭隳壞。",
    "X16n0317_009:0733c13": "如宰臣家犯法。論削其籍。沒其家產。遂至零落。無",
    "X16n0317_009:0733c14": "人救援。豈不悲哉。彼學道不期明悟。被陰所迷。淪",
    "X16n0317_009:0733c15": "於惡趣。何以異此。便是心地不明。不覺悟之過也。",
    "X16n0317_009:0733c16": "△三釋陰魔。一色陰。初總明。",
    "X16n0317_009:0733c17": "阿難當知汝坐道場(至)堅固妄想以為其本。",
    "X16n0317_009:0733c18": "阿難下明區宇之相。葢由無始來。以諸根領采六",
    "X16n0317_009:0733c19": "塵影子。故有念相。然此念相。是生滅法。覆蔽真性",
    "X16n0317_009:0733c20": "故。若離念相。便得清淨。前文云。若棄生滅。守於真",
    "X16n0317_009:0733c21": "常。常光現前。根塵識心。應時銷落。今云汝坐道場。",
    "X16n0317_009:0733c22": "銷落諸念者。此即棄於生滅也。又云則諸離念一",
    "X16n0317_009:0733c23": "切精明者。此即常光現前也。得此常光現前。動亦",
    "X16n0317_009:0733c24": "如是。靜亦如是。故曰動靜不移。由離諸念生滅。憶",
    "X16n0317_009:0734a01": "也如是。忘也如是。故曰憶忘如一。到恁田地。方可",
    "X16n0317_009:0734a02": "入得三昧也。故曰當住此處。入三摩提。大約心雖",
    "X16n0317_009:0734a03": "離念。未出色陰。如明目人處大幽暗相似。以心未",
    "X16n0317_009:0734a04": "發光。終墮色陰區宇爾。若目明朗下明陰盡之相。",
    "X16n0317_009:0734a05": "前但離念不能破暗。今心定發光。十方洞照。此則",
    "X16n0317_009:0734a06": "無明抉破。塵累都捐。便是色陰盡矣。劫濁者即最",
    "X16n0317_009:0734a07": "初一念。有空無體。有見無覺。相織妄成。故名劫濁。",
    "X16n0317_009:0734a08": "又堅固者。即無明包裹色陰。為生死根本。故云堅",
    "X16n0317_009:0734a09": "固。今色陰一盡。觀得最初之由。與無明之本。便即",
    "X16n0317_009:0734a10": "超過劫濁之相也。△二別釋十。一身能出礙。",
    "X16n0317_009:0734a11": "阿難當在此中精研妙明(至)若作聖解即受群邪。",
    "X16n0317_009:0734a12": "阿難下明現境之相。此中二字。躡前定慧而言也。",
    "X16n0317_009:0734a13": "由前定慧開發。研窮妙理。得四大不織。不織不合",
    "X16n0317_009:0734a14": "也。以心不與諸妄和合。是以塵不得并合也。以塵",
    "X16n0317_009:0734a15": "不并合。故能心出於礙爾。此名下揀邪善。此是心",
    "X16n0317_009:0734a16": "銳定勝功用。逼越精明。流溢為變。縱能了明前境。",
    "X16n0317_009:0734a17": "知得隔生事。不過暫時岐路。若認為證聖。則受其",
    "X16n0317_009:0734a18": "邪矣。△二體拾蟯蛔。",
    "X16n0317_009:0734a19": "阿難復以此心精研妙明(至)若作聖解即受群邪。",
    "X16n0317_009:0734a20": "阿難下明現境之相。蟯蛔腹蟲也。由前定中。心光",
    "X16n0317_009:0734a21": "迴照。得四大內融。故能拾出腹蟲。而不傷損爾。此",
    "X16n0317_009:0734a22": "名下揀邪善。此是功用逼越精明。流溢形體為變。",
    "X16n0317_009:0734a23": "若認為證聖。則受其邪矣。△三空中說法。",
    "X16n0317_009:0734a24": "又以此心內外精研(至)若作聖解即受群邪。",
    "X16n0317_009:0734b01": "又以下明現境之相。執受身也。魂魄等五臟所主",
    "X16n0317_009:0734b02": "也。除執受身不動。餘臟等五皆能涉入。或離或合。",
    "X16n0317_009:0734b03": "而無專一。由前初則出礙。次則內徹。今則內外精",
    "X16n0317_009:0734b04": "研。故得互為賓主。又空中聞說法聲者。以心意識",
    "X16n0317_009:0734b05": "無始時來。熏聞成種。今神離其舍。失其故常。還聞",
    "X16n0317_009:0734b06": "舊識發現。是故空中聞有所說也。此名下揀邪善",
    "X16n0317_009:0734b07": "如文。△四華臺現佛。",
    "X16n0317_009:0734b08": "又以此心澄露皎徹(至)若作聖解即受群邪。",
    "X16n0317_009:0734b09": "又以下明現境之相。澄露皎徹一句是總。內光發",
    "X16n0317_009:0734b10": "明。十方徧作者。即是內外一色也。其色赤黃。故名",
    "X16n0317_009:0734b11": "閻浮檀。毗盧遮那。此云徧一切處。謂徧一切俱覺",
    "X16n0317_009:0734b12": "故。然覺則無相也。無見也。今由前定中見毗盧遮",
    "X16n0317_009:0734b13": "那。踞天光臺。是有相矣。有相可見豈非魔耶。大槩",
    "X16n0317_009:0734b14": "澄極無宰。被舊習見聞牽引。故有是境也。此名下",
    "X16n0317_009:0734b15": "揀邪善如文。△五空現寶色。",
    "X16n0317_009:0734b16": "又以此心精研妙明(至)若作聖解即受群邪。",
    "X16n0317_009:0734b17": "又以下明現境之相。觀察不停者。分別太明也。制",
    "X16n0317_009:0734b18": "止超越者。研窮太深也。不知太深失中。太明失實。",
    "X16n0317_009:0734b19": "於是抑按過當。遂見十方虗空。盡成七寶色。又各",
    "X16n0317_009:0734b20": "各純現者。青則徧界俱青。黃則徧界俱黃等。且又",
    "X16n0317_009:0734b21": "不失留礙者。豈有他哉。不過馳求心不歇爾。此名",
    "X16n0317_009:0734b22": "下揀邪善如文。△六暗室見物。",
    "X16n0317_009:0734b23": "又以此心研究澄徹(至)若作聖解即受群邪。",
    "X16n0317_009:0734b24": "心實無形。定元無相今能暗室見物。光與白晝不",
    "X16n0317_009:0734c01": "殊。是心有形而定有相矣。焉得為正。不過心細澄",
    "X16n0317_009:0734c02": "極。物得映徹。然物是實體。不與定移。故云不除爾。",
    "X16n0317_009:0734c03": "△七火燒刀割無所覺。",
    "X16n0317_009:0734c04": "又以此心圓入虗融(至)若作聖解即受群邪。",
    "X16n0317_009:0734c05": "心純遺物。物不能侵。定勝排塵。塵不能併。是故火",
    "X16n0317_009:0734c06": "燒不爇。刀割不覺。此離能執所執。一向入空。空性",
    "X16n0317_009:0734c07": "虗融。暫得如是非正受矣。△八勝界化成。",
    "X16n0317_009:0734c08": "又以此心成就清淨(至)若作聖解即受群邪。",
    "X16n0317_009:0734c09": "一向見山河大地是劣。佛土樓殿是勝。見地獄是",
    "X16n0317_009:0734c10": "苦。天堂是樂。由是欣樂厭苦。慕勝卑劣。今則靜功",
    "X16n0317_009:0734c11": "臻極圓定入深。積想化成。暫得如是。非本來有也。",
    "X16n0317_009:0734c12": "△九遠人隔見。",
    "X16n0317_009:0734c13": "又以此心研究深遠(至)若作聖解即受群邪。",
    "X16n0317_009:0734c14": "研窮至極。色陰將盡。故能隔見遠人。及聞其語。此",
    "X16n0317_009:0734c15": "皆迫極心飛。脫其本陰爾。△十別識變現。",
    "X16n0317_009:0734c16": "又以此心研究精極(至)若作聖解即受群邪。",
    "X16n0317_009:0734c17": "精究色盡。乃見他識以為依止。雖為依止。然又種",
    "X16n0317_009:0734c18": "種不定。或喜或怒。或好或醜。須臾之間。遷改不常。",
    "X16n0317_009:0734c19": "是人曾有宿習邪染種子。或是外魔乘間而入。大",
    "X16n0317_009:0734c20": "槩色陰初盡。心失所依。是故魔得入其心腹矣。△",
    "X16n0317_009:0734c21": "三結示。",
    "X16n0317_009:0734c22": "阿難如是十種禪那現境(至)保持覆護成無上道。",
    "X16n0317_009:0734c23": "已上十種。總是色陰所變。前力。但是本相所變。以",
    "X16n0317_009:0734c24": "色陰未盡故。第十乃是他相所變。以色陰是盡故。",
    "X16n0317_009:0735a01": "用心交互者。行人修禪。惟緣自相。不緣念相。念相",
    "X16n0317_009:0735a02": "雖不緣。畢竟精明之心。還流前境故。又色陰或時",
    "X16n0317_009:0735a03": "竊發故。所謂交互也。若不說破。誤認證聖。隳壞禪",
    "X16n0317_009:0735a04": "定。非為細事。故勸開示後世。無令天魔得其便也。",
    "X16n0317_009:0735a05": "△二受陰。初總明。",
    "X16n0317_009:0735a06": "阿難彼善男子修三摩提(至)虗明妄想以為其本。",
    "X16n0317_009:0735a07": "阿難下明區宇之相。色陰既盡。心地開豁。如明鏡",
    "X16n0317_009:0735a08": "現像。雖有領會。不得其用。隱隱似有所礙者。乃是",
    "X16n0317_009:0735a09": "受陰區宇也。譬如鬼魘其身。見聞了然。手足動不",
    "X16n0317_009:0735a10": "得。被客邪所觸。受陰覆其心故。若魘下明陰盡之",
    "X16n0317_009:0735a11": "相。心有領納。如鬼魘其身。反為所障。設若心亡領",
    "X16n0317_009:0735a12": "納。魘咎消歇。得去住無礙。便是受陰盡也。見濁者。",
    "X16n0317_009:0735a13": "即最初一念。攬法成知。摶體成覺。此覺知心性。全",
    "X16n0317_009:0735a14": "是四大妄織。皆有留礙。故名見濁。又虗明者。葢眾",
    "X16n0317_009:0735a15": "生原有靈明之智。因無明不覺而成妄相。是虗有",
    "X16n0317_009:0735a16": "其明矣。故云。虗明。今受陰一盡。心得自在。觀得最",
    "X16n0317_009:0735a17": "初之由。與妄想之本。便是超過見濁之相也。△二",
    "X16n0317_009:0735a18": "別釋十。一悲魔。",
    "X16n0317_009:0735a19": "阿難彼善男子當在此中(至)失於正受當從淪墜。",
    "X16n0317_009:0735a20": "阿難下明現境之相。此中二字。指受陰也。得大光",
    "X16n0317_009:0735a21": "耀者。指明白心也。以明白心見得受陰為過。於是",
    "X16n0317_009:0735a22": "摧而抑之。但摧抑過分。心不能持。見物輙生悲哀",
    "X16n0317_009:0735a23": "者。乃是憂悲種子發現也。此名下正揀邪善。由摧",
    "X16n0317_009:0735a24": "抑過分。是故悲魔入其心腑。悟則為善。不悟則為",
    "X16n0317_009:0735b01": "邪也。△二狂魔。",
    "X16n0317_009:0735b02": "阿難又彼定中諸善男子(至)失於正受當從淪墜。",
    "X16n0317_009:0735b03": "見得此中道理。即是明白心也。以明白心過激。見",
    "X16n0317_009:0735b04": "三祇劫。不過此一念。然此一念能超釋迦。軼彌勒。",
    "X16n0317_009:0735b05": "無有過於我者。由是發狂。見人即誇示之也。△三",
    "X16n0317_009:0735b06": "憶魔。",
    "X16n0317_009:0735b07": "又彼定中諸善男子(至)失於正受當從淪墜。",
    "X16n0317_009:0735b08": "觀前空相無見。故無有新證。觀後色陰已脫。故歸",
    "X16n0317_009:0735b09": "失故居。於是前後觀之。一總無有可得。故名中隳",
    "X16n0317_009:0735b10": "地。又不進故曰沉。不退故曰憶。終日擊心一處。謂",
    "X16n0317_009:0735b11": "之撮懸也。△四易知足魔。",
    "X16n0317_009:0735b12": "又彼定中諸善男子(至)失於正受當從淪墜。",
    "X16n0317_009:0735b13": "葢定能養慧。慧能養定。定慧均調。謂之得中。今則",
    "X16n0317_009:0735b14": "不然。慧過於定。則是溺於知見矣。心忘於審。則是",
    "X16n0317_009:0735b15": "失於猛利矣。猛利即是勝心。知見便是狂慧。此人",
    "X16n0317_009:0735b16": "見得自己是盧舍那。便是狂慧。更不求進。得少為",
    "X16n0317_009:0735b17": "足。便是知見。如此不悟。將來必有易知足魔。入其",
    "X16n0317_009:0735b18": "心腑矣。△五憂愁魔。",
    "X16n0317_009:0735b19": "又彼定中諸善男子(至)失於正受當從淪墜。",
    "X16n0317_009:0735b20": "新證之意未有。舊得之心已亡。進退無據。遂生艱",
    "X16n0317_009:0735b21": "難。以為學道無益。不欲活命。唯求速死。此修定失",
    "X16n0317_009:0735b22": "於方便。令悔惱種子發現爾。△六喜魔。",
    "X16n0317_009:0735b23": "又彼定中諸善男子(至)失於正受當從淪墜。",
    "X16n0317_009:0735b24": "心有所滯則沉。心無所滯則浮。今定中覺得輕安",
    "X16n0317_009:0735c01": "清淨而生歡喜。然輕安屬定。歡喜屬浮。由輕浮故。",
    "X16n0317_009:0735c02": "慧不能禁持。是以喜支生也。△七慢魔。",
    "X16n0317_009:0735c03": "又彼定中諸善男子(至)失於正受當從淪墜。",
    "X16n0317_009:0735c04": "慢有七種。同德相傲曰慢。恃己陵他曰我慢。於同",
    "X16n0317_009:0735c05": "爭勝曰過慢。於勝爭勝曰慢過慢。未得謂得曰增",
    "X16n0317_009:0735c06": "上慢。以劣自矜曰卑劣慢。不禮塔廟及毀經像等",
    "X16n0317_009:0735c07": "曰邪慢。前六種是兼舉。後一種是正顯。心中尚輕",
    "X16n0317_009:0735c08": "十方如來。何況下位聲聞者。此即是邪慢。又不禮",
    "X16n0317_009:0735c09": "塔廟及毀經像等。即是我慢。由定中見得自心無",
    "X16n0317_009:0735c10": "佛無眾生。無自無他。謂之勝見。勝見生。慧不能持。",
    "X16n0317_009:0735c11": "故慢魔起也。△八輕清魔。",
    "X16n0317_009:0735c12": "又彼定中諸善男子(至)失於正受當從淪墜。",
    "X16n0317_009:0735c13": "精明是定。圓悟是慧。然慧與定最難隨順。今圓悟",
    "X16n0317_009:0735c14": "精理。理契於智。是得隨順矣。因隨順故。見得輕安",
    "X16n0317_009:0735c15": "自在。妄謂證聖。豈不悞哉。而又不求升進。是無聞",
    "X16n0317_009:0735c16": "也。無有所聞。而好輕清。豈非魔耶。△九空魔。",
    "X16n0317_009:0735c17": "又彼定中諸善男子(至)失於正受當從淪墜。",
    "X16n0317_009:0735c18": "空中見得虗明境界。遂執空為是。謂空何有持犯",
    "X16n0317_009:0735c19": "乎。由是內起邪見。外引空魔。破佛律儀。不避譏嫌。",
    "X16n0317_009:0735c20": "而令人不疑者。乃是魔所攝持也。△十欲魔。",
    "X16n0317_009:0735c21": "又彼定中諸善男子(至)失於正受當從淪墜。",
    "X16n0317_009:0735c22": "味者愛著也。愛著虗明境界。虗明空也。空無慧察。",
    "X16n0317_009:0735c23": "故魔入其心骨。以說欲為菩提。行婬為法子。此便",
    "X16n0317_009:0735c24": "是魔業矣。△三結示。",
    "X16n0317_009:0736a01": "阿難如是十種禪那現境(至)保持覆護成無上道。",
    "X16n0317_009:0736a02": "已上十種。是受陰所變。譬如垢痕。心垢雖除。而物",
    "X16n0317_009:0736a03": "痕猶在。慧不能辯。受陰乘之而現也。言用心交互",
    "X16n0317_009:0736a04": "者。葢定慧均則魔不能入。今則不然。或慧偏而定",
    "X16n0317_009:0736a05": "不能持。或定勝而慧不能辯。是以外魔乘之而起",
    "X16n0317_009:0736a06": "也。若不說破。誤認證聖。混擾禪定。為害非小。故勸",
    "X16n0317_009:0736a07": "開示後世。毋令天魔得其便也。△三想陰。初總",
    "X16n0317_009:0736a08": "明。",
    "X16n0317_009:0736a09": "阿難彼善男子(至)融通妄想以為其本。",
    "X16n0317_009:0736a10": "阿難下明區宇之相。夫色受二陰。物之幻影也。眾",
    "X16n0317_009:0736a11": "生一向妄執為身。如鳥處籠相似。今受陰已盡。身",
    "X16n0317_009:0736a12": "執已亡。如鳥出籠。心離其形者也。當此之際。若是",
    "X16n0317_009:0736a13": "根利者。不涉餘想。即凡身而歷聖位。得意生身而",
    "X16n0317_009:0736a14": "升道階。便是證得無礙慧也。若是根鈍不然。受陰",
    "X16n0317_009:0736a15": "雖盡。猶有念動。是墮想陰區宇。譬如熟寐寱言相",
    "X16n0317_009:0736a16": "似因忘身執。喻之熟寐。因有念動。喻之寱言。葢登",
    "X16n0317_009:0736a17": "地聖人。知得受陰盡而有聖位分。但被想陰所葢。",
    "X16n0317_009:0736a18": "不得自在。是為想陰區宇爾。若動念下明陰盡之",
    "X16n0317_009:0736a19": "相。大槩有念不得自在。有想被其所礙。若是念息",
    "X16n0317_009:0736a20": "想除。得覺明圓照。便見得本末矣。又本即生也。末",
    "X16n0317_009:0736a21": "即滅也。葢想有則生。想無則滅。以生滅全是妄想。",
    "X16n0317_009:0736a22": "今若照得本末首尾盡。自然不隨其生滅。生滅已",
    "X16n0317_009:0736a23": "滅。便是想陰盡也。所言煩惱者。即無始妄想憶識",
    "X16n0317_009:0736a24": "誦習。擾動清心。故名煩惱。今以覺明圓照。觀得生",
    "X16n0317_009:0736b01": "滅之由。與妄想之本。便是超過煩惱濁矣。△二別",
    "X16n0317_009:0736b02": "釋十。一貪物所變。",
    "X16n0317_009:0736b03": "阿難彼善男子受陰虗妙(至)迷惑不知墮無間獄。",
    "X16n0317_009:0736b04": "阿難下明體用。夫受陰盡而心地空淨。故見虗妙。",
    "X16n0317_009:0736b05": "圓定深而邪慮不遭。故得發明。此約定體也。三摩",
    "X16n0317_009:0736b06": "地。云觀照也。因定生明。因明生愛。心愛其明。而銳",
    "X16n0317_009:0736b07": "其精思以求巧。巧者。利有所得也。即貪物之餘習。",
    "X16n0317_009:0736b08": "物是其境故。行人心貪。巧得其道。故云善巧。此約",
    "X16n0317_009:0736b09": "定用也。爾時下明魔現之相。其人。指魔所附之人",
    "X16n0317_009:0736b10": "也。彼求巧。指修定人也。修定人心貪其巧。魔即附",
    "X16n0317_009:0736b11": "人來說。或作比丘。或為帝釋。正是魔現之相。修定",
    "X16n0317_009:0736b12": "人不悟。惑而信之。便是墮其巧以成其黨矣。口中",
    "X16n0317_009:0736b13": "好言下明魔說之事。葢人之好怪。彼說災祥變異",
    "X16n0317_009:0736b14": "以動其欲。人之好訛。彼說刀兵劫火以恐其心。此",
    "X16n0317_009:0736b15": "又魔之善機迎合於人也。此名下結判。怪者。物怪",
    "X16n0317_009:0736b16": "也。物力衰必至敗露。所以致難爾。汝當下勸令先",
    "X16n0317_009:0736b17": "覺。先覺則善。不覺則墮落矣。△二貪色所變。",
    "X16n0317_009:0736b18": "阿難又善男子受陰虗妙(至)迷惑不知墮無間獄。",
    "X16n0317_009:0736b19": "阿難下明體用。定體如前。心愛遊蕩。遊蕩心風也。",
    "X16n0317_009:0736b20": "即貪色之餘習。色是其境故。行人心貪歷諸境。故",
    "X16n0317_009:0736b21": "云經歷。此約定用也。爾時下明魔現之相。其人指",
    "X16n0317_009:0736b22": "魔所附之人也。彼求遊。指修定人也。修定人心遊",
    "X16n0317_009:0736b23": "色境。魔即附人來說。或坐蓮華。或現金聚。正是魔",
    "X16n0317_009:0736b24": "現之相。修定人不知。惑而信之。便是墮其境以成",
    "X16n0317_009:0736c01": "其黨矣。口中好言下明魔說之事。葢人好其境。彼",
    "X16n0317_009:0736c02": "說佛應某處。某佛化身。某人即是某菩薩。此又魔",
    "X16n0317_009:0736c03": "之善機迎合於人也。此名下結判。魃者。風魃也。風",
    "X16n0317_009:0736c04": "力衰必至敗露。所以致難爾。汝當下勸令先覺。先",
    "X16n0317_009:0736c05": "覺則善。不覺則墮落矣。△三貪惑所變。",
    "X16n0317_009:0736c06": "又善男子受陰虗妙(至)迷惑不知墮無間獄。",
    "X16n0317_009:0736c07": "又善男子下明體用。定體如前。心愛綿[泳永+曶]。[泳永+曶]合也。",
    "X16n0317_009:0736c08": "即貪惑之餘習。惑是其境故。行人心貪希合妙道。",
    "X16n0317_009:0736c09": "故云契合。此約定用也。爾時下明魔現之相。其人。",
    "X16n0317_009:0736c10": "指魔所附之人也。彼求合。指修定人也。修定人心",
    "X16n0317_009:0736c11": "貪合道。魔即附人來說。且說者不以形。聽者不以",
    "X16n0317_009:0736c12": "聲。能令人先悟者。契合於心也。或得宿命。或得他",
    "X16n0317_009:0736c13": "心。乃至誦經說偈。令各各歡娛者。契合於理也。此",
    "X16n0317_009:0736c14": "是魔現之相。修定人不覺。惑而信之。便是墮其計",
    "X16n0317_009:0736c15": "以成其黨矣。口中好言下明魔說之事。葢人心欲",
    "X16n0317_009:0736c16": "求合其道。彼即說佛有大小。有先後。乃至菩薩亦",
    "X16n0317_009:0736c17": "然者。此又魔之善機迎合於人也。此名下結判。魅",
    "X16n0317_009:0736c18": "者。妖通也。妖力衰必至敗露。所以致難爾。汝當下",
    "X16n0317_009:0736c19": "勸令先覺如文。△四貪恨所變。",
    "X16n0317_009:0736c20": "又善男子受陰虗妙(至)迷惑不知墮無間獄。",
    "X16n0317_009:0736c21": "又善男子下明體用。定體如前。根本者。物之元性",
    "X16n0317_009:0736c22": "也。元性是空。心愛根本。即貪恨之餘習。何以知之。",
    "X16n0317_009:0736c23": "大都色受雖亡。想元仍在。今定中窮覧物性之空。",
    "X16n0317_009:0736c24": "以爽其心。貪其辯析者。非餘習耶。以行人心求物",
    "X16n0317_009:0737a01": "理。故云辯析。此約定用也。爾時下明魔現之相。其",
    "X16n0317_009:0737a02": "人。指魔所附之人也。彼求元。指修定人也。修定人",
    "X16n0317_009:0737a03": "心貪物元魔即附人來說。都將肉身為法身。妄想",
    "X16n0317_009:0737a04": "為常住。穢境為佛國。此魔現之相。修定人不覺。惑",
    "X16n0317_009:0737a05": "而信之。便是墮其術以成其黨矣。口中好言下明",
    "X16n0317_009:0737a06": "魔說之事。葢行人心愛物元。彼故說五蘊即淨土。",
    "X16n0317_009:0737a07": "男女即菩提。此又魔之善機迎合於人也。此名下",
    "X16n0317_009:0737a08": "結判。蠱者。壞也。物腐而蟲生之。然不至於空不已。",
    "X16n0317_009:0737a09": "是蠱壞之者。所以致難爾。汝當下勸令先覺如文。",
    "X16n0317_009:0737a10": "△五貪憶所變。",
    "X16n0317_009:0737a11": "又善男子受陰虗妙(至)迷惑不知墮無間獄。",
    "X16n0317_009:0737a12": "又善下明體用。定體如前。懸應者。冀感通也。即貪",
    "X16n0317_009:0737a13": "憶之餘習。憶是其本念故。行人心懸聖應。故云冥",
    "X16n0317_009:0737a14": "感。爾時下明魔現之相。心貪冥應。魔得其便。附人",
    "X16n0317_009:0737a15": "為知識。修定人不察。惑而信奉之。如膠漆。成其魔",
    "X16n0317_009:0737a16": "黨矣。口中好言下明魔說之事。言妻妾兄弟者。是",
    "X16n0317_009:0737a17": "展其親也。於佛共住者。是酬其願也。酬願則所應",
    "X16n0317_009:0737a18": "之實。展親則入人之深。此正冥感之意。此名下結",
    "X16n0317_009:0737a19": "判。癘者惡鬼也。癘終不久。必當自敗。是以致難爾。",
    "X16n0317_009:0737a20": "汝當下勸先覺如文。△六貪傲所變。",
    "X16n0317_009:0737a21": "又善男子受陰虗妙(至)迷惑不知墮無間獄。",
    "X16n0317_009:0737a22": "又善下明體用。定體如前。深入者。入無何之鄉也。",
    "X16n0317_009:0737a23": "尅己者。尅苦其身心也。即傲習所變。傲變為虗。虗",
    "X16n0317_009:0737a24": "氣最靜。行人心貪其靜。故云靜謐。此約定用也。爾",
    "X16n0317_009:0737b01": "時下明魔現之相。起心貪靜。魔得其便矣。大槩邪",
    "X16n0317_009:0737b02": "定亦具五通。知其本業。即是宿命通。知其肇心。即",
    "X16n0317_009:0737b03": "是他心通。能詰陰事。即是天眼通。以此現相。令人",
    "X16n0317_009:0737b04": "傾心欽伏矣。口中好言下明魔說之事。未來禍福",
    "X16n0317_009:0737b05": "應無差忒者。此又魔之善機迎人也。此名下結判。",
    "X16n0317_009:0737b06": "大力者。虗憍之氣。虗氣力衰。必至銷敗是以致難",
    "X16n0317_009:0737b07": "爾。汝當下勸先覺如文。△七貪罔所變。",
    "X16n0317_009:0737b08": "又善男子受陰虗妙(至)迷惑不知墮無間獄。",
    "X16n0317_009:0737b09": "又善下明體用。定體如前。知屬意。見屬眼。心愛知",
    "X16n0317_009:0737b10": "見。即貪罔餘習所變矣。葢罔不知也今求知。罔不",
    "X16n0317_009:0737b11": "見也今求見。以是研尋貪求宿命。宿命六通之一。",
    "X16n0317_009:0737b12": "爾時下明魔現之相。寶珠難見之物也。符牘難見",
    "X16n0317_009:0737b13": "之書也。令皆見之。地下伏藏。難知之事也。藥草嘉",
    "X16n0317_009:0737b14": "饌。難知之味也。令皆知之。此是魔現之相。以諉致",
    "X16n0317_009:0737b15": "爾。口中好言下明魔說之事。言他方寶藏者。令人",
    "X16n0317_009:0737b16": "樂知也。言奇異之人者。令人樂見也。此是魔之善",
    "X16n0317_009:0737b17": "機迎合爾。此名下結判。汝當下勸覺如文。△八貪",
    "X16n0317_009:0737b18": "明所變。",
    "X16n0317_009:0737b19": "又善男子受陰虗妙(至)迷惑不知墮無間獄。",
    "X16n0317_009:0737b20": "又善下明體用。定體如前。神通者六通之一。此以",
    "X16n0317_009:0737b21": "意通葢以意不以識。以神不以形。是謂神通。若以",
    "X16n0317_009:0737b22": "心愛而求通。乃是貪明餘習所變。以貪明之心研",
    "X16n0317_009:0737b23": "究化元故。化元是意。所變是通。此乃是邪通。非真",
    "X16n0317_009:0737b24": "神通也。爾時下明魔現神通之相。唯於刀兵一句",
    "X16n0317_009:0737c01": "略揀邪正。謂正則刀兵無沮。邪則不得自在。此邪",
    "X16n0317_009:0737c02": "正之騐矣。口中常說下。明魔說神通之事。此名下",
    "X16n0317_009:0737c03": "結判。汝當下勸覺一一如文。△九貪成所變。",
    "X16n0317_009:0737c04": "又善男子受陰虗妙(至)迷惑不知墮無間獄。",
    "X16n0317_009:0737c05": "又善下明體用。定體如前。心愛入滅者。滅即無也。",
    "X16n0317_009:0737c06": "研萬物之化性唯無。遂撥一切俱無以入空者。此",
    "X16n0317_009:0737c07": "亦貪成之餘習。以物之化性由空而成。故貪求其",
    "X16n0317_009:0737c08": "深空也。爾時下明魔現之相。於大眾內。其形忽空",
    "X16n0317_009:0737c09": "者。現入滅之相。還從虗突然而出者。現空化之性。",
    "X16n0317_009:0737c10": "以行人心貪深空。魔得其便以眩惑爾。口中常說",
    "X16n0317_009:0737c11": "下明魔說之事。虗空是無相。即從所生。還滅於空",
    "X16n0317_009:0737c12": "矣。豈有因果與後身哉。此正外道斷滅空也。此名",
    "X16n0317_009:0737c13": "下結判。汝當下勸覺如文。△十貪黨所變。",
    "X16n0317_009:0737c14": "又善男子受陰虗妙(至)迷惑不知墮無間獄。",
    "X16n0317_009:0737c15": "又善下明體用。定體如前。心愛長壽者。冀不滅也。",
    "X16n0317_009:0737c16": "分段是五蘊之粗相。變易是心識之細相。今變五",
    "X16n0317_009:0737c17": "蘊粗相。而易心識細相。得永不滅而求常住者。即",
    "X16n0317_009:0737c18": "貪黨之餘習也。以心之細識。是朋類故。爾時下明",
    "X16n0317_009:0737c19": "魔現之相。或經萬里。瞬息再來者。異中同也。同故",
    "X16n0317_009:0737c20": "舉眼即到。數步之間。累年不到者。同中異也。異故",
    "X16n0317_009:0737c21": "一室相差。已上皆變易之相。口中常說下明魔說",
    "X16n0317_009:0737c22": "之事。說生佛從我出者。此顯變易也。說我是元佛",
    "X16n0317_009:0737c23": "者。此顯常住也。此名下結判。自在天。即欲界第六",
    "X16n0317_009:0737c24": "天。他化所攝。魔王天也。遮文茶。即役使鬼。毗舍。即",
    "X16n0317_009:0738a01": "啖精氣鬼。啖精氣以求常住。役使以求變易者。便",
    "X16n0317_009:0738a02": "是魔王之法也。汝當下勸覺如文。△三結示二。",
    "X16n0317_009:0738a03": "初總結前境。",
    "X16n0317_009:0738a04": "阿難當知是十種魔(至)汝遵佛語名報佛恩。",
    "X16n0317_009:0738a05": "阿難下結成魔失。謂後五百歲多有魔王。入佛法",
    "X16n0317_009:0738a06": "中。為善知識。師既為魔。弟莫不然。師弟成魔。謂之",
    "X16n0317_009:0738a07": "婬婬相傳。縱有好心學道之士。而無慧覺。皆墮其",
    "X16n0317_009:0738a08": "黨。為魔眷屬。深可惜也。其故何在。大槩以想陰為",
    "X16n0317_009:0738a09": "之害也。想陰有二。一散位。二定位。散位故也。定位",
    "X16n0317_009:0738a10": "非故也。譬如風微水縐。風微是因。水縐是念。修定",
    "X16n0317_009:0738a11": "人或過於浮。或過於沉。定慧不調。故引起舊習之",
    "X16n0317_009:0738a12": "因。以成念想之咎。是以魔得其便以應之爾。故曰",
    "X16n0317_009:0738a13": "其故以想陰為之害也。汝今下勅勸阿難。阿難前",
    "X16n0317_009:0738a14": "發願云。將此身心奉塵剎。是則名為報佛恩。又云",
    "X16n0317_009:0738a15": "如一眾生未成佛。終不於此取泥洹。今勅阿難云",
    "X16n0317_009:0738a16": "縱得無學。未須取滅。葢留願度生。乃是學道之正",
    "X16n0317_009:0738a17": "務也。能度生。則足以報佛恩矣。△二結勸傳示。",
    "X16n0317_009:0738a18": "阿難如是十種禪那現境(至)保持覆護成無上道。",
    "X16n0317_009:0738a19": "已上十種。是想陰所變。葢想陰為風。心海為波。風",
    "X16n0317_009:0738a20": "動波起。心體不得寧矣。究竟看來。風亦不關於波。",
    "X16n0317_009:0738a21": "波亦不關於風。起各自起。動各自動。良由舊習以",
    "X16n0317_009:0738a22": "惑之爾。言用心交互者。慧習於定。定不能一。定攝",
    "X16n0317_009:0738a23": "於慧。慧不能持。慧不能持。魔得以乘之矣。定不能",
    "X16n0317_009:0738a24": "一。舊習以惑之矣。此用心交互之過也。若不說破。",
    "X16n0317_009:0738b01": "誤認登聖。混亂佛法。為害非細。故勸傳示後世。毋",
    "X16n0317_009:0738b02": "令天魔得其便也。",
    "X16n0317_009:0738b04": "首楞嚴經正見卷第九"
}