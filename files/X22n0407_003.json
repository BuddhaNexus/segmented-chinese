{
    "X22n0407_003:0293a17": "佛說觀無量壽佛經疏玅宗鈔會本卷第三",
    "X22n0407_003:0293a18": "日東　沙門　實觀　分會",
    "X22n0407_003:0293a19": "【鈔】二分文下隨經顯義前取經中名等五義解釋",
    "X22n0407_003:0293a20": "總題總意雖彰別文難顯故須以句節定經文令",
    "X22n0407_003:0293a21": "義顯現總別雖異義無兩塗方知玄義釋此經題",
    "X22n0407_003:0293a22": "復了疏句不顯他義分二初總別科判總科三分",
    "X22n0407_003:0293a23": "別科六章。",
    "X22n0407_003:0293a24": "【疏】分文為三序正流通從如是訖清淨業處序分",
    "X22n0407_003:0293b01": "爾時世尊放眉間光訖諸天發無上道心正說當",
    "X22n0407_003:0293b02": "機益分爾時阿難白佛當何名下訖經流通分序",
    "X22n0407_003:0293b03": "中文二證信發起正說亦二淨業玅觀流通亦二",
    "X22n0407_003:0293b04": "王宮鷲山。",
    "X22n0407_003:0293b05": "【鈔】二初證下隨科解釋三初序分二初證信序即",
    "X22n0407_003:0293b06": "是通序大論云佛將涅槃阿難問佛一切經首當",
    "X22n0407_003:0293b07": "安何語佛答阿難應云如是我聞一時佛在某處",
    "X22n0407_003:0293b08": "某國土與某大眾非獨我法如是三世諸佛經初",
    "X22n0407_003:0293b09": "亦然故知六義即是通序以諸經同故亦名經前",
    "X22n0407_003:0293b10": "序付囑令安故亦名經後序結集者所置故今言",
    "X22n0407_003:0293b11": "證信者令聞者不疑故論第四問曰何不直說般",
    "X22n0407_003:0293b12": "若而言住王舍城答說時方人令人信故言六句",
    "X22n0407_003:0293b13": "者但以詮義究竟為句如佛但一字亦名句也二",
    "X22n0407_003:0293b14": "初標指六句。",
    "X22n0407_003:0293b15": "【疏】初證信序六句如是標於信我聞異外道一時",
    "X22n0407_003:0293b16": "辯息諍佛正明化主王城論住處列眾為同聞。",
    "X22n0407_003:0293b17": "【鈔】如是標於信者釋論第二問曰諸佛經何故初",
    "X22n0407_003:0293b18": "稱如是答佛法大海信為能入智為能度如是義",
    "X22n0407_003:0293b19": "者即是信也若人有信能入佛法無信不入不信",
    "X22n0407_003:0293b20": "者言是事不如是信者言是事如是我聞異外道",
    "X22n0407_003:0293b21": "親承於佛故曰我聞不同外道不稟佛也一時辯",
    "X22n0407_003:0293b22": "息諍者謂機熟受道之時故無諍也釋論云不應",
    "X22n0407_003:0293b23": "無一時佛自言一人出世多人得樂是者何人佛",
    "X22n0407_003:0293b24": "世尊也。",
    "X22n0407_003:0293c01": "如是。",
    "X22n0407_003:0293c02": "【鈔】二如是下隨文釋義六初標信。",
    "X22n0407_003:0293c03": "【疏】如是者諸法實相古今不異名如如理而說故",
    "X22n0407_003:0293c04": "為是決定可信故云如是。",
    "X22n0407_003:0293c05": "【鈔】信名忍樂理當言善方忍方樂理當則不異名",
    "X22n0407_003:0293c06": "如言善則無非曰是四教言理皆稱如是而有淺",
    "X22n0407_003:0293c07": "深若其三藏唯就世俗論於不異及以無非通雖",
    "X22n0407_003:0293c08": "即理但在二諦別教知中要先破二唯圓初心即",
    "X22n0407_003:0293c09": "了諸法一一中實當處皆如稱此而談無非曰是",
    "X22n0407_003:0293c10": "故圓望三教皆不如是此經所信雖未開廢而所",
    "X22n0407_003:0293c11": "被機不從偏小故但就圓明於如是決定可信也",
    "X22n0407_003:0293c12": "此句既爾下之五句皆以在圓故通序文通其義",
    "X22n0407_003:0293c13": "亦通而其意別今以別意釋其通文故此云也。",
    "X22n0407_003:0293c14": "我聞。",
    "X22n0407_003:0293c15": "【鈔】二我聞下異外道二初正釋。",
    "X22n0407_003:0293c16": "【疏】我聞者表異外道親承有在。",
    "X22n0407_003:0293c17": "【鈔】有在者在於佛也雖釋我聞意多明聞次文明",
    "X22n0407_003:0293c18": "我。○二我者下料簡二初立難。",
    "X22n0407_003:0293c19": "【疏】我者自在義一切法空無我何故說我。",
    "X22n0407_003:0293c20": "【鈔】我有自在及主宰義凡夫小乘於人法中而著",
    "X22n0407_003:0293c21": "於我今傳圓觀合順二空何得言我。○二隨俗下",
    "X22n0407_003:0293c22": "通難二初直通。",
    "X22n0407_003:0293c23": "【疏】隨俗假名說我謂見慢名字若無我則無聞若",
    "X22n0407_003:0293c24": "無聞化道則絕為此義故雖知無我為傳化不絕",
    "X22n0407_003:0294a01": "假名說我。",
    "X22n0407_003:0294a02": "【鈔】畢竟空中雖我叵得此空即俗諸我宛然今且",
    "X22n0407_003:0294a03": "約三分別我相橫計主宰名為見我俱生主宰名",
    "X22n0407_003:0294a04": "為慢我隨世流布即名字我阿難尊者至結集時",
    "X22n0407_003:0294a05": "尚破同體見慢之我豈有界內二種我耶為傳化",
    "X22n0407_003:0294a06": "故故順玅俗立名字我。○二如人下舉譬。",
    "X22n0407_003:0294a07": "【疏】如人以金錢易銅錢及草木等賣買法爾人無",
    "X22n0407_003:0294a08": "笑者故言我聞。",
    "X22n0407_003:0294a09": "【鈔】知無我理如用金錢隨俗立我如易銅錢及草",
    "X22n0407_003:0294a10": "木等。",
    "X22n0407_003:0294a11": "一時。",
    "X22n0407_003:0294a12": "【鈔】三一者下辯息諍二初示論釋二初釋一。",
    "X22n0407_003:0294a13": "【疏】一者佛法無有定實之一云何稱一隨俗假說",
    "X22n0407_003:0294a14": "一耳釋論廣破一異也。",
    "X22n0407_003:0294a15": "【鈔】先約真破次隨俗立在文可見釋論廣破一異",
    "X22n0407_003:0294a16": "者論云若一與物一一與物異二俱有過問曰若",
    "X22n0407_003:0294a17": "一有何過答曰若一瓶是一義在在有一處處皆",
    "X22n0407_003:0294a18": "應是瓶則無衣等諸物一中之過既然二中之過",
    "X22n0407_003:0294a19": "云何答若一與瓶異瓶則非一若瓶與一異一則",
    "X22n0407_003:0294a20": "非瓶若瓶與一合瓶名一者今一與瓶合何不名",
    "X22n0407_003:0294a21": "一為瓶是故不得言瓶異一彼文極廣蓋瓶顯可",
    "X22n0407_003:0294a22": "見故以瓶喻時也一則是數時則是體若於數體",
    "X22n0407_003:0294a23": "定執一異則諸惑紛然能離執者則於法解脫斯",
    "X22n0407_003:0294a24": "乃寄於數體一文示離著觀令於諸法皆祛定計",
    "X22n0407_003:0294b01": "即知六事及以諸文皆須離於一異之見也。○二",
    "X22n0407_003:0294b02": "釋時。",
    "X22n0407_003:0294b03": "【疏】時者有二種一迦羅即短時亦名實時二三摩",
    "X22n0407_003:0294b04": "耶名長時亦名假時。",
    "X22n0407_003:0294b05": "【鈔】此土詮召但直云時天竺二音若云迦羅即是",
    "X22n0407_003:0294b06": "實時云三摩耶即是假時亦如此間心有二稱言",
    "X22n0407_003:0294b07": "智是解心言識是迷心故令依智不依識也外人",
    "X22n0407_003:0294b08": "執時以為實因是故對彼云三摩耶顯時是假若",
    "X22n0407_003:0294b09": "內弟子依時而食護明相等乃言迦羅顯時是實",
    "X22n0407_003:0294b10": "言迦羅短時三摩耶長時者若據論文短時長時",
    "X22n0407_003:0294b11": "並名三摩耶也謂方時離合一異長短等名字出",
    "X22n0407_003:0294b12": "凡人著心是故長短皆假無實今以短長分對二",
    "X22n0407_003:0294b13": "名者恐是大師依建立門巧會論意以依佛制時",
    "X22n0407_003:0294b14": "則生死時短外道執時則生死時長既迴論文必",
    "X22n0407_003:0294b15": "有此意。○二今不下明今意。",
    "X22n0407_003:0294b16": "【疏】今不論長短假實說此經竟總云一時。",
    "X22n0407_003:0294b17": "【鈔】言不論等者今非界內護明相等故不論實時",
    "X22n0407_003:0294b18": "又非破外執時為實故不論假時長短如前但是",
    "X22n0407_003:0294b19": "眾生機熟佛應說經機應合一之時亦是諦智合",
    "X22n0407_003:0294b20": "一之時故云一時文但從應故云說經豈無機感",
    "X22n0407_003:0294b21": "佛空說法故佛說竟韋提悟訖然一時文義本通",
    "X22n0407_003:0294b22": "深淺今意別在圓機感佛故使凡夫頓入法忍。",
    "X22n0407_003:0294b23": "佛。",
    "X22n0407_003:0294b24": "【鈔】四佛者下化主三初約異名釋。",
    "X22n0407_003:0294c01": "【疏】佛者亦婆伽婆此云有大名聲亦云能破煩",
    "X22n0407_003:0294c02": "惱。",
    "X22n0407_003:0294c03": "【鈔】大論第四以四義釋婆伽婆一能破煩惱二有",
    "X22n0407_003:0294c04": "功德三巧分別能分別諸法總相別相故四好名",
    "X22n0407_003:0294c05": "聲無有得聲名如佛者故今文略出二義新云薄",
    "X22n0407_003:0294c06": "伽梵具六義一自在二熾盛三端嚴四名稱五吉",
    "X22n0407_003:0294c07": "祥六尊貴以多含故不翻舊云婆伽婆訛也。○二",
    "X22n0407_003:0294c08": "佛者下約三覺釋。",
    "X22n0407_003:0294c09": "【疏】佛者平等開覺故名為佛既能自覺復能覺他",
    "X22n0407_003:0294c10": "覺行備滿。",
    "X22n0407_003:0294c11": "【鈔】佛者下總示既能下別示三覺對迷說自對自",
    "X22n0407_003:0294c12": "說他對因說滿一平等覺對三不同說為三覺。○",
    "X22n0407_003:0294c13": "三一切下約超因釋。",
    "X22n0407_003:0294c14": "【疏】一切智異外道慈悲異二乘平等異小乘尊極",
    "X22n0407_003:0294c15": "名為佛。",
    "X22n0407_003:0294c16": "【鈔】一切智故異外邪癡無緣慈故略小自度三智",
    "X22n0407_003:0294c17": "等故異偏菩薩究竟覺故異諸因位能異不殊對",
    "X22n0407_003:0294c18": "所異故四種分別然釋佛義六即等說其文稍委",
    "X22n0407_003:0294c19": "故今略云。",
    "X22n0407_003:0294c20": "在王舍城耆闍崛山中。",
    "X22n0407_003:0294c21": "【鈔】五在者下論住處二初釋住二初會在同住。",
    "X22n0407_003:0294c22": "【疏】在者暫時曰在久停名住一往語耳。",
    "X22n0407_003:0294c23": "【鈔】在暫住久一往分之故非盡理久在暫住有何",
    "X22n0407_003:0294c24": "所妨況靈鷲山如來應身常在其中豈得言暫。○",
    "X22n0407_003:0295a01": "二住者下約論釋住此經云在大品言住其義不",
    "X22n0407_003:0295a02": "別故引彼論住義釋在分二初標列。",
    "X22n0407_003:0295a03": "【疏】住者四威儀皆為住差別者謂天住梵住聖住",
    "X22n0407_003:0295a04": "佛住也。",
    "X22n0407_003:0295a05": "【鈔】四威儀者謂行住坐臥此之身儀皆住靈鷲而",
    "X22n0407_003:0295a06": "能住法則有四差即天梵聖佛也。○二天住下解",
    "X22n0407_003:0295a07": "釋。",
    "X22n0407_003:0295a08": "【疏】天住謂六欲天因即施戒善心也梵住從初禪",
    "X22n0407_003:0295a09": "至非想因即四無量心也聖住三乘人因即三三",
    "X22n0407_003:0295a10": "昧也佛住首標嚴百八三昧十力四無畏十八不",
    "X22n0407_003:0295a11": "共也。",
    "X22n0407_003:0295a12": "【鈔】今四住文乃是盡取論釋住義是知四中皆明",
    "X22n0407_003:0295a13": "因果而所住法正在於因所謂如來以攝物故示",
    "X22n0407_003:0295a14": "現施戒及十善心此即佛以欲天之法住王舍城",
    "X22n0407_003:0295a15": "為物示現四無量心示三三昧即梵法聖法住王",
    "X22n0407_003:0295a16": "城等此皆如來隨他意住若隨自意即以楞嚴至",
    "X22n0407_003:0295a17": "不共等住王城也故普賢觀云釋迦牟尼名毗盧",
    "X22n0407_003:0295a18": "遮那此佛住處名常寂光釋迦遮那既是異名王",
    "X22n0407_003:0295a19": "城寂光畢竟無二故云此佛住處名常寂光今之",
    "X22n0407_003:0295a20": "所住是何境界又應了知若以人法分於能所施",
    "X22n0407_003:0295a21": "戒至于首楞嚴等皆所住法佛為能住若以王城",
    "X22n0407_003:0295a22": "為所住處上之人法皆名能住又據經文但云佛",
    "X22n0407_003:0295a23": "住論應唯就首楞嚴釋而明前三者荊谿二解一",
    "X22n0407_003:0295a24": "從通以趣別從廣之狹也二將勝以攝劣佛住王",
    "X22n0407_003:0295b01": "城必攝欲色及以三乘佛住既勝則無法不住非",
    "X22n0407_003:0295b02": "不住惡為引物故且從善說而於善中就世間善",
    "X22n0407_003:0295b03": "略指定散收一切善故言天梵於出世中略指小",
    "X22n0407_003:0295b04": "大攝一切法故言聖佛他人不明能住心法唯云",
    "X22n0407_003:0295b05": "身住王舍城等則抑極聖同凡夫住況復凡聖各",
    "X22n0407_003:0295b06": "各有於能住之法且如比丘修戒定慧乃以天梵",
    "X22n0407_003:0295b07": "及以聖住住於房舍若破戒者則以地獄住於房",
    "X22n0407_003:0295b08": "舍其有能修一心三觀則所住處即空假中豈非",
    "X22n0407_003:0295b09": "楞嚴為能住法初心尚爾如何果佛唯論身住。○",
    "X22n0407_003:0295b10": "二王舍下釋處二初各釋城山二初釋城二初翻",
    "X22n0407_003:0295b11": "梵名。",
    "X22n0407_003:0295b12": "【疏】王舍城者天竺云羅閱祇伽羅。",
    "X22n0407_003:0295b13": "【鈔】亦名摩竭提此云不害言此國法不行刑戮其",
    "X22n0407_003:0295b14": "有犯死罪者送置寒林。○二釋論下解釋三初約",
    "X22n0407_003:0295b15": "諸王治化釋。",
    "X22n0407_003:0295b16": "【疏】釋論解摩伽陀國王有夫人生子一頭兩面四",
    "X22n0407_003:0295b17": "臂人謂不祥王即裂其身首棄之曠野羅剎女鬼",
    "X22n0407_003:0295b18": "名闍羅還合其身以乳養之後大成人力能并國",
    "X22n0407_003:0295b19": "王有天下取諸國王萬八千人置此五山以大力",
    "X22n0407_003:0295b20": "勢治閻浮提閻浮提人因此名王舍城也。",
    "X22n0407_003:0295b21": "【鈔】二又先下約移居免火釋。",
    "X22n0407_003:0295b22": "【疏】又先所住城城中失火一燒一作如是至七國",
    "X22n0407_003:0295b23": "人疲役集諸智人宜應易處即求覓地見此五山",
    "X22n0407_003:0295b24": "周匝如城即作宮殿王於中住故名王舍。",
    "X22n0407_003:0295c01": "【鈔】三又下約畏罪得處釋。",
    "X22n0407_003:0295c02": "【疏】又古昔國王名婆藪厭世學仙妄云天祀中應",
    "X22n0407_003:0295c03": "殺生噉肉身陷地獄其子廣車次復為王自念我",
    "X22n0407_003:0295c04": "父生入地獄今欲出家復畏地獄欲治天下復恐",
    "X22n0407_003:0295c05": "有罪當何處身作是念時空中語言汝行若見難",
    "X22n0407_003:0295c06": "值希有處當作舍住王出畋獵見一鹿走疾如風",
    "X22n0407_003:0295c07": "王便逐之至此山周匝峻固其地平正生草細輭",
    "X22n0407_003:0295c08": "好華徧地茂林華果溫泉浴池皆悉清淨天雨天",
    "X22n0407_003:0295c09": "香奏天伎樂乾闥婆等適見王來各自還去見此",
    "X22n0407_003:0295c10": "靈奇於中起舍故名王舍城也。",
    "X22n0407_003:0295c11": "【鈔】二耆闍下釋山二初翻名。",
    "X22n0407_003:0295c12": "【疏】耆闍崛山者翻名靈鷲。",
    "X22n0407_003:0295c13": "【鈔】二諸聖下解釋三初約聖靈依就釋。",
    "X22n0407_003:0295c14": "【疏】諸聖仙靈依之而住。",
    "X22n0407_003:0295c15": "【鈔】二又名下約山形似鷲釋。",
    "X22n0407_003:0295c16": "【疏】又名鷲頭峯形似鷲。",
    "X22n0407_003:0295c17": "【鈔】三又山下約鷲鳥棲隱釋。",
    "X22n0407_003:0295c18": "【疏】又山南有尸陀林諸鷲食屍竟棲其山。",
    "X22n0407_003:0295c19": "【鈔】二然法下總示法應。",
    "X22n0407_003:0295c20": "【疏】然法身無像實不假地所居為欲利益故隨化",
    "X22n0407_003:0295c21": "身明化主住處耳。",
    "X22n0407_003:0295c22": "【鈔】不言報者報能冥法復能垂應既言法應報在",
    "X22n0407_003:0295c23": "其中三身融玅言且暫分體常相即。○六與大下",
    "X22n0407_003:0295c24": "列同聞二初標科辯次。",
    "X22n0407_003:0296a01": "【疏】與大比丘眾下列同聞眾也先聲聞次菩薩顯",
    "X22n0407_003:0296a02": "示教中二乘外相為勝菩薩心雖是勝外相無定",
    "X22n0407_003:0296a03": "是故後說也。",
    "X22n0407_003:0296a04": "【鈔】二聲聞下依次解釋二初聲聞眾二初分科示",
    "X22n0407_003:0296a05": "略。",
    "X22n0407_003:0296a06": "【疏】聲聞先標位次列數何不歎德非是無德譯經",
    "X22n0407_003:0296a07": "人略。",
    "X22n0407_003:0296a08": "與大比丘眾。",
    "X22n0407_003:0296a09": "【鈔】二與若下隨文解釋二初標位四初釋與。",
    "X22n0407_003:0296a10": "【疏】與者共義一處一時一心一戒一道一見一解",
    "X22n0407_003:0296a11": "脫等皆一故名共也今經與阿難諸大眾同聞故",
    "X22n0407_003:0296a12": "云與也。",
    "X22n0407_003:0296a13": "【鈔】與即共義以七一釋七種一故方成共義若據",
    "X22n0407_003:0296a14": "時判已屬生蘇且從本說七在三藏同感佛時同",
    "X22n0407_003:0296a15": "鹿苑處同別脫戒同一切智心同無漏正見同三",
    "X22n0407_003:0296a16": "十七道同有餘脫昔同七者今日同聞然此觀門",
    "X22n0407_003:0296a17": "佛將阿難及以目連入韋提希後宮宣說大眾未",
    "X22n0407_003:0296a18": "聞至迴靈山阿難具述方得同聞。○二大義下釋",
    "X22n0407_003:0296a19": "大。",
    "X22n0407_003:0296a20": "【疏】大義有三謂大多勝天王大人所敬故言大徧",
    "X22n0407_003:0296a21": "解內外經書名曰多出九十五種上號為勝此等",
    "X22n0407_003:0296a22": "皆是無學小乘中極故云大也。",
    "X22n0407_003:0296a23": "【鈔】華言大者梵曰摩訶乃含三義謂大多勝故須",
    "X22n0407_003:0296a24": "就本三義釋之大人所歸德量大故梵王師陳如",
    "X22n0407_003:0296b01": "帝釋師迦葉等通內外典識解多故出九十五知",
    "X22n0407_003:0296b02": "見勝故皆無疑解脫故小中極雖標一大義必具",
    "X22n0407_003:0296b03": "三。○三釋比丘二初標列六義。",
    "X22n0407_003:0296b04": "【疏】比丘者因果六義因名乞士怖魔破惡果號應",
    "X22n0407_003:0296b05": "供殺賊無生。",
    "X22n0407_003:0296b06": "【鈔】因三果三一一主對。○一釋論下隨要釋三因",
    "X22n0407_003:0296b07": "三若成果三自剋復欲行者効彼修因故釋因三",
    "X22n0407_003:0296b08": "三中初乞士。",
    "X22n0407_003:0296b09": "【疏】釋論淨目問舍利弗乞士者有四種食合藥種",
    "X22n0407_003:0296b10": "植田園名下口食仰觀星宿名仰口食四方巧語",
    "X22n0407_003:0296b11": "名方口食呪術卜算名維口食比丘不作此四名",
    "X22n0407_003:0296b12": "清淨乞士也。",
    "X22n0407_003:0296b13": "【鈔】今舉身子答彼淨目乞士之義須離上下方維",
    "X22n0407_003:0296b14": "之食常行乞食清淨活命故名乞士至果乃成應",
    "X22n0407_003:0296b15": "供德也。○二怖魔。",
    "X22n0407_003:0296b16": "【疏】怖魔者若發心出家地行夜叉唱飛行空中展",
    "X22n0407_003:0296b17": "轉乃至六天魔王聞之怖畏失人眾也。",
    "X22n0407_003:0296b18": "【鈔】魔主生死在家受欲增長生死出家離染趣向",
    "X22n0407_003:0296b19": "無生是故魔王聞之生怖染欲破戒魔還快樂勤",
    "X22n0407_003:0296b20": "修三學果證無生。○三破惡。",
    "X22n0407_003:0296b21": "【疏】破惡者能破煩惱九十八使悉皆破斷故名破",
    "X22n0407_003:0296b22": "惡。",
    "X22n0407_003:0296b23": "【鈔】見思二使共九十八名惡名賊修觀推窮名為",
    "X22n0407_003:0296b24": "破惡證智斷盡名為殺賊。○四眾者下釋眾三初",
    "X22n0407_003:0296c01": "釋通名。",
    "X22n0407_003:0296c02": "【疏】眾者四人已上乃至百千無量一處羯磨作法",
    "X22n0407_003:0296c03": "行籌布薩事理二和無有違諍名和合眾也。",
    "X22n0407_003:0296c04": "【鈔】二一有下釋別相。",
    "X22n0407_003:0296c05": "【疏】一有羞僧持戒無違二無羞僧不持戒不別好",
    "X22n0407_003:0296c06": "惡三無知僧雖不破戒不別輕重二人共諍不能",
    "X22n0407_003:0296c07": "判決默然無言四真實僧謂學無學人。",
    "X22n0407_003:0296c08": "【鈔】三今此下明去取。",
    "X22n0407_003:0296c09": "【疏】今此二僧得共羯磨同聞證信唯取無學人也。",
    "X22n0407_003:0296c10": "【鈔】羯磨通凡故取有羞今此二僧者即有羞真實",
    "X22n0407_003:0296c11": "也論云是中二種僧可共百一羯磨同聞證信尚",
    "X22n0407_003:0296c12": "簡學人前三絕分也。",
    "X22n0407_003:0296c13": "千二百五十人俱。",
    "X22n0407_003:0296c14": "【鈔】二千二下列數二初標人合數二初合一千。",
    "X22n0407_003:0296c15": "【疏】千二百五十人者列數也三迦葉兄弟有千弟",
    "X22n0407_003:0296c16": "子優樓此云木瓜林伽耶此云城那提此云江昔",
    "X22n0407_003:0296c17": "共起剎今連枝也。",
    "X22n0407_003:0296c18": "【鈔】二舍利下合二百五十。",
    "X22n0407_003:0296c19": "【疏】舍利弗名翻言珠子亦云身子姓拘栗陀目犍",
    "X22n0407_003:0296c20": "連姓也翻讚頌亦萊茯根或云胡豆二人共有二",
    "X22n0407_003:0296c21": "百五十人。",
    "X22n0407_003:0296c22": "【鈔】二迦葉下常隨所以。",
    "X22n0407_003:0296c23": "【疏】迦葉舍利弗等先並事火翻邪入正艱苦累載",
    "X22n0407_003:0296c24": "都無所獲一遇見佛便得上果感佛恩深常隨侍",
    "X22n0407_003:0297a01": "佛為同聞眾。",
    "X22n0407_003:0297a02": "菩薩三萬二千文殊師利法王子而為上首。",
    "X22n0407_003:0297a03": "【鈔】二菩薩眾二初料四文。",
    "X22n0407_003:0297a04": "【疏】菩薩位中有四第一明位第二列數三萬二千",
    "X22n0407_003:0297a05": "人第三標名文殊第四結為上首。",
    "X22n0407_003:0297a06": "【鈔】二天竺下釋二義二初釋位。",
    "X22n0407_003:0297a07": "【疏】天竺云摩訶菩提質帝薩埵此云大道心成眾",
    "X22n0407_003:0297a08": "生。",
    "X22n0407_003:0297a09": "【鈔】二文殊下翻名。",
    "X22n0407_003:0297a10": "【疏】文殊此云玅德以法化人名法王子也。",
    "X22n0407_003:0297a11": "【鈔】二發起序二初對辯不同二初泛舉差別。",
    "X22n0407_003:0297a12": "【疏】二發起序者諸經不同或放光動地微笑入禪",
    "X22n0407_003:0297a13": "自唱位號勸人令問。",
    "X22n0407_003:0297a14": "【鈔】放光如法華經放眉間光照東方萬八千土也",
    "X22n0407_003:0297a15": "動地如大品世尊以神通力大千國土六種震動",
    "X22n0407_003:0297a16": "微笑如報恩經爾時如來熙怡微笑也入禪如金",
    "X22n0407_003:0297a17": "光明經是時如來遊於無量甚深法性也自唱位",
    "X22n0407_003:0297a18": "號如梵網經我今盧舍那方坐蓮臺也勸人令問",
    "X22n0407_003:0297a19": "如涅槃經普告眾生大覺世尊將入涅槃若有所",
    "X22n0407_003:0297a20": "疑今悉可問為最後問也然諸經發起事或兼有",
    "X22n0407_003:0297a21": "之今且各舉一端以明發起之相。○二今經下正",
    "X22n0407_003:0297a22": "顯今經二初正顯。",
    "X22n0407_003:0297a23": "【疏】今經正以殺父以為發起。",
    "X22n0407_003:0297a24": "【鈔】二何故下釋疑。",
    "X22n0407_003:0297b01": "【疏】何故舉此逆事為發起耶為彰此界極惡令人",
    "X22n0407_003:0297b02": "厭棄親所生子猶尚危害即欲令人同欣淨土下",
    "X22n0407_003:0297b03": "韋提希願為我說無憂惱處不樂閻浮濁惡之世。",
    "X22n0407_003:0297b04": "【鈔】二就中下總科略釋二初分科。",
    "X22n0407_003:0297b05": "【疏】就中為二初爾時下正明殺父次問守門人下",
    "X22n0407_003:0297b06": "明欲害母。",
    "X22n0407_003:0297b07": "【鈔】二問頻下釋三初問答釋疑二初問。",
    "X22n0407_003:0297b08": "【疏】問頻婆何故遣人說法韋提何故如來自往。",
    "X22n0407_003:0297b09": "【鈔】頻婆韋提皆請弟子赴頻婆請何故唯遣目連",
    "X22n0407_003:0297b10": "樓那至赴韋提何故如來躬親而往。○二答。",
    "X22n0407_003:0297b11": "【疏】答父願聞法遣入傳授為化義足母求生淨土",
    "X22n0407_003:0297b12": "非佛不開故須自往。",
    "X22n0407_003:0297b13": "【鈔】頻婆國父願聞戒法可遣人授韋提國母機在",
    "X22n0407_003:0297b14": "玅觀須佛親開父母之稱從闍王得。○二頻婆下",
    "X22n0407_003:0297b15": "預翻名字。",
    "X22n0407_003:0297b16": "【疏】頻婆娑羅此云摸實亦曰影堅韋提希此云思",
    "X22n0407_003:0297b17": "惟阿闍世此云未生怨或婆羅留支此云折指內",
    "X22n0407_003:0297b18": "人將護名為善見也。",
    "X22n0407_003:0297b19": "【鈔】三初段下隨科解經初正明殺父二初分科。",
    "X22n0407_003:0297b20": "【疏】初段為四一頻婆為子幽禁二國太夫人密奉",
    "X22n0407_003:0297b21": "王食以濟王命三漱口畢下聖為說法以潤王心",
    "X22n0407_003:0297b22": "四如是時間下明因食兼由聞法多日不死。",
    "X22n0407_003:0297b23": "爾時王舍大城有一太子名阿闍世隨順調達惡友",
    "X22n0407_003:0297b24": "之教收執父王頻婆娑羅幽閉置於七重室內制諸",
    "X22n0407_003:0297c01": "羣臣一不得往。",
    "X22n0407_003:0297c02": "【鈔】二初爾下隨釋四初為子幽禁二初隨釋經文",
    "X22n0407_003:0297c03": "二初師資現事二初釋時處標人。",
    "X22n0407_003:0297c04": "【疏】初爾時王舍太子阿闍世者當佛在王舍城時",
    "X22n0407_003:0297c05": "未生怨者未生之日相師占之此兒生已定當害",
    "X22n0407_003:0297c06": "父。",
    "X22n0407_003:0297c07": "【鈔】經云爾時即當佛在城不遠耆闍山時也前譯",
    "X22n0407_003:0297c08": "阿闍世為未生冤今方釋義處胎之日有冤害相",
    "X22n0407_003:0297c09": "占者預記因以為名。○二隨順下明順友造逆五",
    "X22n0407_003:0297c10": "初釋惡友名族。",
    "X22n0407_003:0297c11": "【疏】隨順調達惡友教者調達此云天熱亦云天授",
    "X22n0407_003:0297c12": "是斛飯王子是佛堂弟阿難親兄阿難此翻歡喜",
    "X22n0407_003:0297c13": "亦云無染或云欣樂調達有三十相出家誦六萬",
    "X22n0407_003:0297c14": "法聚滿十二韋陀。",
    "X22n0407_003:0297c15": "【鈔】二為利下釋惡友謀術二初從人學術。",
    "X22n0407_003:0297c16": "【疏】為利養故往詣佛所求學神通佛不為說令觀",
    "X22n0407_003:0297c17": "無常自可得道復至舍利弗目連乃至五百弟子",
    "X22n0407_003:0297c18": "所皆不為說取通之法阿難親弟未得他心授與",
    "X22n0407_003:0297c19": "通法調達入山學得五通。",
    "X22n0407_003:0297c20": "【鈔】阿難親弟知取通法自未得通不知其心故授",
    "X22n0407_003:0297c21": "與之。○二心念下誘人同謀。",
    "X22n0407_003:0297c22": "【疏】心念誰作檀越闍世太子有大王相或自變身",
    "X22n0407_003:0297c23": "作象馬寶於王子前抱持歍嗽復至天上取天華",
    "X22n0407_003:0297c24": "天食。",
    "X22n0407_003:0298a01": "【鈔】作象馬寶以輪王事誑惑闍世作抱持等欲其",
    "X22n0407_003:0298a02": "生愛也。○三語王下明惡友言教。",
    "X22n0407_003:0298a03": "【疏】語王子言我作新佛汝作新王豈不快耶。",
    "X22n0407_003:0298a04": "【鈔】正教造逆我殺牟尼以作新佛汝殺頻婆以作",
    "X22n0407_003:0298a05": "新王新王新佛共化世間不亦快哉。○四隨順下",
    "X22n0407_003:0298a06": "明太子造逆。",
    "X22n0407_003:0298a07": "【疏】隨順惡友收執父王。",
    "X22n0407_003:0298a08": "【鈔】闍世受教乃行殺逆。○五調達下明惡友造逆。",
    "X22n0407_003:0298a09": "【疏】調達破僧舍利目連教化還合推山厭佛密迹",
    "X22n0407_003:0298a10": "金剛以杵擬之碎石迸來傷佛足指華色比丘尼",
    "X22n0407_003:0298a11": "呵之拳打眼出作三逆罪生入地獄。",
    "X22n0407_003:0298a12": "【鈔】調達自造三逆成就復教闍世殺父成就害母",
    "X22n0407_003:0298a13": "加行自行教他五逆罪故生陷泥黎。○二頻婆下",
    "X22n0407_003:0298a14": "父子前因。",
    "X22n0407_003:0298a15": "【疏】頻婆往日毗富羅山遊行獵鹿空無所獲遇值",
    "X22n0407_003:0298a16": "一仙正坐使人驅逐令去遂勅殺之臨終惡念願",
    "X22n0407_003:0298a17": "我來生還如今日心口害汝。",
    "X22n0407_003:0298a18": "【鈔】被殺仙人生惡念故即來為子胎中已有害父",
    "X22n0407_003:0298a19": "之怨。○二如此下總結權化。",
    "X22n0407_003:0298a20": "【疏】如此等事皆是大士善權現化行於非道通達",
    "X22n0407_003:0298a21": "佛道眾生根性不同入道有異一逆一順弘道益",
    "X22n0407_003:0298a22": "物示行無間而無惱恚闍王現逆為息惡人令不",
    "X22n0407_003:0298a23": "起逆。",
    "X22n0407_003:0298a24": "【鈔】調達闍世頻婆韋提皆是大權現逆現順利益",
    "X22n0407_003:0298b01": "眾生。○二夫人奉食。",
    "X22n0407_003:0298b02": "【疏】二明夫人奉食。",
    "X22n0407_003:0298b03": "國太夫人名韋提希恭敬大王澡浴清淨以酥蜜和",
    "X22n0407_003:0298b04": "[麩夫+少]用塗其身諸瓔珞中盛蒲蔔漿密以上王爾時大",
    "X22n0407_003:0298b05": "王食[麩夫+少]飲漿求水漱口。",
    "X22n0407_003:0298b06": "【疏】王食[麩夫+少]飲漿求水漱口合掌遙禮請受八戒澡",
    "X22n0407_003:0298b07": "浴清淨。△三二聖為說法。",
    "X22n0407_003:0298b08": "漱口畢已合掌恭敬向耆闍崛山遙禮世尊而作是",
    "X22n0407_003:0298b09": "言大目犍連是吾親友願興慈悲授我八戒時目犍",
    "X22n0407_003:0298b10": "連如鷹隼飛疾至王所日日如是授王八戒世尊亦",
    "X22n0407_003:0298b11": "遣尊者富樓那為王說法。",
    "X22n0407_003:0298b12": "【鈔】三聖為說法二初釋目連授戒二初釋疾至。",
    "X22n0407_003:0298b13": "【疏】目連是佛右面弟子昔為辟支佛剃頭作袈裟",
    "X22n0407_003:0298b14": "願得神通。",
    "X22n0407_003:0298b15": "【鈔】以其宿世事辟支佛今得神通疾至王所。○二",
    "X22n0407_003:0298b16": "授八下釋戒相。",
    "X22n0407_003:0298b17": "【疏】授八戒者不殺不盜不婬不妄語不飲酒不著",
    "X22n0407_003:0298b18": "華香不觀聽伎樂不上高牀此八是戒不過中食",
    "X22n0407_003:0298b19": "是齋毗曇不著香衣不上高牀同是莊嚴處合為",
    "X22n0407_003:0298b20": "一也。",
    "X22n0407_003:0298b21": "【鈔】初開香衣及上高牀以為八戒齋在八外次合",
    "X22n0407_003:0298b22": "香衣高牀為七不過中食為第八則齋在八內法",
    "X22n0407_003:0298b23": "無增減數有開合皆名為八戒齋也。○二富樓下",
    "X22n0407_003:0298b24": "釋樓那說法。",
    "X22n0407_003:0298c01": "【疏】富樓那此云滿願子亦滿慈子從父母得名說",
    "X22n0407_003:0298c02": "法第一巧開人心故偏遣之。",
    "X22n0407_003:0298c03": "如是時間經三七日王食[麩夫+少]蜜得聞法故顏色和悅。",
    "X22n0407_003:0298c04": "【鈔】四頻婆下法食延壽。",
    "X22n0407_003:0298c05": "【疏】四頻婆因食聞法遂得多日不死也。",
    "X22n0407_003:0298c06": "【鈔】二次害下明欲害母二初分科。",
    "X22n0407_003:0298c07": "【疏】次害母中為四一為子幽閉二因禁請佛三佛",
    "X22n0407_003:0298c08": "與弟子因請往赴四見佛傷歎請法初中又三一",
    "X22n0407_003:0298c09": "欲害母二二臣諫不聽害三勅內官幽閉。",
    "X22n0407_003:0298c10": "【鈔】二初闍下隨釋四初為子幽閉三初欲害母三",
    "X22n0407_003:0298c11": "初王問在不。",
    "X22n0407_003:0298c12": "【疏】初闍世問守門者王今在不。",
    "X22n0407_003:0298c13": "時阿闍世問守門者父王今者猶存在耶。",
    "X22n0407_003:0298c14": "【鈔】二守門下以事實答。",
    "X22n0407_003:0298c15": "【疏】二守門者以事實答。",
    "X22n0407_003:0298c16": "時守門人白言大王國太夫人身塗[麩夫+少]蜜瓔珞盛漿",
    "X22n0407_003:0298c17": "持用上王沙門目連及富樓那從空而來為王說法",
    "X22n0407_003:0298c18": "不可禁制。",
    "X22n0407_003:0298c19": "【疏】三王聞瞋怒。",
    "X22n0407_003:0298c20": "時阿闍世聞此語已怒其母曰我母是賊與賊為伴",
    "X22n0407_003:0298c21": "沙門惡人幻惑呪術令此惡王多日不死即執利劒",
    "X22n0407_003:0298c22": "欲害其母。",
    "X22n0407_003:0298c23": "【鈔】三王聞瞋怒二初消經文。",
    "X22n0407_003:0298c24": "【疏】名父為賊母為賊伴即執利劍欲害其母。",
    "X22n0407_003:0299a01": "【鈔】二應殺下釋妨難。",
    "X22n0407_003:0299a02": "【疏】應殺守門人而欲害母者守門有辭王先有勅",
    "X22n0407_003:0299a03": "制諸羣臣不言婦女沙門從空飛入非我能禁王",
    "X22n0407_003:0299a04": "雖貪國殺父猶不違法。",
    "X22n0407_003:0299a05": "時有一臣名曰月光聰明多智及與耆婆為王作禮",
    "X22n0407_003:0299a06": "白言大王臣聞毗陀論經說劫初已來有諸惡王貪",
    "X22n0407_003:0299a07": "國位故殺害其父一萬八千未曾聞有無道害母王",
    "X22n0407_003:0299a08": "今為此殺逆之事汙剎利種臣不忍聞是旃陀羅我",
    "X22n0407_003:0299a09": "等不宜復住於此時二大臣說此語竟以手按劒却",
    "X22n0407_003:0299a10": "行而退時阿闍世驚怖惶懼告耆婆言汝不為我耶",
    "X22n0407_003:0299a11": "耆婆白言大王慎莫害母王聞此語懺悔求救即便",
    "X22n0407_003:0299a12": "捨劒止不害母。",
    "X22n0407_003:0299a13": "【鈔】二劫初下二臣諫三初釋勸辭。",
    "X22n0407_003:0299a14": "【疏】劫初已來一萬八千未聞無道害母害母眼見",
    "X22n0407_003:0299a15": "何得言聞謂不忍聞世人傳說不宜住此欲奔他",
    "X22n0407_003:0299a16": "國故云不住有國已來雖有刑罪不加女人況所",
    "X22n0407_003:0299a17": "生母故不住也。",
    "X22n0407_003:0299a18": "【鈔】二以手下釋勸相。",
    "X22n0407_003:0299a19": "【疏】以手按劒却行而退者按劒現威以息王忿也。",
    "X22n0407_003:0299a20": "【鈔】三驚怖下明從勸。",
    "X22n0407_003:0299a21": "【疏】驚怖惶懼者畏懼也耆婆此云固活生時一手",
    "X22n0407_003:0299a22": "把藥囊一手把針筒昔誓為醫能治他病從德立",
    "X22n0407_003:0299a23": "號菴羅女子也是國賢臣賢臣去必國亡也汝不",
    "X22n0407_003:0299a24": "為我者耆婆重諫慎莫害母懺悔求救前愆也即",
    "X22n0407_003:0299b01": "便捨劒止不害母。",
    "X22n0407_003:0299b02": "勅語內官閉置深宮不令復出。",
    "X22n0407_003:0299b03": "【鈔】三勅語下勅幽閉。",
    "X22n0407_003:0299b04": "【疏】勅語內官幽閉深宮。",
    "X22n0407_003:0299b05": "【鈔】二韋提下因禁請佛二初分科。",
    "X22n0407_003:0299b06": "【疏】韋提希被幽閉下第二請佛謂請如來令遣弟",
    "X22n0407_003:0299b07": "子與己相見文為二初明請人次明請法。",
    "X22n0407_003:0299b08": "時韋提希被幽閉已愁憂憔悴遙向耆闍崛山為佛",
    "X22n0407_003:0299b09": "作禮而作是言如來世尊在昔之時恒遣阿難來慰",
    "X22n0407_003:0299b10": "問我我今愁憂世尊威重無由得見願遣目連尊者",
    "X22n0407_003:0299b11": "阿難與我相見。",
    "X22n0407_003:0299b12": "【鈔】二韋提下隨釋二初請人。",
    "X22n0407_003:0299b13": "【疏】韋提何故請見目連及以阿難目連是門師阿",
    "X22n0407_003:0299b14": "難佛侍者先恒教誡故偏求見居在深宮不敢偏",
    "X22n0407_003:0299b15": "求內厭惡界願生淨土欲令二人傳意請佛。",
    "X22n0407_003:0299b16": "【鈔】一是門師一是佛侍先常教誡故偏請二人既",
    "X22n0407_003:0299b17": "在深宮故請二人不敢偏一欲傳我意請佛宣說",
    "X22n0407_003:0299b18": "生淨土因請人之意也。",
    "X22n0407_003:0299b19": "作是語已悲泣雨淚遙向佛禮。",
    "X22n0407_003:0299b20": "【鈔】二悲泣下請式科云請法即法式也。",
    "X22n0407_003:0299b21": "【疏】悲泣雨淚望佛哀憐遙向佛禮前已禮竟今復",
    "X22n0407_003:0299b22": "重禮表已殷勤。",
    "X22n0407_003:0299b23": "【鈔】三世尊下因請往赴二初分科。",
    "X22n0407_003:0299b24": "【疏】世尊在耆闍下如來現宮不異勝鬘即生此念",
    "X22n0407_003:0299c01": "時佛於空中現也文為五一神通二色身三坐座",
    "X22n0407_003:0299c02": "四眷屬五雨華。",
    "X22n0407_003:0299c03": "【鈔】勝鬘等者勝鬘夫人也即舍衛國波斯匿王女",
    "X22n0407_003:0299c04": "末利夫人所生為踰闍國妃其後父母遣書云佛",
    "X22n0407_003:0299c05": "出我國神通自在普益眾生勝鬘執書對使說偈",
    "X22n0407_003:0299c06": "云仰惟佛世尊普為世間出亦應愍我等速來至",
    "X22n0407_003:0299c07": "此處即說此偈時佛於空中現復說偈讚云如來",
    "X22n0407_003:0299c08": "玅色身世間無與等等今韋提哀請佛即降赴其",
    "X22n0407_003:0299c09": "事相類故云不異。",
    "X22n0407_003:0299c10": "未舉頭頃爾時世尊在耆闍崛山知韋提希心之所",
    "X22n0407_003:0299c11": "念即勅大目犍連及以阿難從空而來佛從耆闍崛",
    "X22n0407_003:0299c12": "山沒於王宮出。",
    "X22n0407_003:0299c13": "【鈔】二知韋下隨釋五初神通二初消文。",
    "X22n0407_003:0299c14": "【疏】知韋提希心念者是知他心從崛山沒王宮出",
    "X22n0407_003:0299c15": "顯神通也。",
    "X22n0407_003:0299c16": "【鈔】如來之心寂而常照無數河沙世界眾生若干",
    "X22n0407_003:0299c17": "種心悉知悉見非同小聖作意方知他心及以身",
    "X22n0407_003:0299c18": "如意通皆無記通也。○二問前下釋妨二初出",
    "X22n0407_003:0299c19": "妨。",
    "X22n0407_003:0299c20": "【疏】問前頻婆請弟子意在如來今夫人亦請弟子",
    "X22n0407_003:0299c21": "意在佛何故前請遣弟子今請自往耶。",
    "X22n0407_003:0299c22": "【鈔】此難重出問不異前答不同彼。",
    "X22n0407_003:0299c23": "【疏】解有二義一闍王與調達殺父如來若躬赴恐",
    "X22n0407_003:0299c24": "世王起怨嫌心為護彼故不得自往二者佛法寄",
    "X22n0407_003:0300a01": "在國王頻婆定死闍世當為國主如來若往者王",
    "X22n0407_003:0300a02": "得國主佛法不行故不得往夫人無此諸事如來",
    "X22n0407_003:0300a03": "自往。",
    "X22n0407_003:0300a04": "【鈔】言二解者一滅即今嫌佛之惡二生以後行法",
    "X22n0407_003:0300a05": "之善何以故若佛入彼頻婆之室即令世王謂佛",
    "X22n0407_003:0300a06": "朋父還謀國政怨嫌既重後不行法故不躬往母",
    "X22n0407_003:0300a07": "無斯事故佛親赴。○二時韋下色身。",
    "X22n0407_003:0300a08": "時韋提希禮已舉頭見世尊釋迦牟尼佛身紫金色。",
    "X22n0407_003:0300a09": "【鈔】三坐百下坐座。",
    "X22n0407_003:0300a10": "坐百寶蓮華。",
    "X22n0407_003:0300a11": "【鈔】四目連下眷屬。",
    "X22n0407_003:0300a12": "目連侍左阿難侍右釋梵護世諸天在虗空中。",
    "X22n0407_003:0300a13": "【鈔】五普雨下雨華。",
    "X22n0407_003:0300a14": "普雨天華持用供養。",
    "X22n0407_003:0300a15": "【鈔】四傷歎請法二初分科。",
    "X22n0407_003:0300a16": "【疏】傷歎請法中有二意韋提見佛下正明請其生",
    "X22n0407_003:0300a17": "處今向世尊下明請往生之因初明供養問往生",
    "X22n0407_003:0300a18": "因次問生處也。",
    "X22n0407_003:0300a19": "【鈔】今向世尊下明請往生之因者即二意中第二",
    "X22n0407_003:0300a20": "請示往生淨土之因經云唯願佛日教我觀於清",
    "X22n0407_003:0300a21": "淨處文也初明供養問往生因者即第一意問往",
    "X22n0407_003:0300a22": "昔生中何罪為因生此闍世惡逆之子應知此二",
    "X22n0407_003:0300a23": "語同意別。",
    "X22n0407_003:0300a24": "時韋提希見佛世尊自絕瓔珞舉身投地號泣向佛",
    "X22n0407_003:0300b01": "白言世尊我宿何罪生此惡子世尊復有何等因緣",
    "X22n0407_003:0300b02": "與提婆達多共為眷屬。",
    "X22n0407_003:0300b03": "【鈔】分二初我有下供養問往生因。",
    "X22n0407_003:0300b04": "【疏】我有何罪生此惡子世尊復有何等因緣與提",
    "X22n0407_003:0300b05": "婆達多而為眷屬此經不答餘經說之昔於錠光",
    "X22n0407_003:0300b06": "佛時釋迦為摩納就珍寶仙人學學習既成念欲",
    "X22n0407_003:0300b07": "報恩自惟貧乏于時耶若達欲嫁女時有須摩提",
    "X22n0407_003:0300b08": "求為女壻聰明有智而形貌醜摩納遇見論義須",
    "X22n0407_003:0300b09": "摩提屈在言下耶若達歡喜大賜珍寶以女妻之",
    "X22n0407_003:0300b10": "摩提生忿發誓未來世世常惱為此因緣常觸惱",
    "X22n0407_003:0300b11": "也。",
    "X22n0407_003:0300b12": "【鈔】經自絕瓔珞舉身投地號泣向佛即三業供養",
    "X22n0407_003:0300b13": "絕瓔投地是身號泣是口以二顯意闍世之因已",
    "X22n0407_003:0300b14": "略如前疏今但出調達之緣。",
    "X22n0407_003:0300b15": "唯願世尊為我廣說無憂惱處我當往生不樂閻浮",
    "X22n0407_003:0300b16": "提濁惡世也此濁惡處地獄餓鬼畜生盈滿多不善",
    "X22n0407_003:0300b17": "聚願我未來不聞惡聲不見惡人。",
    "X22n0407_003:0300b18": "【鈔】二濁惡下正問生處。",
    "X22n0407_003:0300b19": "【疏】濁惡者濁五濁也一見二煩惱三眾生四命五",
    "X22n0407_003:0300b20": "劫惡者十惡也殺盜婬妄語惡口兩舌綺語貪瞋",
    "X22n0407_003:0300b21": "邪見也三途地獄名泥犂譯云不可樂畜生云旁",
    "X22n0407_003:0300b22": "行從主畜養為人驅使食噉餓鬼飢虗怯畏三千",
    "X22n0407_003:0300b23": "剎土同有此惡故曰盈滿多不善聚惡道因也無",
    "X22n0407_003:0300b24": "人不起故名曰多人常現行殺盜婬等違理枉物",
    "X22n0407_003:0300c01": "為不善積集稱聚也願我未來不聞惡聲不見惡",
    "X22n0407_003:0300c02": "人。",
    "X22n0407_003:0300c03": "今向世尊五體投地求哀懺悔唯願佛日教我觀於",
    "X22n0407_003:0300c04": "清淨業處。",
    "X22n0407_003:0300c05": "【鈔】二今向下請往生因。",
    "X22n0407_003:0300c06": "【疏】今向世尊五體投地兩肘兩膝頭頂是為五體",
    "X22n0407_003:0300c07": "也懺摩梵言悔過漢語彼此並舉故云懺悔將果",
    "X22n0407_003:0300c08": "驗因知過去有罪恐償未盡當來更受故須懺悔",
    "X22n0407_003:0300c09": "唯願佛日啟告所求佛能破壞眾生癡闇如日除",
    "X22n0407_003:0300c10": "昏故言佛日教我觀於清淨業處序文竟。",
    "X22n0407_003:0300c11": "【鈔】第二正說分二初泛科懸解二初科三段。",
    "X22n0407_003:0300c12": "【疏】爾時世尊放眉間光下第二正說文為三初明",
    "X22n0407_003:0300c13": "淨業次辯玅觀三利益。",
    "X22n0407_003:0300c14": "【鈔】二如來下解初文。",
    "X22n0407_003:0300c15": "【疏】如來眉間有白毫相猶如珂雪長一丈五尺毫",
    "X22n0407_003:0300c16": "有八楞周圍五寸其毫中空右旋宛轉如琉璃筒",
    "X22n0407_003:0300c17": "從此發光照無量國還住佛頂變為金臺廣現諸",
    "X22n0407_003:0300c18": "國令韋提希樂生安養。",
    "X22n0407_003:0300c19": "【鈔】二初放下重科廣釋二初總別分科。",
    "X22n0407_003:0300c20": "【疏】初放光酬前請於生處次世尊微笑下酬前淨",
    "X22n0407_003:0300c21": "業近答思惟正受三種淨業散心思量名曰思惟",
    "X22n0407_003:0300c22": "十六正觀說名正受就初有二第一答其生處唯",
    "X22n0407_003:0300c23": "願下明見淨土更請淨國之因初放光普示諸土",
    "X22n0407_003:0300c24": "次或有下示土差別韋提下示生處。",
    "X22n0407_003:0301a01": "【鈔】酬前生處者前韋提請云唯願為我廣說無憂",
    "X22n0407_003:0301a02": "惱處佛今放光照其淨土令彼見之以酬前請酬",
    "X22n0407_003:0301a03": "前淨業者前請云唯願教我觀於清淨業處今示",
    "X22n0407_003:0301a04": "三種淨業十六玅觀即教彼觀淨業處也近答等",
    "X22n0407_003:0301a05": "者以韋提希於酬生處中因光見土乃再請云教",
    "X22n0407_003:0301a06": "我思惟教我正受此在正宗故云近答若酬序中",
    "X22n0407_003:0301a07": "所請即是遠答。○二隨科解釋二初酬二問二初",
    "X22n0407_003:0301a08": "酬前生處二初答其生處三初爾時下放光普示。",
    "X22n0407_003:0301a09": "爾時世尊放眉間光其光金色徧照十方無量世界",
    "X22n0407_003:0301a10": "還住佛頂化為金臺如須彌山十方諸佛淨玅國土",
    "X22n0407_003:0301a11": "皆於中現。",
    "X22n0407_003:0301a12": "【鈔】二或有下示土差別。",
    "X22n0407_003:0301a13": "或有國土七寶合成復有國土純是蓮華復有國土",
    "X22n0407_003:0301a14": "如自在天宮復有國土如玻[王*梨]鏡十方國土皆於中",
    "X22n0407_003:0301a15": "現有如是等無量諸佛國土嚴顯可觀令韋提希見。",
    "X22n0407_003:0301a16": "【鈔】三時韋下的示生處。",
    "X22n0407_003:0301a17": "時韋提希白佛言世尊是諸佛土雖復清淨皆有光",
    "X22n0407_003:0301a18": "明我今樂生極樂世界阿彌陀佛所唯願世尊教我",
    "X22n0407_003:0301a19": "思惟教我正受。",
    "X22n0407_003:0301a20": "【鈔】二思惟下見土更請因。",
    "X22n0407_003:0301a21": "【疏】思惟是願願思是業正問其因正受者非邪曰",
    "X22n0407_003:0301a22": "正領納名受即第二問觀行。",
    "X22n0407_003:0301a23": "【鈔】此請淨土正助二因初教我思惟若不思惟不",
    "X22n0407_003:0301a24": "成願樂有願之思乃成業因唯願世尊教我修於",
    "X22n0407_003:0301b01": "淨土願思令成業因此請事善助道之業也次教",
    "X22n0407_003:0301b02": "我正受離邪倒想領納所緣名為正受此請世尊",
    "X22n0407_003:0301b03": "教我修行淨土觀法即正觀也。○二微笑下酬前",
    "X22n0407_003:0301b04": "淨業二初總別分科。",
    "X22n0407_003:0301b05": "【疏】微笑中有二初明三種淨業答思惟汝是凡夫",
    "X22n0407_003:0301b06": "下次明十六玅觀答正受初業共凡夫次共二乘",
    "X22n0407_003:0301b07": "後是大乘不共之法初淨業中有三第一明三種",
    "X22n0407_003:0301b08": "淨業告阿難下第二歎其所問玅契佛心從阿難",
    "X22n0407_003:0301b09": "汝當受持下第三略付阿難令持獲利也就初復",
    "X22n0407_003:0301b10": "三初明光照頻婆獲道次世尊告韋提汝今知不",
    "X22n0407_003:0301b11": "下舉果勸修因三欲生彼國者下明往生之因也。",
    "X22n0407_003:0301b12": "【鈔】初業共凡夫等者今三種福是圓助道與正觀",
    "X22n0407_003:0301b13": "合皆如來行故云三世諸佛淨業正因但以三種",
    "X22n0407_003:0301b14": "有通有局初孝養等通於大小及以博地故云初",
    "X22n0407_003:0301b15": "業共凡夫次歸戒等唯通大小凡夫無分故云次",
    "X22n0407_003:0301b16": "共二乘若菩提心等專在大乘不通凡小故云不",
    "X22n0407_003:0301b17": "共之法。",
    "X22n0407_003:0301b18": "爾時世尊即便微笑有五色光從佛口出一一光照",
    "X22n0407_003:0301b19": "頻婆娑羅王頂爾時大王雖在幽閉心眼無障遙見",
    "X22n0407_003:0301b20": "世尊頭面作禮自然增進成阿那含。",
    "X22n0407_003:0301b21": "【鈔】二何以下隨科解釋二初三種淨業答思惟三",
    "X22n0407_003:0301b22": "初正明淨業三初光照頻婆得道二初釋微笑二",
    "X22n0407_003:0301b23": "初問。",
    "X22n0407_003:0301b24": "【疏】何以不直答其土因而復放光微笑耶。",
    "X22n0407_003:0301c01": "【鈔】二答二初解有下答放光。",
    "X22n0407_003:0301c02": "【疏】解有二初為欲增道次欲使王與夫人因光相",
    "X22n0407_003:0301c03": "見王既覩光增道知國非實視死如眠夫人見王",
    "X22n0407_003:0301c04": "無憂觀法成果也。",
    "X22n0407_003:0301c05": "【鈔】觀法得果者無生法忍是圓三觀習果故也。○",
    "X22n0407_003:0301c06": "二微笑下答微笑。",
    "X22n0407_003:0301c07": "【疏】微笑如釋種被誅如來光色益顯正以如來善",
    "X22n0407_003:0301c08": "達因緣業報無差對至叵避王雖應死而獲前跡",
    "X22n0407_003:0301c09": "夫人幽縶即是現淨土之緣有此多緣所以致笑",
    "X22n0407_003:0301c10": "也。",
    "X22n0407_003:0301c11": "【鈔】惡業之報害命縶身而為獲果及淨土緣如來",
    "X22n0407_003:0301c12": "心了善惡因果交互萬差欲表內心是故微笑。○",
    "X22n0407_003:0301c13": "二阿那下釋阿那含。",
    "X22n0407_003:0301c14": "【疏】阿那含者第三不還果也。",
    "X22n0407_003:0301c15": "爾時世尊告韋提希汝今知不阿彌陀佛去此不遠",
    "X22n0407_003:0301c16": "汝常繫念諦觀彼國淨業成者我今為汝廣說眾譬",
    "X22n0407_003:0301c17": "亦令未來世一切凡夫欲修淨業者得生西方極樂",
    "X22n0407_003:0301c18": "國土。",
    "X22n0407_003:0301c19": "【鈔】二去此下舉果勸修因二初問。",
    "X22n0407_003:0301c20": "【疏】去此不遠者安樂國土去此十萬億佛剎一一",
    "X22n0407_003:0301c21": "剎恒沙世界何言不遠。",
    "X22n0407_003:0301c22": "【鈔】大本小本俱云極樂去此十萬億剎剎即大千",
    "X22n0407_003:0301c23": "故云河沙何言不遠。○二解云下答有二意。",
    "X22n0407_003:0301c24": "【疏】解云以佛力故欲見即見又光中現土顯於佛",
    "X22n0407_003:0302a01": "頂一念能緣言不遠也。",
    "X22n0407_003:0302a02": "【鈔】初以佛力故令修觀者欲見即見故此文云汝",
    "X22n0407_003:0302a03": "當繫念諦觀彼國故知佛力加欲見者令觀成見",
    "X22n0407_003:0302a04": "後文云一切眾生觀於西方極樂世界以佛力故",
    "X22n0407_003:0302a05": "當得見彼清淨國土故般舟見佛而論三力一佛",
    "X22n0407_003:0302a06": "威力二三昧力三行者本功德力次意即是光中",
    "X22n0407_003:0302a07": "現土即目覩見也其二種見皆由感應雖遠而近",
    "X22n0407_003:0302a08": "然若心性不具塵剎則佛無應現之理生無感見",
    "X22n0407_003:0302a09": "之功故此經談是心是佛觀迷此意則非玅宗。",
    "X22n0407_003:0302a10": "欲生彼國者當修三福一者孝養父母奉事師長慈",
    "X22n0407_003:0302a11": "心不殺修十善業二者受持三歸具足眾戒不犯威",
    "X22n0407_003:0302a12": "儀三者發菩提心深信因果讀誦大乘勸進行者如",
    "X22n0407_003:0302a13": "此三事名為淨業佛告韋提希汝今知不此三種業",
    "X22n0407_003:0302a14": "乃是過去未來現在三世諸佛淨業正因。",
    "X22n0407_003:0302a15": "【鈔】三第一下正示往生因二初正示三初共凡夫",
    "X22n0407_003:0302a16": "業。",
    "X22n0407_003:0302a17": "【疏】第一孝養父母奉事師長敬上接下慈心行也",
    "X22n0407_003:0302a18": "修十善業是其止行身除三邪口離四過意斷三",
    "X22n0407_003:0302a19": "惡也。",
    "X22n0407_003:0302a20": "【鈔】此經正被頓修之機雖修佛行父母師長豈不",
    "X22n0407_003:0302a21": "孝事輪王十戒豈不止行但能修之心一一稱性",
    "X22n0407_003:0302a22": "何妨所修慈孝之善共於凡夫。○二第二下共二",
    "X22n0407_003:0302a23": "乘業。",
    "X22n0407_003:0302a24": "【疏】第二三歸者佛法僧也在家戒亦即是十戒具",
    "X22n0407_003:0302b01": "足眾戒者道俗備受微細不犯威儀者三千悉皆",
    "X22n0407_003:0302b02": "不缺也。",
    "X22n0407_003:0302b03": "【鈔】圓頓行者豈違小乘出家之式三歸眾戒威儀",
    "X22n0407_003:0302b04": "等事但受持之心合於一體依於畢竟而所行之",
    "X22n0407_003:0302b05": "法共於二乘。○三第三下大乘不共業。",
    "X22n0407_003:0302b06": "【疏】第三發菩提心是願起意趣向名為發心菩提",
    "X22n0407_003:0302b07": "是道佛果圓通說為菩提讀誦大乘明修解也行",
    "X22n0407_003:0302b08": "能運通說之為乘餘二不及是言大也。",
    "X22n0407_003:0302b09": "【鈔】依無作境起無緣誓名發菩提心實相不二而",
    "X22n0407_003:0302b10": "二立因果殊二而不二始終理一信此因果方名",
    "X22n0407_003:0302b11": "為深讀誦大乘修三智解運圓乘行以此解行教",
    "X22n0407_003:0302b12": "其行者名為勸進此三種業得前前者不得後後",
    "X22n0407_003:0302b13": "得後後者必得前前故今行人能修前二前二不",
    "X22n0407_003:0302b14": "能修於大乘故云餘二不及是言大乘。○二佛告",
    "X22n0407_003:0302b15": "下結歎。",
    "X22n0407_003:0302b16": "【疏】佛告韋提此三種業三世諸佛淨業正因是歎",
    "X22n0407_003:0302b17": "辭也。",
    "X22n0407_003:0302b18": "【鈔】既是佛業驗是圓修故大經中復有一行名如",
    "X22n0407_003:0302b19": "來行雖云一行而具五行今亦如是雖是佛業而",
    "X22n0407_003:0302b20": "具三種。",
    "X22n0407_003:0302b21": "佛告阿難及韋提希諦聽諦聽善思念之如來今者",
    "X22n0407_003:0302b22": "為未來世一切眾生為煩惱賊之所害者說清淨業",
    "X22n0407_003:0302b23": "善哉韋提希快問此事。",
    "X22n0407_003:0302b24": "【鈔】二諦聽下歎其所問。",
    "X22n0407_003:0302c01": "【疏】諦聽諦聽善思念之諦聽令生聞慧善思思慧",
    "X22n0407_003:0302c02": "念之修慧煩惱賊者此能損慧命傷法身故名為",
    "X22n0407_003:0302c03": "賊也。",
    "X22n0407_003:0302c04": "【鈔】諦聽等者諸經誡聽皆有此語莫不令人生於",
    "X22n0407_003:0302c05": "三慧而須按教明慧偏圓能聽所聽能思所思能",
    "X22n0407_003:0302c06": "念所念若作生滅解者即三藏三慧無生解者通",
    "X22n0407_003:0302c07": "教三慧無量無作別圓可知今令韋提等生圓三",
    "X22n0407_003:0302c08": "慧若不爾者安能此座即證法忍。",
    "X22n0407_003:0302c09": "阿難汝當受持廣為多眾宣說佛語如來今者教韋",
    "X22n0407_003:0302c10": "提希及未來世一切眾生觀於西方極樂世界以佛",
    "X22n0407_003:0302c11": "力故當得見彼清淨國土如執明鏡自見面像見彼",
    "X22n0407_003:0302c12": "國土極玅樂事心歡喜故應時即得無生法忍。",
    "X22n0407_003:0302c13": "【鈔】三即得下略付阿難。",
    "X22n0407_003:0302c14": "【疏】即得無生忍是初住初地仁王經說五忍一伏",
    "X22n0407_003:0302c15": "二信三順四無生五寂滅。",
    "X22n0407_003:0302c16": "【鈔】經如執明鏡等者觀法如鏡修之如執觀成土",
    "X22n0407_003:0302c17": "現如見面像是知外有三種淨業內備十六玅觀",
    "X22n0407_003:0302c18": "乃得見也此雖略付淨業意說玅觀初住初地者",
    "X22n0407_003:0302c19": "圓住別地俱破無明是無生忍位玅玄一實位云",
    "X22n0407_003:0302c20": "若入初住正破無明是明圓教無生忍位今意在",
    "X22n0407_003:0302c21": "圓引仁王五種忍位者用顯無生居三忍上若依",
    "X22n0407_003:0302c22": "別教十信伏忍十住信忍十行去順忍十地無生",
    "X22n0407_003:0302c23": "忍玅覺寂滅忍若約圓位五品伏忍六根清淨信",
    "X22n0407_003:0302c24": "順二忍初住至等覺名無生忍玅覺名寂滅忍然",
    "X22n0407_003:0303a01": "別初地即圓初住故引仁王以證今位行者應知",
    "X22n0407_003:0303a02": "如來將說十六觀法預彰所說是圓玅觀故云一",
    "X22n0407_003:0303a03": "切眾生觀於極樂觀成即得無生法忍是故韋提",
    "X22n0407_003:0303a04": "聞說十六隨語觀成說說即證此之玅位經示此",
    "X22n0407_003:0303a05": "觀是取初住徑捷之門故不可云想事而已。○二",
    "X22n0407_003:0303a06": "初明下明十六玅觀答正受二初分科。",
    "X22n0407_003:0303a07": "【疏】初明韋提見土之由次一問答明為未來眾生",
    "X22n0407_003:0303a08": "請見土之方法。",
    "X22n0407_003:0303a09": "佛告韋提希汝是凡夫心想羸劣未得天眼不能遠",
    "X22n0407_003:0303a10": "觀諸佛如來有異方便令汝得見。",
    "X22n0407_003:0303a11": "【鈔】二汝是下隨釋二初明韋提見土之由。",
    "X22n0407_003:0303a12": "【疏】汝是凡夫彰其分齊不能遠觀韋提實大菩薩",
    "X22n0407_003:0303a13": "此會即得無生忍示同在凡夫心想羸劣未得天",
    "X22n0407_003:0303a14": "眼不能遠照見彼國土有異方便令汝得見異方",
    "X22n0407_003:0303a15": "便者即十六觀非直觀名方便以佛力故見彼國",
    "X22n0407_003:0303a16": "者亦是方便也。",
    "X22n0407_003:0303a17": "【鈔】經未得天眼等者問阿那律天眼最勝但見大",
    "X22n0407_003:0303a18": "千豈有得天眼者越十萬億土見安養乎答此語",
    "X22n0407_003:0303a19": "未得分真菩薩天眼非二乘也故大經二十二云",
    "X22n0407_003:0303a20": "菩薩所得清淨天眼異於聲聞緣覺所得以是異",
    "X22n0407_003:0303a21": "故一時徧見十方世界現在諸佛大論亦同此說",
    "X22n0407_003:0303a22": "韋提實大菩薩者此顯韋提本住法身為欲發起",
    "X22n0407_003:0303a23": "淨土觀法故示同凡此會即得無生忍者即者方",
    "X22n0407_003:0303a24": "將也此會聞觀將證法忍非謂前文說無生忍是",
    "X22n0407_003:0303b01": "韋提證前文乃是通說未來眾生修十六觀能得",
    "X22n0407_003:0303b02": "無生人見示同凡夫之言便謂前文是韋提證須",
    "X22n0407_003:0303b03": "知即得非已得也既云實大菩薩乃是久證無生",
    "X22n0407_003:0303b04": "如來據迹言是凡夫心想羸劣劣想凡夫修之得",
    "X22n0407_003:0303b05": "忍顯茲玅觀能革下凡頓成圓聖異方便者十六",
    "X22n0407_003:0303b06": "觀法奇異方便也故起信論云修多羅說有勝方",
    "X22n0407_003:0303b07": "便繫念極樂令生彼國非直觀名方便者謂彼依",
    "X22n0407_003:0303b08": "正有二方便能令此土凡夫得見一者修觀正受",
    "X22n0407_003:0303b09": "方便令心眼見二佛神力示現方便能令目擊既",
    "X22n0407_003:0303b10": "得見之由有其二種故云非直觀(去聲)名方便佛力",
    "X22n0407_003:0303b11": "令見亦是方便韋提乃得二種之見一者將有隨",
    "X22n0407_003:0303b12": "文作觀之見二者已蒙佛力示現見也故云韋提",
    "X22n0407_003:0303b13": "見土之由。",
    "X22n0407_003:0303b14": "時韋提希白佛言世尊如我今者以佛力故見彼國",
    "X22n0407_003:0303b15": "土若佛滅後諸眾生等濁惡不善五苦所逼云何當",
    "X22n0407_003:0303b16": "見阿彌陀佛極樂世界。",
    "X22n0407_003:0303b17": "【鈔】二韋提下為未來請見土之法二初請。",
    "X22n0407_003:0303b18": "【疏】韋提白佛如我今者下為佛滅後眾生請也濁",
    "X22n0407_003:0303b19": "者五濁不善者十不善五苦者五道非樂故云五",
    "X22n0407_003:0303b20": "苦或是五惡五痛五燒五惡殺盛邪婬妄語飲酒",
    "X22n0407_003:0303b21": "如大經現遭厄難王法刑罰是五痛也五燒即當",
    "X22n0407_003:0303b22": "來墮三途苦毒名五燒云何當見阿彌陀極樂國",
    "X22n0407_003:0303b23": "土正為啟請。",
    "X22n0407_003:0303b24": "【鈔】韋提先令示現方便而為請由是故經云如我",
    "X22n0407_003:0303c01": "今者以佛力故見彼國土然復正請觀法方便乃",
    "X22n0407_003:0303c02": "以眾生而為請緣故經云若佛滅後諸眾生等濁",
    "X22n0407_003:0303c03": "惡不善五苦所逼云何當見極樂世界五苦者疏",
    "X22n0407_003:0303c04": "有二釋初以五道非樂釋二以五罪招報釋初釋",
    "X22n0407_003:0303c05": "者地獄燒然苦餓鬼饑虗苦畜生屠割苦人間八",
    "X22n0407_003:0303c06": "種苦天上五衰苦次釋者聖意多含更明五惡招",
    "X22n0407_003:0303c07": "於二報名出大本無量壽經今云大經是也疏文",
    "X22n0407_003:0303c08": "先列三五之名次五惡下釋出三五殺至飲酒五",
    "X22n0407_003:0303c09": "惡因也如大經下釋五痛即華報也五燒下釋五",
    "X22n0407_003:0303c10": "燒即果報也然其二報並無五相各稱五者皆從",
    "X22n0407_003:0303c11": "五種惡因而立故彼五文後皆結云是為一大惡",
    "X22n0407_003:0303c12": "一痛一燒乃至總云五大惡五痛五燒故知二五",
    "X22n0407_003:0303c13": "皆從因立。○二答二初列觀分科二初列觀。",
    "X22n0407_003:0303c14": "【疏】答中有十六觀一日觀二水觀三地觀四樹觀",
    "X22n0407_003:0303c15": "五池觀六總觀觀一切樓地池等七華座觀八佛",
    "X22n0407_003:0303c16": "菩薩像觀九佛身觀十觀音觀十一勢至觀十二",
    "X22n0407_003:0303c17": "普往生觀十三雜明佛菩薩觀十四上品生觀十",
    "X22n0407_003:0303c18": "五中品生觀十六下品生觀。",
    "X22n0407_003:0303c19": "【鈔】義例云夫三觀者義唯三種一者從行唯於萬",
    "X22n0407_003:0303c20": "境觀一心萬境雖殊妙觀理等如觀陰等即其意",
    "X22n0407_003:0303c21": "也二約法相如約四諦五行之文入一念心以為",
    "X22n0407_003:0303c22": "圓觀三託事如王舍耆闍名從事立借事為觀以",
    "X22n0407_003:0303c23": "導執情如方等普賢其例可識問今十六觀於三",
    "X22n0407_003:0303c24": "種中屬何義耶答既不撮乎法相入心成觀信非",
    "X22n0407_003:0304a01": "附法又非借彼事義立境立觀驗非託事明矣如",
    "X22n0407_003:0304a02": "來直談十六觀行修證之門正當從行也問義例",
    "X22n0407_003:0304a03": "三種皆是理觀今之十六歷依正事何預三種耶",
    "X22n0407_003:0304a04": "答託事附法二種三觀有事有理且置未論從行",
    "X22n0407_003:0304a05": "三觀以何義故不得歷事既言從行必四種行常",
    "X22n0407_003:0304a06": "坐一種縱直觀理餘三三昧豈不兼事如般舟三",
    "X22n0407_003:0304a07": "觀歷念佛事方等三觀歷持呪事法華三觀歷誦",
    "X22n0407_003:0304a08": "經事請觀音三觀歷數息事覺意三觀歷三性事",
    "X22n0407_003:0304a09": "此等歷事若非從行攝屬何耶般舟三昧初觀足",
    "X22n0407_003:0304a10": "下千輻輪相次第逆緣至肉髻相彼觀相時即用",
    "X22n0407_003:0304a11": "三觀彼是從行今那獨非況義例云唯於萬境觀",
    "X22n0407_003:0304a12": "一心豈今依正不唯一心經文具列十六境相大",
    "X22n0407_003:0304a13": "師但於首題示圓三觀令將此觀觀十六境正是",
    "X22n0407_003:0304a14": "萬境雖殊玅觀理等又今三觀并諸歷事三觀若",
    "X22n0407_003:0304a15": "非從行等者那云三觀義唯三種問今經但於像",
    "X22n0407_003:0304a16": "觀示云是心作佛是心是佛諸文皆無觀理之語",
    "X22n0407_003:0304a17": "則知佛外皆是事觀縱將此義例觀十五斯是行",
    "X22n0407_003:0304a18": "人用理觀意據經現文但是事觀答若自依經修",
    "X22n0407_003:0304a19": "觀入證何須四依解說經意製立觀法大師深得",
    "X22n0407_003:0304a20": "佛旨故於首題以玅三觀釋能觀觀以玅三身釋",
    "X22n0407_003:0304a21": "所觀佛而云觀雖十六言佛便周今依大師用三",
    "X22n0407_003:0304a22": "玅觀觀十六境豈是行人自用觀意應知四種三",
    "X22n0407_003:0304a23": "昧無不於事觀三諦理但般舟等依定散善事覺",
    "X22n0407_003:0304a24": "意縱任善惡等事是故偏得歷事之名若常坐等",
    "X22n0407_003:0304b01": "直於三道之事而觀三諦不兼修善及縱惡事故",
    "X22n0407_003:0304b02": "受理名今經觀法豈可異於四三昧耶故知十六",
    "X22n0407_003:0304b03": "正是從行歷事觀理也應知十六皆用三觀為想",
    "X22n0407_003:0304b04": "相之法三觀微故且觀落日及以清水三觀漸著",
    "X22n0407_003:0304b05": "乃觀地樹座像佛身下去諸境皆須三觀。○二就",
    "X22n0407_003:0304b06": "十下分科。",
    "X22n0407_003:0304b07": "【疏】就十六觀分文為三初六觀觀其依果次七觀",
    "X22n0407_003:0304b08": "觀其正報後三明三輩九品往生也。",
    "X22n0407_003:0304b09": "【鈔】以十六觀三類分之六屬依報者日標送想之",
    "X22n0407_003:0304b10": "方氷表琉璃之地雖此土物意顯彼邦是故六觀",
    "X22n0407_003:0304b11": "皆彼依報七屬正報者座為三聖親依像類三聖",
    "X22n0407_003:0304b12": "真體是故七觀皆名正報三輩之人自此之彼修",
    "X22n0407_003:0304b13": "因託質事相不同是故此三自為一類。○二第一",
    "X22n0407_003:0304b14": "下隨科解釋三初六觀觀依報六初日觀二初立",
    "X22n0407_003:0304b15": "意分科。",
    "X22n0407_003:0304b16": "【疏】第一日觀示令繫心佛告下略明繫念總勸修",
    "X22n0407_003:0304b17": "觀云何下正明作日觀一切有目皆見日沒下舉",
    "X22n0407_003:0304b18": "所觀境當起想下正教觀察是為下結也。",
    "X22n0407_003:0304b19": "【鈔】先作日觀意令繫心凡心暗散何能明見淨土",
    "X22n0407_003:0304b20": "玅境故令專想落日之形一事繫心想之不已其",
    "X22n0407_003:0304b21": "心則定心若靜細種種觀法皆可造修繫心之法",
    "X22n0407_003:0304b22": "須落日者欲令定想趣於西方是向彌陀所居處",
    "X22n0407_003:0304b23": "故。○二隨解釋二初佛告下總勸修觀。",
    "X22n0407_003:0304b24": "佛告韋提希汝及眾生應當專心繫念一處想於西",
    "X22n0407_003:0304c01": "方。",
    "X22n0407_003:0304c02": "【鈔】經韋提希汝及眾生者韋提希等是現在機一",
    "X22n0407_003:0304c03": "切眾生是未來機故知修觀不專佛世況復韋提",
    "X22n0407_003:0304c04": "是發起者正為今人請正受法是故我佛勸眾生",
    "X22n0407_003:0304c05": "修修法如何專繫一處所謂西方。○二云何下正",
    "X22n0407_003:0304c06": "明日觀三初舉所觀境。",
    "X22n0407_003:0304c07": "云何作想凡作想者一切眾生自非生盲有目之徒",
    "X22n0407_003:0304c08": "皆見日沒。",
    "X22n0407_003:0304c09": "【鈔】經文意者謂昔曾見者或現前見日欲沒相為",
    "X22n0407_003:0304c10": "所觀境蓋以此觀所被周徧唯除生下雙目俱盲",
    "X22n0407_003:0304c11": "既不識日故莫能想若曾有目即今盲者亦可修",
    "X22n0407_003:0304c12": "之況現有目見日分明修之越易即以所見落日",
    "X22n0407_003:0304c13": "為境想之令起觀中之日。○二當起下正教觀察。",
    "X22n0407_003:0304c14": "當起想念正坐西向諦觀於日欲沒之處令心堅住",
    "X22n0407_003:0304c15": "專想不移見日欲沒狀如懸鼓既見日已閉目開目",
    "X22n0407_003:0304c16": "皆令明了。",
    "X22n0407_003:0304c17": "【鈔】釋題觀字明玅三觀題目是總經文是別豈不",
    "X22n0407_003:0304c18": "以總而貫於別今想落日而能想之觀隨解而進",
    "X22n0407_003:0304c19": "三藏事定能想所想無非生滅通教事定能想所",
    "X22n0407_003:0304c20": "想皆如幻化別知能想元是佛性於想能所次第",
    "X22n0407_003:0304c21": "觀中圓人玅解知能想心本具一切依正之法今",
    "X22n0407_003:0304c22": "以具日之心緣於即心之日令本性日顯現其前",
    "X22n0407_003:0304c23": "斯乃以法界心緣法界境起法界日既皆法界豈",
    "X22n0407_003:0304c24": "不即空假中圓人六根常所觸對尚須念念即空",
    "X22n0407_003:0305a01": "假中豈今修觀頓廢此三此猶總示若別論三觀",
    "X22n0407_003:0305a02": "成日功者以根境空寂故心日無礙以緣起假立",
    "X22n0407_003:0305a03": "故累想日生以其心日皆法界故當處顯現此之",
    "X22n0407_003:0305a04": "三觀同在一心非一非三而三而一不可思議以",
    "X22n0407_003:0305a05": "其圓人凡修功行皆悉如是若不爾者非是圓人",
    "X22n0407_003:0305a06": "修事觀也通人必以如幻之心修諸事定以驗圓",
    "X22n0407_003:0305a07": "人用即中心成其事觀既以玅心觀於落日此心",
    "X22n0407_003:0305a08": "堅住能於本性顯現日相不唯閉目能見開目亦",
    "X22n0407_003:0305a09": "皆明了若如此者則日觀成也。○疏出二義二初",
    "X22n0407_003:0305a10": "教令下除疑。",
    "X22n0407_003:0305a11": "【疏】教令正觀為除疑心大本所明以疑惑心修諸",
    "X22n0407_003:0305a12": "功德生彼國者落在邊地復受胎生故作此觀令",
    "X22n0407_003:0305a13": "除疑惑也。",
    "X22n0407_003:0305a14": "【鈔】大本下卷云若有眾生以疑惑心修諸功德願",
    "X22n0407_003:0305a15": "生彼國不了佛智修習善本願生其國此諸眾生",
    "X22n0407_003:0305a16": "生彼宮殿壽五百歲常不見佛不聞法不見僧於",
    "X22n0407_003:0305a17": "彼國土而受胎生此人宿世無有智慧疑惑所致",
    "X22n0407_003:0305a18": "乃至生彼宮殿無有一念惡事但於五百歲中不",
    "X22n0407_003:0305a19": "見三寶故作此觀令除疑惑者經云不了佛智則",
    "X22n0407_003:0305a20": "生疑惑疏云故作此觀令除疑惑即顯此觀能了",
    "X22n0407_003:0305a21": "佛智若其不用一心三觀觀落日者則迷佛智那",
    "X22n0407_003:0305a22": "名此觀能除疑惑日觀既爾餘觀例然故知大師",
    "X22n0407_003:0305a23": "依乎佛智立今觀法然十六觀屬頓教故原始要",
    "X22n0407_003:0305a24": "終皆用佛智若凡小善乃於臨終迴向佛智作眾",
    "X22n0407_003:0305b01": "惡者須依佛智求滅罪障此等亦名了於佛智不",
    "X22n0407_003:0305b02": "生疑惑既有乘種生彼速得見佛聞法預於海眾",
    "X22n0407_003:0305b03": "不生邊地及胎宮也。○二障者下滅障即五逆重",
    "X22n0407_003:0305b04": "罪也。",
    "X22n0407_003:0305b05": "【疏】障者大本言唯除五逆誹謗正法故須作觀五",
    "X22n0407_003:0305b06": "逆重罪除六十劫生死罪等下輩自論。",
    "X22n0407_003:0305b07": "【鈔】彼經散善力弱故逆謗不生故彼經云若有眾",
    "X22n0407_003:0305b08": "生聞其名字信心歡喜乃至一念至心迴向願生",
    "X22n0407_003:0305b09": "彼國即得往生住不退轉唯除五逆誹謗正法若",
    "X22n0407_003:0305b10": "依今經修正觀者下至日想即能滅除五逆重罪",
    "X22n0407_003:0305b11": "是知逆罪得生必由修觀下輩自論者下品下生",
    "X22n0407_003:0305b12": "觀云除八十億劫生死之罪今言六十者恐六字",
    "X22n0407_003:0305b13": "誤問既用法界以為心境顯法界日令閉目開目",
    "X22n0407_003:0305b14": "常得見日即是觀行見法界理當中三品今何判",
    "X22n0407_003:0305b15": "位在名字初屬下下品答理觀事定相即修者心",
    "X22n0407_003:0305b16": "雖不二事雜凡情故未伏惑事定可成理觀忘情",
    "X22n0407_003:0305b17": "伏惑方發故別惑初伏名觀行位見法界理深伏",
    "X22n0407_003:0305b18": "乃名相似位見分斷方得真見法界今之行者觀",
    "X22n0407_003:0305b19": "日觀氷及觀琉璃雖用法界心境而觀而惑全未",
    "X22n0407_003:0305b20": "伏凡情尚濃方得名字見法界日非觀行位作此",
    "X22n0407_003:0305b21": "判者蓋約鈍根於日等觀且得定心假想之益故",
    "X22n0407_003:0305b22": "在名字也若利根者法界日顯便能圓伏及任運",
    "X22n0407_003:0305b23": "除二種麤惑豈非日觀歷九品耶問今用理解想",
    "X22n0407_003:0305b24": "日現前縱未斷惑事定已成據下經說下下品人",
    "X22n0407_003:0305c01": "以苦逼故不遑念佛但十念頃稱彼佛名心雖相",
    "X22n0407_003:0305c02": "續終不可類見日定心因何同在第九品位答彼",
    "X22n0407_003:0305c03": "由造逆及作眾惡臨終苦逼得遇善友為說玅法",
    "X22n0407_003:0305c04": "雖不能念彼佛三身怖地獄故苦切稱名具足十",
    "X22n0407_003:0305c05": "念既絕後惡即乘此念託彼蓮中名下下品今論",
    "X22n0407_003:0305c06": "始行樂習三昧親善知識聞法了心本具淨土依",
    "X22n0407_003:0305c07": "正諸法標心具修十六觀法故先觀日令心堅住",
    "X22n0407_003:0305c08": "望後諸觀此當末品彼人雖即不成事定而能十",
    "X22n0407_003:0305c09": "念稱佛不散亦為定攝復兼臨終勇決之力故得",
    "X22n0407_003:0305c10": "預於第九品也是故行相雖少不同品位無別。○",
    "X22n0407_003:0305c11": "三是為下結。",
    "X22n0407_003:0305c12": "是為日想名曰初觀。",
    "X22n0407_003:0305c13": "【鈔】二水觀二初分科。",
    "X22n0407_003:0305c14": "【疏】第二水觀初作水想者舉所觀境界從見水澄",
    "X22n0407_003:0305c15": "清下正起觀行是為水想下結觀也一作水想二",
    "X22n0407_003:0305c16": "變水成冰三變冰為瑠璃四觀瑠璃以成大地內",
    "X22n0407_003:0305c17": "外映徹。",
    "X22n0407_003:0305c18": "【鈔】二隨釋三初舉所觀境。",
    "X22n0407_003:0305c19": "次作水想。",
    "X22n0407_003:0305c20": "【鈔】即以曾見大陂池水為所緣境。○二見水下正",
    "X22n0407_003:0305c21": "明起觀既稟圓宗知能想心具七大性故以具水",
    "X22n0407_003:0305c22": "之心託彼即心之水觀於本性令水現前并及諸",
    "X22n0407_003:0305c23": "相皆於心性觀令顯現經文為四初作水想。",
    "X22n0407_003:0305c24": "見水澄清亦令明了無分散意。",
    "X22n0407_003:0306a01": "【鈔】玅心既運性水即生專想澄清令心不散。○二",
    "X22n0407_003:0306a02": "既見下變水成冰。",
    "X22n0407_003:0306a03": "既見水已當起冰想。",
    "X22n0407_003:0306a04": "【鈔】性具之法轉變自由故可令水而作堅冰。○三",
    "X22n0407_003:0306a05": "見冰下變冰為瑠璃。",
    "X22n0407_003:0306a06": "見冰映徹作瑠璃想。",
    "X22n0407_003:0306a07": "【鈔】水想若成瑠璃可識。○四此想下觀瑠璃成地",
    "X22n0407_003:0306a08": "心藏具法有何邊涯無玅觀緣隱而不發今依佛",
    "X22n0407_003:0306a09": "語順性想之寶地光明種種奇相隨心出現此自",
    "X22n0407_003:0306a10": "六段初成地瑩徹。",
    "X22n0407_003:0306a11": "此想成已見瑠璃地內外映徹。",
    "X22n0407_003:0306a12": "【鈔】二下有下寶幢光明。",
    "X22n0407_003:0306a13": "下有金剛七寶金幢擎瑠璃地其幢八方八楞具足",
    "X22n0407_003:0306a14": "一一方面百寶所成一一寶珠有千光明一一光明",
    "X22n0407_003:0306a15": "八萬四千色映瑠璃地如億千日不可具見。",
    "X22n0407_003:0306a16": "【鈔】三瑠璃下地上莊嚴。",
    "X22n0407_003:0306a17": "瑠璃地上以黃金繩雜廁間錯以七寶界分齊分明。",
    "X22n0407_003:0306a18": "【鈔】四一一下寶光樓閤。",
    "X22n0407_003:0306a19": "一一寶中有五百色光其光如華又似星月懸處虗",
    "X22n0407_003:0306a20": "空成光明臺樓閣千萬百寶合成。",
    "X22n0407_003:0306a21": "【鈔】五於臺下華幢樂器。",
    "X22n0407_003:0306a22": "於臺兩邊各有百億華幢無量樂器以為莊嚴。",
    "X22n0407_003:0306a23": "六八種下風樂演法。",
    "X22n0407_003:0306a24": "八種清風從光明出鼓此樂器演說苦空無常無我",
    "X22n0407_003:0306b01": "之音。",
    "X22n0407_003:0306b02": "【疏】地下寶柱承擎地上諸相莊嚴以眾寶間錯其",
    "X22n0407_003:0306b03": "地一一寶出雜色光明光明成諸樓觀樓觀兩邊",
    "X22n0407_003:0306b04": "有華幢幢上多有樂器宣說玅音也八種清風者",
    "X22n0407_003:0306b05": "彼處實無時節若寄此八謂除上下餘四方四維",
    "X22n0407_003:0306b06": "故云八亦可用對八卦也。",
    "X22n0407_003:0306b07": "【鈔】疏實無時節等者大本云彼無四時不寒不熱",
    "X22n0407_003:0306b08": "及無日月常有光明寄於此土四方四維有八種",
    "X22n0407_003:0306b09": "風故亦順此對有八風然彼八風不同此土令物",
    "X22n0407_003:0306b10": "生長及以衰落但鼓自然之樂演乎玅法之音耳",
    "X22n0407_003:0306b11": "三是為下結。",
    "X22n0407_003:0306b12": "是為水想名第二觀。",
    "X22n0407_003:0306b13": "【鈔】三地觀二初分科。",
    "X22n0407_003:0306b14": "【疏】第三地觀文有四一漸想觀從若得三昧下第",
    "X22n0407_003:0306b15": "二實觀佛告下明利益作是觀下顯觀邪正。",
    "X22n0407_003:0306b16": "【鈔】二隨釋四。",
    "X22n0407_003:0306b17": "此想成時一一觀之極令了了閉目開目不令散失",
    "X22n0407_003:0306b18": "唯除食時恒憶此事如此想者名為麤見極樂國地。",
    "X22n0407_003:0306b19": "【鈔】初漸想者轉於冰想用表瑠璃雖復觀地種種",
    "X22n0407_003:0306b20": "莊嚴未稱彼佛勝應所居良以三觀尚微猶兼假",
    "X22n0407_003:0306b21": "想故於彼地名為麤見。○二若得下實觀。",
    "X22n0407_003:0306b22": "若得三昧見彼國地了了分明不可具說是為地想",
    "X22n0407_003:0306b23": "名第三觀。",
    "X22n0407_003:0306b24": "【鈔】玅觀功著三昧有成見彼勝身所依之地莊嚴",
    "X22n0407_003:0306c01": "之相豈可具陳應了同居橫具三土其相非少如",
    "X22n0407_003:0306c02": "諸經說凡小善行迴向求生縱依大乘仍是散善",
    "X22n0407_003:0306c03": "故感安養淨相猶劣若今頓教心觀玅宗所見淨",
    "X22n0407_003:0306c04": "相永異他部如修玅觀於同居穢尚見尊特及實",
    "X22n0407_003:0306c05": "報土豈淨同居身土一槩故今地想玅三昧成見",
    "X22n0407_003:0306c06": "莊嚴事不可具說三佛告下明利益。",
    "X22n0407_003:0306c07": "佛告阿難汝持佛語為未來世一切眾生欲脫苦者",
    "X22n0407_003:0306c08": "說是觀地法若觀是地者除八十億劫生死之罪捨",
    "X22n0407_003:0306c09": "身他世必生淨國心得無疑。",
    "X22n0407_003:0306c10": "【疏】前水是想不能滅罪地觀是實故能除斷也。",
    "X22n0407_003:0306c11": "【鈔】疏云前水是想者蓋託此方水成冰事表彼寶",
    "X22n0407_003:0306c12": "地但是假想故名麤見今成三昧實見彼地則名",
    "X22n0407_003:0306c13": "實觀言假想不能滅罪斯是大師順經策進令其",
    "X22n0407_003:0306c14": "行者速成三昧非是假想全不滅罪何以知然日",
    "X22n0407_003:0306c15": "觀尚類下品下生滅罪之數豈麤見地全不除[億音+(天*天)]",
    "X22n0407_003:0306c16": "四作此下顯邪正。",
    "X22n0407_003:0306c17": "作是觀者名為正觀若他觀者名為邪觀。",
    "X22n0407_003:0306c18": "【鈔】觀與經合則稱性見名為正觀見相乖經是發",
    "X22n0407_003:0306c19": "魔事故名邪觀下去皆然。",
    "X22n0407_003:0306c21": "佛說觀無量壽佛經疏玅宗鈔會本卷第三"
}