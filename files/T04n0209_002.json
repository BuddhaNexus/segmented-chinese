{
    "T04n0209_002:0546b14": "百喻經卷第二",
    "T04n0209_002:0546b16": "尊者僧伽斯那撰",
    "T04n0209_002:0546b17": "蕭齊天竺三藏求那毘地譯",
    "T04n0209_002:0546b18": "[0546b18] 入海取沈水喻 賊盜錦繡用裹氀褐喻",
    "T04n0209_002:0546b19": " 種熬胡麻子喻 水火喻 人&#x52B9;王眼&#x77A4;喻",
    "T04n0209_002:0546b20": " 治鞭瘡喻 為婦貿鼻喻 貧人燒麤褐衣喻",
    "T04n0209_002:0546b21": " 牧羊人喻 雇借瓦師喻 估客偷金喻",
    "T04n0209_002:0546b22": " 斫樹取果喻 送美水喻 寶篋鏡喻 破",
    "T04n0209_002:0546b23": "五通仙眼喻 殺群牛喻 飲木筩水喻 見",
    "T04n0209_002:0546b24": "他人塗舍喻 治禿喻 毘舍闍鬼喻",
    "T04n0209_002:0546b25": "◎（二二）入海取沈水喻",
    "T04n0209_002:0546b26": "[0546b26] 昔有長者子，入海取沈水積有年載，",
    "T04n0209_002:0546b27": "方得一車持來歸家。詣市賣之，以其貴故",
    "T04n0209_002:0546b28": "卒無買者，經歷多日不能得售，心生疲",
    "T04n0209_002:0546b29": "厭以為苦惱，見人賣炭時得速售，便生念",
    "T04n0209_002:0546c01": "言：「不如燒之作炭，可得速售。」即燒為炭。",
    "T04n0209_002:0546c02": "詣市賣之，不得半車炭之價直。世間愚人",
    "T04n0209_002:0546c03": "亦復如是，無量方便勤行精進仰求佛果，",
    "T04n0209_002:0546c04": "以其難得便生退心，不如發心求聲聞果，",
    "T04n0209_002:0546c05": "速斷生死作阿羅漢。",
    "T04n0209_002:0546c06": "（二三）賊偷錦繡用裹氀褐喻",
    "T04n0209_002:0546c07": "[0546c07] 昔有賊人入富家舍偷得錦繡，即持用裹",
    "T04n0209_002:0546c08": "故弊氀褐種種財物，為智人所笑。世間愚",
    "T04n0209_002:0546c09": "人亦復如是，既有信心入佛法中，修行善",
    "T04n0209_002:0546c10": "法及諸功德，以貪利故破於清淨戒及諸功",
    "T04n0209_002:0546c11": "德，為世所笑亦復如是。",
    "T04n0209_002:0546c12": "（二四）種熬胡麻子喻",
    "T04n0209_002:0546c13": "[0546c13] 昔有愚人，生食胡麻子以為不美，熬而食",
    "T04n0209_002:0546c14": "之為美，便生念言：「不如熬而種之，後得",
    "T04n0209_002:0546c15": "美者。」便熬而種，永無生理。世人亦爾，以菩",
    "T04n0209_002:0546c16": "薩曠劫修行，因難行苦行以為不樂，便作念",
    "T04n0209_002:0546c17": "言：「不如作阿羅漢，速斷生死，其功甚易。」後",
    "T04n0209_002:0546c18": "欲求佛果終不可得，如彼燋種無復生",
    "T04n0209_002:0546c19": "理，世間愚人亦復如是。",
    "T04n0209_002:0546c20": "（二五）水火喻",
    "T04n0209_002:0546c21": "[0546c21] 昔有一人事須火用及以冷水，即便宿火",
    "T04n0209_002:0546c22": "以澡灌盛水置於火上，後欲取火而火",
    "T04n0209_002:0546c23": "都滅，欲取冷水而水復熱，火及冷水二事",
    "T04n0209_002:0546c24": "俱失。世間之人亦復如是，入佛法中出家",
    "T04n0209_002:0546c25": "求道，既得出家還復念其妻子眷屬、世間",
    "T04n0209_002:0546c26": "之事五欲之樂。由是之故，失其功德之火、持",
    "T04n0209_002:0546c27": "戒之水，念欲之人亦復如是。",
    "T04n0209_002:0546c28": "（二六）人&#x52B9;王眼&#x77A4;喻",
    "T04n0209_002:0546c29": "[0546c29] 昔有一人，欲得王意，問餘人言：「云何得",
    "T04n0209_002:0547a01": "之？」有人語言：「若欲得王意者，王之形相汝",
    "T04n0209_002:0547a02": "當&#x52B9;之。」此人即便後至王所，見王眼&#x77A4;",
    "T04n0209_002:0547a03": "便&#x52B9;王&#x77A4;。王問之言：「汝為病耶？為著風",
    "T04n0209_002:0547a04": "耶？何以眼&#x77A4;？」其人答王：「我不病眼，亦",
    "T04n0209_002:0547a05": "不著風，欲得王意，見王眼&#x77A4;故&#x52B9;王也。」",
    "T04n0209_002:0547a06": "王聞是語即大瞋恚，即便使人種種加害",
    "T04n0209_002:0547a07": "擯令出國。世人亦爾，於佛法王欲得親",
    "T04n0209_002:0547a08": "近，求其善法以自增長。既得親近，不解如",
    "T04n0209_002:0547a09": "來法王為眾生故，種種方便現其闕短，或",
    "T04n0209_002:0547a10": "聞其法見有字句不正，便生譏毀，&#x52B9;其不",
    "T04n0209_002:0547a11": "是。由是之故，於佛法中永失其善墮於三",
    "T04n0209_002:0547a12": "惡，如彼&#x52B9;王，亦復如是。",
    "T04n0209_002:0547a13": "（二七）治鞭瘡喻",
    "T04n0209_002:0547a14": "[0547a14] 昔有一人為王所鞭，既被鞭已，以馬屎",
    "T04n0209_002:0547a15": "拊之欲令速差。有愚人見之心生歡喜，",
    "T04n0209_002:0547a16": "便作是言：「我決得是治瘡方法。」即便歸家",
    "T04n0209_002:0547a17": "語其兒言：「汝鞭我背，我得好法今欲試",
    "T04n0209_002:0547a18": "之。」兒為鞭背，以馬屎拊之以為善巧。世人",
    "T04n0209_002:0547a19": "亦爾，聞有人言修不淨觀，即得除去五陰",
    "T04n0209_002:0547a20": "身瘡，便作是言：「我欲觀於女色及以五欲。」",
    "T04n0209_002:0547a21": "未見不淨，返為女色之所惑亂，流轉生",
    "T04n0209_002:0547a22": "死墮於地獄，世間愚人亦復如是。",
    "T04n0209_002:0547a23": "（二八）為婦貿鼻喻",
    "T04n0209_002:0547a24": "[0547a24] 昔有一人，其婦端正唯有鼻醜，其人出外",
    "T04n0209_002:0547a25": "見他婦女面貌端正其鼻甚好，便作念言：",
    "T04n0209_002:0547a26": "「我今寧可截取其鼻著我婦面上，不亦好",
    "T04n0209_002:0547a27": "乎？」即截他婦鼻持來歸家，急喚其婦：「汝速",
    "T04n0209_002:0547a28": "出來與汝好鼻。」其婦出來即割其鼻，尋以",
    "T04n0209_002:0547a29": "他鼻著婦面上，既不相著復失其鼻，唐使",
    "T04n0209_002:0547b01": "其婦受大苦痛。世間愚人亦復如是，聞他",
    "T04n0209_002:0547b02": "宿舊沙門婆羅門有大名德，而為世人之所",
    "T04n0209_002:0547b03": "恭敬得大利養，便作是念言：「我今與彼便",
    "T04n0209_002:0547b04": "為不異。」虛自假稱，妄言有德，既失其利，",
    "T04n0209_002:0547b05": "復傷其行。如截他鼻徒自傷損，世間愚人",
    "T04n0209_002:0547b06": "亦復如是。",
    "T04n0209_002:0547b07": "（二九）貧人燒麤褐衣喻",
    "T04n0209_002:0547b08": "[0547b08] 昔有一人貧窮困乏，與他客作，得麤褐衣",
    "T04n0209_002:0547b09": "而被著之。有人見之而語之言：「汝種姓端",
    "T04n0209_002:0547b10": "正貴人之子，云何著此麤弊衣褐？我今教汝，",
    "T04n0209_002:0547b11": "當使汝得上妙衣服，當隨我語終不欺",
    "T04n0209_002:0547b12": "汝。」貧人歡喜敬從其言，其人即便在前然",
    "T04n0209_002:0547b13": "火，語貧人言：「今可脫此麤褐衣著於火",
    "T04n0209_002:0547b14": "中，於此燒處，當使汝得上妙欽服。」貧人即",
    "T04n0209_002:0547b15": "便脫著火中，既燒之後，於此火處求覓欽",
    "T04n0209_002:0547b16": "服都無所得。世間之人亦復如是，從過去",
    "T04n0209_002:0547b17": "身修諸善法得此人身，應當保護進德修",
    "T04n0209_002:0547b18": "業，乃為外道邪惡妖女之所欺誑：「汝今當",
    "T04n0209_002:0547b19": "信我語修諸苦行，投巖赴火捨是身已，",
    "T04n0209_002:0547b20": "當生梵天長受快樂。」便用其語即捨身",
    "T04n0209_002:0547b21": "命，身死之後墮於地獄備受諸苦，既失人",
    "T04n0209_002:0547b22": "身空無所獲，如彼貧人亦復如是。",
    "T04n0209_002:0547b23": "（三&#x3007;）牧羊人喻",
    "T04n0209_002:0547b24": "[0547b24] 昔有一人，巧於牧羊，其羊滋多乃有千萬，",
    "T04n0209_002:0547b25": "極大慳貪不肯外用。時有一人善於巧詐，",
    "T04n0209_002:0547b26": "便作方便往共親友，而語之言：「我今共汝",
    "T04n0209_002:0547b27": "極成親愛，便為一體更無有異。我知彼家",
    "T04n0209_002:0547b28": "有一好女，當為汝求可用為婦。」牧羊之人",
    "T04n0209_002:0547b29": "聞之歡喜，便大與羊及諸財物。其人復言：「汝",
    "T04n0209_002:0547c01": "婦今日已生一子。」牧羊之人未見於婦，聞",
    "T04n0209_002:0547c02": "其已生心大歡喜，重與彼物。其人後復而語",
    "T04n0209_002:0547c03": "之言：「汝兒生已今死矣。」牧羊之人聞此人",
    "T04n0209_002:0547c04": "語，便大啼泣歔欷不已。世間之人亦復如",
    "T04n0209_002:0547c05": "是，既修多聞，為其名利秘惜其法，不肯",
    "T04n0209_002:0547c06": "為人教化演說，為此漏身之所誑惑妄期",
    "T04n0209_002:0547c07": "世樂。如己妻息為其所欺，喪失善法，後",
    "T04n0209_002:0547c08": "失身命并及財物，便大悲泣生其憂苦，如",
    "T04n0209_002:0547c09": "彼牧羊之人亦復如是。",
    "T04n0209_002:0547c10": "（三一）雇借瓦師喻",
    "T04n0209_002:0547c11": "[0547c11] 昔有婆羅門師欲作大會，語弟子言：「我",
    "T04n0209_002:0547c12": "須瓦器以供會用，汝可為我雇借瓦師詣",
    "T04n0209_002:0547c13": "市覓之。」時彼弟子往瓦師家。時有一人，驢",
    "T04n0209_002:0547c14": "負瓦器至市欲賣，須臾之間驢盡破之，還",
    "T04n0209_002:0547c15": "來家中啼哭懊惱，弟子見已而問之言：「何",
    "T04n0209_002:0547c16": "以悲歎懊惱如是？」其人答言：「我為方便勤",
    "T04n0209_002:0547c17": "苦積年始得成器，詣市欲賣，此弊惡驢，須",
    "T04n0209_002:0547c18": "臾之頃盡破我器，是故懊惱。」爾時弟子見聞",
    "T04n0209_002:0547c19": "是已歡喜而言：「此驢乃是佳物，久時所作",
    "T04n0209_002:0547c20": "須臾能破，我今當買此驢。」瓦師歡喜即便賣",
    "T04n0209_002:0547c21": "與。乘來歸家，師問之言：「汝何以不得瓦",
    "T04n0209_002:0547c22": "師將來，用是驢為？」弟子答言：「此驢勝於瓦",
    "T04n0209_002:0547c23": "師，瓦師久時所作瓦器，少時能破。」時師語言：",
    "T04n0209_002:0547c24": "「汝大愚癡無有智慧！此驢今者適可能破，",
    "T04n0209_002:0547c25": "假使百年不能成一。」世間之人亦復如是，",
    "T04n0209_002:0547c26": "雖千百年受人供養都無報償，常為損",
    "T04n0209_002:0547c27": "害終不為益，背恩之人亦復如是。",
    "T04n0209_002:0547c28": "（三二）估客偷金喻",
    "T04n0209_002:0547c29": "[0547c29] 昔有二估客，共行商賈，一賣真金，其第二",
    "T04n0209_002:0548a01": "者賣兜羅綿。有他買真金者燒而試之，第",
    "T04n0209_002:0548a02": "二估客即便偷他被燒之金，用兜羅綿裹，",
    "T04n0209_002:0548a03": "時金熱故燒綿都盡，情事既露二事俱失。如",
    "T04n0209_002:0548a04": "彼外道偷取佛法著己法中，妄稱己有非",
    "T04n0209_002:0548a05": "是佛法，由是之故燒滅外典不行於世，如",
    "T04n0209_002:0548a06": "彼偷金事情都現，亦復如是。",
    "T04n0209_002:0548a07": "（三三）斫樹取果喻",
    "T04n0209_002:0548a08": "[0548a08] 昔有國王，有一好樹高廣極大，當生勝果",
    "T04n0209_002:0548a09": "香而甜美。時有一人來至王所，王語之言：",
    "T04n0209_002:0548a10": "「此之樹上將生美果，汝能食不？」即答王言：",
    "T04n0209_002:0548a11": "「此樹高廣，雖欲食之何由能得？」即便斷樹",
    "T04n0209_002:0548a12": "望得其果，既無所獲徒自勞苦，後還欲",
    "T04n0209_002:0548a13": "&#x7AEA;，樹已枯死都無生理。世間之人亦復如",
    "T04n0209_002:0548a14": "是，如來法王有持戒樹能生勝果，心生願",
    "T04n0209_002:0548a15": "樂欲得果食，應當持戒修諸功德，不解",
    "T04n0209_002:0548a16": "方便，返毀其禁，如彼伐樹，復欲還活都",
    "T04n0209_002:0548a17": "不可得，破戒之人亦復如是。",
    "T04n0209_002:0548a18": "（三四）送美水喻",
    "T04n0209_002:0548a19": "[0548a19] 昔有一聚落，去王城五由旬，村中有好美",
    "T04n0209_002:0548a20": "水。王&#x52C5;村人，常使日日送其美水，村人疲",
    "T04n0209_002:0548a21": "苦，悉欲移避遠此村去。時彼村主語諸人",
    "T04n0209_002:0548a22": "言：「汝等莫去！我當為汝白王，改五由旬",
    "T04n0209_002:0548a23": "作三由旬，使汝得近往來不疲。」即往白王，",
    "T04n0209_002:0548a24": "王為改之作三由旬，眾人聞已便大歡喜。有",
    "T04n0209_002:0548a25": "人語言：「此故是本五由旬，更無有異。」雖聞",
    "T04n0209_002:0548a26": "此言，信王語故終不肯捨。世間之人亦復",
    "T04n0209_002:0548a27": "如是，修行正法度於五道向涅槃城，心生",
    "T04n0209_002:0548a28": "厭惓，便欲捨離，頓駕生死不能復進。如",
    "T04n0209_002:0548a29": "來法王有大方便，於一乘法分別說三，小乘",
    "T04n0209_002:0548b01": "之人聞之歡喜以為易行，修善進德求度",
    "T04n0209_002:0548b02": "生死，後聞人說無有三乘，故是一道。以",
    "T04n0209_002:0548b03": "信佛語終不肯捨，如彼村人亦復如是。",
    "T04n0209_002:0548b04": "（三五）寶篋鏡喻",
    "T04n0209_002:0548b05": "[0548b05] 昔有一人，貧窮困乏，多負人債無以可償，",
    "T04n0209_002:0548b06": "即便逃避至空曠處。值篋，滿中珍寶，有一",
    "T04n0209_002:0548b07": "明鏡著珍寶上以蓋覆之。貧人見已，心大",
    "T04n0209_002:0548b08": "歡喜，即便發之，見鏡中人便生驚怖，叉手",
    "T04n0209_002:0548b09": "語言：「我謂空篋都無所有，不知有君在此",
    "T04n0209_002:0548b10": "篋中，莫見瞋也。」凡夫之人亦復如是，為無",
    "T04n0209_002:0548b11": "量煩惱之所窮困，而為生死魔王債主之",
    "T04n0209_002:0548b12": "所纏著，欲避生死入佛法中，修行善法",
    "T04n0209_002:0548b13": "作諸功德。如值寶篋，為身見鏡之所惑亂，",
    "T04n0209_002:0548b14": "妄見有我，即便封著，謂是真實，於是墮落",
    "T04n0209_002:0548b15": "失諸功德，禪定道品無漏諸善三乘道果一",
    "T04n0209_002:0548b16": "切都失。如彼愚人棄於寶篋，著我見者亦",
    "T04n0209_002:0548b17": "復如是。",
    "T04n0209_002:0548b18": "（三六）破五通仙眼喻",
    "T04n0209_002:0548b19": "[0548b19] 昔有一人，入山學道得五通仙，天眼徹視，",
    "T04n0209_002:0548b20": "能見地中一切伏藏種種珍寶。國王聞之，心",
    "T04n0209_002:0548b21": "大歡喜便語臣言：「云何得使此人常在我",
    "T04n0209_002:0548b22": "國不餘處去？使我藏中得多珍寶。」有一愚",
    "T04n0209_002:0548b23": "臣輒便往至，挑仙人雙眼持來白王：「臣以",
    "T04n0209_002:0548b24": "挑眼，更不得去，常住是國。」王語臣言：「所以",
    "T04n0209_002:0548b25": "貪得仙人住者，能見地中一切伏藏，汝今",
    "T04n0209_002:0548b26": "毀眼，何所復任？」世間之人亦復如是，見",
    "T04n0209_002:0548b27": "他頭陀苦行山林曠野塚間樹下，修四意止",
    "T04n0209_002:0548b28": "及不淨觀，便強將來於其家中，種種供養，",
    "T04n0209_002:0548b29": "毀他善法，使道果不成，喪其道眼，已失其",
    "T04n0209_002:0548c01": "利空無所獲，如彼愚臣唐毀他目也。",
    "T04n0209_002:0548c02": "（三七）殺群牛喻",
    "T04n0209_002:0548c03": "[0548c03] 昔有一人，有二百五十頭牛，常驅逐水草",
    "T04n0209_002:0548c04": "隨時餧食。時有一虎噉食一牛，爾時牛主",
    "T04n0209_002:0548c05": "即作念言：「已失一牛俱不全足，用是牛",
    "T04n0209_002:0548c06": "為？」即便驅至深坑高岸，排著坑底盡皆殺",
    "T04n0209_002:0548c07": "之。凡夫愚人亦復如是，受持如來具足之",
    "T04n0209_002:0548c08": "戒，若犯一戒，不生慚愧清淨懺悔，便作念",
    "T04n0209_002:0548c09": "言：「我已破一戒，既不具足，何用持為？」一",
    "T04n0209_002:0548c10": "切都破無一在者，如彼愚人盡殺群牛無",
    "T04n0209_002:0548c11": "一在者。",
    "T04n0209_002:0548c12": "（三八）飲木筩水喻",
    "T04n0209_002:0548c13": "[0548c13] 昔有一人，行來渴乏，見木筩中有清淨流",
    "T04n0209_002:0548c14": "水，就而飲之，飲水已足即便舉手語木筩",
    "T04n0209_002:0548c15": "言：「我已飲竟，水莫復來。」雖作是語水流如",
    "T04n0209_002:0548c16": "故，便瞋恚言：「我已飲竟，語汝莫來，何以故",
    "T04n0209_002:0548c17": "來？」有人見之言：「汝大愚癡無有智慧！汝何",
    "T04n0209_002:0548c18": "以不去，語言莫來？」即為挽&#x5374;牽餘處去。世",
    "T04n0209_002:0548c19": "間之人亦復如是，為生死渴愛，飲五欲鹹",
    "T04n0209_002:0548c20": "水，既為五欲之所疲厭，如彼飲足，便作是",
    "T04n0209_002:0548c21": "言：「汝色聲香味莫復更來使我見也。」然此",
    "T04n0209_002:0548c22": "五欲相續不斷，既見之已便復瞋恚：「語汝",
    "T04n0209_002:0548c23": "速滅莫復更生，何以故來使我見之？」時有",
    "T04n0209_002:0548c24": "智人而語之言：「汝欲得離者，當攝汝六情",
    "T04n0209_002:0548c25": "閉其心意，妄想不生便得解脫。何必不見、",
    "T04n0209_002:0548c26": "欲使不生？」如彼飲水愚人等無有異。",
    "T04n0209_002:0548c27": "（三九）見他人塗舍喻",
    "T04n0209_002:0548c28": "[0548c28] 昔有一人往至他舍，見他屋舍墻壁塗治，",
    "T04n0209_002:0548c29": "其地平正清淨甚好，便問之言：「用何和塗",
    "T04n0209_002:0549a01": "得如是好？」主人答言：「用稻穀&#x4D2C;水浸令熟，",
    "T04n0209_002:0549a02": "和泥塗壁故得如是。」愚人即便而作念",
    "T04n0209_002:0549a03": "言：「若純以稻&#x4D2C;不如合稻而用作之，壁",
    "T04n0209_002:0549a04": "可白淨泥始平好。」便用稻穀和泥用塗",
    "T04n0209_002:0549a05": "其壁望得平正，返更高下，壁都劈裂。虛",
    "T04n0209_002:0549a06": "棄稻穀都無利益，不如惠施可得功德。凡",
    "T04n0209_002:0549a07": "夫之人亦復如是，聞聖人說法修行諸善，",
    "T04n0209_002:0549a08": "捨此身已可得生天及以解脫，便自殺身",
    "T04n0209_002:0549a09": "望得生天及以解脫，徒自虛喪空無所獲，",
    "T04n0209_002:0549a10": "如彼愚人。",
    "T04n0209_002:0549a11": "（四&#x3007;）治禿喻",
    "T04n0209_002:0549a12": "[0549a12] 昔有一人頭上無毛，冬則大寒夏則患熱，",
    "T04n0209_002:0549a13": "兼為蚊虻之所唼食，晝夜受惱，甚以為苦。",
    "T04n0209_002:0549a14": "有一醫師多諸方術，時彼禿人往至其所，",
    "T04n0209_002:0549a15": "語其醫言：「唯願大師為我治之。」時彼醫師",
    "T04n0209_002:0549a16": "亦復頭禿，即便脫帽示之而語之言：「我亦",
    "T04n0209_002:0549a17": "患之以為痛苦，若令我治能得差者，應先",
    "T04n0209_002:0549a18": "自治以除其患。」世間之人亦復如是，為生",
    "T04n0209_002:0549a19": "老病死之所侵惱，欲求長生不死之處，聞",
    "T04n0209_002:0549a20": "有沙門婆羅門等世之良醫善療眾患，便往",
    "T04n0209_002:0549a21": "其所而語之言：「唯願為我除此無常生死",
    "T04n0209_002:0549a22": "之患，常處安樂長存不變。」時婆羅門等即",
    "T04n0209_002:0549a23": "便報言：「我亦患此無常生老病死，種種求",
    "T04n0209_002:0549a24": "覓長存之處終不能得。今我若能使汝得",
    "T04n0209_002:0549a25": "者，我亦應先自得，令汝亦得。」如彼患禿之",
    "T04n0209_002:0549a26": "人，徒自疲勞不能得差。",
    "T04n0209_002:0549a27": "（四一）毘舍闍鬼喻",
    "T04n0209_002:0549a28": "[0549a28] 昔有二毘舍闍鬼，共有一篋一杖一屐，二鬼",
    "T04n0209_002:0549a29": "共諍各各欲得，二鬼紛紜竟日不能使平。",
    "T04n0209_002:0549b01": "時有一人來見之已而問之言：「此篋杖屐",
    "T04n0209_002:0549b02": "有何奇異？汝等共諍瞋忿乃爾。」二鬼答言：「我",
    "T04n0209_002:0549b03": "此篋者，能出一切衣服飲食床褥臥具資生",
    "T04n0209_002:0549b04": "之物，盡從中出。執此杖者，怨敵歸服無",
    "T04n0209_002:0549b05": "敢與諍。著此屐者，能令人飛行無罣礙。」此",
    "T04n0209_002:0549b06": "人聞已即語鬼言：「汝等小遠，我當為爾平",
    "T04n0209_002:0549b07": "等分之。」鬼聞其語，尋即遠避。此人即時抱",
    "T04n0209_002:0549b08": "篋捉杖躡屐而飛，二鬼愕然竟無所得。人",
    "T04n0209_002:0549b09": "語鬼言：「爾等所諍我已得去，今使爾等更",
    "T04n0209_002:0549b10": "無所諍。」毘舍闍者喻於眾魔及以外道。布施",
    "T04n0209_002:0549b11": "如篋，人天五道資用之具皆從中出。禪定",
    "T04n0209_002:0549b12": "如杖，消伏魔怨煩惱之賊。持戒如屐，必",
    "T04n0209_002:0549b13": "昇人天。諸魔外道諍篋者，喻於有漏中強",
    "T04n0209_002:0549b14": "求果報，空無所得。若能修行善行及以布",
    "T04n0209_002:0549b15": "施持戒禪定，便得離苦獲得道果。"
}