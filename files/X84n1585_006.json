{
    "X84n1585_006:0713c03": "續燈存稾卷第六",
    "X84n1585_006:0713c05": "明　嗣祖沙門東吳　通問　編定",
    "X84n1585_006:0713c06": "笠澤居士華亭　施沛　彚集",
    "X84n1585_006:0713c07": "　　臨濟宗",
    "X84n1585_006:0713c08": "大鑑下第二十二世",
    "X84n1585_006:0713c09": "仰山欽禪師法嗣",
    "X84n1585_006:0713c10": "杭州西天目山高峯原玅禪師吳江人。族徐氏。母夢",
    "X84n1585_006:0713c11": "僧乘舟投宿而孕。嘉熈戊戌三月二十三日申時生。",
    "X84n1585_006:0713c12": "纔離襁褓即喜趺坐。遇僧入門輒愛戀欲從之。秊十",
    "X84n1585_006:0713c13": "五懇請父母投嘉禾密印寺法住為師。十六薙髮。十",
    "X84n1585_006:0713c14": "七受具。十八習天台教。二十更衣入淨慈。立三年死",
    "X84n1585_006:0713c15": "限。二十二請益斷橋。倫令參生從何來死從何去話。",
    "X84n1585_006:0713c16": "於是脅不至席口體俱忘。雪巖寓北磵。師懷香往謁。",
    "X84n1585_006:0713c17": "方問訊即被打出閉却門。一再往。始得親近。令看趙",
    "X84n1585_006:0713c18": "州無字。自此參叩無虗日。巖忽問阿誰與你拕箇死",
    "X84n1585_006:0713c19": "屍來。聲未絕便打。如是者不知其幾。後值巖赴南明。",
    "X84n1585_006:0713c20": "師上雙徑參堂方半月。偶夢中忽憶斷橋室中所舉",
    "X84n1585_006:0713c21": "萬法歸一一歸何處話。疑情頓發。三晝夜日不交睫。",
    "X84n1585_006:0713c22": "值少林忌。隨眾詣三塔諷經次。擡頭忽覩正祖和尚",
    "X84n1585_006:0713c23": "真讚曰。百秊三萬六千朝。返覆元來是者漢。驀然打",
    "X84n1585_006:0713c24": "破拕死屍之疑。時秊二十四矣。解夏詣南明。巖一見",
    "X84n1585_006:0714a01": "便問阿誰與你拕箇死屍到者裏。師便喝。巖拈棒。師",
    "X84n1585_006:0714a02": "把住曰今日打某甲不得。巖曰為甚打不得。師拂袖",
    "X84n1585_006:0714a03": "便出。翌日巖問萬法歸一一歸何處。師曰狗舐熱油",
    "X84n1585_006:0714a04": "鐺。巖曰你那裏學者虗頭來。師曰正要和尚疑著。巖",
    "X84n1585_006:0714a05": "休去。自是機鋒不讓。次年江心度夏。過雪竇見希叟",
    "X84n1585_006:0714a06": "曇。寓旦過曇問那裏來。師拋下蒲團。曇曰狗子無佛",
    "X84n1585_006:0714a07": "性上座作麼生。師曰拋出大家看。曇乃自送歸堂。暨",
    "X84n1585_006:0714a08": "巖挂牌於道場。開法於天寧。師皆隨侍。一日巖問日",
    "X84n1585_006:0714a09": "間浩浩時還作得主麼。師曰作得主。又問睡夢中作",
    "X84n1585_006:0714a10": "得主麼。師曰作得主。復問正睡著時無夢無想無見",
    "X84n1585_006:0714a11": "無聞主在甚麼處。師無語。巖囑曰。從今日去。也不要",
    "X84n1585_006:0714a12": "你學佛學法。也不要你窮古窮今。但只饑來喫飯困",
    "X84n1585_006:0714a13": "來打眠。纔眠覺來却抖擻精神。我者一覺主人公畢",
    "X84n1585_006:0714a14": "竟在甚麼處安身立命。師遂奮志入龍鬢。自誓曰。拌",
    "X84n1585_006:0714a15": "一生做箇癡獃漢。決要者一著子明白。越五載。因同",
    "X84n1585_006:0714a16": "宿道友推枕墮地作聲。廓然大徹。自謂如泗州見大",
    "X84n1585_006:0714a17": "聖。遠客還故鄉。元來只是舊時人。不改舊時行履處。",
    "X84n1585_006:0714a18": "住龍鬚九年。縛柴為龕。風穿日炙。冬夏一衲不扇不",
    "X84n1585_006:0714a19": "爐。日搗松和糜。延息而已。咸淳甲戌遷武康雙髻。德",
    "X84n1585_006:0714a20": "祐丙子春大兵至。師掩關危坐自若。事定戶履紛至。",
    "X84n1585_006:0714a21": "師腰包宵遁。直入西天目之師子巖。巖拔地千仞。崖",
    "X84n1585_006:0714a22": "石林立。師即洞營小室丈許。榜曰死關。悉屏給侍服",
    "X84n1585_006:0714a23": "用。破甕為鐺。併日一食。洞梯山以升。雖弟子亦罕得",
    "X84n1585_006:0714a24": "見。共築師子院請師開堂。適雪巖於大仰寄師竹篦",
    "X84n1585_006:0714b01": "拂子。至元丁亥懷中瓣香遂為拈出。開堂。僧問。十方",
    "X84n1585_006:0714b02": "同聚會。箇箇學無為。此是選佛場。心空及第歸。龐居",
    "X84n1585_006:0714b03": "士恁麼道。還有為人處也無。師曰有。曰畢竟在那一",
    "X84n1585_006:0714b04": "句。師曰從頭問將來。曰如何是十方同聚會。師曰龍",
    "X84n1585_006:0714b05": "蛇混雜凡聖交參。曰如何是箇箇學無為。師曰口吞",
    "X84n1585_006:0714b06": "佛祖眼葢乾坤。曰如何是選佛場。師曰東西十萬南",
    "X84n1585_006:0714b07": "北八千。曰如何是心空及第歸。師曰動容揚古路不",
    "X84n1585_006:0714b08": "墮悄然機。曰恁麼則言言見諦句句朝宗。師曰你甚",
    "X84n1585_006:0714b09": "處見得。僧喝。師曰也是掉棒打月。曰。此事且止。只如",
    "X84n1585_006:0714b10": "西峯今日十方聚會。選佛場開。畢竟有何祥瑞。師曰。",
    "X84n1585_006:0714b11": "山河大地萬象森羅。情與無情悉皆成佛。曰既皆成",
    "X84n1585_006:0714b12": "佛因甚學人不成佛。師曰你若成佛爭教大地成佛。",
    "X84n1585_006:0714b13": "曰畢竟學人過在甚麼處。師曰湘之南潭之北。曰還",
    "X84n1585_006:0714b14": "許學人懺悔也無。師曰禮拜著。僧禮拜。師曰師子齩",
    "X84n1585_006:0714b15": "人韓獹逐塊。示眾。百千諸佛歷代祖師。乃至天下老",
    "X84n1585_006:0714b16": "和尚。以拂子擊禪牀一下。總向者裏墮坑落塹。還有",
    "X84n1585_006:0714b17": "跳得出底麼。又擊一下。三生六十劫。上堂。無邊剎境",
    "X84n1585_006:0714b18": "自他不隔於毫端。十世古今始終不離於當念。只如",
    "X84n1585_006:0714b19": "山僧每日在張公洞裏橫眠豎眠或歌或咏。諸人還",
    "X84n1585_006:0714b20": "知麼。諸人每日在選佛場中東行西行或瞋或喜。山",
    "X84n1585_006:0714b21": "僧還知麼。若也彼此知得。不免分身碓搗拔舌犂耕。",
    "X84n1585_006:0714b22": "若也彼此不知。管取釋迦拱手彌勒歸依。因甚如此。",
    "X84n1585_006:0714b23": "不見道知之一字眾禍之門。上堂。萬法歸一一歸何",
    "X84n1585_006:0714b24": "處。乃顧視左右下座。上堂。盡十方世界是箇缽盂。汝",
    "X84n1585_006:0714c01": "等諸人喫粥喫飯也在裏許。屙屎放尿也在裏許。行",
    "X84n1585_006:0714c02": "住坐臥乃至一動一靜總在裏許。若也識得。達磨大",
    "X84n1585_006:0714c03": "師只與你做得箇洗脚奴子。若也不識。二時粥飯將",
    "X84n1585_006:0714c04": "甚麼喫。參。結制上堂。大限九旬。小限七日。麤中有細",
    "X84n1585_006:0714c05": "細中有密。密密無間纖塵不立。正恁麼時。銀山銕壁。",
    "X84n1585_006:0714c06": "進則無門退之則失。如墮萬丈深坑。四面懸崖荊棘。",
    "X84n1585_006:0714c07": "切須猛烈英雄直下翻身跳出。若還一念遲疑。佛亦",
    "X84n1585_006:0714c08": "救你不得。此是最上玄門。普請大家著力。山僧雖則",
    "X84n1585_006:0714c09": "不管閒非。越例與諸人通箇消息。[○@(│*│*│)][○@(─/─/─)][○@(、/(、*、))]雪巖和尚",
    "X84n1585_006:0714c10": "忌拈香。昔年瞎却我眼。今朝穿却你鼻。冤冤相報無",
    "X84n1585_006:0714c11": "休。莫若克己復禮。遂插香。以袖掩面作哭聲。復以坐",
    "X84n1585_006:0714c12": "具搭左肩上作女人拜曰。非惟和光同塵。免得遞相",
    "X84n1585_006:0714c13": "鈍置。師嘗室中垂語曰。大徹底人本脫生死。因甚命",
    "X84n1585_006:0714c14": "根不斷。佛祖公案只是一箇道理。因甚有明與不明。",
    "X84n1585_006:0714c15": "大修行人當遵佛行。因甚不守毗尼。杲日當空無所",
    "X84n1585_006:0714c16": "不照。因甚被片雲遮却。人人有箇影子寸步不離。因",
    "X84n1585_006:0714c17": "甚踏不著。盡大地是火坑。得何三昧不被燒却。倘下",
    "X84n1585_006:0714c18": "語不契。閉門弗接。自非具透關眼者。鮮不望崖而退。",
    "X84n1585_006:0714c19": "辛卯鶴沙瞿提舉到山瞻禮。施巨莊贍眾。師固辭不",
    "X84n1585_006:0714c20": "受。瞿請于官。乃於蓮華峯別營禪剎曰大覺。議以歲",
    "X84n1585_006:0714c21": "入給常住。請嗣法祖雍領寺事。師患胃疾久。適雍來",
    "X84n1585_006:0714c22": "省。師囑以後事。於十二月初一日黎明陞座。辭眾曰。",
    "X84n1585_006:0714c23": "西峯三十年妄談般若。罪犯彌天。末後有一句子。不",
    "X84n1585_006:0714c24": "敢累及諸人。自領去也。眾中還有知落處者麼。良久",
    "X84n1585_006:0715a01": "曰。毫釐有差天地懸隔。辰巳間復說偈曰。來不入死",
    "X84n1585_006:0715a02": "關。去不出死關。銕蛇鑽入海。撞倒須彌山。泊然而寂。",
    "X84n1585_006:0715a03": "遺命塔全身於死關。壽五十八臘四十三。",
    "X84n1585_006:0715a04": "衡州靈雲銕牛持定禪師太和磻溪王氏子。故宋尚",
    "X84n1585_006:0715a05": "書贄九世孫也。自幼清苦剛介。有塵外志。秊三十謁",
    "X84n1585_006:0715a06": "西峯肯菴剪髮。得聞別傳之旨。尋往依雪巖居槽廠",
    "X84n1585_006:0715a07": "服杜多行。一日巖示眾曰。兄弟家做工夫。若也七晝",
    "X84n1585_006:0715a08": "夜一念無間。無箇入處。斫取老僧頭做臽屎杓。師默",
    "X84n1585_006:0715a09": "領。勵精奮發。因患痢藥石漿飲皆禁絕。單持正念目",
    "X84n1585_006:0715a10": "不交睫者七日。至夜半忽覺山河大地徧界如雪。堂",
    "X84n1585_006:0715a11": "堂一身乾坤包不得。有頃聞擊木聲豁然開悟。徧體",
    "X84n1585_006:0715a12": "汗流其疾亦愈。旦詣方丈舉似。巖反覆詰之。遂命為",
    "X84n1585_006:0715a13": "僧。一日巖上堂舉亡僧死了燒了向甚麼處去。自代",
    "X84n1585_006:0715a14": "曰。山河及大地全露法王身。師於言下疑情蕩盡。即",
    "X84n1585_006:0715a15": "出眾作禮曰。適來和尚舉揚般若。驚得法堂前石獅",
    "X84n1585_006:0715a16": "子笑舞不已。巖曰試道看。師曰劫外春回萬物枯。山",
    "X84n1585_006:0715a17": "河大地一塵無。法身超出如何舉。笑倒西天碧眼胡。",
    "X84n1585_006:0715a18": "巖敲卓子曰。山河大地一塵無。者箇是什麼。師作掀",
    "X84n1585_006:0715a19": "倒勢。巖笑曰一彩兩賽。一日入室次。巖曰親切處道",
    "X84n1585_006:0715a20": "將一句來。師曰不道。巖曰為什麼不道。師拈起香盒",
    "X84n1585_006:0715a21": "曰者箇不值半文錢。巖曰多口漢。巖巡堂次。師以楮",
    "X84n1585_006:0715a22": "被裹身而臥。巖召至方丈勵聲曰。我巡堂汝打睡。若",
    "X84n1585_006:0715a23": "道得即放過。道不得即趂下山。師隨口答曰。銕牛無",
    "X84n1585_006:0715a24": "力懶耕田。帶索和犂就雪眠。大地白銀都葢覆。德山",
    "X84n1585_006:0715b01": "無處下金鞭。巖曰好箇銕牛也。因以為號。一時行輩",
    "X84n1585_006:0715b02": "靡不推服。至元廿五年至酃縣桃源山。愛其幽深乃",
    "X84n1585_006:0715b03": "有棲遯意。未幾縣尹陳公及僚屬等入山問道。相率",
    "X84n1585_006:0715b04": "執弟子禮。遂大唱雪巖之宗。大德七年正月十五日",
    "X84n1585_006:0715b05": "示寂。壽六十四臘二十六。全身塔於寺北三十里沙",
    "X84n1585_006:0715b06": "潭。(其徒別流。涇走浙江謁虞文靖公集求師塔銘。虞問先有銕耶先有牛耶。涇曰先師親見仰山來。虞",
    "X84n1585_006:0715b07": "點首笑曰吾試為汝模畫之。天如和尚頌曰。銕牛誰後復誰先。口未開時欠一拳。好本弄成模畫去。牽犂拽耙",
    "X84n1585_006:0715b08": "錯流傳)",
    "X84n1585_006:0715b09": "杭州徑山西白虗谷希陵禪師婺之義烏人。何姓。秊",
    "X84n1585_006:0715b10": "十九薙髮於東陽資壽院。受具戒即謁虗舟遠於雙",
    "X84n1585_006:0715b11": "林。又依東叟穎於淨慈掌內記。石林補處師職侍者。",
    "X84n1585_006:0715b12": "一日往叩雪巖于北磵。巖舉黃龍見慈明因緣問之。",
    "X84n1585_006:0715b13": "稱師穎利。及巖遷大仰。遣書招師居第一座。一日巖",
    "X84n1585_006:0715b14": "問曰。臨濟在黃檗三度喫六十拄杖。因甚向大愚肋",
    "X84n1585_006:0715b15": "下築拳。師曰鈍置殺人。巖便打。師拂袖而出。至元丙",
    "X84n1585_006:0715b16": "戌巖將示寂。撫師肩曰吾以此擔累汝。師曰終不向",
    "X84n1585_006:0715b17": "者裏活埋却。未幾巖化去。眾遂請師繼席。嘗垂三語",
    "X84n1585_006:0715b18": "以驗來學。曰三乘十二分教拈向一遊蝦蟇口裏。道",
    "X84n1585_006:0715b19": "將一句來。狗子聞哇聲因甚齩破庫堂前露柱。獺徑",
    "X84n1585_006:0715b20": "橋吞却集雲峯是第幾機。答者罕契。一坐三十夏。規",
    "X84n1585_006:0715b21": "範森嚴毫不假借。銕關樞行脚時嘗叩師。值冬至小",
    "X84n1585_006:0715b22": "參。師舉雲門餬餅因緣。關呈四偈以進。師問你是誰。",
    "X84n1585_006:0715b23": "關曰樞上座。師曰從那裏來。關曰雲門。師曰你是顛",
    "X84n1585_006:0715b24": "是狂。關曰和尚眼在甚麼處。師便喝。關亦喝。師揮一",
    "X84n1585_006:0715c01": "拳。關進前迎住曰。打即且置。雲門餬餅意作麼生。師",
    "X84n1585_006:0715c02": "奮手掠去關帽。關曰錯。師連揮數拳。關曰拳頭無眼。",
    "X84n1585_006:0715c03": "向後遭人簡點在。師不顧。去關七條踏翻在地攔腰",
    "X84n1585_006:0715c04": "九棒曰教你知我手段。關曰此手段勝似臨濟德山",
    "X84n1585_006:0715c05": "底。師喚直庸鎖關手送庫司。至夜不釋。次日上堂師",
    "X84n1585_006:0715c06": "令侍者謂關曰。今日和尚上堂。對人天眾前勘辨你。",
    "X84n1585_006:0715c07": "關曰。侍者與我傳語和尚。少間人天眾前將古人公",
    "X84n1585_006:0715c08": "眾一一問將來。我當一一答去。須臾皷響。關伺久而",
    "X84n1585_006:0715c09": "侍者不至。歲饑。師每食必與眾共。一日與客語過夜",
    "X84n1585_006:0715c10": "半。饑不自勝。侍者請取勺粟為飲。師曰不可。常住豈",
    "X84n1585_006:0715c11": "住持人得私。延祐丙辰行省稟旨迎師主徑山。僧問。",
    "X84n1585_006:0715c12": "過去心不可得。現在心不可得。未來心不可得。此意",
    "X84n1585_006:0715c13": "如何。師曰親不相贈。師早秊嘗夢遊淨慈羅漢堂。至",
    "X84n1585_006:0715c14": "東南隅忽見一尊者指楣梁間。有詩曰。一室寥寥絕",
    "X84n1585_006:0715c15": "頂開。數峯如畫碧于苔。等閒翻罷貝多葉。百衲袈裟",
    "X84n1585_006:0715c16": "自剪裁。師初不解。及自仰山遷雙徑。始驗仰山有貝",
    "X84n1585_006:0715c17": "多葉經。徑山有楊岐衣。師之出處已前定之矣。世祖",
    "X84n1585_006:0715c18": "召對說法稱旨。賜號佛鑑禪師。大德中加賜大圓。迨",
    "X84n1585_006:0715c19": "主徑山。仁宗加號慧照大辯。至治壬戌四月十二日",
    "X84n1585_006:0715c20": "手書囑外護。戒飭弟子。說偈訣眾。示寂於不動軒。全",
    "X84n1585_006:0715c21": "身瘞菖蒲田。世壽七十六僧臘五十七。有瀑巖集及",
    "X84n1585_006:0715c22": "語錄若干卷。",
    "X84n1585_006:0715c23": "袁州慈化銕山瓊禪師十八歲出家。首參雪巖於大",
    "X84n1585_006:0715c24": "仰。一日室中舉那吒太子析骨還父析肉還母因緣。",
    "X84n1585_006:0716a01": "有省。述偈曰。一莖艸上現瓊樓。識破古今閒話頭。拈",
    "X84n1585_006:0716a02": "起集雲峯頂月。人前拋作百華毬。值巖示寂。尋謁東",
    "X84n1585_006:0716a03": "巖。東問。心不是佛智不是道。上座作麼生會。師曰抱",
    "X84n1585_006:0716a04": "贓叫屈。東曰。不是心不是佛不是物。是甚麼。師曰眉",
    "X84n1585_006:0716a05": "間迸出遼天鶻。復謁蒙山。山請分座。上堂。冬在月頭",
    "X84n1585_006:0716a06": "賣被買牛。冬在月尾賣牛買被。卓拄杖。者裏無尾無",
    "X84n1585_006:0716a07": "頭。中道齊休。行也休休坐也休休。住也休休臥也休",
    "X84n1585_006:0716a08": "休。睡眼豁開五雲現瑞。光風齊月無處不週。梅綻枯",
    "X84n1585_006:0716a09": "枝古渡頭。風前時復暗香浮。雖然到此。向上一路萬",
    "X84n1585_006:0716a10": "里崖州。何以見得。靠拄杖。休休。後示寂。塔于觀音閣",
    "X84n1585_006:0716a11": "後。",
    "X84n1585_006:0716a12": "建昌府能仁天隱牧潛圓至禪師高安人。姚姓。父兄",
    "X84n1585_006:0716a13": "皆名進士。師志慕空宗。年十九投仰山慧朗禪師芟",
    "X84n1585_006:0716a14": "染。服勤數載。元貞間出世能仁。與高峯同秉欽祖。所",
    "X84n1585_006:0716a15": "著牧潛集有送妙智上人入浙序。其略曰。昔龍安悅",
    "X84n1585_006:0716a16": "公既首眾於洞山。猶以己道為未至。更匿其名潛出。",
    "X84n1585_006:0716a17": "求之於食飲笑談之間。聞素公一言之異。則虗己自",
    "X84n1585_006:0716a18": "降。踽踽為咨詢禮。不以貶名為嫌。卒能於立談之頃",
    "X84n1585_006:0716a19": "獲其終身之所欲。豈獨雲菴之道恃以不墜。使素公",
    "X84n1585_006:0716a20": "不賴悅以見於世。世亦不識其為何類人矣。葢名者",
    "X84n1585_006:0716a21": "道之表也。古之人有其表則求其實以應之。而今之",
    "X84n1585_006:0716a22": "士反以表害實。一居其名則崇高之勢傲然不可復",
    "X84n1585_006:0716a23": "屈。雖內揆其不慊。亦安肯降心以求其所未至耶。噫。",
    "X84n1585_006:0716a24": "此古今所以異。道之所以衰歟。云云。大德三年戊戌",
    "X84n1585_006:0716b01": "示寂於廬山。世壽四十有二。",
    "X84n1585_006:0716b02": "淨慈倫禪師法嗣",
    "X84n1585_006:0716b03": "竹屋簡禪師舉孚上座聖箭因緣。頌曰。青絲雙勒玉",
    "X84n1585_006:0716b04": "驄嘶。淡白春衫綠帶圍。夜半歸來華底月。金鞭敲落",
    "X84n1585_006:0716b05": "亂紅飛。又曰。九重城裏本非遙。射折重重箭倍饒。忽",
    "X84n1585_006:0716b06": "遇三軍圍繞處。分明有路直通霄。舉臨濟訪平田公",
    "X84n1585_006:0716b07": "案。頌曰。目前條路平如砥。何不堂堂掉臂行。撩撥老",
    "X84n1585_006:0716b08": "婆牛性發。赤身挨棒可憐生。",
    "X84n1585_006:0716b09": "絕象鑒禪師示眾。舉洞山不安。令沙彌到雲居處傳",
    "X84n1585_006:0716b10": "語。乃囑曰。他或問和尚安樂否。汝但道雲巖路相次",
    "X84n1585_006:0716b11": "絕也。汝下此語須遠避立。恐他打汝。沙彌領旨去。傳",
    "X84n1585_006:0716b12": "語聲未絕。早被雲居打一棒。頌曰。洞山有路透雲巖。",
    "X84n1585_006:0716b13": "絕處教通到者難。拄杖頭邊開活眼。方知不隔一毫",
    "X84n1585_006:0716b14": "端。示眾。舉投子和尚問僧。連日好雨且道雨從何處",
    "X84n1585_006:0716b15": "來。僧無對。後閱華嚴經有省。頌曰。陌路遊人競採芳。",
    "X84n1585_006:0716b16": "不知眼底度春光。夜來一陣落花雨。一百十城流水",
    "X84n1585_006:0716b17": "香。",
    "X84n1585_006:0716b18": "台州瑞巖方山寶禪師一日為眾挂牌入室。垂語曰。",
    "X84n1585_006:0716b19": "南泉斬却猫兒時如何。眾下語皆不契。適有一僕在",
    "X84n1585_006:0716b20": "旁曰老鼠做大。師笑曰。好一轉語。只是不合從你口",
    "X84n1585_006:0716b21": "裏出。有鍼工丁生者。久依座下冀明本分。一日剔琉",
    "X84n1585_006:0716b22": "璃有省。述偈呈師曰。提起提起。放下放下。者點光明。",
    "X84n1585_006:0716b23": "照天照地。師喜其行業淳素。乃印許之。示無見偈曰。",
    "X84n1585_006:0716b24": "道人得得出山來。盡把胸襟對我開。坦坦平平如鏡",
    "X84n1585_006:0716c01": "面。澄澄湛湛絕纖埃。忽然得箇轉身句。衲捲寒雲便",
    "X84n1585_006:0716c02": "歸去。萬八千丈華頂峯。一笑裂開鐵面具。家山到後",
    "X84n1585_006:0716c03": "絕思惟。抝析枯藤拄竹扉。糞火埋中消息好。芋香便",
    "X84n1585_006:0716c04": "是道香時。",
    "X84n1585_006:0716c05": "永中本禪師上堂。舉夾山參船子和尚公案。頌曰。笑",
    "X84n1585_006:0716c06": "中棄却竹林寺。將謂華亭有許多。窮性命於橈下喪。",
    "X84n1585_006:0716c07": "看來成敗自蕭何。",
    "X84n1585_006:0716c08": "無學元禪師法嗣",
    "X84n1585_006:0716c09": "金陵蔣山月庭忠禪師舉僧問白雲。舊歲已去新歲",
    "X84n1585_006:0716c10": "到來。如何是不遷義。雲曰眉毛在眼上。頌曰。罷釣歸",
    "X84n1585_006:0716c11": "來不繫船。江村月落正堪眠。縱饒一夜風吹去。只在",
    "X84n1585_006:0716c12": "蘆華淺水邊。落葉已隨流水去。春風未放百華開。青",
    "X84n1585_006:0716c13": "山面目依然在。盡日橫陳對落暉。又舉文殊三處度",
    "X84n1585_006:0716c14": "夏。迦葉白椎欲擯文殊。見百千萬億文殊。世尊曰汝",
    "X84n1585_006:0716c15": "擯那箇文殊。頌曰。錦衣公子遊春慣。白首佳人懊恨",
    "X84n1585_006:0716c16": "多。彼富尚嫌千口少。自貧無柰一身何。舉慈明冬日",
    "X84n1585_006:0716c17": "揭榜示眾。頌曰。畫上畫下。畫短畫長。明明揭露。浩浩",
    "X84n1585_006:0716c18": "商量。何似京師出大黃。",
    "X84n1585_006:0716c19": "育王珙禪師法嗣",
    "X84n1585_006:0716c20": "蘇州崑山薦嚴竺元妙道禪師寧海陳氏子。幼患右",
    "X84n1585_006:0716c21": "目。母攜以禱于觀音像。師仰見像之右目有小蛛窠。",
    "X84n1585_006:0716c22": "乃為揭去。目患遂愈。父母以為於佛有緣。俾投杭之",
    "X84n1585_006:0716c23": "六和正嚴得度。嚴令學百法論。師曰一法不學學百",
    "X84n1585_006:0716c24": "法乎。遂謁育王橫川珙禪師。一日聞舉乾屎橛話豁",
    "X84n1585_006:0717a01": "然大悟。即說偈曰。雲門乾屎橛。光明照十方。鄮峯纔",
    "X84n1585_006:0717a02": "發足。五日到錢塘。琪驚異。顧謂眾曰。此子再來人也。",
    "X84n1585_006:0717a03": "至元乙丑出主邑之慈源。遷崑山。薦嚴一。晚與眾會",
    "X84n1585_006:0717a04": "茶。舉東坡居士訪蔣山泉禪師。山問大儒高姓。士曰",
    "X84n1585_006:0717a05": "姓秤。山曰是甚麼秤。士曰稱天下長老舌頭底秤。泉",
    "X84n1585_006:0717a06": "便喝一喝曰且道者一喝重多少。士無語。師命眾代",
    "X84n1585_006:0717a07": "語。時別源源遽起剪燭。了堂一咳嗽一聲。師笑曰。源",
    "X84n1585_006:0717a08": "藏主剪燭。一侍者咳嗽。一僧請師自代。師曰洎不過",
    "X84n1585_006:0717a09": "此。又一晚新古帆上方丈。請益趙州無字話。師厲聲",
    "X84n1585_006:0717a10": "曰夜深下去。古帆歸堂惡發曰。不與我說便休。何用",
    "X84n1585_006:0717a11": "見瞋。或以告師。師曰他向後自悟去在。古帆聞之當",
    "X84n1585_006:0717a12": "下廓然。仁宗詔陞黃巖鴻福。賜號定慧圓明。延祐丙",
    "X84n1585_006:0717a13": "辰淨慈靈隱兩剎爭欲致之。俱不就。年逾七十。懷紫",
    "X84n1585_006:0717a14": "籜之幽絕。乃往終焉。",
    "X84n1585_006:0717a15": "金陵保寧古林清茂禪師年十三為大僧。聆老宿舉",
    "X84n1585_006:0717a16": "高菴和尚勵僧語。不覺洟淚交下。乃知有出生死超",
    "X84n1585_006:0717a17": "聖凡一著子。淬志參訪徧歷門庭。橫川居育王。師往",
    "X84n1585_006:0717a18": "叩。鎚拂之。子始知觸淨。出世吳之開元。遷鄱陽永福。",
    "X84n1585_006:0717a19": "後主金陵保寧。上堂。僧問。毛吞巨海芥納須彌。是衲",
    "X84n1585_006:0717a20": "僧分上事不是衲僧分上事。師曰拈却門前大案山。",
    "X84n1585_006:0717a21": "曰鯨吞海水盡露出珊瑚枝。師曰金剛腦後銕蒺蔾。",
    "X84n1585_006:0717a22": "曰。只如教中道我得無諍三昧人中最為第一。如何",
    "X84n1585_006:0717a23": "是無諍三昧。師曰放你三十棒。僧曰。仁義盡從貧處",
    "X84n1585_006:0717a24": "斷。世情偏向有錢家。師曰知恩者少負恩者多。問記",
    "X84n1585_006:0717b01": "得昔日舉上座到。瑯琊問近離甚處舉。曰兩浙。琊曰",
    "X84n1585_006:0717b02": "船來陸來。舉曰船來。琊曰船在甚處。舉曰埠下。意旨",
    "X84n1585_006:0717b03": "如何。師曰開口見膽。曰瑯琊云不涉程途一句作麼",
    "X84n1585_006:0717b04": "生道。如何是不涉程途底句。師曰前不構村後不迭",
    "X84n1585_006:0717b05": "店。曰只如舉上座以坐具摵云。杜撰長老如麻似粟。",
    "X84n1585_006:0717b06": "又作麼生。師曰焦甎打著連底凍。曰後來瑯琊問侍",
    "X84n1585_006:0717b07": "者此是什麼人。者曰舉上座。瑯琊遂親下旦過問曰。",
    "X84n1585_006:0717b08": "莫是舉師叔麼。莫怪適來相觸忤。作麼生是觸忤處。",
    "X84n1585_006:0717b09": "師曰爛泥裏有刺。曰舉喝云。長老何年到汾陽。我在",
    "X84n1585_006:0717b10": "浙中早聞你名。見解如此何得名喧宇宙。瑯琊遂作",
    "X84n1585_006:0717b11": "禮曰某甲罪過。那裏是他罪過處。師曰若不登樓望",
    "X84n1585_006:0717b12": "焉知滄海深。曰後來大慧禪師道。二大老相見如日",
    "X84n1585_006:0717b13": "月麗天龍象蹴踏。未審還端的也無。師曰土上加泥",
    "X84n1585_006:0717b14": "又一重。曰瑯琊後遇慈明和尚舉此話。明曰舉見處",
    "X84n1585_006:0717b15": "纔能自了。而汝負墮如何為人。為復肯伊不肯伊。師",
    "X84n1585_006:0717b16": "曰一點水墨兩處成龍。曰。可謂龍得水時添意氣。虎",
    "X84n1585_006:0717b17": "逢山勢長威獰。師曰無人處斫頟望汝。僧禮拜。問如",
    "X84n1585_006:0717b18": "何是佛。師曰釘釘膠黏。曰如何是祖師西來意。師曰",
    "X84n1585_006:0717b19": "蟻子不食銕。曰如何是偏中正。師曰苔封古殿。曰如",
    "X84n1585_006:0717b20": "何是正中偏。師曰艸滿法堂。曰如何是偏中至。師曰",
    "X84n1585_006:0717b21": "日上月下。曰如何是兼中到。師曰截水停輪。曰如何",
    "X84n1585_006:0717b22": "是正中來。師曰獼猴帶席帽。曰。五位君臣蒙指示。夜",
    "X84n1585_006:0717b23": "明簾外事如何。師曰。趂曉不歸家。黃昏候日出。上堂。",
    "X84n1585_006:0717b24": "若說佛法供養大眾。未免鬚眉墮落。若說世法供養",
    "X84n1585_006:0717c01": "大眾。入地獄如箭射。去此二途畢竟說箇什麼。三寸",
    "X84n1585_006:0717c02": "舌頭無用處。一雙空手不成拳。小參。舉僧問靈雲如",
    "X84n1585_006:0717c03": "何是佛法大意。靈曰臨鴆砧井底種林檎。僧曰學人",
    "X84n1585_006:0717c04": "不會。靈曰今秊桃李貴。一顆值千金。大慧和尚曰。者",
    "X84n1585_006:0717c05": "箇公案從古至今無人拈出。山僧不惜口業更為諸",
    "X84n1585_006:0717c06": "人註破。臨鴆砧。臨鴆砧。井底種林檎。今秊桃李貴。一",
    "X84n1585_006:0717c07": "顆值千金。師曰。大眾。靈雲答者僧話。且道與臨濟在",
    "X84n1585_006:0717c08": "黃檗問佛法的的大意。三度喫六十拄杖。是同是別。",
    "X84n1585_006:0717c09": "若道是同。法無同相。若道是別。佛法豈有兩般。常愛",
    "X84n1585_006:0717c10": "大慧和尚道。我者裏說蚌蛤子禪。開著口便見心肝",
    "X84n1585_006:0717c11": "五臟。只者便是。雖然也是大都城裏撮馬糞漢。小參。",
    "X84n1585_006:0717c12": "古人道九旬禁足魚遊網。三月安居鳥入籠。生殺盡",
    "X84n1585_006:0717c13": "時蠶作繭。如何透得者三重。卓拄杖。將成九仞之山。",
    "X84n1585_006:0717c14": "不進一簣之土。開元入寺小參。舉雪峯和尚問德山。",
    "X84n1585_006:0717c15": "從上諸聖以何法示人。山曰我宗無語句。亦無一法",
    "X84n1585_006:0717c16": "為人。後有僧問雪峯。和尚見德山得箇甚麼便休去。",
    "X84n1585_006:0717c17": "峯曰我當時空手去空手歸。五祖和尚拈曰。如今說",
    "X84n1585_006:0717c18": "向透未過者。有兩人從東京來。問伊近離何處。却曰",
    "X84n1585_006:0717c19": "蘇州。便問蘇州事如何。伊曰一切尋常。雖然。謾山僧",
    "X84n1585_006:0717c20": "不過。何故。只為語音不同。畢竟如何。蘇州菱邵伯蕅。",
    "X84n1585_006:0717c21": "師曰。從門入者不是家珍。自己流來還同瓦礫。老東",
    "X84n1585_006:0717c22": "山依模脫墼。殊不知二大老正是食飽傷心。雖然。既",
    "X84n1585_006:0717c23": "是東京來。因甚却說蘇州話。上堂。舉洞山冬夜喫菓",
    "X84n1585_006:0717c24": "子次。問泰首座曰。有一物上拄天。下拄地。黑似漆。常",
    "X84n1585_006:0718a01": "在動用中。動用中收不得。過在什麼處。泰曰過在動",
    "X84n1585_006:0718a02": "用中。山遂喚侍者掇退菓桌。師曰者箇說話在。今諸",
    "X84n1585_006:0718a03": "方每至冬夜。未嘗不拈出註解一上。然於正文未曾",
    "X84n1585_006:0718a04": "道著一句。有底道洞山只見錐頭利不見鑿頭方。抑",
    "X84n1585_006:0718a05": "屈人作麼。有底道泰首座不得菓子喫。要且盡大地",
    "X84n1585_006:0718a06": "人皆不得喫。成人者少敗人者多。殊不知洞山有偏",
    "X84n1585_006:0718a07": "正回互不犯底手脚。直饒泰首座道不在動用中。也",
    "X84n1585_006:0718a08": "不得他菓子喫在。良久。水流黃葉來何處。牛帶寒鴉",
    "X84n1585_006:0718a09": "過別村。除夕小參。今夜秊盡月盡日盡。世事悠悠何",
    "X84n1585_006:0718a10": "時是盡。明朝年新月新日新。千變萬化又見重新。所",
    "X84n1585_006:0718a11": "以道窮則變變則通。垂鉤四海只釣獰龍。三千威儀",
    "X84n1585_006:0718a12": "八萬細行。諸人固是不知。若得聲和響順各守祖父",
    "X84n1585_006:0718a13": "田園。知道飯是米做。免向瞎驢邊滅却吾宗。卓拄杖。",
    "X84n1585_006:0718a14": "從前汗馬無人識。只要重論葢代功。永福入寺小參。",
    "X84n1585_006:0718a15": "紅塵閙市十字街頭。百艸頭邊孤峯頂上。若作佛法",
    "X84n1585_006:0718a16": "商量。入地獄如箭射。直得萬機休罷。千聖不攜。聲前",
    "X84n1585_006:0718a17": "非聲色後非色。簡點將來正是髑髏前妄想。借使打",
    "X84n1585_006:0718a18": "破髑髏。揭却腦葢踢倒須彌踏翻大海。脚跟下推勘",
    "X84n1585_006:0718a19": "得出。也是落七落八。通方上士出格高人除非自作",
    "X84n1585_006:0718a20": "生涯終不守他窠窟。現前大眾冀善參詳。山僧二千",
    "X84n1585_006:0718a21": "里水陸間關來此聚頭。不為別事。冬至重建寢堂小",
    "X84n1585_006:0718a22": "參。豁開戶牖重新舊日規模。當軒者誰。坐斷聖凡途",
    "X84n1585_006:0718a23": "轍。碧眼胡僧罔措。釋迦彌勒猶是他奴。燈籠露柱掀",
    "X84n1585_006:0718a24": "眉。文殊普賢權作走使。描不成畫不就。撲落非他物。",
    "X84n1585_006:0718b01": "華簇簇錦簇簇。縱橫不是塵逴得便去。山河并大地",
    "X84n1585_006:0718b02": "踏著便瞋。全露法王身。自古自今說玄說妙。緇素不",
    "X84n1585_006:0718b03": "分者如稻麻。竹葦就理就事變通。逸格者能有幾人。",
    "X84n1585_006:0718b04": "伶俐漢沒窠臼。知是般事便休。且道知底是甚麼事。",
    "X84n1585_006:0718b05": "寒來暑往陰極陽生。庭前玉樹華開早。也勝東山水",
    "X84n1585_006:0718b06": "上行。卓拄杖喝一喝。上堂。舉育王夜參曰。少室無門",
    "X84n1585_006:0718b07": "戶如何便得通。夜深寧耐立聽我話西東。師召大眾。",
    "X84n1585_006:0718b08": "也有權也有實。也有照也有用。只是不得恁麼會。珍",
    "X84n1585_006:0718b09": "重。除夕小參。一秊三百六十日。今夜方始到頭。是汝",
    "X84n1585_006:0718b10": "諸人於自己分上事。亦須知有到頭時節。若未得到",
    "X84n1585_006:0718b11": "頭直須向前決擇。豈不見大隨和尚參七十餘員善",
    "X84n1585_006:0718b12": "知識。具大眼目者只有一二。且如何是具大眼目者。",
    "X84n1585_006:0718b13": "五祖老人海上參尋數十員尊宿。洎至浮山圜鑑會",
    "X84n1585_006:0718b14": "中直是開口不得。後到白雲齩破一箇銕酸餡方得",
    "X84n1585_006:0718b15": "百味具足。遂云華發鷄冠媚早秋。誰人解染紫絲頭。",
    "X84n1585_006:0718b16": "有時風動頻相倚。似向堦前鬬不休。喝一喝。修心未",
    "X84n1585_006:0718b17": "到無心地。萬種千般逐水流。保寧入院小參。當軒大",
    "X84n1585_006:0718b18": "坐百帀千重。一句全提該天括地。佛眼覰不見。海口",
    "X84n1585_006:0718b19": "難宣。今古不同途。凡聖罔測。直得麒麟現瑞鳳凰來",
    "X84n1585_006:0718b20": "儀。山色呈祥人烟雜遝。其柰梁寶公蹉過達磨。雖曰",
    "X84n1585_006:0718b21": "觀音大士傳佛心印。畢竟不識者箇消息。是汝諸人",
    "X84n1585_006:0718b22": "還猛省麼。卓拄杖。若不同牀睡。焉知被底穿。小參。舉",
    "X84n1585_006:0718b23": "死心和尚示眾曰。行脚高人解開缽囊。卸却包笠。去",
    "X84n1585_006:0718b24": "却藥忌。一人所在也須到。半人所在也須到。無人所",
    "X84n1585_006:0718c01": "在也須親到。師曰。者般說話如黑石蜜中邊皆甜。雖",
    "X84n1585_006:0718c02": "然。不因夜來鴈。爭見海門秋。除夕小參。今宵歲盡何",
    "X84n1585_006:0718c03": "曾盡。明日秊來實不來。三十六旬如轉轂。幾番潮去",
    "X84n1585_006:0718c04": "又潮回。機輪轉處掣電猶迷。大用現前誰當辨的。廓",
    "X84n1585_006:0718c05": "情塵於未兆。忘至理於言詮。人人鼻孔撩天。箇箇安",
    "X84n1585_006:0718c06": "家樂業。文殊普賢起佛見法見。貶向二銕圍山。燈籠",
    "X84n1585_006:0718c07": "露柱突出金剛眼睛。呵呵大笑。麻三斤乾屎橛。諸人",
    "X84n1585_006:0718c08": "若作佛法商量。入地獄如箭射。到者裏言思道斷心",
    "X84n1585_006:0718c09": "行處滅。一種平懷泯然自盡。正與麼時如何。東風昨",
    "X84n1585_006:0718c10": "夜消殘雪。枯樹枝頭又著華。結制小參。明日結夏來",
    "X84n1585_006:0718c11": "臨。只管悠悠過日。及乎打鼓陞堂。直是思量不出。諸",
    "X84n1585_006:0718c12": "人簇簇上來。未免將南作北。七佛以前初無者箇消",
    "X84n1585_006:0718c13": "息。七佛以後雖有者箇消息。終是不能圓悟如來無",
    "X84n1585_006:0718c14": "上菩提。不能證入圓覺伽藍。身心安居平等性智。以",
    "X84n1585_006:0718c15": "致諸人九十日內惟務口體不務修持。背覺合塵虛",
    "X84n1585_006:0718c16": "延歲月。五祖和尚曰。達磨大師信脚來。信口道。後代",
    "X84n1585_006:0718c17": "兒孫翻成計較。計較得成天清地寧。雲門扇子[跳兆+孛]跳",
    "X84n1585_006:0718c18": "上三十三天。築著帝釋鼻孔。東海鯉魚打一棒。雨似",
    "X84n1585_006:0718c19": "盆傾。楚鷄不是丹山鳳。愛向梧桐樹上鳴。師嘗埀示。",
    "X84n1585_006:0718c20": "向上更有事在。露出獅子爪牙。其間別有商量。未免",
    "X84n1585_006:0718c21": "當門按劍。只者靈鋒阿誰敢擬。辭鋒峻拔手眼卓越。",
    "X84n1585_006:0718c22": "應菴而後師殆第一人矣。嘗續宗門統要。後示寂於",
    "X84n1585_006:0718c23": "保寧。",
    "X84n1585_006:0718c24": "越州天衣斷江覺恩禪師形儀脩瘠清操剛立。族慈",
    "X84n1585_006:0719a01": "溪顧氏。幼依雲門廣孝祝髮。從明之延慶聞法師習",
    "X84n1585_006:0719a02": "四教儀。七日通之。聞驚訝嘆異。往參育王橫川室中。",
    "X84n1585_006:0719a03": "機契掌內記。德業日彰。一時賢士大夫皆樂與之遊。",
    "X84n1585_006:0719a04": "出世蘇之天平。後遷開元及明之保福越之天衣。一",
    "X84n1585_006:0719a05": "日室中眾侍立次。忽扶杖而言曰。老僧嵌空倚杖藜。",
    "X84n1585_006:0719a06": "分明畫出須菩提。顧左右曰會麼。良久擲下拄杖。倚",
    "X84n1585_006:0719a07": "蒲團而逝。(月江印禪師題師肖像。八十禪翁。四海眼空。面帶匡廬古色。身同卓筆奇峯。聞其提",
    "X84n1585_006:0719a08": "唱。浮佛應為點首。觀其出處。大梅夫豈同風。鴈過長空影沉寒水。繼乃祖烹金爐鞴之綱宗。秋天之月霜夜之",
    "X84n1585_006:0719a09": "鐘。吾將見此菴之道光明盛大。綿亙于無窮者也)",
    "X84n1585_006:0719a10": "淨慈鞏禪師法嗣",
    "X84n1585_006:0719a11": "杭州靈隱東嶼德海禪師台州臨海陳氏子。年十四",
    "X84n1585_006:0719a12": "從蜀僧安石出家。參石林鞏於承天。林問如何是汝",
    "X84n1585_006:0719a13": "自己。師擬議。林便推出。師即懷疑。一日入室次。林問",
    "X84n1585_006:0719a14": "盡大地是金剛正體何處著上座。師擬對。林便打。從",
    "X84n1585_006:0719a15": "此徹證。林遷淨慈命居侍司。一日室中舉國師三喚",
    "X84n1585_006:0719a16": "侍者話。師曰不是失却貓兒。定是失却狗子。林曰是",
    "X84n1585_006:0719a17": "孤負是不孤負。師曰瞞人自瞞。林以竹篦擊之曰亢",
    "X84n1585_006:0719a18": "吾宗者海子也。至元二十七年出世天台寒巖。大德",
    "X84n1585_006:0719a19": "乙巳遷姑蘇寒山。至大己酉再遷崑山東禪。辛亥敕",
    "X84n1585_006:0719a20": "賜金襴法衣。皇慶二年復遷中竺。延祐二秊詔主淨",
    "X84n1585_006:0719a21": "慈。至山門曰。清淨慈門一湖秋水。入得入不得。虎齩",
    "X84n1585_006:0719a22": "大蟲。蛇吞鼈鼻。眾盈萬指。室中垂語曰。手握利刃劍",
    "X84n1585_006:0719a23": "因甚胡猻子不死。嚙破銕酸餡因甚路上有饑人。波",
    "X84n1585_006:0719a24": "期去帽蔗齩甜頭。魚以水為命因甚死在水中。眾荅",
    "X84n1585_006:0719b01": "皆不契。泰定二年復遷靈隱。四年丁卯九月示微疾。",
    "X84n1585_006:0719b02": "召弟子付囑訖跏趺而化。世壽七十二僧臘五十七。",
    "X84n1585_006:0719b03": "賜號明宗慧忍禪師。有六會語錄。塔於育王後山之",
    "X84n1585_006:0719b04": "麓。",
    "X84n1585_006:0719b05": "嘉興府天寧竺雲景曇禪師浦江嚴氏子。久依石林。",
    "X84n1585_006:0719b06": "後住婺之治平蘇之北禪禾之天寧。上堂。金烏東上",
    "X84n1585_006:0719b07": "玉兔西沉。伶俐衲子東討西尋。忽然撞破虛空。曠劫",
    "X84n1585_006:0719b08": "只在如今。卓拄杖下座。僧問。三賢未達十聖難知。如",
    "X84n1585_006:0719b09": "何是此宗。師曰無孔笛氈拍板。",
    "X84n1585_006:0719b10": "蘇州虎丘東州壽永禪師送僧偈曰。動靜何曾涉葢",
    "X84n1585_006:0719b11": "纏。何須更透未生前。故園千里今歸去。陸有征途水",
    "X84n1585_006:0719b12": "有船。舉約齋居士張鎡入道話。頌曰。一棒鐘聲到耳",
    "X84n1585_006:0719b13": "根。三千剎海一時昏。賊從赤肉團邊去。明日依然不",
    "X84n1585_006:0719b14": "離門。",
    "X84n1585_006:0719b15": "徑山度禪師法嗣",
    "X84n1585_006:0719b16": "杭州徑山虎岩淨伏禪師淮安人。至元間嘗召見。有",
    "X84n1585_006:0719b17": "偈進上。其略曰。過去諸如來。安住祕密藏。現在十方",
    "X84n1585_006:0719b18": "佛。成道轉法輪。未來諸世尊。一切眾生是。由妄想執",
    "X84n1585_006:0719b19": "著。結煩惱葢纏。迷成六道身。枉受三塗苦。惟念過現",
    "X84n1585_006:0719b20": "佛。不敬未來尊。與佛結冤讎。或烹宰殺害。不了眾生",
    "X84n1585_006:0719b21": "相。全是法性身。昔有常不輕。禮拜于一切。言我不輕",
    "X84n1585_006:0719b22": "汝。汝等當作佛。若能念自他。同是未來佛。現世增福",
    "X84n1585_006:0719b23": "壽。生生生佛國。上覽畢大悅。問從上帝皇有戒殺者",
    "X84n1585_006:0719b24": "否。師曰。昔宋仁宗一日語羣臣曰。朕夜來饑甚。思欲",
    "X84n1585_006:0719c01": "燒羊。因慮後來遂為常例。寧耐一時之饑。不忍啟無",
    "X84n1585_006:0719c02": "窮之殺。羣臣皆呼萬歲。上嘉納。即受帝師戒。",
    "X84n1585_006:0719c03": "明州天童竺西坦禪師僧參。師問從何方來。曰金鵞。",
    "X84n1585_006:0719c04": "師曰金鵞山高多少。僧曰不見頂。師呵斥之。一日陞",
    "X84n1585_006:0719c05": "座舉世尊拈華公案。其僧言下有省。(月江印禪師題師像贊。河目海",
    "X84n1585_006:0719c06": "口。錦心繡腸。汪汪吞大湖之器量。煌煌粲太白之光芒。怒罵時海涵春育。慈悲處烈日秋霜。舉玄沙未徹語。如",
    "X84n1585_006:0719c07": "真淨驗寂音黃金百煉之色。拈洞山三頓棒。類慈明發積翠丹沙九轉之香。橫機莫莫有陣堂堂。夫是之謂中",
    "X84n1585_006:0719c08": "峯五世大樹之廕凉者也)",
    "X84n1585_006:0719c09": "徑山愚禪師法嗣",
    "X84n1585_006:0719c10": "越州定水寶葉源禪師舉世尊五通仙人因緣。頌曰。",
    "X84n1585_006:0719c11": "那一通。你問我。口是禍門。招因帶果。慚愧慈悲大法",
    "X84n1585_006:0719c12": "王。丙丁離壬不屬火。上堂。舉張拙秀才參石霜。霜問",
    "X84n1585_006:0719c13": "秀才高姓。曰弟子姓張名拙。霜曰。者裏覓巧了不可",
    "X84n1585_006:0719c14": "得。拙自何來。拙言下大悟。頌曰。進前峭壁三千丈。退",
    "X84n1585_006:0719c15": "後懸崖十萬重。珍重大唐張拙老。銕鎚無縫舞春風。",
    "X84n1585_006:0719c16": "蘇州虎丘閒極雲禪師久依虗堂。於徑山居第一座。",
    "X84n1585_006:0719c17": "一日寶葉源請益虗堂。德山末後句若謂之有。德山",
    "X84n1585_006:0719c18": "焉得不會。若謂之無。巖頭又道德山未會。乞和尚慈",
    "X84n1585_006:0719c19": "悲指示。堂曰我不會汝去問首座。源詣師。值師遊山",
    "X84n1585_006:0719c20": "歸索水濯足。源亟進水復委身為師摩捋。因仰面舉",
    "X84n1585_006:0719c21": "前話叩之。師乃掇水澆潑曰有甚麼末後句。源不契。",
    "X84n1585_006:0719c22": "復上見堂。堂曰首座如何向汝道。源舉似前話。堂曰",
    "X84n1585_006:0719c23": "那那我向你道他會得。源於是釋然領旨。舉興化和",
    "X84n1585_006:0719c24": "尚與唐莊宗酬價因緣。頌曰。君王寶自難酬價。興化",
    "X84n1585_006:0720a01": "何曾敢借看。天地既無私葢載。至今留得鎮中原。舉",
    "X84n1585_006:0720a02": "陸亙大夫問南泉。弟子家中一片石。也曾坐也曾臥。",
    "X84n1585_006:0720a03": "擬鐫作佛得麼。泉曰得。大夫曰莫不得麼。泉曰不得。",
    "X84n1585_006:0720a04": "頌曰。坐臥曾經幾度春。半封苔蘚半籠雲。無稜無縫",
    "X84n1585_006:0720a05": "難提掇。空把肝腸說向人。",
    "X84n1585_006:0720a06": "徑山月禪師法嗣",
    "X84n1585_006:0720a07": "南叟茂禪師舉巖頭和尚於鄂渚湖邊作渡子。兩岸",
    "X84n1585_006:0720a08": "各挂一板。有人過渡打板一下。巖問誰或曰要過那",
    "X84n1585_006:0720a09": "邊。巖便舞棹迎之。一日有婆子抱一孩兒來。乃曰呈",
    "X84n1585_006:0720a10": "橈舞棹即不問。且道婆手中兒甚處得來。巖便打。婆",
    "X84n1585_006:0720a11": "曰。婆生七子。六箇不遇知音。只者一箇也不消得。便",
    "X84n1585_006:0720a12": "拋向水中。頌曰。鄂渚渡邊窮鬼子。全機錯在扣舷時。",
    "X84n1585_006:0720a13": "何如別下一轉語。救取婆婆第七兒。舉夾山參船子",
    "X84n1585_006:0720a14": "和尚話。頌曰。無相無瑕便倒戈。只因輕信智頭陀。若",
    "X84n1585_006:0720a15": "還不到華亭上。銕鑄船橈柰汝何。舉龐居士賣摝籬。",
    "X84n1585_006:0720a16": "下橋喫撲。靈照見亦去爺邊倒。士曰作甚麼。女曰見",
    "X84n1585_006:0720a17": "爺倒地某甲相扶。士曰賴是無人見。頌曰。孝順藏忤",
    "X84n1585_006:0720a18": "逆。人前醜莫遮。今生親骨肉。宿世惡冤家。",
    "X84n1585_006:0720a19": "育王彌禪師法嗣",
    "X84n1585_006:0720a20": "明州育王東生德明禪師甬東劉氏子。年十六依仗",
    "X84n1585_006:0720a21": "錫月潭澄公祝髮受具戒。首謁希叟曇於雪竇。復參",
    "X84n1585_006:0720a22": "頑極彌。彌舉文殊是七佛之師。因甚出女子定不得。",
    "X84n1585_006:0720a23": "罔明因甚出得。師曰。春色無高下。華枝自短長。彌器",
    "X84n1585_006:0720a24": "之命掌藏鑰。出世育王。錫號佛日普光。師頌船子覆",
    "X84n1585_006:0720b01": "舟公案曰。清世悠悠據要津。一橈活計童千鈞。朱涇",
    "X84n1585_006:0720b02": "路上行人少。滄海難同方寸深。後示寂。瘞洞雲塔。壽",
    "X84n1585_006:0720b03": "八十四臘六十七。翰林學士袁桷撰銘。",
    "X84n1585_006:0720b04": "徑山及禪師法嗣",
    "X84n1585_006:0720b05": "杭州靈隱空叟忻悟禪師蘇之吳縣鈕氏子。九歲入",
    "X84n1585_006:0720b06": "郡城龍興寺依白雲閒祝髮。至正戊戌參愚菴於淨",
    "X84n1585_006:0720b07": "慈。菴詰曰如何是永明旨。師曰某甲新到只見一湖",
    "X84n1585_006:0720b08": "水。菴可之遂容入室。壬寅命居第二座。癸卯中竺懶",
    "X84n1585_006:0720b09": "菴請分座說法。帝師錫圓慈正濟號。洪武庚戌住浙",
    "X84n1585_006:0720b10": "江崇寧。閱八年遷中竺。會靈隱虗席僧錄以師名預。",
    "X84n1585_006:0720b11": "中選。一時學者咸裹糧相從。居無何。以前住持舊事",
    "X84n1585_006:0720b12": "逮至京。病卒於途。臨終書偈曰。我秊五十五。踏斷死",
    "X84n1585_006:0720b13": "生關。夜半日卓午。門人道淨等依法茶毗。舌根數珠",
    "X84n1585_006:0720b14": "不壞。奉骨歸瘞靈隱東岡。復分餘骼葬于西溪九曲",
    "X84n1585_006:0720b15": "之原。時洪武二十四年辛未五月三日也。有三會語",
    "X84n1585_006:0720b16": "錄。",
    "X84n1585_006:0720b17": "少師姚廣孝長洲人。自號逃虗子。年十四出家於妙",
    "X84n1585_006:0720b18": "智菴。法名道衍。字斯道。元季兵亂。遨遊江湖深自韜",
    "X84n1585_006:0720b19": "晦。參徑山愚菴及咨叩禪要盡得心髓。掌內記三年。",
    "X84n1585_006:0720b20": "出世普慶。遷天龍。甞自題肖像曰。看破芭蕉拄杖子。",
    "X84n1585_006:0720b21": "等閒徹骨露風流。有時搖動龜毛拂。直得虗空笑點",
    "X84n1585_006:0720b22": "頭。洪武中以高僧應選侍文皇於燕邸。永樂中以佐",
    "X84n1585_006:0720b23": "命功上欲官之。不可。一日召見。上潛令人以冠服被",
    "X84n1585_006:0720b24": "體進爵太子少師。亟命宣謝。不得已拜命。終不蓄髮。",
    "X84n1585_006:0720c01": "賜妻妾弗受也。有閒居詩曰。春燕雛成辭舊壘。午鷄",
    "X84n1585_006:0720c02": "啼罷啄陰階。庶可以見少師矣。後病篤。上幸其第問",
    "X84n1585_006:0720c03": "後事。對曰出家人復何所戀強之。終無言。泊然而化。",
    "X84n1585_006:0720c04": "世壽八十有五。贈榮國公。諡恭靖。所著有道餘錄一",
    "X84n1585_006:0720c05": "卷。",
    "X84n1585_006:0720c06": "萬壽仁禪師法嗣",
    "X84n1585_006:0720c07": "杭州徑山南石文琇禪師崑山李氏子。出家於紹隆",
    "X84n1585_006:0720c08": "菴禮智興為師。行中仁住雲頂。師往從之。鍼芥相契。",
    "X84n1585_006:0720c09": "初住蘇州普門。次遷靈巖。三主萬壽。永樂初詔天下",
    "X84n1585_006:0720c10": "儒釋道流之精通文義者纂修永樂大典。師應詔。書",
    "X84n1585_006:0720c11": "成陛辭南還。值徑山虗席。僧錄舉師補處。普門上堂。",
    "X84n1585_006:0720c12": "僧問。法筵已啟。法皷已鳴。四眾雲臨。請師祝聖。師曰。",
    "X84n1585_006:0720c13": "日月為天眼。須彌作壽山。曰。世尊出世天雨四華。和",
    "X84n1585_006:0720c14": "尚世出有何祥瑞。師曰一牛飲水五馬不嘶。曰。恁麼",
    "X84n1585_006:0720c15": "則熈怡的旨傳千古。寂照宗風播四方。師曰好事不",
    "X84n1585_006:0720c16": "如無。迺曰如來出世是擔屎漢。祖師西來是賣卜人。",
    "X84n1585_006:0720c17": "自餘德山臨濟雲門溈山雪峯玄沙南泉趙州各逞",
    "X84n1585_006:0720c18": "機鋒互分照用。盡是販私鹽賊。新普門者裏一時與",
    "X84n1585_006:0720c19": "他掃蕩。何故。幸逢堯舜世。自合樂無為。復舉楊岐和",
    "X84n1585_006:0720c20": "尚因僧問如何是佛。岐曰三脚驢子弄蹄行。僧曰莫",
    "X84n1585_006:0720c21": "只者便是麼。岐曰湖南長老。師曰。大小楊岐被者僧",
    "X84n1585_006:0720c22": "一問。未免手脚俱露。上堂。十方無異路。為甚麼南尋",
    "X84n1585_006:0720c23": "天台北尋五臺。目前無異艸。為甚麼桃華紅李華白。",
    "X84n1585_006:0720c24": "良久。打破祖師關。都是自家底。靈巖上堂。盡大地是",
    "X84n1585_006:0721a01": "自己。森羅萬象從何而有。會不得底三十拄杖。會得",
    "X84n1585_006:0721a02": "底亦與三十拄杖。諸方盡是粥罷上堂。靈巖寺裏參",
    "X84n1585_006:0721a03": "退喫茶。上堂。今朝七月初一。門前金風淅淅。特地打",
    "X84n1585_006:0721a04": "皷陞堂。一字也道不出。露柱禮拜釋迦。燈籠問訊智",
    "X84n1585_006:0721a05": "積。獨有無事衲僧。依然眼橫鼻直。敢問大眾那箇是",
    "X84n1585_006:0721a06": "無事衲僧。良久曰。長三尺。萬壽謝頭首兼祈雨上堂。",
    "X84n1585_006:0721a07": "伶俐衲僧轉轆轆地。對賓客側身而立。結眾緣化炭",
    "X84n1585_006:0721a08": "化糧。聽闌鷄鼓翅而鳴。看茶瓢從地[跳兆+孛]跳。卓拄杖。夜",
    "X84n1585_006:0721a09": "來江上雨。分作萬家流。解夏上堂。圓覺能出一切法。",
    "X84n1585_006:0721a10": "一切法未甞離圓覺。螻蟻知雨而封穴。石[虫*去]應節而",
    "X84n1585_006:0721a11": "揚葩。粘手粘脚底有甚數。十字縱橫底有甚數。解制",
    "X84n1585_006:0721a12": "上堂。舉翠巖參禪師夏末示眾曰。一夏已來為眾兄",
    "X84n1585_006:0721a13": "弟東語西話。看翠巖眉毛在也無。師曰。和麩糶麵。上",
    "X84n1585_006:0721a14": "堂。舉古德曰日出心光耀。天陰性地昏。不知天地者。",
    "X84n1585_006:0721a15": "剛道有乾坤。與麼說話。古今徹悟者如稻麻竹葦。錯",
    "X84n1585_006:0721a16": "會者如稻麻竹葦。以拂子畫一畫。阿耨達池深四十",
    "X84n1585_006:0721a17": "丈闊四十丈。除夜小參。龍猛滿盛鉢水。迦提擲下繡",
    "X84n1585_006:0721a18": "鍼。德山隔江招手。高亭橫趨而去。朝鳴鐘暮擊皷。風",
    "X84n1585_006:0721a19": "動塵起鵲噪鴉鳴。無一處不是者箇時節。今當臘月",
    "X84n1585_006:0721a20": "三十夜。敢問諸人還會得麼。有際天之雲濤方可容",
    "X84n1585_006:0721a21": "吞舟之魚。有九萬里風迺可負垂天之翼。佛涅槃上",
    "X84n1585_006:0721a22": "堂。釋迦老子從兜率天託生大術。胎中早是染却生",
    "X84n1585_006:0721a23": "死重病。及乎降生便迺一手指天一手指地。可見是",
    "X84n1585_006:0721a24": "攢簇不得底。迨見明星出現豁然悟道。正是病眼見",
    "X84n1585_006:0721b01": "空華。四十九年三百餘會廣說略說直說曲說顯說",
    "X84n1585_006:0721b02": "密說。豈非熟睡饒譫語。至於臨末稍頭摩胸告眾曰",
    "X84n1585_006:0721b03": "汝等善觀吾紫磨金色之身。瞻仰取足毋令後悔。若",
    "X84n1585_006:0721b04": "謂吾滅度非吾弟子。若謂吾不滅度亦非吾弟子。病",
    "X84n1585_006:0721b05": "入膏肓莫能療治。非但世醫拱手。便是耆婆神醫只",
    "X84n1585_006:0721b06": "得倒退三舍。北山遠孫今日却要為他療治。若療治",
    "X84n1585_006:0721b07": "不得。後代兒孫永失恃怗。若療治得。便見紫磨金色",
    "X84n1585_006:0721b08": "之身。巍巍堂堂煒煒煌煌。觸處顯現。擊拂子。柳色黃",
    "X84n1585_006:0721b09": "金嫩。棃華白雪香。上堂。但參活句莫參死句。頭頭上",
    "X84n1585_006:0721b10": "顯物物上明是死句。舉步踏著南辰轉身觸翻北斗",
    "X84n1585_006:0721b11": "是死句。作麼生是活句。蘇州街雨過著繡鞵。眾擬議。",
    "X84n1585_006:0721b12": "擲拂子下座。徑山上堂。森羅及萬象。一法之所。印前",
    "X84n1585_006:0721b13": "面是缽盂峯。後面是陵霄峯。中間是佛殿。喚甚麼作",
    "X84n1585_006:0721b14": "一法。良久曰。國一祖師元是崑山人。上堂。馬大師道。",
    "X84n1585_006:0721b15": "自從胡亂後三十年不少鹽醬。此地無金二兩。俗人",
    "X84n1585_006:0721b16": "沽酒三升。上堂。目前無法。意在目前。不是目前法。非",
    "X84n1585_006:0721b17": "耳目之所到。洗硯池頭雲冉冉。埋雞塚上艸離離。師",
    "X84n1585_006:0721b18": "甞室中垂語曰。道源不遠在甚麼處祖。師西來為甚",
    "X84n1585_006:0721b19": "麼事。菩提無樹誰為立名。僧問如何是賓中賓。師曰",
    "X84n1585_006:0721b20": "扶杖傍人門。曰如何是賓中主。師曰堂前倚露柱。曰",
    "X84n1585_006:0721b21": "如何是主中賓。師曰性命屬他人。曰如何是主中主。",
    "X84n1585_006:0721b22": "師曰手握金剛杵。居士問如何是衲僧門下事。師曰",
    "X84n1585_006:0721b23": "你俗人如何曉得衲僧門下事。又問如何是宗門下",
    "X84n1585_006:0721b24": "事。師曰今日忙無暇與汝說宗門下事。士擬議。師喝",
    "X84n1585_006:0721c01": "出。一日見僧庭中過。師厲聲曰屋簷坍下來也。僧仰",
    "X84n1585_006:0721c02": "望。師曰鷂子過新羅。師纔見僧入門便曰。你者踏州",
    "X84n1585_006:0721c03": "縣漢。脚跟下好與三十棒。僧曰某甲話也未問便蒙",
    "X84n1585_006:0721c04": "賜棒。師曰待你開口堪作甚麼。僧擬議。師便喝出。僧",
    "X84n1585_006:0721c05": "參展坐具。師曰我者裏無殘羹餿飯不用使破炊巾。",
    "X84n1585_006:0721c06": "僧曰和尚慈悲。師曰笑倒門前青石幢。凡四坐道場。",
    "X84n1585_006:0721c07": "皆有成績可觀。晚年引退卜地寂照塔左結廬以居。",
    "X84n1585_006:0721c08": "壽七十餘示寂。",
    "X84n1585_006:0721c09": "徑山銘禪師法嗣",
    "X84n1585_006:0721c10": "嘉興府天寧西白力金禪師蘇之姚氏子。幼依寶積",
    "X84n1585_006:0721c11": "院出家。見古鼎銘舉德山見龍潭因緣示師。久而有",
    "X84n1585_006:0721c12": "契。至正丁酉出世瑞光。值天寧災。師復為起廢。帝師",
    "X84n1585_006:0721c13": "授圓通普濟號。師幼孤。老母無依。築室城東奉養焉。",
    "X84n1585_006:0721c14": "洪武初遷淨慈。四秊春詔住天界。五年冬敕建無遮",
    "X84n1585_006:0721c15": "大會。命師陞座闡揚第一義諦。車駕幸臨。自公侯以",
    "X84n1585_006:0721c16": "下聽者萬眾。人人得其歡心。一日忽謂侍僧曰。我有",
    "X84n1585_006:0721c17": "宿因未了當償之。遂示微疾委順而逝。塔於嘉興城",
    "X84n1585_006:0721c18": "西。",
    "X84n1585_006:0721c19": "杭州徑山象源仁淑禪師台州人。一日趨入門大叫",
    "X84n1585_006:0721c20": "曰。殺來了。殺來了。作麼生迴避。遂坐脫。",
    "X84n1585_006:0721c21": "龍翔訢禪師法嗣",
    "X84n1585_006:0721c22": "金陵天界覺原慧曇禪師天台人。族楊氏。母夢明月",
    "X84n1585_006:0721c23": "墮懷取而吞之遂有娠。生而狀貌嶷如。稍長不與羣",
    "X84n1585_006:0721c24": "兒狎。依越之法果大均出家。秊十六為大僧受具戒。",
    "X84n1585_006:0722a01": "聞笑隱主中竺。師往參叩。備陳求道之切。隱斥曰。從",
    "X84n1585_006:0722a02": "門入者即非家珍。道在自己奚向人求耶。師退而有",
    "X84n1585_006:0722a03": "省。一日聞舉百丈野狐話豁然大悟曰。佛法落吾手",
    "X84n1585_006:0722a04": "矣。只為分明極。翻令所得遲。隱曰汝見何道理。師展",
    "X84n1585_006:0722a05": "兩手曰不值半文錢。隱頷之。一日師入門隱問何處",
    "X84n1585_006:0722a06": "來。師曰遊山來。隱曰笠子下拶破洛浦。遍參底作麼",
    "X84n1585_006:0722a07": "生。師曰未入門時呈似和尚了也。隱曰即今因甚不",
    "X84n1585_006:0722a08": "拈出。師擬議。隱便喝。師從此脫然。又一日隱展兩手",
    "X84n1585_006:0722a09": "示師曰八字打開了也因甚不肯承當。師曰休來鈍",
    "X84n1585_006:0722a10": "置。隱曰近前來為汝說。師掩耳而出。後隱主龍翔俾",
    "X84n1585_006:0722a11": "師分座。至順二十年出世牛首祖堂三年。遷清涼廣",
    "X84n1585_006:0722a12": "慧。上堂。一句子墨漆黑。無把柄有準則。良久曰。會麼。",
    "X84n1585_006:0722a13": "碓搗東南。磨推西北。上堂。經有經師。論有論師。龍河",
    "X84n1585_006:0722a14": "今日放一綫道。分科列段去也。拈拄杖卓一下。且道",
    "X84n1585_006:0722a15": "是何章句。上堂。者箇現成公案。眾中領解者極多。錯",
    "X84n1585_006:0722a16": "會者亦不少。所以金鍮不辨玉石不分。龍河者裏直",
    "X84n1585_006:0722a17": "下分辨去也。張上座李上座。一箇手臂長一箇眼睛",
    "X84n1585_006:0722a18": "大。總似今日達磨一宗。教甚麼人擔荷。良久。噓一聲",
    "X84n1585_006:0722a19": "下座。示眾。春風浩浩。春日遲遲。黃鶯啼在百華枝。箇",
    "X84n1585_006:0722a20": "中無限意。消息許誰知。語未竟遽有僧問曰。心意識",
    "X84n1585_006:0722a21": "遏捺不住時如何。師厲聲喝曰是誰遏捺。室中謂僧",
    "X84n1585_006:0722a22": "曰。二六時中無你啄啗分。無你趣向分。會麼。僧罔措。",
    "X84n1585_006:0722a23": "師曰未明三八九。難免自沉吟。帝師授淨覺玅辨禪",
    "X84n1585_006:0722a24": "師號。十五年遷保寧。十六年王師定建業。師謁於轅",
    "X84n1585_006:0722b01": "門。上一見嘆曰真福德僧也。命主蔣山。踰年改龍翔",
    "X84n1585_006:0722b02": "為大天界寺詔師主之。設廣薦法會。命師陞座說法。",
    "X84n1585_006:0722b03": "車駕幸臨。恩數優洽。御書天下第一禪林。洪武元年",
    "X84n1585_006:0722b04": "賜紫衣及金襴方袍。御制誥命授演梵善世利國崇",
    "X84n1585_006:0722b05": "教大禪師。住持大天界寺。統諸山釋教事。當是時遴",
    "X84n1585_006:0722b06": "選有序詮衡至公。宗社有志之流。山林抱道之士。聯",
    "X84n1585_006:0722b07": "鑣而起。三年夏六月廷議西域未臣伏。上以彼國敦",
    "X84n1585_006:0722b08": "尚佛乘特詔師往。師承命即日登途。自閩之洋。凡歷",
    "X84n1585_006:0722b09": "國邑莫不聞風來歸。四年秋七月至合剌國布宣天",
    "X84n1585_006:0722b10": "子威德。館於佛山寺。其王待以師禮。寅夜參承。闔國",
    "X84n1585_006:0722b11": "士民悉皆瞻仰。九月師示微疾。王臣咸來相慰。須臾",
    "X84n1585_006:0722b12": "沐浴更衣謂左右曰。某幻緣已盡。不能復命矣。跏趺",
    "X84n1585_006:0722b13": "端坐。夜參半。師問曰日將出否。曰未也。已而復問。至",
    "X84n1585_006:0722b14": "再四曰日出矣。怡然而逝。世壽六十八僧臘五十三。",
    "X84n1585_006:0722b15": "踰五日顏色如生。王大敬嘆。斵香為龕築壇而茶毗",
    "X84n1585_006:0722b16": "之。王與百僚親送壇下。薪火滅盡舍利無算。舌根齒",
    "X84n1585_006:0722b17": "牙不壞。收舍利靈骨及不壞者祔葬其國世尊舍利",
    "X84n1585_006:0722b18": "塔中。七秊九月同行還朝。奏陳其事。上嗟悼之。敕天",
    "X84n1585_006:0722b19": "界蔣山二寺住持宗泐等以師之遺衣藏於雨華臺",
    "X84n1585_006:0722b20": "之左。有五會法語。",
    "X84n1585_006:0722b21": "金陵天界善世全室宗泐禪師台之臨海周氏子。延",
    "X84n1585_006:0722b22": "祐戊午七月十七日生。八歲從中竺笑隱受業。經典",
    "X84n1585_006:0722b23": "寓目成誦。十四薙髮。二十具戒。一日竺問國師三喚",
    "X84n1585_006:0722b24": "侍者侍者三應汝意如何。師曰何得剜肉作瘡。竺曰",
    "X84n1585_006:0722c01": "將謂汝奇特元來無所得。師喝一喝。竺擬拈棒。師拂",
    "X84n1585_006:0722c02": "袖便出。尋復出遊諸方遍參尊宿。元叟居徑山留掌",
    "X84n1585_006:0722c03": "記室。後出世宣之水西。洪武元秊遷中竺。四月十五",
    "X84n1585_006:0722c04": "日入寺上堂。金剛王劍橫揮千妖屏跡。爍迦羅眼洞",
    "X84n1585_006:0722c05": "照萬物潛形。到者裏卷舒在我殺活臨時。直得千歲",
    "X84n1585_006:0722c06": "巖中天[跳兆+孛]跳。錢塘水東海逆流。諸人還知有也無。舉",
    "X84n1585_006:0722c07": "拂子。庭前石筍抽條也。會見高枝宿鳳凰。復舉南泉",
    "X84n1585_006:0722c08": "初入院大眾送進方丈。僧問端居丈室將何指示於",
    "X84n1585_006:0722c09": "人。泉曰昨夜三更失却牛天明起來失却火。師曰。大",
    "X84n1585_006:0722c10": "小南泉不唯瞞人亦且自瞞。新天竺用處也要大家",
    "X84n1585_006:0722c11": "知。忽有人問端居丈室將何指示於人。劈脊便棒。且",
    "X84n1585_006:0722c12": "道與古人是同是別。卓拄杖下座。四秊辛亥遷雙徑。",
    "X84n1585_006:0722c13": "是秊冬詔徵江南有道浮屠十人詣京就太平興國",
    "X84n1585_006:0722c14": "寺建廣薦法會。列師居首。上齋戒。御製章疏車駕親",
    "X84n1585_006:0722c15": "臨。服皮弁服搢玉珪北面禮佛。羣臣各衣法服以從。",
    "X84n1585_006:0722c16": "先是上命師撰獻佛樂曲進呈。御署曲凡八章。曰善",
    "X84n1585_006:0722c17": "世昭信延慈法喜禪悅徧應玅濟善成。敕太常歌舞",
    "X84n1585_006:0722c18": "以節奏之。復命師陞座說法。窮理盡性徹果該因。顯",
    "X84n1585_006:0722c19": "密淺深無機不被。上大悅。未幾總持西白金公以母",
    "X84n1585_006:0722c20": "老告退。舉師自代。上命師遂主天界。甞欲命師蓄鬚",
    "X84n1585_006:0722c21": "髮以官之。師再懇得免。後以胡黨坐罪。著至鳳陽槎",
    "X84n1585_006:0722c22": "峯建寺三秊。召還。上賜詩有泐翁去此問誰禪。朝夕",
    "X84n1585_006:0722c23": "常思在目前之句。高皇后薨。臨葬忽風雨雷電暴作。",
    "X84n1585_006:0722c24": "帝不樂。召師至曰。今太后將就壙。為朕宣偈送之。師",
    "X84n1585_006:0723a01": "應聲曰。雨落天垂淚。雷鳴地舉哀。西天諸佛子。同送",
    "X84n1585_006:0723a02": "馬如來。上意稍解。賜白金百兩。上以天界混襍民居",
    "X84n1585_006:0723a03": "不戒於火欲另選幽勝。師啟奏今地。凡營度規制悉",
    "X84n1585_006:0723a04": "出師意指畫。仍命師領寺事。後以老求退。賜歸槎峰。",
    "X84n1585_006:0723a05": "渡江示寂于江浦石佛寺。謂左右曰。人之生滅如水",
    "X84n1585_006:0723a06": "一漚。漚生漚滅復歸於水。何處非寂滅之地耶。言訖",
    "X84n1585_006:0723a07": "復顧侍者曰者箇聻。者茫然。師曰苦。遂寂。時洪武二",
    "X84n1585_006:0723a08": "十三秊九月十四日也。春秋七十四。闍維舍利無算。",
    "X84n1585_006:0723a09": "塔于笑隱訢窣堵波之右。(文皇帝御製像贊曰。皇明啟運。多士如雲。戡亂以武。",
    "X84n1585_006:0723a10": "制治以文。矧知方外亦有偉人。傳衣蒲室。輔教鐔津。談經金馬。獻賦紫宸。帝心簡在。榮邁等倫。兩為善世。宗工",
    "X84n1585_006:0723a11": "鼎臣。以翼王度。以淑吾民。載賡雲漢。爰刻翠岷。不驚寵辱。乃離根塵。淮水湯湯。槎峯嶙嶙。我作贊辭。孰為寫真)",
    "X84n1585_006:0723a12": "杭州中竺用彰嬾翁廷俊禪師久依笑隱。出世明之",
    "X84n1585_006:0723a13": "龍峯。次遷瑞巖。後主中竺。據室拈拄杖。室中若無棒",
    "X84n1585_006:0723a14": "頭取證底。我拄杖子誓不喚作拄杖子。有麼。敕點飛",
    "X84n1585_006:0723a15": "龍馬。跛鼈出頭來。佛涅槃日上堂。古德道涅槃後有",
    "X84n1585_006:0723a16": "大人相。釋迦老子涅槃了也。大人相在什麼處。以拂",
    "X84n1585_006:0723a17": "子打圓相曰。還見麼。容顏甚奇妙。光明照十方。我適",
    "X84n1585_006:0723a18": "曾供養。今復還親覲。上堂。近來眾中兄弟聰敏者多",
    "X84n1585_006:0723a19": "徹到者亦不少。莫不自謂得之於心應之於手。臨機",
    "X84n1585_006:0723a20": "見境踢將出來。活鱍鱍地。不費纖毫氣力。到龍峰門",
    "X84n1585_006:0723a21": "下。正好從頭按過。拈拄杖卓一下。譬如油蠟作燈燭。",
    "X84n1585_006:0723a22": "不以火點終不明。上堂。真淨和尚道。天心得自在。盛",
    "X84n1585_006:0723a23": "夏復清涼。衲僧如薦得。珍重法中王。即今孟秋改旦。",
    "X84n1585_006:0723a24": "盛夏已退清涼復生。且問諸人天心還得自在也未。",
    "X84n1585_006:0723b01": "直饒自在。更須識取法中王始得。其或未然。吽吽前",
    "X84n1585_006:0723b02": "頭大有熱在。謝首座知客侍者直歲上堂。索犀牛扇",
    "X84n1585_006:0723b03": "子。無風起浪問。眉間挂劍。平地干戈。二俱莫涉。別有",
    "X84n1585_006:0723b04": "條章。撲碎玻璃盞子。拈起無柄钁頭。淺鋤明月。深種",
    "X84n1585_006:0723b05": "白雲。時時歌堯舜之風。日日樂羲皇之化。且知恩報",
    "X84n1585_006:0723b06": "恩一句作麼生道。九萬里鵬纔展翼。十千秊鶴便翱",
    "X84n1585_006:0723b07": "翔。上堂。函葢乾坤。天光迴照。截斷眾流。伏惟尚饗。隨",
    "X84n1585_006:0723b08": "波逐浪。放汝一綫道。如此著語還契得雲門大師意",
    "X84n1585_006:0723b09": "麼。拈拄杖。一即三。三即一。火向水中焚。石從空裏立。",
    "X84n1585_006:0723b10": "以拄杖卓一下。喝一喝。上堂。釋迦世尊未離兜率已",
    "X84n1585_006:0723b11": "自七錯八錯。何況達磨航海東來其錯猶甚。俊上座",
    "X84n1585_006:0723b12": "既是他家兒孫。只得將錯就錯。拈拄杖。提向上機。指",
    "X84n1585_006:0723b13": "其中事。只要諸人明自本心。證自本法。驀忽一箇半",
    "X84n1585_006:0723b14": "箇心法雙忘。解道穿山渡口虎齩大蟲。剪月亭前蛇",
    "X84n1585_006:0723b15": "吞鼈鼻。如是則三世諸佛歷代祖師總在新瑞巖拄",
    "X84n1585_006:0723b16": "杖頭上乞命。雖然。祇如廣頟屠兒放下屠刀道我是",
    "X84n1585_006:0723b17": "千佛一數。且道是從本心中發現耶。從本法中發現",
    "X84n1585_006:0723b18": "耶。以拄杖畫一畫。天上有星皆拱北。人間無水不朝",
    "X84n1585_006:0723b19": "東。臘八上堂。晝見日。夜見星。大地眾生阿誰不曉。釋",
    "X84n1585_006:0723b20": "迦老子揑目生華。剛道於中有箇悟處。二十一日杜",
    "X84n1585_006:0723b21": "口不言幸自可憐生。四十九載脫空謾語著甚死急。",
    "X84n1585_006:0723b22": "噓一聲下座。上堂。拈拄杖卓一下。大眾會麼。良久。欲",
    "X84n1585_006:0723b23": "得不招無間業。莫謗如來正法輪。便下座。上堂。春山",
    "X84n1585_006:0723b24": "疊亂青。春水漾虗碧。寥寥天地間。獨立望何極。好諸",
    "X84n1585_006:0723c01": "禪德。不經一事不長一智。結夏小參。結却布袋口。三",
    "X84n1585_006:0723c02": "世諸佛六代祖師天下老和尚眼不得妄視。耳不得",
    "X84n1585_006:0723c03": "妄聽。口不得妄言。足不得妄舉。一禁禁住無絲毫走",
    "X84n1585_006:0723c04": "作謂之圓覺伽藍。九旬禁制酢甕中蟲子有什麼出",
    "X84n1585_006:0723c05": "頭分。殊不知此道如淨日輪昇太虗空無幽不燭。如",
    "X84n1585_006:0723c06": "塗毒皷輕輕一撾聞者皆喪。雖然。只如道居有破有。",
    "X84n1585_006:0723c07": "居空破空。二幻既空。中亦不立。畢竟喚什麼作塗毒",
    "X84n1585_006:0723c08": "皷。喚什麼作淨日輪。喝一喝。大丈夫兒。合自由信脚。",
    "X84n1585_006:0723c09": "踏翻知見窟。解夏小參。秋江清淺時。白露和烟裊。本",
    "X84n1585_006:0723c10": "無迷悟人。只要今日了。既是本無迷悟。又要了箇什",
    "X84n1585_006:0723c11": "麼。好諸禪德。頂門正眼照古照今。腦後神光無內無",
    "X84n1585_006:0723c12": "外。雖則人人本具。各各現成。其柰妄想執著。不能了",
    "X84n1585_006:0723c13": "此。茲值聖制將圓。僧欲自恣便從今日了將去。不妨",
    "X84n1585_006:0723c14": "七穿八穴十字縱橫。若了不去。三十秊後換手搥胷。",
    "X84n1585_006:0723c15": "莫言不道。除夕小參。一秊將盡夜。萬里未歸人。咄。寐",
    "X84n1585_006:0723c16": "語作麼。即今簇簇上來。兀兀立地。面面相看眼眼相",
    "X84n1585_006:0723c17": "對。阿那箇是未歸人。樓上已吹新歲角。聽不出聲底",
    "X84n1585_006:0723c18": "分明聽取。窗前猶點舊年燈。見不超色底端的見來。",
    "X84n1585_006:0723c19": "是箇皮下有血。誰家竈裏無烟。說什麼到與未到。歸",
    "X84n1585_006:0723c20": "與未歸。雖然否極泰來。結交頭一句子也要諸人其",
    "X84n1585_006:0723c21": "委。拈拄杖卓一下。梅萼香傳春谷暖。松風聲度夜堂",
    "X84n1585_006:0723c22": "寒。舉五通仙人問佛公案。拈曰。那一通既不識者。五",
    "X84n1585_006:0723c23": "通敢保未徹。不見道射人先射馬擒賊須擒王。舉外",
    "X84n1585_006:0723c24": "道問佛不問有言不問無言話。拈曰。外道饑。求王饍。",
    "X84n1585_006:0724a01": "世尊和盤托出。阿難索短不搆深泉。却向鞭影裏著",
    "X84n1585_006:0724a02": "倒。舉傅大士講經公案。拈曰。大士講經揮尺一下。百",
    "X84n1585_006:0724a03": "千三昧無量玅義已自昭彰。誌公道講經竟。言多去",
    "X84n1585_006:0724a04": "道轉遠。舉盤山作街坊公案。拈曰。歌聲哭聲在在有",
    "X84n1585_006:0724a05": "之。因甚盤山聽得便解悟去。開池不待月。池成月自",
    "X84n1585_006:0724a06": "來。舉洞山喫果子話。頌曰。尋常款客禮宜恭。況是分",
    "X84n1585_006:0724a07": "冬又不同。果桌掇來還掇退。洞山大欠主人翁。洪武",
    "X84n1585_006:0724a08": "建元寓鍾山。端坐而逝。茶毗舍利無數。塔于杭之南",
    "X84n1585_006:0724a09": "屏。",
    "X84n1585_006:0724a10": "杭州靈隱介菴用真輔良禪師蘇之吳縣人。范文正",
    "X84n1585_006:0724a11": "公十葉孫也。自幼聰穎。經書若素習。秊十五從迎福",
    "X84n1585_006:0724a12": "院壽彌薙髮受具戒。慨然參方。天平白雲杓公指見",
    "X84n1585_006:0724a13": "笑隱。師遂詣龍翔。問答之頃情解頓喪。石室英主育",
    "X84n1585_006:0724a14": "王。師掌藏鑰。極推譽之。至正壬午出世嘉禾資聖。歷",
    "X84n1585_006:0724a15": "十有三載。遷明之天童。尋移杭之中竺。最後補靈隱。",
    "X84n1585_006:0724a16": "甞示眾曰。達磨一宗陵夷殆盡。汝等努力如救頭然。",
    "X84n1585_006:0724a17": "百千法門無量玅義於一毫端可以周知。如知之。變",
    "X84n1585_006:0724a18": "大地為黃金。受之當無所讓。否則素餐之愧咎將誰",
    "X84n1585_006:0724a19": "歸。歲月流電。向上事請各急著眼。洪武四秊正月十",
    "X84n1585_006:0724a20": "五日親理後事。謂左右曰翌日巳時吾逝矣。及期澡",
    "X84n1585_006:0724a21": "浴端坐書偈而寂。世壽五十五僧臘四十。闍維齒牙",
    "X84n1585_006:0724a22": "舌根不壞。設利無算。瘞歸雲塔中。",
    "X84n1585_006:0724a23": "廬山圓通約之崇裕禪師毗陵陳氏子。參笑隱舉無",
    "X84n1585_006:0724a24": "位真人話詰之。師不覺釋然下拜。隱曰汝何所見而",
    "X84n1585_006:0724b01": "作禮。師曰更無第二人。隱曰從門入者不是家珍。師",
    "X84n1585_006:0724b02": "曰和尚慎毋壓良為賤。後住南禪。次遷圓通育王。洪",
    "X84n1585_006:0724b03": "武五年秋召高僧建大會於鍾山。師應詔至便殿。上",
    "X84n1585_006:0724b04": "問佛法大意。師以偈酬之。上大悅賜食上前。師或假",
    "X84n1585_006:0724b05": "寐鼻息作聲。鄰坐引裾覺之。上笑曰。此老人無機心。",
    "X84n1585_006:0724b06": "真善知識也。後示寂。塔於石耳峯。",
    "X84n1585_006:0724b07": "雪竇霖禪師法嗣",
    "X84n1585_006:0724b08": "杭州淨慈孤峯明德禪師族朱氏。家世明之昌國。母",
    "X84n1585_006:0724b09": "夢僧玠託宿覺而有娠。幼不好嬉戲。每跏趺端坐。諸",
    "X84n1585_006:0724b10": "父明上座奇之。挾至金鵞俾侍灑掃。秊十七得度為",
    "X84n1585_006:0724b11": "大僧。杖錫遊方首謁竺西坦。聆上堂語有省。復造淨",
    "X84n1585_006:0724b12": "慈見晦機。機問什麼物恁麼來。師曰胡張三黑李四。",
    "X84n1585_006:0724b13": "機拈棒。師拂袖徑出。復抵雙林見明極俊。會日本遣",
    "X84n1585_006:0724b14": "使迎俊。師送至海濵。適晤竺田於明州。由挽師歸雪",
    "X84n1585_006:0724b15": "竇處以第一座。一日田上堂舉隱山泥牛入海公案。",
    "X84n1585_006:0724b16": "音聲如雷。師不覺羣疑頓釋。述偈呈田。田歎曰人天",
    "X84n1585_006:0724b17": "眼目儼然猶在。自是提唱宗乘稱性而說。甞與仲方",
    "X84n1585_006:0724b18": "倫公結菴桃華塢相與激揚。足不踰戶者五年。名稱",
    "X84n1585_006:0724b19": "日聞。行宣政院請住松江東禪。再遷集慶保寧湖之",
    "X84n1585_006:0724b20": "道場杭之淨慈。帝師授圓明定慧之號。洪武五年退",
    "X84n1585_006:0724b21": "居道場竹林菴。一日示微疾。戒飭其徒曰。汝等一真",
    "X84n1585_006:0724b22": "圓性與如來等。世相起滅無異石火電光。晝夜勤行",
    "X84n1585_006:0724b23": "毋生退轉。吾沒後當遵佛制依法茶毗。勿令衣麻而",
    "X84n1585_006:0724b24": "哭也。言畢書偈泊然而逝。世壽七十九僧臘六十二。",
    "X84n1585_006:0724c01": "茶毗頂骨不壞舍利叢布灰燼中。建塔瘞于東岡。",
    "X84n1585_006:0724c02": "天池信禪師法嗣",
    "X84n1585_006:0724c03": "福州天寶銕關法樞禪師溫之平陽林氏子。秊十七",
    "X84n1585_006:0724c04": "往常州華藏寺禮竺西坦和尚受業。十九得度。二十",
    "X84n1585_006:0724c05": "受具。初參中峯。次謁及菴。皆不契。聞元翁主秀之石",
    "X84n1585_006:0724c06": "門。造而諮叩。翁示以南泉三不是話。經三年。一日大",
    "X84n1585_006:0724c07": "悟。述頌曰。不是心佛物。拶出虗空骨。金毛獅子兒。豈",
    "X84n1585_006:0724c08": "戀野狐窟。喝一喝。咄咄咄。即詣方丈。翁問作甚麼。師",
    "X84n1585_006:0724c09": "曰南泉被我捉敗了也。翁曰不是心不是佛不是物",
    "X84n1585_006:0724c10": "是箇什麼。師曰。牙齒一具骨。耳朵兩片皮。翁曰不是",
    "X84n1585_006:0724c11": "不是別道將來。師曰鶯啼燕語鵲噪鴉鳴。翁曰錯。師",
    "X84n1585_006:0724c12": "亦曰錯。翁曰南泉即今在什麼處。師便喝。翁曰離却",
    "X84n1585_006:0724c13": "者一喝南泉畢竟在什麼處。師拂袖便出。繇是徧謁",
    "X84n1585_006:0724c14": "諸方。見虗谷陵於大仰。復謁海印如於饒之蔗福。纔",
    "X84n1585_006:0724c15": "上方丈。印問誰。師曰暫到相看。印曰什麼處來。師曰",
    "X84n1585_006:0724c16": "江西。印曰江西近日有甚麼事。師曰集雲峯下藤條",
    "X84n1585_006:0724c17": "被人拗折了也。印曰莫亂統。師曰不因亂統爭得到",
    "X84n1585_006:0724c18": "者裏。印曰且道者裏事作麼生。師叉手進前曰即日",
    "X84n1585_006:0724c19": "恭惟堂頭和尚尊候起居萬福。印曰不涉泥水一句",
    "X84n1585_006:0724c20": "作麼生。師喝一喝曰。風從虎雲從龍。印曰一喝不作",
    "X84n1585_006:0724c21": "一喝用是如何。師曰。兩箇泥牛鬬入海。直至如今無",
    "X84n1585_006:0724c22": "消息。印曰錯。師亦曰錯。印喚侍者點茶來。師曰不受",
    "X84n1585_006:0724c23": "者供養。印曰不受者供養受那箇供養。師曰謝和尚",
    "X84n1585_006:0724c24": "供養。印曰曾見甚麼人來。師曰不曾見人。印曰既不",
    "X84n1585_006:0725a01": "曾見人那裏得者箇消息來。師曰若見人即無者箇",
    "X84n1585_006:0725a02": "消息。於是服勤為淨頭。印甞謂眾曰永嘉樞侍者是",
    "X84n1585_006:0725a03": "煅了底金。復遊東林參澤山咸。值咸開室為眾舉竹",
    "X84n1585_006:0725a04": "篦因緣。聲未絕師奪却竹篦過左邊立曰。喚作甚麼",
    "X84n1585_006:0725a05": "即得。咸曰略虗漢。師以竹篦打一下拗折而出。次日",
    "X84n1585_006:0725a06": "咸復開室。舉泗洲大聖因甚在揚州出現曰。南山起",
    "X84n1585_006:0725a07": "雲北山下雨。師又捉住竹篦曰。南山起雲北山下雨",
    "X84n1585_006:0725a08": "意旨如何。咸喝一喝。師曰者是鬼窟裏活計畢竟意",
    "X84n1585_006:0725a09": "旨如何。咸曰略虗漢。師以竹篦一送曰見說洛陽華",
    "X84n1585_006:0725a10": "似錦。拂袖而出。後復歸石門。翁纔見便曰南泉向什",
    "X84n1585_006:0725a11": "麼處去也。師曰說甚南泉釋迦老子來也。翁曰不是",
    "X84n1585_006:0725a12": "心不是佛不是物是什麼。師曰劍去久矣。翁曰趙州",
    "X84n1585_006:0725a13": "無聻。師曰龍生金鳳子衝破碧瑠璃。翁曰古人與麼",
    "X84n1585_006:0725a14": "道道道。師喝一喝。翁曰錯。師又喝。翁曰錯錯。師遂禮",
    "X84n1585_006:0725a15": "拜。翁曰放汝三十棒。迺囑曰善自護持。師又潛眾十",
    "X84n1585_006:0725a16": "五年。延祐戊午出世閩之天寶。帝師錫寺頟加號玅",
    "X84n1585_006:0725a17": "覺真空大師。復遷松溪。上堂。當陽一句截斷根源。把",
    "X84n1585_006:0725a18": "住放行全機歷落。坐斷千聖頂[寧*頁]。鑿開衲僧眼睛。疾",
    "X84n1585_006:0725a19": "焰過風奔流度刃。直得玅峰[跳兆+孛]跳慧海波騰。正當恁",
    "X84n1585_006:0725a20": "麼時。且道開堂祝贊一句作麼生道。擊拂子。龍袖拂",
    "X84n1585_006:0725a21": "開全體現。象王行處絕狐蹤。小參。金剛正印率土咸",
    "X84n1585_006:0725a22": "歸。佛祖鉗鎚人天罔措。階梯不立知解不存。德山棒",
    "X84n1585_006:0725a23": "通上徹下。臨濟喝絕後光前。一明一切明。一用一切",
    "X84n1585_006:0725a24": "用。大丈夫秉吹毛劍懸肘後符。雙放雙收全殺全活。",
    "X84n1585_006:0725b01": "拈拄杖。鶴有九臯纔翥翼。馬無千里謾追風。佛誕上",
    "X84n1585_006:0725b02": "堂。毗藍園降生。八十種隨好。行作象王行。吼作獅子",
    "X84n1585_006:0725b03": "吼。拈拄杖。雲門大師來也。復卓一卓。阿爺阿爺。上堂。",
    "X84n1585_006:0725b04": "舉三聖問雪峰透網金鱗以何為食。峰曰待汝出網",
    "X84n1585_006:0725b05": "來即向汝道。聖曰千五百人善知識話頭也不識。峰",
    "X84n1585_006:0725b06": "曰老僧住持事繁。師曰。三聖大似毒龍攪海白浪滔",
    "X84n1585_006:0725b07": "天。若不是雪峰慣入洪波。爭得驪珠在握。擊拂子。謝",
    "X84n1585_006:0725b08": "殿主上堂。如何是佛殿裏底。悉哩蘇盧蘇盧悉哩。江",
    "X84n1585_006:0725b09": "國春風吹不起。鷓鴣啼在深華裏。擊拂子。上堂。舉香",
    "X84n1585_006:0725b10": "嚴上樹話。虎頭上座出問。上樹即不問。未上樹時請",
    "X84n1585_006:0725b11": "和尚道。嚴呵呵大笑。師曰。上樹未上樹。銕蛇橫古路。",
    "X84n1585_006:0725b12": "覿面笑呵呵。苦瓠連根苦。上堂。舉臨濟大師示眾曰。",
    "X84n1585_006:0725b13": "赤肉團上有一無位真人。常在汝諸人面門出入。未",
    "X84n1585_006:0725b14": "證據者看看。時有僧出曰如何是無位真人。濟下繩",
    "X84n1585_006:0725b15": "牀扭住曰速道速道。僧擬議。濟托開曰無位真人是",
    "X84n1585_006:0725b16": "什麼乾屎橛。師曰。無位真人乾屎橛。臨濟未是白拈",
    "X84n1585_006:0725b17": "賊。千古長如白練飛。一條界破青山色。上堂。舉牛過",
    "X84n1585_006:0725b18": "窗櫺。頭角四蹄都過了。因甚尾巴過不得。頌曰。浪靜",
    "X84n1585_006:0725b19": "風恬意轉殊。滿天星斗月輪孤。時人休戀一泓水。來",
    "X84n1585_006:0725b20": "上扁舟泛五湖。居三載謝歸天寶。以嗣法善儔主寺",
    "X84n1585_006:0725b21": "事。至元六秊八月示微疾。作手書邀諸所與遊者入",
    "X84n1585_006:0725b22": "山。期而畢。至求法施者隨其所欲了無倦色。正午沐",
    "X84n1585_006:0725b23": "浴端坐書偈曰。本無來去。一句全提。紅霞穿碧落。白",
    "X84n1585_006:0725b24": "日遶須彌。擲筆而逝。壽六十三臘四十五。全身塔于",
    "X84n1585_006:0725c01": "瑞雲院。",
    "X84n1585_006:0725c02": "蒙山異禪師法嗣",
    "X84n1585_006:0725c03": "孤舟濟禪師月庭忠公居蔣山。師為第一座。時竺源",
    "X84n1585_006:0725c04": "參月庭至首座寮。師問源曰。蒙山嘗言栽松道者不",
    "X84n1585_006:0725c05": "具二緣而生。達磨葬熊耳後隻屢西歸。為復是神通",
    "X84n1585_006:0725c06": "妙用是法爾如然。源曰形神俱妙。師叱之曰。不然。子",
    "X84n1585_006:0725c07": "他日當自知之。源後參無能。舉師語。能曰為汝不解",
    "X84n1585_006:0725c08": "故也。源釋然大悟。",
    "X84n1585_006:0725c09": "太湖寬禪師法嗣",
    "X84n1585_006:0725c10": "常州宜興龍池一源永寧禪師別號虗幻子。族姓朱。",
    "X84n1585_006:0725c11": "淮東通州人。世為宦族。六七歲時聞佛號遽注耳聳",
    "X84n1585_006:0725c12": "聽。九歲懇求離俗。父母弗許。師輒不食。乃師淵模上",
    "X84n1585_006:0725c13": "人於廣慧寺。寺故淮海肇禪師說法處。前一夕寺眾",
    "X84n1585_006:0725c14": "夢迎肇。次日師至。識者異之。十二歲河南王屬僧錄",
    "X84n1585_006:0725c15": "給牒薙髮。尋受具戒。徧歷諸方。參中峯海於蘇之萬",
    "X84n1585_006:0725c16": "壽。復入穹窿謁克翁紹。紹察師志不凡俾掌藏。時年",
    "X84n1585_006:0725c17": "十九。一旦欲歸省覲。至毗陵復約明極昶於焦子山",
    "X84n1585_006:0725c18": "習定五年。極曰。藏主見解且如此。宜亟往見人。無滯",
    "X84n1585_006:0725c19": "於此。師點首應之。遂至淮西太湖謁無用寬。用門庭",
    "X84n1585_006:0725c20": "嚴峻。師方入門厲聲叱之。師作禮於門外。久之乃許",
    "X84n1585_006:0725c21": "入見。問曰何處人。師曰通州。曰淮海近日盈虗若何。",
    "X84n1585_006:0725c22": "師曰沃日滔天不存涓滴。用便喝出。師退徹夜不寐。",
    "X84n1585_006:0725c23": "一日聞用舉雲門須彌山話。聲未絕而有省。急趨前。",
    "X84n1585_006:0725c24": "用便打曰趙州無字作麼生。師遽曰趙州狗子無佛",
    "X84n1585_006:0726a01": "性。萬象森羅齊乞命。無底藍兒盛死蛇。多添少減無",
    "X84n1585_006:0726a02": "虗剩。用喻然。繇是執侍左右者三年。用始以斷崖義",
    "X84n1585_006:0726a03": "所贊己像親署書授師曰。汝緣在南。逢龍即住。遇池",
    "X84n1585_006:0726a04": "便居。師遂受命南還。時虗谷陵元叟端瀨翁慶幻住",
    "X84n1585_006:0726a05": "本諸尊宿。各據名山大展化機。師皆叩擊無不脗合。",
    "X84n1585_006:0726a06": "元祐庚申住廣慧大洞。洞左有實相寺。馬祖弟子澄",
    "X84n1585_006:0726a07": "公道場。師為起廢。時有宿衲無一全者。遯跡石溪。谿",
    "X84n1585_006:0726a08": "與洞相望。人謂廣德二甘露門云。至治癸亥宜興龍",
    "X84n1585_006:0726a09": "池疏請。師以名符懸記欣然赴之。命曰禹門。先是山",
    "X84n1585_006:0726a10": "巔有池其深叵測。龍出每大水。居民苦之。師授龍三",
    "X84n1585_006:0726a11": "歸戒遂不復出。居久復至絕巘築室。壁立如削斵木",
    "X84n1585_006:0726a12": "為棧。棲板空中足不越限者三年。帝師稔師道行。降",
    "X84n1585_006:0726a13": "號弘教普濟禪師。泰定乙丑遷九里寺。至順庚午再",
    "X84n1585_006:0726a14": "遷李山。元統甲戌浙西江東道總管疏主常之天寧。",
    "X84n1585_006:0726a15": "萬壽州守敦請師。方倔起八年錫號本覺玅明真淨。",
    "X84n1585_006:0726a16": "至正壬午復歸龍池。尋召入京。宣命龍光殿陞座說",
    "X84n1585_006:0726a17": "法。上大悅。賜金襴法衣加號佛心了悟。庚子出領善",
    "X84n1585_006:0726a18": "權。癸卯廣德亢旱。師至大雨如注。眾懇住麻蕻山慈",
    "X84n1585_006:0726a19": "慧菴。洪武己酉夏六月示微疾。囑弟子裁紙製內外",
    "X84n1585_006:0726a20": "衣。且曰吾將逝矣。命移龕至絕巘。索筆書偈曰。七十",
    "X84n1585_006:0726a21": "八年守拙。明明一場敗闕。泥牛海底翻身。六月炎天",
    "X84n1585_006:0726a22": "飛雪。書畢吉祥而逝。先一月池水忽竭。及師順寂噴",
    "X84n1585_006:0726a23": "湧異常。時齋白戀慕至。有然頂灼臂以供養者。茶毗",
    "X84n1585_006:0726a24": "現五色光。齒牙舌輪皆不壞。設利無算。門人分餘骨",
    "X84n1585_006:0726b01": "與不壞者就龍池太平齊山紫雲麻蕻五所建塔藏",
    "X84n1585_006:0726b02": "焉。世壽七十八僧臘六十五。有四會語錄行世。",
    "X84n1585_006:0726b03": "無能教禪師法嗣",
    "X84n1585_006:0726b04": "杭州玅果竺源水盛禪師別號無住翁。饒之樂平人。",
    "X84n1585_006:0726b05": "范姓。十七歲依羅山常公出家。尋謁月庭于蔣山。時",
    "X84n1585_006:0726b06": "孤舟居第一座。諄諄誨師不置。師每自奮且發願曰。",
    "X84n1585_006:0726b07": "吾此生不作佛。當入無間獄。過匡廬止東林。一日夜",
    "X84n1585_006:0726b08": "半。不覺如出荊棘林。洎歸羅山。方得全體脫落如冰",
    "X84n1585_006:0726b09": "消瓦解。默舉公案如鏡照鏡。師自以為開悟。及掌藏",
    "X84n1585_006:0726b10": "鑰於東林。偶閱玅喜語明心見性非桑門事。又復致",
    "X84n1585_006:0726b11": "疑不能自釋。或譏之曰。法離唇吻道絕言詮。子何太",
    "X84n1585_006:0726b12": "滯也。師終不敢自是。越五載重會孤舟於蔣山(語具孤舟",
    "X84n1585_006:0726b13": "章)。後謁無能。盡脫玄玅知解。歷觀從前所悟宛如一",
    "X84n1585_006:0726b14": "夢。能撫師背曰子後當大弘吾宗也。辭能東遊至薦",
    "X84n1585_006:0726b15": "福。請師分座。久之隱居南巢。天曆己巳出世西湖之",
    "X84n1585_006:0726b16": "玅果。甞示眾曰。凡學道人當洞明諸佛心宗。行解相",
    "X84n1585_006:0726b17": "應歲久月深。具大無畏。如透水月華。萬浪千波觸之",
    "X84n1585_006:0726b18": "不散。方始不被生死陰魔所惑。師槌拂之下懸崖壁",
    "X84n1585_006:0726b19": "立。務期實證實悟而後已。未幾復還南巢。至正丁亥",
    "X84n1585_006:0726b20": "戒飭徒眾且曰。世尊有言我今背痛將入涅槃。吾其",
    "X84n1585_006:0726b21": "時矣。侍僧捧紙求偈。師揮叱曰何以偈為。端坐而逝。",
    "X84n1585_006:0726b22": "世壽七十三僧臘五十三。",
    "X84n1585_006:0726b24": "續燈存稾卷第六"
}