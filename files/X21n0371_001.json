{
    "X21n0371_001:0422a03": "No. 371",
    "X21n0371_001:0422a04": "占察善惡業報經疏卷上",
    "X21n0371_001:0422a05": "隋外國沙門 菩提登 譯",
    "X21n0371_001:0422a06": "古吳蕅益沙門 智旭 述",
    "X21n0371_001:0422a07": "[0422a07] 經文為三。從如是我聞。至是故我今令彼說之。是",
    "X21n0371_001:0422a08": "序段。從爾時堅淨信菩薩既解佛意。至下卷及供",
    "X21n0371_001:0422a09": "養地藏菩薩摩訶薩。是正說段。從爾時佛告諸大",
    "X21n0371_001:0422a10": "眾。至信受奉行。是流通段。",
    "X21n0371_001:0422a11": "[0422a11] △序段為二初證信序二發起序今初。",
    "X21n0371_001:0422a12": "[0422a12] 如是我聞。一時婆伽婆一切智人。在王舍城耆闍崛",
    "X21n0371_001:0422a13": "山中。以神通力。示廣博嚴淨無礙道場。與無量無邊",
    "X21n0371_001:0422a14": "諸大眾俱。演說甚深根聚法門。",
    "X21n0371_001:0422a15": "[0422a15] 如是者。指所聞法體。謂如於一實境界之是。無錯",
    "X21n0371_001:0422a16": "謬也。我者。阿難分證法身般若解脫常樂我淨之",
    "X21n0371_001:0422a17": "德。得八自在。非我非無我。隨世假名而稱我也。聞",
    "X21n0371_001:0422a18": "者。阿難了達根性聲性識性。皆是一實境界。能所",
    "X21n0371_001:0422a19": "圓融。非聞非不聞而言聞也。一時者。圓感圓應。始",
    "X21n0371_001:0422a20": "終不出現前一念也。婆伽婆一切智人者。究竟圓",
    "X21n0371_001:0422a21": "證一實境界大覺世尊。由一切眾生同分善根所",
    "X21n0371_001:0422a22": "感。各于心中所現之教主也。梵語婆伽婆。亦云薄",
    "X21n0371_001:0422a23": "伽梵。具六義故不翻。乃總眾德至尚之名。謂如來",
    "X21n0371_001:0422a24": "永不繫屬諸煩惱故。具自在義。猛燄智火所燒鍊",
    "X21n0371_001:0422b01": "故。具熾盛義。妙三十二大丈夫相八十種好所莊",
    "X21n0371_001:0422b02": "飾故。具端嚴義。一切殊勝功德圓滿無不聞故。具",
    "X21n0371_001:0422b03": "名稱義。一切世間親近供養咸稱讚故。具吉祥義。",
    "X21n0371_001:0422b04": "自利滿足。常起方便。利益安樂一切有情無懈廢",
    "X21n0371_001:0422b05": "故。具尊貴義。圓滿一切種智薩婆若果。于一實境",
    "X21n0371_001:0422b06": "界若權若實。究盡明了。無有不知。無有不見。故名",
    "X21n0371_001:0422b07": "一切智人也。王舍城耆闍崛山者。王舍。梵稱羅閱",
    "X21n0371_001:0422b08": "祇伽羅。中天竺境。阿闍世王所都。耆闍崛。此翻靈",
    "X21n0371_001:0422b09": "鷲。離王舍城東北有三四里。此城此山。乃同居土",
    "X21n0371_001:0422b10": "一切眾生共相識種所變器界。即是各各自第八",
    "X21n0371_001:0422b11": "識之相分境。更互為增上緣。更互為質為影。和合",
    "X21n0371_001:0422b12": "似一。而實各得其全以為依報。無雜無障礙也。一",
    "X21n0371_001:0422b13": "切智人亦在其中者。大慈悲力。應可化機。不離常",
    "X21n0371_001:0422b14": "寂光土。而垂凡聖同居穢土之相。秖此穢土。若在",
    "X21n0371_001:0422b15": "眾生分中。則是有漏相分。若在諸佛分中。則是無",
    "X21n0371_001:0422b16": "漏相分也。以神通力示廣博嚴淨無礙道場者。秖",
    "X21n0371_001:0422b17": "此靈山。本是唯心所現。以心為體。心外無山。心廣",
    "X21n0371_001:0422b18": "博故。山亦廣博。心嚴淨故。山亦嚴淨。心無礙故。山",
    "X21n0371_001:0422b19": "亦無礙。廣博是性量。量同&#x8657;空。離一切相故。是般",
    "X21n0371_001:0422b20": "若德。嚴淨是性具。具無邊德。即一切法故。是解脫",
    "X21n0371_001:0422b21": "德。無礙是性體。體融遮照。非空非有。不礙空有故。",
    "X21n0371_001:0422b22": "是法身德。法身即常。解脫即寂。般若即光。蓋本是",
    "X21n0371_001:0422b23": "常寂光土。性德妙境。眾生迷之而為同居穢土。于",
    "X21n0371_001:0422b24": "佛恒是廣博嚴淨無礙道場。修德滿足。恒自受用。",
    "X21n0371_001:0422c01": "稱性法樂。亦名上品實報淨土。無示不示。今為一",
    "X21n0371_001:0422c02": "類眾生。堪能返迷歸悟。佛以神通之力。加被令見。",
    "X21n0371_001:0422c03": "則是不離同居。橫&#x89A9;他受用土。故名示也。神者。天",
    "X21n0371_001:0422c04": "然不測之體。即法身德。通者。照了無滯之慧。即般",
    "X21n0371_001:0422c05": "若德。力者。轉變自在之能。即解脫德。由諸佛心內",
    "X21n0371_001:0422c06": "眾生修德有功。故能感于眾生心內之佛。為示妙",
    "X21n0371_001:0422c07": "境。由眾生心內之佛性德圓證。故能應於諸佛心",
    "X21n0371_001:0422c08": "內眾生令見道場。秖此道場。若在諸佛分中。則是",
    "X21n0371_001:0422c09": "無漏相分。若在眾生分中。則是有漏相分也。是故",
    "X21n0371_001:0422c10": "同居穢土。眾生本質恒是有漏。佛托眾生有漏本",
    "X21n0371_001:0422c11": "質所變相分。恒是無漏。同能變識是無漏故。無礙",
    "X21n0371_001:0422c12": "道場。諸佛本質恒是無漏。眾生托佛無漏本質所",
    "X21n0371_001:0422c13": "變相分。恒是有漏。同能變識是有漏故。離&#x5374;佛及",
    "X21n0371_001:0422c14": "眾生之心。則有漏無漏．若質若影皆不可得。故云。",
    "X21n0371_001:0422c15": "一切唯心。惟是一實境界也。與無量無邊諸大眾",
    "X21n0371_001:0422c16": "俱者。同聞眾也。此諸大眾。若已證同生性者。則與",
    "X21n0371_001:0422c17": "諸佛分同無漏。若猶在異生性者。則與眾生同屬",
    "X21n0371_001:0422c18": "有漏。應取圓住別地已上名同生性。若圓十信。別",
    "X21n0371_001:0422c19": "三賢。通八人以上。藏四果辟支。望偏真理。得名同",
    "X21n0371_001:0422c20": "生。望此一實。仍名為異生也。演說甚深根聚法門",
    "X21n0371_001:0422c21": "者。指所已說。梵文未來。據後文云六根聚修多羅。",
    "X21n0371_001:0422c22": "應如央掘經所明具足無減修。亦如普賢觀經所",
    "X21n0371_001:0422c23": "明淨六根法也。蓋迷一實境界。幻成六根。隨一一",
    "X21n0371_001:0422c24": "根。一切諸法無不趣之。眼為法界。具足出生十界",
    "X21n0371_001:0423a01": "百界千如三千性相無欠無餘。耳鼻舌身意。亦復",
    "X21n0371_001:0423a02": "如是。故名根聚。秖此根聚。全攬一實境界而成。即",
    "X21n0371_001:0423a03": "復圓具一實境界全體大用。故名甚深。秖此甚深",
    "X21n0371_001:0423a04": "根聚。能生物解。任持自性。故名為法。即法能通。復",
    "X21n0371_001:0423a05": "名為門。由演此法。誠恐末世鈍根不能信解。橫于",
    "X21n0371_001:0423a06": "一實境界而起疑悔。所以堅淨信菩薩重興哀請。",
    "X21n0371_001:0423a07": "當知已得為發起序。例如欲說法華。先說無量義",
    "X21n0371_001:0423a08": "也。[0423a08] △二發起序二初略請二正問初中二初請二",
    "X21n0371_001:0423a09": "許今初。",
    "X21n0371_001:0423a10": "[0423a10] 爾時。會中有菩薩。名堅淨信。從座而起。整衣服。偏袒",
    "X21n0371_001:0423a11": "右肩。合掌白佛言。我今於此眾中欲有所問。諮請世",
    "X21n0371_001:0423a12": "尊。願垂聽許。",
    "X21n0371_001:0423a13": "[0423a13] 自于一實境界淨信堅固。又能令他淨信堅固。故",
    "X21n0371_001:0423a14": "名堅淨信菩薩也。若分釋者。正因名堅。緣因名淨。",
    "X21n0371_001:0423a15": "了因名信。緣了二因。同依正因。不可破壞。故名堅",
    "X21n0371_001:0423a16": "淨信也。偏袒右肩者。事釋則是表于敬順。理解則",
    "X21n0371_001:0423a17": "是表露善權。合掌白佛者。事釋則是表于一心。理",
    "X21n0371_001:0423a18": "解則是權實&#x8117;合。獨歸大覺。諮請聽許者。西國常",
    "X21n0371_001:0423a19": "儀。欲有所問。並須求聽。不同此土。鹵莽搪&#x63EC;。絕無",
    "X21n0371_001:0423a20": "敬慎禮節也。[0423a20] △二許。",
    "X21n0371_001:0423a21": "[0423a21] 佛言。善男子。隨汝所問。便可說之。",
    "X21n0371_001:0423a22": "[0423a22] 一切智人。有問必答。降佛以下。皆所不能。故舍利",
    "X21n0371_001:0423a23": "弗．富樓那等。有人問時。但云。我若知者。當隨力答",
    "X21n0371_001:0423a24": "耳。[0423a24] △二正問二初問法二問人初中二初述佛語",
    "X21n0371_001:0423b01": "致問二佛指人為答初又二初正述佛語二為眾",
    "X21n0371_001:0423b02": "致問今初。",
    "X21n0371_001:0423b03": "[0423b03] 堅淨信菩薩言。如佛先說。若我去世。正法滅後。像法",
    "X21n0371_001:0423b04": "向盡。及入末世。如是之時。眾生福薄。多諸衰惱。國土",
    "X21n0371_001:0423b05": "數亂。災害頻起。種種厄難。怖懼逼繞。我諸弟子。失其",
    "X21n0371_001:0423b06": "善念。唯長貪瞋嫉&#x59AC;我慢。設有像似行善法者。但求",
    "X21n0371_001:0423b07": "世間利養名稱。以之為主。不能專心修出要法。爾時",
    "X21n0371_001:0423b08": "眾生&#x89A9;世災亂。心常怯弱。憂畏己身及諸親屬。不得",
    "X21n0371_001:0423b09": "衣食充養軀命。以如此等眾多障礙因緣故。於佛法",
    "X21n0371_001:0423b10": "中鈍根少信。得道者極少。乃至漸漸於三乘中。信心",
    "X21n0371_001:0423b11": "成就者亦復甚&#x5C20;。所有修學世間禪定。發諸通業。自",
    "X21n0371_001:0423b12": "知宿命者。次轉無有。如是於後入末法中經久。得道",
    "X21n0371_001:0423b13": "獲信禪定通業等一切全無。",
    "X21n0371_001:0423b14": "[0423b14] 福薄。是衰惱厄難之因。衰惱厄難。是失其善念之",
    "X21n0371_001:0423b15": "緣。失念。是長貪求利不修出要之因。不修出要。是",
    "X21n0371_001:0423b16": "怯弱鈍根少信之緣。所以非但不能獲一乘實道。",
    "X21n0371_001:0423b17": "亦復不能成三乘權信。非但不能修出世權實。亦",
    "X21n0371_001:0423b18": "復不能修世間禪定通業。所謂天人眾減少。三惡",
    "X21n0371_001:0423b19": "道充滿也。問。諸佛菩薩大慈．大悲．大願．大力。何以",
    "X21n0371_001:0423b20": "不能救此末劫。答。譬如赫日當空。不能令覆盆之",
    "X21n0371_001:0423b21": "下蒙其光照。同在太&#x8657;空中。自成障隔。非赫日之",
    "X21n0371_001:0423b22": "咎也。一切眾生。亦復如是。同在一實境界之中。自",
    "X21n0371_001:0423b23": "以無明&#x8657;幻覆障故。於廣博嚴淨無礙道場。妄見",
    "X21n0371_001:0423b24": "惱亂而生憂畏。即於如來所證剎那際三昧中。妄",
    "X21n0371_001:0423c01": "見遷流而為末世。今以慈悲願力。請問方便。為其",
    "X21n0371_001:0423c02": "作增上緣。倘依此法。撤去無明覆盆。則&#x89A9;自心本",
    "X21n0371_001:0423c03": "具太空佛日矣。[0423c03] △二為眾致問。",
    "X21n0371_001:0423c04": "[0423c04] 我今為此未來惡世像法向盡。及末法中有微少善",
    "X21n0371_001:0423c05": "根者。請問如來。設何方便開示化導。令生信心。得除",
    "X21n0371_001:0423c06": "衰惱。以彼眾生遭值惡時。多障礙故。退其善心。於世",
    "X21n0371_001:0423c07": "間出世間因果法中。數起疑惑。不能堅心專求善法。",
    "X21n0371_001:0423c08": "如是眾生。可愍可救。世尊大慈。一切種智。願興方便",
    "X21n0371_001:0423c09": "而曉喻之。令離疑網。除諸障礙。信得增長。隨於何乘。",
    "X21n0371_001:0423c10": "速獲不退。",
    "X21n0371_001:0423c11": "[0423c11] 善根深者。必於正法像法時世。早得度脫。不致遭",
    "X21n0371_001:0423c12": "值法盡及末世時。無善根者。縱令得遇正法像法。",
    "X21n0371_001:0423c13": "尚不見聞。況在末法。何由可度。今則正為有少善",
    "X21n0371_001:0423c14": "根。值障易退。故特求方便以愍救之也。由多障礙。",
    "X21n0371_001:0423c15": "故可愍。由有微少善根。故可救。大慈則兼愍一切。",
    "X21n0371_001:0423c16": "況有少善根者而不愍耶。種智則無法不知。況此",
    "X21n0371_001:0423c17": "&#x8657;妄疑網而難救耶。然苟無善根。則大慈雖愍而",
    "X21n0371_001:0423c18": "無由可救。苟非種智。則善根雖有而無由決疑。故",
    "X21n0371_001:0423c19": "知感應相關。各有全力。不出一念。仍非共生也。隨",
    "X21n0371_001:0423c20": "於何乘者。為實施權。不得執一。速獲不退者。開權",
    "X21n0371_001:0423c21": "顯實。終無定三也。初述佛語致問竟。[0423c21] △二佛指人",
    "X21n0371_001:0423c22": "為答。",
    "X21n0371_001:0423c23": "[0423c23] 佛告堅淨信言。善哉。善哉。快問斯事。深適我意。今此",
    "X21n0371_001:0423c24": "眾中。有菩薩摩訶薩。名曰地藏。汝應以此事而請問",
    "X21n0371_001:0424a01": "之。彼當為汝建立方便。開示演說。誠汝所願。",
    "X21n0371_001:0424a02": "[0424a02] 一善哉。讚其快問斯事。下逗&#x7FA3;機。一善哉。讚其深",
    "X21n0371_001:0424a03": "適我意。上契佛旨也。萬法由之依持建立。故名曰",
    "X21n0371_001:0424a04": "地。多所容受而無積聚。故名曰藏。地即心地。能載",
    "X21n0371_001:0424a05": "能生。藏即性藏。可出(去聲)可內(音納)。無不從此法界流。",
    "X21n0371_001:0424a06": "名之為出。無不還歸此法界。名之為內。又六根六",
    "X21n0371_001:0424a07": "塵六識。名為理藏。六度四等四攝三十七品。名為",
    "X21n0371_001:0424a08": "行藏。一一理藏各具行藏。則理名為地。行名為藏。",
    "X21n0371_001:0424a09": "一一行藏並證理藏。則行名為地。理名為藏。又惟",
    "X21n0371_001:0424a10": "是一實境界。約持載義。名之為地。約含容義。名之",
    "X21n0371_001:0424a11": "為藏。秖一心性體上。有此持載．含容二義。證此體",
    "X21n0371_001:0424a12": "用。名地藏也。又大集經。有日藏．月藏．須彌藏．&#x8657;空",
    "X21n0371_001:0424a13": "藏．天藏等諸大菩薩。各從所觀境而立名。如觀察",
    "X21n0371_001:0424a14": "&#x8657;空無邊入三摩地。名&#x8657;空藏。今此菩薩。觀地獄",
    "X21n0371_001:0424a15": "苦。發菩提心。證得地獄界之三德秘藏。能救十方",
    "X21n0371_001:0424a16": "大地獄苦。故名地藏。又如大集經中。海慧菩薩欲",
    "X21n0371_001:0424a17": "來。則眾見大水盈滿。&#x8657;空藏菩薩欲來。則大千世",
    "X21n0371_001:0424a18": "界忽皆不見。月藏菩薩欲來。則大眾頭上皆現半",
    "X21n0371_001:0424a19": "月。地藏菩薩欲來。則眾會手中。各各現如意珠。雨",
    "X21n0371_001:0424a20": "寶放光。見十方土。又見身各地界增強。堅重難舉。",
    "X21n0371_001:0424a21": "當知一切依正四大&#x8657;空山海日月。無非如來藏",
    "X21n0371_001:0424a22": "性一實境界。諸佛菩薩。隨以一法為所觀境。證得",
    "X21n0371_001:0424a23": "此法之實性已。即證一切法之實性。故一切法。皆",
    "X21n0371_001:0424a24": "趣此法。即以此法名之為藏也。誠如所願。誠者。實",
    "X21n0371_001:0424b01": "也。疑或作成。成者。滿也。初問法竟。[0424b01] △二問人二初",
    "X21n0371_001:0424b02": "疑問二釋答今初。",
    "X21n0371_001:0424b03": "[0424b03] 時堅淨信菩薩復白佛言。如來世尊。無上大智。何意",
    "X21n0371_001:0424b04": "不說。乃欲令彼地藏菩薩而演說之。",
    "X21n0371_001:0424b05": "[0424b05] 恐眾有疑。故代騰請世尊。由此得發&#x8FF9;也。[0424b05] △二釋",
    "X21n0371_001:0424b06": "答三初總誡二別釋三結答今初。",
    "X21n0371_001:0424b07": "[0424b07] 佛告堅淨信。汝莫生高下想。",
    "X21n0371_001:0424b08": "[0424b08] 眾生不知本&#x8FF9;無定。則必以佛為高。菩薩為下。皆",
    "X21n0371_001:0424b09": "是妄想分別。由此分別。不入堅信法門。故寄堅淨",
    "X21n0371_001:0424b10": "信以規一切也。[0424b10] △二別釋二初直明位高二兼明",
    "X21n0371_001:0424b11": "緣勝今初。",
    "X21n0371_001:0424b12": "[0424b12] 此善男子。發心已來。過無量無邊不可思議阿僧祇",
    "X21n0371_001:0424b13": "劫。久已能度薩婆若海。功德滿足。但依本願自在力",
    "X21n0371_001:0424b14": "故。權巧現化。影應十方。",
    "X21n0371_001:0424b15": "[0424b15] 發心過無量阿僧祇劫。明其本因深也。度薩婆若",
    "X21n0371_001:0424b16": "功德滿足。明其本果高也。權巧現化影應十方。明",
    "X21n0371_001:0424b17": "其&#x8FF9;用廣大也。[0424b17] △二兼明緣勝又二初悲勝願二",
    "X21n0371_001:0424b18": "慧辯勝今初。",
    "X21n0371_001:0424b19": "[0424b19] 雖復普遊一切剎土。常起功業。而於五濁惡世。化&#x8462;",
    "X21n0371_001:0424b20": "偏厚。亦依本願力所熏習故。及因眾生應受化業故",
    "X21n0371_001:0424b21": "也。彼從十一劫來。莊嚴此世界。成熟眾生。是故在斯",
    "X21n0371_001:0424b22": "會中。身相端嚴。威德殊勝。唯除如來。無能過者。又於",
    "X21n0371_001:0424b23": "此世界所有化業。唯除遍吉。觀世音等。諸大菩薩。皆",
    "X21n0371_001:0424b24": "不能及。以是菩薩本誓願力。速滿眾生一切所求。能",
    "X21n0371_001:0424c01": "滅眾生一切重罪。除諸障礙。現得安隱。",
    "X21n0371_001:0424c02": "[0424c02] 雖復位高。仍須願力熏習。雖有願熏。又須應受化",
    "X21n0371_001:0424c03": "業。故唯識云。諸有情類。無始時來。種性法爾更相",
    "X21n0371_001:0424c04": "繫屬。或多屬一。或一屬多。故所化生。有共不共。不",
    "X21n0371_001:0424c05": "爾。多佛久住世間。各事劬勞。實為無益。一佛能益",
    "X21n0371_001:0424c06": "一切生故。當知佛能度脫一切眾生。而終不能度",
    "X21n0371_001:0424c07": "無緣者。非&#x8657;語也。普遊一切剎土常起功業。是無",
    "X21n0371_001:0424c08": "緣大慈。不捨一切也。而於五濁惡世化益偏厚。是",
    "X21n0371_001:0424c09": "同體大悲。尤憫剛強也。本願力所熏習。謂往昔所",
    "X21n0371_001:0424c10": "發大願。眾生度盡。方證菩提。地獄未空。不取正覺",
    "X21n0371_001:0424c11": "也。眾生應受化業。謂多劫曾結法緣。聞名&#x89A9;影。易",
    "X21n0371_001:0424c12": "起信心。聆法蒙光。能獲果證也。遍吉。亦名普賢。觀",
    "X21n0371_001:0424c13": "世音。亦名觀自在。此二菩薩。亦與此界有大因緣。",
    "X21n0371_001:0424c14": "故與地藏大士相同。餘大菩薩。縱令位高慧勝。不",
    "X21n0371_001:0424c15": "讓此三大士。而眾生緣淺。故皆不能及其化益也。",
    "X21n0371_001:0424c16": "[0424c16] △二慧辨勝。",
    "X21n0371_001:0424c17": "[0424c17] 又是菩薩。名為善安慰說者。所謂巧說深法。能善開",
    "X21n0371_001:0424c18": "導初學發意求大乘者。令不怯弱。",
    "X21n0371_001:0424c19": "[0424c19] 即指下文善巧說法。及進趣大乘方便。占察三種",
    "X21n0371_001:0424c20": "輪相法也。二別釋竟。[0424c20] △三結答。",
    "X21n0371_001:0424c21": "[0424c21] 以如是等因緣。於此世界。眾生渴仰。受化得度。是故",
    "X21n0371_001:0424c22": "我今令彼說之。",
    "X21n0371_001:0424c23": "[0424c23] 渴仰。有世界益。受化。有為人對治益。得度。有第一",
    "X21n0371_001:0424c24": "義益。即是四悉檀因緣。故令說也。初序段竟。",
    "X21n0371_001:0425a01": "[0425a01] △二正說段大分為三初啟請二演說三獲益今",
    "X21n0371_001:0425a02": "初。",
    "X21n0371_001:0425a03": "[0425a03] 爾時。堅淨信菩薩既解佛意已。尋即勸請地藏菩薩",
    "X21n0371_001:0425a04": "摩訶薩言。善哉。救世真士。善哉。大智開士。如我所問。",
    "X21n0371_001:0425a05": "惡世眾生。以何方便而化導之。使離諸障。得堅固信。",
    "X21n0371_001:0425a06": "如來今者。為欲令汝說是方便。宜當知時。哀愍為說。",
    "X21n0371_001:0425a07": "[0425a07] 救世真士。領佛所明悲願勝也。大智開士。領佛所",
    "X21n0371_001:0425a08": "明慧辯勝也。餘可知。[0425a08] △二演說有三初從此訖上",
    "X21n0371_001:0425a09": "卷末示占察法二從下卷初至攝修禪定之業有",
    "X21n0371_001:0425a10": "十一紙示進趣義三從爾時堅淨信問至當如是",
    "X21n0371_001:0425a11": "知有三紙半餘示善巧說初示占察法二初誡許",
    "X21n0371_001:0425a12": "二正說今初。",
    "X21n0371_001:0425a13": "[0425a13] 爾時地藏菩薩摩訶薩。語堅淨信菩薩摩訶薩言。善",
    "X21n0371_001:0425a14": "男子。諦聽。當為汝說。",
    "X21n0371_001:0425a15": "[0425a15] 諦聽。是誡辭。當說。是許辭也。聽不審諦。則聞慧不",
    "X21n0371_001:0425a16": "生。聞慧不生。則思修無地。三慧是從凡入聖之階",
    "X21n0371_001:0425a17": "梯。故須誡也。然堅淨信。位非凡下。何須待誡。亦借",
    "X21n0371_001:0425a18": "此以誡一切耳。[0425a18] △二正說為三初隨機立法二略",
    "X21n0371_001:0425a19": "示勸誡三正示輪相初中二初隨機二立法初又",
    "X21n0371_001:0425a20": "二初明無信力二明有障緣若無障緣則信力雖",
    "X21n0371_001:0425a21": "微或堪向道若具信力則障緣雖甚或可自持今",
    "X21n0371_001:0425a22": "惡世中既乏信力又值障緣所以須立輪法用除",
    "X21n0371_001:0425a23": "疑障也今初。",
    "X21n0371_001:0425a24": "[0425a24] 若佛滅後。惡世之中。諸有比丘．比丘尼．優婆塞．優婆",
    "X21n0371_001:0425b01": "夷。於世間．出世間因果法。未得決定信。不能修學無",
    "X21n0371_001:0425b02": "常想。苦想。無我想。不淨想。成就現前。不能勤觀四聖",
    "X21n0371_001:0425b03": "諦法。及十二因緣法。亦不勤觀真如．實際．無生無滅",
    "X21n0371_001:0425b04": "等法。以不勤觀如是法故。不能畢竟不作十惡根本",
    "X21n0371_001:0425b05": "過罪。於三寶功德種種境界。不能專信。於三乘中。皆",
    "X21n0371_001:0425b06": "無定向。",
    "X21n0371_001:0425b07": "[0425b07] 世間因果。即苦集二諦。十二因緣流轉門。出世因",
    "X21n0371_001:0425b08": "果。即滅道二諦。十二因緣還滅門。又修學無常等",
    "X21n0371_001:0425b09": "想。勤觀四諦因緣真如實際等法。皆是出世之因。",
    "X21n0371_001:0425b10": "所觀真如等法。及三寶功德。皆是出世之果。以要",
    "X21n0371_001:0425b11": "言之。秖是不能如實觀察十界善惡業報耳。又不",
    "X21n0371_001:0425b12": "修學無常苦無我不淨想。令其成就現前。不能勤",
    "X21n0371_001:0425b13": "觀四聖諦法。則於聲聞乘無決定向。不能勤觀十",
    "X21n0371_001:0425b14": "二因緣。則于緣覺乘無決定向。不能勤觀真如等",
    "X21n0371_001:0425b15": "法。則于菩薩乘無決定向。此皆真實義愚也。不能",
    "X21n0371_001:0425b16": "不作十惡過罪。乃異熟果愚也。由此二愚。不信三",
    "X21n0371_001:0425b17": "寶功德境界。所以名為末法惡世也。又無常等想。",
    "X21n0371_001:0425b18": "局在藏教。乃厭離之初門。四諦十二因緣。並通四",
    "X21n0371_001:0425b19": "教。如常所明。真如實際無生無滅。皆是一實境界",
    "X21n0371_001:0425b20": "異名。意在圓理。不妄名真。不異名如。不&#x8657;名實。本",
    "X21n0371_001:0425b21": "位名際。無始故無生。無終故無滅也。三寶功德種",
    "X21n0371_001:0425b22": "種境界。亦通四教。所謂住持三寶。勝義三寶。別相",
    "X21n0371_001:0425b23": "三寶。一體三寶。具如餘處廣明。[0425b23] △二明有障緣。",
    "X21n0371_001:0425b24": "[0425b24] 如是等人。若有種種諸障礙事。增長憂慮。或疑或悔。",
    "X21n0371_001:0425c01": "於一切處。心不明了。多求多惱。眾事牽纏。所作不定。",
    "X21n0371_001:0425c02": "思想繞亂。廢修道業。",
    "X21n0371_001:0425c03": "[0425c03] 既無專信。又遇障緣。所以疑悔纏心。不能修道。須",
    "X21n0371_001:0425c04": "藉輪相以決疑也。初隨機竟。[0425c04] △二立法三初示所",
    "X21n0371_001:0425c05": "用法二示所依理三示能除疑初示所用法謂木",
    "X21n0371_001:0425c06": "輪相也解在下文。",
    "X21n0371_001:0425c07": "[0425c07] 有如是等障難事者。當用木輪相法。占察善惡宿世",
    "X21n0371_001:0425c08": "之業。現在苦樂吉凶等事。",
    "X21n0371_001:0425c09": "[0425c09] 占察善惡。指第一輪相。占察宿世之業。指第二輪",
    "X21n0371_001:0425c10": "相。占察現在苦樂吉凶等事。指第三輪相也。[0425c10] △二",
    "X21n0371_001:0425c11": "示所依理。",
    "X21n0371_001:0425c12": "[0425c12] 緣合故有。緣盡則滅。業集隨心。相現果起。不失不壞。",
    "X21n0371_001:0425c13": "相應不差。",
    "X21n0371_001:0425c14": "[0425c14] 此明所立三種輪相。全依無性緣生．緣生無性之",
    "X21n0371_001:0425c15": "理而得成也。善惡業報。本是般若．解脫．法身三德",
    "X21n0371_001:0425c16": "秘藏。總名一實境界。由此真如無性。舉體隨緣。故",
    "X21n0371_001:0425c17": "染淨迷悟之緣合時。便有十界善惡業報差別不",
    "X21n0371_001:0425c18": "同。所謂因緣和合。&#x8657;妄有生也。緣生之法。剎那不",
    "X21n0371_001:0425c19": "住。初生即有滅。不為愚者說。由諸凡愚不了無性。",
    "X21n0371_001:0425c20": "恒起生緣。妄見諸法相似相續。其實生已無間即",
    "X21n0371_001:0425c21": "滅。故云緣盡則滅。所謂因緣別離。&#x8657;妄名滅也。然",
    "X21n0371_001:0425c22": "緣生之法。雖即無性。而隨心善惡念念相續。則十",
    "X21n0371_001:0425c23": "界之業隨心積集。業既積集。便有相現。業相既現。",
    "X21n0371_001:0425c24": "果報必起。因果相酬。終不失壞。所謂無我無造無",
    "X21n0371_001:0426a01": "受者。善惡之業亦不亡。如響應聲。如影隨形。故相",
    "X21n0371_001:0426a02": "應不差也。[0426a02] △三示能除疑。",
    "X21n0371_001:0426a03": "[0426a03] 如是諦占善惡業報。曉喻自心。於所疑事。以取決了。",
    "X21n0371_001:0426a04": "[0426a04] 三種輪相。表示自心無性緣生善惡業報。故諦占",
    "X21n0371_001:0426a05": "之。便能曉喻自心以決疑也。初隨機立法竟。[0426a05] △二",
    "X21n0371_001:0426a06": "略示勸誡二初勸學習二誡學他今初。",
    "X21n0371_001:0426a07": "[0426a07] 若佛弟子。但當學習如此相法。至心歸依。所觀之事。",
    "X21n0371_001:0426a08": "無不成者。",
    "X21n0371_001:0426a09": "[0426a09] 如此相法。依于無性緣生甚深道理。故當學習。不",
    "X21n0371_001:0426a10": "可妄生疑貳。故云至心歸依也。[0426a10] △二誡學他。",
    "X21n0371_001:0426a11": "[0426a11] 不應棄捨如是之法。而返隨逐世間卜筮種種占相",
    "X21n0371_001:0426a12": "吉凶等事。貪著樂習。若樂習者。深障聖道。",
    "X21n0371_001:0426a13": "[0426a13] 世間卜筮等法。不知依于一實境界。不能表示無",
    "X21n0371_001:0426a14": "性緣生。不說一切皆自心現。故樂習者。深障聖道。",
    "X21n0371_001:0426a15": "以其或計邪因。或計無因。終不能知正因緣法故",
    "X21n0371_001:0426a16": "也。二略示勸誡竟。[0426a16] △三正示輪相二初總示二別",
    "X21n0371_001:0426a17": "示初中三初示相二示義三示用今初。",
    "X21n0371_001:0426a18": "[0426a18] 善男子。欲學木輪相者。先當刻木如小指許。使長短",
    "X21n0371_001:0426a19": "減於一寸正中。令其四面方平。自餘向兩頭斜漸去",
    "X21n0371_001:0426a20": "之。仰手傍擲。令使易轉。因是義故。說名為輪。",
    "X21n0371_001:0426a21": "[0426a21] 共十九輪。皆用此式也。長可九分。方可三分。須用",
    "X21n0371_001:0426a22": "香木。[0426a22] △二示義。",
    "X21n0371_001:0426a23": "[0426a23] 又依此相。能破壞眾生邪見疑網。轉向正道。到安隱",
    "X21n0371_001:0426a24": "處。是故名輪。",
    "X21n0371_001:0426b01": "[0426b01] 示正因緣。故破邪見。顯示善惡業報差別。故壞疑",
    "X21n0371_001:0426b02": "網。令行八聖道中。得到涅槃最安隱處也。[0426b02] △三示",
    "X21n0371_001:0426b03": "用。",
    "X21n0371_001:0426b04": "[0426b04] 其輪相者。有三種差別。何等為三。一者輪相。能示宿",
    "X21n0371_001:0426b05": "世所作善惡業種差別。其輪有十。二者輪相。能示宿",
    "X21n0371_001:0426b06": "世集業久近。所作強弱大小差別。其輪有三。三者輪",
    "X21n0371_001:0426b07": "相。能示三世中受報差別。其輪有六。",
    "X21n0371_001:0426b08": "[0426b08] 下文自解。不必先釋。一之與二皆云宿世者。並約",
    "X21n0371_001:0426b09": "過去所熏種子。即以過去名為宿世。不必獨指前",
    "X21n0371_001:0426b10": "生也。蓋善惡現行。剎那即滅。所熏種子在藏識中。",
    "X21n0371_001:0426b11": "不失不壞。第一輪相。但觀善惡種子有無。第二輪",
    "X21n0371_001:0426b12": "相。乃觀善惡業力強弱也。第三&#x5FA7;示三世報者。如",
    "X21n0371_001:0426b13": "下文百六十數。明現在報。次十一數。明過去報。後",
    "X21n0371_001:0426b14": "十八數。明未來報也。初總示竟。[0426b14] △二別示三初示",
    "X21n0371_001:0426b15": "第一輪相二示第二輪相三示第三輪相初中三",
    "X21n0371_001:0426b16": "初正示輪相二詳示占法三占後誡勸初又二初",
    "X21n0371_001:0426b17": "直明輪相二明輪相所以今初。",
    "X21n0371_001:0426b18": "[0426b18] 若欲觀宿世作善惡業差別者。當刻木為十輪。依此",
    "X21n0371_001:0426b19": "十輪。書記十善之名。一善主在一輪。於一面記。次以",
    "X21n0371_001:0426b20": "十惡書對十善。令使相當。亦各記在一面。",
    "X21n0371_001:0426b21": "[0426b21] 每輪各有四面。一面書善。一面書惡。令使相對。則",
    "X21n0371_001:0426b22": "餘兩面皆空。故使善惡有現．有不現也。[0426b22] △二明輪",
    "X21n0371_001:0426b23": "相所以。",
    "X21n0371_001:0426b24": "[0426b24] 言十善者。則為一切眾善根本。能攝一切諸餘善法。",
    "X21n0371_001:0426c01": "言十惡者。亦為一切眾惡根本。能攝一切諸餘惡法。",
    "X21n0371_001:0426c02": "[0426c02] 十善為眾善根本者。果德萬善。皆由十善而生也。",
    "X21n0371_001:0426c03": "能攝一切諸餘善法者。不惟生一切善。亦即攝一",
    "X21n0371_001:0426c04": "切善更無餘也。且如不殺。則有事不殺．理不殺等。",
    "X21n0371_001:0426c05": "乃至瞋癡亦然。故曰唯佛一人持淨戒。其餘皆名",
    "X21n0371_001:0426c06": "汙戒者。十善為法界。一切法皆趣十善。是趣不過",
    "X21n0371_001:0426c07": "也。又散心十善。即波羅提木叉戒。定心十善。即禪",
    "X21n0371_001:0426c08": "戒。出世十善。即無漏戒。止一切惡。即律儀戒。具一",
    "X21n0371_001:0426c09": "切善。即攝善法戒。利一切眾生。即饒益有情戒。戒",
    "X21n0371_001:0426c10": "為法界。一切法趣戒也。十惡為眾惡根本者。一切",
    "X21n0371_001:0426c11": "惡業。身口七支攝無不盡。並由貪瞋癡三不善根",
    "X21n0371_001:0426c12": "而起。此三即攝一切根隨煩惱。慢是貪攝。疑及五",
    "X21n0371_001:0426c13": "見。並屬癡攝。忿恨惱嫉害。皆即瞋分。覆誑與諂。皆",
    "X21n0371_001:0426c14": "貪癡分。慳之與憍。皆即貪分。無慚無愧。並是癡攝。",
    "X21n0371_001:0426c15": "掉舉放逸散亂。並等分攝。惛沈不信懈怠失念及",
    "X21n0371_001:0426c16": "不正知。並是癡攝。故云能攝一切諸餘惡法也。問。",
    "X21n0371_001:0426c17": "若約圓融為語。則秖一善字。已攝百界千如皆盡。",
    "X21n0371_001:0426c18": "秖一惡字。亦攝百界千如皆盡。今既善惡對論。則",
    "X21n0371_001:0426c19": "無記品業。如何相攝。答。若欲攝者。則有覆無記。攝",
    "X21n0371_001:0426c20": "入惡品。是染汙故。無覆無記。攝歸善品。是白淨故。",
    "X21n0371_001:0426c21": "今輪相意。則取能招樂異熟者。名為善種。能招苦",
    "X21n0371_001:0426c22": "異熟者。名為惡種。二種無記。但能招等流果。不招",
    "X21n0371_001:0426c23": "苦樂異熟。故以不現表之。又無漏善。能得離繫。不",
    "X21n0371_001:0426c24": "感異熟。亦以不現表之。初正示輪相竟。[0426c24] △二詳示",
    "X21n0371_001:0427a01": "占法三初明依法自占二明以自例他三明占已",
    "X21n0371_001:0427a02": "詳察初中五初敬禮立願二廣修供養三別供稱",
    "X21n0371_001:0427a03": "名四至誠啟白五正擲輪相今初。",
    "X21n0371_001:0427a04": "[0427a04] 若欲占此輪相者。先當學至心總禮十方一切諸佛。",
    "X21n0371_001:0427a05": "因即立願。願令十方一切眾生。速疾皆得親近供養。",
    "X21n0371_001:0427a06": "諮受正法。次應學至心敬禮十方一切法藏。因即立",
    "X21n0371_001:0427a07": "願。願令十方一切眾生。速疾皆得受持讀誦。如法修",
    "X21n0371_001:0427a08": "行。及為他說。次當學至心敬禮十方一切賢聖。因即",
    "X21n0371_001:0427a09": "立願。願令十方一切眾生。速疾皆得親近供養。發菩",
    "X21n0371_001:0427a10": "提心。至不退轉。後應學至心禮我地藏菩薩摩訶薩。",
    "X21n0371_001:0427a11": "因即立願。願令十方一切眾生。速得除滅惡業重罪。",
    "X21n0371_001:0427a12": "離諸障礙。資生眾具。悉皆充足。",
    "X21n0371_001:0427a13": "[0427a13] 至心禮佛法僧及我地藏。一一皆云學者。上則普",
    "X21n0371_001:0427a14": "緣十方三寶。下乃普為十方眾生。即是悲智並運。",
    "X21n0371_001:0427a15": "須達一心無作四弘。故當學也。學此無作四弘。方",
    "X21n0371_001:0427a16": "名至心。有此至心。方成感應。何者。悟此現前一念",
    "X21n0371_001:0427a17": "心性。則為十方三寶及地藏尊。迷此現前一念心",
    "X21n0371_001:0427a18": "性。則為十方一切眾生。迷悟總不離於一心。秖就",
    "X21n0371_001:0427a19": "一心而論迷悟。迷為無作苦集。如水成冰。悟為無",
    "X21n0371_001:0427a20": "作道滅。冰還成水。能覺名為佛。所覺名為法。能所",
    "X21n0371_001:0427a21": "不二名為僧。三寶是一切法依持。名為地。一切法",
    "X21n0371_001:0427a22": "總不出於三寶。名為藏。求契此理。名為至心敬禮。",
    "X21n0371_001:0427a23": "以此益他。名為因即立願也。[0427a23] △二廣修供養二初",
    "X21n0371_001:0427a24": "明供具二明觀想供具秖可隨緣觀想則須稱性",
    "X21n0371_001:0427b01": "也今初。",
    "X21n0371_001:0427b02": "[0427b02] 如是禮已。隨所有香華等。當修供養。",
    "X21n0371_001:0427b03": "[0427b03] 三寶離障清淨。不受諸受。損之不瞋。供之不喜。而",
    "X21n0371_001:0427b04": "惡心毀謗。則自受其殃。如仰天唾。還墜己身。好心",
    "X21n0371_001:0427b05": "供養。則自取其福。如染香人。身有香氣。故須修供",
    "X21n0371_001:0427b06": "養也。但云隨所有者。有而不供。則為慳鄙。無而強",
    "X21n0371_001:0427b07": "營。則妨正業。故秖令隨力隨分。蓋物無大小。大小",
    "X21n0371_001:0427b08": "由心。心大則少施亦福等&#x8657;空。心小則多施亦終",
    "X21n0371_001:0427b09": "成有漏。譬如滿屋&#x7460;璃。不及摩尼一粒。所以貧士",
    "X21n0371_001:0427b10": "一燈。勝闍王之千炷。五莖蓮供。超多劫之事檀。良",
    "X21n0371_001:0427b11": "以一切供物。皆是因緣生法。當體無不即空假中。",
    "X21n0371_001:0427b12": "達之則事隨理&#x5FA7;。迷之則理被事局也。供必用香",
    "X21n0371_001:0427b13": "華者。香則然之而任運騰空。表無作善。華則散之",
    "X21n0371_001:0427b14": "而始周法界。表有作善。又香以表戒。華以表慧。現",
    "X21n0371_001:0427b15": "前一念心性。正理不動。本即那伽大定。戒慧二種",
    "X21n0371_001:0427b16": "共莊嚴之。即是緣了二因。助顯正因一性也。[0427b16] △二",
    "X21n0371_001:0427b17": "明觀想二初修供觀二利益觀初中二初稱性總",
    "X21n0371_001:0427b18": "觀二緣境別觀初又二初解所供體&#x5FA7;二達能供",
    "X21n0371_001:0427b19": "性&#x5FA7;今初。",
    "X21n0371_001:0427b20": "[0427b20] 修供養者。憶念一切佛法僧寶。體常&#x5FA7;滿。無所不在。",
    "X21n0371_001:0427b21": "[0427b21] 佛是能覺。法是所覺。僧是能所從來不二。此自心",
    "X21n0371_001:0427b22": "一體三寶也。徹證一體三寶者名為佛。詮顯一體",
    "X21n0371_001:0427b23": "三寶者名為法。修行一體三寶者名為僧。此自心",
    "X21n0371_001:0427b24": "住持三寶也。此心無始無終。故常。此心無分無劑。",
    "X21n0371_001:0427c01": "故&#x5FA7;。此心無間無缺。故滿。此心豎窮橫&#x5FA7;莫載莫",
    "X21n0371_001:0427c02": "破。故無所不在。自心既常&#x5FA7;滿無所不在。一切佛",
    "X21n0371_001:0427c03": "法僧寶皆以此心為體。則亦體常&#x5FA7;滿無所不在",
    "X21n0371_001:0427c04": "矣。非由憶念使然。但以憶念而照了之。[0427c04] △二達能",
    "X21n0371_001:0427c05": "供性&#x5FA7;。",
    "X21n0371_001:0427c06": "[0427c06] 願令以此香華。等同法性。普熏一切諸佛剎土。施作",
    "X21n0371_001:0427c07": "佛事。",
    "X21n0371_001:0427c08": "[0427c08] 秖此一香一華。本從法性隨緣顯現。並具法性全",
    "X21n0371_001:0427c09": "體功能。非是少分。以法性本來無分劑故。不可割",
    "X21n0371_001:0427c10": "裂分剖故。若知香華本同法性之體。則必等同法",
    "X21n0371_001:0427c11": "性之用。故可普熏一切諸佛剎土。上供三寶。又可",
    "X21n0371_001:0427c12": "施作佛事。下度&#x7FA3;生也。斯則性雖自爾。必須願力",
    "X21n0371_001:0427c13": "方成稱性之功。初稱性總觀竟。[0427c13] △二緣境別觀者",
    "X21n0371_001:0427c14": "雖復一香一華已能稱性周&#x5FA7;而由願王無盡心",
    "X21n0371_001:0427c15": "無厭足故須別別&#x5FA7;緣一切供具一切眾生又須",
    "X21n0371_001:0427c16": "別別想能供身所供三寶各各互&#x5FA7;無盡重重重",
    "X21n0371_001:0427c17": "重無盡方入普賢廣大供養法門海也文分為三",
    "X21n0371_001:0427c18": "初念供養具&#x5FA7;二願能供身&#x5FA7;三所供三寶&#x5FA7;初",
    "X21n0371_001:0427c19": "又二初念&#x5FA7;用供具二想&#x5FA7;同眾生今初。",
    "X21n0371_001:0427c20": "[0427c20] 又念十方一切供具。無時不有。我今當以十方所有",
    "X21n0371_001:0427c21": "一切種種香華瓔珞。幢旛寶蓋。諸珍妙飾。種種音樂。",
    "X21n0371_001:0427c22": "燈明燭火。飲食衣服。臥具湯藥。乃至盡十方所有一",
    "X21n0371_001:0427c23": "切種種莊嚴供養之具。",
    "X21n0371_001:0427c24": "[0427c24] 問。十方供具。各有所屬。若實用之。寧不犯盜。若不",
    "X21n0371_001:0428a01": "實用。何名供養。答。若約圓宗。則十方供具。並我一",
    "X21n0371_001:0428a02": "念心中所現之物。若約唯識。則是第八識上共相",
    "X21n0371_001:0428a03": "識種所變器界相分。今還用我自識相分。何名犯",
    "X21n0371_001:0428a04": "盜。如是了達唯識而修供養。即名真實法供。何名",
    "X21n0371_001:0428a05": "不實。若依真諦。則雖手執香華翹勤施供。亦豈有",
    "X21n0371_001:0428a06": "實用耶。夫心念五逆。雖不動身發口。亦必有罪。心",
    "X21n0371_001:0428a07": "念供養。雖不燒香散華。亦豈無福。況令于一念中",
    "X21n0371_001:0428a08": "想用十方供具。便可破我法二執。顯同體慈悲。又",
    "X21n0371_001:0428a09": "不止于迷情空想而已。思之修之。[0428a09] △二想&#x5FA7;同眾",
    "X21n0371_001:0428a10": "生又三初想同供二念隨喜三願開導今初。",
    "X21n0371_001:0428a11": "[0428a11] 憶想遙擬。普共眾生奉獻供養。",
    "X21n0371_001:0428a12": "[0428a12] △二念隨喜。",
    "X21n0371_001:0428a13": "[0428a13] 常念一切世界中有修供養者。我今隨喜。",
    "X21n0371_001:0428a14": "[0428a14] △三願開導。",
    "X21n0371_001:0428a15": "[0428a15] 若未修供養者。願得開導。令修供養。",
    "X21n0371_001:0428a16": "[0428a16] 普共奉獻供養。即&#x5FA7;現在。隨喜已修供養。即&#x5FA7;過",
    "X21n0371_001:0428a17": "去。開導未修供養。即&#x5FA7;未來。所謂念念相續。無有",
    "X21n0371_001:0428a18": "間斷。身語意業。無有疲厭也。初念供養具&#x5FA7;竟。[0428a18] △",
    "X21n0371_001:0428a19": "二願能供身&#x5FA7;。",
    "X21n0371_001:0428a20": "[0428a20] 又願我身。速能&#x5FA7;至一切剎土。於一一佛法僧所。各",
    "X21n0371_001:0428a21": "以一切種莊嚴供養之具。共一切眾生等持奉獻。",
    "X21n0371_001:0428a22": "[0428a22] 凡夫妄認四大為自身相。則逼局而不能&#x5FA7;。二乘",
    "X21n0371_001:0428a23": "妄計無常無我不淨苦空。則趣寂而無可&#x5FA7;。今直",
    "X21n0371_001:0428a24": "觀身性即是法性。法性&#x5FA7;故。身亦隨&#x5FA7;也。夫一身",
    "X21n0371_001:0428b01": "所念供具。所同眾生。已自豎窮橫&#x5FA7;。況無盡身。各",
    "X21n0371_001:0428b02": "以無盡供養之具。各共一切無盡眾生等持奉獻。",
    "X21n0371_001:0428b03": "則豈不無雜無障礙耶。[0428b03] △三所供三寶&#x5FA7;。",
    "X21n0371_001:0428b04": "[0428b04] 供養一切諸佛法身色身。舍利形像。浮圖廟塔。一切",
    "X21n0371_001:0428b05": "佛事。供養一切所有法藏及說法處。供養一切賢聖",
    "X21n0371_001:0428b06": "僧眾。",
    "X21n0371_001:0428b07": "[0428b07] 法身者。所證之理也。色身者。自受用報。具不思議",
    "X21n0371_001:0428b08": "微妙色心。所謂究竟常住五蘊。舉色以該心也。舍",
    "X21n0371_001:0428b09": "利者。化身所留之靈骨。形像者。肖彼化身之相好。",
    "X21n0371_001:0428b10": "浮圖廟塔一切佛事者。供彼舍利形像之莊嚴。若",
    "X21n0371_001:0428b11": "達因緣生法即空假中。則一一舍利及形像等。三",
    "X21n0371_001:0428b12": "身宛然。四德無減。況復色身及法身耶。法僧可知。",
    "X21n0371_001:0428b13": "夫稱性修觀。則一香一華。已足&#x5FA7;供三寶。況盡十",
    "X21n0371_001:0428b14": "方所有供具以為供養。況復隨喜開導一切眾生",
    "X21n0371_001:0428b15": "咸修供養。況復我身&#x5FA7;至一切剎土。一一供具。各",
    "X21n0371_001:0428b16": "&#x5FA7;供養一切三寶。可謂重重無盡。無盡重重矣。初",
    "X21n0371_001:0428b17": "修供觀竟。[0428b17] △二利益觀攝前總別二供養觀迴向",
    "X21n0371_001:0428b18": "令成二種莊嚴也又為二初願成功德莊嚴二願",
    "X21n0371_001:0428b19": "成智慧莊嚴以此全性所起二修還用莊嚴一性",
    "X21n0371_001:0428b20": "今初。",
    "X21n0371_001:0428b21": "[0428b21] 願共一切眾生。修行如是供養已。漸得成就六波羅",
    "X21n0371_001:0428b22": "蜜．四無量心。",
    "X21n0371_001:0428b23": "[0428b23] 捨諸所有。即成就施。清淨無染。即成就戒。心無瞋",
    "X21n0371_001:0428b24": "惱。即成就忍。離諸懈怠。即成就進。離雜亂垢。即成",
    "X21n0371_001:0428c01": "就禪。離諸暗蔽。即成就般若。令他得樂。即慈無量。",
    "X21n0371_001:0428c02": "令他離苦。即悲無量。慶他得樂。即喜無量。心常平",
    "X21n0371_001:0428c03": "等。無有怨親。即捨無量。隨一修供。即能成就此十",
    "X21n0371_001:0428c04": "法門。亦自圓攝一切二利功德。[0428c04] △二願成智慧莊",
    "X21n0371_001:0428c05": "嚴。",
    "X21n0371_001:0428c06": "[0428c06] 深知一切法本來寂靜。無生無滅。一味平等。離念清",
    "X21n0371_001:0428c07": "淨。畢竟圓滿。",
    "X21n0371_001:0428c08": "[0428c08] 本來寂靜。無生無滅。一味平等。謂一切法即中。一",
    "X21n0371_001:0428c09": "切種智也。離念清淨。謂一切法即空。一切智也。畢",
    "X21n0371_001:0428c10": "竟圓滿。謂一切法即假。道種智也。一心三智。深知",
    "X21n0371_001:0428c11": "一切諸法無非三諦。自覺覺他。俱不出此妙觀矣。",
    "X21n0371_001:0428c12": "二廣修供養竟。[0428c12] △三別供稱名。",
    "X21n0371_001:0428c13": "[0428c13] 又應別復係心供養我地藏菩薩摩訶薩。以當稱名。",
    "X21n0371_001:0428c14": "若默誦念。一心告言。南無地藏菩薩摩訶薩。如是稱",
    "X21n0371_001:0428c15": "名。滿足至千。",
    "X21n0371_001:0428c16": "[0428c16] 雖已普供三寶。而我地藏。正為行人決疑之主。故",
    "X21n0371_001:0428c17": "應係心別供也。稱名須至千念者。令積善根。成機",
    "X21n0371_001:0428c18": "感故。亦表一念具千法故。[0428c18] △四至誠啟白。",
    "X21n0371_001:0428c19": "[0428c19] 經千念已。而作是言。地藏菩薩摩訶薩。大慈大悲。惟",
    "X21n0371_001:0428c20": "願護念我。及一切眾生。速除諸障。增長淨信。令今所",
    "X21n0371_001:0428c21": "觀稱實相應。",
    "X21n0371_001:0428c22": "[0428c22] 雖為自決所疑。必云及一切眾生者。念念不忘眾",
    "X21n0371_001:0428c23": "生。乃可扣感菩薩大慈悲也。[0428c23] △五正擲輪相。",
    "X21n0371_001:0428c24": "[0428c24] 作此語已。然後手執木輪。於淨物上而傍擲之。",
    "X21n0371_001:0429a01": "[0429a01] 初明依法自占竟。[0429a01] △二明以自例他。",
    "X21n0371_001:0429a02": "[0429a02] 如是欲自觀法。若欲觀他。皆亦如是應知。",
    "X21n0371_001:0429a03": "[0429a03] 初心之人。未知宿命。故須自觀以決疑悔。未得他",
    "X21n0371_001:0429a04": "心道眼。故欲觀他。亦須依前五法也。[0429a04] △三明占已",
    "X21n0371_001:0429a05": "詳察不論自觀觀他並須如此諦察也又二初明",
    "X21n0371_001:0429a06": "所現二明不現今初。",
    "X21n0371_001:0429a07": "[0429a07] 占其輪相者。隨所現業。悉應一一諦觀思驗。或純具",
    "X21n0371_001:0429a08": "十善。或純具十惡。或善惡交雜。或純善不具。或純惡",
    "X21n0371_001:0429a09": "不具。如是業因。種類不同。習氣果報。各各別異。如佛",
    "X21n0371_001:0429a10": "世尊餘處廣說。應當憶念思惟觀察所現業種。與今",
    "X21n0371_001:0429a11": "世果報所經苦樂吉凶等事。及煩惱業習得相當者。",
    "X21n0371_001:0429a12": "名為相應。若不相當者。謂不至心。名&#x8657;謬也。",
    "X21n0371_001:0429a13": "[0429a13] 所現業種。謂輪上所現或善或惡也。要與今世果",
    "X21n0371_001:0429a14": "報相當。或與煩惱業習相當。乃名相應。否則由不",
    "X21n0371_001:0429a15": "至心。故名&#x8657;謬。如現不殺。今應無病常壽。或有慈",
    "X21n0371_001:0429a16": "心。若現不盜。今應無所乏少。或常知足等。又如現",
    "X21n0371_001:0429a17": "殺。今應多病多惱。或常懷殺意。若復現盜。今應少",
    "X21n0371_001:0429a18": "財。或常失脫。或常懷盜意等。一一須自思驗。不可",
    "X21n0371_001:0429a19": "盡述也。[0429a19] △二明不現又二初俱不現二有所不現",
    "X21n0371_001:0429a20": "今初。",
    "X21n0371_001:0429a21": "[0429a21] 若占輪相。其善惡業俱不現者。此人已證無漏智心。",
    "X21n0371_001:0429a22": "專求出離。不復樂受世間果報。諸有漏業。展轉微弱。",
    "X21n0371_001:0429a23": "更不增長。是故不現。",
    "X21n0371_001:0429a24": "[0429a24] 無漏智心。謂初果八忍八智。通見地。別初住。圓初",
    "X21n0371_001:0429b01": "信。已斷三界分別惑種。不復更造招後有業。縱有",
    "X21n0371_001:0429b02": "舊熏業種。漸就羸損。不增長也。或圓五品。圓伏煩",
    "X21n0371_001:0429b03": "惱。當捨同居穢土。生同居淨。雖未證無漏智。亦可",
    "X21n0371_001:0429b04": "善惡兩俱不現。以圓觀力強故。[0429b04] △二有所不現。",
    "X21n0371_001:0429b05": "[0429b05] 又純善不具。純惡不具者。此二種人。善惡之業所有",
    "X21n0371_001:0429b06": "不現者。皆是微弱未能牽果。是故不現。",
    "X21n0371_001:0429b07": "[0429b07] 善業種強。則能招樂異熟。惡業種強。則能招苦異",
    "X21n0371_001:0429b08": "熟。若微弱種。猶須待潤。未即牽果。故不現也。准此",
    "X21n0371_001:0429b09": "則有覆無覆兩種無記。不名善惡明矣。二詳示占",
    "X21n0371_001:0429b10": "法竟。[0429b10] △三占後誡勸。",
    "X21n0371_001:0429b11": "[0429b11] 若當來世佛諸弟子。已占善惡果報得相應者。於五",
    "X21n0371_001:0429b12": "欲眾具得稱意時。勿當自縱以起放逸(誡也)。即應思念。",
    "X21n0371_001:0429b13": "由我宿世如是善業故。今獲此報。我今乃可轉更進",
    "X21n0371_001:0429b14": "修。不應休止(勸也)。若遭眾厄種種衰惱不吉之事。繞亂",
    "X21n0371_001:0429b15": "憂怖。不稱意時。應當甘受。無令疑悔。退修善業(誡也)。即",
    "X21n0371_001:0429b16": "當思念。但由我宿世造如是惡業故。今獲此報。我今",
    "X21n0371_001:0429b17": "應當悔彼惡業。專修對治及修餘善。無得止住懈怠",
    "X21n0371_001:0429b18": "放逸。轉更增集種種苦聚(勸也)。是名占察初輪相法。",
    "X21n0371_001:0429b19": "[0429b19] 此中共有兩番誡勸。初番為稱意者。誡勿放逸。勸",
    "X21n0371_001:0429b20": "更進修。次番為不稱意者。誡勿退悔。勸修諸善也。",
    "X21n0371_001:0429b21": "初示第一輪相竟。[0429b21] △二示第二輪相三初正示輪",
    "X21n0371_001:0429b22": "相二詳示占法三別明懺法初中三初示相二示",
    "X21n0371_001:0429b23": "義三功能今初。",
    "X21n0371_001:0429b24": "[0429b24] 善男子。若欲占察過去往昔集業久近。所作強弱。大",
    "X21n0371_001:0429c01": "小差別者。當復刻木為三輪。以身口意各主一輪。書",
    "X21n0371_001:0429c02": "字記之。又於輪正中一面。書一畫令粗長。使徹畔。次",
    "X21n0371_001:0429c03": "第二面。書一畫令細短。使不至畔。次第三面。作一傍",
    "X21n0371_001:0429c04": "刻如畫。令其粗深。次第四面。亦作傍刻。令使細淺。",
    "X21n0371_001:0429c05": "[0429c05] △二示義。",
    "X21n0371_001:0429c06": "[0429c06] 當知善業莊嚴。猶如畫飾。惡業衰害。猶如損刻。其畫",
    "X21n0371_001:0429c07": "長大者。顯示積善來久。行業猛利。所作增上。其畫細",
    "X21n0371_001:0429c08": "短者。顯示積善來近。始習基鈍。所行微薄。其刻粗深",
    "X21n0371_001:0429c09": "者。顯示習惡來久。所作增上。餘殃亦厚。其刻細淺者。",
    "X21n0371_001:0429c10": "顯示退善來近。始習惡法。所作之業。未至增上。或雖",
    "X21n0371_001:0429c11": "起重惡。已曾改悔。此謂小惡。",
    "X21n0371_001:0429c12": "[0429c12] 大善．小善．大惡。各有二義。大善二者。一或積久。二",
    "X21n0371_001:0429c13": "或猛利增上。小善二者。一或未久。二或所作微薄。",
    "X21n0371_001:0429c14": "大惡二者。一或積久。二或所作增上也。小惡則有",
    "X21n0371_001:0429c15": "三義。一或未久。二或未至增上。三或已曾改悔。轉",
    "X21n0371_001:0429c16": "重令輕也。大善大惡。能順現受及與生受。小善小",
    "X21n0371_001:0429c17": "惡。能順後受。或更潤之。可順生受。或更損之。可不",
    "X21n0371_001:0429c18": "定受。初輪相中所不現者。則是不定受業也。又凡",
    "X21n0371_001:0429c19": "無漏智起。則一切生受後受業種。皆可摧滅。惟除",
    "X21n0371_001:0429c20": "順現受業。未能全滅。亦能轉重令輕。[0429c20] △三功能。",
    "X21n0371_001:0429c21": "[0429c21] 善男子。若占初輪相者。但知宿世所造之業善惡差",
    "X21n0371_001:0429c22": "別。而不能知積習久近。所作之業強弱大小。是故須",
    "X21n0371_001:0429c23": "占第二輪相。",
    "X21n0371_001:0429c24": "[0429c24] 初正示輪相竟。[0429c24] △二詳示占法二初明占二明察",
    "X21n0371_001:0430a01": "今初。",
    "X21n0371_001:0430a02": "[0430a02] 若占第二輪相者。當依初輪相中所現之業。若屬身",
    "X21n0371_001:0430a03": "者。擲身輪相。若屬口者。擲口輪相。若屬意者。擲意輪",
    "X21n0371_001:0430a04": "相。不得以此三輪之相一擲通占。應當隨業主念一",
    "X21n0371_001:0430a05": "一善惡。依所屬輪。別擲占之。",
    "X21n0371_001:0430a06": "[0430a06] 一一善惡。皆須主念別占。如身之善惡。若有三現。",
    "X21n0371_001:0430a07": "則須別擲三次。口四。意三。亦皆爾也。所不現者。則",
    "X21n0371_001:0430a08": "不須擲。[0430a08] △二明察。",
    "X21n0371_001:0430a09": "[0430a09] 復次。若占初輪相中。唯得身之善。於此第二輪相中",
    "X21n0371_001:0430a10": "得身惡者。謂無至心。不得相應。名&#x8657;謬也。又復不相",
    "X21n0371_001:0430a11": "應者。謂占初輪相中。得不殺業。及得偷盜業。意先主",
    "X21n0371_001:0430a12": "觀不殺業。而於第二輪相中得身惡者。名不相應。復",
    "X21n0371_001:0430a13": "次。若觀現在從生以來。不樂殺業。無造殺罪。但意主",
    "X21n0371_001:0430a14": "觀欲殺業。而於此第二輪相中得身大惡者。謂名不",
    "X21n0371_001:0430a15": "相應。自餘口意中業不相應義。亦如是應知。",
    "X21n0371_001:0430a16": "[0430a16] 二詳示占法竟。[0430a16] △三別明懺法三初明應修懺悔",
    "X21n0371_001:0430a17": "二正示懺悔法三明得清淨相今初。",
    "X21n0371_001:0430a18": "[0430a18] 善男子。若未來世諸眾生等。欲求度脫生老病死。始",
    "X21n0371_001:0430a19": "學發心修習禪定。無相智慧者。應當先觀宿世所作",
    "X21n0371_001:0430a20": "惡業多少及以輕重。若惡業多厚者。不得即學禪定",
    "X21n0371_001:0430a21": "智慧。應當先修懺悔之法。所以者何。此人宿習惡心",
    "X21n0371_001:0430a22": "猛利故。於今現在必多造惡。毀犯重禁。以犯重禁故。",
    "X21n0371_001:0430a23": "若不懺悔令其清淨。而修禪定智慧者。則多有障礙。",
    "X21n0371_001:0430a24": "不能&#x5C05;獲。或失心錯亂。或外邪所惱。或納受邪法。增",
    "X21n0371_001:0430b01": "長惡見。是故當先修懺悔法。若戒根清淨。及宿世重",
    "X21n0371_001:0430b02": "罪得微薄者。則離諸障。",
    "X21n0371_001:0430b03": "[0430b03] 業性雖空。果報不失。故須熏習懺悔善力。令彼惡",
    "X21n0371_001:0430b04": "種展轉微弱。更不增長。方堪修習禪慧。不遭邪慮",
    "X21n0371_001:0430b05": "也。[0430b05] △二正示懺悔法二初明懺儀二明懺期初中",
    "X21n0371_001:0430b06": "二初廣明晝時佛事二略示夜時佛事初文共有",
    "X21n0371_001:0430b07": "九意初明嚴淨道場二明香華供養三明清淨三",
    "X21n0371_001:0430b08": "業四明稱名敬禮五明說罪懺悔六明發勸請願",
    "X21n0371_001:0430b09": "七明發隨喜願八明發迴向願九明稱念名號詳",
    "X21n0371_001:0430b10": "夫法華方等請觀音金光明大悲淨土種種儀法",
    "X21n0371_001:0430b11": "皆是四依大士倚傍經文取意斟酌方立十科未",
    "X21n0371_001:0430b12": "有若此經之分明現成不假斟酌者但乏初時啟",
    "X21n0371_001:0430b13": "請一科耳向曾然香懇祝拈&#x4C17;取決乃敢增入誓",
    "X21n0371_001:0430b14": "不敢一字穿鑿也初明嚴淨道場。",
    "X21n0371_001:0430b15": "[0430b15] 善男子。欲修懺悔法者。當住靜處。隨力所能。莊嚴一",
    "X21n0371_001:0430b16": "室。內置佛事。及安經法。懸繒旛蓋。",
    "X21n0371_001:0430b17": "[0430b17] 密部壇儀。極令嚴飾。今但言隨力所能者。曲為末",
    "X21n0371_001:0430b18": "世助緣缺乏之人也。佛事。即佛菩薩形像。或塑或",
    "X21n0371_001:0430b19": "畫。皆無不可。經法。即指此經。或餘大乘法寶。亦無",
    "X21n0371_001:0430b20": "不可。懸繒旛蓋以為莊嚴。或錦或帛。或復紙素。並",
    "X21n0371_001:0430b21": "可隨力也。[0430b21] △二明香華供養。",
    "X21n0371_001:0430b22": "[0430b22] 求集香華。以修供養。",
    "X21n0371_001:0430b23": "[0430b23] 准餘行法。每時皆須燒香散華。如前所明觀想法",
    "X21n0371_001:0430b24": "也。此逐文便。故在第二。准行次第。決在淨三業後。",
    "X21n0371_001:0430c01": "[0430c01] △三明清淨三業。",
    "X21n0371_001:0430c02": "[0430c02] 澡浴身體。及洗衣服。勿令臭穢。",
    "X21n0371_001:0430c03": "[0430c03] 此亦如餘行法。每大便時。必換衣洗浴。浴竟。著清",
    "X21n0371_001:0430c04": "淨衣。方可入壇行道也。[0430c04] △四明稱名敬禮。",
    "X21n0371_001:0430c05": "[0430c05] 於晝日分。在此室內。三時稱名。一心敬禮過去七佛",
    "X21n0371_001:0430c06": "及五十三佛。次隨十方面。一一總歸。擬心遍禮一切",
    "X21n0371_001:0430c07": "諸佛所有色身．舍利形像．浮圖廟塔．一切佛事。次復",
    "X21n0371_001:0430c08": "總禮十方三世所有諸佛。又當擬心遍禮十方一切",
    "X21n0371_001:0430c09": "法藏。次當擬心遍禮十方一切賢聖。然後更別稱名",
    "X21n0371_001:0430c10": "禮我地藏菩薩摩訶薩。",
    "X21n0371_001:0430c11": "[0430c11] △五明說罪懺悔。",
    "X21n0371_001:0430c12": "[0430c12] 如是禮已。應當說所作罪。一心仰告。惟願十方諸大",
    "X21n0371_001:0430c13": "慈尊。證知護念。我今懺悔。不復更造。願我及一切眾",
    "X21n0371_001:0430c14": "生。速得除滅無量劫來。十惡四重。五逆顛倒。謗毀三",
    "X21n0371_001:0430c15": "寶。一闡提罪。復應思惟。如是罪性。但從&#x8657;妄顛倒心",
    "X21n0371_001:0430c16": "起。無有定實而可得者。本唯空寂。願一切眾生速達",
    "X21n0371_001:0430c17": "心本。永滅罪根。",
    "X21n0371_001:0430c18": "[0430c18] 說所作罪。謂今生所作一切惡業。或輪相中所現",
    "X21n0371_001:0430c19": "大惡。並須發露披陳也。此于逆生死流十心之中。",
    "X21n0371_001:0430c20": "由三種心。生五種心。并下勸請．隨喜等。則共成十",
    "X21n0371_001:0430c21": "心也。由第一深信因果。第二生大慚愧。第三生大",
    "X21n0371_001:0430c22": "怖畏。故今說所作罪。即第四發露懺悔也。不復更",
    "X21n0371_001:0430c23": "造。即第五斷相續心。願我及一切眾生速得除滅",
    "X21n0371_001:0430c24": "十惡四重等。即第六發菩提心。及第七翻昔重過。",
    "X21n0371_001:0431a01": "思惟罪性等。即第十今知空寂。下文勸請。即第九。",
    "X21n0371_001:0431a02": "念十方佛隨喜。即第八隨喜諸善。迴向亦兼第六．",
    "X21n0371_001:0431a03": "第七并第十意也。過去惡業。若論現行。則剎那已",
    "X21n0371_001:0431a04": "滅。但所熏種子。藏在第八識中。由六七二識我執",
    "X21n0371_001:0431a05": "力故。念念資熏。令得增長。今之發露。正是破除我",
    "X21n0371_001:0431a06": "執前茅。如草木種子。潛在地中。必發芽莖。今既掘",
    "X21n0371_001:0431a07": "露。則自損壞。又舊種雖復發露。若不永斷相續。則",
    "X21n0371_001:0431a08": "新熏種子。能與舊種互相資益。展轉生長。無有已",
    "X21n0371_001:0431a09": "時。故須誓不更造。又向由我執。妄分我人。所作之",
    "X21n0371_001:0431a10": "罪。無不損惱同體眾生。譬如一身之中。兩手互傷。",
    "X21n0371_001:0431a11": "自遭痛苦。今破&#x8657;妄我執。故代眾生普除眾罪。終",
    "X21n0371_001:0431a12": "不如獐獨跳也。又此罪性。但從&#x8657;妄顛倒心起。不",
    "X21n0371_001:0431a13": "在內外中間諸處。過去已滅。現在不住。未來未有。",
    "X21n0371_001:0431a14": "十方三世仔細推求。無有定實而可得者。如彼&#x7796;",
    "X21n0371_001:0431a15": "眼所見空華。華體本來惟是空寂。不達本空。增無",
    "X21n0371_001:0431a16": "明&#x7796;。念念觀知本性空寂。不復瞪目分別空華。則",
    "X21n0371_001:0431a17": "&#x7796;病漸除。華亦漸減。乃至目勞既息。華相自亡。故",
    "X21n0371_001:0431a18": "云速達心本。永滅罪根也。觀罪性空。名實相懺。名",
    "X21n0371_001:0431a19": "無生懺。亦名大莊嚴懺。即是唯心識觀．真如實觀。",
    "X21n0371_001:0431a20": "不可不知。[0431a20] △六明發勸請願。",
    "X21n0371_001:0431a21": "[0431a21] 次應復發勸請之願。願令十方一切菩薩。未成正覺",
    "X21n0371_001:0431a22": "者。願速成正覺。若已成正覺者。願常住在世。轉正法",
    "X21n0371_001:0431a23": "輪。不入涅槃。",
    "X21n0371_001:0431a24": "[0431a24] 勸請能滅魔障。故亦名悔。魔王波旬。於坐道場菩",
    "X21n0371_001:0431b01": "薩。每欲障令不得成道。於佛轉法輪時。每欲興心",
    "X21n0371_001:0431b02": "破壞。又每請佛速入涅槃。今勸請成道。勸久住世。",
    "X21n0371_001:0431b03": "勸轉法輪。即翻破彼三種惡也。觀心釋者。菩薩是",
    "X21n0371_001:0431b04": "自心諸善心所。魔是自心諸惡心所。今令諸善心",
    "X21n0371_001:0431b05": "所與無漏慧相應。名為速成正覺。念念恒無間斷。",
    "X21n0371_001:0431b06": "名為常住不滅。轉化餘心心所。名為轉正法輪。[0431b06] △",
    "X21n0371_001:0431b07": "七明發隨喜願。",
    "X21n0371_001:0431b08": "[0431b08] 次當復發隨喜之願。願我及一切眾生。畢竟永捨嫉",
    "X21n0371_001:0431b09": "&#x59AC;之心。於三世中一切剎土。所有修學一切功德及",
    "X21n0371_001:0431b10": "成就者。悉皆隨喜。",
    "X21n0371_001:0431b11": "[0431b11] 隨喜滅嫉&#x59AC;障。故亦名悔。一切諸佛。三乘聖眾。六",
    "X21n0371_001:0431b12": "道凡夫。並皆在我現前一念心中同一體性。本無",
    "X21n0371_001:0431b13": "彼此。由我執故。妄計自他而生嫉&#x59AC;。今悔此過。深",
    "X21n0371_001:0431b14": "于一切凡聖平等起隨喜心。則是攬法界善以為",
    "X21n0371_001:0431b15": "己善。其善乃大。豈必獨自運心動身口業以為善",
    "X21n0371_001:0431b16": "哉。現見他人&#x643A;燈。亦蒙其照。他人然香。亦被其熏。",
    "X21n0371_001:0431b17": "同體善根。分明若此。奈何癡障。不知承荷。反生嫉",
    "X21n0371_001:0431b18": "&#x59AC;耶。若能隨喜。則知諸佛菩薩所修善根。本與一",
    "X21n0371_001:0431b19": "切眾生共之。我原有分。非俟強求。故大佛頂經云。",
    "X21n0371_001:0431b20": "十方如來所有功德。悉與此人。常與諸佛同生一",
    "X21n0371_001:0431b21": "處。無量功德。如惡叉聚。同處熏修。永無分散。又經",
    "X21n0371_001:0431b22": "言。菩薩若知諸佛所有功德即是己功德者。是為",
    "X21n0371_001:0431b23": "奇特之法。又經言。與一切菩薩同一善根藏。又大",
    "X21n0371_001:0431b24": "乘止觀云。行者當知諸佛菩薩．二乘聖人．凡夫人",
    "X21n0371_001:0431c01": "天等所作功德。皆是己之功德。是故應當隨喜。噫。",
    "X21n0371_001:0431c02": "可以悟矣。[0431c02] △八明發迴向願。",
    "X21n0371_001:0431c03": "[0431c03] 次當復發迴向之願。願我所修一切功德。資益一切",
    "X21n0371_001:0431c04": "諸眾生等。同趣佛智。至涅槃城。",
    "X21n0371_001:0431c05": "[0431c05] 迴向能滅著三有障。故亦名悔。資益一切。即迴自",
    "X21n0371_001:0431c06": "向他。同趣佛智。即迴因向果。至涅槃城。即迴事向",
    "X21n0371_001:0431c07": "理也。迴事向理。名為直心。迴因向果。名為深心。迴",
    "X21n0371_001:0431c08": "自向他。名大乘心。直心顯斷德法身。深心成智德",
    "X21n0371_001:0431c09": "般若。大乘心成恩德解脫。全性起修。全修在性。始",
    "X21n0371_001:0431c10": "終不離秘密藏矣。[0431c10] △九明稱念名號。",
    "X21n0371_001:0431c11": "[0431c11] 如是發迴向願已。復往餘靜室。端坐一心。若稱誦。若",
    "X21n0371_001:0431c12": "默念我之名號。當減省睡眠。若惛蓋多者。應於道場",
    "X21n0371_001:0431c13": "室中旋遶誦念。",
    "X21n0371_001:0431c14": "[0431c14] 但令一心稱誦默念名號者。正為惡業多厚。不可",
    "X21n0371_001:0431c15": "即修禪定智慧也。然而若坐若旋一心稱念。即是",
    "X21n0371_001:0431c16": "真實禪定智慧方便。由我地藏萬德洪名。詮召果",
    "X21n0371_001:0431c17": "上真實功德。能與眾生作增上緣。令念念中滅罪",
    "X21n0371_001:0431c18": "除障故也。如法華及大佛頂經。皆云。持六十二億",
    "X21n0371_001:0431c19": "恒河沙諸法王子名號。與持觀世音一名功德。正",
    "X21n0371_001:0431c20": "等無異。又大乘十輪經云。假使有人。於其彌勒及",
    "X21n0371_001:0431c21": "妙吉祥并觀自在．普賢之類。於百劫中至心歸依。",
    "X21n0371_001:0431c22": "稱名念誦。禮拜供養。求諸所願。不如有人。於一食",
    "X21n0371_001:0431c23": "頃。至心歸依稱名念誦禮拜供養地藏菩薩。求諸",
    "X21n0371_001:0431c24": "所願。速得滿足。所以者何。如是大士。為欲成熟諸",
    "X21n0371_001:0432a01": "有情故。久修堅固大願大悲。勇猛精進。過諸菩薩。",
    "X21n0371_001:0432a02": "是故汝等應當供養。今以二意釋之。一者平等意",
    "X21n0371_001:0432a03": "趣。則六十二億所證法性。與一大士所證平等。百",
    "X21n0371_001:0432a04": "劫至心所契法性。與一食頃所契平等。二者差別",
    "X21n0371_001:0432a05": "意趣。則此土眾生。與六十二億大士所有因緣。不",
    "X21n0371_001:0432a06": "若觀音大士因緣最深。與觀世音大士所有因緣",
    "X21n0371_001:0432a07": "又不若地藏大士因緣更深也。又所稱之名。無論",
    "X21n0371_001:0432a08": "解與不解。本是一境三諦。能稱之念。無論達與不",
    "X21n0371_001:0432a09": "達。本即一心三觀。又所稱之名雖即三諦。而歷然",
    "X21n0371_001:0432a10": "分明。即不思議假。能稱之念雖即三觀。而覓不可",
    "X21n0371_001:0432a11": "得。即不思議空。能外無所。所外無能。雙忘雙照。即",
    "X21n0371_001:0432a12": "不思議中。又名因念有。念外無名。即是惟心識觀。",
    "X21n0371_001:0432a13": "能念所念當體絕待。不生不滅。常住一心。即是真",
    "X21n0371_001:0432a14": "如實觀。又一心即是禪定。稱念即是智慧。圓教名",
    "X21n0371_001:0432a15": "字位人。雖已解了能稱所稱無非法界。猶有無始",
    "X21n0371_001:0432a16": "事障力強。須藉洪名以為繫心之境。漸漸令除散",
    "X21n0371_001:0432a17": "昏二蓋。正所謂繫緣法界。一念法界者也。圓人受",
    "X21n0371_001:0432a18": "法。無法不圓。豈可藐視持名以為權淺行耶。初晝",
    "X21n0371_001:0432a19": "時佛事竟。[0432a19] △二略示夜時佛事。",
    "X21n0371_001:0432a20": "[0432a20] 次至夜分時。若有燈燭光明事者。亦應三時恭敬供",
    "X21n0371_001:0432a21": "養悔過發願。若不能辦光明事者。應當直在餘靜室",
    "X21n0371_001:0432a22": "中一心誦念。",
    "X21n0371_001:0432a23": "[0432a23] 能辦燈燭。則同日時行道。若不能辦。但令一心持",
    "X21n0371_001:0432a24": "名。大慈大悲。曲為乏助緣者開此易行方便也。初",
    "X21n0371_001:0432b01": "明懺儀竟。[0432b01] △二明懺期。",
    "X21n0371_001:0432b02": "[0432b02] 日日如是行懺悔法。勿令懈廢。若人宿世遠有善基。",
    "X21n0371_001:0432b03": "暫時遇惡因緣而造惡法。罪障輕微。其心猛利。意力",
    "X21n0371_001:0432b04": "強者。經七日後。即得清淨。除諸障礙。如是眾生等。業",
    "X21n0371_001:0432b05": "有厚薄。諸根利鈍。差別無量。或經二七日後而得清",
    "X21n0371_001:0432b06": "淨。或經三七日。乃至或經七七日後而得清淨。若過",
    "X21n0371_001:0432b07": "去現在。俱有增上種種重罪者。或經百日而得清淨。",
    "X21n0371_001:0432b08": "或經二百日。乃至或經千日而得清淨。若極鈍根。罪",
    "X21n0371_001:0432b09": "障最重者。但當能發勇猛之心。不顧惜身命想。常勤",
    "X21n0371_001:0432b10": "稱念。晝夜旋遶。減省睡眠。禮懺發願。樂修供養。不懈",
    "X21n0371_001:0432b11": "不廢。乃至失命。要不休退。如是精進。於千日中必獲",
    "X21n0371_001:0432b12": "清淨。",
    "X21n0371_001:0432b13": "[0432b13] 獨行則以得清淨相為期。若十人結制。晝夜六時。",
    "X21n0371_001:0432b14": "則一七．三七或七七等。亦無不可。高明者自能酌",
    "X21n0371_001:0432b15": "之。二正示懺悔法竟。[0432b15] △三明得清淨相三初明相",
    "X21n0371_001:0432b16": "依輪顯二明隨求&#x5C05;獲三明至心為因初中三初",
    "X21n0371_001:0432b17": "正明依輪二兼明餘相三簡非今初。",
    "X21n0371_001:0432b18": "[0432b18] 善男子。若欲得知清淨相者。始從修行過七日後。當",
    "X21n0371_001:0432b19": "應日日於晨朝旦。以第二輪相具安手中。頻三擲之。",
    "X21n0371_001:0432b20": "若身口意皆純善者。名得清淨。",
    "X21n0371_001:0432b21": "[0432b21] 不論大善小善。但三擲俱善無惡。即名清淨也。[0432b21] △",
    "X21n0371_001:0432b22": "二兼明餘相。",
    "X21n0371_001:0432b23": "[0432b23] 如是未來諸眾生等。能修行懺悔者。從先過去久遠",
    "X21n0371_001:0432b24": "以來。於佛法中。各曾習善。隨其所修何等功德。業有",
    "X21n0371_001:0432c01": "厚薄種種別異。是故彼等得清淨時。相亦不同。或有",
    "X21n0371_001:0432c02": "眾生。得三業純善時。即更得諸餘好相。或有眾生得",
    "X21n0371_001:0432c03": "三業善相時。於一日一夜中。復見光明遍滿其室。或",
    "X21n0371_001:0432c04": "聞殊特異好香氣。身意快然。或作善夢。夢見佛身來",
    "X21n0371_001:0432c05": "為作證。手摩其頭。歎言善哉。汝今清淨。我來證汝。或",
    "X21n0371_001:0432c06": "夢見菩薩身來為作證。或夢見佛形像放光而為作",
    "X21n0371_001:0432c07": "證。",
    "X21n0371_001:0432c08": "[0432c08] 正得清淨輪相。兼得種種感應。故是善根發現也。",
    "X21n0371_001:0432c09": "[0432c09] △三簡非。",
    "X21n0371_001:0432c10": "[0432c10] 若人未得三業善相。但先見聞如此諸事者。則為&#x8657;",
    "X21n0371_001:0432c11": "妄誑惑詐偽。非善相也。",
    "X21n0371_001:0432c12": "[0432c12] 輪相一法。乃地藏大士威神之所建立。依法而求。",
    "X21n0371_001:0432c13": "決無&#x8657;謬。既未獲清淨相。或先見光聞香。得奇好",
    "X21n0371_001:0432c14": "夢。總屬魔事。不可被其誑惑也。初明相依輪顯竟。",
    "X21n0371_001:0432c15": "[0432c15] △二明隨求&#x5C05;獲三初明得禪慧二明得離惱三",
    "X21n0371_001:0432c16": "明得淨戒初又二初明顯益二明冥益今初。",
    "X21n0371_001:0432c17": "[0432c17] 若人曾有出世善基。攝心猛利者。我於爾時。隨所應",
    "X21n0371_001:0432c18": "度而為現身。放大慈光。令彼安隱。離諸疑怖。或示神",
    "X21n0371_001:0432c19": "通種種變化。或復令彼自憶宿命所經之事所作善",
    "X21n0371_001:0432c20": "惡。或復隨其所樂為說種種深要之法。彼人即時於",
    "X21n0371_001:0432c21": "所向乘得決定信。或漸證獲沙門道果。",
    "X21n0371_001:0432c22": "[0432c22] △二明冥益。",
    "X21n0371_001:0432c23": "[0432c23] 復次。彼諸眾生。若雖未能見我化身轉變說法。但當",
    "X21n0371_001:0432c24": "學至心。使身口意得清淨相已。我亦護念。令彼眾生",
    "X21n0371_001:0433a01": "速得消滅種種障礙。天魔波旬。不來破壞。乃至九十",
    "X21n0371_001:0433a02": "五種外道邪師一切鬼神。亦不來亂。所有五蓋。展轉",
    "X21n0371_001:0433a03": "輕微。堪能修習諸禪智慧。",
    "X21n0371_001:0433a04": "[0433a04] 或宜顯應得益。或宜冥應得益。並由自善根力。並",
    "X21n0371_001:0433a05": "由菩薩知機妙智。苟能信此。則專心禮拜懺悔。復",
    "X21n0371_001:0433a06": "何疑哉。初明得禪慧竟。[0433a06] △二明得離惱。",
    "X21n0371_001:0433a07": "[0433a07] 復次。若未來世諸眾生等。雖不為求禪定智慧出要",
    "X21n0371_001:0433a08": "之道。但遭種種眾厄。貧窮困苦。憂惱逼迫者。亦應恭",
    "X21n0371_001:0433a09": "敬禮拜供養。悔所作惡。恒常發願。於一切時一切處。",
    "X21n0371_001:0433a10": "勤心稱誦我之名號。令其至誠。亦當速脫種種衰惱。",
    "X21n0371_001:0433a11": "捨此命已。生於善處。",
    "X21n0371_001:0433a12": "[0433a12] 縱不發心出世。亦令得世間益。所謂小草亦蒙潤",
    "X21n0371_001:0433a13": "澤也。若依權教。則是為闡提人說十善法。若依實",
    "X21n0371_001:0433a14": "義。則是循循善誘。究竟亦令漸入佛道矣。[0433a14] △三明",
    "X21n0371_001:0433a15": "得淨戒又二初明懺重得受二明無師得受今初。",
    "X21n0371_001:0433a16": "[0433a16] 復次。未來之時。若在家。若出家。諸眾生等。欲求受清",
    "X21n0371_001:0433a17": "淨妙戒。而先已作增上重罪。不得受者。亦當如上修",
    "X21n0371_001:0433a18": "懺悔法。令其至心。得身口意善相已。即應可受。",
    "X21n0371_001:0433a19": "[0433a19] 在家或破終身五戒中四重。或破一日一夜八戒",
    "X21n0371_001:0433a20": "中四重。或破菩薩戒中十重。出家或破沙彌及尼",
    "X21n0371_001:0433a21": "戒中四重。或破式叉摩那法中四重。或破比丘及",
    "X21n0371_001:0433a22": "尼戒中四重。並名邊罪。屬重難攝。故名增上重罪。",
    "X21n0371_001:0433a23": "若依律藏。不許懺悔。不得重受一切戒品。若依梵",
    "X21n0371_001:0433a24": "網。須以得見好相為期。今依此經。則以得清淨輪",
    "X21n0371_001:0433b01": "為期也。又七逆等。亦名增上重罪。雖梵網經。亦不",
    "X21n0371_001:0433b02": "許其受戒。若依此經。求得清淨輪相。即應可受。尤",
    "X21n0371_001:0433b03": "為格外洪慈。[0433b03] △二明無師得受又二初明菩薩三",
    "X21n0371_001:0433b04": "聚戒二明五眾木叉戒今初。",
    "X21n0371_001:0433b05": "[0433b05] 若彼眾生。欲習摩訶衍道。求受菩薩根本重戒。及願",
    "X21n0371_001:0433b06": "總受在家出家一切禁戒。所謂攝律儀戒。攝善法戒。",
    "X21n0371_001:0433b07": "攝化眾生戒。而不能得善好戒師。廣解菩薩法藏。先",
    "X21n0371_001:0433b08": "修行者。應當至心於道場內。恭敬供養。仰告十方諸",
    "X21n0371_001:0433b09": "佛菩薩。請為師證。一心立願。稱辯戒相。先說十根本",
    "X21n0371_001:0433b10": "重戒。次當總舉三種戒聚。自誓而受。此亦得戒。",
    "X21n0371_001:0433b11": "[0433b11] 摩訶衍。此云大乘。欲行大乘菩薩之道。須受菩薩",
    "X21n0371_001:0433b12": "三聚淨戒。即梵網十重四十八輕戒也。此菩薩戒。",
    "X21n0371_001:0433b13": "普通在家二眾。出家五眾。皆可受持。故名在家出",
    "X21n0371_001:0433b14": "家一切禁戒。若千里內有授戒師。理應從受。若無",
    "X21n0371_001:0433b15": "先解先修行者。便可自受。若先已作增上重罪。須",
    "X21n0371_001:0433b16": "求清淨輪相。方可誓受。若今生無增上重罪。便可",
    "X21n0371_001:0433b17": "於道場內。請佛菩薩以為師證。自誓得戒。此同地",
    "X21n0371_001:0433b18": "持．瓔珞二經。重在發菩提心。不同梵網。制令見好",
    "X21n0371_001:0433b19": "相也。[0433b19] △二明五眾木叉戒又二初明得二簡不得",
    "X21n0371_001:0433b20": "初又二初明年滿者得二眾戒二明年不滿者先",
    "X21n0371_001:0433b21": "得三小眾戒今初。",
    "X21n0371_001:0433b22": "[0433b22] 復次。未來世諸眾生等。欲求出家。及已出家。若不能",
    "X21n0371_001:0433b23": "得善好戒師及清淨僧眾。其心疑惑。不得如法受於",
    "X21n0371_001:0433b24": "禁戒者。但能學發無上道心。亦令身口意得清淨已。",
    "X21n0371_001:0433c01": "其未出家者。應當剃髮。被服法衣。如上立願。自誓而",
    "X21n0371_001:0433c02": "受菩薩律儀三種戒聚。則名具獲波羅提木叉出家",
    "X21n0371_001:0433c03": "之戒。名為比丘．比丘尼。即應推求聲聞律藏。及菩薩",
    "X21n0371_001:0433c04": "所習摩德勒伽藏。受持讀誦。觀察修行。",
    "X21n0371_001:0433c05": "[0433c05] 比丘．比丘尼戒。關係僧輪。至尊至貴。故雖無增上",
    "X21n0371_001:0433c06": "罪。亦須求得清淨輪相。方可承當。不同菩薩戒也。",
    "X21n0371_001:0433c07": "又設有如法戒師僧眾。而不從受。便自出家。則成",
    "X21n0371_001:0433c08": "盜法重難。今既僧輪久廢。誓續住持。故須學發無",
    "X21n0371_001:0433c09": "上道心。方堪感得清淨輪相。若依瑜伽論說。則像",
    "X21n0371_001:0433c10": "法既盡。便不復發無作律儀。彼是隨情。今乃隨智。",
    "X21n0371_001:0433c11": "無違妨也。摩德勒伽。此云智母。即是菩薩論藏。先",
    "X21n0371_001:0433c12": "求聲聞律藏。次及菩薩論藏。則所重可知矣。[0433c12] △二",
    "X21n0371_001:0433c13": "明年不滿者先得三小眾戒。",
    "X21n0371_001:0433c14": "[0433c14] 若雖出家。而其年未滿二十者。應當先誓願受菩薩",
    "X21n0371_001:0433c15": "十根本戒。及受沙彌．沙彌尼所有別戒。既受戒已。亦",
    "X21n0371_001:0433c16": "名沙彌．沙彌尼。即應親近供養給侍先舊出家學大",
    "X21n0371_001:0433c17": "乘心具受戒者。求為依止之師。請問教戒。修行威儀。",
    "X21n0371_001:0433c18": "如沙彌．沙彌尼法。",
    "X21n0371_001:0433c19": "[0433c19] 雖得清淨輪相。未滿二十。尚不許即承當比丘。足",
    "X21n0371_001:0433c20": "顯比丘戒之尊矣。先誓願受十根本戒。及受沙彌．",
    "X21n0371_001:0433c21": "沙彌尼別戒。可見受菩薩戒。仍得誓為沙彌。豈沙",
    "X21n0371_001:0433c22": "彌等。不得先受菩薩戒耶。問既有先舊大乘具受",
    "X21n0371_001:0433c23": "戒者。何不依之受戒。而乃自誓受耶。答。此有三意。",
    "X21n0371_001:0433c24": "一者或此先舊行頭陀行。不肯度人。二者或此先",
    "X21n0371_001:0434a01": "舊未滿十夏。未為和尚。三者或先求輪相時。未遇",
    "X21n0371_001:0434a02": "此人。得清淨後。乃遇見之。",
    "X21n0371_001:0434a03": "[0434a03] 若不能值如是之人。唯當親近菩薩所修摩德勒伽",
    "X21n0371_001:0434a04": "藏。讀誦思惟。觀察修行。應勤供養佛法僧寶。",
    "X21n0371_001:0434a05": "[0434a05] 未滿二十。未成比丘。故但許學菩薩論藏。未許推",
    "X21n0371_001:0434a06": "求聲聞律藏也。故知未受具人。輒先閱律。深為不",
    "X21n0371_001:0434a07": "可。已受具人。不學律藏。尤所不應。",
    "X21n0371_001:0434a08": "[0434a08] 若沙彌尼年已十八者。亦當自誓受毗尼藏中式叉",
    "X21n0371_001:0434a09": "摩那六戒之法。及遍學比丘尼一切戒聚。其年若滿",
    "X21n0371_001:0434a10": "二十時。乃可如上總受菩薩三種戒聚。",
    "X21n0371_001:0434a11": "[0434a11] 佛因女人根鈍。故沙彌尼年十八已。先令與其二",
    "X21n0371_001:0434a12": "年學戒。名為式叉摩那。此翻學戒女也。當其得清",
    "X21n0371_001:0434a13": "淨相已。誓願受菩薩十重及受沙彌尼戒。今年十",
    "X21n0371_001:0434a14": "八。則自加受式叉六戒。六戒在律藏中。不必預列。",
    "X21n0371_001:0434a15": "至年二十。乃受比丘尼戒。此比丘尼所有具戒。亦",
    "X21n0371_001:0434a16": "屬菩薩三聚戒攝。菩薩毗尼。猶如大海。悉攝一切",
    "X21n0371_001:0434a17": "諸毗尼故。須于菩薩戒中。自辨七眾差別。一一不",
    "X21n0371_001:0434a18": "得紊亂若此。",
    "X21n0371_001:0434a19": "[0434a19] 然後得名比丘．比丘尼。",
    "X21n0371_001:0434a20": "[0434a20] 此總結若男若女。設于年未滿二十時。先得清淨",
    "X21n0371_001:0434a21": "輪相。則男止名沙彌。女亦止名為沙彌尼。或名式",
    "X21n0371_001:0434a22": "叉摩那。至年二十。乃名比丘．比丘尼也。菩薩所示",
    "X21n0371_001:0434a23": "學戒法式。一遵律制如此。後之弘律學者。漠然不",
    "X21n0371_001:0434a24": "知。哀哉。哀哉。初明得竟。[0434a24] △二簡不得。",
    "X21n0371_001:0434b01": "[0434b01] 若彼眾生。雖學懺悔。不能至心。不獲善相者。設作受",
    "X21n0371_001:0434b02": "想。不名得戒。",
    "X21n0371_001:0434b03": "[0434b03] 五眾木叉。非依師僧如法受得。則須依于清淨輪",
    "X21n0371_001:0434b04": "相乃得。不同菩薩戒品。但依菩提心得也。二明隨",
    "X21n0371_001:0434b05": "求&#x5C05;獲竟。[0434b05] △三明至心為因二初問二答今初。",
    "X21n0371_001:0434b06": "[0434b06] 爾時。堅淨信菩薩摩訶薩問地藏菩薩摩訶薩言。所",
    "X21n0371_001:0434b07": "說至心者。差別有幾種。何等至心。能獲善相。",
    "X21n0371_001:0434b08": "[0434b08] △二答。",
    "X21n0371_001:0434b09": "[0434b09] 地藏菩薩摩訶薩言。善男子。我所說至心者。略有二",
    "X21n0371_001:0434b10": "種。何等為二。一者初始學習求願至心。二者攝意專",
    "X21n0371_001:0434b11": "精成就勇猛相應至心。得此第二至心者。能獲善相。",
    "X21n0371_001:0434b12": "此第二至心。復有下中上三種差別。何等為三。一者",
    "X21n0371_001:0434b13": "一心。所謂係想不亂。心住了了。二者勇猛心。所謂專",
    "X21n0371_001:0434b14": "求不懈。不顧身命。三者深心。所謂與法相應。究竟不",
    "X21n0371_001:0434b15": "退。若人修習此懺悔法。乃至不得下至心者。終不能",
    "X21n0371_001:0434b16": "獲清淨善相。是名說占第二輪法。",
    "X21n0371_001:0434b17": "[0434b17] 初始學習求願至心。未離散動。未伏障種。乃名字",
    "X21n0371_001:0434b18": "初心。故未能獲清淨輪相。第二種中下至心者。即",
    "X21n0371_001:0434b19": "是攝意專精。能得欲界細住。或是初隨喜品。或是",
    "X21n0371_001:0434b20": "名字後心。故亦可得清淨輪相。多是冥益。中至心",
    "X21n0371_001:0434b21": "者。即是成就勇猛。須在觀行後心。多分兼得諸餘",
    "X21n0371_001:0434b22": "好相。上至心者。即是相應至心。須在相似初心。能",
    "X21n0371_001:0434b23": "感菩薩現身說法。故得究竟不退也。然應之冥顯",
    "X21n0371_001:0434b24": "亦不須論。但必第三至心。方證不退。則前二種雖",
    "X21n0371_001:0434c01": "獲善相。急須修行禪定智慧。令與二觀相應可矣。",
    "X21n0371_001:0434c02": "不然。故業雖滅。新業還生。亦可懼也。二示第二輪",
    "X21n0371_001:0434c03": "相竟。[0434c03] △三示第三輪相三初正示輪相二詳示占",
    "X21n0371_001:0434c04": "法三勸修至心初中二初明相二明義今初。",
    "X21n0371_001:0434c05": "[0434c05] 善男子。若欲占察三世中受報差別者。當復刻木為",
    "X21n0371_001:0434c06": "六輪。於此六輪。以一二三。四五六。七八九。十十一十",
    "X21n0371_001:0434c07": "二。十三十四十五。十六十七十八等數。書字記之。一",
    "X21n0371_001:0434c08": "數主一面。各三面。令數次第不錯不亂。",
    "X21n0371_001:0434c09": "[0434c09] 輪各四面。今各書三數。則空一面不書。乃得有不",
    "X21n0371_001:0434c10": "現者也。以十八數次第書于六輪。不可錯亂。[0434c10] △二",
    "X21n0371_001:0434c11": "明義。",
    "X21n0371_001:0434c12": "[0434c12] 當知如此諸數。皆從一數而起。以一為本。如是數相",
    "X21n0371_001:0434c13": "者。顯示一切眾生六根之聚。皆從如來藏自性清淨",
    "X21n0371_001:0434c14": "心一實境界而起。依一實境界。以之為本。所謂依一",
    "X21n0371_001:0434c15": "實境界故。有彼無明。不了一法界。謬念思惟。現妄境",
    "X21n0371_001:0434c16": "界。分別取著。集業因緣。生眼耳鼻舌身意等六根。以",
    "X21n0371_001:0434c17": "依內六根故。對外色聲香味觸法等六塵。起眼耳鼻",
    "X21n0371_001:0434c18": "舌身意等六識。以依六識故。於色聲香味觸法中。起",
    "X21n0371_001:0434c19": "違想。順想。非違非順等想。生十八種受。",
    "X21n0371_001:0434c20": "[0434c20] 諸數皆從一數而起者。單一則不成數。一與一為",
    "X21n0371_001:0434c21": "二。二與一為三。三與一為四。四與一為五。乃至展",
    "X21n0371_001:0434c22": "轉無窮。無不從一起也。以一為本者。對一名二。而",
    "X21n0371_001:0434c23": "二之體。仍即是一。對二名三。而三之體。亦仍是一。",
    "X21n0371_001:0434c24": "對三名四。而四之體。亦仍是一。對四名五。而五之",
    "X21n0371_001:0435a01": "體。亦仍是一。乃至展轉無窮。無不當位各仍是一",
    "X21n0371_001:0435a02": "也。如來藏自性清淨心一實境界。以無二故。亦本",
    "X21n0371_001:0435a03": "非數。無明不了。謬念思惟。現妄境界。則成見相二",
    "X21n0371_001:0435a04": "分。譬如&#x63D1;目。妄&#x89A9;二月。所謂一與一為二。亦所謂",
    "X21n0371_001:0435a05": "無同異中。熾然成異也。謂二月妄。別立一月為真。",
    "X21n0371_001:0435a06": "所謂二與一為三。亦所謂異彼所異。因異立同也。",
    "X21n0371_001:0435a07": "真妄相對。既已成三。則必更立非真非妄。所謂三",
    "X21n0371_001:0435a08": "與一為四。亦所謂同異發明。因此復立無同無異",
    "X21n0371_001:0435a09": "也。謂四句可說皆妄。則必別立不可說句。所謂四",
    "X21n0371_001:0435a10": "與一為五。亦所謂如是擾亂。相待生勞也。從此遂",
    "X21n0371_001:0435a11": "至不可窮詰。何非從一而起乎。又只此無盡妄數。",
    "X21n0371_001:0435a12": "一一當位。體常是一。皆即如來藏自性清淨心一",
    "X21n0371_001:0435a13": "實境界以為其體。更無別體。故云以一為本也。然",
    "X21n0371_001:0435a14": "無生而妄見有生。則一為生之始。無成而妄見有",
    "X21n0371_001:0435a15": "成。則六為成之始。儒者不了。謬云。天一生水。地六",
    "X21n0371_001:0435a16": "成之。不知吾心一念妄動。故不覺從一有五。非心",
    "X21n0371_001:0435a17": "外果有天也。又由吾心一念妄靜與妄動合。故不",
    "X21n0371_001:0435a18": "覺遂成六根。非心外果有地也。何以言之。妄動者。",
    "X21n0371_001:0435a19": "即能分別之見分。所謂謬念思惟也。妄靜者。即所",
    "X21n0371_001:0435a20": "取著之相分。所謂現妄境界也。思惟為能生。境界",
    "X21n0371_001:0435a21": "為能成。一得五而成六生水。即為耳根。二得五而",
    "X21n0371_001:0435a22": "成七生火。即為舌根。三得五而成八生木。即為眼",
    "X21n0371_001:0435a23": "根。四得五而成九生金。即為鼻根。五得五而成十",
    "X21n0371_001:0435a24": "生土。即為身根。總攬五根五塵以為相分。即為意",
    "X21n0371_001:0435b01": "根。六根頓成。實無次第先後。但依妄想。約數說耳。",
    "X21n0371_001:0435b02": "根塵相對而起六識。識之見分。還熏心種。識之相",
    "X21n0371_001:0435b03": "分。還熏色種。種恒生現。現恒熏種。由其集業有善．",
    "X21n0371_001:0435b04": "不善．非善不善三類差別。所熏種子至成熟位。報",
    "X21n0371_001:0435b05": "得現行六塵境界。各各有違有順及非違順。違名",
    "X21n0371_001:0435b06": "苦受。酬不善因。順名樂受。酬彼善因。非違非順名",
    "X21n0371_001:0435b07": "為捨受。酬彼非善不善無記之因。今以六輪表示",
    "X21n0371_001:0435b08": "六根六塵六識。以十八數表十八受。並從迷于一",
    "X21n0371_001:0435b09": "實境界而起。則知心外無法。不墮邪因及無因論。",
    "X21n0371_001:0435b10": "又顯六根塵識及十八受。皆依一實境界。以之為",
    "X21n0371_001:0435b11": "本。則知全妄即真。可悟惟心及真如觀矣。此中依",
    "X21n0371_001:0435b12": "文。似是先有一實境界。次有無明。次有妄境。次因",
    "X21n0371_001:0435b13": "集業方有六根。依根取塵方有六識。實則語不頓",
    "X21n0371_001:0435b14": "彰。說有先後。非果有次第也。設爾。則六根六識未",
    "X21n0371_001:0435b15": "起之前先有無明。此無明當與何等心王相應耶。",
    "X21n0371_001:0435b16": "今謂八識及諸心數之性。名為一實境界。無始以",
    "X21n0371_001:0435b17": "來從未悟故。名為根本無明。此根本無明。秖是第",
    "X21n0371_001:0435b18": "七識相應之微細法執及我執耳。因此法執．我執。",
    "X21n0371_001:0435b19": "方于第八識體。頓現根身器界。由根境為緣。方發",
    "X21n0371_001:0435b20": "六識現行。而其六識種子。並是無始本具。非後方",
    "X21n0371_001:0435b21": "生也。初正示輪相竟。[0435b21] △二詳示占法二初明自占",
    "X21n0371_001:0435b22": "二明為他初中二初明占二明察初又二初總示",
    "X21n0371_001:0435b23": "占法二別示果報今初。",
    "X21n0371_001:0435b24": "[0435b24] 若未來世佛諸弟子。於三世中所受果報。欲決疑意",
    "X21n0371_001:0435c01": "者。應當三擲此第三輪相。占計合數。依數觀之。以定",
    "X21n0371_001:0435c02": "善惡。",
    "X21n0371_001:0435c03": "[0435c03] △二別示果報三初標徵二詳列三結指今初。",
    "X21n0371_001:0435c04": "[0435c04] 如是所觀三世果報善惡之相。有一百八十九種。何",
    "X21n0371_001:0435c05": "等為一百八十九種。",
    "X21n0371_001:0435c06": "[0435c06] 依輪三擲。總計共有一百八十九種差別。隨其所",
    "X21n0371_001:0435c07": "現一種數相。用決果報善惡也。[0435c07] △二詳列三初有",
    "X21n0371_001:0435c08": "百六十數明現世果報二有十一數明過去果報",
    "X21n0371_001:0435c09": "三有十八數明未來果報今初。",
    "X21n0371_001:0435c10": "[0435c10] 一者求上乘得不退。二者所求果現當證。三者求中",
    "X21n0371_001:0435c11": "乘得不退。四者求下乘得不退。五者求神通得成就。",
    "X21n0371_001:0435c12": "六者修四梵得成就(慈悲喜捨)。七者修世禪得成就(根本四禪)。",
    "X21n0371_001:0435c13": "八者所欲受得妙戒。九者所曾受得戒具。十者求上",
    "X21n0371_001:0435c14": "乘未住信。十一者求中乘未住信。十二者求下乘未",
    "X21n0371_001:0435c15": "住信。十三者所觀人為善友。十四者隨所聞是正法。",
    "X21n0371_001:0435c16": "十五者所觀人為惡友。十六者隨所聞非正教。十七",
    "X21n0371_001:0435c17": "者所觀人有實德。十八者所觀人無實德。十九者所",
    "X21n0371_001:0435c18": "觀義不錯謬。二十者所觀義是錯謬。二十一者有所",
    "X21n0371_001:0435c19": "誦不錯謬。二十二者有所誦是錯謬。二十三者所修",
    "X21n0371_001:0435c20": "行不錯謬。二十四者所見聞是善相。二十五者有所",
    "X21n0371_001:0435c21": "證為真實。二十六者有所學是錯謬。二十七者所見",
    "X21n0371_001:0435c22": "聞非善相。二十八者有所證非正法。二十九者有所",
    "X21n0371_001:0435c23": "獲邪神持。三十者所能說邪智辯。三十一者所玄知",
    "X21n0371_001:0435c24": "非人力(謂妖鬼通。非道眼也)。三十二者應先習觀智道。三十三",
    "X21n0371_001:0436a01": "者應先習禪定道。三十四者觀所學無障礙。三十五",
    "X21n0371_001:0436a02": "者觀所學是所宜。三十六者觀所學非所宜。三十七",
    "X21n0371_001:0436a03": "者觀所學是宿習。三十八者觀所學非宿習。三十九",
    "X21n0371_001:0436a04": "者觀所學善增長。四十者觀所學方便少。四十一者",
    "X21n0371_001:0436a05": "觀所學無進趣。四十二者所求果現未得。四十三者",
    "X21n0371_001:0436a06": "求出家當得去。四十四者求聞法得教示。四十五者",
    "X21n0371_001:0436a07": "求經卷得讀誦。四十六者觀所作是魔事。四十七者",
    "X21n0371_001:0436a08": "觀所作事成就。四十八者觀所作事不成。四十九者",
    "X21n0371_001:0436a09": "求大富財盈滿。五十者求官位當得獲。五十一者求",
    "X21n0371_001:0436a10": "壽命得延年。五十二者求世仙當得獲。五十三者觀",
    "X21n0371_001:0436a11": "學問多所達。五十四者觀學問少所達。五十五者求",
    "X21n0371_001:0436a12": "師友得如意。五十六者求弟子得如意。五十七者求",
    "X21n0371_001:0436a13": "父母得如意。五十八者求男女得如意。五十九者求",
    "X21n0371_001:0436a14": "妻妾得如意。六十者求同伴得如意。六十一者觀所",
    "X21n0371_001:0436a15": "慮得和合。六十二者所觀人心懷恚。六十三者求無",
    "X21n0371_001:0436a16": "恨得歡喜。六十四者求和合得如意。六十五者所觀",
    "X21n0371_001:0436a17": "人心歡喜。六十六者所思人得會見。六十七者所思",
    "X21n0371_001:0436a18": "人不復會。六十八者所請喚得來集。六十九者所憎",
    "X21n0371_001:0436a19": "惡得離之。七十者所愛敬得近之。七十一者觀欲聚",
    "X21n0371_001:0436a20": "得和集。七十二者觀欲聚不和集。七十三者所請喚",
    "X21n0371_001:0436a21": "不得來。七十四者所期人必當至。七十五者所期人",
    "X21n0371_001:0436a22": "住不來。七十六者所觀人得安吉。七十七者所觀人",
    "X21n0371_001:0436a23": "不安吉。七十八者所觀人已無身。七十九者所望見",
    "X21n0371_001:0436a24": "得&#x89A9;之。八十者所求覓得見之。八十一者求所聞得",
    "X21n0371_001:0436b01": "吉語。八十二者所求見不如意。八十三者觀所疑即",
    "X21n0371_001:0436b02": "為實。八十四者觀所疑為不實。八十五者所觀人不",
    "X21n0371_001:0436b03": "和合。八十六者求佛事當得獲。八十七者求供具當",
    "X21n0371_001:0436b04": "得獲。八十八者求資生得如意。八十九者求資生少",
    "X21n0371_001:0436b05": "得獲。九十者有所求皆當得。九十一者有所求皆不",
    "X21n0371_001:0436b06": "得。九十二者有所求少得獲。九十三者有所求得如",
    "X21n0371_001:0436b07": "意。九十四者有所求速當得。九十五者有所求久當",
    "X21n0371_001:0436b08": "得。九十六者有所求而損失。九十七者有所求得吉",
    "X21n0371_001:0436b09": "利。九十八者有所求而受苦。九十九者觀所失求當",
    "X21n0371_001:0436b10": "得。一百者觀所失求不得。一百一者觀所失自還得。",
    "X21n0371_001:0436b11": "一百二者求離厄得脫難。一百三者求離病得除愈。",
    "X21n0371_001:0436b12": "一百四者觀所去無障難。一百五者觀所去有障難。",
    "X21n0371_001:0436b13": "一百六者觀所住得安止。一百七者觀所住不得安。",
    "X21n0371_001:0436b14": "一百八者所向處得安快。一百九者所向處有厄難。",
    "X21n0371_001:0436b15": "一百一十者所向處為魔網。一百一十一者所向處",
    "X21n0371_001:0436b16": "難開化。一百一十二者所向處可開化。一百一十三",
    "X21n0371_001:0436b17": "者所向處自獲利。一百一十四者所遊路無惱害。一",
    "X21n0371_001:0436b18": "百一十五者所遊路有惱害。一百一十六者君民惡",
    "X21n0371_001:0436b19": "饑饉起。一百一十七者君民惡多疾疫。一百一十八",
    "X21n0371_001:0436b20": "者君民好國豐樂。一百一十九者君無道國災亂。一",
    "X21n0371_001:0436b21": "百二十者君修德災亂滅。一百二十一者君行惡國",
    "X21n0371_001:0436b22": "將破。一百二十二者君修善國還立。一百二十三者",
    "X21n0371_001:0436b23": "觀所避得度難。一百二十四者觀所避不脫難。一百",
    "X21n0371_001:0436b24": "二十五者所住處眾安隱。一百二十六者所住處有",
    "X21n0371_001:0436c01": "障難。一百二十七者所依聚眾不安。一百二十八者",
    "X21n0371_001:0436c02": "閑靜處無諸難。一百二十九者觀怪異無損害。一百",
    "X21n0371_001:0436c03": "三十者觀怪異有損害。一百三十一者觀怪異精進",
    "X21n0371_001:0436c04": "安。一百三十二者觀所夢無損害。一百三十三者觀",
    "X21n0371_001:0436c05": "所夢有損害。一百三十四者觀所夢精進安。一百三",
    "X21n0371_001:0436c06": "十五者觀所夢為吉利。一百三十六者觀障亂速得",
    "X21n0371_001:0436c07": "離。一百三十七者觀障難漸得離。一百三十八者觀",
    "X21n0371_001:0436c08": "障亂不得離。一百三十九者觀障亂一心除。一百四",
    "X21n0371_001:0436c09": "十者觀所難速得脫。一百四十一者觀所難久得脫。",
    "X21n0371_001:0436c10": "一百四十二者觀所難受衰惱。一百四十三者觀所",
    "X21n0371_001:0436c11": "難精進脫。一百四十四者觀所難命當盡。一百四十",
    "X21n0371_001:0436c12": "五者觀所患大不調。一百四十六者觀所患非人惱。",
    "X21n0371_001:0436c13": "一百四十七者觀所患合非人。一百四十八者觀所",
    "X21n0371_001:0436c14": "患可療治。一百四十九者觀所患難療治。一百五十",
    "X21n0371_001:0436c15": "者觀所患精進差。一百五十一者觀所患久長苦。一",
    "X21n0371_001:0436c16": "百五十二者觀所患自當差。一百五十三者觀所患",
    "X21n0371_001:0436c17": "向醫堪能治。一百五十四者觀所療是對治。一百五",
    "X21n0371_001:0436c18": "十五者所服藥當得力。一百五十六者觀所患得除",
    "X21n0371_001:0436c19": "愈。一百五十七者所向醫不能治。一百五十八者觀",
    "X21n0371_001:0436c20": "所療非對治。一百五十九者所服藥不得力。一百六",
    "X21n0371_001:0436c21": "十者觀所患命當盡。",
    "X21n0371_001:0436c22": "[0436c22] △二有十一數明過去果報。",
    "X21n0371_001:0436c23": "[0436c23] 一百六十一者從地獄道中來。一百六十二者從畜",
    "X21n0371_001:0436c24": "生道中來。一百六十三者從餓鬼道中來。一百六十",
    "X21n0371_001:0437a01": "四者從阿修羅道中來。一百六十五者從人道中而",
    "X21n0371_001:0437a02": "來。一百六十六者從天道中而來。一百六十七者從",
    "X21n0371_001:0437a03": "在家中而來。一百六十八者從出家中而來。一百六",
    "X21n0371_001:0437a04": "十九者曾值佛供養來。一百七十者曾親供養賢聖",
    "X21n0371_001:0437a05": "來。一百七十一者曾得聞深法來。",
    "X21n0371_001:0437a06": "[0437a06] △三有十八數明未來果報。",
    "X21n0371_001:0437a07": "[0437a07] 一百七十二者捨身已入地獄。一百七十三者捨身",
    "X21n0371_001:0437a08": "已作畜生。一百七十四者捨身已作餓鬼。一百七十",
    "X21n0371_001:0437a09": "五者捨身已作阿修羅。一百七十六者捨身已生人",
    "X21n0371_001:0437a10": "道。一百七十七者捨身已為人王。一百七十八者捨",
    "X21n0371_001:0437a11": "身已生天道。一百七十九者捨身已為天王。一百八",
    "X21n0371_001:0437a12": "十者捨身已聞深法。一百八十一者捨身已得出家。",
    "X21n0371_001:0437a13": "一百八十二者捨身已值聖僧。一百八十三者捨身",
    "X21n0371_001:0437a14": "已生兜率天。一百八十四者捨身已生淨佛國。一百",
    "X21n0371_001:0437a15": "八十五者捨身已尋見佛。一百八十六者捨身已住",
    "X21n0371_001:0437a16": "下乘。一百八十七者捨身已住中乘。一百八十八者",
    "X21n0371_001:0437a17": "捨身已獲果證。一百八十九者捨身已入上乘。",
    "X21n0371_001:0437a18": "[0437a18] 二詳列竟。[0437a18] △三結指。",
    "X21n0371_001:0437a19": "[0437a19] 善男子。是名一百八十九種善惡果報差別之相。",
    "X21n0371_001:0437a20": "[0437a20] 初明占竟。[0437a20] △二明察。",
    "X21n0371_001:0437a21": "[0437a21] 如此占法。隨心所觀主念之事。若數合與意相當者。",
    "X21n0371_001:0437a22": "無有乖錯。若其所擲所合之數。數與心所觀主念之",
    "X21n0371_001:0437a23": "事不相當者。謂不至心。名為&#x8657;謬。其有三擲而皆無",
    "X21n0371_001:0437a24": "所見者。此人則名已得無所有也。",
    "X21n0371_001:0437b01": "[0437b01] 但能至心。無不相當。有不相當。秖因不至心耳。問。",
    "X21n0371_001:0437b02": "若是已得無所有人。豈有疑惑而待占耶。答。俱解",
    "X21n0371_001:0437b03": "脫人。得無生智。則不待占。慧解脫人。但得盡智。設",
    "X21n0371_001:0437b04": "遇障緣。仍能暫退。故須占察也。如佛在世。有一羅",
    "X21n0371_001:0437b05": "漢將證頻退。至第七返。便自斷命而入涅槃。佛亦",
    "X21n0371_001:0437b06": "不能勸諭令止。故知三世果報。雖皆&#x8657;妄。&#x7796;苟未",
    "X21n0371_001:0437b07": "盡。空華歷然。執之則墮邪常。撥之則為斷見。悟之",
    "X21n0371_001:0437b08": "則緣生無性。無性緣生。當下皆即事事無礙法界",
    "X21n0371_001:0437b09": "矣。初明自占竟。[0437b09] △二明為他二初自欲觀他二受",
    "X21n0371_001:0437b10": "他求請今初。",
    "X21n0371_001:0437b11": "[0437b11] 復次。善男子。若自發意。觀於他人所受果報。事亦同爾。",
    "X21n0371_001:0437b12": "[0437b12] 一切父母親緣。師徒同學。若存若亡。欲知各各三",
    "X21n0371_001:0437b13": "世果報。皆可至心代為占察也。[0437b13] △二受他求請又",
    "X21n0371_001:0437b14": "二初明如法二明不應今初。",
    "X21n0371_001:0437b15": "[0437b15] 若有他人不能自占。而來求請欲使占者。應當籌量",
    "X21n0371_001:0437b16": "觀察自心。不貪世間。內意清淨。然後乃可如上歸敬",
    "X21n0371_001:0437b17": "修行供養。至心發願而為占察。",
    "X21n0371_001:0437b18": "[0437b18] △二明不應又二初斥其妨道二明其&#x8657;謬今初。",
    "X21n0371_001:0437b19": "[0437b19] 不應貪求世間名利。如行師道。以自妨亂。",
    "X21n0371_001:0437b20": "[0437b20] 如行師道。謂如世間卜相等師。行邪道也。邪人行",
    "X21n0371_001:0437b21": "正法。正法亦成邪故。[0437b21] △二明其&#x8657;謬。",
    "X21n0371_001:0437b22": "[0437b22] 若內心不清淨者。設令占察而不相當。但為&#x8657;謬耳。",
    "X21n0371_001:0437b23": "[0437b23] 既涉貪求。決無感應。大士所立妙法。斷不可假借",
    "X21n0371_001:0437b24": "也。二詳示占法竟。[0437b24] △三勸修至心。",
    "X21n0371_001:0437c01": "[0437c01] 復次。若未來世諸眾生等。一切所占。不獲吉善。所求",
    "X21n0371_001:0437c02": "不得。種種憂慮。逼惱怖懼時。應當晝夜常勤誦念我",
    "X21n0371_001:0437c03": "之名字。若能至心者。所占則吉。所求皆獲。現離衰惱。",
    "X21n0371_001:0437c04": "[0437c04] 占雖不吉。若能至心稱名。亦可轉禍為福也。准此",
    "X21n0371_001:0437c05": "則所占雖吉。若恣情放逸。不更修善。亦當不久還",
    "X21n0371_001:0437c06": "受衰惱矣。噫。不依一實境界修二種觀。證無生忍。",
    "X21n0371_001:0437c07": "寧免三世果報哉。初示占察法竟。"
}