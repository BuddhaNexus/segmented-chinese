{
    "T23n1435_025:0178a16": "十誦律卷第二十五(第四誦之五)",
    "T23n1435_025:0178a18": "後秦北印度三藏弗若多羅譯",
    "T23n1435_025:0178a19": "七法中皮革法第五",
    "T23n1435_025:0178a20": "[0178a20] 佛在舍衛城。爾時阿濕摩伽阿槃提國，有聚",
    "T23n1435_025:0178a21": "落名王薩婆。中有大富居士，財寶豐盈種",
    "T23n1435_025:0178a22": "種具足，唯少一事，無有兒息。從諸神祇：池神、",
    "T23n1435_025:0178a23": "家神、交道大神、滿賢大神、高賢大神、大自在天",
    "T23n1435_025:0178a24": "神、那羅延神、韋紐天神下至&#x9262;婆羅神，為有",
    "T23n1435_025:0178a25": "子故求請乞索而不能得。有子時到，居士婦",
    "T23n1435_025:0178a26": "乃覺有娠，利根女人有四不共智。何等四？",
    "T23n1435_025:0178a27": "一知男愛、二知男不愛、三知&#x59D9;娠時、四知",
    "T23n1435_025:0178a28": "所從得。婦自知有娠，語居士言：「我已有",
    "T23n1435_025:0178a29": "娠。」居士聞之，心歡喜踊躍，或當生男，好加",
    "T23n1435_025:0178b01": "供給洗浴淨潔，以香塗身隨時將息，令身安",
    "T23n1435_025:0178b02": "隱。若有所至，多人衛從莫令憂惱。九月已過",
    "T23n1435_025:0178b03": "娩身生男，耳有金環，是兒端正見者歡喜。",
    "T23n1435_025:0178b04": "居士聞之，心喜踊躍，集諸知相婆羅門相之，",
    "T23n1435_025:0178b05": "問言：「是兒德力何如？」諸婆羅門言：「居士！是兒",
    "T23n1435_025:0178b06": "實有福德威力。」居士言：「當為作字？」是時國法",
    "T23n1435_025:0178b07": "作二種字，若隨宿、若隨吉，諸人言：「居士！是兒",
    "T23n1435_025:0178b08": "何時生？」答言：「某日生。」是諸婆羅門算知，語言：",
    "T23n1435_025:0178b09": "「是兒沙門宿日生，即名沙門。」居士復集婆羅",
    "T23n1435_025:0178b10": "門及諸居士善知金寶相者，以兒耳示之：「是",
    "T23n1435_025:0178b11": "兒耳環價直幾許？」諸人言：「居士！是兒耳環，非",
    "T23n1435_025:0178b12": "世所作不易平價，意想平之，可直純金一",
    "T23n1435_025:0178b13": "億。」兒字沙門，耳環直一億，眾人即字為沙",
    "T23n1435_025:0178b14": "門億耳，眾人當識。是居士令五種養母養視。",
    "T23n1435_025:0178b15": "何等五？一者治身母、二者除垢母、三者乳母、",
    "T23n1435_025:0178b16": "四者吉母、五者戲笑母。云何治身母？為是兒",
    "T23n1435_025:0178b17": "治頭手足耳鼻諸指，是名治身母。云何除垢",
    "T23n1435_025:0178b18": "母？時時為兒洗浴浣濯，是名除垢母。云何",
    "T23n1435_025:0178b19": "乳母？時時飲食乳養，是名乳母。云何吉母？是",
    "T23n1435_025:0178b20": "兒行時執孔雀拂，持三股叉侍衛擁護，是名",
    "T23n1435_025:0178b21": "吉母。云何戲笑母？為兒作機關木人、象馬車",
    "T23n1435_025:0178b22": "乘、弓箭種種戲具，隨時娛樂之，是名戲笑母。",
    "T23n1435_025:0178b23": "是兒福德威力，而疾長大，便教書數算印，善",
    "T23n1435_025:0178b24": "知諸物價相貴賤。是王薩薄聚落，是四方商",
    "T23n1435_025:0178b25": "客所聚集處，時四方商客來詣聚落，問言：「是",
    "T23n1435_025:0178b26": "中阿誰善好有德、可寄可信、示我利害？」諸人",
    "T23n1435_025:0178b27": "示沙門億耳，善好有德、可寄可信、善別利害，",
    "T23n1435_025:0178b28": "是諸商客即詣沙門億耳託為主人。沙門億",
    "T23n1435_025:0178b29": "耳問諸商客：「從何處來？」答言：「從某方某國",
    "T23n1435_025:0178c01": "來。」即問：「彼方國中有何好惡？」商客具答好惡",
    "T23n1435_025:0178c02": "之事。是時復有諸商客海中來者，至王薩薄",
    "T23n1435_025:0178c03": "聚落，問言：「是中阿誰善好有德、可寄可信、示",
    "T23n1435_025:0178c04": "我利害？」諸人示沙門億耳，善好有德、可寄可",
    "T23n1435_025:0178c05": "信、善別利害，是諸商客即託為主人。沙門億",
    "T23n1435_025:0178c06": "耳問諸商客：「從何處來？」答言：「大海中來。」問：「大",
    "T23n1435_025:0178c07": "海中有何好惡？」商客具答海中諸事：「大海中",
    "T23n1435_025:0178c08": "有波怖、龜怖、提迷魚怖、提迷耆羅魚怖、失收",
    "T23n1435_025:0178c09": "摩羅魚怖、迴波怖、水覆山怖、黑風怖、惡龍處",
    "T23n1435_025:0178c10": "怖、惡羅剎怖。億耳！百千人去，時一得還。若得",
    "T23n1435_025:0178c11": "來還，種種珍寶布施作福，七世不盡何況己",
    "T23n1435_025:0178c12": "身？」是諸商客，見是沙門億耳有大威力，如是",
    "T23n1435_025:0178c13": "思惟：「若作薩薄共多人入海，必安隱來出。」諸",
    "T23n1435_025:0178c14": "人言：「沙門億耳！汝何以不入大海？」答言：「我入",
    "T23n1435_025:0178c15": "大海作何等？是中多諸恐怖，百千人去，時一",
    "T23n1435_025:0178c16": "得還。」是諸商客激厲言：「何等人仰他活命，乃",
    "T23n1435_025:0178c17": "至婬女仰他活命？若人求作布施福德，是事",
    "T23n1435_025:0178c18": "善好。」諸商客如是激厲，沙門億耳信受欲去，",
    "T23n1435_025:0178c19": "到父母所辭欲入海。時父母說諸怖事，欲令",
    "T23n1435_025:0178c20": "變悔以制留之：「人為財故入大海，我家中多",
    "T23n1435_025:0178c21": "諸寶物，汝用布施作福，七世不盡，何為入海？」",
    "T23n1435_025:0178c22": "時不隨父母語，父母語諸貴人：「佐我留億耳。」",
    "T23n1435_025:0178c23": "時諸大官、長者、居士、億財主、大富薩薄，如是",
    "T23n1435_025:0178c24": "貴人留之不隨。父母知其意正，則聽令去。於",
    "T23n1435_025:0178c25": "是乘象振鈴，遍告聚落令言：「沙門億耳欲入",
    "T23n1435_025:0178c26": "大海，我作薩薄誰欲共去？」是人福德，五百商",
    "T23n1435_025:0178c27": "人皆悉樂從。彼國土法，作薩薄者，要出二",
    "T23n1435_025:0178c28": "十萬金錢，十萬辦舡、十萬辦資糧。莊嚴竟",
    "T23n1435_025:0178c29": "已，下舡著水中，以七枚繩繫，日日唱言：「誰能",
    "T23n1435_025:0179a01": "捨父母、兄弟、姊妹、妻子、閻浮提種種樂，及捨",
    "T23n1435_025:0179a02": "樂壽。誰欲得金銀、摩尼、琉璃，種種寶物七世",
    "T23n1435_025:0179a03": "隨用布施作福者，共入大海？」如是日日唱，日",
    "T23n1435_025:0179a04": "斷一繩，如是斷六繩，殘第七繩待伊勒風(晉言",
    "T23n1435_025:0179a05": "「好隨風」)。既得伊勒風，斷第七繩，舡疾勝箭，是薩",
    "T23n1435_025:0179a06": "薄福德威力。是舡疾到寶渚，&#x52C5;語諸商客",
    "T23n1435_025:0179a07": "言：「取諸寶物載使滿舡，莫令大重。」取寶物竟",
    "T23n1435_025:0179a08": "得伊勒風，是時舡去疾勝于箭，還閻浮提。",
    "T23n1435_025:0179a09": "向王薩薄聚落，有二道：水道、陸道。沙門億耳",
    "T23n1435_025:0179a10": "語諸商人：「何道去？」諸人言：「陸道去。」時有空澤，",
    "T23n1435_025:0179a11": "是中夜住，語諸商人：「我曾聞賊來劫諸商",
    "T23n1435_025:0179a12": "客，若前殺薩薄，則諸商客無所成辦。若不殺",
    "T23n1435_025:0179a13": "薩薄，則以錢物力、若自身力、若以他力，必能",
    "T23n1435_025:0179a14": "得賊。我當餘處宿去，時當喚我。」諸人言：「爾。」億",
    "T23n1435_025:0179a15": "耳驅驢別處宿，是諸商客夜半發去，人人",
    "T23n1435_025:0179a16": "相覺，竟不喚億耳。後夜大風雨墮，億耳覺喚",
    "T23n1435_025:0179a17": "諸商客，商客無人應者，億耳如是思惟：「奈",
    "T23n1435_025:0179a18": "何諸人棄我去耶？」即逐去。是道多沙土，風",
    "T23n1435_025:0179a19": "雨流漫路無遺跡，仰驢嗅跡而前。[0179a19] 億耳飢",
    "T23n1435_025:0179a20": "極前行，見有一城嚴好淨潔，如是思惟：「念",
    "T23n1435_025:0179a21": "想得食立於城門。」隨念失聲唱言：「食！食！」時無",
    "T23n1435_025:0179a22": "數百千萬餓鬼來出，皆言：「何等食？阿誰與？」億",
    "T23n1435_025:0179a23": "耳言：「無食，我行飢極念想得食，因出此言。我",
    "T23n1435_025:0179a24": "無食也，如是思惟：『我當城邊得食。』是故唱言",
    "T23n1435_025:0179a25": "食耳。」諸餓鬼言：「此是餓鬼城，我百千萬歲今",
    "T23n1435_025:0179a26": "日乃聞唱食聲。我等以不布施慳心多故，墮",
    "T23n1435_025:0179a27": "餓鬼中。汝欲那去？」億耳言：「欲至王薩薄聚落。」",
    "T23n1435_025:0179a28": "鬼言：「從是道去。」[0179a28] 於是前行，復見一城，如是復",
    "T23n1435_025:0179a29": "念：「前城不得食，今或能得水。」即到門立唱言：",
    "T23n1435_025:0179b01": "「水！水！」時無數百千餓鬼來出，皆言：「何等水？阿",
    "T23n1435_025:0179b02": "誰與？」億耳言：「無水，我渴極念想得水，因出是",
    "T23n1435_025:0179b03": "聲。我無水也，如是思惟：『我當城邊得水。』是故",
    "T23n1435_025:0179b04": "唱言水耳。」餓鬼言：「此是餓鬼城，百千萬歲今",
    "T23n1435_025:0179b05": "日乃聞水聲。我等以不布施慳心多故，墮餓",
    "T23n1435_025:0179b06": "鬼中。汝欲那去？」億耳言：「欲至王薩薄聚落。」鬼",
    "T23n1435_025:0179b07": "言：「從是道去。」[0179b07] 前行不久，復見樹，名婆羅，夜",
    "T23n1435_025:0179b08": "於下宿，搖樹落葉，細者自食、&#x9E81;者與驢。如是",
    "T23n1435_025:0179b09": "日暮至夜，是中即有床出，男出女出，顏貌端",
    "T23n1435_025:0179b10": "正著天寶冠，共相娛樂。沙門億耳作是思惟：",
    "T23n1435_025:0179b11": "「我不應爾看他私事。」時夜過晝來，即時床滅",
    "T23n1435_025:0179b12": "女滅，有群狗來噉，是男子肉盡骨在。億耳念",
    "T23n1435_025:0179b13": "言：「我悔不問是人，先作何行今得此報，夜善",
    "T23n1435_025:0179b14": "晝惡？我當住待問之。」至夜更有好床，男出",
    "T23n1435_025:0179b15": "女出顏貌端正，著珠寶天冠共相娛樂。億耳",
    "T23n1435_025:0179b16": "即往問男：「汝作何行今得是報，夜善晝惡？」男",
    "T23n1435_025:0179b17": "言：「汝何用問為？」億耳言：「意欲知之。」男言：「汝",
    "T23n1435_025:0179b18": "識阿濕摩伽阿槃地國中王薩薄聚落不？」億",
    "T23n1435_025:0179b19": "耳言：「識。」男言：「我是某甲屠兒，有長老迦旃延，",
    "T23n1435_025:0179b20": "常出入我家，我常供給飲食衣被湯藥。億耳！",
    "T23n1435_025:0179b21": "彼常語我言：『莫作惡行，後得大苦。』我時答言：",
    "T23n1435_025:0179b22": "『先世以來以此為業，今若不作那得自活？』時",
    "T23n1435_025:0179b23": "迦旃延復語我言：『汝作此惡，晝多夜多？』我言：",
    "T23n1435_025:0179b24": "『晝多。』即語我言：『汝夜受五戒可獲微善。』我即",
    "T23n1435_025:0179b25": "從受，今得此報，夜善晝惡皆由作行，悔恨何",
    "T23n1435_025:0179b26": "益？」男問億耳：「汝欲那去？」答言：「至王薩薄聚落。」",
    "T23n1435_025:0179b27": "男言：「從是道去。」億耳便去。[0179b27] 前行不久復見一",
    "T23n1435_025:0179b28": "樹，名波羅，住下止宿，搖樹落葉，細者自食、",
    "T23n1435_025:0179b29": "&#x9E81;者與驢。時夜過晝來，是處復有床出，男",
    "T23n1435_025:0179c01": "出女出顏貌端正，著珠寶天冠共相娛樂。億",
    "T23n1435_025:0179c02": "耳即念：「我不應住此觀他私事。」如是至暮床",
    "T23n1435_025:0179c03": "滅女滅，百足蟲出噉是男子，肉盡骨在。億耳",
    "T23n1435_025:0179c04": "念言：「我悔不問：『汝作何行今得此報，晝善夜",
    "T23n1435_025:0179c05": "惡？』當住待問。」夜過晝來復有床出，男出女",
    "T23n1435_025:0179c06": "出顏貌端正，著珠寶天冠共相娛樂。億耳往",
    "T23n1435_025:0179c07": "問男子：「汝作何行今獲此報，晝善夜惡？」男",
    "T23n1435_025:0179c08": "言：「汝何用問為？」億耳言：「意欲知之。」男言：「汝",
    "T23n1435_025:0179c09": "識阿濕摩伽阿槃地國中王薩薄聚落不？」答",
    "T23n1435_025:0179c10": "言：「識。」「是中某甲男子婬犯他婦，有長老迦旃",
    "T23n1435_025:0179c11": "延出入我家，我家常供給飲食衣被湯藥。",
    "T23n1435_025:0179c12": "億耳！爾時彼教我言：『莫作惡行，後得苦報。』我",
    "T23n1435_025:0179c13": "答言：『不能自抑，當可如何？』復語我言：『汝於此",
    "T23n1435_025:0179c14": "事何時偏多？』我言：『夜多。』時迦旃延即語我言：",
    "T23n1435_025:0179c15": "『受晝五戒可獲微善。』我用其言，受晝五戒，故",
    "T23n1435_025:0179c16": "獲斯報，晝善夜惡。悔恨先行無所復益。」男問",
    "T23n1435_025:0179c17": "億耳：「汝欲那去？」答言：「欲至王薩薄聚落。」男",
    "T23n1435_025:0179c18": "言：「從是道去。」[0179c18] 前行復見林樹池水清淨，億",
    "T23n1435_025:0179c19": "耳於中洗浴飲驢。是池邊有堂，眾寶莊嚴，億",
    "T23n1435_025:0179c20": "耳仰視見堂，即作是念：「我飢渴欲死，當何所",
    "T23n1435_025:0179c21": "在？」即便上堂，誦佛經偈：",
    "T23n1435_025:0179c22": "「飢為第一病，  行為第一苦；",
    "T23n1435_025:0179c23": " 如是知法寶，  涅槃第一樂。」",
    "T23n1435_025:0179c24": "[0179c24] 上堂見女人坐象牙床，床&#x811A;繫二餓鬼，是女",
    "T23n1435_025:0179c25": "識億耳字，問訊沙門億耳：「道路不極、不渴、不",
    "T23n1435_025:0179c26": "飢耶？」億耳自念：「是女人生不見我，乃識我字，",
    "T23n1435_025:0179c27": "何以得爾？」女即喚億耳坐，共相問訊，語女言：",
    "T23n1435_025:0179c28": "「貴女！乞我食。」女言：「相與。汝但莫與是二餓鬼。」",
    "T23n1435_025:0179c29": "億耳言：「貴女！今我飢急何能與鬼？」女即與水",
    "T23n1435_025:0180a01": "洗手與食，是女欲令億耳知此因緣故，小出",
    "T23n1435_025:0180a02": "堂外。時二餓鬼伸手語沙門億耳：「乞我一口、",
    "T23n1435_025:0180a03": "乞我半口，我腹中飢如火燒。」沙門億耳，先好",
    "T23n1435_025:0180a04": "布施憐愍眾生，作是思惟：「我飢急辛苦，是餓",
    "T23n1435_025:0180a05": "鬼那得不苦！」各各與一口，是二餓鬼著食口",
    "T23n1435_025:0180a06": "中，是食變成膿血，少多咽還吐出，滿堂臭惡。",
    "T23n1435_025:0180a07": "女人還入見，臭處滿堂。女言：「我語汝莫與，何",
    "T23n1435_025:0180a08": "以與之？」億耳言：「姊妹！我不知是事故與。」女即",
    "T23n1435_025:0180a09": "除吐掃灑燒香，還坐本處。億耳語：「姊妹！更與",
    "T23n1435_025:0180a10": "我食。」女言：「我不惜食，設與汝者恐更與鬼，是",
    "T23n1435_025:0180a11": "事不可。」億耳言：「姊妹！我先不知故與，今不復",
    "T23n1435_025:0180a12": "爾。」是女即以水洗手與億耳食。是時更有一",
    "T23n1435_025:0180a13": "女來語：「貴女！與我食。」女言：「食汝常食。」作是語",
    "T23n1435_025:0180a14": "已，即有三錡鑊爨火湯沸，是女脫衣著一",
    "T23n1435_025:0180a15": "面入鑊中，皮肉爛盡唯有骨鎖，冷風來吹，",
    "T23n1435_025:0180a16": "即得出鑊還活，著衣噉其爛肉，噉已而去。億",
    "T23n1435_025:0180a17": "耳故食，更有女來言：「貴女！與我食。」女言：「食汝",
    "T23n1435_025:0180a18": "常食。」作是語竟，女變成羖羊噉草。沙門億耳",
    "T23n1435_025:0180a19": "如是思惟：「自疑我或人中死生此餓鬼國耶？」",
    "T23n1435_025:0180a20": "即語貴女：「是何等事？」女言：「何用問為？」億耳言：",
    "T23n1435_025:0180a21": "「意欲得知。」女言：「汝識阿濕摩伽阿槃地，國中",
    "T23n1435_025:0180a22": "王薩薄聚落不？」億耳言：「識。」「是一鬼繫我頭邊",
    "T23n1435_025:0180a23": "床&#x811A;者，是我夫某甲居士。繫我&#x811A;邊床&#x811A;者，",
    "T23n1435_025:0180a24": "是我兒。有長老迦旃延出入我舍，受我衣服",
    "T23n1435_025:0180a25": "湯藥供養。是二人瞋我言：『我作財辛苦，而持",
    "T23n1435_025:0180a26": "與他，汝空自疲勞，後世當得膿血之報。』以是",
    "T23n1435_025:0180a27": "慳貪不&#x6199;布施墮餓鬼中，是惡口業報故，與",
    "T23n1435_025:0180a28": "食變為膿血。」億耳言：「是女何以自噉肉？」女言：",
    "T23n1435_025:0180a29": "「是女我兒婦，以物與舉，或自噉若與人。我問",
    "T23n1435_025:0180b01": "時如是言：『我不噉不與他，若自噉、若與他者，",
    "T23n1435_025:0180b02": "我當自噉肉。』是故今自噉肉。」「是第二女復作",
    "T23n1435_025:0180b03": "何等，變作羖羊噉草？」貴女言：「是我婢，我使舂",
    "T23n1435_025:0180b04": "磨，或自噉、或與他。若問時言：『我不自噉、不與",
    "T23n1435_025:0180b05": "他，若自噉、若與他者，我後世當作羊噉草。』以",
    "T23n1435_025:0180b06": "是因緣今作羊噉草。」億耳言：「汝作何行？」女",
    "T23n1435_025:0180b07": "言：「我有少罪，我是中不久住，我此間死，當生",
    "T23n1435_025:0180b08": "四天王天中。汝能少為我不？」億耳言：「何等事？」",
    "T23n1435_025:0180b09": "女言：「王薩薄聚落中我有女，未知修善，汝還",
    "T23n1435_025:0180b10": "至彼，為我語是女某甲：『我見汝父母兄兄婦",
    "T23n1435_025:0180b11": "婢，唯汝母獨受福，餘者受罪。汝母因我語汝，",
    "T23n1435_025:0180b12": "莫作惡事，後世多受苦報。汝若不信汝母言，",
    "T23n1435_025:0180b13": "是處有藏，大有錢財，取為我作福供養僧，亦",
    "T23n1435_025:0180b14": "供養長老迦旃延，殘餘可以自活。』」作是語已問",
    "T23n1435_025:0180b15": "億耳言：「汝欲去耶？」答言：「欲去。」女言：「汝瞑眼。」",
    "T23n1435_025:0180b16": "即如其言便瞑眼，須臾之頃，便於王薩薄聚",
    "T23n1435_025:0180b17": "落不遠置之。[0180b17] 是諸商客先到聚落者，諸人問",
    "T23n1435_025:0180b18": "之：「何以不見沙門億耳。」諸商客言：「大海中",
    "T23n1435_025:0180b19": "失。」是時聚落諸人聞其失億耳，舉邑啼哭如",
    "T23n1435_025:0180b20": "喪父母。億耳問之：「何以如此？」諸人言：「沙門億",
    "T23n1435_025:0180b21": "耳大海中失，以其失故啼哭相吊。」億耳即作",
    "T23n1435_025:0180b22": "是念：「我死消息聞是聚落如是憂憒，若今見",
    "T23n1435_025:0180b23": "我必復擾動，何須復歸？彼貴女囑我語其女，",
    "T23n1435_025:0180b24": "當為至彼。」億耳漸到女舍，共相問訊，語其女",
    "T23n1435_025:0180b25": "言：「某甲知不？我見汝父母、兄、兄婦、婢盡在餓",
    "T23n1435_025:0180b26": "鬼中。唯汝母獨受福，餘者受苦。汝母語汝：",
    "T23n1435_025:0180b27": "『莫作惡事，後受苦報。』」女言：「咄！男子，汝癡人、汝",
    "T23n1435_025:0180b28": "狂人，我父母布施作福德，死必生天，何以故",
    "T23n1435_025:0180b29": "在餓鬼中？」億耳即語女言：「汝母言：『某處有藏，",
    "T23n1435_025:0180c01": "廣大錢物在中，為我作福，供養僧及長老迦",
    "T23n1435_025:0180c02": "旃延，殘餘自活。』」是女聞已便至藏所，發取大",
    "T23n1435_025:0180c03": "得錢財，得以生信，如其母&#x52C5;，即以供養眾僧。",
    "T23n1435_025:0180c04": "是沙門億耳，先世供養佛種善根利根近見",
    "T23n1435_025:0180c05": "諦，以是因緣力，能得今世無漏智。是人為善",
    "T23n1435_025:0180c06": "根力所追，便自思惟：「愁憂我用歸家為？當往",
    "T23n1435_025:0180c07": "大迦旃延所。」即往到已，頭面禮竟一面坐。沙",
    "T23n1435_025:0180c08": "門億耳心厭本事怖畏世間，長老迦旃延隨順",
    "T23n1435_025:0180c09": "其意而為說法，即於座上得諸法清淨無垢",
    "T23n1435_025:0180c10": "法眼，是人見法得法知法淨法，度疑悔不信",
    "T23n1435_025:0180c11": "他、不隨他，立道果中得無所畏。從坐起頭面",
    "T23n1435_025:0180c12": "禮長老迦旃延足白言：「大德！我歸依佛、歸依",
    "T23n1435_025:0180c13": "法、歸依僧，我作優婆塞。憶念我，從今盡壽不",
    "T23n1435_025:0180c14": "殺生，心信清淨。大德！我欲善勝法中出家受",
    "T23n1435_025:0180c15": "具足戒作比丘，欲善勝法中行道。」迦旃延言：",
    "T23n1435_025:0180c16": "「沙門億耳，父母聽汝出家不？」答言：「大德！我父",
    "T23n1435_025:0180c17": "母未聽。」迦旃延言：「我曹法，父母不聽，不得出",
    "T23n1435_025:0180c18": "家受具足戒。」億耳言：「大德！我自求是事，若父",
    "T23n1435_025:0180c19": "母聽，當來出家受具足戒。」迦旃延言：「汝宜知",
    "T23n1435_025:0180c20": "是時。」億耳頭面禮長老迦旃延足即便歸家，",
    "T23n1435_025:0180c21": "見父母禮拜問訊。億耳父母先愁苦故失明，",
    "T23n1435_025:0180c22": "聞億耳從大海中安隱還歸，悲喜淚出眼還得",
    "T23n1435_025:0180c23": "明。億耳住過五六日已，白父母言：「聽我善勝",
    "T23n1435_025:0180c24": "法中出家。」父母言：「億耳！我唯有汝，本至心求",
    "T23n1435_025:0180c25": "願得汝。汝不用我語入大海，得汝死消息，愁",
    "T23n1435_025:0180c26": "憂故眼盲。汝今大海中安隱來還，我大歡喜",
    "T23n1435_025:0180c27": "眼得開視，汝今便為更生。汝受我語，則為供",
    "T23n1435_025:0180c28": "養我曹。我曹壽命不過幾時，若能畢我等壽",
    "T23n1435_025:0180c29": "不出家者，我死不恨。」億耳答言：「諾。」供養滿十",
    "T23n1435_025:0181a01": "二年，終父母壽，如偈說：",
    "T23n1435_025:0181a02": "「生者有死，  高者亦墮；  一切皆盡，",
    "T23n1435_025:0181a03": " 無有常者。」",
    "T23n1435_025:0181a04": "[0181a04] 億耳澡浴，到長老迦旃延所，頭面禮足一面",
    "T23n1435_025:0181a05": "坐。「大德！我今得正法信，欲佛法中出家修梵",
    "T23n1435_025:0181a06": "行。」長老迦旃延即與億耳出家。是時阿濕摩",
    "T23n1435_025:0181a07": "伽阿槃地國土少比丘，十眾難得，是沙彌夏",
    "T23n1435_025:0181a08": "安居過自恣竟。長老迦旃延共住弟子近住",
    "T23n1435_025:0181a09": "弟子，諸方來見師問訊，爾時比丘滿十眾，是",
    "T23n1435_025:0181a10": "時與億耳受具足戒。時諸比丘欲遊行東方",
    "T23n1435_025:0181a11": "國，到佛所見佛供養。億耳問諸比丘：「長老那",
    "T23n1435_025:0181a12": "去？」諸人言：「欲至舍衛國見佛世尊親近禮拜。」",
    "T23n1435_025:0181a13": "億耳言：「我亦欲去。」諸人言：「隨意。」億耳言：「小待，",
    "T23n1435_025:0181a14": "我辭和尚。」億耳向長老迦旃延所，頭面禮足",
    "T23n1435_025:0181a15": "一面坐如是言：「大德和尚，我今安居竟，欲",
    "T23n1435_025:0181a16": "遊行東方國土，見佛世尊親近禮拜，願聽我",
    "T23n1435_025:0181a17": "去。」迦旃延言：「欲往隨意，汝當代我頭面禮佛",
    "T23n1435_025:0181a18": "足問訊：『少病少惱、起居輕利、安樂住不？』及餘",
    "T23n1435_025:0181a19": "比丘如是問訊：『長老摩訶迦旃延是我和尚，",
    "T23n1435_025:0181a20": "阿濕摩伽阿槃地國土中，舊比丘摩摩帝、帝帝",
    "T23n1435_025:0181a21": "陀羅濟度我。』是長老頭面禮佛足問訊：『少病",
    "T23n1435_025:0181a22": "少惱、起居輕利、安樂住不？』及餘比丘亦如法",
    "T23n1435_025:0181a23": "問訊已，從婆伽婆乞請五事：一者阿濕摩伽",
    "T23n1435_025:0181a24": "阿槃地國土少比丘，受具足十眾難得，願佛",
    "T23n1435_025:0181a25": "聽此國少比丘受具足。二者阿濕摩伽阿槃",
    "T23n1435_025:0181a26": "地國土，地堅多碎石土塊，願佛聽此國比丘",
    "T23n1435_025:0181a27": "著一重革屣。三者阿濕摩伽阿槃地國人，&#x6199;",
    "T23n1435_025:0181a28": "洗浴以水為淨，願佛聽此國諸比丘常洗浴。",
    "T23n1435_025:0181a29": "四者如東方國土，用如是麻褥覆、毛褥",
    "T23n1435_025:0181b01": "覆、花衣褥覆，願佛聽阿濕摩伽阿槃地國比",
    "T23n1435_025:0181b02": "丘皮褥覆、羊韋、鹿韋、羖羊韋。五者有比丘遣",
    "T23n1435_025:0181b03": "比丘，使與他比丘衣，他不取是衣中間失，我",
    "T23n1435_025:0181b04": "曹當云何？億耳！汝若去東方國土，見佛世尊",
    "T23n1435_025:0181b05": "親近禮拜，代我如是問訊。以此五事具白世",
    "T23n1435_025:0181b06": "尊。」是時億耳，受長老迦旃延語誦利，從坐",
    "T23n1435_025:0181b07": "處起，頭面禮長老摩訶迦旃延竟已，即向自",
    "T23n1435_025:0181b08": "房付臥具，持衣&#x9262;遊行諸國土。[0181b08] 漸漸到舍衛",
    "T23n1435_025:0181b09": "國見佛，頭面禮足一面坐。諸佛常法，有客比",
    "T23n1435_025:0181b10": "丘來，以如是語問訊：「忍不？足不？安樂住不？",
    "T23n1435_025:0181b11": "乞食不難、道路不疲耶？」爾時佛以是語問",
    "T23n1435_025:0181b12": "億耳：「忍不？足不？安樂住不？乞食不難、道路",
    "T23n1435_025:0181b13": "不疲耶？」是比丘答言：「實忍足、安樂住、乞食不",
    "T23n1435_025:0181b14": "難、道路不疲。」諸佛常法，共客比丘一處宿",
    "T23n1435_025:0181b15": "時，&#x52C5;侍者為客比丘房舍內敷床臥具。是時",
    "T23n1435_025:0181b16": "佛&#x52C5;阿難，為客比丘房內敷床臥具。阿難如",
    "T23n1435_025:0181b17": "是思惟：「如佛所&#x52C5;，為客比丘敷床臥具。佛世",
    "T23n1435_025:0181b18": "尊今日必欲與客比丘同一房舍宿。」即向佛",
    "T23n1435_025:0181b19": "房與客比丘敷床臥具竟，還白言：「大德！與客",
    "T23n1435_025:0181b20": "比丘敷床臥具竟，佛自知時。」佛從坐起向自",
    "T23n1435_025:0181b21": "房，到坐處敷尼師檀結加趺坐。億耳向佛",
    "T23n1435_025:0181b22": "房，到已頭面禮佛足，坐處敷尼師檀結加",
    "T23n1435_025:0181b23": "趺坐，是二人夜多坐禪默然。中夜過至後夜，",
    "T23n1435_025:0181b24": "佛語億耳：「汝比丘唄。」億耳發細聲，誦波羅延",
    "T23n1435_025:0181b25": "薩遮陀舍修&#x59AC;路竟，佛讚言：「善哉比丘！汝善",
    "T23n1435_025:0181b26": "讚法，汝能以阿槃地語聲讚誦，了了清淨盡",
    "T23n1435_025:0181b27": "易解，比丘汝好學好誦。」佛知故問：「汝何以晚",
    "T23n1435_025:0181b28": "入道？」億耳言：「大德！我久知欲患，有緣事不得",
    "T23n1435_025:0181b29": "出家。」即說偈言：",
    "T23n1435_025:0181c01": "「已見世間過，  見法不樂漏；",
    "T23n1435_025:0181c02": " 聖人不樂惡，  惡人不樂善。",
    "T23n1435_025:0181c03": " 決定見法味，  法味息煩惱；",
    "T23n1435_025:0181c04": " 除熱離眾惡，  服法喜法味。」",
    "T23n1435_025:0181c05": "[0181c05] 億耳如是思惟：「是我時到，當以五事廣問世",
    "T23n1435_025:0181c06": "尊。」於是億耳從坐起，偏袒著衣合掌白佛言：",
    "T23n1435_025:0181c07": "「世尊！長老大迦旃延是我和尚，阿濕摩伽阿",
    "T23n1435_025:0181c08": "槃地國中，舊住摩摩帝、帝帝陀羅濟度我。稽",
    "T23n1435_025:0181c09": "首禮佛足問訊：『少病少惱、起居輕利、安樂住",
    "T23n1435_025:0181c10": "不？』及餘比丘亦如法問訊。以五事廣問世尊。」",
    "T23n1435_025:0181c11": "佛語億耳：「汝且止，須我問時當說。」佛以是因",
    "T23n1435_025:0181c12": "緣會僧，會僧已告億耳：「汝所問便問。」是時憶",
    "T23n1435_025:0181c13": "耳白佛言：「大德！長老迦旃延是我和尚，阿",
    "T23n1435_025:0181c14": "濕摩伽阿槃地國土，舊比丘摩摩帝、帝帝陀",
    "T23n1435_025:0181c15": "羅濟度我。是長老頭面禮佛足問訊：『少病少",
    "T23n1435_025:0181c16": "惱、起居輕利、安樂住不？』餘比丘亦如是問訊。",
    "T23n1435_025:0181c17": "五事廣白世尊！何等五？一者阿濕摩伽阿槃",
    "T23n1435_025:0181c18": "地國土比丘少，受具足十眾難得，願佛聽此",
    "T23n1435_025:0181c19": "國少比丘受具足。二者阿濕摩伽阿槃地",
    "T23n1435_025:0181c20": "國土，地堅碎石多土塊多，願佛聽此國土比",
    "T23n1435_025:0181c21": "丘著一重革屣。三者阿濕摩伽阿槃地國土",
    "T23n1435_025:0181c22": "人，&#x6199;洗浴以水為淨，願佛聽此國土諸比丘",
    "T23n1435_025:0181c23": "常洗浴。四者大德！若東方國土用如是麻褥",
    "T23n1435_025:0181c24": "覆、毛褥覆、華衣褥覆，願佛聽此國土比丘皮",
    "T23n1435_025:0181c25": "作褥覆、羊韋、鹿韋、羖羊韋。五者有比丘遣比",
    "T23n1435_025:0181c26": "丘，使與他比丘衣，他不取，是衣中間失，是中",
    "T23n1435_025:0181c27": "我曹當云何？」佛種種因緣讚戒、讚持戒，讚戒、",
    "T23n1435_025:0181c28": "讚持戒已，佛語諸比丘：「從今日聽邊國中持",
    "T23n1435_025:0181c29": "律第五受具足戒，是中南方白木聚落，白木",
    "T23n1435_025:0182a01": "聚落外是邊國也。西方有住婆羅門聚落，婆",
    "T23n1435_025:0182a02": "羅門聚落外是邊國。北方優尸羅山，去山不",
    "T23n1435_025:0182a03": "遠有蒲泉薩羅樹，薩羅樹外是邊國。東方",
    "T23n1435_025:0182a04": "有婆羅聚落字伽郎，伽郎外是邊國。東北",
    "T23n1435_025:0182a05": "方有竹河，竹河外是邊國。從今日聽阿濕摩",
    "T23n1435_025:0182a06": "伽阿槃地國土比丘作一重革屣，若穿破更",
    "T23n1435_025:0182a07": "補兩頭置中央，厚重革屣不應著、毛革屣不",
    "T23n1435_025:0182a08": "應著、聲革屣不應著、纏革屣不應著，一切",
    "T23n1435_025:0182a09": "青革屣、一切黃、一切赤、一切白、一切黑、青皮",
    "T23n1435_025:0182a10": "間、黃皮間、赤皮間、白皮間、黑皮間、青韋繡、黃",
    "T23n1435_025:0182a11": "韋繡、赤韋繡、白韋繡、黑韋繡、師子皮繡、虎皮",
    "T23n1435_025:0182a12": "繡、豹皮繡、獺皮繡、&#x732B;皮繡、兜羅紵屣、毳紵",
    "T23n1435_025:0182a13": "屣、劫貝紵、羖羊毛紵、羖羊毛縷縫屣、羖羊",
    "T23n1435_025:0182a14": "角革屣、廣前革屣、孔雀筋縷縫、孔雀翅雜",
    "T23n1435_025:0182a15": "革屣，一切種種雜色莊嚴縷繡革屣不應著。",
    "T23n1435_025:0182a16": "若著，犯突吉羅罪。從今日聽阿濕摩伽阿槃",
    "T23n1435_025:0182a17": "地國中常洗浴。如東方麻褥覆、毛褥覆、華褥",
    "T23n1435_025:0182a18": "覆，我今聽阿濕摩伽阿槃地國中，如是皮作",
    "T23n1435_025:0182a19": "褥覆、羊韋、鹿韋、羖羊韋。有比丘遣比丘，使與",
    "T23n1435_025:0182a20": "他衣，他比丘不取，是衣中間失，佛言：『若得衣，",
    "T23n1435_025:0182a21": "彼比丘十日應畜，若過十日犯捨墮。』」",
    "T23n1435_025:0182a22": "[0182a22] 佛婆伽婆在舍婆提國住。六群比丘爾時畜",
    "T23n1435_025:0182a23": "大皮、師子皮、虎皮、豹皮、獺皮、狸皮，佛言：「五大",
    "T23n1435_025:0182a24": "皮不應畜，若畜犯突吉羅罪。更有五皮不應",
    "T23n1435_025:0182a25": "畜：象皮、馬皮、狗皮、野干皮、黑鹿皮。若畜，犯突",
    "T23n1435_025:0182a26": "吉羅罪。」",
    "T23n1435_025:0182a27": "[0182a27] 佛在俱睒彌國。是時長老闡那有高好床，佛",
    "T23n1435_025:0182a28": "與阿難詣闡那房。闡那遙見佛來，見已向佛",
    "T23n1435_025:0182a29": "合掌如是語：「大德來入房看。」佛見闡那布高",
    "T23n1435_025:0182b01": "好床，見已語阿難：「是癡人！敷高好床，內爛",
    "T23n1435_025:0182b02": "外流。」佛種種因緣訶竟，語諸比丘：「從今日高",
    "T23n1435_025:0182b03": "好床不應畜，若畜犯波逸提罪。」",
    "T23n1435_025:0182b04": "[0182b04] 佛在毘耶離國。時有一惡優婆塞，與跋難陀",
    "T23n1435_025:0182b05": "釋子作弟子，共語恭敬更相愛念。跋難陀釋",
    "T23n1435_025:0182b06": "子晨朝著衣持&#x9262;至其家，惡優婆塞與布坐",
    "T23n1435_025:0182b07": "處，命跋難陀坐，共相問訊。其家有犢子雜色",
    "T23n1435_025:0182b08": "斑駮，見已即生貪心，是好可用作尼師檀。",
    "T23n1435_025:0182b09": "跋難陀語言：「汝犢子雜色斑駮，是可用作",
    "T23n1435_025:0182b10": "尼師檀。」優婆塞言：「汝須耶？」語言：「須。」即殺",
    "T23n1435_025:0182b11": "犢子剝皮持與，便持皮去，犢母鳴吼從後逐",
    "T23n1435_025:0182b12": "之。是時諸比丘，維耶離僧坊門間空地經行，",
    "T23n1435_025:0182b13": "遙見跋難陀來。諸比丘相語：「是跋難陀釋子",
    "T23n1435_025:0182b14": "無羞人，多有見聞疑。惡欲人，牸牛吼隨後來，",
    "T23n1435_025:0182b15": "必作惡事，若欲作、若已作。」漸漸到諸比丘所，",
    "T23n1435_025:0182b16": "問言：「長老！此牛何以從汝後鳴吼？」跋難陀向",
    "T23n1435_025:0182b17": "諸比丘廣說。諸比丘種種因緣訶跋難陀：「何",
    "T23n1435_025:0182b18": "以名比丘，故奪畜生命？汝無慈愍心。」如是種",
    "T23n1435_025:0182b19": "種因緣訶已，是事白佛。佛以是因緣集僧，集",
    "T23n1435_025:0182b20": "僧已，佛知故問跋難陀：「汝實爾不？」答言：「實爾。",
    "T23n1435_025:0182b21": "世尊！」佛種種因緣訶：「何以名比丘，故奪畜生",
    "T23n1435_025:0182b22": "命？無憐愍心。」佛種種因緣訶已，語諸比丘：「從",
    "T23n1435_025:0182b23": "今日白衣舍牛皮，不應受不應坐臥。比丘家",
    "T23n1435_025:0182b24": "中燥牛皮，應受不應坐臥。」",
    "T23n1435_025:0182b25": "[0182b25] 佛在舍衛國。六群比丘載女乘，種種不清淨。",
    "T23n1435_025:0182b26": "佛言：「女乘不應載，若載得突吉羅罪。」六群比",
    "T23n1435_025:0182b27": "丘共女載，種種不清淨，佛言：「不應共女載，若",
    "T23n1435_025:0182b28": "共載得突吉羅罪。」六群比丘共女有間載，種",
    "T23n1435_025:0182b29": "種不清淨，佛言：「不應共女有間載，若載得突",
    "T23n1435_025:0182c01": "吉羅罪。」",
    "T23n1435_025:0182c02": "[0182c02] 長老畢陵伽婆蹉患眼，親里遣使兩犍牛駕",
    "T23n1435_025:0182c03": "車來迎長老乘車來此間治眼。答言：「佛未聽",
    "T23n1435_025:0182c04": "乘兩犍牛車。」以是事白佛，佛言：「聽載犍牛車，",
    "T23n1435_025:0182c05": "當使餘人御，不得自御。」爾時六群比丘捉牸",
    "T23n1435_025:0182c06": "牛尾渡河，種種不清淨，佛言：「不應捉牸牛尾",
    "T23n1435_025:0182c07": "渡河，若捉得突吉羅罪。若師子、虎、象、馬、牛，雄",
    "T23n1435_025:0182c08": "者捉尾渡河無罪。」六群比丘捉小女人手渡",
    "T23n1435_025:0182c09": "河，種種不清淨，佛言：「不應捉小女人手渡河，",
    "T23n1435_025:0182c10": "若捉小女人手渡河，得突吉羅罪。」",
    "T23n1435_025:0182c11": "[0182c11] 有諸居士婦，向阿脂羅河洗浴，脫衣岸上入",
    "T23n1435_025:0182c12": "水洗浴，河水卒&#x6DB1;漂去。爾時諸比丘，在河岸",
    "T23n1435_025:0182c13": "邊空地經行，時諸女人語諸比丘：「大德！見救",
    "T23n1435_025:0182c14": "捉我等。」諸比丘言：「姊妹！佛結戒：不應故觸女",
    "T23n1435_025:0182c15": "人身。」諸女人言：「大德慈悲憐愍人，何處沙",
    "T23n1435_025:0182c16": "門釋子中我等今為水漂是非見捉？」諸比丘",
    "T23n1435_025:0182c17": "不知云何？以是事白佛，佛言：「應救。」諸比丘如",
    "T23n1435_025:0182c18": "是捉時婬心起還放，諸女言：「大德小時莫放",
    "T23n1435_025:0182c19": "得到彼岸。」諸比丘不知云何？是事白佛，佛",
    "T23n1435_025:0182c20": "言：「雖婬心起，但捉一處莫放，到岸不應故觸。",
    "T23n1435_025:0182c21": "若更觸得罪。若繡畫女、木女不應故觸，觸得",
    "T23n1435_025:0182c22": "突吉羅罪。」",
    "T23n1435_025:0182c23": "[0182c23] 佛婆伽婆在阿羅毘國。阿羅毘諸比丘著木",
    "T23n1435_025:0182c24": "屐，時時到和尚阿闍梨所受經學經問經，",
    "T23n1435_025:0182c25": "是時精舍內曳屐踉踉作聲。有一摩呵盧比",
    "T23n1435_025:0182c26": "丘，蹈斷長行虫。佛知故問阿難：「何以故精",
    "T23n1435_025:0182c27": "舍內曳屐聲？」阿難言：「世尊！是阿羅毘諸比丘",
    "T23n1435_025:0182c28": "著木屐，時時到和尚阿闍梨所受經學經",
    "T23n1435_025:0182c29": "問經，是故曳屐作聲。」佛以是事集僧，集僧已，",
    "T23n1435_025:0183a01": "知而故問諸比丘：「汝實爾不？」答言：「實爾。世尊！」",
    "T23n1435_025:0183a02": "佛種種因緣訶：「何以名比丘，畜木屐？」種種因",
    "T23n1435_025:0183a03": "緣訶已，告諸比丘：「從今不得著木屐、多羅奢",
    "T23n1435_025:0183a04": "屐、竹屐、竹葉屐、文若屐、婆毘屐，若畜犯突吉",
    "T23n1435_025:0183a05": "羅罪。」",
    "T23n1435_025:0183a06": "[0183a06] 長老跋提，從高貴中出家，是人本白衣時，",
    "T23n1435_025:0183a07": "著欽婆羅屐，如本法畜欽婆羅屣。諸居士譏",
    "T23n1435_025:0183a08": "嫌訶責：「沙門釋子自稱善好有德，著欽婆羅",
    "T23n1435_025:0183a09": "屐，如王如大臣。」有諸比丘少欲知足行頭陀，",
    "T23n1435_025:0183a10": "聞是事心慚愧，以是事具白佛。佛以是因緣",
    "T23n1435_025:0183a11": "集僧，集僧已，佛知故問：「汝實爾不？」答言：「實",
    "T23n1435_025:0183a12": "爾。世尊！」佛種種因緣訶：「何以名比丘，著欽婆",
    "T23n1435_025:0183a13": "羅屐？」種種因緣訶已，語諸比丘：「從今日欽",
    "T23n1435_025:0183a14": "婆羅屐不應著，若著犯突吉羅罪。」",
    "T23n1435_025:0183a15": "[0183a15] 佛在王舍城瞻蔔國，中有長者子，字沙門二",
    "T23n1435_025:0183a16": "十億。是人棄二十億金、捨瞻蔔城五百聚落，",
    "T23n1435_025:0183a17": "阿尼目佉出家，徒跣空地經行，足下血出遍",
    "T23n1435_025:0183a18": "流經行地，經行此頭彼頭烏啄血，佛與阿難",
    "T23n1435_025:0183a19": "到是處見是事。佛知故問阿難：「誰是處經行",
    "T23n1435_025:0183a20": "地血流漫？」阿難答言：「世尊！是瞻蔔國中長者",
    "T23n1435_025:0183a21": "子，字沙門二十億，棄二十億金、捨闡蔔城",
    "T23n1435_025:0183a22": "五百聚落，阿尼目佉出家。徒跣經行，足下血",
    "T23n1435_025:0183a23": "流遍經行地，經行此頭彼頭烏啄血。」佛以是",
    "T23n1435_025:0183a24": "事集僧，集僧已，佛知故問：「汝實爾不？」答言：",
    "T23n1435_025:0183a25": "「實爾。世尊！」佛言：「沙門！汝能著一重經行革屣",
    "T23n1435_025:0183a26": "不？」答言：「不能。」佛言：「何以不能？」答言：「世尊！我",
    "T23n1435_025:0183a27": "儻有同守戒，諸比丘當言：『瞻蔔國中長者",
    "T23n1435_025:0183a28": "子，字沙門二十億，棄二十億金、捨瞻蔔城五",
    "T23n1435_025:0183a29": "百聚落，阿尼目佉出家，而染著一重革屣。』若",
    "T23n1435_025:0183b01": "佛聽一切比丘著，我當著。」佛種種因緣讚戒、",
    "T23n1435_025:0183b02": "讚持戒，讚戒、讚持戒已，語諸比丘：「從今聽著",
    "T23n1435_025:0183b03": "一重經行革屣，若破補兩頭置中央，厚重革",
    "T23n1435_025:0183b04": "屣不應著、毛革屣不應著、聲革屣不應著、",
    "T23n1435_025:0183b05": "纏革屣不應著、一切青一切黃、一切赤、一切",
    "T23n1435_025:0183b06": "白、一切黑革屣不應著。青皮間、黃皮間、赤皮",
    "T23n1435_025:0183b07": "間、白皮間、黑皮間、青皮繡、黃皮繡、赤皮繡、白",
    "T23n1435_025:0183b08": "皮繡、黑皮繡、師子皮繡、虎皮繡、豹皮繡、獺皮",
    "T23n1435_025:0183b09": "繡、&#x732B;皮繡、兜羅紵屐、毳紵屐、劫貝紵",
    "T23n1435_025:0183b10": "屣、羖羊毛紵屣、羖羊毛縷縫屣、羖羊角屣、",
    "T23n1435_025:0183b11": "廣前屣、孔雀筋縫屣、孔雀翅縫屣，一切雜色",
    "T23n1435_025:0183b12": "革屣不應著。若著，犯突吉羅罪。」",
    "T23n1435_025:0183b13": "[0183b13] 佛在舍衛國東園摩伽羅母堂上，晡時從禪",
    "T23n1435_025:0183b14": "起下堂，在露地經行。是時諸比丘著革屣隨",
    "T23n1435_025:0183b15": "佛經行，佛顧視，見諸比丘著革屣隨佛經",
    "T23n1435_025:0183b16": "行，語諸比丘：「有外道出家師，弟子尊重恭",
    "T23n1435_025:0183b17": "敬師故，不著革屣從師經行，何況多陀阿伽",
    "T23n1435_025:0183b18": "度、阿羅訶、三藐三佛陀，汝曹著革屣隨佛經",
    "T23n1435_025:0183b19": "行。」佛種種因緣訶已，語諸比丘：「從今佛前不",
    "T23n1435_025:0183b20": "得著革屣。和尚、阿闍梨一切上座前、佛塔",
    "T23n1435_025:0183b21": "中、得道塔中、溫室講堂、食&#x53A8;門間禪窟、大",
    "T23n1435_025:0183b22": "小便處、洗大小便處、洗浴處、一切多眾行處，",
    "T23n1435_025:0183b23": "不應著革屣。若著犯突吉羅罪。」",
    "T23n1435_025:0183b24": "[0183b24] 佛在舍衛國。長老畢陵伽婆蹉病眼痛，徒跣",
    "T23n1435_025:0183b25": "入聚落，蹴石傷&#x811A;增益眼痛，以是事語諸比",
    "T23n1435_025:0183b26": "丘，諸比丘以是事白佛。佛以是因緣集僧，",
    "T23n1435_025:0183b27": "集僧已，佛知故問畢陵伽婆蹉：「汝實爾不？」答",
    "T23n1435_025:0183b28": "言：「實爾。世尊！」佛種種因緣讚戒、讚持戒，讚戒、",
    "T23n1435_025:0183b29": "讚持戒已，語諸比丘：「從今聽著一重革屣入",
    "T23n1435_025:0183c01": "聚落，厚重革屣不應著、毛革屣不應著，乃至",
    "T23n1435_025:0183c02": "種種雜色縷縫革屣不應著。若著，犯突吉羅",
    "T23n1435_025:0183c03": "罪。」",
    "T23n1435_025:0183c04": "[0183c04] 佛在舍衛國。諸比丘露地洗&#x811A;，以&#x811A;指行、&#x811A;",
    "T23n1435_025:0183c05": "跟行、或登樹葉行、若石上跳行，入戶床上",
    "T23n1435_025:0183c06": "坐；或時用草、若衣、若弊納拭&#x811A;。住處諸草、",
    "T23n1435_025:0183c07": "若衣、弊納，狼藉在地，臥具垢臭。爾時有一居",
    "T23n1435_025:0183c08": "士，請佛及僧明日食，佛默然受。居士知佛受",
    "T23n1435_025:0183c09": "請，從坐起頭面禮足繞佛而去，到自舍具多",
    "T23n1435_025:0183c10": "美飲食、氣味香潔辦具竟，敷坐處遣人白佛：",
    "T23n1435_025:0183c11": "「時到！食具已辦，佛自知時。」諸比丘至居士舍，",
    "T23n1435_025:0183c12": "佛自房住迎食分。諸佛常法，如是遊觀看諸",
    "T23n1435_025:0183c13": "比丘房，持戶鉤處處大房、別房遍諸房看。開",
    "T23n1435_025:0183c14": "一房見草及衣、弊納狼籍在地，臥具垢臭。佛",
    "T23n1435_025:0183c15": "入房安徐舉被褥出床榻，棄地草及衣、弊",
    "T23n1435_025:0183c16": "納，掃房中塗地竟。還內被褥床榻，閉戶下",
    "T23n1435_025:0183c17": "橝，向自房到坐處，敷尼師檀結加趺坐。",
    "T23n1435_025:0183c18": "是時中間，居士見僧坐已，自行澡水，自手與",
    "T23n1435_025:0183c19": "種種多美飲食氣味香潔。僧自恣飽滿已，持",
    "T23n1435_025:0183c20": "獨坐床是中坐欲聞法。上座說法已次第而",
    "T23n1435_025:0183c21": "去，還到精舍頭面禮佛足一面坐。諸佛常",
    "T23n1435_025:0183c22": "法，比丘食還，歡喜軟語如是問：「諸比丘美食",
    "T23n1435_025:0183c23": "飽滿不？」爾時諸比丘還，佛以如是語問：「諸比",
    "T23n1435_025:0183c24": "丘美食飽滿不？」答言：「飽滿。」佛言：「我今日持戶",
    "T23n1435_025:0183c25": "鉤處處大房別房遍諸房看。開一房戶，見草",
    "T23n1435_025:0183c26": "及衣、弊納狼藉在地，臥具垢臭。是事不是。汝",
    "T23n1435_025:0183c27": "曹云何不愛護僧臥具？諸居士婆羅門血肉",
    "T23n1435_025:0183c28": "乾竭、布施作福，諸比丘是中應少受善愛護。」",
    "T23n1435_025:0183c29": "佛種種因緣訶已，語諸比丘：「從今聽一重洗",
    "T23n1435_025:0184a01": "&#x811A;革屣，若穿更補兩頭置中央。厚重革屣不",
    "T23n1435_025:0184a02": "應著，乃至種種雜色縷縫革屣不應著。若著，",
    "T23n1435_025:0184a03": "犯突吉羅罪。」",
    "T23n1435_025:0184a04": "[0184a04] 佛在舍衛國。有一比丘失一重洗&#x811A;革屣，比",
    "T23n1435_025:0184a05": "丘到居士所乞言：「我失一重洗&#x811A;革屣，汝與",
    "T23n1435_025:0184a06": "我。」居士約&#x52C5;皮師：「汝與是比丘作一重革屣，",
    "T23n1435_025:0184a07": "我與汝價。」是皮師以厚重革屣貴直二、三錢，",
    "T23n1435_025:0184a08": "不肯與作一重革屣。比丘到皮師所索，皮師",
    "T23n1435_025:0184a09": "不與作。比丘不得，還從居士求言：「居士！是皮",
    "T23n1435_025:0184a10": "師竟不與我作一重革屣。」居士言：「大德！我已",
    "T23n1435_025:0184a11": "約&#x52C5;，不肯與我當云何？汝能著厚重革屣不？」",
    "T23n1435_025:0184a12": "比丘如是思惟：「我當壞厚重革屣作一重革",
    "T23n1435_025:0184a13": "屣著。」是比丘持縷錐往祇桓門間，欲壞厚重",
    "T23n1435_025:0184a14": "革屣作一重革屣。佛食後彷徉經行，往到是",
    "T23n1435_025:0184a15": "處，見是比丘門下坐。佛知故問比丘：「汝作何",
    "T23n1435_025:0184a16": "等？」答言：「世尊！我失一重洗&#x811A;革屣，我從居士",
    "T23n1435_025:0184a17": "乞。居士約&#x52C5;皮師令作言：『與是比丘作一重",
    "T23n1435_025:0184a18": "洗&#x811A;革屣，我與汝價。』是皮師以厚重革屣貴",
    "T23n1435_025:0184a19": "直二、三錢故，不肯與我作一重革屣。我到皮",
    "T23n1435_025:0184a20": "師所重索，皮師故不與我。我不得已還從居",
    "T23n1435_025:0184a21": "士乞，語言：『居士！是皮師竟不與我一重革屣。』",
    "T23n1435_025:0184a22": "居士言：『我已約&#x52C5;，不肯與汝，我當云何？』便語",
    "T23n1435_025:0184a23": "我言：『汝能著厚重革屣不？』我如是思惟：『當壞",
    "T23n1435_025:0184a24": "作一重洗&#x811A;革屣。』」佛語比丘：「莫壞厚重革",
    "T23n1435_025:0184a25": "屣。何以故？不堅牢故。從今聽作破染著淨。若",
    "T23n1435_025:0184a26": "有人施厚重革屣，還令主著行，下至二、三",
    "T23n1435_025:0184a27": "步，如是得畜。」",
    "T23n1435_025:0184a28": "[0184a28] 佛在王舍城。六群比丘，以佛聽著破染著淨",
    "T23n1435_025:0184a29": "革屣故，求種種雜色革屣畜。有時六群比丘，",
    "T23n1435_025:0184b01": "到諸釋子邊乞革屣。若主不與，一比丘高舉、",
    "T23n1435_025:0184b02": "一比丘脫取。以是事故，釋子恒不敢出，恐六",
    "T23n1435_025:0184b03": "群比丘脫我革屣故。諸居士譏嫌訶責：「沙門",
    "T23n1435_025:0184b04": "釋子自稱善好有德，著種種雜色莊嚴革屣，",
    "T23n1435_025:0184b05": "如王、如大臣。」有比丘少欲知足行頭陀，聞",
    "T23n1435_025:0184b06": "是事心慚愧，以是事具白佛。佛以是因緣集",
    "T23n1435_025:0184b07": "僧。集僧已，佛知故問六群比丘：「汝實爾不？」答",
    "T23n1435_025:0184b08": "言：「實爾。世尊！」佛以種種因緣訶：「何以名比",
    "T23n1435_025:0184b09": "丘，著種種雜色莊嚴革屣？」種種因緣訶已，語",
    "T23n1435_025:0184b10": "諸比丘：「若有一重革屣，若有破染著淨厚重",
    "T23n1435_025:0184b11": "革屣聽畜，一切雜色莊嚴革屣不應著。若著，",
    "T23n1435_025:0184b12": "犯突吉羅罪。」[0184b12] 佛在舍衛國，自恣竟夏末月，",
    "T23n1435_025:0184b13": "與大比丘眾遊行諸國。有一比丘，手捉革屣",
    "T23n1435_025:0184b14": "跛行。佛見是比丘，知而故問：「比丘！何以手",
    "T23n1435_025:0184b15": "捉革屣跛行？」答言：「世尊！我革屣內鼻堅，足指",
    "T23n1435_025:0184b16": "間破，痛故跛行。」佛言：「應用軟物作。」(七法中皮革法第五竟)"
}