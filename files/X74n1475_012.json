{
    "X74n1475_012:0463b11": "圓覺道場修證廣文卷第十二",
    "X74n1475_012:0463b13": "終南山草堂寺沙門　宗密　述",
    "X74n1475_012:0463b14": "第十八上",
    "X74n1475_012:0463b15": "歎佛功德",
    "X74n1475_012:0463b16": "如來應正等覺。大智慧海。於中有四大智寶珠。具足",
    "X74n1475_012:0463b17": "無量福智功德。由此能生一切眾生。聲聞獨覺。學無",
    "X74n1475_012:0463b18": "學位。及諸菩薩智慧之寶。所謂無染善巧方便大智",
    "X74n1475_012:0463b19": "慧寶。善分別有為無為法大智慧寶。分別說無量法",
    "X74n1475_012:0463b20": "而不壞法性大智慧寶。知時非時未曾誤失大智慧",
    "X74n1475_012:0463b21": "寶。若諸如來大智慧海中。無此四寶。有一眾生。得入",
    "X74n1475_012:0463b22": "大乘。終無是處。此四智寶。薄福眾生。所不能見。置於",
    "X74n1475_012:0463b23": "如來深密藏中故。此四智寶。平均正直。端潔妙好。普",
    "X74n1475_012:0463b24": "能利益諸菩薩眾。令其悉得智慧光明。是為如來心",
    "X74n1475_012:0463c01": "第四相。",
    "X74n1475_012:0463c02": "第二　起幻銷塵觀第一　二　述行本",
    "X74n1475_012:0463c03": "善男子。若諸菩薩。悟淨圓覺。",
    "X74n1475_012:0463c04": "　第一奢摩前已竟　　如今次至等持門",
    "X74n1475_012:0463c05": "　即當起幻銷塵觀　　萬法存時即不存",
    "X74n1475_012:0463c06": "　此唱還標起行本　　必須淨覺作根源",
    "X74n1475_012:0463c07": "　已下正明初起行　　虗心審聽世尊言",
    "X74n1475_012:0463c08": "第二　八　述起行",
    "X74n1475_012:0463c09": "以淨覺心。知覺心性及與根塵。皆因幻化。即起諸幻。",
    "X74n1475_012:0463c10": "以除幻者。變化諸幻。而開幻眾。",
    "X74n1475_012:0463c11": "　根塵識三因幻有　　悟時覺此總非真",
    "X74n1475_012:0463c12": "　此三更互為緣起　　故云幻化是其因",
    "X74n1475_012:0463c13": "　識之自分名心性　　境雜於心故號塵",
    "X74n1475_012:0463c14": "　宴坐起諸如幻智　　諦觀幻者是何人",
    "X74n1475_012:0463c15": "　幻者都無實體性　　無明妄有自他身",
    "X74n1475_012:0463c16": "　覺此即名除幻者　　勤勤觀察莫因循",
    "X74n1475_012:0463c17": "　所觀之境能觀智　　至於出離及沉淪",
    "X74n1475_012:0463c18": "　一切悉皆知幻化　　常知豈肯順貪瞋",
    "X74n1475_012:0463c19": "　變起無邊幻化智　　徧觀無量幻怨親",
    "X74n1475_012:0463c20": "　一一稱真非彰蔽　　觸途開顯免迷津",
    "X74n1475_012:0463c21": "　即於幻化恒沙法　　不見可除及可遵",
    "X74n1475_012:0463c22": "　何必觀門須數數　　只緣妄念起頻頻",
    "X74n1475_012:0463c23": "　除幻者(上二句)兼開幻眾　　開除二義未能分",
    "X74n1475_012:0463c24": "　上二句連下二句　　亘須相對配其文",
    "X74n1475_012:0464a01": "　上是除迷(除也)下起行(開也)　　上命離者(除也)下多聞(開也)",
    "X74n1475_012:0464a02": "　除徧計心一淨鏡(除也)　　起依他行萬重雲(開也)",
    "X74n1475_012:0464a03": "第三　五　述行成",
    "X74n1475_012:0464a04": "由起幻故。便能內發大悲輕安。一切菩薩從此起行。",
    "X74n1475_012:0464a05": "漸次增進。",
    "X74n1475_012:0464a06": "　根境既銷他己一　　大悲內發豈為難",
    "X74n1475_012:0464a07": "　情發於中名內發　　不勞作意故輕安",
    "X74n1475_012:0464a08": "　輕安義意同前段　　悲起因由更說看",
    "X74n1475_012:0464a09": "　知幻怨親無異念　　利他自利豈亘單",
    "X74n1475_012:0464a10": "　傷彼幻中執實苦　　悲心開示普令觀",
    "X74n1475_012:0464a11": "　我幻身心何所惜　　不辭勞苦或飢寒",
    "X74n1475_012:0464a12": "　幻化死生既不怖　　何貪出離住泥洹",
    "X74n1475_012:0464a13": "　只為證於諸幻法　　悲心如海廣而寬",
    "X74n1475_012:0464a14": "　十方菩薩皆如此　　必因證幻故行檀",
    "X74n1475_012:0464a15": "　次五波羅乃至十　　終於八萬四千般",
    "X74n1475_012:0464a16": "第四　五　述簡濫",
    "X74n1475_012:0464a17": "彼觀幻者。非同幻故。非同幻觀。皆是幻故。幻相永離。",
    "X74n1475_012:0464a18": "是諸菩薩。所圓妙行。如上長苗。",
    "X74n1475_012:0464a19": "　有聞垢淨皆如幻　　便謂迷情不假治",
    "X74n1475_012:0464a20": "　故云觀者非同幻　　令知藥病義相違",
    "X74n1475_012:0464a21": "　病差不應常服藥　　翻述住智亦成非",
    "X74n1475_012:0464a22": "　在此觀門皆是幻　　幻除方是行圓時",
    "X74n1475_012:0464a23": "　如向土中種粟麥　　苗生結子更須亘",
    "X74n1475_012:0464a24": "　收子之時苗土棄　　兼收苗土是遇癡",
    "X74n1475_012:0464b01": "　種喻淨心土喻妄　　苗如幻智遞相依",
    "X74n1475_012:0464b02": "　若不將心觀妄法　　無因起智入玄微",
    "X74n1475_012:0464b03": "　淨心觀妄而成智　　智能入覺不思議",
    "X74n1475_012:0464b04": "　入覺自然能所泯　　唯脩進者乃能知",
    "X74n1475_012:0464b05": "第五　二　述結名",
    "X74n1475_012:0464b06": "此方便者。名三摩鉢提。",
    "X74n1475_012:0464b07": "　梵語此翻云等至　等持等至勝緣中(如幻之法。",
    "X74n1475_012:0464b08": "非安住。故須等至勝妙之境)　等謂不沈亦不掉",
    "X74n1475_012:0464b09": "　至於妄盡入圓融　據涅槃經唯見觀",
    "X74n1475_012:0464b10": "　其文雖異意令同　文中次第雖差別",
    "X74n1475_012:0464b11": "　皆令正徧見虗空(彼云。毗娑舍那。名為正見。徧見。次第見。別相見。皆是觀生",
    "X74n1475_012:0464b12": "滅之法。即知。同此幻觀)",
    "X74n1475_012:0464b13": "此下入第三絕待靈心觀。",
    "X74n1475_012:0464b14": "善男子。若諸菩薩。悟淨圓覺。以淨覺心。不取幻化。及",
    "X74n1475_012:0464b15": "諸靜相(一絕待也)了知身心。皆為罣礙。無知覺明。不依諸",
    "X74n1475_012:0464b16": "礙。永得超過礙無礙境(二絕待也)。受用世界及與身心。相",
    "X74n1475_012:0464b17": "在塵域。如器中鍠聲出于外。煩惱涅槃。不相留礙(三絕",
    "X74n1475_012:0464b18": "待也)。",
    "X74n1475_012:0464b19": "第六　十四　述起行",
    "X74n1475_012:0464b20": "　靜觀稱真幻是俗　二門如上已開敷",
    "X74n1475_012:0464b21": "　今當絕待靈心觀　雙非真俗亦雙符",
    "X74n1475_012:0464b22": "　還用覺心為行本　心金(性淨本覺真心。被妄習所染。如金在",
    "X74n1475_012:0464b23": "鑛)覺火(始覺之智。如火)入玄鑪(觀門如鑪。金火入爐。即鑛盡。以初悟之智。入觀",
    "X74n1475_012:0464b24": "門。觀察如來藏心。即煩惱盡。成法身也)　如何方便脩中道(不取幻化",
    "X74n1475_012:0464c01": "及諸靜相)　動靜之門總不須",
    "X74n1475_012:0464c02": "　不但身心為罣礙　了知之智亦嫌麤",
    "X74n1475_012:0464c03": "　無意識知(知。是意識)身識覺(覺。是五識)",
    "X74n1475_012:0464c04": "　虗靈不昧似明珠　此即經中明字是",
    "X74n1475_012:0464c05": "　不開智慧不開愚　又且珠明有可見",
    "X74n1475_012:0464c06": "　心明空廓無(音沒)形軀(非根識也)",
    "X74n1475_012:0464c07": "　下向無底高無頂　中無在處絕根株",
    "X74n1475_012:0464c08": "　既不常中何有外　東西南北絕方隅",
    "X74n1475_012:0464c09": "　欲言相用非緣起　欲言空寂異頑虗",
    "X74n1475_012:0464c10": "　欲說為明珠日月　欲標為見不開眸(眸眼也)",
    "X74n1475_012:0464c11": "　言知又異於分別　言覺不同醒悟初",
    "X74n1475_012:0464c12": "　世出世間無所比　迥然獨立異眾諸",
    "X74n1475_012:0464c13": "　相應即是靈心觀　絕待不將前二俱",
    "X74n1475_012:0464c14": "　知字恐招分別念　且安明字破昏無",
    "X74n1475_012:0464c15": "　了了不依諸罣礙　礙無礙境悉超喻",
    "X74n1475_012:0464c16": "　既不滯於無礙境　豈令繫想住如如(如如是無",
    "X74n1475_012:0464c17": "礙境。今不滯此。故云超)　受用資緣兼世界",
    "X74n1475_012:0464c18": "　雖無取着亦非除　宴坐之身聞見識(心也)",
    "X74n1475_012:0464c19": "　宛然只在舊禪居　觀境洞然無際畔",
    "X74n1475_012:0464c20": "　身心塵域豈能拘　煩惱涅槃猶不礙",
    "X74n1475_012:0464c21": "　況於空界及諸餘　如萬斤鍾樓所礙",
    "X74n1475_012:0464c22": "　擊之聲出振寰區　金銅器等皆如此",
    "X74n1475_012:0464c23": "　聲相鍠鍠出四衢　身是凡夫心等佛",
    "X74n1475_012:0464c24": "　純陀與我有何殊　身局心通真觀智",
    "X74n1475_012:0465a01": "　便須即定莫踟蹰　佛與眾生心不異",
    "X74n1475_012:0465a02": "　便隨迷悟遂殊途　欲住佛心同佛境",
    "X74n1475_012:0465a03": "　只由汝自作功夫",
    "X74n1475_012:0465a04": "第七　八　述行成",
    "X74n1475_012:0465a05": "便能內發寂滅輕安。妙覺隨順(隨順妙覺。西國語倒。譯者迴文不盡)寂",
    "X74n1475_012:0465a06": "滅境界(隨順菩提涅槃也。雖即未具足。已隨順也)。自他身心。所不能及。眾",
    "X74n1475_012:0465a07": "生壽命為皆浮想。",
    "X74n1475_012:0465a08": "　上來所說脩行法　始終性相了無遺",
    "X74n1475_012:0465a09": "　若有人能依此觀　觀成功用復何為",
    "X74n1475_012:0465a10": "　靜幻不生名寂滅　妄緣之後一心時",
    "X74n1475_012:0465a11": "　見聞聲色如盲響(如淨名說)　遮莫嗅甞與覺知(遮莫者。於",
    "X74n1475_012:0465a12": "智如風。於味不分別。於觸如智證。法如幻化)　任運自然名內發",
    "X74n1475_012:0465a13": "　不同初入強任持　輕安調暢離麤重",
    "X74n1475_012:0465a14": "　准上何煩再說之　隨順菩提名妙覺",
    "X74n1475_012:0465a15": "　即為大般涅槃時　翻出涅槃云寂滅",
    "X74n1475_012:0465a16": "　二俱無上聖中師　寂滅何殊於寂靜",
    "X74n1475_012:0465a17": "　還須□析二相非　滅是涅槃靜是定",
    "X74n1475_012:0465a18": "　滅超於靜復何疑　故得自他皆不及",
    "X74n1475_012:0465a19": "　眾生壽命屬浮思　唯獨自明他不見(上句釋他",
    "X74n1475_012:0465a20": "不及。下句釋自不及)　自家情想亦難窺",
    "X74n1475_012:0465a21": "　不可智知(自也)兼識(他也)　不分他己想相亘",
    "X74n1475_012:0465a22": "　華嚴經裏分明說　一切眾生但想持(唯略所也)",
    "X74n1475_012:0465a23": "　既為浮想如何及　得真寂滅始能知",
    "X74n1475_012:0465a24": "　絕待靈心中道觀　功成行相只如斯",
    "X74n1475_012:0465b01": "第八　五　三結名",
    "X74n1475_012:0465b02": "此方便者名為禪那。",
    "X74n1475_012:0465b03": "　此譯禪那云靜慮　義當定慧等無偏",
    "X74n1475_012:0465b04": "　上云中道靈心者　顯其真造一真源",
    "X74n1475_012:0465b05": "　起行文中絕對待　正由雙泯故雙全",
    "X74n1475_012:0465b06": "　是以三重遮二義　科為絕待理昭然",
    "X74n1475_012:0465b07": "　大涅槃經名捨相　亦名動靜二俱捐",
    "X74n1475_012:0465b08": "　憂卑叉者名平等(全是本文平等。即此雙存。是禪那義也。又云憂[(白日+田)/廾]叉者。名",
    "X74n1475_012:0465b09": "為不〔諍〕不觀不行。即此絕待義也)　還教定慧等心專",
    "X74n1475_012:0465b10": "　此上雙非絕待者(指釋相經文)",
    "X74n1475_012:0465b11": "　意令脩習易忘緣　結名雙是齊融者(指禪那)",
    "X74n1475_012:0465b12": "　定慧俱收義始圓　雙非雙是皆中道",
    "X74n1475_012:0465b13": "　絕待齊融悉離邊　但勘經文三節義(一絕待。如",
    "X74n1475_012:0465b14": "上三重指之也。此是雙非。二靈心。如上指門字也。此是中道。三定慧等。結名禪那也。此是雙是齊融)",
    "X74n1475_012:0465b15": "　自知配釋甚精研",
    "X74n1475_012:0465b16": "第九　八　會前文及諸教",
    "X74n1475_012:0465b17": "　依門各釋三門竟　從此評量三種名",
    "X74n1475_012:0465b18": "　三觀皆標覺悟者　已聞前段六章經",
    "X74n1475_012:0465b19": "　初章悟得無生滅(答文殊云。於無生中。妄見生滅。又云。亦無身心受彼生死。",
    "X74n1475_012:0465b20": "乃至無起滅故。無知見故)　故此澄祥息妄情",
    "X74n1475_012:0465b21": "　第二了知諸法幻(答普賢云。眾生幻。還依幻滅。乃至答普賢云。幻身滅故。幻",
    "X74n1475_012:0465b22": "心亦滅。幻塵亦滅。幻滅亦滅。終於明現故)　遂興幻智化羣生(此章末云。",
    "X74n1475_012:0465b23": "幻相永離。即是前幻滅亦滅也。又云。是諸菩薩圓妙行。即是前非幻不滅。垢盡明現也)",
    "X74n1475_012:0465b24": "　影滅空銷覺顯發(答普眼復云。垢盡對除。即無對垢。菩薩及說名教之佛。乃",
    "X74n1475_012:0465c01": "至滅影像故。無方清淨。無遍虗空。覺所顯發。覺圓明故。顯心清淨。根塵識處界云云)",
    "X74n1475_012:0465c02": "　皆為除疑(金剛藏章)欲斷愛(彌勒章)",
    "X74n1475_012:0465c03": "　始終順覺證圓明(清淨慧章。意云。後三章。亦只是成前三章)",
    "X74n1475_012:0465c04": "　此與涅槃三種相(彼云。無十相故。名大涅槃。〔居〕比丘數數修習定慧捨相。則",
    "X74n1475_012:0465c05": "斷十相。定名三昧。若取色相。不觀色常無常相。是名定相。若能觀色常無常相。是名慧相。定慧平等。",
    "X74n1475_012:0465c06": "觀一切法。是名捨相。次別釋云云如上所引)　如前次配不虧盈",
    "X74n1475_012:0465c07": "　但彼漸門(涅槃從是漸教中終極之義)觀蘊法(彼觀色等五蘊生滅之法)",
    "X74n1475_012:0465c08": "　此依淨覺以脩行　又與天台三止觀",
    "X74n1475_012:0465c09": "　始終法義悉調停　但彼先觀諸性相",
    "X74n1475_012:0465c10": "　對三諦理便修成　此悟自心不立所(所觀之境。",
    "X74n1475_012:0465c11": "謂三諦也)　唯依悟處自研精(初頓悟之",
    "X74n1475_012:0465c12": "時。已勸之決無疑也)　又此不標三止者",
    "X74n1475_012:0465c13": "　門門止觀自相真　又詳瓔珞經三觀",
    "X74n1475_012:0465c14": "　本業經中三諦名　一一三中各次配",
    "X74n1475_012:0465c15": "　悉皆相契不相形　十方菩薩皆修此",
    "X74n1475_012:0465c16": "　離此無由入覺城　三世如來從此證",
    "X74n1475_012:0465c17": "　如佛此說總頃聽",
    "X74n1475_012:0465c18": "第十　八　三引例彰圓",
    "X74n1475_012:0465c19": "善男子。此三法門皆是圓覺。親近隨順。十方如來。因",
    "X74n1475_012:0465c20": "此成佛。十方菩薩。種種方便。一切同異。皆依如是三",
    "X74n1475_012:0465c21": "種事業。若得圓證。即成圓覺。",
    "X74n1475_012:0465c22": "初銷本文",
    "X74n1475_012:0465c23": "　依覺脩成還證覺　　始終於覺永依隨",
    "X74n1475_012:0465c24": "　故云隨順并親近　　離此修行無所依",
    "X74n1475_012:0466a01": "　十方諸佛諸菩薩　　道品波羅智與悲",
    "X74n1475_012:0466a02": "　八萬四千同異行　　皆將三觀以為基",
    "X74n1475_012:0466a03": "　此是行人之事業　　修之前後或同時",
    "X74n1475_012:0466a04": "　單複互習名隨順(如下二十五輪)",
    "X74n1475_012:0466a05": "　圓證寂成(圓覺)無上師",
    "X74n1475_012:0466a06": "後釋三數之教",
    "X74n1475_012:0466a07": "　此經本業涅槃教　瓔珞天台等化儀",
    "X74n1475_012:0466a08": "　何得觀門方便法　皆將三數以為規",
    "X74n1475_012:0466a09": "　良緣法性元三大(華嚴大方廣三字。是體大。相大。用大。起信亦列三大)",
    "X74n1475_012:0466a10": "　迷成三道鎮相違(十二因緣。具惑道業道苦道。此三與三大。常遠隔也)",
    "X74n1475_012:0466a11": "　故說三因皆佛性(雖三道長隔三大。然於此不失自性。故名三因佛性。一性",
    "X74n1475_012:0466a12": "因佛性。即本性也。當此靈心。二了因。達妄法皆空。即此靜觀。三緣因。六度萬行。迷即此幻觀)",
    "X74n1475_012:0466a13": "　制三聚戒便堅持(攝律儀。攝善法。攝眾生)",
    "X74n1475_012:0466a14": "　令依三上脩三觀　迴向三處(菩提眾生實際)展三",
    "X74n1475_012:0466a15": "歸(三寶)　滅於三道成三智(一切智道",
    "X74n1475_012:0466a16": "種智。一切種智)　具於三德不思議",
    "X74n1475_012:0466a17": "　得三妙覺(實相菩提。方便菩提。實智菩提)三圓寂(性淨涅槃。方便淨涅槃。圓",
    "X74n1475_012:0466a18": "淨涅槃)　住三祕密(摩訶般若解脫法身)是",
    "X74n1475_012:0466a19": "圓伊(伊字三點)　故此經云一切佛",
    "X74n1475_012:0466a20": "　皆將三觀以為基(□□本文)",
    "X74n1475_012:0466a21": "八挍三觀功德",
    "X74n1475_012:0466a22": "善男子。假使有人。脩於聖道(二乘聖道)。教化成就百千萬",
    "X74n1475_012:0466a23": "億阿羅漢(此云無賊。亦云殺賊)辟支(此云緣)佛(此云覺者。謂覺緣之者)果。不",
    "X74n1475_012:0466a24": "如有人聞此圓覺無礙法門。一剎那頃。隨順脩習。",
    "X74n1475_012:0466b01": "初三偈且釋羅漢辟支。",
    "X74n1475_012:0466b02": "　阿者言無羅漢賊　　殺煩惱賊是其功",
    "X74n1475_012:0466b03": "　十使已除(貪。瞋。癡。慢。疑。身見。邊見。邪見。見取。戒禁取)八解脫",
    "X74n1475_012:0466b04": "　三明已備六神通　　辟支佛者名緣覺",
    "X74n1475_012:0466b05": "　覺了因緣自性空　　修此二乘成極果",
    "X74n1475_012:0466b06": "　悉超三果出煩籠　　應受人天廣供養",
    "X74n1475_012:0466b07": "　堪為龍鬼所歸宗　　禮者災衰當殄滅",
    "X74n1475_012:0466b08": "　供之福報自豐隆",
    "X74n1475_012:0466b09": "次二偈述度人令得二種聖果功德。",
    "X74n1475_012:0466b10": "　若人教化眾生類　令入如斯聖位中",
    "X74n1475_012:0466b11": "　從一二三直至億　百千萬億數方終(從一數。至",
    "X74n1475_012:0466b12": "憶。又從一億二億數百千箇億。方後度得爾許人。皆成羅漢辟支佛也)",
    "X74n1475_012:0466b13": "　世福只應佛曉了　凡夫欲測實其緣(此上正明",
    "X74n1475_012:0466b14": "功德。此下明超過人天)　施戒善因將對此",
    "X74n1475_012:0466b15": "　猶如培塿比高峯",
    "X74n1475_012:0466b16": "三有八句明脩習三觀福。又超過度人之福。",
    "X74n1475_012:0466b17": "　復有一人別起行　唯求圓覺一乘宗",
    "X74n1475_012:0466b18": "　聞說前未三種觀　心心領悟慶難逢(三觀根本",
    "X74n1475_012:0466b19": "是前六章所說。到此成就故。功德甚多)　一志不隨萬境執(經云隨順",
    "X74n1475_012:0466b20": "者。是前六章所說。不隨順徧計執情也)　萬般唯順一心融(正明隨順",
    "X74n1475_012:0466b21": "無礙法門。無礙法門者。萬境融為一心也。依此故。三觀無礙)",
    "X74n1475_012:0466b22": "　修習此心纔一念(經云一剎那頃)",
    "X74n1475_012:0466b23": "　已過前福(度人證聖果之福)數無窮",
    "X74n1475_012:0466b24": "五有二句申疑情。",
    "X74n1475_012:0466c01": "　剎那之福何如是　　心雖欲信意難從",
    "X74n1475_012:0466c02": "後二句通疑念。",
    "X74n1475_012:0466c03": "　都為正當隨順處(一在隨順身心外境。皆全空如幻。但是圓覺淨心心境界",
    "X74n1475_012:0466c04": "處也)　此時直與佛全同(故經云十",
    "X74n1475_012:0466c05": "方如來心。皆於中現)",
    "X74n1475_012:0466c06": "至心懺悔",
    "X74n1475_012:0466c07": "弟子等。從無始以來。至於今日。熏習無明。鄣蔽心目。",
    "X74n1475_012:0466c08": "隨逐煩惱。造三世罪。或耽染愛着。起於貪欲煩惱。或",
    "X74n1475_012:0466c09": "瞋恚忿怒懷害煩惱。或惛憒瞪瞢不了煩惱義。我慢",
    "X74n1475_012:0466c10": "自高輕慠煩惱。疑惑正道。猶預煩惱。謗無因果邪見",
    "X74n1475_012:0466c11": "煩惱不識緣假著我煩惱迷於三世執斷常煩惱明",
    "X74n1475_012:0466c12": "狎惡法起見取煩惱。僻稟邪師造戒取煩惱。乃至一",
    "X74n1475_012:0466c13": "等四執橫計煩惱。如是煩惱。無量無邊。今日至誠。皆",
    "X74n1475_012:0466c14": "悉懺悔。",
    "X74n1475_012:0466c15": "又復無始已來。至於今日。守惜堅著。起慳恡煩惱。不",
    "X74n1475_012:0466c16": "攝六情奢誕煩惱。心行弊惡不忍煩惱。怠墮緣緩不",
    "X74n1475_012:0466c17": "勒煩惱。情慮躁動覺觀煩惱。觸境迷惑無知解煩惱。",
    "X74n1475_012:0466c18": "隨世八風生彼我煩惱。諂曲而譽不直心煩惱。剛強",
    "X74n1475_012:0466c19": "難觸不調煩惱。易忿難悅多貪恨煩惱。疾姤擊刺狼",
    "X74n1475_012:0466c20": "戾煩惱。兇險暴害諂毒煩惱。乖背二諦執相煩惱。隨",
    "X74n1475_012:0466c21": "從生死十二因緣流轉煩惱。乃至無始無明住地恒",
    "X74n1475_012:0466c22": "沙煩惱。起四住地。搆於三界苦果煩惱。如是諸煩惱。",
    "X74n1475_012:0466c23": "無量無邊。惱乱賢聖六道四生。今日發露。向十方佛",
    "X74n1475_012:0466c24": "尊法聖眾。皆悉懺悔。願皆消滅。",
    "X74n1475_012:0467a01": "又弟子等從無始已來。至于今日。長養煩惱。日深月",
    "X74n1475_012:0467a02": "厚。非唯輪轉生死。受苦無窮。而乃覆蓋慧眼。令無所",
    "X74n1475_012:0467a03": "見。斷於眾善。成種種鄣。今日覺悟。一一懺悔。所謂不",
    "X74n1475_012:0467a04": "得見佛。不聞正法。不值聖僧之煩惱(乍看似鄣字在句末。細詳鄣字之意。",
    "X74n1475_012:0467a05": "皆在每句之首。已學初地至十地不合。是煩惱故)鄣。不見過去未來一切善",
    "X74n1475_012:0467a06": "惡業行之煩惱。受人天尊貴之煩惱鄣。生色界無色",
    "X74n1475_012:0467a07": "界禪定福樂之煩惱鄣。不得自在神通。飛騰隱顯。徧",
    "X74n1475_012:0467a08": "至十方諸佛淨土聽法之煩惱鄣。學立那般那數息",
    "X74n1475_012:0467a09": "不淨觀諸煩惱鄣。慈悲喜捨因緣煩惱鄣。學十方便",
    "X74n1475_012:0467a10": "三觀義煩惱鄣。學四念處暖頂忍之煩惱鄣。學聞思",
    "X74n1475_012:0467a11": "脩第一法煩惱障。學空平等中道解煩惱鄣。學八正",
    "X74n1475_012:0467a12": "道示相之煩惱鄣。學七覺支不示相之煩惱鄣。覺於",
    "X74n1475_012:0467a13": "道品因緣觀之煩惱之鄣。學八解脫九定之煩惱鄣。",
    "X74n1475_012:0467a14": "學於十智三三昧之煩惱鄣。學三明六通因無礙之",
    "X74n1475_012:0467a15": "煩惱鄣。學六度四等之煩惱鄣。學四攝法廣化之煩",
    "X74n1475_012:0467a16": "惱鄣。學大乘心四弘擔願之煩惱鄣。學十信十行之",
    "X74n1475_012:0467a17": "煩惱鄣。學十迴向十願之煩惱鄣。學初地二地三地",
    "X74n1475_012:0467a18": "四地明解之煩惱鄣。學五地六地七地諸知見之煩",
    "X74n1475_012:0467a19": "惱鄣。學八地九地十地雙照之煩惱鄣。如是乃至鄣",
    "X74n1475_012:0467a20": "學佛果百萬阿僧祗諸行上之煩惱。如是行障。無量",
    "X74n1475_012:0467a21": "無邊。今日至倒稽首。懇向十方佛尊法聖眾。慚愧懺",
    "X74n1475_012:0467a22": "悔悉皆消滅。",
    "X74n1475_012:0467a23": "至心發願",
    "X74n1475_012:0467a24": "願弟子等。承是懺悔貪瞋癡等一切煩惱。生生世世。",
    "X74n1475_012:0467b01": "折驕慢幢。竭愛欲水。滅瞋恚火。破愚痴闇。拔斷疑根。",
    "X74n1475_012:0467b02": "裂諸見網深知三界猶如窂獄。四大毒蛇。五陰賊怨。",
    "X74n1475_012:0467b03": "六入空聚。愛詐親善。修八正道。斷無明源。正向涅槃。",
    "X74n1475_012:0467b04": "不休不息。三十七品心心相。應十波羅蜜常現在前。",
    "X74n1475_012:0467b05": "又願弟子。藉此懺悔鄣於諸行一切煩惱願弟子。在",
    "X74n1475_012:0467b06": "在處處。自在受生。不被結業之所迴轉。以如意通。於",
    "X74n1475_012:0467b07": "一念頃。徧至十方諸佛淨土。攝化眾生。於諸禪定甚",
    "X74n1475_012:0467b08": "深境界。乃至一切知見。通達無礙心。能普周一切諸",
    "X74n1475_012:0467b09": "法。樂說無窮。而不染著。得心自在。得法自在。智慧自",
    "X74n1475_012:0467b10": "在。方便自在。令此煩惱及無知結習。畢竟永斷。無復",
    "X74n1475_012:0467b11": "相續。無漏聖道。朗然如日。",
    "X74n1475_012:0467b12": "發願已。歸命禮三寶。",
    "X74n1475_012:0467b13": "○白等眾聽說此時無常偈",
    "X74n1475_012:0467b14": "　莫道年年相保守　功德各自卑脩營",
    "X74n1475_012:0467b15": "　此會眾徒分散後　豈知誰死復誰生",
    "X74n1475_012:0467b16": "　一朝入玉成塵聚　家中寂寂不聞聲",
    "X74n1475_012:0467b17": "　縱使靈牀安哭處　何由可得見真形",
    "X74n1475_012:0467b18": "　凡愚不覺此　常躭五欲樂　正法念經中(出第",
    "X74n1475_012:0467b19": "三十七)　說偈呵責曰　若人不觀心",
    "X74n1475_012:0467b20": "　常受行欲樂　長夜久時眠　苦惱不曾滅",
    "X74n1475_012:0467b21": "　癡故樂受樂　不覺知苦惱　後得衰惱時",
    "X74n1475_012:0467b22": "　乃知得何果　欲初似賢善　不實甚為惡",
    "X74n1475_012:0467b23": "　此為地獄使　專行不饒益　盲者信此欲",
    "X74n1475_012:0467b24": "　智眼者則離　猶險岸相似　如是墮地獄",
    "X74n1475_012:0467c01": "　謹慎第一友　常能作利益　放逸第一怨",
    "X74n1475_012:0467c02": "　故應近善友　欲徧一切身　如第一嚴毒",
    "X74n1475_012:0467c03": "　惡道第一道　所謂放逸是　若行於放逸",
    "X74n1475_012:0467c04": "　復深著境界　彼以愚癡故　常受諸苦惱",
    "X74n1475_012:0467c05": "　一切命皆失　一切樂皆盡　一切愛別離",
    "X74n1475_012:0467c06": "　汝死時欲生　死為第一惡　到曠野大道",
    "X74n1475_012:0467c07": "　更無如法歸　故應隨順法",
    "X74n1475_012:0467c09": "圓覺道場修證廣文卷第十二"
}