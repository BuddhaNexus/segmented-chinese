{
    "T42n1827_002:0260a19": "百論疏卷中",
    "T42n1827_002:0260a21": "釋吉藏撰",
    "T42n1827_002:0260a22": "破神品第二",
    "T42n1827_002:0260a23": "[0260a23] 破邪歸正論體之中凡有二門。自上已來明",
    "T42n1827_002:0260a24": "申佛漸捨教門明於顯正。此章已去今是第",
    "T42n1827_002:0260a25": "二次辨破邪門。上漸捨或二或三。言二者。初",
    "T42n1827_002:0260a26": "捨罪次捨福。言三者。一捨罪二捨福三辨能",
    "T42n1827_002:0260a27": "捨無相智慧。並是從淺至深以為次第。今破",
    "T42n1827_002:0260a28": "邪門對上亦二亦三。言二者。一破神二破法。",
    "T42n1827_002:0260a29": "所言三者。一破神二破法三破空。具如前說。",
    "T42n1827_002:0260b01": "所以前破神者。大品經云。譬如我見攝六十",
    "T42n1827_002:0260b02": "二見。以有見故有愛。愛見故有業。業故有生",
    "T42n1827_002:0260b03": "老病死。則知神為眾見之本。今欲伐其見本",
    "T42n1827_002:0260b04": "使柯條自傾故初破神矣。故下云如是捨我",
    "T42n1827_002:0260b05": "名得解脫。二者僧佉衛世蓋是外道之宗盛",
    "T42n1827_002:0260b06": "行天竺。僧佉經十萬偈。二十五諦為宗。以神",
    "T42n1827_002:0260b07": "為主諦。衛世師經亦十萬偈。用六諦為宗。亦",
    "T42n1827_002:0260b08": "以神為主諦。今破其主諦則餘法自崩。三者",
    "T42n1827_002:0260b09": "尋大小二乘觀門階漸。要先辨生空後得法",
    "T42n1827_002:0260b10": "空。今明破神即是生空。後除一異謂法空也。",
    "T42n1827_002:0260b11": "問何故先明生空次辨法空。答生空易得故",
    "T42n1827_002:0260b12": "淺。法空難成故深。所以然者。眾生五情取之",
    "T42n1827_002:0260b13": "不得。但是凡夫希望為有。是故易破。諸法為",
    "T42n1827_002:0260b14": "眼見耳聞即事為有。此則難破。故法空為深。",
    "T42n1827_002:0260b15": "然空無淺深。但約所空以為階級。問何故次",
    "T42n1827_002:0260b16": "捨罪福明破神耶。答凡有五意。若就賓主而",
    "T42n1827_002:0260b17": "言。自上已來是提婆昇座明於二捨。外道論",
    "T42n1827_002:0260b18": "義難無不詶詶無不塞。兼外道反羅其弊。今",
    "T42n1827_002:0260b19": "第二外道昇座立於神法。而提婆論義疑無",
    "T42n1827_002:0260b20": "不摧通無不屈。故有一章來也。二者諸佛菩",
    "T42n1827_002:0260b21": "薩出世為令眾生得於解脫。但眾生繫縛凡",
    "T42n1827_002:0260b22": "有二種。一者業縛二煩惱縛。上捨罪福解其",
    "T42n1827_002:0260b23": "業繫。今明破神除煩惱縛。煩惱之中身見為",
    "T42n1827_002:0260b24": "本故前破神。三者為成前捨義。外人云罪福",
    "T42n1827_002:0260b25": "是神之所作。神是能作罪福之人。既有能作",
    "T42n1827_002:0260b26": "之人。不應無有所作之法。故上捨罪福明無",
    "T42n1827_002:0260b27": "所作之法。今破神明無能作之人。人法既空。",
    "T42n1827_002:0260b28": "捨義方成。故有此品。四者因言次生。上品末",
    "T42n1827_002:0260b29": "云無相最上。外道不受斯言。故立有神法。今",
    "T42n1827_002:0260c01": "破彼計神則成前無相。故有此品。五者論主",
    "T42n1827_002:0260c02": "欲遍釋大小乘經破我明無我義故有此品。",
    "T42n1827_002:0260c03": "問此論正應釋大乘無我。云何亦釋小耶。答",
    "T42n1827_002:0260c04": "外道通障大小。今通破通申。但以大乘為正",
    "T42n1827_002:0260c05": "也。但解神有內外二道。外道有四師。一者僧",
    "T42n1827_002:0260c06": "佉計神與覺一。二者衛世明神與覺異。三者",
    "T42n1827_002:0260c07": "勒沙婆計神覺亦一亦異。第四若提子計神",
    "T42n1827_002:0260c08": "覺非一非異。內道計神亦有四師。一莊嚴云。",
    "T42n1827_002:0260c09": "假神有體有用有名。二光宅云。神有名無體",
    "T42n1827_002:0260c10": "無用。三開善云。神有名有用而無有體。第四",
    "T42n1827_002:0260c11": "犢子計。有神體用而非即離所攝。故神在第",
    "T42n1827_002:0260c12": "五不可說藏中。問此間九流七略明有神不。",
    "T42n1827_002:0260c13": "答周孔老莊但明一世事亦不論神。故云義",
    "T42n1827_002:0260c14": "經丘而未曉。理涉耳而猶昏。問計神三性中",
    "T42n1827_002:0260c15": "屬何性耶。答數人云。身見是隱沒無記。以計",
    "T42n1827_002:0260c16": "有神不妨行於施戒故也。婆沙出佛陀提婆",
    "T42n1827_002:0260c17": "義云。神為眾惑之本故但是不善。俱舍論云。",
    "T42n1827_002:0260c18": "我有二種。一生得我二邪執我。生得我者。含",
    "T42n1827_002:0260c19": "識之流皆有我心。生而即得名生得我。此我",
    "T42n1827_002:0260c20": "即是無記。若外道所計一異之我名為不善。",
    "T42n1827_002:0260c21": "問我見何所緣。答毘婆闍婆提人無所緣。以",
    "T42n1827_002:0260c22": "無而見。有故無所緣。評家云。有所緣。謂緣五",
    "T42n1827_002:0260c23": "陰。緣五陰謂是我。如謂杭為人。問二十身見",
    "T42n1827_002:0260c24": "幾是我見。幾是我所見。答五是身見。十五是",
    "T42n1827_002:0260c25": "我所見。如計色是我。色異我色屬我。我在色",
    "T42n1827_002:0260c26": "中。一陰皆四故云二十。依中論長行有一句。",
    "T42n1827_002:0260c27": "謂色在我中也。問但有二十身見。更有餘耶。",
    "T42n1827_002:0260c28": "答略說則一我見。依我我所分則成二見。三",
    "T42n1827_002:0260c29": "界分則三見。依地分則有九見。欲界地乃至",
    "T42n1827_002:0261a01": "非想故成九。乃至分別所起處凡有九百三",
    "T42n1827_002:0261a02": "十六我見也。問頗有一時總計五陰為我不。",
    "T42n1827_002:0261a03": "答婆沙二釋。一云無也。若計色為我。餘受等",
    "T42n1827_002:0261a04": "則屬我所也。二云亦有總計五陰為我。如計",
    "T42n1827_002:0261a05": "內入為我者即計外入為我所。計外入為我",
    "T42n1827_002:0261a06": "即計內入為我所。問頗有計微塵是我不。答",
    "T42n1827_002:0261a07": "亦有二釋。一云無也。二云亦有計微塵為我。",
    "T42n1827_002:0261a08": "評家用初解。問一切眾生為共一我。為各有",
    "T42n1827_002:0261a09": "我。答金七十論出二釋。有論師明一切眾生",
    "T42n1827_002:0261a10": "同一我。僧佉明一切眾生各有一我。若一切",
    "T42n1827_002:0261a11": "人一我者。一人生兒應一切生。而實不爾故",
    "T42n1827_002:0261a12": "知各有一我。問經云我見為六十二見本。又",
    "T42n1827_002:0261a13": "云邊見為本。定云何耶。答能生諸見則身見",
    "T42n1827_002:0261a14": "為本。守護長養則邊見為本。問曰何名身見。",
    "T42n1827_002:0261a15": "答從自身生從有身生不從他身生不從無身",
    "T42n1827_002:0261a16": "生故名身見。問邊見亦不從他身生亦不從",
    "T42n1827_002:0261a17": "無身生。何故不名身見。答身見已前受名故。",
    "T42n1827_002:0261a18": "邊見更從別義立稱。問阿毘曇等云內離人",
    "T42n1827_002:0261a19": "故空。不自在故無我。興此論破我何異。答同",
    "T42n1827_002:0261a20": "明無外道邪我與此處不異。但數論破我住",
    "T42n1827_002:0261a21": "於無我。此論明我既不留無我亦捨。乃至五",
    "T42n1827_002:0261a22": "句一無所存。又雖無所有而無所不有。故具",
    "T42n1827_002:0261a23": "說我與無我。如中論云。諸佛或說我或說無",
    "T42n1827_002:0261a24": "我。諸法實相中非我非無我。數論闕斯體用。",
    "T42n1827_002:0261a25": "是故不同。又淨名云。於我無我不二。是無我",
    "T42n1827_002:0261a26": "義。故我宛然而無我。不壞假我明無我也。數",
    "T42n1827_002:0261a27": "論亦無此意。是故不同。問若破一切我者。涅",
    "T42n1827_002:0261a28": "槃云我是佛性亦被破耶。答佛性未曾是我",
    "T42n1827_002:0261a29": "無我乃至四句。必明佛性是真我者亦須破",
    "T42n1827_002:0261b01": "之。此但斷取著。實不破佛性我也。又凡夫於",
    "T42n1827_002:0261b02": "虛妄中計真實我。二乘既聞無虛妄我亦無",
    "T42n1827_002:0261b03": "佛性真我。故成八倒。此論既破凡夫虛妄我。",
    "T42n1827_002:0261b04": "亦無二乘虛妄無我。此我無我並是佛性所",
    "T42n1827_002:0261b05": "離除。此我無我見始得顯佛性。非我無我而",
    "T42n1827_002:0261b06": "有我無我方便用也。問何故名佛性為我耶。",
    "T42n1827_002:0261b07": "答佛性累無不寂德無不圓。自在無礙是故",
    "T42n1827_002:0261b08": "名我。問此論何處破二乘無我。答破空品即",
    "T42n1827_002:0261b09": "是破無我。破神品即是破我。是故此論斥凡",
    "T42n1827_002:0261b10": "呵聖顯示中道。令一切眾生見於佛性也。又",
    "T42n1827_002:0261b11": "數論云。所計之神此畢竟無耳。能計之心則",
    "T42n1827_002:0261b12": "是有法。今明能計如其所計。故大品常以十",
    "T42n1827_002:0261b13": "六知見例色等萬法。問此論何處有佛性真",
    "T42n1827_002:0261b14": "我耶。答此論明中道非我無我。中道是佛亦",
    "T42n1827_002:0261b15": "名佛性。知有真我。此品中開為六別。第一三",
    "T42n1827_002:0261b16": "師總立有神。論主總破。第二僧佉人出論義。",
    "T42n1827_002:0261b17": "論主即破。第三衛世師出論義。論主即破。第",
    "T42n1827_002:0261b18": "四僧佉人重出論義。論主重破。第五衛世師",
    "T42n1827_002:0261b19": "重出論義。論主重破。第六諸外道亂出救義。",
    "T42n1827_002:0261b20": "論主亂破。雖有六章不出總別。初一總立總",
    "T42n1827_002:0261b21": "破。後五別立別破。所以明總別者。一欲示觀",
    "T42n1827_002:0261b22": "門次第。如中論前總破四緣後別破也。二者",
    "T42n1827_002:0261b23": "前明無相總破眾師。是故眾師總立。既有總",
    "T42n1827_002:0261b24": "立。宜須總破。總立總破則為二別。前外總立",
    "T42n1827_002:0261b25": "次內總破。就外立中復有二句。一者非內空。",
    "T42n1827_002:0261b26": "二立外有。不應言一切法空者非論主空也。",
    "T42n1827_002:0261b27": "神等諸法有故者立外有也。亦是將有證釋",
    "T42n1827_002:0261b28": "非空。都是難於論主。論主初明捨罪。外設六",
    "T42n1827_002:0261b29": "難。次明捨福亦設六難。上明無相。此下竟破",
    "T42n1827_002:0261c01": "空品九品並是立有破論主空。論主破外有",
    "T42n1827_002:0261c02": "悉為成無相義也。注釋為二。初逐近前釋外",
    "T42n1827_002:0261c03": "人立有。次云何言無下釋非論主空。釋立",
    "T42n1827_002:0261c04": "有中前總釋即雙標。迦毘羅言下第二別釋",
    "T42n1827_002:0261c05": "即雙釋。問何故明二十五諦耶。答有二義。一",
    "T42n1827_002:0261c06": "者二十五諦是神始終。又神為二十五主。是",
    "T42n1827_002:0261c07": "故列之。二者釋上偈本中云神等諸法有故。",
    "T42n1827_002:0261c08": "二十四諦即是諸法主諦即是於神。欲雙釋",
    "T42n1827_002:0261c09": "神法。是故列之。列二十五諦為二。初列二十",
    "T42n1827_002:0261c10": "五諦境。次明迷悟成於解惑。從冥初生覺者。",
    "T42n1827_002:0261c11": "此初可兩用。一者冥為二十五初。二者從冥",
    "T42n1827_002:0261c12": "最初生覺。神為主者釋主諦有五。一正明神",
    "T42n1827_002:0261c13": "為主。二出神相。三明住處。四明神體。五明神",
    "T42n1827_002:0261c14": "用。所以廣說神者。為成此品破神故也。常覺",
    "T42n1827_002:0261c15": "相者。僧佉人神覺一體有神即有覺故云常",
    "T42n1827_002:0261c16": "覺相。此句明神相也。處中者第三句明神住",
    "T42n1827_002:0261c17": "處。謂處在十一根中。常住第四句論神體。不",
    "T42n1827_002:0261c18": "為四相遷故云常住。不敗不壞者釋成常住",
    "T42n1827_002:0261c19": "簡異諸根。攝受諸法者第五句明神有統御",
    "T42n1827_002:0261c20": "之用也。能知下上來明境此辨迷悟。所以明",
    "T42n1827_002:0261c21": "迷悟者。為欲自立破他。自立者明從境生智",
    "T42n1827_002:0261c22": "斷生死得涅槃。破他者論主明空無相無有",
    "T42n1827_002:0261c23": "人法。無法故迷彼二十四諦。無人故迷彼神",
    "T42n1827_002:0261c24": "諦。是以外人謂得解脫。言論主不離生死。優",
    "T42n1827_002:0261c25": "樓迦言下第二出世師義。問初師既明二十",
    "T42n1827_002:0261c26": "五諦。今何以不辨六諦耶。答二十五諦明神",
    "T42n1827_002:0261c27": "始終。今為破神。所以須列。六諦通明神法。非",
    "T42n1827_002:0261c28": "正辨神故不明也。今此師但舉相立有神。初",
    "T42n1827_002:0261c29": "以身相證有於神。復次以欲恚下第二舉心",
    "T42n1827_002:0262a01": "相證神。又前直舉外相證神。今舉能依證有",
    "T42n1827_002:0262a02": "所依。又云。此復次是勒沙婆義。今謂不然。如",
    "T42n1827_002:0262a03": "向釋也。是故神是實有釋偈本初句。排論主",
    "T42n1827_002:0262a04": "三空。謂論主撥有言無。即是謗彼真諦故無",
    "T42n1827_002:0262a05": "解脫。內曰下第二總破。若有而言無。論主則",
    "T42n1827_002:0262a06": "應有過。以無而言無。是故無失。猶如兔角實",
    "T42n1827_002:0262a07": "無而言無。所以無過。次翻此語若有而言有。",
    "T42n1827_002:0262a08": "外道無過。今無而言有。故是惡邪。如無兔角",
    "T42n1827_002:0262a09": "謂有兔角名為顛倒。諦觀察之實無有神者。",
    "T42n1827_002:0262a10": "論主云。無而言無是故無過。謂外人無而言",
    "T42n1827_002:0262a11": "有。所以有失。外人復云。有而言有是故無過。",
    "T42n1827_002:0262a12": "謂論主有而言無。所以有失。如莊周云彼此",
    "T42n1827_002:0262a13": "俱一是非。是故此句釋內外之紛。內諦觀察",
    "T42n1827_002:0262a14": "故無而言無。知外無而言有。外不諦察故無",
    "T42n1827_002:0262a15": "而言有。謂內有而言無。又諸異外道還自相",
    "T42n1827_002:0262a16": "破。若以出入息為神相者。第四禪已上應當",
    "T42n1827_002:0262a17": "無我。以無出入息故。若以視眴為神相者。諸",
    "T42n1827_002:0262a18": "天目及魚眼不眴。應當無有我。又無色界眾",
    "T42n1827_002:0262a19": "生及無眼人悉應無我。若以壽命為我相者。",
    "T42n1827_002:0262a20": "外道以暖觸為壽命。若爾大日等有暖觸亦",
    "T42n1827_002:0262a21": "應有我。外曰下第二僧佉別立義。始末七番。",
    "T42n1827_002:0262a22": "前五法說後二列譬。僧佉前論義凡三意。一",
    "T42n1827_002:0262a23": "者道術最前行於世。二者惑人多執。三者計",
    "T42n1827_002:0262a24": "一為四句之初。故成論云。一等四執。初云實",
    "T42n1827_002:0262a25": "有神。對論主上明空義無神。彼謂提婆立空",
    "T42n1827_002:0262a26": "故自立於有。是以內外互相杭執也。又論主",
    "T42n1827_002:0262a27": "上云諦觀察之故無而言無。外人不諦觀察",
    "T42n1827_002:0262a28": "故無而言有。外今亦云。內不諦觀察故有而",
    "T42n1827_002:0262a29": "言無。謂我無而言有。我今諦察。知內有而言",
    "T42n1827_002:0262b01": "無。非無而言無。即明我立有而言有非無而",
    "T42n1827_002:0262b02": "言有。如僧佉經中說者。引經證上實有。覺相",
    "T42n1827_002:0262b03": "是神者。以有覺知即名為神。如死人木人無",
    "T42n1827_002:0262b04": "有覺知。是故無神。俱舍論云。智為我體。只我",
    "T42n1827_002:0262b05": "即是智。終是體相一義耳。內曰下第二定關。",
    "T42n1827_002:0262b06": "論義法須前定。以前定故則有二屈。受定則",
    "T42n1827_002:0262b07": "有住宗之屈。如其改轉則有違宗之過。問論",
    "T42n1827_002:0262b08": "主何故偏就一異定耶。答凡有八義。一者知",
    "T42n1827_002:0262b09": "四外道所立正就一異亦一亦異。是故就一",
    "T42n1827_002:0262b10": "異定之。二者一異是十四難本。又為六十二",
    "T42n1827_002:0262b11": "見之根。今欲前除其根故就一異定也。三者",
    "T42n1827_002:0262b12": "諸破之中一異兩難其言最顯。故就一異以",
    "T42n1827_002:0262b13": "定義宗。四者內外諸師皆立一異。如成實者",
    "T42n1827_002:0262b14": "云。假有即實名為一義。假有異實稱為異義。",
    "T42n1827_002:0262b15": "今欲遍窮內外故以一異定之。五者寄神覺",
    "T42n1827_002:0262b16": "一異欲遍破諸法。如心與苦樂善惡為一為",
    "T42n1827_002:0262b17": "異。真俗二諦一體異體。妄想與真一之與異。",
    "T42n1827_002:0262b18": "乃至僧祇上座因果一之與異。是故就一異",
    "T42n1827_002:0262b19": "定也。六者此之一異非但橫破萬法。亦&#x7AEA;摧",
    "T42n1827_002:0262b20": "四句。如一異為本。餘二為末。在本既破。其末",
    "T42n1827_002:0262b21": "自傾。又亦一之與非異猶屬一攝。亦異之與",
    "T42n1827_002:0262b22": "非一猶屬異攝。一異既破。餘四即傾。七者一",
    "T42n1827_002:0262b23": "異之難畢竟無通。如其答也則住言而屈。若",
    "T42n1827_002:0262b24": "不答之則自啞死。八者一異雙定則墮二負",
    "T42n1827_002:0262b25": "門。僧佉受一名為細負。若改宗執異則是違",
    "T42n1827_002:0262b26": "言名為&#x9E81;負。如佛定長爪。其人利根故。如見",
    "T42n1827_002:0262b27": "鞭影。自知墮負。慢心則摧。提婆今定外道義",
    "T42n1827_002:0262b28": "亦同矣。但彼不覺知故猶受定耳。外曰神覺",
    "T42n1827_002:0262b29": "一也。外所以受定者。劫初已來相承立一。謂",
    "T42n1827_002:0262c01": "合理秤機。是故受定。又有所得人心有所依",
    "T42n1827_002:0262c02": "言有所住。必當作一種解。是故受定。問神覺",
    "T42n1827_002:0262c03": "既一。云何立二諦耶。答彼云。體一義異。體一",
    "T42n1827_002:0262c04": "故即覺為神。則神為覺。義異者。統御為神。了",
    "T42n1827_002:0262c05": "別名覺。由如數人苦集是一物因果義分故說",
    "T42n1827_002:0262c06": "二。內曰覺若神相神無常。常無常中有五難。",
    "T42n1827_002:0262c07": "一者以神從覺。覺無常故神亦無常。二者以",
    "T42n1827_002:0262c08": "覺從神。神體既常覺亦應常。三覺無常神不",
    "T42n1827_002:0262c09": "無常。則神與覺異。四神常覺不常。則覺與神",
    "T42n1827_002:0262c10": "異。五欲令神覺體一而不相從。則神覺俱墮",
    "T42n1827_002:0262c11": "二相。謂亦常亦無常。又合此五難以為三關。",
    "T42n1827_002:0262c12": "初之二難名住宗難。得於一義而神墮無常覺",
    "T42n1827_002:0262c13": "墮於常。次有兩難。得於神常。得覺無常。墮神",
    "T42n1827_002:0262c14": "覺異義違宗之屈。第三得神覺一復得神常",
    "T42n1827_002:0262c15": "覺無常而墮亦一亦異。神常覺無常則墮異",
    "T42n1827_002:0262c16": "義。神覺體一即是一義。又初二關得一宗失",
    "T42n1827_002:0262c17": "二諦。失二諦者。神覺俱無常失神諦。俱常失",
    "T42n1827_002:0262c18": "覺諦。次兩得二諦而失一宗。後一具有前二",
    "T42n1827_002:0262c19": "失也。論文唯出二難。一神無常。二體不一。所",
    "T42n1827_002:0262c20": "以無將覺從神者。若以覺從神即是破覺。此",
    "T42n1827_002:0262c21": "中不破覺。是故無也。下遍不遍中有二相。今",
    "T42n1827_002:0262c22": "文無也又是舉一例之。義可知矣。若破舊義",
    "T42n1827_002:0262c23": "者。舊云。常住佛只是一圓智而照用不同。知",
    "T42n1827_002:0262c24": "青異黃照真殊俗。今問照用與體為一為異。",
    "T42n1827_002:0262c25": "若體用一者。在體既一居用亦一。則萬用便",
    "T42n1827_002:0262c26": "是一用。若有萬用應有萬體。若體用異。體常",
    "T42n1827_002:0262c27": "用應非常。又舊云。心是體。苦樂解惑是心上",
    "T42n1827_002:0262c28": "用。今問體用若一。常有心應常有解惑。既其",
    "T42n1827_002:0262c29": "斷惑應當斷心。若解惑苦樂與心異者。惑應",
    "T42n1827_002:0263a01": "自惑心則不惑。解亦然也。又問真俗若一。應",
    "T42n1827_002:0263a02": "同常同無常同說同不說。真俗若異。俗在真",
    "T42n1827_002:0263a03": "外真在俗外。注釋舉熱是火相者。提婆四宗",
    "T42n1827_002:0263a04": "論中僧佉人自引此喻譬於神覺體相是一。",
    "T42n1827_002:0263a05": "今天親引將來也。今覺實無常者三義顯覺",
    "T42n1827_002:0263a06": "無常。一者苦樂不同故云相各異故。二假違",
    "T42n1827_002:0263a07": "順等三緣生故云屬因緣故。三者墮於三世",
    "T42n1827_002:0263a08": "故云本無今有。外曰不生故常。救上神無常",
    "T42n1827_002:0263a09": "難也。神若始生可是無常。神既本有是故為",
    "T42n1827_002:0263a10": "常。故二十五諦云從冥初生覺。覺有於生是",
    "T42n1827_002:0263a11": "故無常。不云生神故神體是常。此但總相答",
    "T42n1827_002:0263a12": "難。猶未分明也。內曰若爾覺非神相。論主答",
    "T42n1827_002:0263a13": "中就二對難之。一常無常難。二遍不遍難。常",
    "T42n1827_002:0263a14": "無常難上明。神覺若一覺無常故神亦無常。",
    "T42n1827_002:0263a15": "此是得宗墮於無常。今明若覺無常而神是常",
    "T42n1827_002:0263a16": "則神覺便異。此是得常而失於一。故常無常",
    "T42n1827_002:0263a17": "中前後二難進退墮負。今云覺非神相者非",
    "T42n1827_002:0263a18": "體相也。僧佉人立覺是神體相。衛世人立覺",
    "T42n1827_002:0263a19": "是神標相。僧佉人如火以熱為相。衛世人如",
    "T42n1827_002:0263a20": "火以&#x70DF;為相。是故今難。覺自無常神自是常。",
    "T42n1827_002:0263a21": "則覺非神體相。故云若爾覺非神相。復次下",
    "T42n1827_002:0263a22": "第二就遍不遍門亦有五難。一以神從覺覺",
    "T42n1827_002:0263a23": "不遍神亦不遍。二以覺從神相與俱遍。三神",
    "T42n1827_002:0263a24": "不從覺則神與覺異。四覺不從神覺與神異。",
    "T42n1827_002:0263a25": "五若欲令一而不相從則墮遍不遍二相。次",
    "T42n1827_002:0263a26": "還合五為三。初兩難得宗而失神覺遍不遍",
    "T42n1827_002:0263a27": "義。次兩難得神覺遍不遍義而失一宗。第五",
    "T42n1827_002:0263a28": "亦得一宗復得遍不遍義而墮亦一亦異。今文",
    "T42n1827_002:0263a29": "唯有三難。一者得遍不遍而失一宗。二者得",
    "T42n1827_002:0263b01": "於一宗而失遍不遍義。三墮亦一亦異。問常",
    "T42n1827_002:0263b02": "無常對中前以神從覺。覺無常故神亦無常。",
    "T42n1827_002:0263b03": "今遍不遍中何故不以神從覺令神應不遍。",
    "T42n1827_002:0263b04": "答上常無常第二難中明神常覺無常則墮神",
    "T42n1827_002:0263b05": "覺體異。今接此文重就遍不遍義顯神覺體",
    "T42n1827_002:0263b06": "異。故不得以神從覺。若覺是神相重牒正破",
    "T42n1827_002:0263b07": "也。無有是處總非也。覺行一處者正破也。五",
    "T42n1827_002:0263b08": "道之中唯行一道。六塵之中偏覺一塵。五受",
    "T42n1827_002:0263b09": "之中偏行一受。乃至一身之中偏行一處。而",
    "T42n1827_002:0263b10": "神遍六塵五道乃至一身。則遍不遍殊神覺",
    "T42n1827_002:0263b11": "體異。是故覺非神之體相也。注釋中以覺從",
    "T42n1827_002:0263b12": "神者此是勢破。為成神覺不一耳。復次第二",
    "T42n1827_002:0263b13": "以神從覺破。若必言神與覺一則神與覺等。",
    "T42n1827_002:0263b14": "覺既不遍神亦不遍。此難與前翻覆相成。",
    "T42n1827_002:0263b15": "前得遍不遍墮神覺異。今得神覺一則失遍",
    "T42n1827_002:0263b16": "不遍。注云火無熱不熱者。熱是火相。唯有",
    "T42n1827_002:0263b17": "於熱無有不熱。神亦應爾。唯有不遍無有",
    "T42n1827_002:0263b18": "於遍。復次下第三二相破。所以有此破來者。",
    "T42n1827_002:0263b19": "外欲避前二難立兩義俱成者。一神覺體一。",
    "T42n1827_002:0263b20": "二者神遍而覺不遍。是故今作二相難之。若",
    "T42n1827_002:0263b21": "欲令神遍覺有不遍。不遍處有神。此神則無",
    "T42n1827_002:0263b22": "覺。覺處有神。神則有覺。若爾神亦有覺相亦",
    "T42n1827_002:0263b23": "無覺相。汝不應言神但以覺為相。上亦不應",
    "T42n1827_002:0263b24": "言常覺無不覺時。又神以覺為相。則有覺有",
    "T42n1827_002:0263b25": "不覺。火以熱為相。應有熱有不熱。熱是火體",
    "T42n1827_002:0263b26": "相。無熱則無火。覺是神體相。無覺則無神。",
    "T42n1827_002:0263b27": "若無覺之處有神。無熱之處有火。又無覺",
    "T42n1827_002:0263b28": "之處有神。應有覺之處無神。又無覺之處有",
    "T42n1827_002:0263b29": "神。一切草木悉應有神。若草木有神。眾生",
    "T42n1827_002:0263c01": "應無神。又若神有覺不覺相則墮亦一亦",
    "T42n1827_002:0263c02": "異。覺處有神神與覺一。無覺處有神則神與",
    "T42n1827_002:0263c03": "覺異。問常無常中二難遍不遍三難為是亂",
    "T42n1827_002:0263c04": "難為次第來耶。答並次第來也。常無常中二",
    "T42n1827_002:0263c05": "關覆&#x5374;。遍不遍中接常無常。汝非但有常無",
    "T42n1827_002:0263c06": "常異。復有遍不遍異。故有第一難。次明若言",
    "T42n1827_002:0263c07": "不異則神同覺不遍。三若不同覺不遍而言",
    "T42n1827_002:0263c08": "神遍神則二相。故五難宛轉釣鎖而來。外曰",
    "T42n1827_002:0263c09": "力遍故無過。力者理也體也。有力用也事也。",
    "T42n1827_002:0263c10": "以覺有於用故名有力。問明何物體用。答正",
    "T42n1827_002:0263c11": "論覺體用也。凡有二義。一力二有力。以覺力",
    "T42n1827_002:0263c12": "與神俱常俱遍。若有力則不遍。以覺力與神",
    "T42n1827_002:0263c13": "俱常則通常中五難。以覺力與神俱遍則通",
    "T42n1827_002:0263c14": "遍中五難。故力常力遍免上十難也。今總括",
    "T42n1827_002:0263c15": "常遍始終凡有十難。今文內常中有二。遍中",
    "T42n1827_002:0263c16": "有三。故成五也。通第一難云。若覺無常神常。",
    "T42n1827_002:0263c17": "可以神從覺令覺無常神則無常。今覺力既",
    "T42n1827_002:0263c18": "常。神與覺一。則覺常神亦常故無神無常過。",
    "T42n1827_002:0263c19": "通第二難云。若神常覺無常。則神覺體異覺",
    "T42n1827_002:0263c20": "非神相。今以覺力常故在神亦常。故神覺體",
    "T42n1827_002:0263c21": "一無覺非神相過。通第三難者。若神遍覺不",
    "T42n1827_002:0263c22": "遍。則神覺體異覺非神相。以神遍覺力亦遍",
    "T42n1827_002:0263c23": "故覺是神相。無覺非神相過。通第四難者。若",
    "T42n1827_002:0263c24": "覺不遍神遍。以神從覺覺不遍神亦不遍。今",
    "T42n1827_002:0263c25": "覺力遍。以神從覺覺遍神亦遍。故無不遍過",
    "T42n1827_002:0263c26": "也。通第五難者。若覺不遍而神遍。神墮覺處",
    "T42n1827_002:0263c27": "則覺。墮不覺處則不覺。今覺力遍。神唯墮覺",
    "T42n1827_002:0263c28": "處不墮不覺處。故無二相過也。問外道何故",
    "T42n1827_002:0263c29": "言覺與神齊俱常俱遍。答彼計神覺一體。統",
    "T42n1827_002:0264a01": "御義說神。了別義說覺。統御之神既遍五道。",
    "T42n1827_002:0264a02": "即此統御之神有覺知理亦遍五道。統御之",
    "T42n1827_002:0264a03": "神其體既常。有覺之理亦常。是故神既遍常",
    "T42n1827_002:0264a04": "覺理亦遍常也。注云有處覺雖無用此中亦",
    "T42n1827_002:0264a05": "有覺力者。此是遍五道覺理之處。五道之中",
    "T42n1827_002:0264a06": "雖無覺用而有覺體。是故無無覺過偏答最",
    "T42n1827_002:0264a07": "後二相難也。以覺理遍故神則遍。覺無有不",
    "T42n1827_002:0264a08": "覺。既通常中二難則具通五。既答遍中三亦",
    "T42n1827_002:0264a09": "具答遍中五也。內曰不然力有力不異故者。",
    "T42n1827_002:0264a10": "力有力者牒外義也。不異者正責也有無俱",
    "T42n1827_002:0264a11": "不異覺力既遍。有力即遍。此是有力不異力",
    "T42n1827_002:0264a12": "也。此亦是以用同體。體遍用亦遍若有力不",
    "T42n1827_002:0264a13": "遍力亦不遍。此是力不異有力。亦是將體同",
    "T42n1827_002:0264a14": "用。用既不遍體亦不遍。唯有此二更無第三",
    "T42n1827_002:0264a15": "體遍用不遍。有力不遍力亦不遍。則覺成不",
    "T42n1827_002:0264a16": "遍還墮遍中五難。若有力不遍則力亦不遍。",
    "T42n1827_002:0264a17": "覺既不遍覺則無常還墮常中五難若力遍常",
    "T42n1827_002:0264a18": "有力亦遍常乃免十難。應一時之中遍覺六",
    "T42n1827_002:0264a19": "道之苦。亦一時之中遍覺六塵。則僧佉之人",
    "T42n1827_002:0264a20": "現身之中應墮地獄煮燒之弊乃至應有餓鬼",
    "T42n1827_002:0264a21": "飢渴等苦。又力有力不異者。有力是現用力",
    "T42n1827_002:0264a22": "是體何以知耶。外云。力遍故知力是體也。今",
    "T42n1827_002:0264a23": "言不異者。只見有力實無力遍。正破其力遍",
    "T42n1827_002:0264a24": "之言也。既無力遍。以何異於有力。故云不異。",
    "T42n1827_002:0264a25": "注云若有覺力處。此牒外義也。是中覺應有",
    "T42n1827_002:0264a26": "用正明有力不異於力也。而無用者明五道",
    "T42n1827_002:0264a27": "之中無有覺用。既無覺用即無覺體。是故汝",
    "T42n1827_002:0264a28": "言非也。此非其五道無用處亦有覺力也。若",
    "T42n1827_002:0264a29": "如是說下重取意非之。即明無第三有體而",
    "T42n1827_002:0264b01": "無用。外云。體遍用不遍體用不同。不應將用",
    "T42n1827_002:0264b02": "同體令體遍用亦遍。亦不應以體同用令無",
    "T42n1827_002:0264b03": "用處則無有體。故取意牒之。但有是語者總",
    "T42n1827_002:0264b04": "非也。五道之中無有覺用而有覺體。有語無",
    "T42n1827_002:0264b05": "義故云但也。外曰因緣合故覺力有用者。救",
    "T42n1827_002:0264b06": "上力有力不異難也。力與神齊故神遍力亦",
    "T42n1827_002:0264b07": "遍。以無五道遍緣合故有力不遍。一處緣合",
    "T42n1827_002:0264b08": "則一處有用。故有力不遍。是故力有力異也。",
    "T42n1827_002:0264b09": "內曰墮生相者。前明覺與神齊神遍用亦遍。",
    "T42n1827_002:0264b10": "今明用假緣發體亦應然。故云墮生相也。外",
    "T42n1827_002:0264b11": "曰如燈者。緣能發用不能生體。如燈顯照物",
    "T42n1827_002:0264b12": "不能成物。如舊明本有義假緣得顯緣不能",
    "T42n1827_002:0264b13": "生。內曰下明五塵成瓶。若無燈時身觸亦得。",
    "T42n1827_002:0264b14": "又有瓶用。若因緣未合時取覺不得。亦無有",
    "T42n1827_002:0264b15": "用。二義不同故非喻也。外曰如色者。前就能",
    "T42n1827_002:0264b16": "了為喻。內以所了為難。今捨燈就色明瓶具",
    "T42n1827_002:0264b17": "五塵色之一分。燈若未照取色不得。又無發",
    "T42n1827_002:0264b18": "識之用。如緣未合取覺不得又無覺知之用。",
    "T42n1827_002:0264b19": "兩義全同故云如色。或言是壁上之色。此亦",
    "T42n1827_002:0264b20": "無失。但就瓶色為勝。內曰下汝捨瓶就色。雖",
    "T42n1827_002:0264b21": "勉前過而更招後失。然青黃之色燈未照時其",
    "T42n1827_002:0264b22": "相已了。汝覺以了別為相。緣未合時未能了",
    "T42n1827_002:0264b23": "別。云何將已了之色喻未了之覺。問何故破",
    "T42n1827_002:0264b24": "燈無脩&#x59AC;路。破色有脩&#x59AC;路也。答外道根本",
    "T42n1827_002:0264b25": "燈色合譬。燈喻於緣色譬如覺。燈未照色取",
    "T42n1827_002:0264b26": "色不得。亦無發識之用。如緣未合取覺不得。",
    "T42n1827_002:0264b27": "覺亦無用。但天親開外燈色以為兩救義。生",
    "T42n1827_002:0264b28": "內曰以破於燈。故破燈無脩&#x59AC;路。還用提婆",
    "T42n1827_002:0264b29": "本答。以破於色故有脩&#x59AC;路。復次以無相故。",
    "T42n1827_002:0264c01": "前明了不了異故法譬不同。今辨有相無相",
    "T42n1827_002:0264c02": "別故法譬有異。是故重破。此中色有三句覺",
    "T42n1827_002:0264c03": "亦三句。色三者。一無相故標色無相也。明色",
    "T42n1827_002:0264c04": "無有人知之相故云無相。色相不以人知為",
    "T42n1827_002:0264c05": "色相者。第二句釋色無相也。色自有青黃為",
    "T42n1827_002:0264c06": "相。不以人知為相。是故下第三句結無相也。",
    "T42n1827_002:0264c07": "以色不以人知為相故人不知時常有色體",
    "T42n1827_002:0264c08": "也。汝知是神相者。標神以知為相也。不應以",
    "T42n1827_002:0264c09": "無知處為知。第二句呵外人未有知時有於覺",
    "T42n1827_002:0264c10": "體。汝法中知覺一義。故外謂人不知時有覺。",
    "T42n1827_002:0264c11": "即是無知時有覺義。是故今責之。知即是覺。",
    "T42n1827_002:0264c12": "若無知即無覺。若有覺即有知。云何言無知",
    "T42n1827_002:0264c13": "時有覺。若無知時有覺。應無覺時有知也。又",
    "T42n1827_002:0264c14": "知覺一義。無知即無覺。無覺即無神。以神覺",
    "T42n1827_002:0264c15": "一體也。外曰優樓迦下第三別出論義。其人",
    "T42n1827_002:0264c16": "後論凡有五義。一者道術後興。二者行世不",
    "T42n1827_002:0264c17": "盛。三依一異四句是第二異義故後出論也。",
    "T42n1827_002:0264c18": "四者見一義有失。謂異無過。五者見論主借",
    "T42n1827_002:0264c19": "異以破一。謂異有道理是故出論。往復五番",
    "T42n1827_002:0264c20": "皆引喻明義。優樓迦謂佛寶也。弟子謂僧寶",
    "T42n1827_002:0264c21": "也。誦衛世師經謂法寶也。言知與神異者立",
    "T42n1827_002:0264c22": "己宗也。訶梨傳云。優樓迦弟子自稱我師優",
    "T42n1827_002:0264c23": "樓迦。說經名衛世。繁文以六諦為主。簡旨明",
    "T42n1827_002:0264c24": "知異乎神。若能屈我此言斬首相謝。與今文",
    "T42n1827_002:0264c25": "相似也。其人立神知異者。既在僧佉後出見",
    "T42n1827_002:0264c26": "一宗有過。是故立論名衛世師。衛世師稱為",
    "T42n1827_002:0264c27": "勝異。異於僧佉勝於僧佉故名勝異。是故神",
    "T42n1827_002:0264c28": "不墮無常中者。僧佉知與神一。知無常神即",
    "T42n1827_002:0264c29": "無常。知不遍神則不遍。神既常遍知亦常遍。",
    "T42n1827_002:0265a01": "是故今明知與神異。知自無常神自是常。亦",
    "T42n1827_002:0265a02": "不墮無知者。釋伏難防僧佉及提婆也。何以",
    "T42n1827_002:0265a03": "故知神合故如有牛者。就法譬釋上無知也。",
    "T42n1827_002:0265a04": "神與知合神受知名。如人與牛合人名有牛",
    "T42n1827_002:0265a05": "也。釋中前解譬者逐文近故也。四合知生者欲",
    "T42n1827_002:0265a06": "顯神受知名也。內曰牛相牛中住。但破其神",
    "T42n1827_002:0265a07": "受知名異宗自壞。以角&#x5CEF;等相但在於牛。雖",
    "T42n1827_002:0265a08": "與人合人無牛相。若爾神雖與知合。知住知",
    "T42n1827_002:0265a09": "中神則非知。注釋云。汝言下明四合生知。知",
    "T42n1827_002:0265a10": "生則知塵。知不生則不知塵。此是知能知非",
    "T42n1827_002:0265a11": "是神知。外人神知並立。論主奪其神知縱其",
    "T42n1827_002:0265a12": "知知。譬如火能燒者此譬二意。一者成前知則",
    "T42n1827_002:0265a13": "能知。二欲發起後救故也。外曰能用法故。此",
    "T42n1827_002:0265a14": "中含有用燈之譬。前明人牛雖合人無牛相。",
    "T42n1827_002:0265a15": "神知雖合神無知相。今有二義。一明神有知。",
    "T42n1827_002:0265a16": "二用知方知。如人有見性用燈能見。成實者",
    "T42n1827_002:0265a17": "云。假人御五陰而人不當陰。陰自能知而人",
    "T42n1827_002:0265a18": "不知。如是行自起善惡亦非人起。而今云人",
    "T42n1827_002:0265a19": "起者。以人有御陰之功故言人起耳。內曰不",
    "T42n1827_002:0265a20": "然知即能知故者。破上能用之言也。明知體",
    "T42n1827_002:0265a21": "自能知不須神用。故神無用知之能。汝若神",
    "T42n1827_002:0265a22": "有知性。即應自知何假用他。前番奪其神知",
    "T42n1827_002:0265a23": "明知自知。今奪其神能明知自能知。若爾神",
    "T42n1827_002:0265a24": "體非知又復無能。何處有神。燈喻非也此破",
    "T42n1827_002:0265a25": "其譬。神用知知。知具二義。一體是知。二有能",
    "T42n1827_002:0265a26": "知。人用燈見。燈無兩義。一體非見。二不能",
    "T42n1827_002:0265a27": "見。故非喻也。又眼為闇所障故不能見。假燈",
    "T42n1827_002:0265a28": "除闇方見。汝神為誰障故不知而假知能知。",
    "T42n1827_002:0265a29": "注云若不知色不名為知者。以名定體破。知",
    "T42n1827_002:0265b01": "既名知即應能知。若不能知則不名知。是故",
    "T42n1827_002:0265b02": "縱有能知彼能何用者。前奪神知及以神能",
    "T42n1827_002:0265b03": "明知具二義。今明知具二義縱神復具二義",
    "T42n1827_002:0265b04": "者則無用也。外曰馬身合故神為馬。上初番",
    "T42n1827_002:0265b05": "破外人知自知神不知。次番奪。其神無能知",
    "T42n1827_002:0265b06": "自能。外人今雙救二義。一明神在馬中而神",
    "T42n1827_002:0265b07": "名馬。如神在知中神名為知。二者馬形不能",
    "T42n1827_002:0265b08": "知神御方能知。如知不能知神御方知。故神",
    "T42n1827_002:0265b09": "有知有能則二義俱立。問神馬與人牛何異。",
    "T42n1827_002:0265b10": "答人牛二形二神故&#x758E;。今身神共合則密。又",
    "T42n1827_002:0265b11": "得反責。內家若知自知不須神御。亦應馬形",
    "T42n1827_002:0265b12": "自能不假神御也。內曰身中神非馬者明外人",
    "T42n1827_002:0265b13": "不識馬也。世間正以馬形為馬。實不以神為",
    "T42n1827_002:0265b14": "馬。故以知自知神終非知。以神喻神則墮負",
    "T42n1827_002:0265b15": "處者。神御於知神御於馬。兩神無異。前神未",
    "T42n1827_002:0265b16": "了而引後神。以過證過轉增其過。是故墮負。",
    "T42n1827_002:0265b17": "又所御之知即知即能。所御之形無知無能。",
    "T42n1827_002:0265b18": "同上燈譬。前引無知救知既以墮負。今重引",
    "T42n1827_002:0265b19": "之名為重負。外曰如黑疊。問黑疊與神馬何",
    "T42n1827_002:0265b20": "異捨於神馬引黑疊耶。答離神別有馬。世間",
    "T42n1827_002:0265b21": "詺馬形作馬。不詺神為馬。疊與黑合疊受黑",
    "T42n1827_002:0265b22": "名。世間名為黑疊。不可云黑自黑而疊不黑。",
    "T42n1827_002:0265b23": "故與上異也。內曰若爾無神。自上三番破神",
    "T42n1827_002:0265b24": "無知無能。謂奪神兩義也。今此一番縱之。縱",
    "T42n1827_002:0265b25": "汝神是能是知。便成於知無復有神。所以然",
    "T42n1827_002:0265b26": "者。知是知復是能。神若是知亦是能。此便成",
    "T42n1827_002:0265b27": "知則無復神。故云若爾無神。又知是能是知。",
    "T42n1827_002:0265b28": "既其非神。神是知是能。亦非神也。故云若爾",
    "T42n1827_002:0265b29": "無神。又並。云神體非知與知合故神名知者。",
    "T42n1827_002:0265c01": "知體非神。若神非神合應名非神。故云若爾",
    "T42n1827_002:0265c02": "無神。又並。神本非如。與知合故從知名知。知",
    "T42n1827_002:0265c03": "體無常。神與無常合神名無常。神與不遍合",
    "T42n1827_002:0265c04": "應名不遍。與多和合應名為多。若無常不遍",
    "T42n1827_002:0265c05": "及以多者則無有神。又知是能是知。神若無能",
    "T42n1827_002:0265c06": "無知。與草木不異虛空無別。又是無神。又反",
    "T42n1827_002:0265c07": "並之。汝以有知有能名為神者。知具此二則",
    "T42n1827_002:0265c08": "應是神。神具此二神應名知。注有三種難。一",
    "T42n1827_002:0265c09": "釋無神難。若他合故下第二互從並。若神從",
    "T42n1827_002:0265c10": "知名知。知亦從神名神。若知與神合不從神",
    "T42n1827_002:0265c11": "名神。神與知合亦不從知名知。第三違經破",
    "T42n1827_002:0265c12": "者。明外人疊與黑合疊便是黑。則違依主二",
    "T42n1827_002:0265c13": "義。外曰如有杖。此救上三難。通第一無神難",
    "T42n1827_002:0265c14": "云。人雖與杖合人名有杖。非是無人。神雖與",
    "T42n1827_002:0265c15": "知合神名為知。非是無神。通第二互從難云。",
    "T42n1827_002:0265c16": "人與杖合但得名人有杖。不得杖與人合杖",
    "T42n1827_002:0265c17": "名有人。以人能御杖非杖御人。如是神與知",
    "T42n1827_002:0265c18": "合神名為知。不得知與神合知名為神。以神",
    "T42n1827_002:0265c19": "御知非知御神。通第三難云。人杖雖合人不",
    "T42n1827_002:0265c20": "作杖。依主雖合主不作依。問人杖人牛此有",
    "T42n1827_002:0265c21": "何異。答大宗是同。但來意有異。人牛為明其",
    "T42n1827_002:0265c22": "合。人杖為辨其離。前為明合者。人與牛合人",
    "T42n1827_002:0265c23": "名有牛。神與知合神名有知。今為明離者。人",
    "T42n1827_002:0265c24": "與杖合雖名有杖人非是杖。神與知合雖名為",
    "T42n1827_002:0265c25": "知神非是知。又上但為防於他難立自義宗。",
    "T42n1827_002:0265c26": "今亦立義宗又通三難。是故異也。注中就人",
    "T42n1827_002:0265c27": "與杖合有二句。杖與人合亦有二句。四句之",
    "T42n1827_002:0265c28": "中用一廢三。人與杖合人名有杖。用此句也。",
    "T42n1827_002:0265c29": "不得云人是杖。廢此句也。杖與人合二句並",
    "T42n1827_002:0266a01": "不用之。以杖與人合不名有人亦不名人。故",
    "T42n1827_002:0266a02": "四句之中立一廢三。立一正是義宗。廢三通",
    "T42n1827_002:0266a03": "前三難。內曰有杖非杖。破同人牛。杖自是杖",
    "T42n1827_002:0266a04": "人終非杖。知自是知神終無知。衛世五番凡",
    "T42n1827_002:0266a05": "有二失。前三後一得於神義而墮於無知。破",
    "T42n1827_002:0266a06": "黑疊譬得有知義而墮無神。外曰僧佉下第",
    "T42n1827_002:0266a07": "四重出論義凡有二義。一者見異家過失。謂",
    "T42n1827_002:0266a08": "一義無咎。故重出論義。二見論主上借一破",
    "T42n1827_002:0266a09": "異。謂異義為短一義為長。故出論義。問何故",
    "T42n1827_002:0266a10": "不破一為一類破異為一類而相間出耶。答",
    "T42n1827_002:0266a11": "凡有四義。一示破有多門。如一異品類例破。",
    "T42n1827_002:0266a12": "今相間破。二者欲明一異兩家自相破斥即",
    "T42n1827_002:0266a13": "並為虛妄。是故間出。三者執一之人與提婆",
    "T42n1827_002:0266a14": "論義。當時理屈辭窮而異家便出立義。一家",
    "T42n1827_002:0266a15": "在坐靜聽便謂。一有道理異義為過。是故重",
    "T42n1827_002:0266a16": "出論義。衛世師重出論義亦同之。四者僧佉",
    "T42n1827_002:0266a17": "部內自有多人。雖一人墮負而餘人出論。世",
    "T42n1827_002:0266a18": "師亦爾故相間出也。此文三番所以前七後",
    "T42n1827_002:0266a19": "三者。僧佉始末合有十番。但前義勢已窮後",
    "T42n1827_002:0266a20": "則辭理易屈。故前七後三。若知與神異有",
    "T42n1827_002:0266a21": "如上過者。僧佉靜聽。執異之家五番往復",
    "T42n1827_002:0266a22": "墮於二過。一得神失知。二得知失神。我經",
    "T42n1827_002:0266a23": "中者明己執無過。何以故下釋無過。以神",
    "T42n1827_002:0266a24": "即覺故不墮無知。覺即神亦不墮無神。故",
    "T42n1827_002:0266a25": "離前二也。內曰破有三。初指前破。上有二對。",
    "T42n1827_002:0266a26": "一常無常二遍不遍。合十難前已說之。今當",
    "T42n1827_002:0266a27": "更說指下破也。若覺相神不一者。前僧佉立",
    "T42n1827_002:0266a28": "一義。始末二番有三對過失。一神常覺無常。",
    "T42n1827_002:0266a29": "二神遍覺不遍。三神一覺不一。此三相違而",
    "T42n1827_002:0266b01": "言其一。故招十五種過也。上已明二對十過。",
    "T42n1827_002:0266b02": "今就一多。中復有五過。一以神從覺相與俱",
    "T42n1827_002:0266b03": "多。二以覺從神相與俱一。三神不從覺多即",
    "T42n1827_002:0266b04": "神與覺異。四覺不從神一則覺與神異。五欲",
    "T42n1827_002:0266b05": "令其一而不相從。則神墮亦多不多覺墮亦",
    "T42n1827_002:0266b06": "一不一。攝此五難為三。初二互相從得神覺",
    "T42n1827_002:0266b07": "一宗而失神覺一多。次兩互不相從得神覺",
    "T42n1827_002:0266b08": "一多而墮神覺異義。後得神覺不異亦得神",
    "T42n1827_002:0266b09": "覺一多而墮亦一亦異。得神覺一多義則墮",
    "T42n1827_002:0266b10": "亦異得神覺一義。名之為一。攝一多為五難",
    "T42n1827_002:0266b11": "既為三類。常遍五難亦各三類。故合十五開",
    "T42n1827_002:0266b12": "為九難也。而今文中以神從覺令覺多神亦",
    "T42n1827_002:0266b13": "多者。正為破其一神以為多神故則無一神。",
    "T42n1827_002:0266b14": "一神無故亦無多神。亦一亦多非一非多皆",
    "T42n1827_002:0266b15": "悉不立。破神既爾。破覺亦然。覺與神一則失",
    "T42n1827_002:0266b16": "多覺。多既無一亦無。如是四句悉皆不成。外",
    "T42n1827_002:0266b17": "曰不然一為種種如頗梨。救為二意。一法二",
    "T42n1827_002:0266b18": "喻。法中二句。一通前難二釋疑。所言一者此",
    "T42n1827_002:0266b19": "明覺體一也。內前以神從覺覺多神亦多。外",
    "T42n1827_002:0266b20": "今以覺從神神一覺亦一。神既與覺一則覺",
    "T42n1827_002:0266b21": "一神亦一。無多神過。問何故神一覺亦一。答",
    "T42n1827_002:0266b22": "僧佉立宗義甚精密。神覺體一故神常覺亦",
    "T42n1827_002:0266b23": "常。神遍覺亦遍。神一覺亦一。但約義不同。",
    "T42n1827_002:0266b24": "故開神覺二諦耳。為種種者第二釋疑也。伏",
    "T42n1827_002:0266b25": "疑云。若以覺從神神一覺亦一。乃勉多神之",
    "T42n1827_002:0266b26": "過墮一覺之咎。是故釋云。雖體是一覺隨緣",
    "T42n1827_002:0266b27": "故多。不失多覺故不墮苦樂一過。如頗梨者",
    "T42n1827_002:0266b28": "第二喻說。喻上體一隨緣故異。體一故免多",
    "T42n1827_002:0266b29": "神過。隨緣異故免一覺過。故神覺俱成一多",
    "T42n1827_002:0266c01": "義立。內曰下偈本但有一破亦含五難。一者",
    "T42n1827_002:0266c02": "以罪福從覺覺一罪福一。二以覺從罪福罪",
    "T42n1827_002:0266c03": "福若二在覺亦二。三覺一罪福不一罪福與",
    "T42n1827_002:0266c04": "覺異。四罪福二覺不二覺與罪福異。五欲令",
    "T42n1827_002:0266c05": "其一而復罪福不同則墮亦一亦異。還攝五",
    "T42n1827_002:0266c06": "難以為三開。初兩得一義宗而罪福失多覺",
    "T42n1827_002:0266c07": "失於一。次兩得於一多兩墮異義。三得於一",
    "T42n1827_002:0266c08": "多亦得不異而隨亦一亦異。問何故以罪福",
    "T42n1827_002:0266c09": "難覺也。答非是以外罪福以並於覺。正言罪",
    "T42n1827_002:0266c10": "福即是覺。如損他覺為罪。益他覺為福罪福",
    "T42n1827_002:0266c11": "既是覺故覺一罪福一。問上破與今破何異。",
    "T42n1827_002:0266c12": "答上以神從覺覺多神亦多。此是破神。今以",
    "T42n1827_002:0266c13": "罪福從覺覺一罪福亦一。此是破覺。注云施",
    "T42n1827_002:0266c14": "盜亦一者。前明罪福就心。今約身口也。如珠",
    "T42n1827_002:0266c15": "先有者。提婆但破法說而譬自壞。天親義破",
    "T42n1827_002:0266c16": "譬也。珠則本有覺則始生。豈得以本有之珠",
    "T42n1827_002:0266c17": "喻始生之覺。復次珠新新生滅者破前一珠",
    "T42n1827_002:0266c18": "義也。內外雖異同知珠是無常。念念生滅故",
    "T42n1827_002:0266c19": "非一珠。汝覺不生滅體則是一。云何以不一",
    "T42n1827_002:0266c20": "喻一無常喻常。二者離珠無色離色無珠。色",
    "T42n1827_002:0266c21": "既有青黃等五便成五珠。珠若是一五色便",
    "T42n1827_002:0266c22": "一。若色五珠不五珠一色不一。則離色有珠",
    "T42n1827_002:0266c23": "離珠有色。若離色有珠。離於苦樂應當有覺。",
    "T42n1827_002:0266c24": "亦離覺應有苦樂。外曰果雖多作者一如陶",
    "T42n1827_002:0266c25": "師答上三難也。果雖多謂罪福多也。作者一",
    "T42n1827_002:0266c26": "一覺體也。如陶師體一而作瓶&#x74EB;多果。不可",
    "T42n1827_002:0266c27": "關陶師一故謂瓶&#x74EB;亦一。不可關瓶&#x74EB;多故",
    "T42n1827_002:0266c28": "謂師亦多。不可關覺一故罪福亦一罪福多故",
    "T42n1827_002:0266c29": "謂覺亦多。故前五難三關並皆壞也。救第二",
    "T42n1827_002:0267a01": "有無難者。前有陶師後作瓶&#x74EB;。亦前有覺體",
    "T42n1827_002:0267a02": "後隨緣苦樂等。故非本無今有。救第三不一",
    "T42n1827_002:0267a03": "難者。實是一師而作瓶&#x74EB;。實是一覺而有苦",
    "T42n1827_002:0267a04": "樂。若言新新生滅非是一珠。亦應新新生滅",
    "T42n1827_002:0267a05": "非是一師。而百年相續終是一人。珠亦爾也。",
    "T42n1827_002:0267a06": "內曰陶師無別異者此有二過。一者有異喻不",
    "T42n1827_002:0267a07": "異過。陶師與瓶&#x74EB;實有異。而苦樂與覺不異。",
    "T42n1827_002:0267a08": "故不應以異喻不異。二者不異喻異過。陶師一",
    "T42n1827_002:0267a09": "體無有別異。而覺實有苦樂二體。故不應將",
    "T42n1827_002:0267a10": "不異喻異。又若苦樂即覺則瓶&#x74EB;即陶師。亦",
    "T42n1827_002:0267a11": "有五難。一苦樂與覺一則瓶&#x74EB;與陶師一。則",
    "T42n1827_002:0267a12": "師一瓶&#x74EB;一。二覺與苦樂一。苦樂多則覺多。",
    "T42n1827_002:0267a13": "亦師與瓶&#x74EB;一。瓶&#x74EB;既多師亦應多。例上五",
    "T42n1827_002:0267a14": "可知也。外曰實有神比知相故。此第五世師",
    "T42n1827_002:0267a15": "重出救義。來意亦三。一思道更生。二見論主",
    "T42n1827_002:0267a16": "借異破一謂一有過異義無失。三別更有人也。",
    "T42n1827_002:0267a17": "問此立與初立何異。答初就異宗立。但異宗",
    "T42n1827_002:0267a18": "既壞。今但就相立故與前異。然就相立正立",
    "T42n1827_002:0267a19": "有神義。今破則正顯無神也。有三番問答。初",
    "T42n1827_002:0267a20": "云。實有神者道理神體不無。比知相故者舉",
    "T42n1827_002:0267a21": "相證有神體也。知有四種。一理知二比知三",
    "T42n1827_002:0267a22": "譬知四信聖人語知。今因比知證有於神。所",
    "T42n1827_002:0267a23": "言相者。僧佉神知一體知是神體相。今神知",
    "T42n1827_002:0267a24": "異知是神標相。此中比知有二。一者將人比",
    "T42n1827_002:0267a25": "日。人從東至西人既有去。法與人合。將人比",
    "T42n1827_002:0267a26": "日。日從東至西亦有去。法與日合。二者見草",
    "T42n1827_002:0267a27": "木依地苦樂覺知亦應依神。故云比知相故。",
    "T42n1827_002:0267a28": "內曰下有二。初指前破。雖舉比知而神知終",
    "T42n1827_002:0267a29": "異還墮二過。一得神失知。二得知失神。今當更",
    "T42n1827_002:0267b01": "說不知非神者正破有二。初指前破神與知",
    "T42n1827_002:0267b02": "合。次破比知故神與知合。前破法說後破譬",
    "T42n1827_002:0267b03": "說也。汝以知相證有神者。若爾知相有故神",
    "T42n1827_002:0267b04": "有。知相無故神無。凡有二義無有知相。一者",
    "T42n1827_002:0267b05": "神遍而知不遍。二者常有於神而知不恒。若",
    "T42n1827_002:0267b06": "爾則無知應當無神。外曰行無故知無。救上",
    "T42n1827_002:0267b07": "無知之時無神難也。有法譬二句。法說正解",
    "T42n1827_002:0267b08": "無知所以。神若行境是則有知。若不行境是",
    "T42n1827_002:0267b09": "時無知。故云行無故知無。如&#x70DF;者此釋知是",
    "T42n1827_002:0267b10": "神相正答論主難也。如&#x70DF;是火相雖復無&#x70DF;",
    "T42n1827_002:0267b11": "而有炭火。知是神相知雖復無而終有神。內",
    "T42n1827_002:0267b12": "曰不然神能知故者。破其無知時有神也。汝",
    "T42n1827_002:0267b13": "神有二義。一者體性能知。二者以知為相。今",
    "T42n1827_002:0267b14": "無知時無此二義。是則無神。又法譬不同。汝",
    "T42n1827_002:0267b15": "神雖無知有生知之能。炭火無&#x70DF;不能生&#x70DF;。",
    "T42n1827_002:0267b16": "何得為喻。復次汝說下第二破其比知又三。",
    "T42n1827_002:0267b17": "一牒二非三釋。汝說見共相比知故有神者",
    "T42n1827_002:0267b18": "牒外義也。人之與日共有去相。見人去比知",
    "T42n1827_002:0267b19": "日亦去。名為共相比知。草木苦樂共有依相。",
    "T42n1827_002:0267b20": "以草木有依比知苦樂亦依於神也。此亦非",
    "T42n1827_002:0267b21": "也第二句總非也。所以者何下第三句釋。此",
    "T42n1827_002:0267b22": "意縱其人日共有去相將人比日。奪其草木",
    "T42n1827_002:0267b23": "覺知共有依相將草木有依比苦樂亦依神",
    "T42n1827_002:0267b24": "也。所以縱一奪一者。文自釋之。見去者去法",
    "T42n1827_002:0267b25": "到彼故。見人從東至西人既有去。亦見日從",
    "T42n1827_002:0267b26": "東至西日亦有去。故可得以人比日。不得云",
    "T42n1827_002:0267b27": "見草木有依謂苦樂亦應依神。注前釋縱其",
    "T42n1827_002:0267b28": "人日相比。若離神無知是事不然。此釋奪其",
    "T42n1827_002:0267b29": "二依相比。汝言草木必依地離地無草木。知",
    "T42n1827_002:0267c01": "必依神離神無知。作此比知者是事不然也。",
    "T42n1827_002:0267c02": "是故不應以知故知有神者。破其二比既竟。",
    "T42n1827_002:0267c03": "故結呵之。不可見龜而有毛相下此取意重",
    "T42n1827_002:0267c04": "破之。外云。天下之物皆悉有依。如外草木既",
    "T42n1827_002:0267c05": "依於地。內之人民則依於王。不應苦樂覺知",
    "T42n1827_002:0267c06": "獨自無依。是故呵言。汝見草木依地見苦樂",
    "T42n1827_002:0267c07": "亦依神者。見餘鳥有毛。見龜亦有毛。外曰如",
    "T42n1827_002:0267c08": "手取。取是手相。雖復不取而常有手。知是神",
    "T42n1827_002:0267c09": "相。雖復不知而常有神。救上無知無能無神",
    "T42n1827_002:0267c10": "難。問此與&#x70DF;火何異。答炭時無&#x70DF;不能生&#x70DF;。",
    "T42n1827_002:0267c11": "手雖不取欲取即能。是故異也。內曰取非手",
    "T42n1827_002:0267c12": "相。以角&#x5CEF;為牛相。以指掌為手相。不以取為",
    "T42n1827_002:0267c13": "手相。汝以知為神相。故非喻也。若無知相而",
    "T42n1827_002:0267c14": "有神者。無指掌等相應當有手。外曰定有神",
    "T42n1827_002:0267c15": "覺苦樂故。山中舊云。此第六勒沙婆人出論",
    "T42n1827_002:0267c16": "義。見前偏執一異並皆有失。謂亦一亦異應無",
    "T42n1827_002:0267c17": "有過。故出立義。又云。還是第二師重出論義。",
    "T42n1827_002:0267c18": "又云。此是一切外道立有神者亂出論義。論",
    "T42n1827_002:0267c19": "主亂破。即第六章也。就文凡有六轉攝。計神",
    "T42n1827_002:0267c20": "事盡破神義周。第一舉苦樂證有神。二舉各",
    "T42n1827_002:0267c21": "取色證有神。三舉異情動證有神。四以宿習",
    "T42n1827_002:0267c22": "念證有神。五舉左見右識證有神。六舉念屬",
    "T42n1827_002:0267c23": "神證有神。涅槃云。是諸外道計神不同。終不",
    "T42n1827_002:0267c24": "離於陰界入也。今此六轉舉五陰相證有於",
    "T42n1827_002:0267c25": "神。初舉受陰相。次舉色陰。三舉想陰。四舉",
    "T42n1827_002:0267c26": "行陰。五舉識陰。第六還舉想陰破此六立即",
    "T42n1827_002:0267c27": "有六破。成實身見品云。&#x9E81;思惟者計受是我。",
    "T42n1827_002:0267c28": "以木石中無受則知有受是我。中思惟者說。",
    "T42n1827_002:0267c29": "想是我。苦樂雖過猶有我相。細思惟者說。行",
    "T42n1827_002:0268a01": "是我。以瓶等相雖過猶思我妙。深思惟者計",
    "T42n1827_002:0268a02": "識是我。知思亦&#x9E81;。是思雖過猶故有識我心",
    "T42n1827_002:0268a03": "故。若爾計色是我應最是&#x9E81;。以色相五陰中",
    "T42n1827_002:0268a04": "最&#x9E81;故也。又五陰是有為。有為有相貌故證",
    "T42n1827_002:0268a05": "神。無為無相貌故不舉證神。覺苦樂者。外云。",
    "T42n1827_002:0268a06": "四大諸根並是色法。事同草木不應有所覺",
    "T42n1827_002:0268a07": "知。而今有覺定應有神。又死人木人不能覺",
    "T42n1827_002:0268a08": "知。今能覺知定是神也。內曰若惱亦斷。上雖",
    "T42n1827_002:0268a09": "舉覺苦樂證有神。今偏難其覺苦邊也。若神",
    "T42n1827_002:0268a10": "覺苦樂神可惱者。亦應可斷。若言神常不可",
    "T42n1827_002:0268a11": "惱。又神無形不可斷。亦神無形不可惱。此亦",
    "T42n1827_002:0268a12": "得破舊義。斷身時身識覺惱。則識亦可斷。識",
    "T42n1827_002:0268a13": "無形不可斷。識無形不可惱。無形依有形惱",
    "T42n1827_002:0268a14": "有形。故無形可惱。亦斷有形無形可斷。外曰",
    "T42n1827_002:0268a15": "不然無觸故如空。夫斷害必由相與有觸。身",
    "T42n1827_002:0268a16": "有觸刀亦有觸。故可斷刀有觸。神無觸。云何",
    "T42n1827_002:0268a17": "以有觸斷無觸耶。如空者舉譬。舍有觸可燒",
    "T42n1827_002:0268a18": "可熱。空無觸不可燒而有熱。合喻可解。內曰",
    "T42n1827_002:0268a19": "若爾無去。神若如空不可斷者。神亦如空不",
    "T42n1827_002:0268a20": "可動去。今害身時神不能避則受害也。去從",
    "T42n1827_002:0268a21": "二事生。一者身能運動。二心思量欲動。今身",
    "T42n1827_002:0268a22": "神互無。神欲動不能動。身能動不知動。則身",
    "T42n1827_002:0268a23": "神並無去。而汝神無避害。就安可去之義。神",
    "T42n1827_002:0268a24": "若可去則神應可斷。外曰如盲跛者。昔優禪",
    "T42n1827_002:0268a25": "尼國為劫所破。各分散走。有一生盲生跛。遂",
    "T42n1827_002:0268a26": "相假得至餘處。外道引此為救義。數論師云。",
    "T42n1827_002:0268a27": "色陰有依因有手足等而無心思惟故如盲。",
    "T42n1827_002:0268a28": "四陰有慮知而無身運動故如跛。五陰和合",
    "T42n1827_002:0268a29": "而去同外道。內曰異相故。盲跛兩神兩身可",
    "T42n1827_002:0268b01": "得去。身神互無故不得去。又盲人不跛有柱",
    "T42n1827_002:0268b02": "杖而去。神無身可得然耶。若不爾有如上斷",
    "T42n1827_002:0268b03": "過者。必言身神互無而相隨去者。亦應相隨",
    "T42n1827_002:0268b04": "而斷。又上奪其去。今從破也。縱神無觸得去。",
    "T42n1827_002:0268b05": "亦應無觸故被斷破。數論亦然。五陰共合而",
    "T42n1827_002:0268b06": "去。亦應共合被斷。復次下。自上已來破法說",
    "T42n1827_002:0268b07": "竟。今始破其如空譬說。又欲發後救義故作",
    "T42n1827_002:0268b08": "此破。空實不熱亦應神實不惱。空遂可熱空",
    "T42n1827_002:0268b09": "應可斷。神義亦然。外曰如舍主惱。上空不可",
    "T42n1827_002:0268b10": "斷不可熱。此義既壞。是故捨空引於舍主。內",
    "T42n1827_002:0268b11": "曰無常故燒。論主調外人義破其法說。舍無",
    "T42n1827_002:0268b12": "常可燒可熱。舍內空常不可燒熱。身無常可",
    "T42n1827_002:0268b13": "斷惱。神既常不可斷惱。復次舍主不遍可得",
    "T42n1827_002:0268b14": "遠火。汝神既遍應無避火。神若同空是常便",
    "T42n1827_002:0268b15": "不覺惱。若同舍主無常則同上斷過。又神若",
    "T42n1827_002:0268b16": "是常不能避火。遂能避火則是無常。外曰必",
    "T42n1827_002:0268b17": "有神取色等故。第二舉色陰證有神。五情不",
    "T42n1827_002:0268b18": "能各知諸塵。而有知者此是神能。犢子部亦",
    "T42n1827_002:0268b19": "言人見與此義同。成實者云。根不能見用識",
    "T42n1827_002:0268b20": "能見。雖用識見要須人御。名為人見。內曰何",
    "T42n1827_002:0268b21": "不用耳見。若根不能見而神見者。神用眼見",
    "T42n1827_002:0268b22": "何不用耳見。若不能用耳見唯用眼見。則是",
    "T42n1827_002:0268b23": "眼見非神見也。注云如火能燒處處皆燒者。",
    "T42n1827_002:0268b24": "火以燒為性。觸物皆燒。神以見為性。觸根皆",
    "T42n1827_002:0268b25": "見。亦得以此破成論人。既言識見。識託於",
    "T42n1827_002:0268b26": "耳何不見耶。又識有見性觸根皆見不待眼",
    "T42n1827_002:0268b27": "也。外曰所用定故如陶師。神雖能見必須用",
    "T42n1827_002:0268b28": "眼。如陶師能作不得離泥。泥於器定。眼色亦",
    "T42n1827_002:0268b29": "然。成實論義亦爾。雖以識見要須用眼。內曰",
    "T42n1827_002:0268c01": "若爾盲者。若神與眼一不應言神見眼不見。",
    "T42n1827_002:0268c02": "若神與眼異神則無眼。是故神盲。若無眼不",
    "T42n1827_002:0268c03": "盲則盲不無眼。又若無眼不盲則有眼應盲。",
    "T42n1827_002:0268c04": "又依中論六情品破者。若以見見則見中有",
    "T42n1827_002:0268c05": "見相。見者無見相故見者盲也。依智度論意",
    "T42n1827_002:0268c06": "破者。若神御眼見色者神應見眼。而今一切",
    "T42n1827_002:0268c07": "人皆有神。皆應見眼。而不見眼故知神盲。汝",
    "T42n1827_002:0268c08": "陶師喻者。此破其譬說。外云譬有三事。一陶",
    "T42n1827_002:0268c09": "師二用泥三作瓶。內合亦三。一有神二用眼",
    "T42n1827_002:0268c10": "三見色。&#x758E;親言同而實大異。用泥作瓶。離泥",
    "T42n1827_002:0268c11": "無瓶。用眼見色。離眼有色。故喻非也。外曰有",
    "T42n1827_002:0268c12": "神異情動故。此下第三舉想陰證神。論主前",
    "T42n1827_002:0268c13": "責其何不用耳見令其互用。外道以所伺各",
    "T42n1827_002:0268c14": "定不得互用。內破定義不立。今從內所責還",
    "T42n1827_002:0268c15": "明互用。就立中為二。初明一根知二。次辦二",
    "T42n1827_002:0268c16": "根知一。今是初明眼見果色即知果味。故令",
    "T42n1827_002:0268c17": "舌動稱為異情。復次一物眼身知故。第二明",
    "T42n1827_002:0268c18": "二根知一。然眼無知味之理身無見瓶之義。",
    "T42n1827_002:0268c19": "而知味識瓶並是神用。故知有神。內曰如盲",
    "T42n1827_002:0268c20": "修&#x59AC;路中已破者。破中為二。第一天親指前",
    "T42n1827_002:0268c21": "破。第二正破。既言眼見他食果而口中生涎。",
    "T42n1827_002:0268c22": "則神與眼異。故稱為盲。又既是神見何不用",
    "T42n1827_002:0268c23": "舌見。若不用舌見終是眼見神則不見。故復",
    "T42n1827_002:0268c24": "是盲。復次下天親義作內答以答於外。今迴",
    "T42n1827_002:0268c25": "提婆偈本以為復次。所以無修&#x59AC;路釋者。以",
    "T42n1827_002:0268c26": "易解故不釋之。破彼二事即為二別。前破一",
    "T42n1827_002:0268c27": "根知二。果中五塵具足。遂眼見眼即知果味",
    "T42n1827_002:0268c28": "令舌動者。眼中何故不即聞香聽聲覺觸令",
    "T42n1827_002:0268c29": "三情亦動也。身亦如是者破二根知一。瓶中",
    "T42n1827_002:0269a01": "亦五塵具足。身既能得瓶者。就身根中何不",
    "T42n1827_002:0269a02": "得瓶聲香味即發耳鼻舌三情也。外曰如人",
    "T42n1827_002:0269a03": "燒。此救上盲及餘情何不動難。如人雖能知",
    "T42n1827_002:0269a04": "燒要唯用火。神雖能見要須用眼。不得聞用",
    "T42n1827_002:0269a05": "眼見便謂神盲。問此與上陶師何異。答離泥",
    "T42n1827_002:0269a06": "無瓶。今離薪有火。是故為異救。餘情何不動",
    "T42n1827_002:0269a07": "者。人雖用火燒不得餘物燒。唯眼見舌動餘",
    "T42n1827_002:0269a08": "情不得動。內曰火燒。火性能燒非人燒。眼能",
    "T42n1827_002:0269a09": "見非神見。又無人火亦燒。無神眼亦應見。又",
    "T42n1827_002:0269a10": "火性自熱不假人方熱。眼性自見不假神方",
    "T42n1827_002:0269a11": "見。若眼假神方見。火應假人方燒。外曰如意。",
    "T42n1827_002:0269a12": "外云。要須神情意塵合見。四合之中少一猶",
    "T42n1827_002:0269a13": "不見。況但眼能見。汝上不應難云火自能燒",
    "T42n1827_002:0269a14": "眼自能見。若眼自見。死人有眼何竟不見。內",
    "T42n1827_002:0269a15": "曰下此作神無用破也。有意託眼則見。無意",
    "T42n1827_002:0269a16": "託眼則不見。則意有見能神無用也。此破舊",
    "T42n1827_002:0269a17": "義云。識託根故見。不託則不見。何用假人。外",
    "T42n1827_002:0269a18": "曰意不自知。此救神無用也。意但知法無有",
    "T42n1827_002:0269a19": "自知之理。若更有餘意知此意者。此意不滅",
    "T42n1827_002:0269a20": "復知未來意。如是則無量意聚在眼門。我義",
    "T42n1827_002:0269a21": "神是妙一能知於意。故有知意之功。非是無",
    "T42n1827_002:0269a22": "用。亦無無窮意聚眼門失。內曰神亦神者。問",
    "T42n1827_002:0269a23": "前一內外曰何故無修&#x59AC;路。此獨有耶。答提",
    "T42n1827_002:0269a24": "婆論本前明外曰如意。今內曰神亦神便是破",
    "T42n1827_002:0269a25": "之。汝既言神用意行眼門者。則應有神知神。",
    "T42n1827_002:0269a26": "但天親義生內答以答前問。義作外問反於",
    "T42n1827_002:0269a27": "後破。是故中間內外兩曰無修&#x59AC;路也。今依",
    "T42n1827_002:0269a28": "天親破上義者。汝但知立。神知意而未悟。誰",
    "T42n1827_002:0269a29": "復知神。若神神相知是亦無窮。若不須神知",
    "T42n1827_002:0269b01": "神亦不須神知意。破假人亦爾。我法以現在",
    "T42n1827_002:0269b02": "下通外人無窮意聚眼門過也。明意是無常。",
    "T42n1827_002:0269b03": "念念不住。寧有多意聚在眼門。外曰云何除",
    "T42n1827_002:0269b04": "神。外道非是請除於神。但反難論主若除於",
    "T42n1827_002:0269b05": "神意云何能自知塵。內曰如火熱相。無有不",
    "T42n1827_002:0269b06": "熱之火。何有不知之意。意體性能知。何用神",
    "T42n1827_002:0269b07": "耶。此是借意以破神。不如數論破神存意。外",
    "T42n1827_002:0269b08": "曰應有神第四舉行陰證神。初總標有神。宿",
    "T42n1827_002:0269b09": "習念下舉二世法證有於神。宿習是過去世",
    "T42n1827_002:0269b10": "習貪成貪習瞋成瞋。若無神統御誰使習耶。",
    "T42n1827_002:0269b11": "生時憂喜行者舉現在世也。過去習瞋生時",
    "T42n1827_002:0269b12": "知憂。過去習貪生時知喜。連持二世不斷皆",
    "T42n1827_002:0269b13": "是神功。又初生之時無人教之令其憂喜。而",
    "T42n1827_002:0269b14": "初生行憂喜此是神使之然。而言相續生者。",
    "T42n1827_002:0269b15": "神遍三世無有代謝。但憂喜之念有於代謝。",
    "T42n1827_002:0269b16": "過去曾生現在始起未來當生。過去念滅續",
    "T42n1827_002:0269b17": "生現在。現在續生未來。故云相續。內曰遍云",
    "T42n1827_002:0269b18": "何念者。縱其神遍奪念生也。念即是上憂喜",
    "T42n1827_002:0269b19": "也。神既常遍。常遍者一遍五道二遍六塵。在",
    "T42n1827_002:0269b20": "神既遍。遍無更生念理。夫論生念。要須此有",
    "T42n1827_002:0269b21": "彼無。故捨此念彼。神既常遍。未曾不念故不",
    "T42n1827_002:0269b22": "更生念。云何有捨此念彼也。問上舉三世證",
    "T42n1827_002:0269b23": "有神義。今破何世耶。答神遍三世。於三世中",
    "T42n1827_002:0269b24": "都不生念。故總破三世生念也。復次若念一",
    "T42n1827_002:0269b25": "切處生。上提婆縱其神遍奪生念義。今天親",
    "T42n1827_002:0269b26": "縱其生念開二關責之。神既遍念亦遍。則應",
    "T42n1827_002:0269b27": "遍五道六塵中。應一時生念。若念分生者。前",
    "T42n1827_002:0269b28": "明以念從神神遍念亦遍。此以神從念念既",
    "T42n1827_002:0269b29": "分生神亦分生。復次若神無知若知非神者。",
    "T42n1827_002:0269c01": "明知自知神無知。亦應念自念神無念。若知",
    "T42n1827_002:0269c02": "非神者。神若能知則便成知無復有神。神若",
    "T42n1827_002:0269c03": "逐念則便成念便無有神。此事前已說者。初",
    "T42n1827_002:0269c04": "破衛世師中五番有此二過。有人言。若神無",
    "T42n1827_002:0269c05": "知者無能知也。若知非神者知非神相也。又",
    "T42n1827_002:0269c06": "釋此事前破者。如&#x70DF;喻中。若無知時亦有神",
    "T42n1827_002:0269c07": "者。今將彼以破此者。神不生念時爾時既無",
    "T42n1827_002:0269c08": "念相亦無能念也。外曰合故念生者救上遍",
    "T42n1827_002:0269c09": "云何念也。神體實遍而生念者。神於此法作",
    "T42n1827_002:0269c10": "意思量則生念。神於彼法不作意思量則不",
    "T42n1827_002:0269c11": "生念。故神雖遍而能生念。何故神遍不生念",
    "T42n1827_002:0269c12": "耶。通第二難者。念由緣發。非與神齊。雖餘處",
    "T42n1827_002:0269c13": "有神要待緣具方得生念。以無一切緣一時",
    "T42n1827_002:0269c14": "具故不得一時遍。念神雖分。念念自有分而",
    "T42n1827_002:0269c15": "神無分也。通第三難者。神使念生名為神念。",
    "T42n1827_002:0269c16": "故神受念名。而念恒非神。故不墮無神。注云",
    "T42n1827_002:0269c17": "勢發故者。作意思量前事名為勢發。神雖與",
    "T42n1827_002:0269c18": "意合。若未作意思量前事。念則不生也。內曰",
    "T42n1827_002:0269c19": "雖前已破者。上遍云何念三門破之已竟也。",
    "T42n1827_002:0269c20": "今當重說。縱許生念重撿責之。神若知相即",
    "T42n1827_002:0269c21": "自能知。何須與意合方生念耶。若非知相猶",
    "T42n1827_002:0269c22": "如木石。何能生念。復次若念知。此文破前遍",
    "T42n1827_002:0269c23": "云何念。正是提婆偈本而中間諸破並是天",
    "T42n1827_002:0269c24": "親義立兩偈。本為異者。前是奪破明神常遍",
    "T42n1827_002:0269c25": "不應生念。今縱開破。縱神生念能知塵者。念",
    "T42n1827_002:0269c26": "生則知念不生不知。則是念知神無用也。外",
    "T42n1827_002:0269c27": "曰應有神左見右識故第五舉左見右識。即",
    "T42n1827_002:0269c28": "是舉識陰證神。然就病眼不病眼俱得作之。",
    "T42n1827_002:0269c29": "如右眼病不見於人但左眼見人。後右眼差",
    "T42n1827_002:0270a01": "還識前左眼所見人。然兩眼體異不應左見",
    "T42n1827_002:0270a02": "右識。有神統御。是故能然。內曰共合二眼。凡",
    "T42n1827_002:0270a03": "有三義故秤為共。外云。左眼見則是見眼。右",
    "T42n1827_002:0270a04": "眼識即是識眼。今答左眼自見非神見。右眼",
    "T42n1827_002:0270a05": "自識非神識。但破見眼即破識眼。不須兩番",
    "T42n1827_002:0270a06": "破之。故云共合二眼。二者以彼答此。一答答",
    "T42n1827_002:0270a07": "於二立。名為共合。前明念生則知念不生不",
    "T42n1827_002:0270a08": "知。此是念知不名神知。即以此答答於二眼。",
    "T42n1827_002:0270a09": "若有二眼則能見識。無二眼則不見識。此是",
    "T42n1827_002:0270a10": "眼能見識。何用於神。故云共合二眼。三者依",
    "T42n1827_002:0270a11": "天親意。更不別開破門。但後二前四合有六",
    "T42n1827_002:0270a12": "門。共破左見右識。故云共合二眼。所以不別",
    "T42n1827_002:0270a13": "更答而指前後共答者凡有二義。一者破神",
    "T42n1827_002:0270a14": "將竟。外人上來以五番救義。今恐其引事無",
    "T42n1827_002:0270a15": "窮欲遮其後救。汝設更千端立者。並墮諸破",
    "T42n1827_002:0270a16": "之中故也。二者欲明觀門縱橫通徹無礙略",
    "T42n1827_002:0270a17": "明四句。自有一立一破多立多破一立多破",
    "T42n1827_002:0270a18": "多立一破。是故總指多破一立也。分知不名",
    "T42n1827_002:0270a19": "知者。七復次為三。初二用後。次四用前。次",
    "T42n1827_002:0270a20": "一當破。即顯後得破前前得破後。又顯當",
    "T42n1827_002:0270a21": "破也。一部論有此三勢破義也。神體既遍。知",
    "T42n1827_002:0270a22": "唯在一分。正可名為分知。不名神知合。今亦",
    "T42n1827_002:0270a23": "爾。在神既遍。見識亦遍。而今此見彼識但應",
    "T42n1827_002:0270a24": "言分見分識。不應言神見神識。復次若爾無",
    "T42n1827_002:0270a25": "知此第二破。若言分知故名神知。分見識名",
    "T42n1827_002:0270a26": "神見識者。應從多不知名為不知。從多不見",
    "T42n1827_002:0270a27": "識名為不見識。此二復次指後也。復次遍云",
    "T42n1827_002:0270a28": "何念。神既遍無生念理。神亦遍不生見識之",
    "T42n1827_002:0270a29": "理。復次若念知者第四破也。若念故知不念",
    "T42n1827_002:0270b01": "不知。此是念知神則無用。眼看故見不有不",
    "T42n1827_002:0270b02": "見。此是眼見。神無用也。此二復次指第四轉",
    "T42n1827_002:0270b03": "中縱奪二破。復次何不用耳見。若言神見神",
    "T42n1827_002:0270b04": "識。何不用左耳見右耳識。復次若爾盲。若言",
    "T42n1827_002:0270b05": "要用眼見眼識。則非神見神識。故是無見之",
    "T42n1827_002:0270b06": "神。此引第二轉中二破。復次如左眼見下第",
    "T42n1827_002:0270b07": "七注家正破。眼有左右分而無見識。神能見",
    "T42n1827_002:0270b08": "識。神既常遍。不應有此分見彼分識。又若以",
    "T42n1827_002:0270b09": "左眼見而不識以顯神能者。則是無識之神。",
    "T42n1827_002:0270b10": "若以右識而無見。謂有神者便為無見之神",
    "T42n1827_002:0270b11": "也。如是則有多神之過。外曰念屬神故神知",
    "T42n1827_002:0270b12": "此第六轉舉念屬神以識有神。有人言。救七",
    "T42n1827_002:0270b13": "復次中第四復次。今謂不然。七復次並是天",
    "T42n1827_002:0270b14": "親引之。不應救也。又既有七破。何猶獨救第",
    "T42n1827_002:0270b15": "四。今明此救第四轉中最後復次若有念知",
    "T42n1827_002:0270b16": "之難也。上難云。念生故知。念不生故不知。此",
    "T42n1827_002:0270b17": "是念知。神則無用。外救云。念不自在必有所",
    "T42n1827_002:0270b18": "依。能御念者則是神。用何得空。有念知而無",
    "T42n1827_002:0270b19": "所屬故念屬於神。以念知故名為神知。神有",
    "T42n1827_002:0270b20": "用念之功。非無用也。問此既救前第四轉中",
    "T42n1827_002:0270b21": "難。何故至第六轉中方乃救耶。答有二義。一",
    "T42n1827_002:0270b22": "者此第六轉應接前第四。論主作念知難竟。",
    "T42n1827_002:0270b23": "外人即舉念屬神以通此難。論主破念屬神",
    "T42n1827_002:0270b24": "竟。外人方左見右識以證有神。故共答二眼",
    "T42n1827_002:0270b25": "最後破之。所以最後明共答二眼者。恐外道",
    "T42n1827_002:0270b26": "救義無窮。是故最後共指眾破以破外人。汝",
    "T42n1827_002:0270b27": "雖有眾多之立理不出前六門破也。而今共",
    "T42n1827_002:0270b28": "答二眼在第五者。翻論者誤。不爾梵文失也。",
    "T42n1827_002:0270b29": "二者念屬神理實救前第四若念知難。但當",
    "T42n1827_002:0270c01": "時理屈辭窮未暇得救。別有餘人舉左見右",
    "T42n1827_002:0270c02": "識更復立義。破此立竟其人思道還生。故重",
    "T42n1827_002:0270c03": "救前破。提婆與外人對面交言。破立之中有",
    "T42n1827_002:0270c04": "此斷續形勢。故撰之以示末代所以問答不",
    "T42n1827_002:0270c05": "接連也。內曰不然分知不名知。神體既遍。一",
    "T42n1827_002:0270c06": "分生知。一分者五道六塵一處生也。正可分",
    "T42n1827_002:0270c07": "知不名神知。外曰神知非分知。此明雖復分",
    "T42n1827_002:0270c08": "知神名知也。如一身手有所作名為身作。內",
    "T42n1827_002:0270c09": "曰若爾無知。汝以多從少神名之知者。亦應",
    "T42n1827_002:0270c10": "以少從多不知名為不知。外曰如衣分燒。救",
    "T42n1827_002:0270c11": "以多從少。如一領衣若燒一孔則名燒衣。神",
    "T42n1827_002:0270c12": "一分知名為神知。內曰燒亦如是。有二種例",
    "T42n1827_002:0270c13": "前。一者應名分燒不名為燒。二者若從少燒",
    "T42n1827_002:0270c14": "名為燒衣者。亦應從多不燒名為不燒。問何",
    "T42n1827_002:0270c15": "故例破之耶。答以少從多以多從少。類例無",
    "T42n1827_002:0270c16": "窮。恐外人引喻不已。是故遮其後救而例破",
    "T42n1827_002:0270c17": "之也。",
    "T42n1827_002:0270c18": "百論疏卷中(終)",
    "T42n1827_002:0270c20": "百論疏卷中之餘",
    "T42n1827_002:0270c22": "釋吉藏撰",
    "T42n1827_002:0270c23": "破一品第三",
    "T42n1827_002:0270c24": "[0270c24] 破邪門有二。一破神品明眾生空此文已竟。",
    "T42n1827_002:0270c25": "今是第二七品破法明於法空。若利根者既",
    "T42n1827_002:0270c26": "知無人即悟無法。所以然者。人本法末。本無",
    "T42n1827_002:0270c27": "故末即無。二人法相待無人可待。即知無法。",
    "T42n1827_002:0270c28": "但鈍根未悟。雖知無人猶言有法故次破法。",
    "T42n1827_002:0270c29": "又外道神病未除。上就神救。神義既不立。自",
    "T42n1827_002:0271a01": "此已下舉法證神。今破無法為顯無神。故次",
    "T42n1827_002:0271a02": "破法。問何故前破神後破法。答智度論云。世",
    "T42n1827_002:0271a03": "間顛倒如亂糸相繫無定詮緒。隨立而破。有",
    "T42n1827_002:0271a04": "病則治。故無定次第。二者欲顯論雖有三破",
    "T42n1827_002:0271a05": "內外二病。中論十二門破其內病。前破於法",
    "T42n1827_002:0271a06": "後傍破人。正以佛之弟子多識無我而著於",
    "T42n1827_002:0271a07": "法故前破法。故少有計人故後傍破人。此論",
    "T42n1827_002:0271a08": "破外道病。外道之人具執人法。但人為其本",
    "T42n1827_002:0271a09": "故先破人。三者依二空次第。生空易得故前",
    "T42n1827_002:0271a10": "破人。法空難得故後破法。此義通大小乘。小",
    "T42n1827_002:0271a11": "乘中如成論等前以陰除人。次明以空除陰。",
    "T42n1827_002:0271a12": "大乘前明菩薩得眾生空。次得法空也。又先",
    "T42n1827_002:0271a13": "破人後破法者。如大品諸方等經多以我喻",
    "T42n1827_002:0271a14": "萬法。今亦爾。前我不可得故後舉我例法也。",
    "T42n1827_002:0271a15": "問大小二空云何同異。答小乘云。有假名人",
    "T42n1827_002:0271a16": "有陰實法。故以實過假以空過實。故成實師",
    "T42n1827_002:0271a17": "明空無我行。引論文云。五陰中不見眾生為",
    "T42n1827_002:0271a18": "空行。見陰亦無為無我行。大乘明。人法未曾",
    "T42n1827_002:0271a19": "是有亦未曾無亦有亦無。如是五句。但為眾",
    "T42n1827_002:0271a20": "生偏著有病是故明空。有病若除空義亦捨。",
    "T42n1827_002:0271a21": "適化所宜教無定相。又問此論破人法為但",
    "T42n1827_002:0271a22": "是大乘為通耶。答具三義。一者依楞伽等經",
    "T42n1827_002:0271a23": "攝大乘等論。明二乘但得人無我菩薩得法",
    "T42n1827_002:0271a24": "無我。則前破人明小乘。今破法明大乘。二者",
    "T42n1827_002:0271a25": "今明二空俱是大乘。三者俱是小乘。問何故",
    "T42n1827_002:0271a26": "此論具明大小乘。答邪言具障大小。今破一",
    "T42n1827_002:0271a27": "切邪顯一切正。故此論名為通論也。問應非",
    "T42n1827_002:0271a28": "大小乘論。答雖具申大小。而正申大傍申小。",
    "T42n1827_002:0271a29": "又具申大小始名為大。如大乘經初具大小",
    "T42n1827_002:0271b01": "始名大乘。問此論破人法與中論何異。答一",
    "T42n1827_002:0271b02": "往中論破學佛二諦而失二諦人法。此論破",
    "T42n1827_002:0271b03": "不學二諦人法。即破二諦外人法也。二者于",
    "T42n1827_002:0271b04": "時外言與內無異。破外即破內。故二論無異。",
    "T42n1827_002:0271b05": "三者此論正破外傍破內故異也。問何故破",
    "T42n1827_002:0271b06": "人但有一品破法有七品耶。答廣略互現。又",
    "T42n1827_002:0271b07": "人易法難故人略法廣。又人一法多故略人",
    "T42n1827_002:0271b08": "廣法。就破法七品開為二章。六品破無常法。",
    "T42n1827_002:0271b09": "第七一品破於常法。所以破斯二者。一欲攝",
    "T42n1827_002:0271b10": "法無遺。雖萬像不同皆在常無常內。既破斯",
    "T42n1827_002:0271b11": "二則無法不空。若是中論開二十五品為世出",
    "T42n1827_002:0271b12": "世二章。與今大意相似。二者欲顯外道之過。",
    "T42n1827_002:0271b13": "墮在斷常不會中道。計法無常名為斷見。明",
    "T42n1827_002:0271b14": "於常住復是常見。涅槃經云。眾生起見凡有",
    "T42n1827_002:0271b15": "二種。一斷二常。如是二見不名中道。中論成",
    "T42n1827_002:0271b16": "壞品云。若有所受法即墮於斷常。當知所受",
    "T42n1827_002:0271b17": "法若常若無常也。問何故破斷常。答是諸見",
    "T42n1827_002:0271b18": "根故障中道故。中道是佛性法身等。又斷常",
    "T42n1827_002:0271b19": "見障大小乘故也。三者破常無常。根本二句",
    "T42n1827_002:0271b20": "既無。亦常亦無常諸句自壞。又智度論云。十",
    "T42n1827_002:0271b21": "八空中畢竟空最深。是佛所行。而有為無為",
    "T42n1827_002:0271b22": "空後明畢竟空。今亦爾。破有為無為即顯畢",
    "T42n1827_002:0271b23": "竟空義。故顯此論名為甚深。就破有為凡有",
    "T42n1827_002:0271b24": "六品以為三雙。初一異一雙。二情塵一雙。三",
    "T42n1827_002:0271b25": "有果無果一雙。若就總別明者。一異兩品總",
    "T42n1827_002:0271b26": "破諸法。謂大有與萬像一體異體。破此一異",
    "T42n1827_002:0271b27": "名為總破萬法。自下四章皆是萬法中別。故",
    "T42n1827_002:0271b28": "次破於別。前總後別亦是觀門次第。又為立",
    "T42n1827_002:0271b29": "義前後故前總立後別立。破神品亦然。若常",
    "T42n1827_002:0271c01": "無常判者。一異兩品總破常無常。四品別破",
    "T42n1827_002:0271c02": "無常。破常一品別破於常。初總破常無常者。",
    "T42n1827_002:0271c03": "二家計大有是常萬法無常。今破總別一體",
    "T42n1827_002:0271c04": "異體。即是破常無常一體異體。故名總破常",
    "T42n1827_002:0271c05": "無常也。情塵有果無果是無常法。此事易知。",
    "T42n1827_002:0271c06": "五種常法名之為常。故次五品破常無常也。",
    "T42n1827_002:0271c07": "前總後別。是立義常體。又為觀門次第。問此",
    "T42n1827_002:0271c08": "論自破外道一異。於今人何益。答天竺外道",
    "T42n1827_002:0271c09": "一異盛興則障佛正教。提婆破之則佛教興",
    "T42n1827_002:0271c10": "世。故是大益。問乃利天竺。於震旦何益。答今",
    "T42n1827_002:0271c11": "人立義與外道大同。如立世諦是總萬像為",
    "T42n1827_002:0271c12": "別與外道同則障於佛法。今破有所得世諦。",
    "T42n1827_002:0271c13": "總別不成故亦無真諦。此性有無盡方得申",
    "T42n1827_002:0271c14": "佛法因緣二諦。又有所得十地師執六相義。",
    "T42n1827_002:0271c15": "謂同相異相總相別相成相壞相。亦同今破",
    "T42n1827_002:0271c16": "也。又世間外道有所得大小乘皆言。內身為",
    "T42n1827_002:0271c17": "總頭足為別。瓶為總四塵為別。有此總別故",
    "T42n1827_002:0271c18": "生煩惱業苦。今求總別無從。則煩惱業苦不",
    "T42n1827_002:0271c19": "起名得解脫。是為大利。初二品即二別。前破",
    "T42n1827_002:0271c20": "一後破異者凡有四義。一者一家最初興世。",
    "T42n1827_002:0271c21": "二者天竺盛行。三者提義精巧。四者一為眾",
    "T42n1827_002:0271c22": "句之初。但一有二種。一者通一。即一數通於",
    "T42n1827_002:0271c23": "二家。二者別一。謂總別一體。今此品正破總",
    "T42n1827_002:0271c24": "別一體。破於別一故以目品。問成實論具破",
    "T42n1827_002:0271c25": "一等四執。謂一異及不可說及以執無。今何",
    "T42n1827_002:0271c26": "故但破一異。答破空品具破不可說及破於",
    "T42n1827_002:0271c27": "無。是故今兩品但破一異。問若爾成實具破",
    "T42n1827_002:0271c28": "四。與今何異。答彼就小乘門破四。今就大乘",
    "T42n1827_002:0271c29": "門破四。彼破四竟立小乘義。此論言而無當",
    "T42n1827_002:0272a01": "破無所立。品開為二。初總立總破。次別立別",
    "T42n1827_002:0272a02": "破。外日應有神有一瓶等神所有故者。上以",
    "T42n1827_002:0272a03": "神救神義既不立。今舉法救神也。有者總。於",
    "T42n1827_002:0272a04": "萬法並皆有。瓶者此則是別。又外道頂有周",
    "T42n1827_002:0272a05": "羅執云奇杖。修於淨法多捉瓶行故舉瓶興",
    "T42n1827_002:0272a06": "論。一者是數名。以一於萬法。問大有二十五",
    "T42n1827_002:0272a07": "諦中何諦所攝。答總別分之。大有為總。二十",
    "T42n1827_002:0272a08": "五諦為別。人法分之。屬法所攝。故此文云有",
    "T42n1827_002:0272a09": "一瓶等是神所有。問外道立大有與內何異。",
    "T42n1827_002:0272a10": "答他云。外總萬法名之為有。而有體是常與",
    "T42n1827_002:0272a11": "萬法一體。內義亦總萬法名為世諦。而無別",
    "T42n1827_002:0272a12": "一世諦是常與萬法一體。是故為異。內義總",
    "T42n1827_002:0272a13": "四微假說為瓶。無別實瓶與有為一。今責。攬",
    "T42n1827_002:0272a14": "瓶衣成世諦無別總世諦。亦假五陰成人無",
    "T42n1827_002:0272a15": "別有人。假四塵成柱應無別柱。而莊嚴義別",
    "T42n1827_002:0272a16": "有假人柱體。應別有假世諦體。開善亦應別",
    "T42n1827_002:0272a17": "有假世諦用。又雖言是假終有此假與外道",
    "T42n1827_002:0272a18": "何異。又僧佉只瓶是有只瓶是一。佛法內大",
    "T42n1827_002:0272a19": "小乘人可不爾耶。又大小乘人云攬四微成",
    "T42n1827_002:0272a20": "瓶為一無別一法以一於瓶。今將外難內亦",
    "T42n1827_002:0272a21": "成難。解若離瓶無別一以一於瓶。亦應離瓶",
    "T42n1827_002:0272a22": "無別生以生於瓶。今遂立非色非心生瓶者",
    "T42n1827_002:0272a23": "一亦應然。內曰此總破二意。一奪二縱。奪者。",
    "T42n1827_002:0272a24": "神本法末。本已前無。寧有於末。外人上明法",
    "T42n1827_002:0272a25": "有以證人有。論主以無人類法亦無。二義應",
    "T42n1827_002:0272a26": "齊。但人無已彰。法有未顯。故外屈內申。今",
    "T42n1827_002:0272a27": "思惟下次縱破。縱無人有法。更開一異責之。",
    "T42n1827_002:0272a28": "為三法一體故有三法。為三法異體故有三",
    "T42n1827_002:0272a29": "法。故云若以一有若以異有也。問破有百端。",
    "T42n1827_002:0272b01": "神品已開一異定之。今何故復說。答破乃千",
    "T42n1827_002:0272b02": "端。但外道義宗唯有一異。上立神覺一異。今",
    "T42n1827_002:0272b03": "立總別一異。是故論主還以一異定之。又一",
    "T42n1827_002:0272b04": "異破顯愚智皆知。是故偏用。又前用一異以",
    "T42n1827_002:0272b05": "破人無。今令其發悟故還用已悟曉其未悟",
    "T42n1827_002:0272b06": "也。外曰下第二別立別破又開三別。第一正",
    "T42n1827_002:0272b07": "破自宗三法一體。第二破外引他證三法一",
    "T42n1827_002:0272b08": "體。第三破外舉因證果。此是文三而義有四。",
    "T42n1827_002:0272b09": "初段破自立義。次章破引他立。此二破總別",
    "T42n1827_002:0272b10": "果法。後一破總別之因。故是自他因果四也。",
    "T42n1827_002:0272b11": "今前受定立三法一體故有三法。所以立三",
    "T42n1827_002:0272b12": "法一體者。義甚精密非都孟浪。離有無瓶離",
    "T42n1827_002:0272b13": "瓶無有。故有體即瓶體瓶體即有體。而開總",
    "T42n1827_002:0272b14": "別者。正言天下之物皆悉是有。故有語是通。",
    "T42n1827_002:0272b15": "瓶有既爾。一數亦然離瓶無一。故即一是瓶。",
    "T42n1827_002:0272b16": "但一數語通。故別立之耳。內破為三。一牒法",
    "T42n1827_002:0272b17": "二舉譬三正破。若有一瓶一者。此牒三法一",
    "T42n1827_002:0272b18": "體也。如一者舉譬也。猶如天主是一體有三",
    "T42n1827_002:0272b19": "種義故立三名。一切成下第三破也。有三種",
    "T42n1827_002:0272b20": "破。謂一切成不成及顛倒也。一切成者有三",
    "T42n1827_002:0272b21": "種成。一者體成。二者義成。三者名成。三法",
    "T42n1827_002:0272b22": "互成。則是三種體成三種義成三種名成。則",
    "T42n1827_002:0272b23": "一切法體皆成一物體。一切物義皆成一物",
    "T42n1827_002:0272b24": "義。一切物名皆成一物名。若爾則無有萬物。",
    "T42n1827_002:0272b25": "既無萬物亦無一物。故一切物空。又若有物",
    "T42n1827_002:0272b26": "有可有物空。既無物有亦無物空。如是亦有",
    "T42n1827_002:0272b27": "亦空非有非空。即四境絕四心斷四言滅。即",
    "T42n1827_002:0272b28": "證實相法身也。又如此四境四心在邪乃盡。",
    "T42n1827_002:0272b29": "方得申因緣二諦。故前是二諦外空是有所",
    "T42n1827_002:0272c01": "無空。後方得辨二諦。無所有空也。問何故作",
    "T42n1827_002:0272c02": "此二意。答若外義與內同者。如上意破。無四",
    "T42n1827_002:0272c03": "境四心即悟實相發正觀。若外義異內義。破",
    "T42n1827_002:0272c04": "外竟始得明內二諦。因世諦有故悟第一義",
    "T42n1827_002:0272c05": "空。因二諦悟中道。此是佛法內外大意。不可",
    "T42n1827_002:0272c06": "不知也。言體成者捉有與一並皆成瓶。有一既",
    "T42n1827_002:0272c07": "其成瓶。則萬法並皆成瓶。言義成者。瓶是無",
    "T42n1827_002:0272c08": "常義。有是常義。瓶是別義。有是總義。有與瓶",
    "T42n1827_002:0272c09": "一。瓶既無常有亦無常。總別亦爾。言名成者。",
    "T42n1827_002:0272c10": "瓶名既其成瓶。有名亦應成瓶。舉瓶對有既",
    "T42n1827_002:0272c11": "有三成。舉瓶對一亦有三成。舉瓶為端既有六",
    "T42n1827_002:0272c12": "成。有一亦爾。合有十八種成。一切不成者。翻",
    "T42n1827_002:0272c13": "十八種成則成十八種不成。故云一切不成。今",
    "T42n1827_002:0272c14": "略示一。若萬物體不並成瓶。則瓶體亦不成瓶。",
    "T42n1827_002:0272c15": "謂體不成也。若有常義不成瓶無常義。則瓶",
    "T42n1827_002:0272c16": "無常義亦不成瓶無常義。謂義不成。若有名",
    "T42n1827_002:0272c17": "不成瓶名。則瓶名亦不成瓶名。謂名不成。餘",
    "T42n1827_002:0272c18": "皆類爾。顛倒者亦有十八種倒。謂體倒義倒",
    "T42n1827_002:0272c19": "名倒。欲成瓶體應成有體。名為體倒。欲成瓶",
    "T42n1827_002:0272c20": "義應成有義。名為義倒。欲成瓶名應成有名。",
    "T42n1827_002:0272c21": "秤為名倒。欲見此意顯在注文。注釋三為四。",
    "T42n1827_002:0272c22": "一牒法二牒辟三合譬四釋難。若有一瓶一者此",
    "T42n1827_002:0272c23": "牒法也。如因陀羅下釋上如一譬喻也。因陀",
    "T42n1827_002:0272c24": "羅此云天主。釋迦為能。憍尸迦是過去世姓。",
    "T42n1827_002:0272c25": "如是隨有處下第三合譬也。若爾下第四正釋",
    "T42n1827_002:0272c26": "難也。釋難有三。一一中皆二。初正釋。次牒",
    "T42n1827_002:0272c27": "偈本結成。釋初有七復次。總明三種成義。開",
    "T42n1827_002:0272c28": "為二別。初五復次略明三成。後二復次廣明",
    "T42n1827_002:0272c29": "義成。前五復次明三成有三別。初三難明體",
    "T42n1827_002:0273a01": "成。次一明義成。次一明說成。就三又二。初兩",
    "T42n1827_002:0273a02": "句捉有一並應成瓶。次一捉瓶等悉皆成一。",
    "T42n1827_002:0273a03": "初二即二。前句捉有成瓶。次句捉一成瓶。初",
    "T42n1827_002:0273a04": "句明有與瓶一。有既成瓶。萬法與有一。有既",
    "T42n1827_002:0273a05": "成瓶。萬法亦成瓶。此體成也。其有一物皆應",
    "T42n1827_002:0273a06": "是瓶者。有人言。有之與一如此等物皆應是",
    "T42n1827_002:0273a07": "瓶。有人言。凡是有一之物皆應是瓶。今明此",
    "T42n1827_002:0273a08": "二釋悉非。上既明有是瓶則衣等萬物悉皆",
    "T42n1827_002:0273a09": "成瓶。云何重說也。今所明者。前句捉有成瓶。",
    "T42n1827_002:0273a10": "此句捉一成瓶。明萬物之數皆應成瓶也。今",
    "T42n1827_002:0273a11": "瓶衣等物悉皆是一者。此捉萬物悉成一數。",
    "T42n1827_002:0273a12": "復次有常故萬物亦應常。此捉萬法悉成有。",
    "T42n1827_002:0273a13": "即是義成。但外人以萬物成有不名為過故。",
    "T42n1827_002:0273a14": "今就大有但明義成。有以常遍為義。一瓶既",
    "T42n1827_002:0273a15": "是有亦應常遍也。復次若說有即說一瓶。此",
    "T42n1827_002:0273a16": "明說成。今欲喚物但應喚有即得一切物。以",
    "T42n1827_002:0273a17": "有與萬物不異故。所以詺此為說成者。說有",
    "T42n1827_002:0273a18": "之說即成說瓶之說故也。復次一是數。自上",
    "T42n1827_002:0273a19": "已來五復次略論三種成竟。此兩復次重就",
    "T42n1827_002:0273a20": "一瓶論其義成。一既是數義。有瓶亦是數義。",
    "T42n1827_002:0273a21": "第二復次就瓶搆三並。初二法與瓶一則同",
    "T42n1827_002:0273a22": "瓶並具五身。次同瓶並有形。三同瓶並皆無",
    "T42n1827_002:0273a23": "常。將有一同瓶既有此三。以瓶有同一亦有",
    "T42n1827_002:0273a24": "此三。則三法並無數並無形並無五。今但取",
    "T42n1827_002:0273a25": "要切者論之故偏舉瓶耳。是名如一下第二",
    "T42n1827_002:0273a26": "牒偈本總結。是名如一牒立也。一切成牒破",
    "T42n1827_002:0273a27": "也。破不成中四復次明三不成。初二復次明",
    "T42n1827_002:0273a28": "體不成。次一辨名不成。後一義不成。還翻上",
    "T42n1827_002:0273a29": "三成故有三不成。初二復次為異者。有人言。",
    "T42n1827_002:0273b01": "處處有據所依處。如一州一寺處。事事有據",
    "T42n1827_002:0273b02": "能依處。有即瓶衣等事有。有人言。處處有是",
    "T42n1827_002:0273b03": "瓶衣上有。事事有據五塵有。即是假實處。有",
    "T42n1827_002:0273b04": "人言。處處有據大有體。事事有就瓶衣論有。",
    "T42n1827_002:0273b05": "眾師相承多用此釋。今謂不成本翻於成。上",
    "T42n1827_002:0273b06": "成中初句云。有與瓶不異。有既成瓶。有與衣",
    "T42n1827_002:0273b07": "等萬物不異。衣等諸物亦應成瓶。今翻之云",
    "T42n1827_002:0273b08": "若處處有非瓶衣等物亦非瓶者。若爾瓶亦",
    "T42n1827_002:0273b09": "非瓶。此翻初句也。上第二句云。其有一物皆",
    "T42n1827_002:0273b10": "應是瓶。取萬物上有一皆應成瓶。今還翻之",
    "T42n1827_002:0273b11": "若萬物上一數之有此既非瓶。則瓶亦非瓶。",
    "T42n1827_002:0273b12": "故處處有約瓶衣等物有。事事約衣等一數",
    "T42n1827_002:0273b13": "之有。是故為異也。復次若說有第三明說不",
    "T42n1827_002:0273b14": "成。翻上第三說成。上明欲說有應說瓶。今明",
    "T42n1827_002:0273b15": "說有之說既不成說瓶之說。今說瓶之說亦",
    "T42n1827_002:0273b16": "不應成說瓶之說。復次若有非瓶下有人言。",
    "T42n1827_002:0273b17": "此句煩長。凡論有不出二。一處處有名為總",
    "T42n1827_002:0273b18": "有。二事事有即是別有。此二既非瓶則明有",
    "T42n1827_002:0273b19": "事盡矣。今復明有故為煩長。若以此句為正。",
    "T42n1827_002:0273b20": "前即煩長。有人言。初句是總有體。事事有是",
    "T42n1827_002:0273b21": "衣等諸物有。今直明瓶中有故三處有異。有",
    "T42n1827_002:0273b22": "人言。就相待破。瓶底平腹大。有亦應爾。有",
    "T42n1827_002:0273b23": "無此相。瓶亦應然。今明瓶中之有與上兩有",
    "T42n1827_002:0273b24": "不異。不應作此釋也。今明此就義不成難之",
    "T42n1827_002:0273b25": "還翻上義成。有是常義總義既非是瓶。瓶是",
    "T42n1827_002:0273b26": "無常別義亦非是瓶。第二總結如文。釋顛倒",
    "T42n1827_002:0273b27": "中二難。初七中四後二者廣略互現。又示三",
    "T42n1827_002:0273b28": "門。一廣門二處中門三略說門。二難即二。初",
    "T42n1827_002:0273b29": "明名倒次總辨體義二倒。名倒者。欲喚瓶應",
    "T42n1827_002:0273c01": "喚有。欲喚有應喚瓶。復次汝瓶成故第二合",
    "T42n1827_002:0273c02": "明體義兩倒。瓶體始成。瓶外有一皆悉應成。",
    "T42n1827_002:0273c03": "瓶無常義別義既成。瓶外有一總常義亦應",
    "T42n1827_002:0273c04": "成。瓶外有一體既成瓶亦應成。有總常義既",
    "T42n1827_002:0273c05": "本成。瓶別無常義亦應成。又瓶無常始成。大",
    "T42n1827_002:0273c06": "有亦無常始成。有既是常名為本成。瓶亦應",
    "T42n1827_002:0273c07": "爾。外曰物有一故無過。此文有二句。一者物",
    "T42n1827_002:0273c08": "有一自立宗也。無過通三難也。自立宗者。外",
    "T42n1827_002:0273c09": "義說。總不得攝別。如人口中直言有何必攝",
    "T42n1827_002:0273c10": "瓶。以一切物皆有故也。口中直言一何必攝",
    "T42n1827_002:0273c11": "瓶以一切物各有一故。說別必攝總。既其言",
    "T42n1827_002:0273c12": "瓶。則知非無故必是有也。既其言瓶。豈是二",
    "T42n1827_002:0273c13": "物。故必一也。通上難者。上難云有與瓶不異。",
    "T42n1827_002:0273c14": "有與萬物又不異。有既成瓶則萬物皆成瓶",
    "T42n1827_002:0273c15": "者。此事不然。若總有攝別瓶總有既成瓶。則",
    "T42n1827_002:0273c16": "萬物悉成瓶。以總有不攝瓶。則總有不成瓶。",
    "T42n1827_002:0273c17": "總有既不成瓶則萬物亦不成瓶。故無一切成",
    "T42n1827_002:0273c18": "過。通不成難者。難云。總有既不成瓶瓶亦不",
    "T42n1827_002:0273c19": "成瓶者不然。瓶攝得有。瓶有自成瓶。故瓶體",
    "T42n1827_002:0273c20": "得成。故無一切不成過也。故以二不攝瓶則",
    "T42n1827_002:0273c21": "通一切不成難。通第三難者。前難云。說有應",
    "T42n1827_002:0273c22": "說瓶說瓶應說有者不然。以總有不攝瓶故。",
    "T42n1827_002:0273c23": "說有不得瓶。瓶必攝於有。故說瓶自得瓶故",
    "T42n1827_002:0273c24": "無一切顛倒過。雙用二不攝瓶瓶攝二。答第",
    "T42n1827_002:0273c25": "三難。三難大宗既通。其間枝流不言自遣也。",
    "T42n1827_002:0273c26": "注釋為二初就體總別。別體攝總。總體體不",
    "T42n1827_002:0273c27": "攝別體。次就通別。說別必攝通。說通不攝",
    "T42n1827_002:0273c28": "別。略舉名體萬義皆收。內曰瓶有二何故二",
    "T42n1827_002:0273c29": "無瓶。前定三物一體。汝言三物之中兩通一",
    "T42n1827_002:0274a01": "別。別得攝通通不攝別。然此通別終是一體。",
    "T42n1827_002:0274a02": "既是一體便招四難。若三物一體則三物俱",
    "T42n1827_002:0274a03": "相攝。二明俱不相攝。三明瓶攝二可與二一",
    "T42n1827_002:0274a04": "體。二不攝瓶應與二異體。四明瓶不異二。二",
    "T42n1827_002:0274a05": "不異瓶。而言瓶攝二二不攝瓶。亦應二攝瓶",
    "T42n1827_002:0274a06": "瓶不攝二。釋中為二。初牒次責。若有一瓶一",
    "T42n1827_002:0274a07": "此句牒三物一體也。何故下第二責又二。前",
    "T42n1827_002:0274a08": "責體攝不攝。復次下責說攝不攝。上既二通。",
    "T42n1827_002:0274a09": "今還兩責。外曰瓶中瓶有定故。答上瓶有二。",
    "T42n1827_002:0274a10": "二無瓶之所以也。今前開四句。瓶有攝二不",
    "T42n1827_002:0274a11": "攝二。二有攝瓶不攝瓶故成四句也。瓶攝瓶",
    "T42n1827_002:0274a12": "家二不攝於通二。故言瓶攝二不攝二也。瓶",
    "T42n1827_002:0274a13": "二則攝瓶通二不攝瓶。故言二有攝瓶不攝",
    "T42n1827_002:0274a14": "瓶也。問若爾二具攝瓶不攝瓶。瓶具攝二不",
    "T42n1827_002:0274a15": "攝二。云何答上瓶攝二二不攝瓶也。答瓶攝",
    "T42n1827_002:0274a16": "瓶家二故瓶得即於二。通二不攝瓶故二不即",
    "T42n1827_002:0274a17": "於瓶。至此文通上三難始得分明。通有不成",
    "T42n1827_002:0274a18": "瓶。瓶有自成瓶。何得云瓶有既成瓶謂通有亦",
    "T42n1827_002:0274a19": "成瓶。作一切成難也。何得聞通有不成瓶謂",
    "T42n1827_002:0274a20": "瓶有亦不成瓶。作一切不成難也。何得謂瓶",
    "T42n1827_002:0274a21": "有成通有即成。作一切顛倒難耶。問外人成二",
    "T42n1827_002:0274a22": "有義不。答只是一總有約萬物便成萬有。如",
    "T42n1827_002:0274a23": "只是一空約眾器故有眾器中空也。偈文瓶",
    "T42n1827_002:0274a24": "中瓶有定者有二種定。一者瓶中之有定不",
    "T42n1827_002:0274a25": "異瓶。此即瓶攝二二攝瓶。二者瓶中之有定",
    "T42n1827_002:0274a26": "異於衣物等。此即通二不攝瓶瓶不攝通二",
    "T42n1827_002:0274a27": "也。注中為二。前明異不異。次辨攝不攝。瓶中",
    "T42n1827_002:0274a28": "瓶有與瓶不異者。此明瓶中之有與瓶不異",
    "T42n1827_002:0274a29": "也。而異於衣物等者。瓶中之有與衣物等異",
    "T42n1827_002:0274b01": "也。是故下第二明攝不攝。初明瓶攝瓶家有",
    "T42n1827_002:0274b02": "有攝有家瓶也。非在在有處有瓶者。明通有",
    "T42n1827_002:0274b03": "不攝瓶。亦應明瓶不攝通有。但舉一則可知",
    "T42n1827_002:0274b04": "也。內曰不然瓶有不異故者。瓶家之有與總",
    "T42n1827_002:0274b05": "有不異故通名一大有。若爾即招四難。一者",
    "T42n1827_002:0274b06": "瓶既攝瓶家有亦攝於總有。二者總有既不",
    "T42n1827_002:0274b07": "攝瓶瓶家有亦不攝瓶。三者瓶家有不攝於",
    "T42n1827_002:0274b08": "總有則瓶家有異總有。四者總有不攝瓶則總",
    "T42n1827_002:0274b09": "有異瓶家有。注意明總則攝得別瓶別不攝",
    "T42n1827_002:0274b10": "得總。則總別體異不名為一。問此直明總別",
    "T42n1827_002:0274b11": "體異云何釋偈本也。答天親釋偈本多種形",
    "T42n1827_002:0274b12": "勢。自有順偈而釋。偈既明不異注還釋論於",
    "T42n1827_002:0274b13": "不異。自有偈明不異注明其異。此有二義。一",
    "T42n1827_002:0274b14": "者欲反覆相成。偈明不異則應俱攝俱不攝。",
    "T42n1827_002:0274b15": "注意若有攝有不攝別總別體異。二者欲反",
    "T42n1827_002:0274b16": "下父子譬救。有攝得瓶瓶不攝有。則總別體",
    "T42n1827_002:0274b17": "異。不應言一故有父子譬生。外曰如父子者。",
    "T42n1827_002:0274b18": "一人而父子一體而有總別。以通上二難。一",
    "T42n1827_002:0274b19": "者偈本作不異難。二者注中作異難。今明總",
    "T42n1827_002:0274b20": "別有異不異。如雖有總別義異只是一體。如",
    "T42n1827_002:0274b21": "雖有父子義異終是一人。不可聞父子體一謂",
    "T42n1827_002:0274b22": "父子義亦一。不可言父子義異謂體亦異。不",
    "T42n1827_002:0274b23": "可聞總攝別別不攝總。總別義異。便言體異。",
    "T42n1827_002:0274b24": "不可聞總別體一令攝不攝義亦一。內曰子",
    "T42n1827_002:0274b25": "故父者。世間父子凡有三事。一但是父而非",
    "T42n1827_002:0274b26": "子。謂無前父時也。二但子而非父。謂未生子",
    "T42n1827_002:0274b27": "時也。三亦子亦父形二處也。汝無有一物是",
    "T42n1827_002:0274b28": "總非別。是別非總。亦總亦別。故不得為喻。若",
    "T42n1827_002:0274b29": "言唯取第三亦父亦子為喻者。是亦不然。汝",
    "T42n1827_002:0274c01": "取婦生子竟方是父。爾前但是子。此子父不",
    "T42n1827_002:0274c02": "一時。汝總別一時。即總時有別。即別時有總。",
    "T42n1827_002:0274c03": "無有前別而非後總。後總而非別。故不得為",
    "T42n1827_002:0274c04": "喻。又汝若言時雖異體終一者。子生為父可",
    "T42n1827_002:0274c05": "父子一體。子未生決定是子不得是父。則父",
    "T42n1827_002:0274c06": "子異體便總別異體也。注釋為二。一者釋父",
    "T42n1827_002:0274c07": "子不一體。復次是喻同我者。我明父子體異",
    "T42n1827_002:0274c08": "破汝一體也。又子而為父父而為子。則父子",
    "T42n1827_002:0274c09": "無有定性。無有定性則空。乃同我上明空無",
    "T42n1827_002:0274c10": "相義。故明無相門無十相。謂五塵生住滅及",
    "T42n1827_002:0274c11": "男女也。外曰應有瓶皆信故。自上已來第一",
    "T42n1827_002:0274c12": "破自立三法一體竟。今第二破外人引他證",
    "T42n1827_002:0274c13": "立。今前立次破。立中不明三法一體直言有",
    "T42n1827_002:0274c14": "瓶者有三種義。一世人未必皆執三法一體。",
    "T42n1827_002:0274c15": "而世人皆執有瓶。故偏舉瓶。二者既秤有瓶。",
    "T42n1827_002:0274c16": "當知世人即信有是瓶。故知有即是瓶信瓶",
    "T42n1827_002:0274c17": "是一。不可二瓶故一即是瓶。故此文含一體",
    "T42n1827_002:0274c18": "之義。三者自上已來破大總別義。從此已後",
    "T42n1827_002:0274c19": "破細總別。總別中凡有二種。一者外瓶。二者",
    "T42n1827_002:0274c20": "內身。破此內外即明內外皆空。故今文偏舉",
    "T42n1827_002:0274c21": "瓶也。注中秤眼見者。上舌救辭理已窮。是故",
    "T42n1827_002:0274c22": "舉眼。內曰有不異故一切無。雖引世證終明",
    "T42n1827_002:0274c23": "一體。則自立他證一切不成。故云一切無。二",
    "T42n1827_002:0274c24": "者自他同立三法一體。瓶與有一則失別。有",
    "T42n1827_002:0274c25": "與瓶一則失總。故一切無。又瓶與有不異有",
    "T42n1827_002:0274c26": "與萬物不異。汝用瓶盛水時應用一切物盛",
    "T42n1827_002:0274c27": "水。一切物不堪盛水則瓶亦應然。故瓶盛水",
    "T42n1827_002:0274c28": "義壞。故一切無。瓶義既壞餘物例然。故一",
    "T42n1827_002:0274c29": "切無。又以常於無常則無常不成無常。無",
    "T42n1827_002:0274c30": "常於常不成常。故云一切無。外曰如足分",
    "T42n1827_002:0275a01": "等名身。前破外總別今破內總別。故外人舉",
    "T42n1827_002:0275a02": "內證外。救上一切無難。應言一切有也。攬頭",
    "T42n1827_002:0275a03": "足為身故總別一體。頭足相異故總別不同。",
    "T42n1827_002:0275a04": "故一體義成總別又立。即是一切有也。注中",
    "T42n1827_002:0275a05": "明二義。一辨內法二例外法。明內法有二。前",
    "T42n1827_002:0275a06": "辨總別一體故云頭足分等雖不異身。非但",
    "T42n1827_002:0275a07": "足為身者。此明總別義異。此云非但者。非是",
    "T42n1827_002:0275a08": "也足是別故非總。身總身故總別義異。如是",
    "T42n1827_002:0275a09": "瓶下次明外法亦二。初別不異總明總別一",
    "T42n1827_002:0275a10": "體。而瓶非總相第二明總別義異。內曰下破",
    "T42n1827_002:0275a11": "上總別一體義異也。初牒一體。何故足不為",
    "T42n1827_002:0275a12": "頭破一體也。足與身既一頭與身亦一。身既",
    "T42n1827_002:0275a13": "一頭足便一。則失別相。總別既一失別則失",
    "T42n1827_002:0275a14": "總。還隨一切無也。外曰諸分異故無過。救",
    "T42n1827_002:0275a15": "上頭足不異之難也。我明頭足不異身。不言",
    "T42n1827_002:0275a16": "頭足自不異。故頭足相望恒別非總。頭足之",
    "T42n1827_002:0275a17": "別以成總身。恒總非別故二義俱成。不應偏",
    "T42n1827_002:0275a18": "難。內曰若爾無身。縱其頭足異義。則但見諸",
    "T42n1827_002:0275a19": "分無別總身也。總觀文前後可有六句。一以",
    "T42n1827_002:0275a20": "別從總。總一別則一。得總而失別。二以總從",
    "T42n1827_002:0275a21": "別。別總成別得別失總。三別不從總。別與總",
    "T42n1827_002:0275a22": "異。四總不從別。總與別異。五欲令總別體一",
    "T42n1827_002:0275a23": "而不相從。則墮亦一亦異。六反並之。汝總別",
    "T42n1827_002:0275a24": "一體而總一別不一。亦應別一總不一。外曰",
    "T42n1827_002:0275a25": "下救上無身難也。前法次譬。多因者謂頭足",
    "T42n1827_002:0275a26": "也。一果現一總身也。攬頭足多因成一總身",
    "T42n1827_002:0275a27": "果。何故言無身。如色等是瓶。前舉內證外。今",
    "T42n1827_002:0275a28": "舉外證內。注云非但色為瓶者。色望香是別",
    "T42n1827_002:0275a29": "而非總。亦不離色為瓶者。攬色成瓶。攬色成",
    "T42n1827_002:0275b01": "瓶明總別一體。非但色為瓶明總別義異。故",
    "T42n1827_002:0275b02": "就體恒一就義常異。內曰如色等瓶亦不一。",
    "T42n1827_002:0275b03": "上舉外證內。今破外同內。亦有六難。一以總",
    "T42n1827_002:0275b04": "從別。得別失總。二以別從總。得總失別。次三",
    "T42n1827_002:0275b05": "四互不相從應互異。五欲令一體而不互從。",
    "T42n1827_002:0275b06": "則亦一亦異。次六總別一體。別多而總一亦",
    "T42n1827_002:0275b07": "應總多而別一。合此六難以為四過。初兩得",
    "T42n1827_002:0275b08": "一宗而失總別。次兩得總別而墮異義。第三",
    "T42n1827_002:0275b09": "俱得而成勒沙婆。第四顛倒並失三宗。尋僧",
    "T42n1827_002:0275b10": "佉總別常有二義。一者攬別成總總別不異。",
    "T42n1827_002:0275b11": "二者別別相望則是異義。如非但色為瓶。此",
    "T42n1827_002:0275b12": "是別別相望恒異義。不離色為瓶。此是別不",
    "T42n1827_002:0275b13": "異總義。論主始終還捉二義。破其二義。若別",
    "T42n1827_002:0275b14": "不異總則總一別亦一。便失別異義。若別別",
    "T42n1827_002:0275b15": "恒異則失總義。照此二條一品皆曉也。外曰",
    "T42n1827_002:0275b16": "如軍林救上瓶不多難也。外國象軍上有四",
    "T42n1827_002:0275b17": "人下一人。馬軍上一人下二人。車軍亦四人。",
    "T42n1827_002:0275b18": "步軍四人相著。從品初至此凡有四意。一者",
    "T42n1827_002:0275b19": "通立總別一體。二從外曰應有瓶皆信故別",
    "T42n1827_002:0275b20": "立外法總別一體。三者從如足分等名身別",
    "T42n1827_002:0275b21": "立內法總別一體。四今此文雙立內外。軍內",
    "T42n1827_002:0275b22": "林外。故是別立猶是一類。而翻覆四章者。但",
    "T42n1827_002:0275b23": "內外之法惑人多愚故隨執破之。又淨名云。",
    "T42n1827_002:0275b24": "何謂病本。謂有攀緣。云何斷攀緣。謂無所得。",
    "T42n1827_002:0275b25": "云何無所得。謂內見外見是無所得。令欲息",
    "T42n1827_002:0275b26": "其病本故歷法破之。內曰眾亦如瓶。此可二",
    "T42n1827_002:0275b27": "意讀之。一者眾終音明外人引事無究。今欲",
    "T42n1827_002:0275b28": "遮其後救。明如是眾多猶為一類並同瓶說。",
    "T42n1827_002:0275b29": "二者外云軍林內略軍林。二言總名為眾。並",
    "T42n1827_002:0275c01": "同於瓶招六種過也。注文中具二意。從初是",
    "T42n1827_002:0275c02": "眾音。如松樹下是終音讀之也。外曰受多瓶。",
    "T42n1827_002:0275c03": "自上已來捉立為立。今捉破作立。汝上不許",
    "T42n1827_002:0275c04": "我一瓶者必欲受多瓶。若受多瓶豈無一瓶。",
    "T42n1827_002:0275c05": "內曰非色等多故瓶多。非我義立色多瓶多。",
    "T42n1827_002:0275c06": "此是汝立耳。汝未識彼我。呼之汝為我。豈不",
    "T42n1827_002:0275c07": "惑哉。又汝言我云色多瓶亦多。此為是難為",
    "T42n1827_002:0275c08": "是立。此實是難。而汝謂立。汝乃不識破立。何",
    "T42n1827_002:0275c09": "猶解總別義耶。又汝既受一亦受於多。以破",
    "T42n1827_002:0275c10": "一故見多。破多故見一。破一多故見亦一亦",
    "T42n1827_002:0275c11": "多。乃至見非一非多。如破有見無破無見有",
    "T42n1827_002:0275c12": "等。故並是汝過。我一無所受一亦不受多。如",
    "T42n1827_002:0275c13": "是五句。又就汝覓一不得。何處有多。如是五",
    "T42n1827_002:0275c14": "句有無亦爾。外曰下品開三章。二段已竟。今",
    "T42n1827_002:0275c15": "是第三破總別因。若假實義上來破假今次",
    "T42n1827_002:0275c16": "破實。前問次答。外云。汝上但明塵多故瓶多",
    "T42n1827_002:0275c17": "分多故身多。但是破果。今既有因。必應有果。",
    "T42n1827_002:0275c18": "注中復次者明色亦因亦果。望瓶為因望塵",
    "T42n1827_002:0275c19": "為果。內曰如果無因亦無者二義。一者汝謂",
    "T42n1827_002:0275c20": "因有故果有。我明果無故因無。果無已彰因",
    "T42n1827_002:0275c21": "有未顯。故外屈內申。二者徵宗破。汝因果既",
    "T42n1827_002:0275c22": "一。果無即因無。復次三世為一。上立因果一",
    "T42n1827_002:0275c23": "法體壞。今立因果一三時壞。上破因成今破",
    "T42n1827_002:0275c24": "相續。因若即果無土可謝便無過去。果若即",
    "T42n1827_002:0275c25": "因瓶非未起故無未來。既無過未何有三世。",
    "T42n1827_002:0275c26": "又過未二時攝入現在故云一也。已作今作",
    "T42n1827_002:0275c27": "當作者如是語壞者。上明體壞今辨名壞。外",
    "T42n1827_002:0275c28": "曰因果相待成故如長短。自上已來破因成",
    "T42n1827_002:0275c29": "相續。自此已後破相待。若具作三假分章者。",
    "T42n1827_002:0276a01": "初破因成三世為一破相續。今破相待。外舉",
    "T42n1827_002:0276a02": "長短救三世一也。如五尺形一丈為短。比三",
    "T42n1827_002:0276a03": "尺為長。一物而有長短。亦一物而有三世。注",
    "T42n1827_002:0276a04": "曰因長見短因短見長者。因一丈物見五尺",
    "T42n1827_002:0276a05": "為短也。觀瓶即是因者。觀猶望也。泥望瓶為",
    "T42n1827_002:0276a06": "因望土為果。數論皆有此義。數云。一念有漏",
    "T42n1827_002:0276a07": "詶前為果望後為因。成論習因義亦如是。內",
    "T42n1827_002:0276a08": "曰下偈本為二。初標章門次釋章門。因他相",
    "T42n1827_002:0276a09": "違共過故者標三門也。因果之義已漏。前責",
    "T42n1827_002:0276a10": "外以長短為喻。今但破喻則所喻自亡。非長",
    "T42n1827_002:0276a11": "中長者釋上因他。長若自長何須因他。又若",
    "T42n1827_002:0276a12": "長在長中則長應待長。又若長自待長指還",
    "T42n1827_002:0276a13": "觸指。又若長自待長則長不待短。此則以不",
    "T42n1827_002:0276a14": "待為待待為不待。義成大亂。又長既待長長",
    "T42n1827_002:0276a15": "復待短。是則一切皆待無有不待。云何有待。",
    "T42n1827_002:0276a16": "亦非短中釋上相違。若短中有長則長短相",
    "T42n1827_002:0276a17": "害。長在短中短者為長長者成短。是則顛倒。",
    "T42n1827_002:0276a18": "又長在短中終成短則無有長。以何待短。又",
    "T42n1827_002:0276a19": "由短故長。長在短中。由涅槃故生死。生死在",
    "T42n1827_002:0276a20": "涅槃中。淨穢等萬義皆爾。中假義云。他有長",
    "T42n1827_002:0276a21": "可長。不由短故長。此是長在長中。今無長可",
    "T42n1827_002:0276a22": "長由短故長。此義墮在短中。若言長名由短",
    "T42n1827_002:0276a23": "起長體不由短。當知此長通在二處。入第三",
    "T42n1827_002:0276a24": "句破。又長名由短起長名在短中。則長名不",
    "T42n1827_002:0276a25": "自長。若長體不由短長體不待短。長體應自",
    "T42n1827_002:0276a26": "待長。若長名體俱待於短。則長名體俱在於",
    "T42n1827_002:0276a27": "短。若俱在短則長短並短無復有長。既無有",
    "T42n1827_002:0276a28": "長云何有短。一切皆無及共中者釋上共過。若",
    "T42n1827_002:0276a29": "二處有長則具招兩失。注為二。初破長短二",
    "T42n1827_002:0276b01": "明無相待。初又二。前破長次例短。初又四。",
    "T42n1827_002:0276b02": "一牒二定三非四釋。若實有長初句牒。若長",
    "T42n1827_002:0276b03": "中有第二定也。是不可得第三非也。何以故",
    "T42n1827_002:0276b04": "第四釋也。餘文易知。開善有定待如色心。有",
    "T42n1827_002:0276b05": "不定待如長短。莊嚴云有相開避待如色心。",
    "T42n1827_002:0276b06": "有相傾奪待如長短。並入今門所責。",
    "T42n1827_002:0276b07": "破異品第四",
    "T42n1827_002:0276b08": "[0276b08] 異有三種。一別異相。如此人彼人。二反異。",
    "T42n1827_002:0276b09": "如牛糞團反為灰團。三合異。如有一合成瓶。",
    "T42n1827_002:0276b10": "今破合異也。世師後立義者亦有三義。如神",
    "T42n1827_002:0276b11": "品初說之。一出世在後。二義不盛行。三約句",
    "T42n1827_002:0276b12": "次第異為第二也。彼立三法異體者略有五",
    "T42n1827_002:0276b13": "義。一約六諦異。瓶為主諦。一是依諦。有為總",
    "T42n1827_002:0276b14": "諦。二常無常異。瓶一無常。大有是常。三生了",
    "T42n1827_002:0276b15": "異。瓶一為生因所生。有是了因。四名字異。五",
    "T42n1827_002:0276b16": "能知智異。以有五異故三法異體。今破異者。",
    "T42n1827_002:0276b17": "上破一見。今破異見。又今破異為成無一。上",
    "T42n1827_002:0276b18": "破一為成無異。問外立總別一異與內何義",
    "T42n1827_002:0276b19": "同耶。答與內真俗一體異體。同外明大有是",
    "T42n1827_002:0276b20": "常而別法無常。常無常一體異體。何異內真",
    "T42n1827_002:0276b21": "常俗無常而真俗一異體耶。又外謂大有遍與",
    "T42n1827_002:0276b22": "萬法一異體。內真亦遍萬法一異體。又僧佉",
    "T42n1827_002:0276b23": "前計一。世師後立異。如開善前立一體。龍光",
    "T42n1827_002:0276b24": "後明異體。又設令義異者。提婆既用一異破",
    "T42n1827_002:0276b25": "外道。亦將一異以破內也。舊十地論師謂真",
    "T42n1827_002:0276b26": "常妄無常。亦得以一異破之。可以意得也。品",
    "T42n1827_002:0276b27": "開為四。第一破外總別異體義。二破內總別",
    "T42n1827_002:0276b28": "異體。第三破內外總別之因。第四破外人橫",
    "T42n1827_002:0276b29": "過論主。此四即成次第。初外人牒論主明三",
    "T42n1827_002:0276c01": "法異體為過請陳其失。又外謂三法一體是則",
    "T42n1827_002:0276c02": "有過。三法異體謂其無過。汝言有者可為出",
    "T42n1827_002:0276c03": "之。又上借異破一。外謂一法有過異法無失。",
    "T42n1827_002:0276c04": "所以問也。又一異相待有過無過相待一。有",
    "T42n1827_002:0276c05": "過故異宗無過。問此外曰何故無修&#x59AC;路。答",
    "T42n1827_002:0276c06": "提婆百偈每存要略。但明破異。則知立異。故",
    "T42n1827_002:0276c07": "略於外立。天親為欲發起義生外問。亦可實",
    "T42n1827_002:0276c08": "是本問。但易解不釋。故無修&#x59AC;路。內曰若有",
    "T42n1827_002:0276c09": "等異一一無。前破三法一體互望有於三過。",
    "T42n1827_002:0276c10": "謂成不成及以顛倒。今破三法異體亦三法",
    "T42n1827_002:0276c11": "互望亦有三過。謂都無三法。若瓶與兩異用",
    "T42n1827_002:0276c12": "何為瓶。一與兩異以何為一。有與兩異用何",
    "T42n1827_002:0276c13": "為有。故都無三法。注釋前品多一番往復釋。",
    "T42n1827_002:0276c14": "此品多以雙雙相對。今有二難。一都失難。復",
    "T42n1827_002:0276c15": "次下第二互失難。三法異體互有去留。望前",
    "T42n1827_002:0276c16": "應具四句。一俱去。二俱留。三四互有去留。外",
    "T42n1827_002:0276c17": "曰不然救都失也。三法體異若不共合則三",
    "T42n1827_002:0276c18": "法都失。以三法雖異而共合故三法都成。外",
    "T42n1827_002:0276c19": "人正取不得相離為合。非三物各離而後共",
    "T42n1827_002:0276c20": "合。注釋為二。一明三法共合救都失難。汝言",
    "T42n1827_002:0276c21": "瓶失下救互失難。又開四別。一牒難。是語非",
    "T42n1827_002:0276c22": "也第二總非。何以故下第三釋非。以異合故",
    "T42n1827_002:0276c23": "下第四結成彼義。彼謂論主不解異義執於",
    "T42n1827_002:0276c24": "別異難彼合異。是故今舉合異簡除別異。內",
    "T42n1827_002:0276c25": "曰若爾多瓶。前明三法若異都無三法。今明",
    "T42n1827_002:0276c26": "三法若合則墮多三也。有與瓶合名為有瓶。",
    "T42n1827_002:0276c27": "一與瓶合一復為瓶。當瓶又瓶。故成三瓶。所",
    "T42n1827_002:0276c28": "以作三瓶難者。彼有三物體。以二物與一物",
    "T42n1827_002:0276c29": "合從一物受名故成三也。在瓶既三。有一亦",
    "T42n1827_002:0277a01": "三。成九法也。注中為二。一釋多瓶難。汝言下",
    "T42n1827_002:0277a02": "破上第二合異。雖有兩異不同終是於異。若",
    "T42n1827_002:0277a03": "合不名異。則是不異今合猶是異。以異救異。",
    "T42n1827_002:0277a04": "如以神救神。應更說因者。因名所以也。外曰",
    "T42n1827_002:0277a05": "總故求那故有一非瓶。救多瓶難也。三法之",
    "T42n1827_002:0277a06": "中二是義合。是故非瓶。瓶是主諦。唯瓶是瓶",
    "T42n1827_002:0277a07": "故無多瓶亦無有多有一。又答上應更說因。",
    "T42n1827_002:0277a08": "明二非瓶即是義理名為說因。故以一答答前",
    "T42n1827_002:0277a09": "二難。內曰若爾無瓶。若簡除二法以何為瓶。",
    "T42n1827_002:0277a10": "故云無瓶。亦應云若爾無有若爾無一。前即",
    "T42n1827_002:0277a11": "得有墮多。今則免多墮無。亦是破其說因。汝",
    "T42n1827_002:0277a12": "雖作此說因終非義理。不名說因。外曰受多",
    "T42n1827_002:0277a13": "瓶。上來以立為立。今捉破為立。上以立為立",
    "T42n1827_002:0277a14": "中唯有二難。一有則多。二者不多則無。但外",
    "T42n1827_002:0277a15": "無以更救故執破為立。問論主有多無二難。",
    "T42n1827_002:0277a16": "外何故謂內瓶多不言論主執無。答外謂論",
    "T42n1827_002:0277a17": "主受彼多瓶則瓶義成。外人不立無瓶故不",
    "T42n1827_002:0277a18": "謂論主受彼無瓶。又是答因。以汝立多必知",
    "T42n1827_002:0277a19": "有一名為所以也。內曰一無故者亦無此有",
    "T42n1827_002:0277a20": "二破。初明體一無故無多。次明數一無故無",
    "T42n1827_002:0277a21": "多。今體一無故無多者。外人立三法體異而",
    "T42n1827_002:0277a22": "共合則成多瓶。故本無一瓶。一瓶無故則無",
    "T42n1827_002:0277a23": "有多。前明無一故論主不受其一。亦無有多",
    "T42n1827_002:0277a24": "故不受其多。若有一多然後方受。竟無一多",
    "T42n1827_002:0277a25": "何所受耶。復次初數無故者。第二明數一無",
    "T42n1827_002:0277a26": "故無多。此破與前異者。前明立一瓶體不成",
    "T42n1827_002:0277a27": "故無一。無一即無多。今明瓶與一數本異。即",
    "T42n1827_002:0277a28": "瓶體上無一數。一數無故亦無多。故前是無",
    "T42n1827_002:0277a29": "瓶體。今縱有瓶體但瓶體上原無有一數。所",
    "T42n1827_002:0277b01": "以為異也。外曰瓶有有合故。上來至此翻",
    "T42n1827_002:0277b02": "覆遂三。初以立為立義既不成。次捉破為立",
    "T42n1827_002:0277b03": "義亦不成。今還更捉立故有此文來也。又初",
    "T42n1827_002:0277b04": "立一瓶。論主破一無不成。次救多瓶。論主",
    "T42n1827_002:0277b05": "不受其多。今還立一也。問今立一瓶與前",
    "T42n1827_002:0277b06": "何異。答上雖翻覆多開大宗有二。一者若立",
    "T42n1827_002:0277b07": "有瓶則墮於多。若避多瓶則墮無瓶。外今更",
    "T42n1827_002:0277b08": "整理義宗雙通兩難。明以三性不同會成一",
    "T42n1827_002:0277b09": "體。然雖合而異。雖異而合。雖異而合故非",
    "T42n1827_002:0277b10": "是無。雖合而異故非是多。所以然者。瓶是自",
    "T42n1827_002:0277b11": "體之名。有一從他受稱。從他受稱故瓶名有",
    "T42n1827_002:0277b12": "一。而有一性恒非瓶故無多瓶。而瓶是當體",
    "T42n1827_002:0277b13": "之名不失已性故無無瓶。汝不可聞瓶名有",
    "T42n1827_002:0277b14": "一即謂有一是瓶便有多瓶。亦不可聞有一",
    "T42n1827_002:0277b15": "非瓶便謂瓶亦無體。大宗雖救有瓶即是三",
    "T42n1827_002:0277b16": "都立也。注前舉瓶與有合雙通二難。瓶與有",
    "T42n1827_002:0277b17": "合故瓶名有。此明雖異而合故瓶受有名。免",
    "T42n1827_002:0277b18": "無瓶難。非盡有此明雖合而異瓶非盡體是",
    "T42n1827_002:0277b19": "有。免多瓶難。問何故前免無瓶難。答論主",
    "T42n1827_002:0277b20": "上二門破之。初云一無故多亦無。次云初數",
    "T42n1827_002:0277b21": "無故。此二並明外人墮無瓶過。是故今前通",
    "T42n1827_002:0277b22": "無瓶。瓶與有合故瓶名為有。非是無瓶。偈",
    "T42n1827_002:0277b23": "本正意爾也。是以天親前釋通無瓶難。恐乃",
    "T42n1827_002:0277b24": "免無瓶還墮多瓶。是故又云非盡有免於多",
    "T42n1827_002:0277b25": "瓶。如是瓶與一合瓶名一。此就瓶與一合亦",
    "T42n1827_002:0277b26": "通兩難。問偈本但就有門通於兩難。天親何",
    "T42n1827_002:0277b27": "故更就一作耶。答此有深旨。論主上有雙破。",
    "T42n1827_002:0277b28": "初云一無故多亦無。此是正無瓶難。故今",
    "T42n1827_002:0277b29": "明瓶與有合瓶名有以通之也。上第二復次",
    "T42n1827_002:0277c01": "云初數無。故今明瓶與一合瓶名為一。即用",
    "T42n1827_002:0277c02": "通之。瓶雖與一數異。瓶與一數合故瓶名一",
    "T42n1827_002:0277c03": "數。非初數無。自講百論諸師多不見斯意。謂",
    "T42n1827_002:0277c04": "文為煩。內曰下亦有二。一指前二正破。指前",
    "T42n1827_002:0277c05": "者。汝雖異而合還墮於多。雖合而異不離無",
    "T42n1827_002:0277c06": "失。故已漏前關不應重立。但有是語者。雖有",
    "T42n1827_002:0277c07": "不多不無之言無不多不無之義。故云但也。",
    "T42n1827_002:0277c08": "若有非瓶則無瓶者。前具有多無二門。今略",
    "T42n1827_002:0277c09": "指無門。所以偏指無門者。外云瓶有有合則",
    "T42n1827_002:0277c10": "正救於無故今偏指無也。今當更說瓶應非",
    "T42n1827_002:0277c11": "瓶第二正破也。瓶與有合遂從有名有。有體",
    "T42n1827_002:0277c12": "非瓶。瓶與非瓶合。從非名非應名非瓶。若不",
    "T42n1827_002:0277c13": "從非名非。亦不從有名有。問何故作此破耶。",
    "T42n1827_002:0277c14": "答凡有三義。一者縱奪二門。向指前破云若",
    "T42n1827_002:0277c15": "有非瓶則無瓶。此奪破也。今縱有瓶。瓶與有",
    "T42n1827_002:0277c16": "合從有名有。應從非名非。二者兩文破其二",
    "T42n1827_002:0277c17": "義。外云。雖合而異雖異而合。向指前破。破其",
    "T42n1827_002:0277c18": "雖合而異。今破其雖異而合。雖合而異即著",
    "T42n1827_002:0277c19": "無瓶之難。雖異而合弊非瓶之並。三者欲顯",
    "T42n1827_002:0277c20": "二義俱墮無瓶。雖合而異既墮無瓶。雖異而",
    "T42n1827_002:0277c21": "合從非名非亦墮無瓶也。注中為三。初牒外",
    "T42n1827_002:0277c22": "義。是有非瓶第二句將設並而詺外義定宗",
    "T42n1827_002:0277c23": "大有。有自無他。故言是有非瓶。若瓶與非",
    "T42n1827_002:0277c24": "瓶合下第三正設並。有人言。此舉異類並。",
    "T42n1827_002:0277c25": "汝瓶與有異亦與空異與有異從有名有。與",
    "T42n1827_002:0277c26": "空異從空名空。今謂此可勢破。非文正意",
    "T42n1827_002:0277c27": "也。外曰無無合故非非瓶。外云。有有二義。一",
    "T42n1827_002:0277c28": "者有有義。二者無瓶義。有有義是有故瓶與",
    "T42n1827_002:0277c29": "有合從有名有。非瓶義邊是無。無則無合故",
    "T42n1827_002:0278a01": "瓶不與無合從無名無也。然但轉側一字故",
    "T42n1827_002:0278a02": "有內破外通也。注中有二。一通後並二解前",
    "T42n1827_002:0278a03": "難。明有非瓶邊無合不得從非名非以通上",
    "T42n1827_002:0278a04": "並。今有有故下明非瓶有邊是有有故有合",
    "T42n1827_002:0278a05": "從有名有通上。指前無瓶難也。若通上虛空",
    "T42n1827_002:0278a06": "並者。大有是有可得瓶與有合。虛空是無。無",
    "T42n1827_002:0278a07": "故無所合。亦得更逐語並文。若爾大有可與",
    "T42n1827_002:0278a08": "瓶異虛空應當不異。若俱異應俱合外答云。",
    "T42n1827_002:0278a09": "有物異可得合如二手。無物異如一手。有一",
    "T42n1827_002:0278a10": "手無不得合也。內曰今有合瓶故者亦有二",
    "T42n1827_002:0278a11": "難。一縱合破二奪合破。縱合破者。汝若言有",
    "T42n1827_002:0278a12": "體是有故瓶與有合瓶名有者。有多與瓶合",
    "T42n1827_002:0278a13": "有應生瓶。則有是生因有便應無常。則破汝",
    "T42n1827_002:0278a14": "義也。二奪合破者。既秤今有合瓶故。瓶有則",
    "T42n1827_002:0278a15": "知本未與有合時無瓶。若無瓶誰與有合。猶",
    "T42n1827_002:0278a16": "是無無合耳。注釋為二。初釋縱合破。今有合",
    "T42n1827_002:0278a17": "瓶故有應生瓶。從若汝謂下第二取意奪合",
    "T42n1827_002:0278a18": "破。汝謂瓶未與有合未有瓶。爾時既無瓶。將",
    "T42n1827_002:0278a19": "何與有合耶。外曰有了瓶等故如燈通上二",
    "T42n1827_002:0278a20": "難也。有如燈瓶如物也。燈但了出物非生物。",
    "T42n1827_002:0278a21": "有但了出瓶非生瓶。故無初過。二者未為燈",
    "T42n1827_002:0278a22": "照時非是無物。瓶未與有合時亦非無瓶。是",
    "T42n1827_002:0278a23": "故有瓶得與有合。通上無無合難。注云有非",
    "T42n1827_002:0278a24": "但瓶等諸物因。此但字訓是也。故破一品中",
    "T42n1827_002:0278a25": "頻有但言。亦明有非是瓶等諸物生因。亦能",
    "T42n1827_002:0278a26": "了瓶等諸物者。此亦字應秤為但。謂大有但",
    "T42n1827_002:0278a27": "能了瓶等諸物耳。內曰若有法能了如燈瓶",
    "T42n1827_002:0278a28": "中先有者。就文始末總有三破別成六關。初",
    "T42n1827_002:0278a29": "就瓶有瓶無以破於有成於兩難。次就瓶相",
    "T42n1827_002:0278b01": "可相破復成二關。三就燈縱奪復成兩難。合",
    "T42n1827_002:0278b02": "六關也。謂有三雙。前二破法後一破譬。就初",
    "T42n1827_002:0278b03": "為二。若有法能了如燈者牒外義也。瓶中先",
    "T42n1827_002:0278b04": "有者設二難也。一者有難。燈未照瓶則暗中",
    "T42n1827_002:0278b05": "瓶前有。有未與瓶合時瓶亦先有。瓶既前有。",
    "T42n1827_002:0278b06": "何用有也。故得於合義而有墮無用。問暗中",
    "T42n1827_002:0278b07": "有瓶。燈有了出之用。亦前有於瓶。有了出用。",
    "T42n1827_002:0278b08": "何故無用。答有小異燈。汝有本令物有耳。今",
    "T42n1827_002:0278b09": "物未與有合先已有竟。何用有也。若言有瓶",
    "T42n1827_002:0278b10": "性者。此性有異無。終自是有。又性有本來自",
    "T42n1827_002:0278b11": "有不由有有。亦事有本來自有亦不由有有。",
    "T42n1827_002:0278b12": "又大有了性有成有。陶師亦能爾。陶師既是",
    "T42n1827_002:0278b13": "生因大有亦是生因。第二就無難者。若未與",
    "T42n1827_002:0278b14": "有合未有瓶。與有合方有瓶。則有是生因前",
    "T42n1827_002:0278b15": "得了墮無用過。後得用墮生因。問今偈本破",
    "T42n1827_002:0278b16": "燈與破神品破燈何異。答上暗中瓶本有而",
    "T42n1827_002:0278b17": "覺體本無。有無不同故非譬。今偈縱其瓶法",
    "T42n1827_002:0278b18": "先有而有墮無用過。問上何故就無破今就",
    "T42n1827_002:0278b19": "有破。答道理之中緣未合時五道之中實無",
    "T42n1827_002:0278b20": "覺體。故就無破。道理之中瓶未與大有合時",
    "T42n1827_002:0278b21": "不無有瓶。故就有破。偈本二。一者就瓶已有",
    "T42n1827_002:0278b22": "破。二就瓶未有破。就瓶已有破法譬乃同而",
    "T42n1827_002:0278b23": "有墮無用之失。若有未合時下就未有義破。",
    "T42n1827_002:0278b24": "法譬不同得於有用而有墮生因之過。復次",
    "T42n1827_002:0278b25": "若以相可相成何故一不二者。就相可相破。",
    "T42n1827_002:0278b26": "若以相可相成者牒外義也。大有是相瓶是",
    "T42n1827_002:0278b27": "可相。要以大有之相瓶為可相。然後瓶方得",
    "T42n1827_002:0278b28": "成故云若以相可相成也。何以故一不二者",
    "T42n1827_002:0278b29": "第二正破。瓶既有相復有可相。二義方成者。",
    "T42n1827_002:0278c01": "大有何故唯是能相之一不具能相所相二",
    "T42n1827_002:0278c02": "也。牒文正爾。若縱橫難者。以有同瓶則並應",
    "T42n1827_002:0278c03": "有二。若並有二則有更須有。如是無窮。次以",
    "T42n1827_002:0278c04": "瓶同有。有若自有不更須有者。瓶亦自有不",
    "T42n1827_002:0278c05": "須有有瓶。二顛倒難。汝若有不須有而瓶須",
    "T42n1827_002:0278c06": "有者。亦應瓶不須有而有須有也。所以須作",
    "T42n1827_002:0278c07": "顛倒難。一切諸法要須相可相義方得成。而",
    "T42n1827_002:0278c08": "汝瓶須相可相有不須相可相。此義既偏故",
    "T42n1827_002:0278c09": "招顛倒過也。燈喻前已破者第三次破燈。前",
    "T42n1827_002:0278c10": "破法說今次破譬。亦二。一者奪破明前已破",
    "T42n1827_002:0278c11": "燈。汝何所引。復次下第二縱破。外有燈並破",
    "T42n1827_002:0278c12": "之。外將燈喻有。內迴燈譬瓶。燈自照不假外",
    "T42n1827_002:0278c13": "照。瓶亦自有不待外有。此捉瓶同燈。若瓶不",
    "T42n1827_002:0278c14": "能自有須有有瓶。亦燈不能自照須照照燈。",
    "T42n1827_002:0278c15": "次有顛倒之難。若瓶不自而燈自者。亦應燈",
    "T42n1827_002:0278c16": "不自而瓶自也。外曰如身相。自上已來破外",
    "T42n1827_002:0278c17": "總別。今第二破內總別。即明內外空義。上有",
    "T42n1827_002:0278c18": "三破六關。今備救之。要須足為身相。足則有",
    "T42n1827_002:0278c19": "用非足無用。有足能了出身非生於身。故無",
    "T42n1827_002:0278c20": "生因之難。如足為身相。身為可相故身具能",
    "T42n1827_002:0278c21": "相可相。二而不一。而足更不求相。別足但一",
    "T42n1827_002:0278c22": "而不二。瓶有亦爾。故無第二難。而燈能自照",
    "T42n1827_002:0278c23": "不假外照。而身不能自有要須足為相。如瓶",
    "T42n1827_002:0278c24": "不能自有須有有瓶。故無第三難也。內曰下",
    "T42n1827_002:0278c25": "此文但破其譬。則法說自亡。又但破譬者。即",
    "T42n1827_002:0278c26": "是求撿此身畢竟不得。觀身實相觀佛亦然。",
    "T42n1827_002:0278c27": "令外人得佛道也。就內破為二。一破有分身。",
    "T42n1827_002:0278c28": "二破諸分。所以破此二者。外云。身具能相可",
    "T42n1827_002:0278c29": "相二。諸分但是能相無相可相二。今破身與",
    "T42n1827_002:0279a01": "諸分。即是破外能相可相義盡也。就破總身",
    "T42n1827_002:0279a02": "為二。一破&#x9E81;總二破細總。初又二。一具在破",
    "T42n1827_002:0279a03": "二分在破。初牒具在。何故頭中無足正破也。",
    "T42n1827_002:0279a04": "一身既具在頭中。是故頭中應有於足。問何",
    "T42n1827_002:0279a05": "故前作具在破也。答外人以足分等為總身",
    "T42n1827_002:0279a06": "之相。既見諸分則知有分之身。若爾有分之",
    "T42n1827_002:0279a07": "身應具在諸分之中。然外人前舉足為身相。",
    "T42n1827_002:0279a08": "今應云足中有頭。而言頭中有足者。隨寄一",
    "T42n1827_002:0279a09": "處以論之耳。注釋為二。前開二關定之。若有",
    "T42n1827_002:0279a10": "身法者下牒外人義。外云。諸分和合別有總",
    "T42n1827_002:0279a11": "身法異於諸分。如假有體家義。別有假體異",
    "T42n1827_002:0279a12": "於實體。亦如犢子四大和合別有眼法。五陰",
    "T42n1827_002:0279a13": "和合別有人法。故具在分在破假身有體及",
    "T42n1827_002:0279a14": "犢子義。於足分等中為具有耶為分有耶。所",
    "T42n1827_002:0279a15": "以偏定之於足分者。以外人舉足分為身家",
    "T42n1827_002:0279a16": "相故。就足分中以定之耳。若具有者下正作",
    "T42n1827_002:0279a17": "難也。身法一故者。犢子四大和合有眼法。五",
    "T42n1827_002:0279a18": "陰和合有人法。假有體亦五陰和合別有總",
    "T42n1827_002:0279a19": "假法。與今外道同。有一總身之法。在於足中",
    "T42n1827_002:0279a20": "則足中有頭。若在頭中則頭中有足。若分有",
    "T42n1827_002:0279a21": "者第二分在破。初牒。次非何以故下正破。若",
    "T42n1827_002:0279a22": "唯分在如有分之頭在分頭中有分之足在分",
    "T42n1827_002:0279a23": "足中。此則頭處有頭足處有足。乃免頭中有",
    "T42n1827_002:0279a24": "足之過。而有有分同諸分過。故言有分如分。",
    "T42n1827_002:0279a25": "注三。一牒二破三結。若足中有分與足分等",
    "T42n1827_002:0279a26": "餘分中亦爾者。此明有分足在分足中。餘分",
    "T42n1827_002:0279a27": "亦爾此並是牒外義也。則有分與分為一者",
    "T42n1827_002:0279a28": "正破也。此言一者凡有兩義。一者有有分頭",
    "T42n1827_002:0279a29": "復有分頭。則有分與分齊等故名為一。則有",
    "T42n1827_002:0279b01": "兩頭八足之過。二者有分即是諸分故名為",
    "T42n1827_002:0279b02": "一。乃至兩頭八足則失有分唯有諸分也。是",
    "T42n1827_002:0279b03": "故下總結也。如是足等下。自上已來破&#x9E81;總",
    "T42n1827_002:0279b04": "別。今第二破細總別。足為有分指名為分。亦",
    "T42n1827_002:0279b05": "應作分在具在破之。有分無故諸分亦無。自",
    "T42n1827_002:0279b06": "上已來破&#x9E81;細二總。即是破有分竟。今第二",
    "T42n1827_002:0279b07": "破無&#x9E81;細二家之分。外曰微塵在故。自上已",
    "T42n1827_002:0279b08": "來二段破內外總別果竟。今第二次破內外",
    "T42n1827_002:0279b09": "總別之因。此文來意有其近遠。遠意舉塵總",
    "T42n1827_002:0279b10": "別救上總別之果。衛世師云。三災起時世界",
    "T42n1827_002:0279b11": "&#x9E81;物既是有為悉皆滅盡。唯有&#x96A3;虛塵常住",
    "T42n1827_002:0279b12": "不滅為內外法因。若無此塵者後世界起時",
    "T42n1827_002:0279b13": "即成無因有果。今此微塵在後生諸物。則有",
    "T42n1827_002:0279b14": "因有果。次近生者。上破分有分皆無外人云。",
    "T42n1827_002:0279b15": "微塵圓而是常。無十方分故不墮前分有分",
    "T42n1827_002:0279b16": "中破。雖非分有分能作分有分因。故分有分",
    "T42n1827_002:0279b17": "不無數人義從此塵集成一切物。一切物散",
    "T42n1827_002:0279b18": "還為此塵。與外道異者凡有二義。一體具三",
    "T42n1827_002:0279b19": "相。是共有因故是無常。二從所作因生。故雜",
    "T42n1827_002:0279b20": "心云。若從一因生當知則無有。莊嚴云。&#x96A3;虛",
    "T42n1827_002:0279b21": "塵無方分。剎那亦無初中後。開善云。&#x96A3;虛塵",
    "T42n1827_002:0279b22": "有方分。剎那有初中後。而同明從細成&#x9E81;&#x9E81;",
    "T42n1827_002:0279b23": "成世界。內曰若集為瓶一切瓶。內破有二。若",
    "T42n1827_002:0279b24": "集為瓶牒外義也。所以牒其集者。彼明微塵",
    "T42n1827_002:0279b25": "是常又無諸分。據其體性一一皆非是瓶。要",
    "T42n1827_002:0279b26": "須聚集方能成瓶。故牒彼集也。一切瓶者第",
    "T42n1827_002:0279b27": "二破有二義。一者大集二者小集。言大集者。",
    "T42n1827_002:0279b28": "若微塵有瓶性。則天下一切塵並應成瓶。不",
    "T42n1827_002:0279b29": "應成餘物。若微塵或生瓶或生餘物。則微塵",
    "T42n1827_002:0279c01": "無有瓶性。若無瓶性則一切塵雖復聚集都",
    "T42n1827_002:0279c02": "不成瓶。次就細集難者。此是小分一切。謂瓶",
    "T42n1827_002:0279c03": "中一切。若微塵中有於瓶性。應一一塵各成",
    "T42n1827_002:0279c04": "一瓶。若一一塵不能各生一瓶。多聚亦不能",
    "T42n1827_002:0279c05": "生。古今但作前二難。余聽及講來常怏怏此",
    "T42n1827_002:0279c06": "文。今詳天親意。並不與此二釋相應。此二釋",
    "T42n1827_002:0279c07": "乃可勢破耳。今所明者。外人直計塵能成瓶。",
    "T42n1827_002:0279c08": "今開二關定之。汝為都集天下塵成瓶。為不",
    "T42n1827_002:0279c09": "都集天下塵成瓶。則汝若都集天下塵成瓶則",
    "T42n1827_002:0279c10": "天下塵皆應成瓶。汝若不都集天下塵成瓶",
    "T42n1827_002:0279c11": "則天下塵皆非瓶。既有都集不都集則招都",
    "T42n1827_002:0279c12": "成都不成之過。文意正爾也。注釋為二。初指",
    "T42n1827_002:0279c13": "後破塵體。次正破破塵用。又指後即奪破明",
    "T42n1827_002:0279c14": "無此塵。次縱有以二關責也。將此注望前二",
    "T42n1827_002:0279c15": "釋。並不相應也。外曰下外人引縷渧集力為",
    "T42n1827_002:0279c16": "例通上都集不都集二難。縷渧一一不能。多",
    "T42n1827_002:0279c17": "集則能。以一一不能故非都不集之難。多集",
    "T42n1827_002:0279c18": "則能非都集難。諸百論師多不見此意也。內",
    "T42n1827_002:0279c19": "曰不定故者。外謂一一定不能。以通都不",
    "T42n1827_002:0279c20": "集難。多集定能通都集難。今非此二定故云",
    "T42n1827_002:0279c21": "不定。二定既壞則前兩難還成盲沙。一定不",
    "T42n1827_002:0279c22": "能多亦不能。云何言一定不能多定能也。外",
    "T42n1827_002:0279c23": "曰分分有力故非不定。明微塵一定不能多",
    "T42n1827_002:0279c24": "定能。以一一塵各有力故盲沙一定不能多",
    "T42n1827_002:0279c25": "亦不能。以各無力故有二種定非是不定。定",
    "T42n1827_002:0279c26": "義既成即兩難便壞。內曰分有分一異過故。",
    "T42n1827_002:0279c27": "破其一定不能多定能也。汝言分不能有分",
    "T42n1827_002:0279c28": "能者。若分與有分一。分既不能。有分亦不能。",
    "T42n1827_002:0279c29": "有分既能。分亦應能。若有分能而分不能。即",
    "T42n1827_002:0280a01": "是異義。亦應有五難。如以神從覺等也。又有",
    "T42n1827_002:0280a02": "分與分一如眾糸成&#x7D59;一。&#x7D59;一眾糸一。如身",
    "T42n1827_002:0280a03": "一頭足一。若&#x7D59;與眾糸一。眾糸既多在&#x7D59;亦",
    "T42n1827_002:0280a04": "多。亦即五難。如破一品說。若分與有分異。",
    "T42n1827_002:0280a05": "離眾糸之外別應有&#x7D59;。眾糸既滅而&#x7D59;應在。",
    "T42n1827_002:0280a06": "若糸滅則&#x7D59;滅。不得言異。又縱離眾糸別有",
    "T42n1827_002:0280a07": "&#x7D59;者。&#x7D59;為具在一糸中。為分在一糸中。若具",
    "T42n1827_002:0280a08": "在一糸中。即一糸之中便有眾糸。又偏在一",
    "T42n1827_002:0280a09": "糸中。即餘糸中應無&#x7D59;。若餘糸皆有&#x7D59;者。即",
    "T42n1827_002:0280a10": "有多&#x7D59;。若一&#x7D59;分在眾糸中者。即有分如分。",
    "T42n1827_002:0280a11": "注為二。初釋偈一異過故。復次下義生有無",
    "T42n1827_002:0280a12": "破。初就無門破。當眾糸時未有於&#x7D59;。何所待",
    "T42n1827_002:0280a13": "故名之為分。若眾糸時已有於&#x7D59;。何用分力。",
    "T42n1827_002:0280a14": "外曰汝是破法人。自上已來三番破外人總",
    "T42n1827_002:0280a15": "別異體義竟。今第四破外人橫過。論主前破",
    "T42n1827_002:0280a16": "外人過同破法人者此有近遠。遠而為論。從",
    "T42n1827_002:0280a17": "神品竟於此文若法若人一之與異並皆破",
    "T42n1827_002:0280a18": "之。故名壞法人。此是眾師總罵。非獨衛世瞋",
    "T42n1827_002:0280a19": "呵。二近生者。自上已來文三義四。文三者。一",
    "T42n1827_002:0280a20": "破外總別。二破內總別。三破微塵。破總別因",
    "T42n1827_002:0280a21": "也。義四者。謂因果內外也。此四總攝諸法。汝",
    "T42n1827_002:0280a22": "並破之名破法人。內答有二。一天親義生免",
    "T42n1827_002:0280a23": "過答。二提婆推過答。免過答者。汝謂總別體",
    "T42n1827_002:0280a24": "異。就汝覓異義不成。非我過也。又此即是推",
    "T42n1827_002:0280a25": "過答。以外計有與瓶異覓異不成。不成之過",
    "T42n1827_002:0280a26": "還是汝也。又汝上來橫自立義。今復橫過於",
    "T42n1827_002:0280a27": "他。故重招罪也。復次無見有有見無等第二",
    "T42n1827_002:0280a28": "推過答。今前通釋此義。有見外道名無見",
    "T42n1827_002:0280a29": "有。無見外道名有見無。就內法。薩婆多等是",
    "T42n1827_002:0280b01": "無見有。方廣之流謂有見無。就文釋者。明衛",
    "T42n1827_002:0280b02": "世立異凡有二過。一者佛法頭足因緣名之",
    "T42n1827_002:0280b03": "為身。而外道謂非是身名有見無。離頭足外",
    "T42n1827_002:0280b04": "實無別總身。而謂別有總身名無見有。又假",
    "T42n1827_002:0280b05": "有體家離四微別有假柱體。離五陰別有假",
    "T42n1827_002:0280b06": "人體。是無見有。假無體義云。唯有五陰但有",
    "T42n1827_002:0280b07": "四微。是有見無義。無體有用具有二義。別有",
    "T42n1827_002:0280b08": "用名無見有。無有體是有見無。注為二。初標",
    "T42n1827_002:0280b09": "二門次釋二門。標二門者。汝與破法人同謂",
    "T42n1827_002:0280b10": "破法章門也。乃復過甚標過甚章門也。破法",
    "T42n1827_002:0280b11": "人同是有見無。乃復過甚謂無見有。何以故",
    "T42n1827_002:0280b12": "下釋二門也。又二。前就內法次就外法。就內",
    "T42n1827_002:0280b13": "法釋二者。初釋破法人同章門明因緣和合",
    "T42n1827_002:0280b14": "為身。汝言非身即是破因緣法。若破因緣即",
    "T42n1827_002:0280b15": "破空義亦破中假。故一切俱破。如中論四諦",
    "T42n1827_002:0280b16": "品說。離是已別有身釋第二過甚章門。明破",
    "T42n1827_002:0280b17": "法之人但撥有令無不計無為有。汝遂撥有",
    "T42n1827_002:0280b18": "令無。又計無為有。豈非過甚。次就外法釋。如",
    "T42n1827_002:0280b19": "文。",
    "T42n1827_002:0280b20": "百論疏卷中之中(終)",
    "T42n1827_002:0280b23": "百論疏卷中之餘",
    "T42n1827_002:0280b25": "釋吉藏撰",
    "T42n1827_002:0280b26": "破情品第五",
    "T42n1827_002:0280b27": "[0280b27] 破法有三雙。前破一異次破情塵者。一為歷",
    "T42n1827_002:0280b28": "法觀行。雖知一異已空未語情塵非有。今欲",
    "T42n1827_002:0280b29": "歷法明空令觀心觸境斯淨故次破情塵。二",
    "T42n1827_002:0280c01": "者顛倒虛妄起無根本。聊亂而生。有病便治。",
    "T42n1827_002:0280c02": "隨救即破。故前破一異之病今洗情塵之執。",
    "T42n1827_002:0280c03": "三者菩薩作論本為通經。而方等眾經皆明",
    "T42n1827_002:0280c04": "六情本性空寂。但經中散說。利根能悟鈍者",
    "T42n1827_002:0280c05": "未了。今廣釋之故有此品。四者一切眾生有",
    "T42n1827_002:0280c06": "此情故起諸煩惱。在家之者因情塵而起愛。",
    "T42n1827_002:0280c07": "出家外道由情塵而見生。佛法有所得大小",
    "T42n1827_002:0280c08": "乘人義亦如是。今觀此情塵。究竟無從故大",
    "T42n1827_002:0280c09": "小內外愛見便息。故有此品。又諸方等經皆",
    "T42n1827_002:0280c10": "明六根懺悔悟六本空即六根罪滅。四依欲",
    "T42n1827_002:0280c11": "為末世懺悔故觀六根空。又法華等明六根",
    "T42n1827_002:0280c12": "清淨。今悟六本空故六根淨耳。今欲釋如此",
    "T42n1827_002:0280c13": "等經故破六情。皆是通來意也。次別來意者。",
    "T42n1827_002:0280c14": "前破一異總破諸法。以萬法與於大有一體",
    "T42n1827_002:0280c15": "異體義皆不成。從此已後別破諸法。謂萬像",
    "T42n1827_002:0280c16": "之中有情塵因果。前總後別。觀門次第。亦是",
    "T42n1827_002:0280c17": "立義前後。故有此品。二者前破一異通破常",
    "T42n1827_002:0280c18": "與無常法。今次別破無常法。亦是前總後別。",
    "T42n1827_002:0280c19": "以為次第。三者一異理隱情塵義顯。故捨彼",
    "T42n1827_002:0280c20": "一異更立情塵。故有此品。四者一異偏是外",
    "T42n1827_002:0280c21": "道所計。情塵內外同執。故別計不成故引通",
    "T42n1827_002:0280c22": "來救。故有此品。五者上破異品末論主呵外",
    "T42n1827_002:0280c23": "人云無見有有見無。今接此故舉實有情塵。",
    "T42n1827_002:0280c24": "而有見有。非無見有亦非有見無。論主若破",
    "T42n1827_002:0280c25": "情塵則有見於無而別立佛法。謂無見有。故",
    "T42n1827_002:0280c26": "有此品。前破情次破塵者。情內塵外。親&#x758E;不",
    "T42n1827_002:0280c27": "同故破前後。問今破一異與破情塵義齊以",
    "T42n1827_002:0280c28": "不。答通義則齊。外道橫計一異故謂於大有",
    "T42n1827_002:0280c29": "與萬法一體異體。亦外道橫計。偏造遍造之",
    "T42n1827_002:0281a01": "情及瓶等可見之塵實無此法。故破義是齊",
    "T42n1827_002:0281a02": "而小異者。大有一體異體唯外道所執。故餘",
    "T42n1827_002:0281a03": "處云。外道大有經說此則破而不取。若是情",
    "T42n1827_002:0281a04": "塵通於內外。故亦取亦破。若橫謂有者。則破",
    "T42n1827_002:0281a05": "而不取。因緣假名情塵取而不破。問此品破",
    "T42n1827_002:0281a06": "情與中論破情品何異。答中論但破於情不",
    "T42n1827_002:0281a07": "破知生義。今則具足。中論通破見義不別開",
    "T42n1827_002:0281a08": "到不到。此論別破到不到義所以然者。中論",
    "T42n1827_002:0281a09": "破內學。內學大小乘人但明不到能見。故中",
    "T42n1827_002:0281a10": "論直破其見。外道具執到不到見。故此論具",
    "T42n1827_002:0281a11": "破二迷。所言情者。智度論云。九十六術不說",
    "T42n1827_002:0281a12": "意識。意識難解故但明五情及以於意。神御",
    "T42n1827_002:0281a13": "於意行眼等中故能見色。問既稱外道不說",
    "T42n1827_002:0281a14": "意識。云何言意行眼門。答外道不明從意根",
    "T42n1827_002:0281a15": "生意識。但言有心平等根名之為意。神御此",
    "T42n1827_002:0281a16": "意行眼等門耳。今言破情者有二義。一者正",
    "T42n1827_002:0281a17": "破外道無六計六。傍破內人橫謂之六。二者",
    "T42n1827_002:0281a18": "若內若外有此六情名皆起佛法。成論云。劫",
    "T42n1827_002:0281a19": "初物未有名字。聖人為受用故假為立名。如",
    "T42n1827_002:0281a20": "瓶衣等。問聖人何故說六。答道門未曾六不",
    "T42n1827_002:0281a21": "六。但為顛倒故受此六根。聖人欲令其悟六",
    "T42n1827_002:0281a22": "無。是故說六。如經云為令悟第一義故說世",
    "T42n1827_002:0281a23": "諦。所以令悟六無。六者三世諸佛出世皆為",
    "T42n1827_002:0281a24": "一大事。謂開示悟入諸佛知見。諸佛知見即",
    "T42n1827_002:0281a25": "是四智。觀此六情本來寂滅名如來智。雖復",
    "T42n1827_002:0281a26": "寂滅於顛倒眾生宛然而六即是佛智。悟六",
    "T42n1827_002:0281a27": "無六。了無六六任運現前名自然智。此之三",
    "T42n1827_002:0281a28": "智不從師得名無師智。此之四智是佛知見。",
    "T42n1827_002:0281a29": "三世諸佛為欲開示悟入此智見故出現於",
    "T42n1827_002:0281b01": "世。此四智觸處皆得明之。但約眾生心為正",
    "T42n1827_002:0281b02": "意。故就情品說之。品開為二。一破眼情二例",
    "T42n1827_002:0281b03": "餘五。初又二。初破情令生知。二正破情。初是",
    "T42n1827_002:0281b04": "破果次名破因。因果既破情事盡矣。外曰定",
    "T42n1827_002:0281b05": "有我我所有法現前有故。破一品初以法證",
    "T42n1827_002:0281b06": "人。今此品初以法證法。定有我所者謂有一",
    "T42n1827_002:0281b07": "瓶也。有法現前有故者。舉五情生知證有一",
    "T42n1827_002:0281b08": "瓶等我所法也。現前者五識知現在法也。又",
    "T42n1827_002:0281b09": "現事可信也。誰不知青黃者哉。所言知者。六",
    "T42n1827_002:0281b10": "根皆四合。四合中皆生知眼與塵合知青黃。",
    "T42n1827_002:0281b11": "乃至意與法合能知法。今但取五知不論意",
    "T42n1827_002:0281b12": "知者有二種義。一者外道不說意識。如上所",
    "T42n1827_002:0281b13": "明。二者意通知三世。非顯現法故不舉之五",
    "T42n1827_002:0281b14": "情對五塵生於五知。是顯現法故偏舉也。問",
    "T42n1827_002:0281b15": "觀此文既言生知。即似偏破衛世師義。答正",
    "T42n1827_002:0281b16": "破衛世以接上破異品。故世師立四合生知",
    "T42n1827_002:0281b17": "通前無見有有見無難。而僧佉明緣合故有",
    "T42n1827_002:0281b18": "覺知用。約義用邊亦得論生但體不生耳。問",
    "T42n1827_002:0281b19": "此中何故但明三合。答外人舉法證法不復",
    "T42n1827_002:0281b20": "存神。若重存神則便墮負故但立於法。法義",
    "T42n1827_002:0281b21": "若成人義自立。是故文云定有我所。內曰見",
    "T42n1827_002:0281b22": "色已知生何用。內破知生有三門。謂前後一",
    "T42n1827_002:0281b23": "時也。今是前見後知破。本為未見青黃之色",
    "T42n1827_002:0281b24": "可須青黃之知。今眼見青黃已分明則知生",
    "T42n1827_002:0281b25": "無用。此正破數義。眼根既能見色。何用識耶。",
    "T42n1827_002:0281b26": "若必須識方了青黃。何名眼見。若眼識和合",
    "T42n1827_002:0281b27": "方能見者。則違義宗立眼能見。若前知生下",
    "T42n1827_002:0281b28": "第二破前知後見。然前知後見。知則有用。但",
    "T42n1827_002:0281b29": "以見無故知不得生。二者復有違宗之過。汝",
    "T42n1827_002:0281c01": "云四合生知。今四未合而知遂生。故違前宗。",
    "T42n1827_002:0281c02": "前得宗知墮無用。今知得用墮違宗。外曰若",
    "T42n1827_002:0281c03": "一時生者。救云。見色時即知生。知生時即見",
    "T42n1827_002:0281c04": "色。故無上二過。問何故無修&#x59AC;路耶。答有二",
    "T42n1827_002:0281c05": "義。一者外人前立現前一知。提婆頻搆三難。謂",
    "T42n1827_002:0281c06": "前後一時。但天親欲發一時之破故義生外立。",
    "T42n1827_002:0281c07": "故無修&#x59AC;路也。亦可易解故不釋。所以無也。",
    "T42n1827_002:0281c08": "內曰下偈本為四。一牒二非三難四釋。若一時",
    "T42n1827_002:0281c09": "生牒也。是事不然下非也。生無生共不一時生",
    "T42n1827_002:0281c10": "第三難也。問此就何難。答正就無生門難以",
    "T42n1827_002:0281c11": "外人立一時生故。今但破其生則一時自壞。",
    "T42n1827_002:0281c12": "又生通前後一時。今破於生則備破三義。又",
    "T42n1827_002:0281c13": "若但破見知一時則不得兼破餘法。今若破生",
    "T42n1827_002:0281c14": "得兼顯萬法無生。有故無故前破故第四釋",
    "T42n1827_002:0281c15": "破。有故釋上生。無故釋無生。前破故釋上共。",
    "T42n1827_002:0281c16": "但前破有二。一者有無望共則為在前。故破",
    "T42n1827_002:0281c17": "有無名為破共。二者依天親以初二偈本名",
    "T42n1827_002:0281c18": "之為共。初偈破前見後知。此是有見無知。次",
    "T42n1827_002:0281c19": "偈破前知後見。是有知無見。前二既破有無",
    "T42n1827_002:0281c20": "則名破共。故云前破。又偈本中明云有故無",
    "T42n1827_002:0281c21": "故。此二即是二修&#x59AC;路。還指此二故云二修",
    "T42n1827_002:0281c22": "&#x59AC;路也。注中為二。前釋偈本次義破一時。所",
    "T42n1827_002:0281c23": "以明此二者。外立一時生。偈本破其生。天親",
    "T42n1827_002:0281c24": "義破一時有。則二義盡矣。初又三。一牒。於三",
    "T42n1827_002:0281c25": "中下次總非。何故下三正破。復次若一時者",
    "T42n1827_002:0281c26": "第二義破一時。見則是因。知名為果。若知見",
    "T42n1827_002:0281c27": "一時便為並失相待也。復次眼為到色見耶。",
    "T42n1827_002:0281c28": "自上已來破知生義。今第二次破其見亦開",
    "T42n1827_002:0281c29": "三門。一到不到門破。二破眼性自見。三重破",
    "T42n1827_002:0282a01": "到不到見。內法大小乘義乃不同。並云眼是",
    "T42n1827_002:0282a02": "遙矚不到能見。僧佉亦云眼可懸矚。所以眼",
    "T42n1827_002:0282a03": "見惡事即須避之。逢見好事須就之。耳聞聲",
    "T42n1827_002:0282a04": "亦爾。此與佛法全同。鼻舌身三根為成身故",
    "T42n1827_002:0282a05": "到根方知。與內義亦同。提婆今總破眾家故",
    "T42n1827_002:0282a06": "開二關責也。初破到色見易解。復次下天親",
    "T42n1827_002:0282a07": "欲難上破到見義生破不到見。應有四難。一",
    "T42n1827_002:0282a08": "者近遠俱不到應俱不見。二近遠俱不到則",
    "T42n1827_002:0282a09": "應俱見。三若見近不見遠應到近不到遠。四",
    "T42n1827_002:0282a10": "若見近不見遠應見遠不見近。復次下開二",
    "T42n1827_002:0282a11": "門重責到色見義。初云。若見色已方去墮無",
    "T42n1827_002:0282a12": "用過。若不見而去得有見用而違意所取。復",
    "T42n1827_002:0282a13": "次無眼處亦不取下重開二門破到不到。初",
    "T42n1827_002:0282a14": "明若眼去到色得取色義而面上失眼。不去",
    "T42n1827_002:0282a15": "下明面不失眼而失取義。復次下重破眼不",
    "T42n1827_002:0282a16": "到色亦有四難。一等是不到則障內外俱見。",
    "T42n1827_002:0282a17": "二俱不見。三見障內不見外亦應見外不見",
    "T42n1827_002:0282a18": "內。四有見不見有到不到。以內外兩家皆云",
    "T42n1827_002:0282a19": "不到。宜委曲破之。涅槃經云。若到見者今眼",
    "T42n1827_002:0282a20": "見火火應燒眼。眼見水水應濕眼。智度論二",
    "T42n1827_002:0282a21": "十八卷解。知眾生心趣向。外人問云。知眾生",
    "T42n1827_002:0282a22": "心趣向。為去不去。若去則同死人。不去則不",
    "T42n1827_002:0282a23": "與境合。又若不去經那云因眼緣色生於眼",
    "T42n1827_002:0282a24": "識論主答云不去不住而能知。此猶難解。若",
    "T42n1827_002:0282a25": "言心法非去不去。亦應非知不知。若云心是",
    "T42n1827_002:0282a26": "慮智故知者。今問慮智為云不去。終不免責。",
    "T42n1827_002:0282a27": "外曰眼相見故。自上已來破到不到見。今第",
    "T42n1827_002:0282a28": "二破眼自見。上以到不到二門責之。辭理俱",
    "T42n1827_002:0282a29": "屈。外無以救。但云眼是見相。不有眼而已。有",
    "T42n1827_002:0282b01": "即體性能見。何論到與不到。內曰若眼見應",
    "T42n1827_002:0282b02": "自見眼。熱是火體相而自他俱熱。見是眼體",
    "T42n1827_002:0282b03": "相應自他俱見。開眼則&#x89A9;外青黃。合眼應見",
    "T42n1827_002:0282b04": "內黑白。又問眼為是見為非見耶。眼若是見",
    "T42n1827_002:0282b05": "既自是眼應當自見。若自不見自應非眼。又",
    "T42n1827_002:0282b06": "見若是眼。若常有眼則應常見。若有時見不",
    "T42n1827_002:0282b07": "見則有時眼不眼。若見異眼則見自見應非",
    "T42n1827_002:0282b08": "眼見。又若見異眼熱應異火。外曰如指。論主",
    "T42n1827_002:0282b09": "舉火為難。外用指為通。當時未必發言。亦可",
    "T42n1827_002:0282b10": "直舉於指。內曰觸指業故。眼以見為相。指不",
    "T42n1827_002:0282b11": "以觸為相。故非喻也。又若觸即是指。不觸之",
    "T42n1827_002:0282b12": "時應當無指。若常有於指亦常有於觸。又觸",
    "T42n1827_002:0282b13": "即是指。既自是指則應自觸。若不自觸應不",
    "T42n1827_002:0282b14": "自指。又若見即是眼自既不見。自應非眼。自",
    "T42n1827_002:0282b15": "若是眼自應能見。又自不見而是眼。則見他",
    "T42n1827_002:0282b16": "應非眼。又三節是指相。何異見是眼相。今無",
    "T42n1827_002:0282b17": "見遂有眼。無三節應有指。若取指動搖為指",
    "T42n1827_002:0282b18": "相。亦應取眼開閉為眼相。外曰光意去故見",
    "T42n1827_002:0282b19": "色。第三重破到不到。所以重破到不到者。外",
    "T42n1827_002:0282b20": "人聞內初作到不到破。當時辭理俱屈。無以",
    "T42n1827_002:0282b21": "取通。但云眼體性能見。論主乘言仍責見相",
    "T42n1827_002:0282b22": "不成。今外智思更生重通前到不到義云。我",
    "T42n1827_002:0282b23": "義具有到不到。眼光與意去到於色。而眼體",
    "T42n1827_002:0282b24": "不到於色。所以須意去者。一者意欲見前色",
    "T42n1827_002:0282b25": "故往就之。二者眼光無知須意導御。是故意",
    "T42n1827_002:0282b26": "與眼光共去。成論師云。眼光不去而意非去",
    "T42n1827_002:0282b27": "不去。內曰若意去到色此則無覺。縱去奪覺",
    "T42n1827_002:0282b28": "也。若意遂去。身則無意由如死人。以此譏於",
    "T42n1827_002:0282b29": "外道。外看內面是死。外道何能言論。又亦應",
    "T42n1827_002:0282c01": "云。眼光若去眼體無光。是盲外道。注為二。前",
    "T42n1827_002:0282c02": "釋偈本。然意實不去不有兩義釋意不去。一",
    "T42n1827_002:0282c03": "者近遠一時。知非是去法。二者過去已謝意",
    "T42n1827_002:0282c04": "若遂去意亦應謝未來未起。意緣未來亦應",
    "T42n1827_002:0282c05": "未起。而實不爾故知不去。外曰如意在身。通",
    "T42n1827_002:0282c06": "上無覺之難也。意在身非是無覺。意力能遠",
    "T42n1827_002:0282c07": "知諸塵。則二義成也。內曰若爾不合。意本去",
    "T42n1827_002:0282c08": "得合。既其不去是則不合。乃免無覺之過。復",
    "T42n1827_002:0282c09": "墮不合之咎。外曰意光色合故見。諸立之中",
    "T42n1827_002:0282c10": "此救最巧。眼意在身離無覺無眼之咎意力",
    "T42n1827_002:0282c11": "能運眼光到於前色則與色合。故免無合之",
    "T42n1827_002:0282c12": "過。內曰若合故見生無見者。縱合奪見也。此",
    "T42n1827_002:0282c13": "者乃者於人乃者於主。明五種和合。一眼二",
    "T42n1827_002:0282c14": "光三意四意力五色。五法之中見定屬誰。誰",
    "T42n1827_002:0282c15": "為見者。五合方見。則不應言見定屬眼。外曰",
    "T42n1827_002:0282c16": "受合故者。捉破為立也。內以和合用破於見。",
    "T42n1827_002:0282c17": "外即執合以之為立。但令有合則有於見。內",
    "T42n1827_002:0282c18": "曰明三法體異終不得合。又三法體異各無",
    "T42n1827_002:0282c19": "見理。雖復共合終不能見。如三盲共聚終無",
    "T42n1827_002:0282c20": "見性耳。上明不合不得見。今明合不得見。故",
    "T42n1827_002:0282c21": "畢竟無見。如呵迦葉見色與盲等。呵善吉不",
    "T42n1827_002:0282c22": "見佛乃是識佛耳。大品等明諸法無所見無",
    "T42n1827_002:0282c23": "所知。並是此品意也。耳鼻下第二例破餘",
    "T42n1827_002:0282c24": "情。",
    "T42n1827_002:0282c25": "破塵品第六",
    "T42n1827_002:0282c26": "[0282c26] 然根內塵外。因緣相待既其無內。何有外耶。",
    "T42n1827_002:0282c27": "但鈍根未悟。雖言無內猶謂有外。故次破之。",
    "T42n1827_002:0282c28": "又聞上明無內而不信故舉外證內。故復破",
    "T42n1827_002:0282c29": "之。又欲歷法觀行令悟。觸事皆是道故前破",
    "T42n1827_002:0283a01": "內今破於外。又欲示內外不二。所以然者。外",
    "T42n1827_002:0283a02": "大充身則便成內。內根散壞則便歸外。故知",
    "T42n1827_002:0283a03": "內外性本來無二。今欲示無二之性故歷法",
    "T42n1827_002:0283a04": "明之。欲釋諸方等經明內外空義。如大品明",
    "T42n1827_002:0283a05": "云何內空謂眼空乃至意空。云何外空謂色",
    "T42n1827_002:0283a06": "空乃至法空。經但略釋於前利根聞即了悟。",
    "T42n1827_002:0283a07": "論廣數。於後鈍根因而獲曉。又六塵是生死",
    "T42n1827_002:0283a08": "之根。所以然者。由此六塵起淨不淨倒。由淨",
    "T42n1827_002:0283a09": "不淨倒故生三毒。三毒因緣故起三業。三業",
    "T42n1827_002:0283a10": "因緣故生三界。今撿六塵無從則惑業便滅。",
    "T42n1827_002:0283a11": "是故破塵。又不住六塵故萬行成。如金剛般",
    "T42n1827_002:0283a12": "若。不住六塵行施與十方空等。下又云以心",
    "T42n1827_002:0283a13": "不住六塵能成就眾生莊嚴佛土。又如維摩。",
    "T42n1827_002:0283a14": "何謂病本。謂有攀緣。攀緣於六塵。今撿無六",
    "T42n1827_002:0283a15": "塵則無所攀緣。則病本滅故一切人法及空",
    "T42n1827_002:0283a16": "病皆除。今釋如此諸方等經故破塵也。又諸",
    "T42n1827_002:0283a17": "外道計有&#x96A3;虛微塵為萬化之本。萬化若滅",
    "T42n1827_002:0283a18": "還歸本塵。今品從&#x9E81;至細求一切塵悉皆無",
    "T42n1827_002:0283a19": "從。則破其計本。在本既傾萬化便壞。是故破",
    "T42n1827_002:0283a20": "塵。問今此論明無塵與攝大乘唯識何異。答",
    "T42n1827_002:0283a21": "彼總相明無。今別相明無。又彼論由識變異",
    "T42n1827_002:0283a22": "故成六塵。故有於識而無塵。今明非但無塵",
    "T42n1827_002:0283a23": "亦無有識。所以然者。若有於塵可得生識。撿",
    "T42n1827_002:0283a24": "塵不得。識何由生。又今非但撿塵識有不得。",
    "T42n1827_002:0283a25": "撿塵識無亦不得。所以然者。塵識本自不有",
    "T42n1827_002:0283a26": "無。從何生無塵之妄。亦無真實。五句自去不",
    "T42n1827_002:0283a27": "如他但住三無性理。故中論法品云一切實",
    "T42n1827_002:0283a28": "不實皆絕。即其證也。問此品破何等塵。答遍",
    "T42n1827_002:0283a29": "破內外大小諸塵。但內外釋塵不同。開十二",
    "T42n1827_002:0283b01": "入義。今略述之。品開為三。第一破塵法。第二",
    "T42n1827_002:0283b02": "破塵時。第三明得益。初又二。第一破外道計",
    "T42n1827_002:0283b03": "塵。第二破內學計塵。初亦是破所造塵果。次",
    "T42n1827_002:0283b04": "破能造大因。就初又二。第一前破色塵。第二",
    "T42n1827_002:0283b05": "次破四塵。破色塵又二。第一破外自立三種",
    "T42n1827_002:0283b06": "塵。第二破外引他證有三種塵。初破三塵即",
    "T42n1827_002:0283b07": "成三別。第一破瓶是現見。次破色是現見。三",
    "T42n1827_002:0283b08": "破微塵是現見。夫論可見不出此三。此三不",
    "T42n1827_002:0283b09": "成則可見便壞。又此三之中初一是外道所",
    "T42n1827_002:0283b10": "見之塵。以外道言瓶是可見。佛法大小乘人",
    "T42n1827_002:0283b11": "明瓶非可見。故初破瓶可見破於外道。破色",
    "T42n1827_002:0283b12": "及微塵則通破內外。故破此三塵則塵義盡",
    "T42n1827_002:0283b13": "矣。外曰應有情瓶等可取故者。情品舉別證",
    "T42n1827_002:0283b14": "通。此品舉別證別。故將塵救情。若無有情誰",
    "T42n1827_002:0283b15": "取瓶耶。若無情取塵應非情能取。非情既不",
    "T42n1827_002:0283b16": "能取。當知情能取塵既有所即能取不無。內",
    "T42n1827_002:0283b17": "曰非獨色是瓶是故瓶非現見者。然若理奪",
    "T42n1827_002:0283b18": "之。汝以所取證於能取。我亦以能取例於所",
    "T42n1827_002:0283b19": "取。能取既無。寧有所取。但論主慈悲縱言隨",
    "T42n1827_002:0283b20": "破。然能見之眼為六情之首。所見之塵為六",
    "T42n1827_002:0283b21": "塵之初。故上品破能見。此品破所見。破意云。",
    "T42n1827_002:0283b22": "汝義五塵成瓶。今但見色非是見瓶。汝何得",
    "T42n1827_002:0283b23": "言瓶是現見。若瓶是現見。瓶獨為色所成。不",
    "T42n1827_002:0283b24": "應五塵成瓶。若五塵成瓶瓶遂可見。則五塵",
    "T42n1827_002:0283b25": "皆可見。若五塵皆可見。是則塵亂。在塵既亂",
    "T42n1827_002:0283b26": "五根亦亂。而塵實不亂故瓶非現見。又瓶為",
    "T42n1827_002:0283b27": "可見色成故可見者。為聲等不可見成應不",
    "T42n1827_002:0283b28": "可見。又瓶具有可見不可見二物成。則應具",
    "T42n1827_002:0283b29": "可見不可見也。然外道言。總瓶是可見亦總",
    "T42n1827_002:0283c01": "男女可見。乃至言總國土等可見。此非但是",
    "T42n1827_002:0283c02": "外道。今有所得大小乘人舉眼皆作是見。今",
    "T42n1827_002:0283c03": "破瓶一分可見。不得言瓶可見。亦男女一分",
    "T42n1827_002:0283c04": "可見不得男女可見。國土一分可見不得國",
    "T42n1827_002:0283c05": "土可見。此遍破內外大小一切顛倒心也。然",
    "T42n1827_002:0283c06": "好體論之。總之與別一分多分皆不可見。以",
    "T42n1827_002:0283c07": "畢竟無有顛倒塵故。如愚癡獸謂陽炎為水。",
    "T42n1827_002:0283c08": "有何總別一多分耶。論主慈悲恐鈍根不能",
    "T42n1827_002:0283c09": "信解。借別妄止其總妄。故言一分可見多分",
    "T42n1827_002:0283c10": "不可見耳。問何以得知借妄止妄。答若一分",
    "T42n1827_002:0283c11": "可見是實。不應破色及&#x96A3;虛塵可見也。而諸",
    "T42n1827_002:0283c12": "小乘人如數論之流外道計。總色可見是無",
    "T42n1827_002:0283c13": "耳色一分便實有。此是不解諸佛菩薩借妄",
    "T42n1827_002:0283c14": "止妄意也。外曰取分故一切取信故。救上瓶",
    "T42n1827_002:0283c15": "非現見也。取色一分名為取瓶。世人皆信非",
    "T42n1827_002:0283c16": "獨我也。取分故一切取。是自立宗。信故引他",
    "T42n1827_002:0283c17": "為證。內曰若取分不一切取。此明見色一分",
    "T42n1827_002:0283c18": "非一切見。如情一根能見餘一切根不名為",
    "T42n1827_002:0283c19": "見。今亦色一分可見餘四分不名可見。汝若",
    "T42n1827_002:0283c20": "言見色一分名一切可見。亦應眼是能見餘",
    "T42n1827_002:0283c21": "一切根皆名能見。又若見色一分則一切見。",
    "T42n1827_002:0283c22": "五塵並應可見。若五塵並可見。眼既見色應",
    "T42n1827_002:0283c23": "見五塵則眼根中應具五根。又一分是色一切",
    "T42n1827_002:0283c24": "名瓶。瓶是有分色名為分。若見分即見有分。",
    "T42n1827_002:0283c25": "則分有分一。如破一破異中說。若分與有分",
    "T42n1827_002:0283c26": "異。今見分云何見有分耶。外曰有瓶可見受",
    "T42n1827_002:0283c27": "色現見故。自上已來破瓶是現見破外道人",
    "T42n1827_002:0283c28": "及世俗義竟。今第二破色是現見通破一切",
    "T42n1827_002:0283c29": "內外。今救意是捉破為立。上立義云。瓶是現",
    "T42n1827_002:0284a01": "見。論主二關云眼但見色實不見瓶。此是借",
    "T42n1827_002:0284a02": "色破瓶。外人之言。汝既受我色是現見。本以",
    "T42n1827_002:0284a03": "色成瓶。能成之色既可見。所成之瓶亦應可",
    "T42n1827_002:0284a04": "現見。二者從勝為秤。如五塵謂皆是色而色",
    "T42n1827_002:0284a05": "受色名。餘香等從別受秤。今亦例然。瓶雖有",
    "T42n1827_002:0284a06": "多微所成。色既勝。從色受名名為現見。三者",
    "T42n1827_002:0284a07": "並通。若不許瓶是現見。亦應不許色是現見。",
    "T42n1827_002:0284a08": "既許色現見。亦應許瓶現見。內曰若此分現",
    "T42n1827_002:0284a09": "見彼分不現見。破外色是現見也。色是障礙",
    "T42n1827_002:0284a10": "法如一柱色但見此分不見彼分。云何言色",
    "T42n1827_002:0284a11": "是現見。若見此分名現見者。不見彼分應名",
    "T42n1827_002:0284a12": "不現見。又在色之此不見於彼故彼名不現",
    "T42n1827_002:0284a13": "見。在色之彼不見於此故此分亦不現見。前",
    "T42n1827_002:0284a14": "是借色破瓶。今是借色破色。謂互破彼此。非",
    "T42n1827_002:0284a15": "是論主立色障障礙以破外也。此即破數論",
    "T42n1827_002:0284a16": "人義。論人云。識得瓶實想追作瓶解。今明眼",
    "T42n1827_002:0284a17": "不見色想何所解。數人云。長短等色為眼所",
    "T42n1827_002:0284a18": "見。亦作此破云。長有彼此。見此不見彼。云",
    "T42n1827_002:0284a19": "何見長。注為二。初釋偈本云。彼分中分不現",
    "T42n1827_002:0284a20": "見者。略說就三分明之。見色此分。不見色內",
    "T42n1827_002:0284a21": "中分及以彼分。此明見一不見二不名現見。",
    "T42n1827_002:0284a22": "此分亦如是。上明見一不見二。今明三分都",
    "T42n1827_002:0284a23": "不可見。以二分障此分故提婆二分決之。一",
    "T42n1827_002:0284a24": "分現見一分不現見不得名現見。若天親就",
    "T42n1827_002:0284a25": "三分釋之。一分現見二分不現見不應名現",
    "T42n1827_002:0284a26": "見。若以十方分釋之。但一分現見九分不現",
    "T42n1827_002:0284a27": "見。如柱有十方分見一不見九也。復次下第",
    "T42n1827_002:0284a28": "二義生取意以破外人。外救云。色雖三分見",
    "T42n1827_002:0284a29": "一分故名一切見。是故今明瓶為五塵成。見",
    "T42n1827_002:0284b01": "一不見四不名一切見。今明瓶為三分成。見",
    "T42n1827_002:0284b02": "一不見二不名一切見。用於彼文以答於此。",
    "T42n1827_002:0284b03": "外曰微塵無分故不盡破。破色三番自上已",
    "T42n1827_002:0284b04": "來二番已竟。今第三破微塵是可見。救意云。",
    "T42n1827_002:0284b05": "瓶由五塵成。見一不見四故瓶非現見。色為",
    "T42n1827_002:0284b06": "三分成。見一不見二故色非現見。今微塵異",
    "T42n1827_002:0284b07": "斯二種。不為五塵成故異瓶。無有見一不見",
    "T42n1827_002:0284b08": "四過。微塵無十方分。無有見此不見彼過。故",
    "T42n1827_002:0284b09": "不盡墮上二種破中。以其體圓不見而已。見",
    "T42n1827_002:0284b10": "則都見。以有此塵。為色瓶本。本既可見。末亦",
    "T42n1827_002:0284b11": "可見。數人及莊嚴明。微塵無十方分。與此全",
    "T42n1827_002:0284b12": "同。內曰微塵非現見。提婆妙通內教精識外",
    "T42n1827_002:0284b13": "經。復有無礙之惠及無方之辨還用彼文以",
    "T42n1827_002:0284b14": "破此說。汝經自言塵非現見。何得違經言現",
    "T42n1827_002:0284b15": "見也。二者微塵既非現見。云何能成現見。以",
    "T42n1827_002:0284b16": "本不可見故瓶色之末亦不可見。三者縱汝",
    "T42n1827_002:0284b17": "微塵是可見。色既有&#x9E81;色細色亦有&#x9E81;礙細",
    "T42n1827_002:0284b18": "礙。便見此不見彼。云何言都見。若言&#x9E81;有礙",
    "T42n1827_002:0284b19": "細無礙。亦應&#x9E81;故是色。細應非色。若&#x9E81;細俱",
    "T42n1827_002:0284b20": "色且&#x9E81;細俱礙。如其俱礙則有十方。見此不",
    "T42n1827_002:0284b21": "見彼。又若有無礙之色亦應有無色之礙。無",
    "T42n1827_002:0284b22": "色之法必不可礙。有色之法云何無礙。又初",
    "T42n1827_002:0284b23": "破微塵非現見正破外道。外道經說塵不見。",
    "T42n1827_002:0284b24": "微塵若可見此破內義。內道計&#x96A3;虛塵為天",
    "T42n1827_002:0284b25": "眼見故。智度論反覆破之。若有極微色則有",
    "T42n1827_002:0284b26": "十方分。若有十方分則有見此不見彼。又有",
    "T42n1827_002:0284b27": "十方分不名為極微。若無十方分則不名為",
    "T42n1827_002:0284b28": "色也。外曰瓶應現見世人信故。自上已來破",
    "T42n1827_002:0284b29": "外人自立義宗。從&#x9E81;至細一章竟也。今第二",
    "T42n1827_002:0284c01": "破外人舉他證有現見。今前立義。問品初已",
    "T42n1827_002:0284c02": "舉世人信與今何異。答上舉世信證瓶現見。",
    "T42n1827_002:0284c03": "今舉世信證瓶是有。若汝言三法都不可見",
    "T42n1827_002:0284c04": "者應無有瓶。世人相與信有於瓶。必定瓶應",
    "T42n1827_002:0284c05": "可見。內曰現見無非瓶無者。釋此不同俗人",
    "T42n1827_002:0284c06": "河東徵注百論十卷疏。昔梁末諸師亦從其",
    "T42n1827_002:0284c07": "受業用成實意釋此文云。瓶是假名為想心",
    "T42n1827_002:0284c08": "所得。今但見實不見假瓶。但無外人現見之",
    "T42n1827_002:0284c09": "瓶。非無假名之瓶。故云現見無非瓶無。此釋",
    "T42n1827_002:0284c10": "有二過。一與注違。二立義破他非提婆氣。故",
    "T42n1827_002:0284c11": "肇公云。言而無當。破而無執。云何執義而破",
    "T42n1827_002:0284c12": "他耶。有人言。現見無顛倒自性之瓶耳。非無",
    "T42n1827_002:0284c13": "因緣假名瓶。此釋亦有二過。一與注違。二用",
    "T42n1827_002:0284c14": "義失所以。中論作者品云。是業從眾緣生假",
    "T42n1827_002:0284c15": "名為有。無有決定。非如汝所說。此明無自性",
    "T42n1827_002:0284c16": "有假名。以破外斷見。非今用時。外今正立瓶",
    "T42n1827_002:0284c17": "是有。若更說有轉增其患。有人言。無汝想謂",
    "T42n1827_002:0284c18": "之瓶故言現見無。非前有瓶法破之令無。如",
    "T42n1827_002:0284c19": "但除其病無法可破。如但破水想無水可破。",
    "T42n1827_002:0284c20": "此釋過亦同前違文害義。今所明者。前須識",
    "T42n1827_002:0284c21": "立乃見破。上外立有二義。一者世間皆信有",
    "T42n1827_002:0284c22": "瓶。必是現見。二者若無現見是則無瓶。今破",
    "T42n1827_002:0284c23": "此二義。汝言有瓶必現見者。暗中有瓶而無",
    "T42n1827_002:0284c24": "現見。何得言有瓶必現見耶。是故當知瓶非",
    "T42n1827_002:0284c25": "現見。二者眼未對瓶時此是無現見而瓶不",
    "T42n1827_002:0284c26": "無。何得無現見即無瓶耶。欲見此解當&#x89A9;注",
    "T42n1827_002:0284c27": "文。注為四。初牒外義。是事不然第二總非。瓶",
    "T42n1827_002:0284c28": "雖不現見下第三正破。此明不現見時非是",
    "T42n1827_002:0284c29": "無瓶。正釋偈本現見無非瓶無。是故瓶非現",
    "T42n1827_002:0285a01": "見第四前破無現見則無瓶。今破有瓶必現",
    "T42n1827_002:0285a02": "見。又此文結成上破。以無現見時有瓶故知",
    "T42n1827_002:0285a03": "瓶非現見。外曰眼未合故無過。將此文望前",
    "T42n1827_002:0285a04": "諸解並非。問答今明。外人救上二過。明瓶體",
    "T42n1827_002:0285a05": "是現見法是故有瓶必現見。內義亦然。如云",
    "T42n1827_002:0285a06": "二法攝一切法謂可見不可見法。色等屬可",
    "T42n1827_002:0285a07": "見法。又如三種色一可見有對二不可見有",
    "T42n1827_002:0285a08": "對三不可見無對。今色是可見有對法。故知",
    "T42n1827_002:0285a09": "色定是可見法。但眼未對瓶時人自不見耳。",
    "T42n1827_002:0285a10": "非是瓶體不現見。不得云有瓶無現見無現",
    "T42n1827_002:0285a11": "見有瓶。內曰如現見生無有亦非實。破上瓶",
    "T42n1827_002:0285a12": "體是現見法眼合時受現見名也。破有二意。",
    "T42n1827_002:0285a13": "初責其現見相生無。二倒破。瓶有體亦無則",
    "T42n1827_002:0285a14": "體相俱失。汝眼未對瓶時未有現見相生。若",
    "T42n1827_002:0285a15": "對瓶時有現見相生。異未見者許瓶與眼合",
    "T42n1827_002:0285a16": "受現見名。而眼對瓶時無現見相生。與未見",
    "T42n1827_002:0285a17": "時不異。未見時既不名現見。今眼對時云何",
    "T42n1827_002:0285a18": "受現見名。故云現見生無。問論主何故作此",
    "T42n1827_002:0285a19": "破耶。答須長觀始終破意。外人前立有瓶必",
    "T42n1827_002:0285a20": "現見。論主破云。眼不對瓶時有瓶而無現見。",
    "T42n1827_002:0285a21": "當知瓶未必是現見。汝遂言眼合時受現見",
    "T42n1827_002:0285a22": "名。則眼合時應有現見相生異未見時。若無",
    "T42n1827_002:0285a23": "現見相生猶是本瓶。當知本瓶未必是現見。",
    "T42n1827_002:0285a24": "故作此破也。有亦非實者。汝以現見是瓶。今",
    "T42n1827_002:0285a25": "現見有故瓶有。現見無瓶即無。外曰五身一",
    "T42n1827_002:0285a26": "分破餘有。自上已來破可見色塵義竟。今第",
    "T42n1827_002:0285a27": "二次破四塵。外救云。汝上來但破可見色塵",
    "T42n1827_002:0285a28": "不破餘四。既有餘四必應有色。若有於色必",
    "T42n1827_002:0285a29": "應可見。內曰若不一切觸云何色等合正破。",
    "T42n1827_002:0285b01": "五塵不得共合成瓶故無五塵。五塵若得共",
    "T42n1827_002:0285b02": "合可有五塵。五塵既不得共合云何有五塵",
    "T42n1827_002:0285b03": "耶。成論云。對身是別觸。餘四皆非別觸。乃是",
    "T42n1827_002:0285b04": "通觸。更相當觸也。今外道明。色可割截故是",
    "T42n1827_002:0285b05": "觸。餘四非觸也。汝觸非觸既異。不可合為一。",
    "T42n1827_002:0285b06": "云何共合成一瓶。外曰瓶合故者。此救意云。",
    "T42n1827_002:0285b07": "實如上難。色塵是觸餘四非觸。觸非觸異不",
    "T42n1827_002:0285b08": "可合而成一。今但五塵合共成一瓶。故云瓶",
    "T42n1827_002:0285b09": "合故。如成論云。四微各異不可合為一。但合",
    "T42n1827_002:0285b10": "共成一瓶耳。五陰不可共合一陰。而五陰共",
    "T42n1827_002:0285b11": "合成一人。犢子亦爾。四大共合有眼法。五陰",
    "T42n1827_002:0285b12": "共合有人。亦同此立。內曰異除云何瓶觸合。",
    "T42n1827_002:0285b13": "此有二破。一者異二者除。異者。色塵是觸瓶",
    "T42n1827_002:0285b14": "非是觸。則觸非觸異。云何瓶與觸合。汝上既",
    "T42n1827_002:0285b15": "信五塵觸非觸異不得合為一者。今瓶望塵",
    "T42n1827_002:0285b16": "亦有觸非觸異。云何合成一瓶。破四微成柱",
    "T42n1827_002:0285b17": "五陰成人亦爾。所言除者。若除五有瓶。可五",
    "T42n1827_002:0285b18": "與瓶合。除五無瓶。五與誰合。偈本有標章與",
    "T42n1827_002:0285b19": "解釋。異除者標二章也。云何瓶觸合釋二章",
    "T42n1827_002:0285b20": "也。瓶釋除觸釋異也。外曰色應現見信經故。",
    "T42n1827_002:0285b21": "此文來者凡有三義。一者若就內義明之。上",
    "T42n1827_002:0285b22": "來破無五塵明無所造之色。今破四大明無",
    "T42n1827_002:0285b23": "能造。此就毘曇義以立色也。二者上破無五",
    "T42n1827_002:0285b24": "塵破成實等義。今破四大造色破毘曇義。三",
    "T42n1827_002:0285b25": "者上破外道今破內人。又經中云。眾生內有",
    "T42n1827_002:0285b26": "四大毒蛇外有六賊。今捨遠之。上明無五塵",
    "T42n1827_002:0285b27": "即捨六賊。以外道計法塵亦屬色故破色即",
    "T42n1827_002:0285b28": "破六也。又經云色性自空。又云習色空與波",
    "T42n1827_002:0285b29": "若相應。又云捨無常色佛世利根聞皆悟道。",
    "T42n1827_002:0285c01": "今釋方等眾經。色畢竟空故明能造之因所",
    "T42n1827_002:0285c02": "造色果皆不可得也。然提婆妙通內典精解",
    "T42n1827_002:0285c03": "外經。故前引彼文以徵其說。故云微塵非現",
    "T42n1827_002:0285c04": "見。外道洞知外典亦具攬內經。故今用內經",
    "T42n1827_002:0285c05": "以徵提婆。若提婆遂信佛經則不應破色現",
    "T42n1827_002:0285c06": "見。若破色現見則自破內經。前已破外今復",
    "T42n1827_002:0285c07": "破內。定是破法人也。問外但應引內經。何故",
    "T42n1827_002:0285c08": "云信經也。答然內外立義有異有同。彼謂內",
    "T42n1827_002:0285c09": "外兩經明色是可見。此義大同。是故可信。故",
    "T42n1827_002:0285c10": "云信經故。汝經言色名四大及四大造者。今",
    "T42n1827_002:0285c11": "略為四宗。一者外道明造色義。僧佉塵細大",
    "T42n1827_002:0285c12": "&#x9E81;。故從五塵而生五大。謂偏造義也。世師",
    "T42n1827_002:0285c13": "亦從塵生大。而是遍造。此二如初品釋之。",
    "T42n1827_002:0285c14": "次成論亦從塵生大。兩義異於外道。一者",
    "T42n1827_002:0285c15": "塵實大假。二但四塵生大。聲非大因亦非",
    "T42n1827_002:0285c16": "大所造。但擊發四大離合出聲。是四大之",
    "T42n1827_002:0285c17": "果。三依毘曇正明從大造色總有十一種",
    "T42n1827_002:0285c18": "色。謂五根五塵及以無作。就十一中十種",
    "T42n1827_002:0285c19": "但是所造。觸塵有二。堅濕暖動是於能造。飢",
    "T42n1827_002:0285c20": "飽&#x6F81;滑輕重冷七觸是於所造。約世論者。過",
    "T42n1827_002:0285c21": "去四大造過去色及現色。現在四大造現在",
    "T42n1827_002:0285c22": "及未來。未來四大但造未來。約同異論者凡",
    "T42n1827_002:0285c23": "有四句。一異相四大造同相色。謂堅濕暖動",
    "T42n1827_002:0285c24": "四造十一種觸。自有同相四大造異相色。謂",
    "T42n1827_002:0285c25": "四大同是觸入名為同相。而造色香等名為異",
    "T42n1827_002:0285c26": "相。自有同相四大造同相色。四大是觸性還",
    "T42n1827_002:0285c27": "造於觸。自有異相四大造異相色。四大各性",
    "T42n1827_002:0285c28": "造色香等色。具如雜心所說。問四大造色六",
    "T42n1827_002:0285c29": "因中是何因耶。答但是所作因。問四大造色",
    "T42n1827_002:0286a01": "誰造四大。答昔有人言。三大造一大。鏡師云。",
    "T42n1827_002:0286a02": "色不具四大則不得生。四大亦爾。故不得言",
    "T42n1827_002:0286a03": "三大以造一大。問四大相望是共有因不。答",
    "T42n1827_002:0286a04": "婆沙一釋云。四大勢無偏者地大於三大是",
    "T42n1827_002:0286a05": "共有。共有因三大亦爾。於地大復有一釋。評",
    "T42n1827_002:0286a06": "家用前。今通牒十一種色義。故云色名四大",
    "T42n1827_002:0286a07": "及四大造。此出佛經非毘曇偏用。俱舍論評",
    "T42n1827_002:0286a08": "數論義云。應用四大造色。破經部人塵成大",
    "T42n1827_002:0286a09": "義。造色分中色入所攝是現見者。能造四大",
    "T42n1827_002:0286a10": "但不可見。所造之中具有二種。若是色入此",
    "T42n1827_002:0286a11": "則可見。餘並不可見。內曰四大非現見云何",
    "T42n1827_002:0286a12": "生現見。正破四大造色。問論主云何對外而",
    "T42n1827_002:0286a13": "破內耶。答此論正破外迷傍洗內執。是故破",
    "T42n1827_002:0286a14": "內。又此破即是申佛隨世俗說四大造塵而",
    "T42n1827_002:0286a15": "因緣之造實無所造。內外但聞造名不達其",
    "T42n1827_002:0286a16": "義。所以然者。佛明因緣造無所造即是二諦。",
    "T42n1827_002:0286a17": "故所言皆實。諸小乘人但知造不知無所造。",
    "T42n1827_002:0286a18": "既不知造無所造亦不達無所造而造。故不",
    "T42n1827_002:0286a19": "達二諦。則是破於佛法。論主今云其造無所",
    "T42n1827_002:0286a20": "造。因世諦悟第一義。故有今破也。問佛有二",
    "T42n1827_002:0286a21": "諦。何故今偏明無所造耶。答佛雖有二諦但",
    "T42n1827_002:0286a22": "意在第一義。聖所行處。是故就本明之也。問",
    "T42n1827_002:0286a23": "外人乃是不知無所造。云何言不解造色。答",
    "T42n1827_002:0286a24": "此是假名如幻夢造。而外人執有性實。故是",
    "T42n1827_002:0286a25": "不識造也。又論主破造色者。外人計有實造。",
    "T42n1827_002:0286a26": "實有色則同外道。今乃是破外道義非破佛",
    "T42n1827_002:0286a27": "經。問外人乃不解大乘如幻夢炎而造。今引",
    "T42n1827_002:0286a28": "小乘經。論主何故破小乘方便。答二義。一者",
    "T42n1827_002:0286a29": "小是大小。說小通大。既不解大何猶達小。又",
    "T42n1827_002:0286b01": "小乘亦明因緣小。不如定性但小之義。故須",
    "T42n1827_002:0286b02": "破之也。又一切法有三重無義。一者就理明",
    "T42n1827_002:0286b03": "畢竟空。無一切色等法。二者眾生無而謂見",
    "T42n1827_002:0286b04": "有。如無炎水妄故見有。此亦無也。三者佛隨",
    "T42n1827_002:0286b05": "凡夫說有。此是點空為有亦無此法。而外道",
    "T42n1827_002:0286b06": "及毘曇不知此三。今示三無也。成實雖言色",
    "T42n1827_002:0286b07": "空不知三本性空。亦是不知三無。不知三無",
    "T42n1827_002:0286b08": "即是顛倒無明。今破無明令得般若正觀。是",
    "T42n1827_002:0286b09": "故破造色也。破意者將因徵果也。能造大因",
    "T42n1827_002:0286b10": "是不可見。所造之色云何可見。如大論云。五",
    "T42n1827_002:0286b11": "指中無師子。共合不生師子。四大中無可見",
    "T42n1827_002:0286b12": "色。共合云何生可見色。又並本是不可見能",
    "T42n1827_002:0286b13": "生可見者。亦應本是四礙生一無礙。彼云四",
    "T42n1827_002:0286b14": "礙共生一礙者。亦應四不可見共生一不可",
    "T42n1827_002:0286b15": "見。互類難之。義可知也。外曰身根取故四大",
    "T42n1827_002:0286b16": "有。上以因徵果。今還以因救果。四大是有造",
    "T42n1827_002:0286b17": "色亦有。有性既同故得相造。而言身根取故",
    "T42n1827_002:0286b18": "者證有義也。四大是觸為身根得之。是故知",
    "T42n1827_002:0286b19": "實有四大。既實有大故能造色。內曰火中一",
    "T42n1827_002:0286b20": "切熱者。前破四大造色謂破果。今破四大則",
    "T42n1827_002:0286b21": "是破因。四大欲造於色必須共合。今問火大",
    "T42n1827_002:0286b22": "之中三都熱不。若三都熱則失三大性。若三",
    "T42n1827_002:0286b23": "不熱則失火用。今實見火中一切皆熱。當知",
    "T42n1827_002:0286b24": "失三。既失於三亦失於一。故都無四大。注為",
    "T42n1827_002:0286b25": "二。初破火大二例破餘三。初又二。一牒。今",
    "T42n1827_002:0286b26": "火中四大下第二破。以火中四大都成熱故",
    "T42n1827_002:0286b27": "失餘三大。是故火不為四身。問此應言三大",
    "T42n1827_002:0286b28": "都成熱。云何言火不為四身。答二義。一者火",
    "T42n1827_002:0286b29": "火中都成熱無復四身。故言不為四身。二者",
    "T42n1827_002:0286c01": "三大同火成熱。火不同餘三。故云火不為四",
    "T42n1827_002:0286c02": "身。若餘不熱不名為火者。前得火失三。今得",
    "T42n1827_002:0286c03": "三失火。是故火不為四身。還重結成偈本火",
    "T42n1827_002:0286c04": "中一切熱耳。外曰色應現見現在時有故。自",
    "T42n1827_002:0286c05": "上以來第一破內外可見法。今第二次破於時。",
    "T42n1827_002:0286c06": "今時法都寂則一切皆空。外云。過未二時不",
    "T42n1827_002:0286c07": "得取色。正是現在時取。既有取色之時。寧無",
    "T42n1827_002:0286c08": "色可取。內曰若法後故初亦故。破現在住時",
    "T42n1827_002:0286c09": "也。若法後故牒外義也。外謂後時方乃有故。",
    "T42n1827_002:0286c10": "初亦故者破外義也。若言後時有故。當知初",
    "T42n1827_002:0286c11": "生即已有故。若初無故後不應生。是即常新。",
    "T42n1827_002:0286c12": "當知初生即已有故。若初生即有故則念念",
    "T42n1827_002:0286c13": "生滅。無有住時故無現在。長行有六。若法後",
    "T42n1827_002:0286c14": "故相現牒外義也。是相非故時生破外義釋",
    "T42n1827_002:0286c15": "偈本初亦故也。微故不知者釋疑也。疑云。若",
    "T42n1827_002:0286c16": "初生已有故何不覺知。是故釋云。微細故不",
    "T42n1827_002:0286c17": "知。前法說釋。如人著屐次舉喻釋。若初無故",
    "T42n1827_002:0286c18": "第四難也。雖舉法譬釋疑外猶未受。故重破",
    "T42n1827_002:0286c19": "之。若必言初新無有故者。是應常無。是以初",
    "T42n1827_002:0286c20": "故隨之下第五總結。今諸法不住下第六結",
    "T42n1827_002:0286c21": "無住時。外曰受新故故有現在時。上借新故",
    "T42n1827_002:0286c22": "以破現在。外人便謂。論主受彼新故。若有新",
    "T42n1827_002:0286c23": "故則有二義。一者既有新故始終則有中間",
    "T42n1827_002:0286c24": "現在。二者取新故必現在時取。既有所取之",
    "T42n1827_002:0286c25": "新故必有取新故之時也。內曰生故新異故",
    "T42n1827_002:0286c26": "故。前借新故破現在。今破新故也。生故新者",
    "T42n1827_002:0286c27": "破新也。汝言始生為新者。故法始生便應是",
    "T42n1827_002:0286c28": "新。汝新法始出空入有既名為新。故法亦始",
    "T42n1827_002:0286c29": "出空入有。豈非新也。此有四難。一同始出空",
    "T42n1827_002:0287a01": "入有則應同新。二者則應同故。三若以初者",
    "T42n1827_002:0287a02": "為新後者為故。亦應後者為新初者為故。四",
    "T42n1827_002:0287a03": "者汝有新有故則應有始生不始生。異故故",
    "T42n1827_002:0287a04": "者破故也。新相反異。所以為故。有何定故",
    "T42n1827_002:0287a05": "也。注釋為二。初正破新故。次結歸真俗。初又",
    "T42n1827_002:0287a06": "二。前逐近釋異故故。若故相生次釋生故新。",
    "T42n1827_002:0287a07": "結歸二諦也。如文。外曰若爾得何利。自上已",
    "T42n1827_002:0287a08": "來二章破無時法。今第三次明得益。此文來",
    "T42n1827_002:0287a09": "有遠近。遠者從初品至此品一切皆破。有何",
    "T42n1827_002:0287a10": "利。近者外謂法有四時可益眾生。今既無。此",
    "T42n1827_002:0287a11": "得何等利。內曰得永離者。外道著法情深。是",
    "T42n1827_002:0287a12": "故今明著便是縛離得解脫。而言永離者。外",
    "T42n1827_002:0287a13": "道斷結有暫時離義終歸退還。迴邪入正則",
    "T42n1827_002:0287a14": "得永離。又從初品竟於此章明無復凡夫二",
    "T42n1827_002:0287a15": "乘有所得縛則是畢竟永離。離離則累無不",
    "T42n1827_002:0287a16": "寂。故德無不圓證中道法身。又不見新物故",
    "T42n1827_002:0287a17": "物則知物空。不見新人故人則知人空。悟二",
    "T42n1827_002:0287a18": "空破一切病故云永離也。又二生死因為故。",
    "T42n1827_002:0287a19": "二死果為新。離此因果一切離也。長行云新",
    "T42n1827_002:0287a20": "不作中中不作故者。從無明行新感於五果",
    "T42n1827_002:0287a21": "名新作中。現在三因作未來兩果名中作故。",
    "T42n1827_002:0287a22": "故十二緣但有二分。七為前分五為後分。如",
    "T42n1827_002:0287a23": "種子芽莖節者。十二因緣譬如大樹。二因為",
    "T42n1827_002:0287a24": "根五果為體三因為華二果為實。根體既傾",
    "T42n1827_002:0287a25": "則華實不合。是故此中舉穀子喻之。"
}