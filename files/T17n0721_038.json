{
    "T17n0721_038:0221b02": "正法念處經卷第三十八",
    "T17n0721_038:0221b04": "元魏婆羅門瞿曇般若流支譯",
    "T17n0721_038:0221b05": "觀天品之十七(夜摩天之三)",
    "T17n0721_038:0221b06": "[0221b06] 「爾時，如是始生天子作如是念：『彼天大樂，勝",
    "T17n0721_038:0221b07": "於此間夜摩天王。』如是思惟，於須臾間心",
    "T17n0721_038:0221b08": "動不定，於境界樂心生愛樂，復更深著觀",
    "T17n0721_038:0221b09": "諸樂處，普於天眾何者何者受樂之事，一切",
    "T17n0721_038:0221b10": "皆見，次第安詳遊歷彼處，如是次近牟修樓",
    "T17n0721_038:0221b11": "陀夜摩天王所住之處。王於彼處無量百千",
    "T17n0721_038:0221b12": "多億天眾圍遶受樂，多有無量諸天女眾手",
    "T17n0721_038:0221b13": "執蓮花圍遶供養。彼天王色不可比類，無與",
    "T17n0721_038:0221b14": "等色，威德光明功德具足。彼王出勝一切天",
    "T17n0721_038:0221b15": "眾所有光明，如日勝於一切星等眾星圍遶，",
    "T17n0721_038:0221b16": "夜摩天王亦復如是，威德殊勝在師子座。其",
    "T17n0721_038:0221b17": "座軟觸，非絲等成，純是妙寶，希有之色形服",
    "T17n0721_038:0221b18": "莊嚴，威德具足。無量種聲歌樂之音，異異嬉",
    "T17n0721_038:0221b19": "戲，聞欲功德，勝心受樂。夜摩天中如是境",
    "T17n0721_038:0221b20": "界，更無勝者。勝帝釋王所有功德：牟修樓陀",
    "T17n0721_038:0221b21": "夜摩天王有五十聚勝妙光明從身而出，皆",
    "T17n0721_038:0221b22": "有焰起；彼帝釋王於兩肩上二處出光，彼光",
    "T17n0721_038:0221b23": "明聚，於此則劣。牟修樓陀夜摩天王六根門",
    "T17n0721_038:0221b24": "眾，以善業故如是和合，於帝釋王所有功",
    "T17n0721_038:0221b25": "德百倍為勝。如是勝故，不可比類。彼色如",
    "T17n0721_038:0221b26": "是無可譬喻，樂及境界亦如是勝，不可譬",
    "T17n0721_038:0221b27": "喻。彼王眷屬下劣威德猶勝帝釋，何況天王",
    "T17n0721_038:0221b28": "牟修樓陀所有威德內外清淨。彼既如是，云",
    "T17n0721_038:0221b29": "何可喻？",
    "T17n0721_038:0221c01": "[0221c01] 「爾時，如是始生天子即於遙見牟修樓陀天",
    "T17n0721_038:0221c02": "王之時，色樂威德一切微劣。既見天王，觀自",
    "T17n0721_038:0221c03": "身已，如是思惟：『我身於彼天王之身，億百千",
    "T17n0721_038:0221c04": "倍、百千千倍微劣不如。以行第一勝善業故，",
    "T17n0721_038:0221c05": "得此天王牟修樓陀上妙之身。此有如是殊",
    "T17n0721_038:0221c06": "勝威德，何況所聞，名為寂靜，勝於此王。牟修",
    "T17n0721_038:0221c07": "樓陀所有威德皆悉具足，上上天業次第勝",
    "T17n0721_038:0221c08": "勝轉轉微妙。』如是少時心思惟已，而復專",
    "T17n0721_038:0221c09": "聽歌等音聲。爾時，如是始生天子更復前進，",
    "T17n0721_038:0221c10": "安詳徐詣牟修樓陀夜摩天王所住之處。牟",
    "T17n0721_038:0221c11": "修樓陀夜摩天王周匝多有勝妙身色，第一",
    "T17n0721_038:0221c12": "莊嚴，容貌端正，殊勝威德，好身妙音，七千天",
    "T17n0721_038:0221c13": "女近身歌舞喜笑遊行。自餘天女小遠身",
    "T17n0721_038:0221c14": "者，不可計數。嬉戲娛樂，皆飲天酒，彼此共",
    "T17n0721_038:0221c15": "迭意念同心。[0221c15] 「彼諸天女各得天王牟修樓陀",
    "T17n0721_038:0221c16": "共受欲樂，心作是知：『王唯愛我，更不愛餘。",
    "T17n0721_038:0221c17": "於我得樂，不於餘女。唯我欲勝，餘則不爾。』夜",
    "T17n0721_038:0221c18": "摩天欲，口說則成，身不交合。彼諸天女皆有",
    "T17n0721_038:0221c19": "是意，一一皆謂牟修樓陀夜摩天王唯獨愛",
    "T17n0721_038:0221c20": "之。",
    "T17n0721_038:0221c21": "[0221c21] 「爾時，如是始生天子更復前近牟修樓陀夜",
    "T17n0721_038:0221c22": "摩天王，見有無量百千天眾之所圍遶，有無",
    "T17n0721_038:0221c23": "量種具足勝妙功德舌語調伏天眾。牟修樓",
    "T17n0721_038:0221c24": "陀夜摩天王於一切天——若舊生者、若始生者——",
    "T17n0721_038:0221c25": "皆悉普識。牟修樓陀見始生天，眼則不轉，",
    "T17n0721_038:0221c26": "自餘舊天即便語彼始生天子，作如是言：『大",
    "T17n0721_038:0221c27": "王今者如是看汝，何以不跪？』",
    "T17n0721_038:0221c28": "[0221c28] 「爾時，如是始生天子聞已即跪。爾時天王牟",
    "T17n0721_038:0221c29": "修樓陀見其跪已，告言：『大仙！汝今始生夜",
    "T17n0721_038:0222a01": "摩天地。汝今可在夜摩天地第一樂處，於中",
    "T17n0721_038:0222a02": "受樂。汝以修行三種善業得生此處，汝今善",
    "T17n0721_038:0222a03": "來。自善業故，此中受樂，於此天處久住多",
    "T17n0721_038:0222a04": "時，勿放逸行。』牟修樓陀夜摩天王為始生天",
    "T17n0721_038:0222a05": "而說偈言：",
    "T17n0721_038:0222a06": "「『始初生天子，  若愛此生樂，",
    "T17n0721_038:0222a07": "  彼不及退苦，  十六分中一。",
    "T17n0721_038:0222a08": "  味少怖畏多，  常誑惑丈夫，",
    "T17n0721_038:0222a09": "  如乾闥婆城，  欲樂味亦爾。",
    "T17n0721_038:0222a10": "  此欲極為惡，  能破壞眾生，",
    "T17n0721_038:0222a11": "  是故有智者，  心常不信欲。』",
    "T17n0721_038:0222a12": "[0222a12] 「牟修樓陀夜摩天王如是教彼始生天子，始",
    "T17n0721_038:0222a13": "生天子如是啟白牟修樓陀夜摩天王，而作",
    "T17n0721_038:0222a14": "是言：『實爾，天王！我初不知此天之中有如是",
    "T17n0721_038:0222a15": "過，不知天中云何法行？如他餘天之所行作，",
    "T17n0721_038:0222a16": "我如是作，我自不知。』[0222a16] 「爾時，天王牟修樓陀復",
    "T17n0721_038:0222a17": "說偈言：",
    "T17n0721_038:0222a18": "「『若至死到時，  更無餘同伴，",
    "T17n0721_038:0222a19": "  死後異處去，  無有共行者。",
    "T17n0721_038:0222a20": "  眾生心種種，  若干心性欲，",
    "T17n0721_038:0222a21": "  如是異異業，  造作生死縛。",
    "T17n0721_038:0222a22": "  乃至即生時，  必定已屬死，",
    "T17n0721_038:0222a23": "  種種癡覆心，  於此不知怖。",
    "T17n0721_038:0222a24": "  若退時已到，  能破第一有，",
    "T17n0721_038:0222a25": "  彼癡心不覺，  死苦之可畏。",
    "T17n0721_038:0222a26": "  歡喜生放逸，  數數受生死，",
    "T17n0721_038:0222a27": "  癡者不覺知，  境界能誑天。",
    "T17n0721_038:0222a28": "  境界蛇能齧，  境界愛生癡，",
    "T17n0721_038:0222a29": "  天常不覺知，  退時大怖畏。",
    "T17n0721_038:0222b01": "  生苦最為大，  退無如是苦，",
    "T17n0721_038:0222b02": "  如是大生苦，  唯天中成就。",
    "T17n0721_038:0222b03": "  業風之所吹，  輪轉受大苦，",
    "T17n0721_038:0222b04": "  丈夫死所將，  心誑不自在。",
    "T17n0721_038:0222b05": "  非父亦非母，  非知識非親，",
    "T17n0721_038:0222b06": "  若死時既至，  無有同伴者。",
    "T17n0721_038:0222b07": "  本性如是誑，  一切無伴侶，",
    "T17n0721_038:0222b08": "  唯意如是惡，  各各迭相誑。",
    "T17n0721_038:0222b09": "  非餘亦非親，  而能為救者，",
    "T17n0721_038:0222b10": "  死時既到已，  親亦如非親。",
    "T17n0721_038:0222b11": "  汝若見非親，  亦受大快樂，",
    "T17n0721_038:0222b12": "  死王力自在，  公奪大樂去。",
    "T17n0721_038:0222b13": "  境界令心迷，  常為欲所使，",
    "T17n0721_038:0222b14": "  雖未覺苦惱，  必定得不疑。』",
    "T17n0721_038:0222b15": "[0222b15] 「牟修樓陀夜摩天王以如是等真實之法，教",
    "T17n0721_038:0222b16": "彼如是始生天子。時彼天子既得聞已，心生",
    "T17n0721_038:0222b17": "厭離；於須臾間，還復歌舞戲樂喜笑，更復染",
    "T17n0721_038:0222b18": "著。一切世間愚癡凡夫心無常故、心不定故、",
    "T17n0721_038:0222b19": "以樂力勝覆其心故、為愛使故，心百倍動。以",
    "T17n0721_038:0222b20": "此因緣，天放逸行。以如是故，乃至少法不",
    "T17n0721_038:0222b21": "住心中。",
    "T17n0721_038:0222b22": "[0222b22] 「爾時，如是始生天子於彼天王牟修樓陀堂",
    "T17n0721_038:0222b23": "殿之所，種種戲樂，共自眷屬如是歌舞種種",
    "T17n0721_038:0222b24": "嬉戲，五欲功德皆悉具有。境界受樂，和集還",
    "T17n0721_038:0222b25": "去，著來時道，到自所止。雲處遊行，本所住",
    "T17n0721_038:0222b26": "處。既還到已，復共餘天種種受樂，嬉戲遊",
    "T17n0721_038:0222b27": "行向名廣殿。彼殿可愛，今具足說。內有二",
    "T17n0721_038:0222b28": "十那由他舍，有種種色、異異形相寶光明集，",
    "T17n0721_038:0222b29": "多有天眾、諸天女眾。如是妙殿，隨天所念，一",
    "T17n0721_038:0222c01": "切皆得。如彼天子心之所念，一切皆得，如是",
    "T17n0721_038:0222c02": "之色、如是形相。園林花池多有無量百千",
    "T17n0721_038:0222c03": "鳥眾以為莊嚴，七寶山峰。彼殿如是，天善業",
    "T17n0721_038:0222c04": "故。若天憶念欲遊行時，殿并園林、蓮花河池、",
    "T17n0721_038:0222c05": "種種天樹飛行虛空，如鳥無異。若天憶念：『此",
    "T17n0721_038:0222c06": "殿動去，我則受樂。』即於念時飛行而去。若天",
    "T17n0721_038:0222c07": "憶念，起如是心：『隨我所須，飲食具足。』則有河",
    "T17n0721_038:0222c08": "流皆是天食，無量種種皆悉具足，隨念而",
    "T17n0721_038:0222c09": "有，色香味具滿河流出。以彼天子本善業故，",
    "T17n0721_038:0222c10": "若不善業無此境界。",
    "T17n0721_038:0222c11": "[0222c11] 「又復此天生如是念：『我此殿內轉更寬博，廣",
    "T17n0721_038:0222c12": "百由旬。』即於念時，多有無量種種可愛諸流",
    "T17n0721_038:0222c13": "水河、妙蓮花池并諸澗谷，具足房舍、種種園",
    "T17n0721_038:0222c14": "林、妙蓮花等皆悉具足。如是寬博，彼天見",
    "T17n0721_038:0222c15": "已，轉更歡喜，生如是心：『我於此處遊行戲",
    "T17n0721_038:0222c16": "樂，我心歡喜，更共餘天此中受樂。復令餘天",
    "T17n0721_038:0222c17": "於此殿中共我戲樂，若夜摩王天眾來此，我",
    "T17n0721_038:0222c18": "共受樂。』即彼天子心生念時，牟修樓陀夜摩",
    "T17n0721_038:0222c19": "天王所有天眾，向其殿內而共遊戲。即於念",
    "T17n0721_038:0222c20": "時，彼天發行：有乘鵝者、乘孔雀者，復有乘",
    "T17n0721_038:0222c21": "於他養鳥者，有乘花者，有乘鴨者，復有異天",
    "T17n0721_038:0222c22": "乘鴛鴦者，復有乘於命命鳥者，有乘樹者。如",
    "T17n0721_038:0222c23": "是異異種種乘來，勝歡喜心，樂音遊戲，復共",
    "T17n0721_038:0222c24": "種種形服莊嚴諸天女等，喜笑歌舞，蓮花妙",
    "T17n0721_038:0222c25": "鬘角絡其體，受第一樂。勝歡喜心，天女讚",
    "T17n0721_038:0222c26": "歎，乘空而行，向天遊戲殿舍之中。既行到已，",
    "T17n0721_038:0222c27": "彼此迭共種種受樂，如是遊戲放逸行故，其",
    "T17n0721_038:0222c28": "心不定。[0222c28] 「牟修樓陀夜摩天王見其放逸，而觀",
    "T17n0721_038:0222c29": "察之。如放逸天，放逸行觀。生如是心：『我於今",
    "T17n0721_038:0223a01": "者，以何方便而能利益安樂如是放逸之天？』",
    "T17n0721_038:0223a02": "爾時，天王牟修樓陀復微細意，深思惟曰：『今",
    "T17n0721_038:0223a03": "令餘天須陀洹者，共我相隨，籌量語論。如彼",
    "T17n0721_038:0223a04": "地處——雲雲遊行地處之中，種種受樂行於放",
    "T17n0721_038:0223a05": "逸，云何善法攝取彼天？自他利益，彼此皆",
    "T17n0721_038:0223a06": "作，令我及彼皆離過罪。我為善友，令彼利益，",
    "T17n0721_038:0223a07": "說法利他，是善知識。若教惡業，則是怨家，能",
    "T17n0721_038:0223a08": "令和集地獄惡業。』[0223a08] 「爾時，天王牟修樓陀共須",
    "T17n0721_038:0223a09": "陀洹既籌量已，自神通力化作妙殿，共昇",
    "T17n0721_038:0223a10": "彼殿，而向彼去。第一河池流水具足，園林",
    "T17n0721_038:0223a11": "諸樹皆悉備有，無量種種皆悉可愛。有如",
    "T17n0721_038:0223a12": "是等勝妙之事，共向彼處。雲雲遊行地處之",
    "T17n0721_038:0223a13": "殿則為下劣，百倍不如、千倍不如。何以故？",
    "T17n0721_038:0223a14": "善業力故，夜摩天中一切諸天所有善業，",
    "T17n0721_038:0223a15": "牟修樓陀夜摩天王善業最勝。善業勝者，神",
    "T17n0721_038:0223a16": "通亦勝。以此因緣，其殿則勝，有妙光明勝於",
    "T17n0721_038:0223a17": "一切夜摩諸天所有殿舍。譬如日殿，一切餘",
    "T17n0721_038:0223a18": "殿不及少分。如是彼殿最為殊勝，餘天之",
    "T17n0721_038:0223a19": "殿不及少分。彼如是殿，自分功德皆悉具",
    "T17n0721_038:0223a20": "足，行虛空中，向彼地處雲雲遊行受樂地處，",
    "T17n0721_038:0223a21": "須陀洹天相隨共往。以須陀洹聖人之天，少",
    "T17n0721_038:0223a22": "放逸行，故與相隨向彼地處。",
    "T17n0721_038:0223a23": "[0223a23] 「爾時，彼處放逸行天既見天王牟修樓陀，生",
    "T17n0721_038:0223a24": "敬重心，速爾前進，一切皆向牟修樓陀夜摩",
    "T17n0721_038:0223a25": "天王相與奉迎。或百或千、百百千千，如是一",
    "T17n0721_038:0223a26": "切奉迎天王。爾時，天王牟修樓陀既到彼殿，",
    "T17n0721_038:0223a27": "即作神通，變化力故，令彼迎天忽爾之中各",
    "T17n0721_038:0223a28": "不相見，唯見自身獨近天王；於其樂音，一",
    "T17n0721_038:0223a29": "切不聞，種種妙色皆悉不見。以王神通故，令",
    "T17n0721_038:0223b01": "使爾彼天各各有如是心：『唯我在此，自餘諸",
    "T17n0721_038:0223b02": "天為何所在？恒常共我坐此殿中，今何處去，",
    "T17n0721_038:0223b03": "一切不見？』如是念已，彼天各各前向天王牟",
    "T17n0721_038:0223b04": "修樓陀。唯見天王及須陀洹，不見餘者。彼一",
    "T17n0721_038:0223b05": "切天各各皆生希有之心，心生怖畏，皆白天",
    "T17n0721_038:0223b06": "王牟修樓陀作如是言：『我此殿中共住諸天，",
    "T17n0721_038:0223b07": "不知今者向何處去？』[0223b07] 「爾時，天王牟修樓陀告",
    "T17n0721_038:0223b08": "彼天言：『如是等天一切放逸，行放逸行，以業",
    "T17n0721_038:0223b09": "盡故，退墮地獄、餓鬼、畜生，或生人中。若放逸",
    "T17n0721_038:0223b10": "天行放逸行，放逸所壞，為境界愛之所破壞。",
    "T17n0721_038:0223b11": "心樂五欲諸功德故，於境界火，心念分別而",
    "T17n0721_038:0223b12": "自焰然，從自心燧生此熾火。業風所吹，名",
    "T17n0721_038:0223b13": "廣殿中，心未厭足，為五焰火所燒然已，復為",
    "T17n0721_038:0223b14": "地獄大火所燒，受種種苦。自心所誑，身壞命",
    "T17n0721_038:0223b15": "終生地獄中。此放逸過，一切過中最為勝",
    "T17n0721_038:0223b16": "上。何以故？為放逸過所破壞者，散失一切諸",
    "T17n0721_038:0223b17": "善法故。彼如是天，自心自誑。如是癡天，後時",
    "T17n0721_038:0223b18": "心悔。』[0223b18] 「爾時，彼處一切諸天，既於天王牟修樓",
    "T17n0721_038:0223b19": "陀如是聞已，一一心中皆生厭離，皆生怖",
    "T17n0721_038:0223b20": "畏，各白天王牟修樓陀而作是言：『天主大王！",
    "T17n0721_038:0223b21": "云何如是一念之頃，一切天退？此未曾有。一",
    "T17n0721_038:0223b22": "切諸天於一念頃，如是皆退，雲雲遊行地處",
    "T17n0721_038:0223b23": "盡空。此為甚苦，以何方便令我不退？不受苦",
    "T17n0721_038:0223b24": "惱，不愛別離，令我不受別離之苦？令我不墮地",
    "T17n0721_038:0223b25": "獄、餓鬼、畜生等中？』[0223b25] 「爾時，天王牟修樓陀即為",
    "T17n0721_038:0223b26": "彼天而說偈言：",
    "T17n0721_038:0223b27": "「『行放逸道者，  則不見賢善，",
    "T17n0721_038:0223b28": "  猶如鑽&#x6C37;者，  火則不可得。",
    "T17n0721_038:0223b29": "  離因則無果，  無因果叵得，",
    "T17n0721_038:0223c01": "  放逸求功德，  究竟不可獲。",
    "T17n0721_038:0223c02": "  放逸破壞生，  如是轉行天，",
    "T17n0721_038:0223c03": "  彼癡失善業，  墮於惡道處。",
    "T17n0721_038:0223c04": "  若有是癡心，  於愛欲受樂，",
    "T17n0721_038:0223c05": "  後得衰惱已，  其心則生悔。",
    "T17n0721_038:0223c06": "  欲火所燒者，  為境界所誑，",
    "T17n0721_038:0223c07": "  不得寂靜道，  一切上樂處。",
    "T17n0721_038:0223c08": "  若世間欲樂，  若愛所生樂，",
    "T17n0721_038:0223c09": "  不及一內樂，  十六分之一。",
    "T17n0721_038:0223c10": "  猗生為第一，  白法離生死，",
    "T17n0721_038:0223c11": "  愛盡第一樂，  畢竟不退樂。",
    "T17n0721_038:0223c12": "  不怖畏知足，  此修者不求，",
    "T17n0721_038:0223c13": "  如是禪定樂，  更無樂可比。",
    "T17n0721_038:0223c14": "  若不為愛縛，  疑所不壞者，",
    "T17n0721_038:0223c15": "  彼則渡有海，  常受一切樂。",
    "T17n0721_038:0223c16": "  若心住欲者，  彼則不受樂，",
    "T17n0721_038:0223c17": "  是一切苦器，  入於地獄處。",
    "T17n0721_038:0223c18": "  常為業&#x7F82;縛，  之所牽挽者，",
    "T17n0721_038:0223c19": "  一切無能救，  令脫此苦者。",
    "T17n0721_038:0223c20": "  所見去來法，  由業有生死，",
    "T17n0721_038:0223c21": "  去來皆如是，  業因之所得。",
    "T17n0721_038:0223c22": "  愚癡故貪欲，  乃至終退時，",
    "T17n0721_038:0223c23": "  受生死大苦，  而不能覺知。",
    "T17n0721_038:0223c24": "  以愚癡覆故，  受樂不厭足；",
    "T17n0721_038:0223c25": "  以不知足故，  如是常破壞。",
    "T17n0721_038:0223c26": "  非初非中後，  非今非後世，",
    "T17n0721_038:0223c27": "  常修習欲者，  無明故流轉。",
    "T17n0721_038:0223c28": "  以善業盡故，  於此處必退，",
    "T17n0721_038:0223c29": "  食放逸毒者，  癡故不覺知。",
    "T17n0721_038:0224a01": "  此身念念變，  以癡故不覺，",
    "T17n0721_038:0224a02": "  於後欲退時，  乃覺知苦惱。",
    "T17n0721_038:0224a03": "  若於苦怖畏，  及怖畏死者，",
    "T17n0721_038:0224a04": "  應念於正法，  如是必得樂。』",
    "T17n0721_038:0224a05": "[0224a05] 「爾時，彼天既聞天王牟修樓陀如是說已，於",
    "T17n0721_038:0224a06": "放逸行少時心離，復白天王牟修樓陀而作",
    "T17n0721_038:0224a07": "是言：『天主大王！此一切天皆悉不見，豈一念",
    "T17n0721_038:0224a08": "間皆破壞耶？一切失耶？願王實說。』[0224a08] 「爾時，天",
    "T17n0721_038:0224a09": "王牟修樓陀即告之言：『如來善業，還如是去。",
    "T17n0721_038:0224a10": "以業盡故，一切業法決定如是。一切眾生迭",
    "T17n0721_038:0224a11": "相別離，心生懊惱，老、病、死等如是三種有相",
    "T17n0721_038:0224a12": "對法，命少無病。若何丈夫——或人或天——心不放",
    "T17n0721_038:0224a13": "逸，不放逸行，彼於如是三種可畏，則能覺知。",
    "T17n0721_038:0224a14": "如此三種命少無病，以放逸故能令皆失，一",
    "T17n0721_038:0224a15": "切諸天畢竟如是，死未來間。勤行精進，作諸",
    "T17n0721_038:0224a16": "方便，三種精進謂施、戒、智，此三能除此三大",
    "T17n0721_038:0224a17": "畏。無量分別常隨逐行，暫時不離，若不畏",
    "T17n0721_038:0224a18": "者，彼則於後臨欲死時，口面破壞、眼目轉動、",
    "T17n0721_038:0224a19": "諸根乾燥，一切諸親兄弟、妻子眷屬皆捨，爾",
    "T17n0721_038:0224a20": "時則為退愛別離火之所燒，極大苦死。彼一",
    "T17n0721_038:0224a21": "切天於一切時無量分別，五欲現前，歌舞戲",
    "T17n0721_038:0224a22": "笑歡喜遊行，於園林中如是受樂放逸境",
    "T17n0721_038:0224a23": "界。[0224a23] 「『如見善友、知識之面，不覺其果，彼於後",
    "T17n0721_038:0224a24": "時，悔火所燒。「我身云何不作善業？何不布施？",
    "T17n0721_038:0224a25": "何不持戒？何不修智？如是三種，我何不作？由",
    "T17n0721_038:0224a26": "放逸故，我於今者孤獨而死，捨離諸親及兄弟",
    "T17n0721_038:0224a27": "等，為死所攝。如是將去，離此世間第一愛處，",
    "T17n0721_038:0224a28": "無量境界受樂之處。」如是後時心生悔惱，乃",
    "T17n0721_038:0224a29": "至如是能破壞天。大力死王未來之間，汝等",
    "T17n0721_038:0224b01": "畢竟莫行放逸。捨放逸故，必得安隱，於彼死",
    "T17n0721_038:0224b02": "時，不為悔火之所燒然，如此之道第一安隱。",
    "T17n0721_038:0224b03": "凡諸一切衰惱之者，於施、戒、智樂修多作，彼",
    "T17n0721_038:0224b04": "時依此蒙救得脫，是依、是救、是大力伴。[0224b04] 「『若死",
    "T17n0721_038:0224b05": "至時，必定不免，必能破壞。彼來至時，不可禁",
    "T17n0721_038:0224b06": "制，不可免離，能奪一切眾生之命。如是惡死，",
    "T17n0721_038:0224b07": "何不方便精進勤修，令使不來。一切放逸惡",
    "T17n0721_038:0224b08": "未至時，甚為賢善。如大毒火，放逸亦爾。汝等",
    "T17n0721_038:0224b09": "諸天是放逸使。又復諸天皆屬放逸，彼放",
    "T17n0721_038:0224b10": "逸怨，隨逐不捨。於園林中山&#x5CEF;之上，遊戲而",
    "T17n0721_038:0224b11": "行，一切諸法皆悉無常而謂是常，生如是心：",
    "T17n0721_038:0224b12": "「我常共彼諸天女眾相隨受樂，如是天女常",
    "T17n0721_038:0224b13": "少不老。我此天女常共相隨，終不能別。」如是",
    "T17n0721_038:0224b14": "常為諸境界樂之所誑惑，第一大力能為破",
    "T17n0721_038:0224b15": "壞。[0224b15] 「『死王既至，非諸天女能遮能救，彼思量心",
    "T17n0721_038:0224b16": "亦不能救；常不別心亦不能救。彼所思惟，一",
    "T17n0721_038:0224b17": "切皆空、一切無常不堅不牢，既為放逸所破",
    "T17n0721_038:0224b18": "壞已，生於地獄、餓鬼、畜生。為癡所壞，致此大",
    "T17n0721_038:0224b19": "苦。又復彼天於無始時輪轉生退，數數懊",
    "T17n0721_038:0224b20": "惱，常被誑惑，愚癡不覺。』",
    "T17n0721_038:0224b21": "[0224b21] 「爾時，天主牟修樓陀，法相應語、義相應語，",
    "T17n0721_038:0224b22": "如是說已。若彼處天有智慧者，則於彼語，猶",
    "T17n0721_038:0224b23": "如甘露無垢清淨，攝取在心，捨離放逸，於欲",
    "T17n0721_038:0224b24": "深厭。彼天如是心正念已，即向天王牟修樓",
    "T17n0721_038:0224b25": "陀而說偈言：",
    "T17n0721_038:0224b26": "「『若利益及實，  如相應不異，",
    "T17n0721_038:0224b27": "  天作如是語，  是利益之因。",
    "T17n0721_038:0224b28": "  能攝心寂靜，  如是者得樂，",
    "T17n0721_038:0224b29": "  從樂至樂處，  必得樂不疑。",
    "T17n0721_038:0224c01": "  若於此顛倒，  放逸破壞天，",
    "T17n0721_038:0224c02": "  如是癡心者，  必當墮地獄。』",
    "T17n0721_038:0224c03": "[0224c03] 「如是天子既向天王如是說已，生厭離心。彼",
    "T17n0721_038:0224c04": "諸天子又復重爾問天王言：『我今有疑。此殿",
    "T17n0721_038:0224c05": "舍中一切天眾為何處去？』爾時，天王牟修樓",
    "T17n0721_038:0224c06": "陀見其調伏，心生厭離，已捨放逸，即攝神",
    "T17n0721_038:0224c07": "通，彼諸天眾迭互相見。既相見已，彼此迭",
    "T17n0721_038:0224c08": "共生歡喜心。[0224c08] 「彼諸天眾心歡喜已，牟修樓陀",
    "T17n0721_038:0224c09": "夜摩天王而告之言：『汝等各各迭相見障，",
    "T17n0721_038:0224c10": "向來乃是我神通力所障礙故，而令汝等互",
    "T17n0721_038:0224c11": "不相見。汝於今者還復迭共相見如本。彼能",
    "T17n0721_038:0224c12": "破壞——大力死王若來至者，百千億劫永不相",
    "T17n0721_038:0224c13": "見，令汝等退，生在地獄、餓鬼、畜生，更不可得",
    "T17n0721_038:0224c14": "如是相見。是故應念不行放逸，勿起異心，常",
    "T17n0721_038:0224c15": "當攝意，勿樂境界。』[0224c15] 「爾時，多天如是聞已，極生",
    "T17n0721_038:0224c16": "厭離。心厭離故，得須陀洹。爾時，天王牟修樓",
    "T17n0721_038:0224c17": "陀如是知已，甚大歡喜，生如是心：『我於今者，",
    "T17n0721_038:0224c18": "所作已辦，自意滿足，捨離此處向嬉戲處。』[0224c18] 「雲",
    "T17n0721_038:0224c19": "處遊行諸天眾等，第一善心，若有已得須陀",
    "T17n0721_038:0224c20": "洹者，不放逸行。若不得者，其心則輕，猶行放",
    "T17n0721_038:0224c21": "逸，樂放逸行、樂放逸樂。如是園林流水河池、",
    "T17n0721_038:0224c22": "山&#x5CEF;澗谷，共諸天女受種種樂，不慮死畏，乃",
    "T17n0721_038:0224c23": "至彼處受樂遊戲，歌舞喜笑，可愛善業和集",
    "T17n0721_038:0224c24": "皆盡。善業盡已，於所應作，悉皆不作，復墮地",
    "T17n0721_038:0224c25": "獄、餓鬼、畜生。若有餘業，生於人中，常一切時",
    "T17n0721_038:0224c26": "第一喜樂，第一端正，第一財物具足而有，",
    "T17n0721_038:0224c27": "一切人愛，本性心喜，隨順法行，嬉戲歌舞而",
    "T17n0721_038:0224c28": "受諸樂，樂行寺舍，有蓮華處流水河池。若王",
    "T17n0721_038:0224c29": "大臣、王等富者，一切知識皆共善友，諸親兄",
    "T17n0721_038:0225a01": "弟心皆愛樂，常不妄語，心常正直，一切善",
    "T17n0721_038:0225a02": "人常樂共行，不壞威儀，無量功德皆悉具",
    "T17n0721_038:0225a03": "足。如是彼人身聚具足，如是得身，以餘業",
    "T17n0721_038:0225a04": "故。[0225a04] 「又彼比丘知業果報，觀夜摩天所有地",
    "T17n0721_038:0225a05": "處。彼見聞知：彼夜摩天復有地處，名為積",
    "T17n0721_038:0225a06": "負。眾生何業生彼地處？彼見聞知：若善丈夫",
    "T17n0721_038:0225a07": "常畏業果，心性正直，正見不邪，修行正業",
    "T17n0721_038:0225a08": "捨惡知識，常一切時念佛法僧，微少惡業深",
    "T17n0721_038:0225a09": "生怖畏，不殺盜婬，乃至道行。若見婦女若歌",
    "T17n0721_038:0225a10": "若舞莊嚴具聲，聞已不著，心不愛念，心善",
    "T17n0721_038:0225a11": "觀察，無不善心亦不喜樂，見其過已，心不分",
    "T17n0721_038:0225a12": "別。彼若如是不起邪行，身壞命終生於善道——",
    "T17n0721_038:0225a13": "夜摩天中積負地處。[0225a13] 「此善業人生彼處已，",
    "T17n0721_038:0225a14": "受樂不斷，恒常成就自身光明，五欲境界",
    "T17n0721_038:0225a15": "受於快樂。彼處有山名聚積崖，七寶諸樹以",
    "T17n0721_038:0225a16": "為莊嚴，滿彼山中。無量百千種種鳥眾，鳥有",
    "T17n0721_038:0225a17": "無量種種妙色莊嚴彼山，在彼山處出種種",
    "T17n0721_038:0225a18": "聲，行種種處，見則可愛。多有無量種種妙色，",
    "T17n0721_038:0225a19": "種種處行，無量形相，滿彼山中。又復更有流",
    "T17n0721_038:0225a20": "水河池，種種蓮花諸澗谷中，多有種種名憶",
    "T17n0721_038:0225a21": "念樹以為莊嚴，交枝為舍，種種花果皆悉具",
    "T17n0721_038:0225a22": "足。其山之量三百由旬，諸天子眾、諸天女",
    "T17n0721_038:0225a23": "眾處處多饒，普彼山中皆可愛樂。第一天",
    "T17n0721_038:0225a24": "眾所住之處。如是山中分分地處，彼處一切",
    "T17n0721_038:0225a25": "善分分處，七楞七廂皆有園林種種間雜。[0225a25] 「彼",
    "T17n0721_038:0225a26": "善分處有七種寶，彼七種寶各為一廂。",
    "T17n0721_038:0225a27": "一廂青寶光明遍至六萬由旬，如是光明一",
    "T17n0721_038:0225a28": "切虛空普遍青色。若天憶念欲上山時，天自",
    "T17n0721_038:0225a29": "普身以種種寶間錯莊嚴，在彼如是聚積崖",
    "T17n0721_038:0225b01": "山，行於如是青寶之廂，乘空而去。自身種種",
    "T17n0721_038:0225b02": "莊嚴諸寶，無有色光與山同色，皆作青色及",
    "T17n0721_038:0225b03": "青光明，與山平等。青色青光皆悉第一。聚積",
    "T17n0721_038:0225b04": "崖山，一廂如是青寶之色。又復如是聚積崖",
    "T17n0721_038:0225b05": "山第二廂處皆是頗梨，若天種種莊嚴其",
    "T17n0721_038:0225b06": "身，種種間錯行於彼廂，乘空而去，舉身種種",
    "T17n0721_038:0225b07": "莊嚴諸寶無有光色，與山同色，謂頗梨色。",
    "T17n0721_038:0225b08": "光明亦爾，與山平等。彼天身光如入水池。",
    "T17n0721_038:0225b09": "又復如是聚積崖山第三廂處，悉皆是銀，色",
    "T17n0721_038:0225b10": "及光明所遍至處五百由旬，第一白光，見者",
    "T17n0721_038:0225b11": "甚樂。若何者天行於彼廂，乘空而去，其身",
    "T17n0721_038:0225b12": "種種莊嚴之色皆同白色，以彼山廂光明力",
    "T17n0721_038:0225b13": "故。",
    "T17n0721_038:0225b14": "又復如是聚積崖山第四廂處，一切皆是閻",
    "T17n0721_038:0225b15": "浮那提真金為體，光色如日。彼廂光明其焰",
    "T17n0721_038:0225b16": "圓輪滿千由旬。若何者天行於彼廂，乘空而",
    "T17n0721_038:0225b17": "去，身亦同色。又復如是聚積崖山第五廂處，",
    "T17n0721_038:0225b18": "皆&#x9262;頭摩真寶之色，一切普赤，光明遍至一",
    "T17n0721_038:0225b19": "千由旬。若何者天行於彼廂，乘空而去，身同",
    "T17n0721_038:0225b20": "赤色。彼天若著赤寶莊嚴，本赤色滅，百倍更",
    "T17n0721_038:0225b21": "赤。以彼寶廂光明力故。",
    "T17n0721_038:0225b22": "又復如是聚積崖山第六廂處，皆是金剛真",
    "T17n0721_038:0225b23": "寶之色，其光遍至五千由旬，楞間色出如天",
    "T17n0721_038:0225b24": "虹色。若何者天行於彼廂，乘空而去，身亦同",
    "T17n0721_038:0225b25": "色。以是彼山光明力故。",
    "T17n0721_038:0225b26": "又復如是聚積崖山第七廂處，皆是七寶種",
    "T17n0721_038:0225b27": "種雜色，光明遍至百千由旬。若何者天行於",
    "T17n0721_038:0225b28": "彼廂，乘空而去，隨天之身諸莊嚴色皆悉",
    "T17n0721_038:0225b29": "更勝，隨種種衣其色轉勝。",
    "T17n0721_038:0225c01": "[0225c01] 「如是勝妙聚積崖山威德普勝，若須彌樓妙",
    "T17n0721_038:0225c02": "寶山王而欲比此聚積崖山光明可愛、妙寶",
    "T17n0721_038:0225c03": "光明，百倍不及、千倍不及，至百千倍亦所不",
    "T17n0721_038:0225c04": "及。彼勝妙山如是威德。何以故？善業勝故，",
    "T17n0721_038:0225c05": "彼山光明亦如是勝。彼夜摩天淨戒勝故、善",
    "T17n0721_038:0225c06": "業勝故，以是勝因，是故彼山普勝可愛。又復",
    "T17n0721_038:0225c07": "彼山普真珠網，周匝遍覆，第一善淨、第一光",
    "T17n0721_038:0225c08": "明，一切天見皆得利益。彼真珠網如是覆",
    "T17n0721_038:0225c09": "山，甚為端嚴，有大光明。彼有大城名如意",
    "T17n0721_038:0225c10": "念，真珠瓔珞莊嚴殊妙，如是光明甚為廣",
    "T17n0721_038:0225c11": "博。多有無量種種諸鳥，名雜瓔珞，住彼網中。",
    "T17n0721_038:0225c12": "「若天放逸，行放逸時，彼鳥說偈教誡之言：",
    "T17n0721_038:0225c13": "「『種種業因故，  今生此天身，",
    "T17n0721_038:0225c14": "  得天不知法，  後則心生悔。",
    "T17n0721_038:0225c15": "  此園林可樂，  枝枸欄莊嚴，",
    "T17n0721_038:0225c16": "  身生此處者，  一切是善果。",
    "T17n0721_038:0225c17": "  何人作何業，  作業作善業，",
    "T17n0721_038:0225c18": "  彼彼如是成，  果亦如是得。",
    "T17n0721_038:0225c19": "  汝等天現見，  下中上等樂，",
    "T17n0721_038:0225c20": "  何人如業行，  彼彼如是果。",
    "T17n0721_038:0225c21": "  癡種種莊嚴，  隨逐癡行人，",
    "T17n0721_038:0225c22": "  彼為癡所迷，  不見大怖畏。",
    "T17n0721_038:0225c23": "  若癡放逸者，  不作自利益，",
    "T17n0721_038:0225c24": "  喜樂種種欲，  悕求種種果。",
    "T17n0721_038:0225c25": "  天為癡覆故，  不造作諸業，",
    "T17n0721_038:0225c26": "  若天愛雜果，  彼天不持戒。",
    "T17n0721_038:0225c27": "  譬如捨離燈，  欲唯取光明，",
    "T17n0721_038:0225c28": "  彼天亦如是，  離因異求果。",
    "T17n0721_038:0225c29": "  若以因求果，  彼則常受樂；",
    "T17n0721_038:0226a01": "  無子果叵得，  無燈豈有光。",
    "T17n0721_038:0226a02": "  無戒則無天，  離智無解脫；",
    "T17n0721_038:0226a03": "  若得解脫者，  則無所悕望。",
    "T17n0721_038:0226a04": "  若離欲愛者，  慧則非我所；",
    "T17n0721_038:0226a05": "  若業所得樂，  一切是垢濁。",
    "T17n0721_038:0226a06": "  若得盡滅樂，  一切不垢濁；",
    "T17n0721_038:0226a07": "  不得盡滅樂，  垢濁則不疑。",
    "T17n0721_038:0226a08": "  彼復經百劫，  境界不知足，",
    "T17n0721_038:0226a09": "  愛境界樂故，  於樂不知足。",
    "T17n0721_038:0226a10": "  若常近於欲，  數數更增長，",
    "T17n0721_038:0226a11": "  彼增長如毒，  後時與苦惱。",
    "T17n0721_038:0226a12": "  欲能為破壞，  恒常是退因，",
    "T17n0721_038:0226a13": "  若不能捨欲，  彼天甚懈怠。",
    "T17n0721_038:0226a14": "  若知功德過，  此是智慧相；",
    "T17n0721_038:0226a15": "  不知功德過，  則為愚癡相。",
    "T17n0721_038:0226a16": "  若知功德相，  過亦如是知，",
    "T17n0721_038:0226a17": "  真知功德過，  恒常不離樂。",
    "T17n0721_038:0226a18": "  善人知此欲，  境界過功德；",
    "T17n0721_038:0226a19": "  天云何捨智，  受行樂境界？』",
    "T17n0721_038:0226a20": "[0226a20] 「彼如是鳥真珠網中，利益天故，已說此偈。又",
    "T17n0721_038:0226a21": "復彼山普光明輪之所圍遶，山上種種諸寶",
    "T17n0721_038:0226a22": "輪旋而纏遶之，種種光明如閻浮提虹色相",
    "T17n0721_038:0226a23": "似。若諸天等，見彼輪旋心生歡喜，則有輪旋",
    "T17n0721_038:0226a24": "遶身而生。彼一切天見一一廂，生希有心，有",
    "T17n0721_038:0226a25": "無量寶莊嚴天身。此一一廂遊戲受樂，以修",
    "T17n0721_038:0226a26": "種種勝善業故，如是受樂。",
    "T17n0721_038:0226a27": "[0226a27] 「又彼山中所有諸殿有四園林，如須彌樓。何",
    "T17n0721_038:0226a28": "等為四？一名端正莊嚴、二名峰林、三名甘露",
    "T17n0721_038:0226a29": "端嚴、四名種雜。此等名為四種園林。流水河",
    "T17n0721_038:0226b01": "池、妙蓮花等，種種澗谷有種種鳥，音聲微",
    "T17n0721_038:0226b02": "妙。諸樹花敷、樹鳥音聲皆悉可愛。枸欄重",
    "T17n0721_038:0226b03": "樓、種種堂殿，行行相應。有山名為一切布施，",
    "T17n0721_038:0226b04": "希有殊勝。到彼山已，次到彼林，如彼雲處遊",
    "T17n0721_038:0226b05": "行地處，如是天子共天女眾，受天五欲功德",
    "T17n0721_038:0226b06": "之樂。而彼樹林第一可愛，彼中一林皆是閻",
    "T17n0721_038:0226b07": "浮那提金寶，其葉皆是毘琉璃寶、妙蓮花寶、",
    "T17n0721_038:0226b08": "車璩色花。",
    "T17n0721_038:0226b09": "復次，第二林是白銀林，真金色葉。彼林之花",
    "T17n0721_038:0226b10": "有無量種第一善香，熏百由旬。彼天嗅之，既",
    "T17n0721_038:0226b11": "嗅香已，勝歡喜心。彼第三林是毘琉璃，其葉",
    "T17n0721_038:0226b12": "是銀，其花則有種種雜色，有種種香。彼第四",
    "T17n0721_038:0226b13": "林名種雜林，無量雜色，無量河池有妙蓮",
    "T17n0721_038:0226b14": "花，種種諸鳥種種音聲，百千功德具足而",
    "T17n0721_038:0226b15": "有。於彼林中種種音聲，如彼第二三十三天",
    "T17n0721_038:0226b16": "帝釋之王。如是彼處須夜摩天光明威力、",
    "T17n0721_038:0226b17": "功德具足，多有無量諸善業者於彼山中，多",
    "T17n0721_038:0226b18": "有無量百千天眾之所圍遶，而受快樂，種種",
    "T17n0721_038:0226b19": "境界功德具足。彼須夜摩大福德天第一",
    "T17n0721_038:0226b20": "神通、第一光明、第一勢力，自業所化，五欲功",
    "T17n0721_038:0226b21": "德皆悉具足，五欲境界皆悉可愛，六根受",
    "T17n0721_038:0226b22": "樂。彼處如是須夜摩天，彼天中勝，以善業",
    "T17n0721_038:0226b23": "故。[0226b23] 「彼山如是具足可愛，彼中有鳥，名一切",
    "T17n0721_038:0226b24": "時常歡喜鳥。彼鳥如是自業口語，悕望相",
    "T17n0721_038:0226b25": "應，而說偈言：",
    "T17n0721_038:0226b26": "「『非智慧心念，  亦復非悕望，",
    "T17n0721_038:0226b27": "  唯業能與樂，  樂由作業得。",
    "T17n0721_038:0226b28": "  勝中復勝勝，  可愛中可愛，",
    "T17n0721_038:0226b29": "  持戒善果報，  從丈夫作得。",
    "T17n0721_038:0226c01": "  境界門搖動，  如曲河下流，",
    "T17n0721_038:0226c02": "  若能調御心，  彼天是樂器。",
    "T17n0721_038:0226c03": "  自作福德業，  自身而修行；",
    "T17n0721_038:0226c04": "  或受苦受樂，  自身如是受。",
    "T17n0721_038:0226c05": "  造作惡業者，  自身則如怨，",
    "T17n0721_038:0226c06": "  身善如善友，  如是身自行。",
    "T17n0721_038:0226c07": "  如河流之速，  身轉變亦爾，",
    "T17n0721_038:0226c08": "  是故應作福，  無垢淨持戒。",
    "T17n0721_038:0226c09": "  若意樂不善，  常&#x6199;境界樂，",
    "T17n0721_038:0226c10": "  猶如大闇處，  作不饒益行。",
    "T17n0721_038:0226c11": "  喜樂境界動，  常隨順欲行，",
    "T17n0721_038:0226c12": "  有此非法意，  彼則受苦惱。",
    "T17n0721_038:0226c13": "  諸苦是魔業，  法樂普周遍，",
    "T17n0721_038:0226c14": "  如是苦樂相，  智者如是知。",
    "T17n0721_038:0226c15": "  若心求樂者，  隨順正法行；",
    "T17n0721_038:0226c16": "  若有悕望苦，  彼心行非法。",
    "T17n0721_038:0226c17": "  非因不得樂，  種種苦皆然，",
    "T17n0721_038:0226c18": "  苦樂因差別，  爾知自利行。",
    "T17n0721_038:0226c19": "  若無量分別，  則有無量種，",
    "T17n0721_038:0226c20": "  彼一切業果，  如是得生死。",
    "T17n0721_038:0226c21": "  若不愛樂法，  一生身空過，",
    "T17n0721_038:0226c22": "  法能將到天，  行法者得樂。",
    "T17n0721_038:0226c23": "  若法救護者，  此如是善足，",
    "T17n0721_038:0226c24": "  離法者非善，  必定入地獄。",
    "T17n0721_038:0226c25": "  好人寧身死，  而不行非法，",
    "T17n0721_038:0226c26": "  若捨離法者，  生死常轉行。",
    "T17n0721_038:0226c27": "  離於法眼者，  為癡覆於心，",
    "T17n0721_038:0226c28": "  樂虛妄無利，  如病眼看樂。",
    "T17n0721_038:0226c29": "  法芽意如田，  無心則不生，",
    "T17n0721_038:0227a01": "  若持戒意鈍，  專行於非法。",
    "T17n0721_038:0227a02": "  依非法道已，  不善使令行，",
    "T17n0721_038:0227a03": "  久轉行生死，  為心所疲惓。",
    "T17n0721_038:0227a04": "  此心念念中，  無量種轉行，",
    "T17n0721_038:0227a05": "  其體甚輕動，  如幻乾闥婆。",
    "T17n0721_038:0227a06": "  彼心有繫縛，  謂智慧持戒，",
    "T17n0721_038:0227a07": "  不縛有大力，  無量種種轉。",
    "T17n0721_038:0227a08": "  境界欲樂多，  為愛使令行，",
    "T17n0721_038:0227a09": "  是故誑惑天，  令行放逸行。",
    "T17n0721_038:0227a10": "  不覺知終退，  命終必破壞，",
    "T17n0721_038:0227a11": "  一切無常動，  盡時必失樂。",
    "T17n0721_038:0227a12": "  一切天上樂，  癡天不覺知，",
    "T17n0721_038:0227a13": "  癡愛放逸行，  如是喜樂樂。",
    "T17n0721_038:0227a14": "  天眾愚癡故，  常輪轉生死，",
    "T17n0721_038:0227a15": "  先無後時有，  已有後還無。",
    "T17n0721_038:0227a16": "  天當必定退，  世間法如是，",
    "T17n0721_038:0227a17": "  唯有智慧者，  不著世間樂。』",
    "T17n0721_038:0227a18": "[0227a18] 「如是彼鳥行彼山中作如是說，與種種法和",
    "T17n0721_038:0227a19": "合相應。若天先曾已於多世行善業來，聞彼",
    "T17n0721_038:0227a20": "鳥語，心念攝受。若未多世，一、兩世來行善法",
    "T17n0721_038:0227a21": "者，雖聞鳥語，乃至一句而不覺知。是故應當",
    "T17n0721_038:0227a22": "勤行精進，常作利益，修行智明，除此已外，無",
    "T17n0721_038:0227a23": "如是救，無如是藥。此智能遮一切惡道，乃是",
    "T17n0721_038:0227a24": "第一樂之種子。智者應當心樂正法，正念思",
    "T17n0721_038:0227a25": "惟而修心意。若修意者，是則具有如是功德",
    "T17n0721_038:0227a26": "和合相應，次第乃至到於涅槃。若天聞彼鳥",
    "T17n0721_038:0227a27": "音聲已，於須臾間暫息放逸。",
    "T17n0721_038:0227a28": "[0227a28] 「又復彼天於山園林無量眾寶光明峰上，彼",
    "T17n0721_038:0227a29": "天山中五欲功德種種和集，嬉戲遊行，多種",
    "T17n0721_038:0227b01": "受樂。乃至可愛善業和集，一切盡已，彼處復",
    "T17n0721_038:0227b02": "退，如業而行，生於地獄、餓鬼、畜生。有生人中，",
    "T17n0721_038:0227b03": "彼於一生常受快樂，身得自在，不屬於他，第",
    "T17n0721_038:0227b04": "一大富，心常愛智，第一勝色端正具足，為一",
    "T17n0721_038:0227b05": "切人之所樂見，為一切人之所敬重，生於可",
    "T17n0721_038:0227b06": "愛富樂國土或在城內或多人處，親舊兄弟",
    "T17n0721_038:0227b07": "之所供養，若王、大臣，其心正直，隨順法行，正",
    "T17n0721_038:0227b08": "見不邪。彼餘業故。"
}