{
    "T48n2017_002:0969a16": "萬善同歸集卷中",
    "T48n2017_002:0969a18": "杭州慧日永明寺智覺禪師延壽述",
    "T48n2017_002:0969a19": "[0969a19] 夫性起菩提，真如萬行。終日作而無作，雖無",
    "T48n2017_002:0969a20": "行而遍行。若云有作，即同魔事；或執無行，還",
    "T48n2017_002:0969a21": "歸斷滅。故知自心之外，無法建立，十身具足，",
    "T48n2017_002:0969a22": "四土圓收。雖總包含，不壞內外；皆稱法界，豈",
    "T48n2017_002:0969a23": "隔有無。空中具方便之慧，不著於有；有中運",
    "T48n2017_002:0969a24": "殊勝之行，不墮於無。是以即理之事，行成無",
    "T48n2017_002:0969a25": "閡；即事之理，行順真如。相用無虧，體性斯",
    "T48n2017_002:0969a26": "在。夫化他妙行，不出十度、四攝之門；利己真",
    "T48n2017_002:0969a27": "修，無先七覺、八正之道。攝四念歸於一實，總",
    "T48n2017_002:0969a28": "四勤不出一心；嚴淨五根，成就五力。若論施，",
    "T48n2017_002:0969a29": "則內外咸捨；言戒，則大小兼持；修進，則身心",
    "T48n2017_002:0969b01": "並行；具忍，則生法俱備；般若，則境智無二；禪",
    "T48n2017_002:0969b02": "定，則動寂皆平；方便，則普照塵勞；發願，則遍",
    "T48n2017_002:0969b03": "含法界；具力，則精通十力；了智，則種智圓成；",
    "T48n2017_002:0969b04": "愛語，則俯順機宜；同事，則能隨行業；運慈，則",
    "T48n2017_002:0969b05": "冤親普救；說法，則利鈍齊收；七覺，則沈掉靡",
    "T48n2017_002:0969b06": "生；八正，則邪倒不起。乃至備修三堅之妙行，",
    "T48n2017_002:0969b07": "具足七聖之法財；秉持三聚之律門，圓滿七",
    "T48n2017_002:0969b08": "淨之真要。悟天行，契自然之本理；修梵行，斷",
    "T48n2017_002:0969b09": "塵習之根源；現病行，憩聲聞之化城；示兒行，",
    "T48n2017_002:0969b10": "引凡夫於天界。歷五位菩提之道，入三德涅",
    "T48n2017_002:0969b11": "槃之城。練三業而成三輪，離三受而圓三念；",
    "T48n2017_002:0969b12": "因從三觀薰發，果具五眼圓明。方能遊戲神",
    "T48n2017_002:0969b13": "通，出入百千三昧；淨佛國土，履踐無閡道場。",
    "T48n2017_002:0969b14": "然後普應諸方，現十身之妙相；遍照法界，然",
    "T48n2017_002:0969b15": "四智之明燈。感應道交，任他根量，不動本際，",
    "T48n2017_002:0969b16": "跡應方圓，凡有見聞，皆能獲益云云。自彼於",
    "T48n2017_002:0969b17": "我何為？斯皆積善之所熏，成此無緣之大化。",
    "T48n2017_002:0969b18": "《還源觀》云：「用則波騰海沸，全真體以運行；體",
    "T48n2017_002:0969b19": "則鏡淨水澄，舉隨緣而會寂。」肇師云：「統萬行，",
    "T48n2017_002:0969b20": "則以權智為主；樹德本，則以六度為根；濟蒙",
    "T48n2017_002:0969b21": "惑，則以慈悲為首；語宗極，則以不二為言。此",
    "T48n2017_002:0969b22": "皆不思議之本也。至若借座燈王，請飯香土，",
    "T48n2017_002:0969b23": "室包乾象，手接大千，皆不思議之&#x8FF9;也。然幽",
    "T48n2017_002:0969b24": "關雖啟，聖應不同；非本無以垂&#x8FF9;，非&#x8FF9;無以",
    "T48n2017_002:0969b25": "顯本，本&#x8FF9;雖殊，而不思議一也。」",
    "T48n2017_002:0969b26": "[0969b26] 問：「身為道本，縛是脫因；何得然指、燒身，背道",
    "T48n2017_002:0969b27": "修道？高僧傳內、小乘律中，貶斥分明，奚為聖",
    "T48n2017_002:0969b28": "典？」[0969b28] 答：「亡身沒命，為法酬恩，冥契大乘，深諧正",
    "T48n2017_002:0969b29": "教。大乘《梵網經》云：『若佛子應行好心，先學大",
    "T48n2017_002:0969c01": "乘威儀經律，廣開解義味。見後新學菩薩，有",
    "T48n2017_002:0969c02": "從百里千里，來求大乘經律，應如法為說一",
    "T48n2017_002:0969c03": "切苦行：若燒身、燒臂、燒指。若不燒身、臂、指供",
    "T48n2017_002:0969c04": "養諸佛，非出家菩薩。乃至餓虎、狼、獅子、一",
    "T48n2017_002:0969c05": "切餓鬼，悉應捨身肉手足而供養之。然後一",
    "T48n2017_002:0969c06": "一次第，為說正法，使心開意解。若不如是，犯",
    "T48n2017_002:0969c07": "輕垢罪。』大乘《首楞嚴經》云：『佛告阿難：「若我滅",
    "T48n2017_002:0969c08": "後，其有比丘，發心決定，修三摩提，能於如",
    "T48n2017_002:0969c09": "來形像之前，身然一燈、燒一指節，及於身",
    "T48n2017_002:0969c10": "上熱一香炷。我說是人，無始宿債，一時酬畢；",
    "T48n2017_002:0969c11": "長揖世間，永脫諸漏。雖未即明無上覺路，是",
    "T48n2017_002:0969c12": "人於法已決定心。若不為此捨身微因，縱成",
    "T48n2017_002:0969c13": "無為，必還生人，酬其宿債，如我馬麥正等無",
    "T48n2017_002:0969c14": "異。」』所以小乘執相，制而不開；大教圓通，本無",
    "T48n2017_002:0969c15": "定法。《菩薩善戒經》云：『聲聞戒急，菩薩戒緩；聲",
    "T48n2017_002:0969c16": "聞戒塞，菩薩戒開。』又經云：『聲聞持戒，是菩薩",
    "T48n2017_002:0969c17": "破戒。』此之謂也。若依了義經，諸佛悅可；執隨",
    "T48n2017_002:0969c18": "宜說，眾聖悲嗟。秖可歎大褒圓，自他兼利；豈",
    "T48n2017_002:0969c19": "容執權滯小，本跡雙迷。」",
    "T48n2017_002:0969c20": "[0969c20] 問：「五熱炙身，投巖赴火；九十六種，千聖同訶。",
    "T48n2017_002:0969c21": "幸有正科，何投邪轍？」[0969c21] 答：「《智論》云：『佛法有二種",
    "T48n2017_002:0969c22": "道：一、畢竟空道。二、分別好惡道。』若畢竟空道",
    "T48n2017_002:0969c23": "者，凡夫如即漏盡解脫如；如來語即提婆達",
    "T48n2017_002:0969c24": "多語，無二無別，一道一源。是以地獄起妙覺",
    "T48n2017_002:0969c25": "之心，佛果現泥犁之界；若捨邪趣正，邪正俱",
    "T48n2017_002:0969c26": "非；離惡著善，善惡咸失。若分別好惡道者，愚",
    "T48n2017_002:0969c27": "智不等，真俗條然；玉石須分，金&#x936E;可辨。且約",
    "T48n2017_002:0969c28": "修行門內，昇降位中，自有內、外宗徒，邪、正因",
    "T48n2017_002:0969c29": "果，善須甄別，不可雷同。且教申毀讚之文，的",
    "T48n2017_002:0970a01": "有抑揚之旨。執即成滯，了無不通；四悉對治，",
    "T48n2017_002:0970a02": "縱奪料簡。若云總是，尼乾成正真之道，諸佛",
    "T48n2017_002:0970a03": "錯訶；若說俱非，藥王墮顛倒之愆，諸佛錯讚。",
    "T48n2017_002:0970a04": "是以興邪，則成無益之行；廢正，則斷方便之",
    "T48n2017_002:0970a05": "門。須曉開遮，寧無去取。且內教、外人遺身，各",
    "T48n2017_002:0970a06": "有二意。內教二者：一、明自他性空，無法我二",
    "T48n2017_002:0970a07": "執；不見所供之境，亦無能燒之心。二、惟供三",
    "T48n2017_002:0970a08": "寶，深報四恩，以助無上菩提，不希人天果報。",
    "T48n2017_002:0970a09": "外道二者：一、身見不亡，轉增我慢；迷無作",
    "T48n2017_002:0970a10": "之智眼，起有得之能心。二、惟貪現在名聞，秖",
    "T48n2017_002:0970a11": "規後世福利；或願作剎利之主，或求生廣果",
    "T48n2017_002:0970a12": "之天。所以台教釋《藥王焚身品》云：『境智不二，",
    "T48n2017_002:0970a13": "能所斯亡。以不二觀，觀不二境，成不二行，會",
    "T48n2017_002:0970a14": "不二空。作是觀時，若為法界見聞者益，故曰",
    "T48n2017_002:0970a15": "乘乘。所以投巖，無招外行之論；赴火，不為內",
    "T48n2017_002:0970a16": "眾之譏。良由內有理觀，外曉期心。故勝熱息",
    "T48n2017_002:0970a17": "善財之疑，尼乾生嚴熾之解；篤論其道，行方",
    "T48n2017_002:0970a18": "有剋；心正行正，智邪事邪；行不可廢，智不可",
    "T48n2017_002:0970a19": "亡；後學之徒，無失法利。』《文殊問經》云：『菩薩",
    "T48n2017_002:0970a20": "捨身，非是無記，惟得福德。是煩惱身滅，故得",
    "T48n2017_002:0970a21": "清淨身。譬如垢衣，以灰汁浣濯，垢滅衣在。』若",
    "T48n2017_002:0970a22": "得圓旨，明斷皎然。請鑒斯文，以為龜鏡。」",
    "T48n2017_002:0970a23": "[0970a23] 問：「住相布施，果結無常；增有為之心，背無為",
    "T48n2017_002:0970a24": "之道。爭如理觀，福等虛空。故經云：『佛言非",
    "T48n2017_002:0970a25": "我，而能順理。』何堅執事緣塵，而不觀心達道",
    "T48n2017_002:0970a26": "乎？」[0970a26] 答：「若約觀心，寓目皆是；既云達道，舉足寧",
    "T48n2017_002:0970a27": "非？菩薩萬行齊興，四攝廣被，不可執空害有，",
    "T48n2017_002:0970a28": "守一疑諸。《華嚴經》云：『受一非餘，魔所攝持。』是",
    "T48n2017_002:0970a29": "以捨邊趣中，還成邪見。不可據宗據令，認妙",
    "T48n2017_002:0970b01": "認玄；識想施為，陰界造作。應須隨機遮照，",
    "T48n2017_002:0970b02": "任智卷舒；於空有二門，不出不在；真俗二諦，",
    "T48n2017_002:0970b03": "非即非離；動止何乖，圓融無閡。大凡諸佛菩",
    "T48n2017_002:0970b04": "薩，修進之門，有正有助、有實有權；理事齊",
    "T48n2017_002:0970b05": "修，乘戒兼急；悲智雙運，內外相資。若定立一",
    "T48n2017_002:0970b06": "宗，是魔王之種；或亡泯一切，成己見之愚。故",
    "T48n2017_002:0970b07": "《大集經》云：『有二行：緣空直入，名為慧行。帶事",
    "T48n2017_002:0970b08": "兼修，是行行。』《菩提論》有二道：一、方便道，知諸",
    "T48n2017_002:0970b09": "善法。二、智慧道，不得諸法。又經云：『二如：因中",
    "T48n2017_002:0970b10": "如如而無染；果中如如而無垢。又二心：自性",
    "T48n2017_002:0970b11": "清淨心，本有之義；離垢清淨心，究竟之義。』《起",
    "T48n2017_002:0970b12": "信論》立二相：一、同相，平等性義。二、異相，幻差",
    "T48n2017_002:0970b13": "別義。台教有二善：達能、所空，名止善；方便勸",
    "T48n2017_002:0970b14": "修，名行善。」",
    "T48n2017_002:0970b15": "[0970b15] 問：「祖佛法要，惟立一乘。或云：『十方薄伽梵，一",
    "T48n2017_002:0970b16": "路涅槃門。』或云：『一切無閡人，一道出生死。』如",
    "T48n2017_002:0970b17": "何廣陳差別，立二法門，惑亂正宗，起諸邪見？」",
    "T48n2017_002:0970b18": "[0970b18] 答：「諸佛法門，雖成一種；約用分二，其體常同。",
    "T48n2017_002:0970b19": "如一心法，立真如生、滅二門，則是二諦一乘",
    "T48n2017_002:0970b20": "之道。今古恒然，無有增減。是以總別互顯，本",
    "T48n2017_002:0970b21": "末相資。非總無以出別，非別無以成總；非本",
    "T48n2017_002:0970b22": "無以垂末，非末無以顯本。故知隻翼難沖，孤",
    "T48n2017_002:0970b23": "輪匪運；惟真不立，單妄不成。約體則差而無",
    "T48n2017_002:0970b24": "差；就用則不別而別。一二無閡，方入不二之",
    "T48n2017_002:0970b25": "門；空有不乖，始蹈真空之境。」",
    "T48n2017_002:0970b26": "[0970b26] 問：「事則分位差別；理惟一味湛然。性相不同，",
    "T48n2017_002:0970b27": "云何無閡？」[0970b27] 答：「能依之事，從理而成；所依之",
    "T48n2017_002:0970b28": "理，隨事而現。如千波不閡一濕，猶眾器匪隔",
    "T48n2017_002:0970b29": "一金。體用相收，卷舒一際。若約圓旨，不惟理",
    "T48n2017_002:0970c01": "事相即，要理理相即亦得；事事相即亦得；理",
    "T48n2017_002:0970c02": "事不即亦得。故稱隨緣自在無閡法門。又且",
    "T48n2017_002:0970c03": "諸佛化門，檀施一法，為十度之首，乃萬行之",
    "T48n2017_002:0970c04": "先，入道之初因，攝生之要軌。《大論》云：『檀為",
    "T48n2017_002:0970c05": "寶藏，常隨逐人；檀為破苦，能與人樂；檀為善",
    "T48n2017_002:0970c06": "御，開示天道；檀為善府，攝諸善人；檀為安隱，",
    "T48n2017_002:0970c07": "臨命終時，心不怖畏；檀為慈相，能濟一切；檀",
    "T48n2017_002:0970c08": "為集樂，能破苦賊；檀為大將，能伏慳敵；檀為",
    "T48n2017_002:0970c09": "淨道，賢聖所由；檀為積善，福德之門；檀能全",
    "T48n2017_002:0970c10": "獲福樂之果；檀為涅槃之初緣；入善人眾中",
    "T48n2017_002:0970c11": "之要法；稱譽讚歎之淵府；處眾無難之功德；",
    "T48n2017_002:0970c12": "心不悔恨之窟宅；善法道行之根本；種種歡",
    "T48n2017_002:0970c13": "樂之林藪；富貴安隱之福田；得道涅槃之津",
    "T48n2017_002:0970c14": "濟。』《六行集》云：『若凡夫施時，起慢心成罪行；起",
    "T48n2017_002:0970c15": "敬心成福行。若二乘施時，惟觀塵動轉。小菩",
    "T48n2017_002:0970c16": "薩施時，念色體空。大菩薩施時，知心妄見。",
    "T48n2017_002:0970c17": "若佛謂證惟心，離念常淨。是知一布施門，六",
    "T48n2017_002:0970c18": "行成別；豈可雷同，一時該下。亦有內施、外施、",
    "T48n2017_002:0970c19": "理檀、事檀，體用更資，本末互顯。據理沈斷；執",
    "T48n2017_002:0970c20": "事墮常。理事融通，方超二患。且諸佛聖旨，",
    "T48n2017_002:0970c21": "校量施中，理檀為先，內施偏重。』故《法華經》",
    "T48n2017_002:0970c22": "云：『佛言：「若有發心欲得阿耨多羅三藐三菩",
    "T48n2017_002:0970c23": "提，能然手指，乃至足一指，供養佛塔，勝以國",
    "T48n2017_002:0970c24": "城、妻、子，及三千大千國土，山林、河池、諸珍寶",
    "T48n2017_002:0970c25": "物而供養者。」』《智論》云：『若人捨身，勝過閻浮",
    "T48n2017_002:0970c26": "提滿中珍寶。』則知利口輕言易述，全身重寶",
    "T48n2017_002:0970c27": "難傾；保命情深，好生意切。直得三輪體寂，猶",
    "T48n2017_002:0970c28": "為通教所收；況乃取捨情生，豈得成其淨施？",
    "T48n2017_002:0970c29": "且圓教施門，遍含法界，乃何事而不備？何",
    "T48n2017_002:0971a01": "理而不圓？菩薩照理而不&#x5374;事，鑒事而不捐",
    "T48n2017_002:0971a02": "理；弘之在人，曷滯於法。若離理有事，事成定",
    "T48n2017_002:0971a03": "性之愚；若離事有理，理成斷滅之執。若著事",
    "T48n2017_002:0971a04": "而迷理，則報在輪迴；若體理而得事，則果成",
    "T48n2017_002:0971a05": "究竟。故《法華經》云：『又見菩薩，頭、目、身體，欣樂",
    "T48n2017_002:0971a06": "施與，求佛智慧。』若捨身是邪，何成佛慧？故知",
    "T48n2017_002:0971a07": "毫善，趣果弘深；以此度門，標因匪棄。如釋迦",
    "T48n2017_002:0971a08": "佛捨身命時，度度皆證法門，或得柔順忍，或",
    "T48n2017_002:0971a09": "入無生法忍等。大凡菩薩所作，皆了無我、無",
    "T48n2017_002:0971a10": "性；涉事見理，遇境知空。不同凡夫，造其罪",
    "T48n2017_002:0971a11": "福，不解因果、善惡無性；是為迷事取性，常繫",
    "T48n2017_002:0971a12": "三有。」",
    "T48n2017_002:0971a13": "[0971a13] 問：「經云：『以三恒河沙身命布施，不如受持四",
    "T48n2017_002:0971a14": "句偈。』故知般若功深，施門力劣。何得違宗越",
    "T48n2017_002:0971a15": "理，枉力勞神？可謂期悟遭迷，求昇反墜矣！」[0971a15] 答：",
    "T48n2017_002:0971a16": "「得理則萬行方成；知宗乃千途不滯。不可去",
    "T48n2017_002:0971a17": "彼取此，執是排非；須履無閡之門，善入遍行",
    "T48n2017_002:0971a18": "之道。是以過去諸佛、本師釋迦，從無量劫來，",
    "T48n2017_002:0971a19": "捨無數身命，或為求法，則出髓而剜身；或為",
    "T48n2017_002:0971a20": "行慈，則施鷹而飼虎。《般若論》云：『如來無量劫",
    "T48n2017_002:0971a21": "來捨身命財，為攝持正法。正法無有邊際，即",
    "T48n2017_002:0971a22": "無窮之因，得無窮之果；果即三身也。』乃至西",
    "T48n2017_002:0971a23": "天此土，菩薩高僧，自古及今，遺身不少，皆遵",
    "T48n2017_002:0971a24": "釋迦之正典，盡效藥王之遺風。《高僧傳》藹法",
    "T48n2017_002:0971a25": "師入南山，自剜身肉布於石上，引腸掛樹，捧",
    "T48n2017_002:0971a26": "心而卒。書偈以石云：『願捨此身已，早令身",
    "T48n2017_002:0971a27": "自在。法身自在已，在在諸趣中；隨有利益處，",
    "T48n2017_002:0971a28": "護法救眾生。又復業應盡，有為法皆然；三界",
    "T48n2017_002:0971a29": "皆無常，時來不自在。他殺及自死，終歸如",
    "T48n2017_002:0971b01": "是處；智者所不樂，業盡於今日。』又僧崖菩薩",
    "T48n2017_002:0971b02": "燒身云：『代一切眾生苦，先燒其手。』眾人問",
    "T48n2017_002:0971b03": "曰：『菩薩自燒，眾生罪熟，各自受苦，何由可",
    "T48n2017_002:0971b04": "代？』答曰：『猶如燒手，一念善根，即能滅惡，豈非",
    "T48n2017_002:0971b05": "代耶？』又告眾曰：『我滅度後，好供養病人。並難",
    "T48n2017_002:0971b06": "可測其本，多是諸佛聖人，乘權應化；自非大",
    "T48n2017_002:0971b07": "心平等，何能恭敬？此是實行也。』天台宗滿禪",
    "T48n2017_002:0971b08": "師，一生講誦《蓮經》，感神人現身，正定經&#x546A;文",
    "T48n2017_002:0971b09": "字；後焚身供養《法華經》。又智者門人淨辯禪",
    "T48n2017_002:0971b10": "師，於懺堂前焚身，供養普賢菩薩。雙林傅大",
    "T48n2017_002:0971b11": "士，欲焚身救眾生苦；門人等前後四十八人，",
    "T48n2017_002:0971b12": "代師焚身，請師住世，教化有情。傳記廣明，不",
    "T48n2017_002:0971b13": "能備引。若云：『諸聖境界，示現施為。』則聖有誑",
    "T48n2017_002:0971b14": "夫之愆，凡無即聖之分；教網虛設，方便則",
    "T48n2017_002:0971b15": "空。本為接後逗前，令凡實證；設是示現權施，",
    "T48n2017_002:0971b16": "亦令後人倣傚。不可將邪倒之法，賺人施行，",
    "T48n2017_002:0971b17": "大聖真慈，終不虛誑。是以八萬法門，無非解",
    "T48n2017_002:0971b18": "脫；一念微善，皆趣真如。自有初心、後心，生忍、",
    "T48n2017_002:0971b19": "法忍，未必將高斥下，以下凌高。善須知時，自",
    "T48n2017_002:0971b20": "量根力；不可評他美惡，強立是非；言是禍胎，",
    "T48n2017_002:0971b21": "自招來業。且如得忍菩薩，雖證生、法二空，為",
    "T48n2017_002:0971b22": "利他故，破慳貪垢，尚乃燒臂焚身，如藥王菩",
    "T48n2017_002:0971b23": "薩、僧崖之類。若未具忍者，雖知以智慧火焚",
    "T48n2017_002:0971b24": "煩惱薪，了達二空不生身見；其或現行障重，",
    "T48n2017_002:0971b25": "未得相應；起勇猛心、運真實行，酬恩供佛、代",
    "T48n2017_002:0971b26": "苦行慈，欲成助道之門，不起希求之想；若不",
    "T48n2017_002:0971b27": "欺誑，事不唐捐。脫或智眼未明，猶生我執，但",
    "T48n2017_002:0971b28": "求因果，志不堅牢，擬傚先蹤，不在此限。夫",
    "T48n2017_002:0971b29": "眾生根機不同，所尚各異。故經云：『佛言：「若",
    "T48n2017_002:0971c01": "眾生以虛妄而得度者，我亦妄語。」』是知事出",
    "T48n2017_002:0971c02": "千巧，理歸一源。皆是大慈，善權方便。或因捨",
    "T48n2017_002:0971c03": "身命而頓入法忍；或一心禪定而豁悟無生；",
    "T48n2017_002:0971c04": "或了本清淨，而證實相門；或作不淨觀，而登",
    "T48n2017_002:0971c05": "遠離道；或住七寶房舍，而階聖果；或處塚間",
    "T48n2017_002:0971c06": "樹下，而趣涅槃。是以塵沙度門，入皆解脫；無",
    "T48n2017_002:0971c07": "邊教網，了即歸真。大聖垂言，終不虛設，譬如",
    "T48n2017_002:0971c08": "涉遠，以到為期；不取途中，強論難易。故知醫",
    "T48n2017_002:0971c09": "不專散，天不長晴；應須丸散調停，陰陽兼濟；",
    "T48n2017_002:0971c10": "遂得眾疾同愈，萬物齊榮。皆是權施，實無定",
    "T48n2017_002:0971c11": "法；隨其樂欲，逗其便宜。惟取證道為心，不",
    "T48n2017_002:0971c12": "揀入門&#x9E81;細。若於圓教四門生著，猶為藏教",
    "T48n2017_002:0971c13": "初門所治。故菩薩所行檀度之門，如囚因",
    "T48n2017_002:0971c14": "廁孔而得出，似病服不淨而獲痊。非觀，無以",
    "T48n2017_002:0971c15": "拔三毒之病根；非行，無以超三界之有獄。《書》",
    "T48n2017_002:0971c16": "云：『獲鳥者，羅之一目；不可以一目為羅。治國",
    "T48n2017_002:0971c17": "者，功在一人；不可以一人為國。』是以眾行俱",
    "T48n2017_002:0971c18": "備，萬善齊修；一行歸源，千門自正。經明：十",
    "T48n2017_002:0971c19": "二因緣是一法，以四等觀者，得四種菩提。",
    "T48n2017_002:0971c20": "若惟取上上根人，則中下絕分。故弘半教，有",
    "T48n2017_002:0971c21": "成滿之功；至寶所，因化城之力。豈可捨此取",
    "T48n2017_002:0971c22": "彼、執實謗權，頓棄機緣，滅佛方便。故云：從實",
    "T48n2017_002:0971c23": "分權，權是實權；開權顯實，實是權實。如迷權",
    "T48n2017_002:0971c24": "實二門，則智不自在。《大論》云：『眾生種種因緣，",
    "T48n2017_002:0971c25": "得度不同。有禪定得度者；有持戒說法得度",
    "T48n2017_002:0971c26": "者；有光明觸身得度者。譬如城有多門，入處",
    "T48n2017_002:0971c27": "各別，至處不異。』所言般若功深者，然般若孕",
    "T48n2017_002:0971c28": "聖弘賢，含靈蘊妙。標之則為宗、為首、為導、為",
    "T48n2017_002:0971c29": "依；融之則觸境該空，無非般若。故經云：『色無",
    "T48n2017_002:0972a01": "邊故，般若無邊。』《肇論》云：『三毒、四倒，皆悉清淨，",
    "T48n2017_002:0972a02": "何獨尊淨於般若？』今何取捨，而欲逃空避影",
    "T48n2017_002:0972a03": "乎？且諸佛密意，詮旨難裁；空拳誑小兒，誘度",
    "T48n2017_002:0972a04": "於一切；無有決定法，故號大菩提。不知般若",
    "T48n2017_002:0972a05": "有破著之功，教中偏讚；&#x5374;乃隨語生見，是以",
    "T48n2017_002:0972a06": "依方故迷。故般若能導萬行；若無萬行，般若",
    "T48n2017_002:0972a07": "何施？偏噉醬而飲&#x918E;，失味致患；專抱空而執",
    "T48n2017_002:0972a08": "斷，喪智成愆。《智論》云：『帝釋意念：「若般若是究",
    "T48n2017_002:0972a09": "竟法者，行人但行般若，何用餘法？」佛答：「菩薩",
    "T48n2017_002:0972a10": "六波羅蜜，以般若波羅蜜，用無所得法和合",
    "T48n2017_002:0972a11": "故，此即是般若波羅蜜；若但行般若，不行餘",
    "T48n2017_002:0972a12": "法，則功德不具足，不美不妙。譬如愚人，不識",
    "T48n2017_002:0972a13": "飯食種具，聞醬是眾味主，便純飲醬，失味致",
    "T48n2017_002:0972a14": "患。行者亦如是，欲除著心故，但行般若，反墜",
    "T48n2017_002:0972a15": "邪見，不能增進善法。若與五波羅蜜和合，則",
    "T48n2017_002:0972a16": "功德具足，義味調適。」』《楞伽山頂經》云：『菩薩速",
    "T48n2017_002:0972a17": "疾道有二：一、方便道者，能為因緣。二、般若道",
    "T48n2017_002:0972a18": "者，能至寂滅。』是以般若無方便，溺無為之坑；",
    "T48n2017_002:0972a19": "方便無般若，陷幻化之網。二輪不滯，一道無",
    "T48n2017_002:0972a20": "虧；權實雙行，正宗方顯。住無所住，佛事所",
    "T48n2017_002:0972a21": "以兼修；得無所得，智心所以恒寂。」",
    "T48n2017_002:0972a22": "[0972a22] 問：「教秖令觀身無我，了本無生；既達性空，",
    "T48n2017_002:0972a23": "何存身見，而欲妄想，仍須捨乎？」[0972a23] 答：「理中非有，",
    "T48n2017_002:0972a24": "事上非無。從緣幻生，雖無作者，善惡無性，業",
    "T48n2017_002:0972a25": "果宛然。從無始際，喪無數身，但續俱生，無利",
    "T48n2017_002:0972a26": "而死。今捨父母遺體，豈是己身？若一念圓修，",
    "T48n2017_002:0972a27": "戒定慧等，微妙善心，方真己體。今所捨者，乃",
    "T48n2017_002:0972a28": "是緣生。然於事中，且為利益而死；況正當無",
    "T48n2017_002:0972a29": "明煩惱，三障二死所纏，何乃說空，誰當信受？",
    "T48n2017_002:0972b01": "是以佛法，貴在行持，不取一期口辯。如蟲食",
    "T48n2017_002:0972b02": "木，偶得成文；似鳥言空，全無其旨。煩惱不減，",
    "T48n2017_002:0972b03": "我慢翻增，是惡取邪空，非善達正法。須親見",
    "T48n2017_002:0972b04": "諦，言行相應。但縱妄語&#x9E81;心，豈察潛行蜜用？",
    "T48n2017_002:0972b05": "古德云：『行取千尺萬尺，說取一寸半寸。』又經",
    "T48n2017_002:0972b06": "云：『言雖說空，行在有中。』《寶積經》云：『佛言：「若不",
    "T48n2017_002:0972b07": "修行得菩提者，音聲言說，亦應證得無上菩",
    "T48n2017_002:0972b08": "提。作如是言：『我當作佛、我當作佛。』以此語故，",
    "T48n2017_002:0972b09": "無邊眾生，應成正覺。」』故知行在言前，道非心",
    "T48n2017_002:0972b10": "外。又經云：『佛言：「學我法者，惟證乃知。」』是以",
    "T48n2017_002:0972b11": "劇惡不如微善；多虛不如少實。但能行者，不",
    "T48n2017_002:0972b12": "棄於小心；縱空說者，徒標於大意。若未契真",
    "T48n2017_002:0972b13": "如之用，順法性而行，惟得上慢之心，自招誣",
    "T48n2017_002:0972b14": "罔之咎。是以《仁王》列五忍之位；智者備六即",
    "T48n2017_002:0972b15": "之文。行位分明，豈可叨濫？何不入平等觀，起",
    "T48n2017_002:0972b16": "隨喜心；積眾善之根，成大慈之種？經云：『然一",
    "T48n2017_002:0972b17": "指節、爇一炷香，尚滅積劫之愆瑕；或散一華、",
    "T48n2017_002:0972b18": "暫稱一佛，畢至究竟之果位。』《首楞嚴經》云：",
    "T48n2017_002:0972b19": "『菩薩同事，尚作奸偷、屠販、淫女、寡婦，靡所不",
    "T48n2017_002:0972b20": "為。』《無生義》云：『離相無住行人，不住涅槃，能普",
    "T48n2017_002:0972b21": "現色身，在有為中，能貴、能賤、能凡、能聖；行仁",
    "T48n2017_002:0972b22": "義之道，悲濟十方，盡未來際。』又云：『凡地修聖",
    "T48n2017_002:0972b23": "行，果地習凡因；未具佛法，亦不滅受而取證",
    "T48n2017_002:0972b24": "也。』明知真是俗真，俗是真俗；執即塵勞，通",
    "T48n2017_002:0972b25": "為佛事。入法性三昧，無一法可嫌；證無邊定",
    "T48n2017_002:0972b26": "門，無一法可棄。勝負既失，取捨全乖；不可障",
    "T48n2017_002:0972b27": "他菩提，滅自善本。又縱了非身，深窮實相，不",
    "T48n2017_002:0972b28": "滯心境，決定無疑。雖知一切有為，猶如空中",
    "T48n2017_002:0972b29": "鳥跡，尚須地地，觀練對治，習氣非無。況堅執",
    "T48n2017_002:0972c01": "四倒之愚，深陷八邪之網；持此穢質，廣作貪",
    "T48n2017_002:0972c02": "淫；被幻網所籠，為情色所醉；汩沒生死，沈淪",
    "T48n2017_002:0972c03": "苦輪者歟！所以大覺深嗟，廣垂毀擯；諸聖捨",
    "T48n2017_002:0972c04": "身之際，無不先訶。如以毒藥而換醍醐，似將",
    "T48n2017_002:0972c05": "瓦器而易珍寶。故《寶積經》觀身有四十種",
    "T48n2017_002:0972c06": "過患：或云貪欲之獄，恒為煩惱之所繫纏；臭",
    "T48n2017_002:0972c07": "穢之坑，常被諸蟲之所唼食。似行廁而五種",
    "T48n2017_002:0972c08": "不淨；若漏囊而九孔常穿。瞋恚毒蛇起害心，",
    "T48n2017_002:0972c09": "而傷殘慧命；愚癡羅剎執我見，而吞噉智身。",
    "T48n2017_002:0972c10": "猶惡賊而舉世皆嫌；類死狗而諸賢並棄。不",
    "T48n2017_002:0972c11": "堅如芭蕉、水沫；無常似焰影、電光。雖灌啖而",
    "T48n2017_002:0972c12": "反作冤讎；每將養而罔知恩報。廣誚非一，難",
    "T48n2017_002:0972c13": "可具言。若不審此深愆，遂乃廣興惡業；迷斯",
    "T48n2017_002:0972c14": "為是，而不進修，則智行兩虧，理事俱失。須先",
    "T48n2017_002:0972c15": "厭患，苦切對治；知非而欲火潛消，了本而真",
    "T48n2017_002:0972c16": "源自現。故《法華經》云：『猶如三界，火宅所燒，何",
    "T48n2017_002:0972c17": "由能解，佛之智慧？』」",
    "T48n2017_002:0972c18": "[0972c18] 問：「身雖虛假，眾患所纏；然因此幻形，能成道",
    "T48n2017_002:0972c19": "果。經云：『不入煩惱大海，不得無價寶珠。』若欲",
    "T48n2017_002:0972c20": "捨之，恐成後悔。」[0972c20] 答：「夫生不滅，有相皆空。若",
    "T48n2017_002:0972c21": "於三寶中，志誠歸向，起一捨心，猶勝世間虛",
    "T48n2017_002:0972c22": "生浪死；則能以無常體得金剛體，以不堅身",
    "T48n2017_002:0972c23": "易堅固身，取捨二途，須憑智照。」",
    "T48n2017_002:0972c24": "[0972c24] 問：「安心入道，須順真空；起行度生，全歸世諦。",
    "T48n2017_002:0972c25": "但了法性，以辯正宗；何乃斥實憑虛，喪本驟",
    "T48n2017_002:0972c26": "末？有為擾動，造作紛紜，汩亂真源，昏濁心水。」",
    "T48n2017_002:0972c27": "[0972c27] 答：「第一義中，真亦不立，平等法界，無佛眾生；",
    "T48n2017_002:0972c28": "俗諦門中，不捨一法，凡興有作，佛事門收。是",
    "T48n2017_002:0972c29": "以諸佛，常依二諦說法；若不得世諦，不得第",
    "T48n2017_002:0973a01": "一義諦。《唯識論》云：『撥無二諦是惡取空，諸佛",
    "T48n2017_002:0973a02": "說不可治者。』《金剛經》云：『發阿耨菩提心者，於",
    "T48n2017_002:0973a03": "法不說斷滅相。』賢首國師云：『真空不壞緣起",
    "T48n2017_002:0973a04": "業果，是故尊卑宛然。』《金剛三昧論》云：『真俗",
    "T48n2017_002:0973a05": "無二，而不守一。由無二故，則是一心；不守一",
    "T48n2017_002:0973a06": "故，舉體為二。』《華嚴經》云：『譬如虛空，於十方中，",
    "T48n2017_002:0973a07": "若去來今，求不可得；然非無虛空。菩薩如是，",
    "T48n2017_002:0973a08": "觀一切法，皆不可得，然非無一切法；如實無",
    "T48n2017_002:0973a09": "異，不失所作；普示修行，菩薩諸行；不捨大願，",
    "T48n2017_002:0973a10": "調伏眾生；轉正法輪，不壞因果。』又云：『菩薩摩",
    "T48n2017_002:0973a11": "訶薩，了達自身及以眾生，本來寂滅，不驚不",
    "T48n2017_002:0973a12": "怖，而勤修福智，無有厭足。雖知一切法，無有",
    "T48n2017_002:0973a13": "造作，而亦不捨諸法自相；雖於諸境界，永離",
    "T48n2017_002:0973a14": "貪欲，而常樂瞻奉諸佛色身；雖知不由他悟",
    "T48n2017_002:0973a15": "入於法，而種種方便求一切智；雖知諸佛國",
    "T48n2017_002:0973a16": "土皆如虛空，而常樂莊嚴一切佛剎；雖恒觀",
    "T48n2017_002:0973a17": "察無人無我，而教化眾生無有疲厭；雖於法",
    "T48n2017_002:0973a18": "界而本來不動，以神通智力現眾變化；雖",
    "T48n2017_002:0973a19": "已成就一切智智，而修菩薩行無有休息；雖",
    "T48n2017_002:0973a20": "知諸法不可言說，而轉淨法輪令眾生喜；雖",
    "T48n2017_002:0973a21": "能示現諸佛神力，而不厭捨菩薩之身；雖現",
    "T48n2017_002:0973a22": "入於大涅槃，而一切處示現受生。能作如是",
    "T48n2017_002:0973a23": "權實雙行法，是佛業。』是以若撥果排因，即空",
    "T48n2017_002:0973a24": "見外道；據體絕用，是趣寂聲聞。又若立正",
    "T48n2017_002:0973a25": "宗，何法非宗？既論法性，何物非性？從迷破執，",
    "T48n2017_002:0973a26": "則權立是非；從悟辯同，實無取捨。今所論者，",
    "T48n2017_002:0973a27": "不同凡夫所執事相，又非三藏菩薩偏假離",
    "T48n2017_002:0973a28": "真，及通教聲聞但空滅相。若離空之有，乃妄",
    "T48n2017_002:0973a29": "色之因；若離有之空，歸灰斷之果。今則性即",
    "T48n2017_002:0973b01": "相之性，故不閡繁興；相即性之相，故無虧湛",
    "T48n2017_002:0973b02": "寂。境是不思議境，空是第一義空。舒卷同時，",
    "T48n2017_002:0973b03": "即空而常有；存泯下壞，即有而常空。故台",
    "T48n2017_002:0973b04": "教云：『如鏡有像，瓦礫不現，中具諸相；但空即",
    "T48n2017_002:0973b05": "無。微妙淨法身，具相三十二。』清涼國師云：『凡",
    "T48n2017_002:0973b06": "聖交徹，即凡心而見佛心；理事雙修，依本智",
    "T48n2017_002:0973b07": "而求佛智。』古德釋云：『禪宗失意之徒，執理迷",
    "T48n2017_002:0973b08": "事，云：「性本具足，何假修求？但要亡情，即真",
    "T48n2017_002:0973b09": "佛自現。學法之輩，執事迷理，何須孜孜修",
    "T48n2017_002:0973b10": "習理法？」合之雙美，離之兩傷；理事雙修，以彰",
    "T48n2017_002:0973b11": "圓妙。休心絕念，名理行；興功涉有，名事行。依",
    "T48n2017_002:0973b12": "本智者，本覺智，此是因智；此虛明不昧名",
    "T48n2017_002:0973b13": "智，成前理行。亡情顯理，求佛智者，即無障",
    "T48n2017_002:0973b14": "閡解脫智，此是果智；約圓明決斷為智，成前",
    "T48n2017_002:0973b15": "事行，以起行成果故。此則體性同故，所以依",
    "T48n2017_002:0973b16": "之；相用異故，所以求之。但求相用，不求體性。",
    "T48n2017_002:0973b17": "前亡情理行，即是除染緣起，以顯體性；興功",
    "T48n2017_002:0973b18": "事行，即是發淨緣起，以成相用。』無相宗云：『如",
    "T48n2017_002:0973b19": "上所說，相用可然；但依本智情亡，則相用自",
    "T48n2017_002:0973b20": "顯，以本具故。何須特爾起於事行？』圓宗云：",
    "T48n2017_002:0973b21": "『性詮本具；亡情之時，但除染分相用，自顯真",
    "T48n2017_002:0973b22": "體。若無事行，彼起淨分相用，無因得生。如金",
    "T48n2017_002:0973b23": "中雖有眾器，除礦但能顯金，若不施功造作，",
    "T48n2017_002:0973b24": "無因得生其器。豈金出礦已，不造不作，自然",
    "T48n2017_002:0973b25": "得成於器？若亡情則不假事行，佛令具修，豈",
    "T48n2017_002:0973b26": "不虛勞學者？是以八地，已能離念，佛勸方令",
    "T48n2017_002:0973b27": "起於事行，知由離念不了。所以文云：「法性",
    "T48n2017_002:0973b28": "真常離心念，二乘於此亦能得；不以此故為",
    "T48n2017_002:0973b29": "世尊，但以甚深無閡智。」七勸皆是事行故。是",
    "T48n2017_002:0973c01": "知果佛，須性相具足；因行，必須事理雙修。依",
    "T48n2017_002:0973c02": "本智如得金；修理行如去礦；修事行如造作；",
    "T48n2017_002:0973c03": "求佛智如成器也。』《慈愍三藏錄》云：『若言世尊，",
    "T48n2017_002:0973c04": "說諸有為，定如空華，無有一物，名虛妄者；虛",
    "T48n2017_002:0973c05": "妄無形，非解脫因，如何世尊&#x52C5;諸弟子，勤修",
    "T48n2017_002:0973c06": "六度萬行妙因，當證菩提涅槃之果？豈有智",
    "T48n2017_002:0973c07": "者，讚乾闥婆城，堅實高妙？復勸諸人，以兔角",
    "T48n2017_002:0973c08": "為梯，而可登陟乎？由此理故，雖是凡夫，發菩",
    "T48n2017_002:0973c09": "提心、行菩薩行，雖然有漏修習，是實是正，有",
    "T48n2017_002:0973c10": "體虛妄；非如龜毛，空無一物，說為虛妄。皆是",
    "T48n2017_002:0973c11": "依他，緣生幻有；不同無而妄計。若如是解者，",
    "T48n2017_002:0973c12": "常行於相，相不能閡，速得解脫。迷情局執，於",
    "T48n2017_002:0973c13": "教不通，雖求離相，恒被相拘，無有解脫。』又云：",
    "T48n2017_002:0973c14": "『若三世佛行，執為妄想；憑何修學，而得解脫？",
    "T48n2017_002:0973c15": "不依佛行，別有所宗，皆外道行。』古德云：『若一",
    "T48n2017_002:0973c16": "向拱手，自取安隱，不行仁義，道即闕莊嚴，多",
    "T48n2017_002:0973c17": "劫亦不成。』但實際不受一塵，佛事不捨一法。",
    "T48n2017_002:0973c18": "《還源觀》云：『真該妄末，行無不修；妄徹真源，相",
    "T48n2017_002:0973c19": "無不寂。』又云：『真如之性，法爾隨緣；萬法俱興，",
    "T48n2017_002:0973c20": "法爾歸性。』祖師傳法偈云：『心地隨時說，菩提",
    "T48n2017_002:0973c21": "亦秖寧，事理俱無閡，當生即不生。』故知真",
    "T48n2017_002:0973c22": "不守性，順寂而萬有恒興；緣不失體，任動而",
    "T48n2017_002:0973c23": "一空常寂。」",
    "T48n2017_002:0973c24": "[0973c24] 問：「《思益經》云：『入正位者，不從一地至十地。』《楞",
    "T48n2017_002:0973c25": "伽經》云：『寂滅真如，有何次第？』古德云：『寧可永",
    "T48n2017_002:0973c26": "劫沈淪，終不求諸聖解脫。』又云：『任汝千聖",
    "T48n2017_002:0973c27": "現，我有天真佛。』何乃&#x63D1;目生華，強分行位？」[0973c27] 答：",
    "T48n2017_002:0973c28": "「若心冥性佛，理括真源，豈假他緣，尚猶忘己。",
    "T48n2017_002:0973c29": "若隨智區分，於無次第中而立次第，雖似昇",
    "T48n2017_002:0974a01": "降，本位不動。夫聖人大寶曰位，若無行位，則",
    "T48n2017_002:0974a02": "是天魔外道。若約圓融門，則順法界性，本自",
    "T48n2017_002:0974a03": "清淨；若約行布門，則隨世諦相，前後淺深。今",
    "T48n2017_002:0974a04": "圓融不礙行布，頓成諸行，一地即一切地故；",
    "T48n2017_002:0974a05": "若行布不礙圓融，遍成諸行，增進諸位功德",
    "T48n2017_002:0974a06": "故。點空論位，常居中道。不有而有，階降歷然；",
    "T48n2017_002:0974a07": "有而不有，泯然虛靜。故《般若經》云：『須菩提問",
    "T48n2017_002:0974a08": "佛：「若諸法畢竟無所有，云何說有一地乃至",
    "T48n2017_002:0974a09": "十地？」佛言：「以諸法畢竟無所有故，則有菩薩",
    "T48n2017_002:0974a10": "初地至十地；若諸法有決定性者，則無一",
    "T48n2017_002:0974a11": "地乃至十地。」』是以三十七品，菩薩履踐之門；",
    "T48n2017_002:0974a12": "五十二位，古佛修行之路。從初念處一念圓",
    "T48n2017_002:0974a13": "修，迄至十八不共，練磨三業，究竟清淨。」",
    "T48n2017_002:0974a14": "[0974a14] 問：「真源自性本自圓成，何藉修行廣興動作？",
    "T48n2017_002:0974a15": "經云：『見苦斷集，證滅修道，名為戲論。』若起妄",
    "T48n2017_002:0974a16": "修行，何當契本？」[0974a16] 答：「《起信論》云：『以有妄想心故，",
    "T48n2017_002:0974a17": "能知名義，為說真覺。亦因真如內熏，令此無",
    "T48n2017_002:0974a18": "明而有淨用。』復因諸佛言教力，內外相資，令",
    "T48n2017_002:0974a19": "此妄心，自信己身有真如性，能起種種方便",
    "T48n2017_002:0974a20": "修諸對治。此能修行，則是信有真如，由未",
    "T48n2017_002:0974a21": "證真，不名無漏；妄念若淨，真性自顯。又雖",
    "T48n2017_002:0974a22": "修無性，不閡真修；從妄顯真，因識成智。猶",
    "T48n2017_002:0974a23": "如影像，能表鏡明；若無塵勞，佛道不立。古德",
    "T48n2017_002:0974a24": "云：『真妄二法，同是一心。妄攬真成，無別妄",
    "T48n2017_002:0974a25": "故；真隨妄現，無別真故。又真外有妄，理不遍",
    "T48n2017_002:0974a26": "故；妄外有真，事無依故。』又若執本淨，是自性",
    "T48n2017_002:0974a27": "癡；若假外修，是他性癡；若內外相資，是共性",
    "T48n2017_002:0974a28": "癡；若本末俱遣，是無因癡。《長者論》云：『若一概",
    "T48n2017_002:0974a29": "皆平，則無心修道；應須策修，以至無修，方知",
    "T48n2017_002:0974b01": "萬法無修。』《寶積經》云：『若無正修者，&#x732B;兔等亦",
    "T48n2017_002:0974b02": "合成佛，以無正修故。』台教云：『行能成智，行滿",
    "T48n2017_002:0974b03": "智圓；智能顯理，理窮智寂。』相須之道，興廢不",
    "T48n2017_002:0974b04": "無。因權顯實，實立權亡；約妄明真，真成妄泯。",
    "T48n2017_002:0974b05": "權妄既寂，真實亦空；非妄非權，何真何實。牛",
    "T48n2017_002:0974b06": "頭融大師云：『若言修生，則造作非真，若言本",
    "T48n2017_002:0974b07": "有，則萬行虛設。』」",
    "T48n2017_002:0974b08": "[0974b08] 問：「一切凡夫常在於定，何須數息入觀而無",
    "T48n2017_002:0974b09": "繩自縛乎？」[0974b09] 答：「若法性三昧，何人不具？若論究",
    "T48n2017_002:0974b10": "竟定門，唯佛方備。等覺菩薩，尚乃不知；散",
    "T48n2017_002:0974b11": "心凡夫，豈容測度。故文殊云：『譬如人學射，從",
    "T48n2017_002:0974b12": "&#x9E81;至細，後乃所發皆中。我亦如是，初學三昧，",
    "T48n2017_002:0974b13": "諦緣一境，後入無心三昧，始一切時中，常與",
    "T48n2017_002:0974b14": "定俱。』所以不淨假觀、數息妙門，是入甘露之",
    "T48n2017_002:0974b15": "津，出生死之徑。故龍樹祖師云：『觀佛十力中，",
    "T48n2017_002:0974b16": "二力最大：因業力故入生死；因定力故出生",
    "T48n2017_002:0974b17": "死。』《正法念經》云：『救四天下人命，不如一食頃",
    "T48n2017_002:0974b18": "端心正意。』是以在纏真如，昏散皆具；出纏",
    "T48n2017_002:0974b19": "真如，定慧方明。總別條然，前後無濫。何專理",
    "T48n2017_002:0974b20": "是，寧斥事非？」",
    "T48n2017_002:0974b21": "[0974b21] 問：「菩薩大業，以攝化為基；何乃獨宿孤&#x5CEF;、入",
    "T48n2017_002:0974b22": "深蘭若，既違本願，何成利人？」[0974b22] 答：「菩薩本為度",
    "T48n2017_002:0974b23": "他，是以先修定慧。空閑靜處，禪觀易成；少欲",
    "T48n2017_002:0974b24": "頭陀，能入聖道。《法華經》云：『又見菩薩，勇猛精",
    "T48n2017_002:0974b25": "進，入於深山，思惟佛道。』」",
    "T48n2017_002:0974b26": "[0974b26] 問：「多聞、廣讀、習學、記持，徇義窮文，何當見",
    "T48n2017_002:0974b27": "性？」[0974b27] 答：「若隨語生見，齊文作解，執詮忘旨，逐教",
    "T48n2017_002:0974b28": "迷心，指月不分，即難見性。若因言悟道，藉教",
    "T48n2017_002:0974b29": "明宗，諦入圓詮，深探佛意；即多聞而成寶藏，",
    "T48n2017_002:0974c01": "積學以為智海。從凡入聖，皆因玄學之力；居",
    "T48n2017_002:0974c02": "危獲安，盡資妙智之功。言為入道之階梯，教",
    "T48n2017_002:0974c03": "是辯正之繩墨。《華嚴經》云：『欲度眾生令住涅",
    "T48n2017_002:0974c04": "槃，不離無障閡解脫智；無障閡解脫智，不離",
    "T48n2017_002:0974c05": "一切法如實覺；一切法如實覺，不離無行無生",
    "T48n2017_002:0974c06": "行慧光；無行無生行慧光，不離禪善巧決定",
    "T48n2017_002:0974c07": "觀察智；禪善巧決定觀察智，不離善巧多聞。",
    "T48n2017_002:0974c08": "菩薩如是，觀察了知已，倍於正法，勤求修習。",
    "T48n2017_002:0974c09": "日夜惟願聞法、喜法、樂法、依法、隨法、解法、",
    "T48n2017_002:0974c10": "順法、到法、住法、行法。菩薩如是勤求佛法，所",
    "T48n2017_002:0974c11": "有珍財，皆無&#x608B;惜，不見有物，難得可重；但於",
    "T48n2017_002:0974c12": "能說佛法之人，生難遭想。』《法華經》云：『若有利",
    "T48n2017_002:0974c13": "根，智慧明了，多聞強識，乃可為說。』《論》云：『有慧",
    "T48n2017_002:0974c14": "無多聞，是不知實相；譬如大暗中，有目無所",
    "T48n2017_002:0974c15": "見。多聞無智慧，亦不知實相；譬如大明中，有",
    "T48n2017_002:0974c16": "燈而無目。多聞利智慧，是所說應受；無聞無",
    "T48n2017_002:0974c17": "智慧，是名人身牛。』故圓教二品，方許兼讀誦；",
    "T48n2017_002:0974c18": "位居不退，始聞法無厭。聞有助觀之力；學成",
    "T48n2017_002:0974c19": "種智之功。不可作牛羊之眼，罔辨方隅；處愚",
    "T48n2017_002:0974c20": "戇之心，不分菽麥乎！」",
    "T48n2017_002:0974c21": "[0974c21] 問：「靈知不昧，妙性常圓。何假參尋，遍求知識？」",
    "T48n2017_002:0974c22": "[0974c22] 答：「一切眾生，悟裡生迷，真中起妄，秖為不覺，",
    "T48n2017_002:0974c23": "須假發揚。《法華經》云：『佛曾親近百千萬億無",
    "T48n2017_002:0974c24": "數諸佛，盡行諸佛無量道法，勇猛精進，名稱",
    "T48n2017_002:0974c25": "普聞。』又云：『善知識者，是大因緣，所謂令得見",
    "T48n2017_002:0974c26": "佛，發阿耨多羅三藐三菩提心。』《華嚴經》云：『譬",
    "T48n2017_002:0974c27": "如暗中寶，無燈不可見；佛法無人說，雖智不",
    "T48n2017_002:0974c28": "能了。』又云：『不要三千大千世界滿中珍寶；惟",
    "T48n2017_002:0974c29": "願樂聞一句未聞佛法。』又云：『雖知諸法不由",
    "T48n2017_002:0975a01": "他悟，而常尊敬諸善知識。』《起信論》云：『又諸",
    "T48n2017_002:0975a02": "佛法，有因有緣；因緣具足，乃得成辦。如木中",
    "T48n2017_002:0975a03": "火性，是火正因；若無人知，不假方便，能自燒",
    "T48n2017_002:0975a04": "人，無有是處。眾生亦爾，雖有正因，熏習之",
    "T48n2017_002:0975a05": "力，若不遇諸佛、菩薩、善知識等，以之為緣，能",
    "T48n2017_002:0975a06": "自斷煩惱、入涅槃者，則無是處。』《法句經》云：『如",
    "T48n2017_002:0975a07": "裹香之紙、繫魚之索。佛語諸比丘：「夫物本淨，",
    "T48n2017_002:0975a08": "皆由因緣，以興罪福。近賢明，則道義隆；友愚",
    "T48n2017_002:0975a09": "暗，則殃禍集。譬如紙、索，近香則香；繫魚則",
    "T48n2017_002:0975a10": "臭，漸染翫習，各不自覺。」頌曰：「鄙夫染人，如",
    "T48n2017_002:0975a11": "近臭物；漸迷習非，不覺成惡。賢夫染人，如附",
    "T48n2017_002:0975a12": "香熏；進智習善，行成芳潔。」』《首楞嚴經》云：『佛告",
    "T48n2017_002:0975a13": "阿難：「一切眾生從無始來，種種顛倒，業種自",
    "T48n2017_002:0975a14": "然，如惡叉聚。諸修行人不能得成無上菩提，",
    "T48n2017_002:0975a15": "乃至別成聲聞緣覺，及成外道諸天魔王及",
    "T48n2017_002:0975a16": "魔眷屬，皆由不知二種根本錯亂修習。猶如",
    "T48n2017_002:0975a17": "煮砂欲成嘉饌，縱經塵劫終不能成。」』是知初",
    "T48n2017_002:0975a18": "心，須親道友，以辨邪正，方契真修。或涉權門，",
    "T48n2017_002:0975a19": "日劫相倍；若得圓旨，不枉功程，直至道場，永",
    "T48n2017_002:0975a20": "無疑悔。及生自悟之時，惟證無師自然之智，",
    "T48n2017_002:0975a21": "決定不從人得。」",
    "T48n2017_002:0975a22": "[0975a22] 問：「說法為人，雖成大業；未齊極地，恐損自行。",
    "T48n2017_002:0975a23": "登地菩薩，尚被佛訶；未證凡夫，如何開演？」[0975a23] 答：",
    "T48n2017_002:0975a24": "「台教初品，即是凡夫；若信入圓門，亦可說法。",
    "T48n2017_002:0975a25": "以凡夫心同佛所知，用所生眼齊如來見。《般",
    "T48n2017_002:0975a26": "若經》中校量，正憶念自修行般若之福，不如",
    "T48n2017_002:0975a27": "廣為人天巧說譬喻，令前人易解般若，其福",
    "T48n2017_002:0975a28": "最勝。經云：『其人戒足雖羸劣，善能說法利多",
    "T48n2017_002:0975a29": "人；若有供養是人者，則為供養十方佛。』《未曾",
    "T48n2017_002:0975b01": "有經》云：『說法有二大因緣：一者開化天人，福",
    "T48n2017_002:0975b02": "無量故。二者為報施食恩故，豈得不說。』又財",
    "T48n2017_002:0975b03": "施如燈，但明小室；法施若日，遠照天下。《大方",
    "T48n2017_002:0975b04": "廣總持經》云：『佛言：「善男子！佛滅度後，若有法",
    "T48n2017_002:0975b05": "師，善隨樂欲，為人說法，能令菩薩、學大乘者，",
    "T48n2017_002:0975b06": "及諸大眾，有發一毛歡喜之心，乃至暫下一",
    "T48n2017_002:0975b07": "滴淚者，當知皆是佛之神力。」』但見解不謬，冥",
    "T48n2017_002:0975b08": "契佛心，雖為他人，亦乃化功歸己；既能助道",
    "T48n2017_002:0975b09": "又報佛恩，儻不涉名聞，實一毫不棄。至於傳",
    "T48n2017_002:0975b10": "持法寶、講唱大乘、制論釋經、著文解義，拔不",
    "T48n2017_002:0975b11": "信之疑箭，照愚暗之智光；建法垣牆，續佛壽",
    "T48n2017_002:0975b12": "命。或取經西土，求法遐方；或翻譯大乘，潤文",
    "T48n2017_002:0975b13": "至教；或廣行經&#x546A;，遍施受持。開法施之門，續",
    "T48n2017_002:0975b14": "傳燈之焰。能將甘露，沃枯竭之心；善使金錍，",
    "T48n2017_002:0975b15": "扶癡盲之眼。經云：『假使頂戴經塵劫，身為床",
    "T48n2017_002:0975b16": "座遍三千；若不傳法度眾生，決定無能報恩",
    "T48n2017_002:0975b17": "者。』」",
    "T48n2017_002:0975b18": "[0975b18] 問：「何不一法頓悟，萬行自圓。而迂迴漸徑，勤",
    "T48n2017_002:0975b19": "勞小善乎？禪宗一念不生，一塵不現；若爭馳",
    "T48n2017_002:0975b20": "焰水、競執空華，以幻修幻，終無得理。」[0975b20] 答：「諸佛",
    "T48n2017_002:0975b21": "了幻，方能度幻眾生；菩薩明空，是以從空建",
    "T48n2017_002:0975b22": "立。《涅槃經》云：『佛言：「一切諸法皆如幻相，如來",
    "T48n2017_002:0975b23": "在中以方便力，無所染著。何以故？諸佛法爾。」』",
    "T48n2017_002:0975b24": "《中論》云：『以有空義故，一切法得成。』是以頓如",
    "T48n2017_002:0975b25": "種子已包；漸似芽莖旋發。又如見九層之臺，",
    "T48n2017_002:0975b26": "則可頓見；要須躡階而後得昇。頓了心性，即",
    "T48n2017_002:0975b27": "心是佛，無性不具；而須積功，遍修萬行。又如",
    "T48n2017_002:0975b28": "磨鏡，一時遍磨，明淨有漸。萬行頓修，悟則漸",
    "T48n2017_002:0975b29": "勝，此名圓漸，非是漸圓。亦是無位中位；無",
    "T48n2017_002:0975c01": "行中行。是以徹果該因，從微至著，皆須慈",
    "T48n2017_002:0975c02": "善根力，乃能自利利他。故九層之臺成於始",
    "T48n2017_002:0975c03": "簣，千里之程託於初步；滔滔之水起於濫觴，",
    "T48n2017_002:0975c04": "森森之樹生於毫末。道不遺於小行；暗弗拒",
    "T48n2017_002:0975c05": "於初明。故一句染神，歷劫不朽；一善入心，",
    "T48n2017_002:0975c06": "萬世匪忘。《涅槃經》云：『佛說：「修一善心，破百種",
    "T48n2017_002:0975c07": "惡；如少金剛，能壞須彌；亦如少火，能燒一切；",
    "T48n2017_002:0975c08": "如少毒藥，能害眾生。少善亦爾，能破大惡。」』《日",
    "T48n2017_002:0975c09": "摩尼寶經》云：『佛告迦葉菩薩：「我觀眾生，雖",
    "T48n2017_002:0975c10": "後數千巨億萬劫，在欲愛中，為罪所覆；若聞",
    "T48n2017_002:0975c11": "佛經，一反念善，罪即消盡。」』《大智度論》云：『如來",
    "T48n2017_002:0975c12": "成道時，有十種微笑，而觀世間。有小因大果，",
    "T48n2017_002:0975c13": "小緣大報：如求佛道，讚一偈、一稱南無佛、燒",
    "T48n2017_002:0975c14": "一捻香，必得作佛。何況聞知諸法實相，不生",
    "T48n2017_002:0975c15": "不滅，不不生不不滅，而行因緣，業亦不失，以",
    "T48n2017_002:0975c16": "是故笑。』」[0975c16] 古德問云：「達磨不與梁帝說功德因",
    "T48n2017_002:0975c17": "緣，而云無耶？菩薩捨國城、建塔廟，豈虛設",
    "T48n2017_002:0975c18": "乎？」[0975c18] 答：「大師此說，不壞福德因果，武帝不達。有",
    "T48n2017_002:0975c19": "為功德，而有限劑；空無相福，不可思量。破他",
    "T48n2017_002:0975c20": "貪著；如不貪著，盡是無為。菩薩亦作輪王，如",
    "T48n2017_002:0975c21": "是福報，因果歷然，可是無耶？若達理者處之，",
    "T48n2017_002:0975c22": "與法界同量，無有竭盡；若不達理，即是有",
    "T48n2017_002:0975c23": "為輪迴之報，不應貪著。忠國師云：『諸佛菩薩，",
    "T48n2017_002:0975c24": "皆具福、智二嚴，豈是撥無因果？但勿以理滯",
    "T48n2017_002:0975c25": "事，以事妨理；終日行，而不乖於無行也。』」[0975c25] 生法",
    "T48n2017_002:0975c26": "師問：「云何彈指、合掌，無非佛因耶？」[0975c26] 答：「一切法",
    "T48n2017_002:0975c27": "皆無定性，而所適隨緣。若以貪為緣，即適人",
    "T48n2017_002:0975c28": "天之報；若迴向菩薩為緣，即成佛果之報。",
    "T48n2017_002:0975c29": "真如尚不守自性，而況此微善乎？又云：萬",
    "T48n2017_002:0976a01": "善理同無漏者，夫萬善本有，皆資理發；理既",
    "T48n2017_002:0976a02": "無異，善豈容二。本如來藏性，為萬善之因，亦",
    "T48n2017_002:0976a03": "名正因，親生萬善。台教云：『如輕小善不成佛，",
    "T48n2017_002:0976a04": "是滅世間佛種。』又云：『善機有二：一、感人天華",
    "T48n2017_002:0976a05": "報。二、感佛道果報。若以佛眼圓照，眾生萬善，",
    "T48n2017_002:0976a06": "究竟得佛，一大事出世之正意。』荊溪尊者云：",
    "T48n2017_002:0976a07": "『一毫之善，本趣菩提；如操刀執炬，得其要柄。",
    "T48n2017_002:0976a08": "若以相心，如把刃抱火。』《法華經》中，明散心念",
    "T48n2017_002:0976a09": "佛、小音讚歎、指甲畫像、聚沙成塔，漸積功",
    "T48n2017_002:0976a10": "德，皆成佛道。《大悲經》云：『佛告阿難：「若有眾",
    "T48n2017_002:0976a11": "生，於諸佛所，一發信心，種少善根，終不敗亡。",
    "T48n2017_002:0976a12": "假使久遠，百千萬億那由他劫，彼一善根，必",
    "T48n2017_002:0976a13": "得涅槃。如一滴水，投大海中，雖經久遠，終不",
    "T48n2017_002:0976a14": "虧損。」』是以大聖，順機曲應，大小不忘，接後逗",
    "T48n2017_002:0976a15": "前，半滿豈廢。或讚小而引歸深極；或訶半而",
    "T48n2017_002:0976a16": "恐滯初門。黃葉寧金；空拳豈實？皆是抑揚之",
    "T48n2017_002:0976a17": "意，權施誘度之恩。而不得教旨者，但執方便",
    "T48n2017_002:0976a18": "之言，互相是非，確定取捨。或執小滯大，違失",
    "T48n2017_002:0976a19": "本宗；或據大妨小，而虧權慧。又雖然宗大，",
    "T48n2017_002:0976a20": "大旨焉明？徒云斥小，小行空失。運意，則承虛",
    "T48n2017_002:0976a21": "託假；出語，則越分過頭。斷正法輪、謗大般",
    "T48n2017_002:0976a22": "若，深愆極過，莫越於斯；歷劫何窮，長淪無",
    "T48n2017_002:0976a23": "間。《淨名經》云：『無方便慧縛；有方便慧解。無",
    "T48n2017_002:0976a24": "慧方便縛；有慧方便解。』豈可執權謗實，害",
    "T48n2017_002:0976a25": "有賓無。但大小雙弘，空有俱運，一心三觀",
    "T48n2017_002:0976a26": "即無過矣。是以順法體，則纖毫不立；隨智",
    "T48n2017_002:0976a27": "用，則大業恒興。體不離用，故寂而常照；用不",
    "T48n2017_002:0976a28": "離體，故照而常寂。是以常體常用，恒照恒寂。",
    "T48n2017_002:0976a29": "若會旨歸宗，則體用俱離，何照何寂？曷乃據",
    "T48n2017_002:0976b01": "體而礙用；執性而壞緣！理事不融，真俗成隔。",
    "T48n2017_002:0976b02": "則同體之悲絕運，無緣之慈靡成。善惡既不",
    "T48n2017_002:0976b03": "同觀，冤親何能普救？過之甚矣，失莫大焉！又",
    "T48n2017_002:0976b04": "先德云：『夫善知識者，雖明見佛性，與佛同等；",
    "T48n2017_002:0976b05": "若論其功，未齊諸聖。須從今日，步步資熏。』又",
    "T48n2017_002:0976b06": "古德云：『蕈子比丘還債，雖不得理，猶有行",
    "T48n2017_002:0976b07": "門；今時多有學人，二事俱失。』故知見性未",
    "T48n2017_002:0976b08": "諦，但是隨語依通；及檢時中，正助皆喪。是以",
    "T48n2017_002:0976b09": "先聖，終不浪階；撫臆捫心，豈可容易。是以六",
    "T48n2017_002:0976b10": "即揀濫；十地辨功。若以即故，何凡何聖？若",
    "T48n2017_002:0976b11": "論六故，凡聖天隔。又若論其理，初地即具",
    "T48n2017_002:0976b12": "足一切地；若言其行，後地則倍倍超前。秖如",
    "T48n2017_002:0976b13": "纔登八地，一念利生，下地多劫不及。」",
    "T48n2017_002:0976b14": "[0976b14] 問：「善惡同源，是非一旨。云何棄惡崇善，而違",
    "T48n2017_002:0976b15": "法性乎？」[0976b15] 答：「若以性善性惡，凡聖不移。諸佛不",
    "T48n2017_002:0976b16": "斷性惡，能現地獄之身；闡提不斷性善，常具",
    "T48n2017_002:0976b17": "佛果之體。若以修善修惡，就事即殊，因果不",
    "T48n2017_002:0976b18": "同，愚智有別。修一念善，遠階覺地；起一念惡，",
    "T48n2017_002:0976b19": "長沒苦輪。若以性從緣，雖同而異；若泯緣從",
    "T48n2017_002:0976b20": "性，雖異而同。故《禪門祕要經》云：『佛言：「善惡業",
    "T48n2017_002:0976b21": "緣，本無有異；雖復不異，不共俱止。」』《華嚴經》",
    "T48n2017_002:0976b22": "云：『如相與無相，生死及涅槃，分別各不同，智",
    "T48n2017_002:0976b23": "無智如是。』故知教旨如鏡，何所疑焉？」",
    "T48n2017_002:0976b24": "[0976b24] 問：「若分修性，則善惡二途。乖平等之慈，失遍",
    "T48n2017_002:0976b25": "行之德。」[0976b25] 答：「自行須離，約法即空；化他等觀，",
    "T48n2017_002:0976b26": "在人何別？是以初心自利，則損益兩陳；究竟",
    "T48n2017_002:0976b27": "利他，則善惡同化。如夜行險道，以惡人執燭，",
    "T48n2017_002:0976b28": "豈可以人惡故，而不隨其照？菩薩得般若之",
    "T48n2017_002:0976b29": "光，終不捨惡。《華嚴經》云：『捨惡性人，遠懈怠",
    "T48n2017_002:0976c01": "者；輕慢亂意，譏嫌惡慧，是為魔業。』台教云：『惡",
    "T48n2017_002:0976c02": "是善資；無惡亦無善。』《法華經》云：『惡鬼入其身，",
    "T48n2017_002:0976c03": "罵詈毀辱我；我等念佛故，皆當忍是事。』惡不",
    "T48n2017_002:0976c04": "來加，不得用念，用念由於惡加。又『威音王佛",
    "T48n2017_002:0976c05": "所，著法之眾，聞不輕言，罵詈捶打；由惡業故",
    "T48n2017_002:0976c06": "還值不輕，不輕教化，皆得不退。』又『提婆達多",
    "T48n2017_002:0976c07": "是善知識。』書云：『善者是惡人之師；惡者是善",
    "T48n2017_002:0976c08": "人之資。』故知惡能資善，非能通正；豈有一法，",
    "T48n2017_002:0976c09": "而可捨乎？」",
    "T48n2017_002:0976c10": "[0976c10] 問：「無緣不強化，機熟自相應。若愚惡不信之",
    "T48n2017_002:0976c11": "人，如何誘度？」[0976c11] 答：「捨愚從智，平等理乖；棄惡歸",
    "T48n2017_002:0976c12": "善，同體悲廢。眾生本妙，不可度量；忽遇因緣，",
    "T48n2017_002:0976c13": "機發不定。設未得度，亦作度緣；以此而推，應",
    "T48n2017_002:0976c14": "須等化。」",
    "T48n2017_002:0976c15": "[0976c15] 問：「若修眾善之門，須興樂欲之念。憎愛二苦，",
    "T48n2017_002:0976c16": "能障寂滅菩提；取捨兩情，豈成無閡解脫？」[0976c16] 答：",
    "T48n2017_002:0976c17": "「《涅槃經》云：『一切眾生，有二種愛：一者善愛；",
    "T48n2017_002:0976c18": "二者不善愛。不善愛者，惟愚求之；善法愛者，",
    "T48n2017_002:0976c19": "諸菩薩求。』《華嚴經》云：『廣大智所說，欲為諸法",
    "T48n2017_002:0976c20": "本；應起勝希望，志求無上覺。』又云：『斷善法",
    "T48n2017_002:0976c21": "欲，是菩薩魔事。』是以入道之初，欲為道本；至",
    "T48n2017_002:0976c22": "其極位，法愛須忘。階降宛然，初後不濫。」",
    "T48n2017_002:0976c23": "[0976c23] 問：「人法本空，身心自離；既無能作，誰行眾善",
    "T48n2017_002:0976c24": "乎？」[0976c24] 答：「《涅槃經》云：『雖本自空，亦由菩薩修空見",
    "T48n2017_002:0976c25": "空。』又『師子吼菩薩言：「世尊！眾生五陰空無所",
    "T48n2017_002:0976c26": "有，誰有受教修習道者？」佛言：「善男子！一切眾",
    "T48n2017_002:0976c27": "生皆有念心、慧心、發心、勤精進心、信心、定心，",
    "T48n2017_002:0976c28": "如是等法，雖念念滅，猶故相似相續不斷，故",
    "T48n2017_002:0976c29": "名修道。乃至如燈雖念念滅，而有光明除破",
    "T48n2017_002:0977a01": "暗冥。念等諸法亦復如是。如眾生食雖念念",
    "T48n2017_002:0977a02": "滅，亦能令飢者而得飽滿；譬如上藥雖念念",
    "T48n2017_002:0977a03": "滅，亦能愈病；日月光明雖念念滅，亦能增長",
    "T48n2017_002:0977a04": "草木樹林。善男子！汝言念念滅，云何增長者？",
    "T48n2017_002:0977a05": "心不斷故名為增長。」』」",
    "T48n2017_002:0977a06": "[0977a06] 問：「所行眾善，福德竟何所歸？若云自度，還同",
    "T48n2017_002:0977a07": "二乘之心；若云度他，即立眾生之相。」[0977a07] 答：「菩薩",
    "T48n2017_002:0977a08": "所作福德，皆為成熟眾生；空有圓融，自他無",
    "T48n2017_002:0977a09": "滯。觀世若幻，豈違實相之門？度生同空，寧虧",
    "T48n2017_002:0977a10": "方便之道。《般若經》云：『菩薩成就二法，魔不能",
    "T48n2017_002:0977a11": "壞：一者觀諸法空；二者不捨一切眾生。』《論》釋",
    "T48n2017_002:0977a12": "云：『以日月因緣，故萬法潤生。但有月而無",
    "T48n2017_002:0977a13": "日，則萬物濕壞；但有日而無月，則萬物燋爛；",
    "T48n2017_002:0977a14": "日月和合，故萬物成就。菩薩亦如是，有二道：",
    "T48n2017_002:0977a15": "一者悲；二者空。佛說二事兼用，雖觀一切空，",
    "T48n2017_002:0977a16": "而不捨眾生；雖憐愍眾生，不捨一切空。觀一",
    "T48n2017_002:0977a17": "切法空，空亦空故，不著空；是故不妨憐愍眾",
    "T48n2017_002:0977a18": "生。雖憐憫眾生，亦不著眾生，亦不取眾生",
    "T48n2017_002:0977a19": "相。但憐憫眾生，引導入空故。』」",
    "T48n2017_002:0977a20": "[0977a20] 問：「經云：『佛不得佛道，亦不度眾生。』若見眾生",
    "T48n2017_002:0977a21": "苦，即是受苦者，云何修習福德，而度眾生乎？」",
    "T48n2017_002:0977a22": "[0977a22] 答：「約真即無，隨俗即有。論云：『佛答須菩提：「若",
    "T48n2017_002:0977a23": "一切眾生，自知諸法自性空者，菩薩不發阿",
    "T48n2017_002:0977a24": "耨多羅三藐三菩提意；亦不於六道中拔出",
    "T48n2017_002:0977a25": "眾生。何以故？眾生自知諸法性空，則無所度。",
    "T48n2017_002:0977a26": "譬如無病則不須藥；無暗則不須燈。今眾生",
    "T48n2017_002:0977a27": "實不知自相空法，故隨心取相生著；以著故",
    "T48n2017_002:0977a28": "染；染故隨於五欲；隨五欲故，為貪所覆；貪因",
    "T48n2017_002:0977a29": "緣故，乃至作生死業，無復窮已。」』是知因凡立",
    "T48n2017_002:0977b01": "聖，凡聖皆空；從惡得善，善惡無性。以無性故，",
    "T48n2017_002:0977b02": "萬善常興；以皆空故，一真恒寂。」",
    "T48n2017_002:0977b03": "[0977b03] 問：「眾生之界，如二頭三手。若實見度者，何異",
    "T48n2017_002:0977b04": "撈水月而捉鏡像，削鳥跡而植焦芽！未審究",
    "T48n2017_002:0977b05": "竟以何為眾生，而興濟度？」[0977b05] 答：「夫眾生者，即是",
    "T48n2017_002:0977b06": "自身日夜所起，無量妄念之心。《大集經》云：",
    "T48n2017_002:0977b07": "『汝日夜念念，常起無量百千眾生。』《淨度三昧",
    "T48n2017_002:0977b08": "經》云：『一念受一身。善念生天上、人中身；惡念",
    "T48n2017_002:0977b09": "受三惡道身；百念受百身；千念受千身。一日",
    "T48n2017_002:0977b10": "一夜種生死根，後當受八億五千萬雜類之",
    "T48n2017_002:0977b11": "身；乃至百年之中，種後世身，體骨皮毛，遍大",
    "T48n2017_002:0977b12": "千剎土，地間無空處。若一念不生，恬然反本。』",
    "T48n2017_002:0977b13": "故云：『度妄眾生，了念即空，無有起處。』復云：『不",
    "T48n2017_002:0977b14": "見眾生可度。』亦云：『度盡一切眾生，方成正覺。』",
    "T48n2017_002:0977b15": "即斯旨也。《華嚴經》云：『身為正法藏，心為無閡",
    "T48n2017_002:0977b16": "燈；照了諸法空，名曰度眾生。』既自行已立，還",
    "T48n2017_002:0977b17": "說示人，普令觀心，還依是學；是為真實之慈，",
    "T48n2017_002:0977b18": "究竟之度矣。夫從凡入聖，萬善之門，先發",
    "T48n2017_002:0977b19": "菩提心，最為第一。乃眾行之首，履道之初，終",
    "T48n2017_002:0977b20": "始該羅，不可暫廢。《梵網經》云：『若佛子，常起大",
    "T48n2017_002:0977b21": "悲心。乃至若見牛、馬、&#x732A;、羊，一切畜生，應心念",
    "T48n2017_002:0977b22": "口言：「汝是畜生，發菩提心。」而菩薩入一切處，",
    "T48n2017_002:0977b23": "山林川野，皆使一切眾生發菩提心。若菩薩",
    "T48n2017_002:0977b24": "不發教化眾生心者，犯輕垢罪。』《華嚴經》云：『欲",
    "T48n2017_002:0977b25": "見十方一切佛，欲施無盡功德藏，欲滅眾生",
    "T48n2017_002:0977b26": "諸苦惱，宜應速發菩提心。』又云：『菩提心者，猶",
    "T48n2017_002:0977b27": "如種子，能生一切諸佛法故。菩提心者，猶如",
    "T48n2017_002:0977b28": "良田，能長眾生白淨法故。菩提心者，猶如大",
    "T48n2017_002:0977b29": "地，能持一切諸世間故。菩提心者，猶如淨水，",
    "T48n2017_002:0977c01": "能洗一切煩惱垢故。菩提心者，猶如大風，普",
    "T48n2017_002:0977c02": "於世間無所閡故。菩提心者，猶如盛火，能燒",
    "T48n2017_002:0977c03": "一切諸見薪故。』」",
    "T48n2017_002:0977c04": "[0977c04] 問：「菩提理本，性自周圓。何假發心，故興妄念？」",
    "T48n2017_002:0977c05": "[0977c05] 答：「《般若經》云：『若菩薩知心性即是菩提，而能",
    "T48n2017_002:0977c06": "發起大菩提心，是名菩薩。』又上首菩薩云：『吾",
    "T48n2017_002:0977c07": "於無所求中，而故求之，又無所發。』菩薩云：『知",
    "T48n2017_002:0977c08": "一切法皆無所發，而發菩提心。然於所證真",
    "T48n2017_002:0977c09": "如，如外無智，能發妙智，智外無如。雙照雙",
    "T48n2017_002:0977c10": "遮，不存不泯。不二而二，理智自分；二而不",
    "T48n2017_002:0977c11": "二，能所俱寂。』次即歸命三寶無上福田，起堅",
    "T48n2017_002:0977c12": "固心，具不壞信；離五怖畏，成三菩提，最初之",
    "T48n2017_002:0977c13": "因緣，攝一切善法。《大報恩經》云：『如阿闍世王，",
    "T48n2017_002:0977c14": "雖有逆罪，應入阿鼻獄，以誠心向佛故，滅阿",
    "T48n2017_002:0977c15": "鼻罪，是謂三寶救護力也。又如在山林曠野，",
    "T48n2017_002:0977c16": "恐怖之處，若念佛功德，恐怖即滅。是故歸憑",
    "T48n2017_002:0977c17": "三寶，救護不虛。』古德云：『山有玉，則草木潤；泉",
    "T48n2017_002:0977c18": "有龍，則水不竭；住處有三寶，則善根增長。』謂",
    "T48n2017_002:0977c19": "三寶救護力也。《法句經》云：『帝釋命終，入驢母",
    "T48n2017_002:0977c20": "腹中。因歸命三寶，驢韁解走，破壞坏器；其",
    "T48n2017_002:0977c21": "主打之，尋時傷胎，其神&#x5374;復天身。佛為說",
    "T48n2017_002:0977c22": "偈，帝釋聞之，達罪福之變、解興衰之本、遵寂",
    "T48n2017_002:0977c23": "滅之行，得須陀洹道。』《木&#x69F5;子經》云：『時有難國，",
    "T48n2017_002:0977c24": "王名波金璃，白佛言：「我國邊小，頻歲賊寇；五",
    "T48n2017_002:0977c25": "穀勇貴，疾病災行；人民困苦，我恒不安。法",
    "T48n2017_002:0977c26": "藏深廣，不得修行；惟願垂矜，賜我法要。」佛",
    "T48n2017_002:0977c27": "告王言：「若欲滅煩惱障者，當穿木&#x69F5;子一百",
    "T48n2017_002:0977c28": "八箇，常以自隨，志心無散，稱南無佛陀、南無",
    "T48n2017_002:0977c29": "達摩、南無僧伽。乃至能滿百萬遍者，當斷",
    "T48n2017_002:0978a01": "百八結業，獲無上果。」王聞歡喜：「我當奉行。」佛",
    "T48n2017_002:0978a02": "告王言：「有莎斗比丘，誦三寶名，經歷十歲，得",
    "T48n2017_002:0978a03": "成斯陀含果；漸次修行，今在普香世界，作辟",
    "T48n2017_002:0978a04": "支佛。」王聞是已，倍復修行。』」",
    "T48n2017_002:0978a05": "[0978a05] 問：「志公云：『苦哉哀哉怨枉！棄&#x5374;真佛造像；香",
    "T48n2017_002:0978a06": "華供養求福，不免六賊枷杖！』此意如何以契",
    "T48n2017_002:0978a07": "今說？」[0978a07] 答：「此是古人破凡夫不識自佛，一向外",
    "T48n2017_002:0978a08": "求，住相迷真，分別他境；不為助道，但求福門。",
    "T48n2017_002:0978a09": "似箭射空，如人入暗；果招生滅，寧越心塵？若",
    "T48n2017_002:0978a10": "達惟心，所見一切，皆是心之相分，終不執為",
    "T48n2017_002:0978a11": "外來。然不壞因緣，理事無閡。故神鍇和尚云：",
    "T48n2017_002:0978a12": "『緣眾生空，不捨於大慈；觀如來寂，不失於敬",
    "T48n2017_002:0978a13": "養。談實相，不壞於假名；論差別，不破於平等。』",
    "T48n2017_002:0978a14": "又《華嚴經》八地菩薩，親證無生法忍，入無功",
    "T48n2017_002:0978a15": "用道；了一切法，如虛空性，乃至涅槃，心猶不",
    "T48n2017_002:0978a16": "現前，方始見無量佛，熾然供養。又云：『若彼常",
    "T48n2017_002:0978a17": "於三寶中，恭敬供養無疲厭，則能超出四魔",
    "T48n2017_002:0978a18": "境，速成無上佛菩提。』《賢愚經》云：『舍衛國有長",
    "T48n2017_002:0978a19": "者，生一男兒。當爾之時，天雨七寶，因字寶",
    "T48n2017_002:0978a20": "天；後值佛出家得道。佛言：「毘婆尸佛出現於",
    "T48n2017_002:0978a21": "世，有一貧人，雖懷喜心，無供養具；以一把白",
    "T48n2017_002:0978a22": "石擬珠，用散眾僧，今此寶天比丘是。乃至受",
    "T48n2017_002:0978a23": "無量福，衣食自然；今遭我世，得道果證。」』又真",
    "T48n2017_002:0978a24": "覺大師云：『深信正法，勤行六度；讀誦大乘，行",
    "T48n2017_002:0978a25": "道禮拜。妙味香華，音聲讚唄；燈燭臺觀，山海",
    "T48n2017_002:0978a26": "泉林；空中平地，世間所有，微塵已上，悉持供",
    "T48n2017_002:0978a27": "養。合集功德，迴助菩提。』以知秖破凡夫心外",
    "T48n2017_002:0978a28": "所執：或是貪利供養、瞋心持戒、憍慢作福、",
    "T48n2017_002:0978a29": "勝他布施，無殷重心、非廣大意。若如是行，",
    "T48n2017_002:0978b01": "難招淨業。不可錯會聖意，斷自凡情，起斷滅",
    "T48n2017_002:0978b02": "心，滅菩提種。《首楞嚴經》云：『若彼定中，諸善男",
    "T48n2017_002:0978b03": "子，見色陰消，受陰明白。自謂已足，忽有無",
    "T48n2017_002:0978b04": "端，大我慢起；如是乃至，慢與過慢，及慢過",
    "T48n2017_002:0978b05": "慢，或增上慢，或卑劣慢，一時俱發。心中尚",
    "T48n2017_002:0978b06": "輕，十方如來；何況下位，聲聞緣覺。此名見",
    "T48n2017_002:0978b07": "勝，無慧自救。悟則無咎，非為聖證。若作聖",
    "T48n2017_002:0978b08": "解，則有一分，大我慢魔，入其心腑；不禮塔",
    "T48n2017_002:0978b09": "廟，摧毀經像。謂檀越言：「此是金銅，或是土",
    "T48n2017_002:0978b10": "木；經是樹葉，或是疊華；肉身真常，不自恭",
    "T48n2017_002:0978b11": "敬；&#x5374;崇土木，實為顛倒。」其深信者，從其毀",
    "T48n2017_002:0978b12": "碎，埋棄地中。疑誤眾生，入無間獄；失於正",
    "T48n2017_002:0978b13": "受，當從淪墜。』但所作之時，一切無著；歡喜慶",
    "T48n2017_002:0978b14": "幸，竭力盡誠，迴向無上菩提，普施法界含識。",
    "T48n2017_002:0978b15": "則一毫之善，皆是圓因，終不墮落，人天因果。",
    "T48n2017_002:0978b16": "[0978b16] 「又福業弘深，凡聖俱濟。福是安樂之本，智為",
    "T48n2017_002:0978b17": "解脫之門，以此二輪不可暫失。乃成佛之正",
    "T48n2017_002:0978b18": "轍，實拔苦之深因。恭惟無上寶王、十方慈父，",
    "T48n2017_002:0978b19": "作大福聚、具功德身，尚乃親對大眾，起禮骨",
    "T48n2017_002:0978b20": "塔；躬為弟子，不棄穿針。豈況下劣凡形，薄福",
    "T48n2017_002:0978b21": "&#x5C20;德，闡提不信，我慢貢高，恥作低心，頓遺",
    "T48n2017_002:0978b22": "小善。《像法決疑經》云：『佛言：「若復有人，見他修",
    "T48n2017_002:0978b23": "福及施貧窮，譏毀之，言：『此邪命人，求覓名利；",
    "T48n2017_002:0978b24": "出家之人，何用布施？但修禪定、智慧之業，何",
    "T48n2017_002:0978b25": "用紛動無益之事？』作是念者，是魔眷屬。其人",
    "T48n2017_002:0978b26": "命終墮大地獄，經歷受苦；從地獄出墮餓鬼",
    "T48n2017_002:0978b27": "中，於五百身墮在狗中；從狗出已，五百世中",
    "T48n2017_002:0978b28": "常生貧賤，受種種苦。何以故？由於前世，見他",
    "T48n2017_002:0978b29": "施時，不隨喜故。」』論云：『福德是菩薩摩訶薩根",
    "T48n2017_002:0978c01": "本，能滿願。一切聖入所共讚歎；無智人所毀",
    "T48n2017_002:0978c02": "呰。智人所行處；無智人所遠離。是福德因緣",
    "T48n2017_002:0978c03": "故，作人王、轉輪聖王、天王、阿羅漢、辟支佛、諸",
    "T48n2017_002:0978c04": "佛世尊，大慈大悲，十力、四無所畏、一切種智，",
    "T48n2017_002:0978c05": "自在無閡，皆從福德中生。』又云：『須菩提問：",
    "T48n2017_002:0978c06": "「以畢竟空中，無有福與非福。何故但以福德",
    "T48n2017_002:0978c07": "而得佛？」答：「以世諦中，有福故得。」』須菩提為",
    "T48n2017_002:0978c08": "眾生著無所有故問；佛以不著有故答。所謂：",
    "T48n2017_002:0978c09": "精進修福，尚不可得；何況不修福德。如受乞",
    "T48n2017_002:0978c10": "食道人，至一聚落，從一家至一家，乞食不得。",
    "T48n2017_002:0978c11": "見一餓狗飢臥，以杖打之。言：『汝畜生無智，我",
    "T48n2017_002:0978c12": "種種因緣，家家求食尚不得，何況汝臥而望",
    "T48n2017_002:0978c13": "得耶！』[0978c13] 「至於寶炬、蘇燈，續命供佛，遂乃恒增",
    "T48n2017_002:0978c14": "智焰、常曜身光；因正果圓，行成業就。故賊",
    "T48n2017_002:0978c15": "人偶挑殘焰，天眼長明；貧女因獻微燈，佛",
    "T48n2017_002:0978c16": "階遙記。《華嚴經》云：『又放光明名照曜，映蔽",
    "T48n2017_002:0978c17": "一切諸天光；所有暗障靡不除，普為眾生作",
    "T48n2017_002:0978c18": "饒益。此光覺悟一切眾，令執燈明供養佛；以",
    "T48n2017_002:0978c19": "燈供養諸佛故，得成世中無上燈。然諸油燈",
    "T48n2017_002:0978c20": "及蘇燈，亦然種種諸明炬；眾香妙藥上寶",
    "T48n2017_002:0978c21": "燭，以是供養獲此光。』《普廣經》云：『然燈供養，照",
    "T48n2017_002:0978c22": "諸幽冥；苦痛眾生，蒙此光明，得互相見。緣",
    "T48n2017_002:0978c23": "此福德，拔彼眾生，悉得休息。』《施燈功德經》云：",
    "T48n2017_002:0978c24": "『佛告舍利弗：「若人於塔廟施燈明已，臨命終",
    "T48n2017_002:0978c25": "時，得見四種光明：一者、臨終見於日輪圓滿",
    "T48n2017_002:0978c26": "涌出。二者、見淨月輪圓滿涌出。三者、見諸天",
    "T48n2017_002:0978c27": "眾一處而坐。四者、見於如來正遍知，坐菩提",
    "T48n2017_002:0978c28": "樹，垂得菩提；自見己身尊重如來，合十指掌",
    "T48n2017_002:0978c29": "恭敬而住。」』[0978c29] 「或散華供養，嚴飾道場，盡作菩提",
    "T48n2017_002:0979a01": "之緣因，成佛之正行。《法華經》云：『若人散亂心，",
    "T48n2017_002:0979a02": "乃至以一華，供養於畫像，漸見無數佛。』《大思",
    "T48n2017_002:0979a03": "惟經》云：『若不散華獻佛，雖得往生，而依報不",
    "T48n2017_002:0979a04": "具。』《賢愚經》云：『舍衛國內，有豪富長者，生一男",
    "T48n2017_002:0979a05": "兒，面首端正；天雨眾華，積滿舍內，即字華天。",
    "T48n2017_002:0979a06": "乃至出家，得阿羅漢。阿難白佛：「華天何福而",
    "T48n2017_002:0979a07": "得如是？」佛言：「過去有佛，名毘婆尸；有一貧人，",
    "T48n2017_002:0979a08": "見僧歡喜；即於野澤採眾草華，用散大眾。爾",
    "T48n2017_002:0979a09": "時貧人，今華天比丘是。散華之德，九十一劫，",
    "T48n2017_002:0979a10": "身體端正；意有所須，如念而至。」』經云：『若以一",
    "T48n2017_002:0979a11": "華散虛空中，供養十方佛，乃至畢苦，其福無",
    "T48n2017_002:0979a12": "盡。』論云：『億耳阿羅漢，昔以一華施於佛塔，九",
    "T48n2017_002:0979a13": "十一劫，人天中受樂；餘福力得阿羅漢。』[0979a13] 「或燒",
    "T48n2017_002:0979a14": "香、塗香，莊嚴佛事，焚一捻而位期妙果；塗故",
    "T48n2017_002:0979a15": "塔而身出栴檀。昔佛在世，時有長者名栴檀",
    "T48n2017_002:0979a16": "香，昔曾以香泥塗故塔；從是已來九十一劫，",
    "T48n2017_002:0979a17": "身諸毛孔出栴檀香，從其口出優&#x9262;華香。[0979a17] 「或",
    "T48n2017_002:0979a18": "懸幡塔廟，寶蓋聖儀；標心而雖為他緣，獲福",
    "T48n2017_002:0979a19": "而惟成自果。故佛在世時，有婆多迦，過去曾",
    "T48n2017_002:0979a20": "作一長幡，懸毘婆尸佛塔上；從是已來九",
    "T48n2017_002:0979a21": "十一劫，天上人中，常有大幡覆廕其上，受福",
    "T48n2017_002:0979a22": "快樂，後出家得道。又經云：『若人懸幡，風吹一",
    "T48n2017_002:0979a23": "轉，受一輪王位；乃至爛壞為塵，一塵一小",
    "T48n2017_002:0979a24": "王位。』《百緣經》云：『有一寶蓋長者，過去曾持一",
    "T48n2017_002:0979a25": "摩尼寶珠，蓋毘婆尸佛舍利塔頭；從是已",
    "T48n2017_002:0979a26": "來九十一劫，天上人中，常有自然寶蓋，覆其",
    "T48n2017_002:0979a27": "頂上；乃至遇佛出家，皆成佛果。』[0979a27] 「或稱揚佛德，",
    "T48n2017_002:0979a28": "讚歎大乘，勝報無邊，殊因最大。讚一偈，有超",
    "T48n2017_002:0979a29": "劫成佛之功；頌一言，獲舌相妙音之報。《觀佛",
    "T48n2017_002:0979b01": "三昧經》云：『昔過去久遠無量世時，有佛出世，",
    "T48n2017_002:0979b02": "號寶威德上王。時有比丘與九弟子，往詣佛",
    "T48n2017_002:0979b03": "塔，禮拜佛像。見一寶像，嚴顯可觀；禮已諦觀，",
    "T48n2017_002:0979b04": "說偈讚歎。後時命終，悉生東方寶威德上王",
    "T48n2017_002:0979b05": "佛國，大蓮華中忽然化生；從此已來，恒得值",
    "T48n2017_002:0979b06": "佛，得念佛三昧；佛為授記，於十方面各得成",
    "T48n2017_002:0979b07": "佛。』《法華經》云：『譬如優曇華，一切皆愛樂；天",
    "T48n2017_002:0979b08": "人所希有，時時乃一出。聞法歡喜讚，乃至發",
    "T48n2017_002:0979b09": "一言；則為已供養，十方三世佛。是人甚希",
    "T48n2017_002:0979b10": "有，過於優曇華。』《華嚴經》云：『又放光明名妙",
    "T48n2017_002:0979b11": "音，此光開悟諸菩薩；能令三界所有聲，聞者",
    "T48n2017_002:0979b12": "皆是如來音。以大音聲稱讚佛，及施鈴鐸諸",
    "T48n2017_002:0979b13": "音樂；普使世間聞佛音，是故得成此光明。』[0979b13] 「至",
    "T48n2017_002:0979b14": "於諷詠唱唄，妙梵歌揚。昔婆提颺唄，清響徹",
    "T48n2017_002:0979b15": "於淨居；釋尊入定，琴歌震於石室。園林樓觀，",
    "T48n2017_002:0979b16": "入法界之法門；音聲語言，成佛宗之佛事。《毘",
    "T48n2017_002:0979b17": "尼母經》云：『佛告諸比丘，聽汝等唄。』唄者即言",
    "T48n2017_002:0979b18": "說之辭。《十誦律》云：『為諸天聞唄心喜。』或音樂",
    "T48n2017_002:0979b19": "舞妓，螺鈸簫韶，發歡喜心，種種供養。《法華經》",
    "T48n2017_002:0979b20": "云：『若使人作樂，繫鼓吹角唄，簫笛琴箜篌，琵",
    "T48n2017_002:0979b21": "琶鐃銅鈸，如是眾妙音，盡持以供養。或以歡",
    "T48n2017_002:0979b22": "喜心，歌唄頌佛德，乃至一小音，皆已成佛道。』",
    "T48n2017_002:0979b23": "[0979b23] 「或勸請諸佛，初轉法輪，不般涅槃，悲濟含",
    "T48n2017_002:0979b24": "識。《智論》問云：『菩薩法爾，六時勸請十方佛者，",
    "T48n2017_002:0979b25": "若於目前，面請諸佛則可；今十方無量佛亦",
    "T48n2017_002:0979b26": "不目見，云何可請？』答：『如慈心念眾生，令得快",
    "T48n2017_002:0979b27": "樂，眾生雖無所得，念者大得其福。請佛說法",
    "T48n2017_002:0979b28": "亦復如是。又雖眾生，不面請佛，佛常見其心，",
    "T48n2017_002:0979b29": "亦聞彼請。或隨喜讚善，助他勝緣，如觀買香，",
    "T48n2017_002:0979c01": "傍染香氣，雖不親作，得同善根。』論云：『有人作",
    "T48n2017_002:0979c02": "功德，見者心隨喜，讚言：「善哉！在無常世界中，",
    "T48n2017_002:0979c03": "為癡冥所蔽，能弘大心，建此福德。」菩薩但以",
    "T48n2017_002:0979c04": "隨喜心，過於二乘人上，何況自行。又菩薩晝",
    "T48n2017_002:0979c05": "夜六時，常行三事：一、禮十方佛，懺三世罪。二、",
    "T48n2017_002:0979c06": "隨喜十方三世諸佛，所行功德。三、勸請諸佛",
    "T48n2017_002:0979c07": "初轉法輪，及久住世間。行此三事，功德無量，",
    "T48n2017_002:0979c08": "轉近得佛。』若作諸善，悉皆迴向，成就菩提，免",
    "T48n2017_002:0979c09": "墜生滅。如微聲入角，遂致遠聞；似滴水投河，",
    "T48n2017_002:0979c10": "即同廣潤。以少善而至極果；運微意而成大",
    "T48n2017_002:0979c11": "心。[0979c11] 「或發大願者，萬行之因。能長慈悲，不斷佛",
    "T48n2017_002:0979c12": "種；大事成辦，所作剋終；成道利生，皆因弘",
    "T48n2017_002:0979c13": "誓。是以有行無願，其行必孤；有願無行，其願",
    "T48n2017_002:0979c14": "必虛。行願相從，自他兼利。《華嚴經》云：『不發大",
    "T48n2017_002:0979c15": "願，魔所攝持；樂處寂滅，斷除煩惱，魔所攝持；",
    "T48n2017_002:0979c16": "永斷生死，魔所攝持；捨菩薩行，魔所攝持；不",
    "T48n2017_002:0979c17": "化眾生，魔所攝持。』《智論》云：『作福無願，無所樹",
    "T48n2017_002:0979c18": "立；願為導師，能有所成。譬如銷金，隨師所",
    "T48n2017_002:0979c19": "作，金無定也。菩薩亦爾，修淨土願，然後得",
    "T48n2017_002:0979c20": "之。以是故知，因願獲果。』又云：『若能一發心",
    "T48n2017_002:0979c21": "言：「願我當作佛，滅一切眾生苦。」雖未斷煩惱，",
    "T48n2017_002:0979c22": "未行難事，以心口重故，勝一切眾生。』《大莊嚴",
    "T48n2017_002:0979c23": "論》云：『佛國事大，獨行功德，不能成就，要須願",
    "T48n2017_002:0979c24": "力。如牛雖力挽車，要須御者能有所至；淨佛",
    "T48n2017_002:0979c25": "國土，由願引成。』以願力故，福德增長，不失不",
    "T48n2017_002:0979c26": "壞，常見佛故。[0979c26] 「或造新修故，立像圖真，興建伽",
    "T48n2017_002:0979c27": "藍，莊嚴福地。《法華經》云：『若人為佛故，建立",
    "T48n2017_002:0979c28": "諸形像，刻雕成眾相，皆已成佛道。或以七寶",
    "T48n2017_002:0979c29": "成，&#x936E;鉐赤白銅，白鑞及鉛錫，鐵木及與泥，或",
    "T48n2017_002:0980a01": "以膠漆布，嚴飾作佛像，如是諸人等，皆已成",
    "T48n2017_002:0980a02": "佛道。彩畫作佛像，百福莊嚴相，自作若使人，",
    "T48n2017_002:0980a03": "皆已成佛道。』《作佛形像經》云：『優填王來至佛",
    "T48n2017_002:0980a04": "所，白佛言：「世尊！若佛滅後，其有眾生作佛形",
    "T48n2017_002:0980a05": "像，當得何福？」佛告王言：「若當有人，作佛形像，",
    "T48n2017_002:0980a06": "功德無量，不可稱計。天上人中，受諸快樂，身",
    "T48n2017_002:0980a07": "體常作紫磨金色。若生人中，常生帝王、大臣、",
    "T48n2017_002:0980a08": "長者、賢善家子，乃至若作帝王，王中特尊；或",
    "T48n2017_002:0980a09": "作轉輪聖王，王四天下，七寶自然，千子具足；",
    "T48n2017_002:0980a10": "乃至若生天上，作六欲天主；若生梵天，作天",
    "T48n2017_002:0980a11": "梵王。後皆得生無量壽國，作大菩薩，畢當",
    "T48n2017_002:0980a12": "成佛，入泥洹道。」』若當有人，作佛形像，獲福如",
    "T48n2017_002:0980a13": "是。《華首經》云：『佛告舍利弗：「菩薩有四法，終",
    "T48n2017_002:0980a14": "不退轉無上菩提。何等為四：一者、若見塔廟",
    "T48n2017_002:0980a15": "毀壞，當加修治，若泥乃至一塼。二者、若於",
    "T48n2017_002:0980a16": "四衢道中，多人觀處，起塔造像，為作念佛善",
    "T48n2017_002:0980a17": "福之緣。三者、若見比丘僧，二部諍訟，勤求方",
    "T48n2017_002:0980a18": "便，令其和合。四者、若見佛法欲壞，能讀、誦、說",
    "T48n2017_002:0980a19": "乃至一偈，令使不絕；為護法故，敬養法師，專",
    "T48n2017_002:0980a20": "心護法，不惜身命。菩薩若成就是四法者，世",
    "T48n2017_002:0980a21": "世當作轉輪聖王，得大力身如那羅延，捨四",
    "T48n2017_002:0980a22": "天下而行出家，能得隨意修四梵行，命終生",
    "T48n2017_002:0980a23": "天作大梵王，乃至究竟成無上道。」』是故獼猴",
    "T48n2017_002:0980a24": "戲造石塔，尚乃生天；樵人誤唱佛聲，猶云得",
    "T48n2017_002:0980a25": "度。何況志誠，寧無勝報？[0980a25] 「或興崇寶塔，鑄瀉洪",
    "T48n2017_002:0980a26": "鍾，乃至大如拇指，天界福生。或復暫擊一",
    "T48n2017_002:0980a27": "聲，幽途苦息。《無上依經》云：『佛告阿難：「如帝釋",
    "T48n2017_002:0980a28": "天宮住處，有大飛閣名常勝殿，種種寶莊各",
    "T48n2017_002:0980a29": "八萬四千。若有清信男子女人，造作如是常",
    "T48n2017_002:0980b01": "勝寶殿，百千拘胝施與四方眾僧；若復有人，",
    "T48n2017_002:0980b02": "如來般涅槃後，取舍利如芥子大、造塔如阿",
    "T48n2017_002:0980b03": "摩羅子大、戴剎如針大、露盤如棗葉大、造佛",
    "T48n2017_002:0980b04": "形像如麥子大，此功德勝前所說，百分不及",
    "T48n2017_002:0980b05": "一，千萬億分，乃至阿僧祇數分，所不及一。何",
    "T48n2017_002:0980b06": "以故？如來無量功德故。」』《涅槃經》云：『善守佛僧",
    "T48n2017_002:0980b07": "物，塗掃佛僧地；造塔如拇指，常生歡喜心，",
    "T48n2017_002:0980b08": "亦生不動國。』此即淨土常嚴，不為三災所動",
    "T48n2017_002:0980b09": "也。[0980b09] 「或書寫大藏，啟發真詮；或刻石銷金，剝皮",
    "T48n2017_002:0980b10": "刺血。令見聞隨喜，十種傳通；誓報四恩，明遵",
    "T48n2017_002:0980b11": "慈&#x52C5;。是以佛智，讚而不及；天福，報而無窮。齊",
    "T48n2017_002:0980b12": "善逝之功，作如來之使。《法華經》云：『若人得聞",
    "T48n2017_002:0980b13": "此《法華經》，若自書若使人書，所得功德，以",
    "T48n2017_002:0980b14": "佛智慧，籌量多少，不得其邊。』[0980b14] 「或興崇三寶，廣",
    "T48n2017_002:0980b15": "扇慈風；或牆塹釋門，威力外護。遂令正法",
    "T48n2017_002:0980b16": "久住，佛道長隆。外感則雨順風調，家寧國",
    "T48n2017_002:0980b17": "泰；內報則道生垢滅，果滿因圓。能遵付囑",
    "T48n2017_002:0980b18": "之恩，不失菩提之記。或釋其拘繫，放人出",
    "T48n2017_002:0980b19": "家；或廣度僧尼，紹隆佛種。開出離之道，施引",
    "T48n2017_002:0980b20": "接之門。格量勝因，群經具讚。《出家功德經》",
    "T48n2017_002:0980b21": "云：『若放男女、奴婢、人民出家，功德無量。』《本緣",
    "T48n2017_002:0980b22": "經》云：『以一日一夜出家故，二十劫不墮三惡",
    "T48n2017_002:0980b23": "道。』《僧祇律》云：『以一日一夜出家，修梵行者，離",
    "T48n2017_002:0980b24": "六百六千六十歲三塗苦。』乃至醉中剃髮；戲",
    "T48n2017_002:0980b25": "裡披衣，一曏時間，當期道果。何況割慈捨",
    "T48n2017_002:0980b26": "愛，具足正因，成菩薩僧，福何邊際？[0980b26] 「或忘身為",
    "T48n2017_002:0980b27": "法，禁絕邪師；建正法幢，斷魔&#x7F82;索。朗慧日於",
    "T48n2017_002:0980b28": "無明暗室；廕慈雲於煩惱稠林。使信邪者，趣",
    "T48n2017_002:0980b29": "三脫之門；俾執見者，裂八倒之網。或成他大",
    "T48n2017_002:0980c01": "業，助發菩提；作增上之緣，為不請之友。《涅槃",
    "T48n2017_002:0980c02": "經》云：『助人發菩提心者，許破五戒。』故知損己",
    "T48n2017_002:0980c03": "為他，是大士之行。[0980c03] 「或飯僧設供，資備修行。開",
    "T48n2017_002:0980c04": "大施之門，建無遮之會。是以減一匙之飯，七",
    "T48n2017_002:0980c05": "返生天；施一團之&#x9EA8;，現登王位。或造經房、禪",
    "T48n2017_002:0980c06": "室，或施華果、園林，供給所須，助成道業。昔支",
    "T48n2017_002:0980c07": "辨安禪道侶，致天樂自然；日給誦經沙彌，獲",
    "T48n2017_002:0980c08": "總持第一。《大報恩經》云：『若以飯食、瓔珞施人，",
    "T48n2017_002:0980c09": "除去瞋心，以是因緣獲得二相：一者金色，二",
    "T48n2017_002:0980c10": "者常光。』[0980c10] 「乃至掃塔塗地，給侍眾僧；起恭敬心，",
    "T48n2017_002:0980c11": "成慇重業；發一念之微善，成無邊之淨緣。《菩",
    "T48n2017_002:0980c12": "薩本行經》云：『昔佛在世時，有阿羅漢婆多竭",
    "T48n2017_002:0980c13": "梨。觀因地，曾掃灑定光佛古塔，誅伐草木；",
    "T48n2017_002:0980c14": "嚴淨已訖，踊躍歡喜，繞之八匝，作禮而去。命",
    "T48n2017_002:0980c15": "終之後，生光音天；盡其天壽，乃至百返作轉",
    "T48n2017_002:0980c16": "輪聖王，顏容端正，見者歡喜；欲行之時，道路",
    "T48n2017_002:0980c17": "自淨。九十劫中天上人間，富貴尊榮，快樂無",
    "T48n2017_002:0980c18": "極。今最後身，值釋迦佛，捨豪出家，得阿羅漢。』",
    "T48n2017_002:0980c19": "若有人能於佛法僧，少作微善，如毫髮許，所",
    "T48n2017_002:0980c20": "生之處，受報弘大，無有窮盡。《正法念經》云：『若",
    "T48n2017_002:0980c21": "有眾生，淨心供養眾僧，掃如來塔，命終生意",
    "T48n2017_002:0980c22": "樂天，身無骨肉，亦無污垢，香氣能熏一百由",
    "T48n2017_002:0980c23": "旬，其身淨潔猶如明鏡。』《付法傳》云：『有一比丘",
    "T48n2017_002:0980c24": "毬多，觀其無福，不能得道，令教化供僧，便",
    "T48n2017_002:0980c25": "證羅漢果。又有羅漢名祇夜多，具三明六",
    "T48n2017_002:0980c26": "通，觀見前生曾作狗身，未曾暫得一飽，常忍",
    "T48n2017_002:0980c27": "飢渴，遂每躬自執爨，供給眾僧。』《大報恩經》云：",
    "T48n2017_002:0980c28": "『思惟諸法，甚深之義，樂修善法，供養父母、和",
    "T48n2017_002:0980c29": "尚、師長，有德之人，若行道路，佛塔僧房，除去",
    "T48n2017_002:0981a01": "磚石、荊棘不淨，以是因緣，得三十二相中一",
    "T48n2017_002:0981a02": "一毛右旋相。』乃至看病、浴僧、義井、圊廁，扶危",
    "T48n2017_002:0981a03": "拯急，濟用備時，皆大菩薩之心，成不思議之",
    "T48n2017_002:0981a04": "行。利他既重，得果偏深。或永受堅固不壞之",
    "T48n2017_002:0981a05": "形；或常得清淨相好之體；或往生佛國甘",
    "T48n2017_002:0981a06": "露之界；或頓獲輕安自在之身。皆三十二相",
    "T48n2017_002:0981a07": "之殊因，八十種好之妙果。《大方便佛報恩經》",
    "T48n2017_002:0981a08": "云：『三業清淨，瞻病施藥，破除憍慢，飲食知",
    "T48n2017_002:0981a09": "足，以是因緣，得三十二相中平立相。』《福田經》",
    "T48n2017_002:0981a10": "云：『佛告天帝：「我昔於波羅柰國，安設圊廁。緣",
    "T48n2017_002:0981a11": "此功德，世世清淨。累劫行道，穢染不污；金色",
    "T48n2017_002:0981a12": "晃昱，塵垢不著；食自消化，無便利之患。」』《百緣",
    "T48n2017_002:0981a13": "經》云：『孫陀利比丘，過去作長者，因備辦香水，",
    "T48n2017_002:0981a14": "澡浴眾僧，復以珍寶，投之水中。今所生之時，",
    "T48n2017_002:0981a15": "舍內自然有一涌泉，香水冷美，有諸珍寶充",
    "T48n2017_002:0981a16": "滿其中，端正殊妙，後出家得道。』《賢愚經》云：『昔",
    "T48n2017_002:0981a17": "有五百賈客，入海採寶，請一五戒優婆塞，用",
    "T48n2017_002:0981a18": "作導師。海神取水一掬，而問之曰：「掬中水多？",
    "T48n2017_002:0981a19": "海水多耶？」賢者答曰：「掬中水多，海水雖多，劫",
    "T48n2017_002:0981a20": "欲盡時，必有枯竭；若復有人，能以一掬水，供",
    "T48n2017_002:0981a21": "養三寶，或奉父母，或丐貧窮，給與禽獸，此之",
    "T48n2017_002:0981a22": "功德，歷劫不盡。」以此言之，知海水少，掬水多。",
    "T48n2017_002:0981a23": "海神歡喜，即以珍寶，用贈賢者。』以知一切萬",
    "T48n2017_002:0981a24": "物，惟應濟急利時；如若不用，雖多無益。經云：",
    "T48n2017_002:0981a25": "『若種樹園林，造井廁橋梁，是人所為福，晝夜",
    "T48n2017_002:0981a26": "常增長。』《高僧傳》云：『道安法師，感聖僧語曰：「汝",
    "T48n2017_002:0981a27": "行解過人，秖緣少福；能浴眾僧，所願必果。」』",
    "T48n2017_002:0981a28": "[0981a28] 「或平治坑塹，開通道路；或造立船筏，興置橋",
    "T48n2017_002:0981a29": "梁；或於要道，建造亭臺；或在路傍，栽植華果，",
    "T48n2017_002:0981b01": "濟往來之疲乏，備人畜之所行。六度門中，深",
    "T48n2017_002:0981b02": "發弘揚之志；八福田內，普運慈濟之心。一念",
    "T48n2017_002:0981b03": "善因，能招二報：一者華報，受人天之快樂。二",
    "T48n2017_002:0981b04": "者果報，證祖佛之真源。或施食給漿，病緣湯",
    "T48n2017_002:0981b05": "藥，住處衣服，一切所須。安樂有情，是諸佛之",
    "T48n2017_002:0981b06": "家業；撫綏沈溺，乃大士之常儀。遂使施一訶",
    "T48n2017_002:0981b07": "梨，受九十劫之福樂；分一口食，得千倍之資",
    "T48n2017_002:0981b08": "持。經云：『施食得五種利益：一者施命；二者施",
    "T48n2017_002:0981b09": "色；三者施力；四者施安；五者施辯。』《智度論》",
    "T48n2017_002:0981b10": "云：『鬼神得人一口之食，而千萬倍出。』《華嚴",
    "T48n2017_002:0981b11": "經》云：『又放光明名安隱，此光能照疾病者；令",
    "T48n2017_002:0981b12": "除一切諸苦痛，悉得正定三昧樂。施以良藥",
    "T48n2017_002:0981b13": "救眾患，妙寶延命香塗體；蘇油乳蜜充飲食，",
    "T48n2017_002:0981b14": "以是得成此光明。』[0981b14] 「或施無畏，善和諍訟；哀愍",
    "T48n2017_002:0981b15": "孤露，救拔艱危。福受梵天，行齊大覺；因強果",
    "T48n2017_002:0981b16": "勝，德厚報深。《華嚴經》云：『又放光明名無畏，此",
    "T48n2017_002:0981b17": "光照觸恐怖者；非人所持諸毒害，一切皆令",
    "T48n2017_002:0981b18": "疾除滅。能於眾生施無畏，遇有惱害皆勸止；",
    "T48n2017_002:0981b19": "拯濟危難孤窮者，以是得成此光明。』[0981b19] 「又慈悲",
    "T48n2017_002:0981b20": "喜捨，種種利益，度貧代苦，軫念垂哀。及施畜",
    "T48n2017_002:0981b21": "生一摶之食，皆是佛業，無緣慈因。《法句經》云：",
    "T48n2017_002:0981b22": "『行慈有十一種利。佛說偈言：「履行仁慈，博愛",
    "T48n2017_002:0981b23": "濟眾，有十一譽。福常隨身，臥安覺安，不見惡",
    "T48n2017_002:0981b24": "夢，天護、人愛，不毒、不兵，水、火不喪，在所得",
    "T48n2017_002:0981b25": "利，死昇梵天，是為十一。」』故經云：『一切聲聞、緣",
    "T48n2017_002:0981b26": "覺、菩薩、諸佛，所有善根，慈為根本。』《毘沙論》云：",
    "T48n2017_002:0981b27": "『若修慈者，火不能燒、刀不能傷、毒不能害、水",
    "T48n2017_002:0981b28": "不能漂、他不能殺。所以然者，慈心定是不害",
    "T48n2017_002:0981b29": "法故。有大威勢諸天擁護，害不能害。』《像法決",
    "T48n2017_002:0981c01": "疑經》云：『佛言：「若人於阿僧祇劫，以身供養十",
    "T48n2017_002:0981c02": "方諸佛，并諸菩薩及聲聞眾，不如有人施與",
    "T48n2017_002:0981c03": "畜生一口之食，其福勝彼，百千萬倍無量無",
    "T48n2017_002:0981c04": "邊。」』《丈夫論》云：『悲心施一人，功德如大地；為",
    "T48n2017_002:0981c05": "己施一切，得報如芥子。救一厄難人，勝餘",
    "T48n2017_002:0981c06": "一切施；眾星雖有光，不如一月明。』《華嚴經》",
    "T48n2017_002:0981c07": "云：『菩薩乃至施與畜生之食，一摶一粒，咸作",
    "T48n2017_002:0981c08": "是願：「當令此等，捨畜生道；利益安樂，究竟解",
    "T48n2017_002:0981c09": "脫，永度苦海、永滅苦受、永除苦蘊、永斷苦覺；",
    "T48n2017_002:0981c10": "苦聚、苦行、苦因、苦本，及諸苦處，願彼眾生皆",
    "T48n2017_002:0981c11": "得捨離。」菩薩如是，專心繫念一切眾生；以彼",
    "T48n2017_002:0981c12": "善根而為上首，為其迴向一切種智。』《大涅槃",
    "T48n2017_002:0981c13": "經》云：『佛過去惟修一慈，經此劫世七反成壞，",
    "T48n2017_002:0981c14": "不來生此。世界壞時，生光音天；世界成時生",
    "T48n2017_002:0981c15": "梵天中，作大梵王；三十六反為大帝釋；無量",
    "T48n2017_002:0981c16": "百千世，作轉輪聖王，乃至成佛。』[0981c16] 「又師子現指，",
    "T48n2017_002:0981c17": "醉象禮足，慈母遇子，盲則得明，城變金璃，",
    "T48n2017_002:0981c18": "石舉空界，釋女瘡合，調達病痊，皆是本師積",
    "T48n2017_002:0981c19": "劫熏修，慈善根力，能令苦者見如是事。今既",
    "T48n2017_002:0981c20": "承紹，合履玄蹤；乃至放生贖命，止殺興哀。",
    "T48n2017_002:0981c21": "斷燒煮之殃，釋籠罩之縶；續壽量之海，成慧",
    "T48n2017_002:0981c22": "命之因。遂得水陸全形，息陷網、吞鉤之苦；飛",
    "T48n2017_002:0981c23": "沈任性，脫焚林、竭澤之憂。免使穴罷新胎，巢",
    "T48n2017_002:0981c24": "無舊卵，脂消鼎鑊，肉碎刀砧。《梵網經》云：『若佛",
    "T48n2017_002:0981c25": "子，以慈心故，行放生業。一切男子是我父，一",
    "T48n2017_002:0981c26": "切女子是我母，我生生無不從之受生，故",
    "T48n2017_002:0981c27": "六道眾生，皆是我父母。而殺食者即殺我父",
    "T48n2017_002:0981c28": "母，亦殺我故身。一切地水，是我先身；一切火",
    "T48n2017_002:0981c29": "風，是我本體，故常行放生。乃至若不爾者，犯",
    "T48n2017_002:0982a01": "輕垢罪。』故知有情、無情不可傷害。《華嚴經》云：",
    "T48n2017_002:0982a02": "『佛子，菩薩摩訶薩作大國王，於法自在，普行",
    "T48n2017_002:0982a03": "教命，令除殺業；閻浮提內，城邑聚落，一切屠",
    "T48n2017_002:0982a04": "殺皆令禁斷。無足、二足、多足，種種生類，普施",
    "T48n2017_002:0982a05": "無畏，無欺奪心。廣修一切諸行，仁慈&#x8385;物，不",
    "T48n2017_002:0982a06": "行侵惱。發妙寶心，安隱眾生；於諸佛所，立深",
    "T48n2017_002:0982a07": "志樂。常自安住，三種淨戒；亦令眾生，皆如是",
    "T48n2017_002:0982a08": "住。菩薩摩訶薩，令諸眾生，住於五戒，永斷殺",
    "T48n2017_002:0982a09": "業；以此善根，如是迴向，所謂：「願一切眾生發",
    "T48n2017_002:0982a10": "菩薩心，具足智慧，永保壽命，無有終盡。」乃至",
    "T48n2017_002:0982a11": "見眾生，心懷殘忍，損諸人畜，所有男形，令身缺",
    "T48n2017_002:0982a12": "減，受諸楚毒；見是事已，起大慈悲，而哀救",
    "T48n2017_002:0982a13": "之。令閻浮提，一切人民，皆捨此業。』《涅槃經》云：",
    "T48n2017_002:0982a14": "『一切惜身命，無不畏刀杖；恕己以為喻，勿殺",
    "T48n2017_002:0982a15": "勿行杖。』昔有禪僧鄧隱&#x5CEF;，未出家時，曾射一",
    "T48n2017_002:0982a16": "猿子，墮地而終。須臾，猿母亦墮而死；因剖腹",
    "T48n2017_002:0982a17": "開，見肝腸寸寸而斷。遂捨其射業，因此出家。",
    "T48n2017_002:0982a18": "是知人形獸質，受報千差；愛結情根，其類一",
    "T48n2017_002:0982a19": "等。所以失林窮虎，乃委命於廬中；鎩翮驚禽，",
    "T48n2017_002:0982a20": "遂投身於案側。至如楊生養雀，寧有意於玉",
    "T48n2017_002:0982a21": "環？孔氏放龜，本無情於金印。命既無於大小，",
    "T48n2017_002:0982a22": "罪豈隔於賢愚？三業施為，切宜競慎。誤傷誤",
    "T48n2017_002:0982a23": "殺，尚答餘殃；故作故為，寧逃業&#x8FF9;？或受一日",
    "T48n2017_002:0982a24": "戒，或持八關齋；或不噉有情，或永斷葷血，不",
    "T48n2017_002:0982a25": "值三災之地，能昇六欲之天；既為長壽之緣，",
    "T48n2017_002:0982a26": "又積大慈之種。經云：『昔有迦羅越，興設大檀，",
    "T48n2017_002:0982a27": "請佛及僧。時有一人賣酪，主人駐食，勸令持",
    "T48n2017_002:0982a28": "齋聽經，至冥乃歸。婦語之言：「我朝來不食，相",
    "T48n2017_002:0982a29": "待至今。」遂破夫齋。半齋之福，猶生天上，七世",
    "T48n2017_002:0982b01": "人間，常得自然衣食。一日持齋，得六十萬歲",
    "T48n2017_002:0982b02": "自然之糧；又有五福：一者、少病。二者、身意安",
    "T48n2017_002:0982b03": "隱。三者、少婬。四者、少睡臥。五者、命終之後，神",
    "T48n2017_002:0982b04": "得生天，常識宿命。』[0982b04] 「或懷慚抱愧，常生慶幸之",
    "T48n2017_002:0982b05": "心；識分知恩，恒起報酬之想。《雜阿含經》云：『爾",
    "T48n2017_002:0982b06": "時世尊，告諸比丘：「有二淨法，能護世間。何等",
    "T48n2017_002:0982b07": "為二？所謂慚、愧。假使世間，無此二淨法者，世",
    "T48n2017_002:0982b08": "間亦不知有父母、兄弟、姊妹、妻子、宗親、師長、尊",
    "T48n2017_002:0982b09": "卑之緒，顛倒混亂，如畜生趣。即說偈言：『世",
    "T48n2017_002:0982b10": "間若無有，慚、愧二法者，違越清淨道，向生老",
    "T48n2017_002:0982b11": "病死；世間若成就，慚、愧二法者，增長清淨道，",
    "T48n2017_002:0982b12": "永關生死門。』」』[0982b12] 「或代誅贖罪，沒命救人；或釋放",
    "T48n2017_002:0982b13": "狴牢，赦宥刑罰；或歸復遷客，招召逋民；或停",
    "T48n2017_002:0982b14": "置關防，放諸商稅；或給濟貧病，撫恤孤惸。常",
    "T48n2017_002:0982b15": "以仁恕居懷，恒將惠愛為念。若覺、若夢，不忘",
    "T48n2017_002:0982b16": "慈心；乃至蠕動蜎飛，普皆覆護。《華嚴經》云：",
    "T48n2017_002:0982b17": "『佛子，菩薩摩訶薩見有獄囚，五處被縛，受諸",
    "T48n2017_002:0982b18": "苦毒，防衛驅逼，將之死地，欲斷其命；乃至自",
    "T48n2017_002:0982b19": "捨身命，受諸苦毒。菩薩爾時語主者言：「我願",
    "T48n2017_002:0982b20": "捨身，以代彼命；如此等苦，可以與我。如彼人",
    "T48n2017_002:0982b21": "隨意皆作，設過彼苦阿僧祇倍，我亦當受，令",
    "T48n2017_002:0982b22": "其解脫。我若見彼，將被殺害，不捨身命，救贖",
    "T48n2017_002:0982b23": "其苦，則不名為住菩薩心。何以故？我為救護",
    "T48n2017_002:0982b24": "一切眾生，發一切智菩提心故。」』《正法念經》云：",
    "T48n2017_002:0982b25": "『造一所寺，不如救一人命。』墮藍本經，校量眾",
    "T48n2017_002:0982b26": "福，總不如慈心，愍傷一切蠢動、含識之類，其",
    "T48n2017_002:0982b27": "福最勝。[0982b27] 「或盡忠立孝，濟國治家，行謙讓之風，",
    "T48n2017_002:0982b28": "履溫恭之道，敬養父母，成第一之福田；承事",
    "T48n2017_002:0982b29": "尊賢，開生天之淨路。《賢愚經》云：『佛語阿難：",
    "T48n2017_002:0982c01": "「出家在家，慈心孝順，供養父母，計其功德，殊",
    "T48n2017_002:0982c02": "勝難量。所以者何？我自憶念，過去世時，慈心",
    "T48n2017_002:0982c03": "孝順，供養父母，乃至身肉，濟活父母危急之",
    "T48n2017_002:0982c04": "厄，以是功德，上為天帝，下為聖王，乃至成佛，",
    "T48n2017_002:0982c05": "三界特尊，皆由斯福。」』[0982c05] 「或稱揚彼德，開舉善之",
    "T48n2017_002:0982c06": "門；或讚歎其名，發薦賢之路。成人之美，助發",
    "T48n2017_002:0982c07": "勇心；喜他之榮，同興好事。削嫉&#x59AC;之蠆刺；息",
    "T48n2017_002:0982c08": "忿恨之毒風。起四無量之心，攝物同己；成四",
    "T48n2017_002:0982c09": "安樂之行，利益有情。是以諸大菩薩，皆思往",
    "T48n2017_002:0982c10": "世。波騰苦海，作諸不利益事；捐功喪力，惟長",
    "T48n2017_002:0982c11": "業芽。今省前非，頓行佛道；擐精進甲，發金剛",
    "T48n2017_002:0982c12": "心；眾善普行，廣興法利。入世間三昧，現功巧",
    "T48n2017_002:0982c13": "神通；和光同塵，潛行密用。滅無明火，摧憍慢",
    "T48n2017_002:0982c14": "幢；曲順機宜，和顏誘誨。愛語攝受，慈眼顧瞻；",
    "T48n2017_002:0982c15": "開諭愚盲，安慰驚恐。懸照世之日，耀破暗之",
    "T48n2017_002:0982c16": "燈；揭有獄之重關，沃火宅之熾焰。滿求者之",
    "T48n2017_002:0982c17": "願，若如意之珠；拔病者之根，猶善見之藥。乾",
    "T48n2017_002:0982c18": "欲海而成悲海，碎苦輪而成智輪；變貧窮濟",
    "T48n2017_002:0982c19": "作福德之津，轉生死野合菩提之道。諸佛法",
    "T48n2017_002:0982c20": "內，靡所不為；眾生界中，無所不濟。如地所載、",
    "T48n2017_002:0982c21": "如橋所昇、如風所持、如水所潤、如火所熟、如",
    "T48n2017_002:0982c22": "春所生、如空所容、如雲所覆。遂令聞名脫苦，",
    "T48n2017_002:0982c23": "蹈影獲安；觸光而身垢輕清，憶念而心猿調",
    "T48n2017_002:0982c24": "伏。皆是從微至著，漸積善根；行滿功圓，成其",
    "T48n2017_002:0982c25": "大事。何乃毀善業道，開惡趣門；成就魔緣，斷",
    "T48n2017_002:0982c26": "滅佛種？」"
}