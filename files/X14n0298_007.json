{
    "X14n0298_007:0823a16": "大佛頂如來密因修證了義諸菩薩萬行首楞嚴經",
    "X14n0298_007:0823a17": "直解卷第七",
    "X14n0298_007:0823a18": "明古杭雲棲寺後學沙門　廣莫　直解",
    "X14n0298_007:0823a19": "語溪優婆塞　馬正初　校",
    "X14n0298_007:0823a20": "阿難汝問攝心我今先說(至)一切魔事云何發生。",
    "X14n0298_007:0823a21": "這一節經世尊牒承問語及前四誨以明根本無",
    "X14n0298_007:0823a22": "犯枝葉不生也汝問下牒前問語前阿難問中云",
    "X14n0298_007:0823a23": "欲攝其心等故佛牒此及答四誨為三學之基即",
    "X14n0298_007:0823a24": "此四誨為修學妙門戒為能通以能通為門正定",
    "X14n0298_007:0823b01": "與道為所通故此四根本皎潔如氷如霜則彼枝",
    "X14n0298_007:0823b02": "葉自不生矣枝葉喻心三口四餘輕等戒心三者",
    "X14n0298_007:0823b03": "貪嗔癡也口四者妄言綺語兩舌惡罵支末四語",
    "X14n0298_007:0823b04": "非前大妄本也阿難如是下承上以明四本不失",
    "X14n0298_007:0823b05": "則心不妄動六塵之境猶不妄緣餘諸魔事云何",
    "X14n0298_007:0823b06": "而生。",
    "X14n0298_007:0823b07": "若有宿習不能滅除(至)坐寶蓮華所說心呪。",
    "X14n0298_007:0823b08": "這一節經正明攝心除障之緣教令誦呪兼示呪",
    "X14n0298_007:0823b09": "之名義所自也謂末世行人雖持四戒若為宿習",
    "X14n0298_007:0823b10": "所障如溫陵所謂欲潔偏染好正固邪乃宿習使",
    "X14n0298_007:0823b11": "然以難除故或戒有所虧教令誦佛頂光神呪呪",
    "X14n0298_007:0823b12": "名摩訶等者梵語摩訶譯云大薩怛多般怛囉譯",
    "X14n0298_007:0823b13": "云白傘葢無上言最勝故無上可上也神者不可",
    "X14n0298_007:0823b14": "測故斯是下明呪所自出也如來釋尊自稱無見",
    "X14n0298_007:0823b15": "頂相者華嚴鈔云是佛三十二相之一即肉髻相",
    "X14n0298_007:0823b16": "也佛頂有肉高起如髻亦名無見頂相稱無見相",
    "X14n0298_007:0823b17": "者謂三乘人不能見其頂故應持菩薩為佛乳母",
    "X14n0298_007:0823b18": "欲視此相臨視漸高上窮沙界不可見故無為心",
    "X14n0298_007:0823b19": "佛者無為心是中道第一義心此第一義心無所",
    "X14n0298_007:0823b20": "為故由無為心中放光光中化佛既稱無為猶能",
    "X14n0298_007:0823b21": "放光化佛以表無為而為為即無為皆不離第一",
    "X14n0298_007:0823b22": "義心故云無為心佛從頂發輝者指本佛從頂發",
    "X14n0298_007:0823b23": "生百寶光輝光中所化之佛坐寶蓮華所說心呪",
    "X14n0298_007:0823b24": "稱心呪者從無為心中流出佛亦是心故稱心佛",
    "X14n0298_007:0823c01": "呪亦是心故稱心呪佛即佛寶呪即法寶依此呪",
    "X14n0298_007:0823c02": "契此佛是和合義即名僧寶一體三寶於此可見",
    "X14n0298_007:0823c03": "然以中道第一義正定之心破除宿習則何習不",
    "X14n0298_007:0823c04": "除故教誦此呪也。",
    "X14n0298_007:0823c05": "且汝宿世與摩登伽(至)揚於順風有何艱險。",
    "X14n0298_007:0823c06": "這一節經承上誦呪除習之意引此現事以證功",
    "X14n0298_007:0823c07": "之速也且汝下正指阿難極深極厚的宿習為證",
    "X14n0298_007:0823c08": "按摩登伽經云阿難昔五百世與登伽為夫婦故",
    "X14n0298_007:0823c09": "今經歷劫之言奚止五百如此深厚宿習佛一宣",
    "X14n0298_007:0823c10": "揚愛心永脫不唯解脫宿習而已又能得成聖果",
    "X14n0298_007:0823c11": "彼尚婬女逆於道者無心修行全憑呪力冥資頓",
    "X14n0298_007:0823c12": "斷愛根而證無學其功之速槩可驗矣云何下以",
    "X14n0298_007:0823c13": "彼之逆例此之順其効之速倍過於前如順風揚",
    "X14n0298_007:0823c14": "塵倐忽銷滅何難之有輕塵喻宿習順風喻心呪",
    "X14n0298_007:0823c15": "以心呪喻順風者由呪順心顯彼之逆也。",
    "X14n0298_007:0823c16": "若有末世欲坐道場(至)放大悲光來灌其頂。",
    "X14n0298_007:0823c17": "這一節經正酬阿難安立道場之問以明結壇之",
    "X14n0298_007:0823c18": "先意也若有下欲坐道場者道場是得道之場即",
    "X14n0298_007:0823c19": "誦呪處是也坐是禪坐意在壇中坐進此道故云",
    "X14n0298_007:0823c20": "坐道場也將坐道場以嚴持淨戒為入壇先意比",
    "X14n0298_007:0823c21": "丘禁戒指二百五十戒以戒禁邪故名禁戒第一",
    "X14n0298_007:0823c22": "沙門者教中指阿羅漢為世間第一沙門所作已",
    "X14n0298_007:0823c23": "辦故又或一界一國推為第一清淨者以此為師",
    "X14n0298_007:0823c24": "則我戒可成我欲持戒藉師勝者良以持犯開遮",
    "X14n0298_007:0824a01": "之際藉其法眼甄別始無謬故若其不遇真清淨",
    "X14n0298_007:0824a02": "僧或於清濁持犯作止開遮微細行中未達其詳",
    "X14n0298_007:0824a03": "如玉有瑕即非良璧故須嚴師吾道可成也真清",
    "X14n0298_007:0824a04": "淨者真對似說似淨非淨如鄉原之輩自心先賊",
    "X14n0298_007:0824a05": "我戒何成故加真字意謂擇師必嚴也按下文四",
    "X14n0298_007:0824a06": "棄八棄及菩薩律儀今文雖指比丘兼通大小四",
    "X14n0298_007:0824a07": "棄是比丘八棄是尼意影四眾俱可修也戒成下",
    "X14n0298_007:0824a08": "意明將建道場猶恐自力未充必藉呪功為結壇",
    "X14n0298_007:0824a09": "剏始上持戒者言內潔也今更衣言外潔也間居",
    "X14n0298_007:0824a10": "杜諸緣也百八遍者真際解云表除百八煩惱故",
    "X14n0298_007:0824a11": "止此也夫此先意內外潔已然後結界結界者結",
    "X14n0298_007:0824a12": "四方上下壇場之界也其法詳出目連五百問中",
    "X14n0298_007:0824a13": "恐繁不錄結壇之時求十方佛光來灌者意明感",
    "X14n0298_007:0824a14": "應道交表我行者之誠耳十方現住世佛即東方",
    "X14n0298_007:0824a15": "善德佛等祈光灌頂是梵網經意彼云或見光見",
    "X14n0298_007:0824a16": "華或佛來摩頂表證罪滅之相今經師資清淨百",
    "X14n0298_007:0824a17": "倍其嚴而又祈光灌來此必欲竭其誠感應可驗",
    "X14n0298_007:0824a18": "也其或佛光不至則行者之誠有所未盡尤加功",
    "X14n0298_007:0824a19": "力精純懺悔要見好相為我之徵也。",
    "X14n0298_007:0824a20": "阿難如是末世清淨比丘(至)摩頂安慰令其開悟。",
    "X14n0298_007:0824a21": "這一節經承前戒清淨四眾行者佛重教令發願",
    "X14n0298_007:0824a22": "精勤極期現身作證也阿難下如是一句承上淨",
    "X14n0298_007:0824a23": "戒之眾也出家二眾可知白衣一句明在家二眾",
    "X14n0298_007:0824a24": "以在家稱白衣者僧衣壞色壞色名緇以緇簡白",
    "X14n0298_007:0824b01": "故指在家為白衣也以緇白二色甄別僧俗故檀",
    "X14n0298_007:0824b02": "越譯如前說今文舉四眾說者正明結壇誦呪不",
    "X14n0298_007:0824b03": "簡出家在家能辦肯心二皆可也但要心滅貪婬",
    "X14n0298_007:0824b04": "持前四誨之戒於道場中更要念念發菩薩願菩",
    "X14n0298_007:0824b05": "薩願者如梵網經說出入澡浴者使外穢不入故",
    "X14n0298_007:0824b06": "六時者晝三夜三初中後也行道者運心於道也",
    "X14n0298_007:0824b07": "不寐者惺惺而不昏住也經三七日佛現身者明",
    "X14n0298_007:0824b08": "感應之速也我是釋尊自稱謂佛自現身於行者",
    "X14n0298_007:0824b09": "之前摩頂安慰正驗上文祈光求應之徵也。",
    "X14n0298_007:0824b10": "阿難白佛言世尊我蒙如來(至)合佛世尊清淨軌則。",
    "X14n0298_007:0824b11": "這一節經正問結壇事宜云何契佛第一義心之",
    "X14n0298_007:0824b12": "法式也前阿難初問結壇之法佛且先明三學為",
    "X14n0298_007:0824b13": "結壇修心之本至此乃結壇先意既明而正問壇",
    "X14n0298_007:0824b14": "中法則也阿難下因問利他先陳自悟悲誨者指",
    "X14n0298_007:0824b15": "前四誨及今上文皆悲誨也心已下三句阿難自",
    "X14n0298_007:0824b16": "述由誨而悟依此修證聖道可成故末法下正請",
    "X14n0298_007:0824b17": "結壇事宜軌則言清淨者謂融事理契真俗無偏",
    "X14n0298_007:0824b18": "黨不中住雖眾務繁興不妨一心無動此為中中",
    "X14n0298_007:0824b19": "流入清淨軌則也。",
    "X14n0298_007:0824b20": "佛告阿難若末世人(至)方圓丈六為八角壇。",
    "X14n0298_007:0824b21": "這一節經世尊正示軌則此先明結壇之前方便",
    "X14n0298_007:0824b22": "也先取雪山白牛糞和泥者欲其不裂也如人家",
    "X14n0298_007:0824b23": "和泥塗壁必用草觔之意然牛食草糞即草觔以",
    "X14n0298_007:0824b24": "牛糞和泥塗壁與地不但西竺如此方燕晉之地",
    "X14n0298_007:0824c01": "亦曾見之今塗壇地必用雪山白牛糞者由食香",
    "X14n0298_007:0824c02": "草飲清泉茹退皆香取其香而細故如麝食柘身",
    "X14n0298_007:0824c03": "分皆香今白牛之糞亦若此耳然此白牛非人家",
    "X14n0298_007:0824c04": "所畜是雪山所產山野之牛唯此山有此山多香",
    "X14n0298_007:0824c05": "草故他山及人家所畜者則不堪也故云若非雪",
    "X14n0298_007:0824c06": "山其牛臭穢不堪塗地又若他方國土去雪山遠",
    "X14n0298_007:0824c07": "者無白牛糞別於平原淨地穿去地皮深過五尺",
    "X14n0298_007:0824c08": "得土正色故稱黃土如上所說栴檀若有白牛糞",
    "X14n0298_007:0824c09": "秪用栴檀一味成泥以無牛糞故用十香和土成",
    "X14n0298_007:0824c10": "泥以塗場地使不龜而香潔也場地之中起土為",
    "X14n0298_007:0824c11": "壇方圓之量一丈六尺以為八角一方二尺八角",
    "X14n0298_007:0824c12": "為丈六之量也十種香者初栴檀必取牛頭栴檀",
    "X14n0298_007:0824c13": "非此方常所見者然而牛頭栴檀固是難得則常",
    "X14n0298_007:0824c14": "香亦可用也沉水可知蘇合按續漢書云合眾香",
    "X14n0298_007:0824c15": "草煎成如膏故謂蘇合廣志亦云出大秦國即波",
    "X14n0298_007:0824c16": "斯國也謂國人采香草笮其汁煎以成膏薰陸南",
    "X14n0298_007:0824c17": "州異物志云狀如桃膠西域記云南印度阿吒釐",
    "X14n0298_007:0824c18": "國有薰陸香樹葉似棠梨鬱金周禮春官鬱人采",
    "X14n0298_007:0824c19": "取以鬯酒說文云鬱金草之華遠方所貢芳物鬱",
    "X14n0298_007:0824c20": "人合而釀酒以降神也宗廟用之白膠即楓香青",
    "X14n0298_007:0824c21": "木香譜云五香一株五根一莖五枝一枝五葉一",
    "X14n0298_007:0824c22": "葉五節五五相對名五香木即青木香也零陵南",
    "X14n0298_007:0824c23": "越志云土人說是鷰草芸香甘松今藥中常見者",
    "X14n0298_007:0824c24": "是也鷄舌出五馬洲異物志云是草萎可合香箋",
    "X14n0298_007:0825a01": "胡人云眾香共一木華為鷄舌香泐潭標指云鷄",
    "X14n0298_007:0825a02": "舌即丁香也未知孰是如上壇場體式長水疏及",
    "X14n0298_007:0825a03": "溫陵要解皆用表法長水表配不及溫陵妥當今",
    "X14n0298_007:0825a04": "解一從溫陵但恐繁瑣不盡錄可以意得溫陵解",
    "X14n0298_007:0825a05": "曰法王法言即事即理法不孤起事非唐設云云",
    "X14n0298_007:0825a06": "山為高土表純淨上信也大力白牛表純淨大根",
    "X14n0298_007:0825a07": "也香草淨水表妙善淨智也茹退表充實遺餘也",
    "X14n0298_007:0825a08": "茹退即白牛糞栴檀為十香之首表十度總萬行",
    "X14n0298_007:0825a09": "之冠原為平土表中信也地皮未淨故穿去五數",
    "X14n0298_007:0825a10": "之中黃色之中取中中淨信也十香表十波羅蜜",
    "X14n0298_007:0825a11": "法香壇表寂滅坦實之體體具八正故為八角能",
    "X14n0298_007:0825a12": "攝八邪故方丈六云云今云場地古謂之墠起土",
    "X14n0298_007:0825a13": "八角者方稱為壇。",
    "X14n0298_007:0825a14": "壇心置一金銀銅木(至)以奉諸佛及大菩薩。",
    "X14n0298_007:0825a15": "這一節經承上結壇敷設法器次前之方便也上",
    "X14n0298_007:0825a16": "文云方圓丈六為八角壇今壇之中心置一蓮華",
    "X14n0298_007:0825a17": "此華或金或銀或銅木所造隨豐約之便也華中",
    "X14n0298_007:0825a18": "安鉢等者露為陰澤以秋八月白露既降露之盛",
    "X14n0298_007:0825a19": "清冷皎潔無踰此時故用此也露中安華瓣者澄",
    "X14n0298_007:0825a20": "瑩嚴飾之意也八鏡按方華與爐間遶壇心者香",
    "X14n0298_007:0825a21": "光俱備也必華與爐互為莊嚴今但爐邊說嚴言",
    "X14n0298_007:0825a22": "偏意圓也燒沉水不令見火者意以爐烟裊裊香",
    "X14n0298_007:0825a23": "氣氤氳不令猛熾見火也食乳之類必精必潔可",
    "X14n0298_007:0825a24": "以供享固非汎然常食也各各十六隨方環供佛",
    "X14n0298_007:0825b01": "及菩薩按溫陸所表謂壇心蓮華表中道妙行也",
    "X14n0298_007:0825b02": "鉢為應器表隨量應物也露以秋降八月秋之中",
    "X14n0298_007:0825b03": "水中華葉表仁覆之行隨澤所施也圓鏡表大圓",
    "X14n0298_007:0825b04": "鏡智也各安八方圍繞華鉢者表智行相依隨方",
    "X14n0298_007:0825b05": "圓應也鏡外蓮華香爐各十六而間設者華表妙",
    "X14n0298_007:0825b06": "行香表妙德鏡外表正智之外方便建立也純燒",
    "X14n0298_007:0825b07": "沉水無見火者表反德藏用滅覺觀契寂場也云",
    "X14n0298_007:0825b08": "云取白牛乳等者表以法喜禪悅獻供二尊也權",
    "X14n0298_007:0825b09": "教開許乳酪實教遮禁而復取以享奉者意在融",
    "X14n0298_007:0825b10": "權實同邪正故八味亦各十六圍繞華外者表融",
    "X14n0298_007:0825b11": "權攝邪之法喜隨行施設也。",
    "X14n0298_007:0825b12": "每以食時若在中夜(至)燒令烟盡享佛菩薩。",
    "X14n0298_007:0825b13": "這一節經示以壇中行者隨於食時獻享二尊為",
    "X14n0298_007:0825b14": "結壇之後方便也食時者即早食中食時也又舉",
    "X14n0298_007:0825b15": "中夜者意以壇中行道苦心易饑而權開也蜜半",
    "X14n0298_007:0825b16": "升酥三合者升可知三合即升之三合也壇前別",
    "X14n0298_007:0825b17": "安小爐者壇前是近壇側室別安一小風爐也兜",
    "X14n0298_007:0825b18": "樓婆香草名按唐陳藏器本草拾遺中云兜納香",
    "X14n0298_007:0825b19": "魏略又云大秦國出兜納香今兜樓婆或即兜納",
    "X14n0298_007:0825b20": "華梵語異耳未知孰是姑存之以此香浴炭者此",
    "X14n0298_007:0825b21": "香無毒能除惡穢浴炭而然之使無餘嗅也投酥",
    "X14n0298_007:0825b22": "蜜於炎爐必有釜也今文闕略若謂炎爐無釜酥",
    "X14n0298_007:0825b23": "蜜俱成灰爐將何享佛燒令烟盡者即煎令烟盡",
    "X14n0298_007:0825b24": "煉醇使無生氣耳按溫陵解謂佛以日中受食故",
    "X14n0298_007:0825c01": "每以日中致享中夜例日中也蜜成於華表和融",
    "X14n0298_007:0825c02": "法行也酥成於乳表和融法味也半為中數三為",
    "X14n0298_007:0825c03": "成數小火爐表方寸覺心也以香浴炭表發覺之",
    "X14n0298_007:0825c04": "法也然令猛熾投酥蜜於炎爐燒烟盡者表行法",
    "X14n0298_007:0825c05": "既成不可終滯當於覺心勇猛煅煉使習氣併鑠",
    "X14n0298_007:0825c06": "緣影俱亡豁然如所謂紅爐點雪者然後為佛所",
    "X14n0298_007:0825c07": "享夫居寂滅場餐采禪悅者於此宜盡心焉。",
    "X14n0298_007:0825c08": "令其四外徧懸旛華(至)張於門側左右安置。",
    "X14n0298_007:0825c09": "這一節經承前結壇敷設次懸尊像以示寂場主",
    "X14n0298_007:0825c10": "伴意令行者得所瞻依也四方是壇室之外四方",
    "X14n0298_007:0825c11": "徧懸旛華者表外行嚴飾悲華四益也室中四列",
    "X14n0298_007:0825c12": "等者表自性四依無適而非真主也當陽即室中",
    "X14n0298_007:0825c13": "央張盧舍那等者盧舍那譯云淨滿是報身佛釋",
    "X14n0298_007:0825c14": "迦是化身佛一佛具三身今不及毗盧遮那者遮",
    "X14n0298_007:0825c15": "那是法身佛法身無相表此意故不懸也此是寂",
    "X14n0298_007:0825c16": "場真主故處乎中彌勒是當來住此世者阿閦譯",
    "X14n0298_007:0825c17": "云不動是東方佛表智彌陀是略梵語具云阿彌",
    "X14n0298_007:0825c18": "陀譯云無量壽是西方佛表悲東西二佛亦居當",
    "X14n0298_007:0825c19": "陽者表行者於此壇中以智悲為主也諸變化觀",
    "X14n0298_007:0825c20": "音及金剛藏安左右者表行者乘大悲願上同下",
    "X14n0298_007:0825c21": "合以異方便度眾生故諸變化觀音者即前經三",
    "X14n0298_007:0825c22": "十二應等也剛藏統諸金剛護持呪心表行者護",
    "X14n0298_007:0825c23": "念不空故以上意明法王法臣為內主伴帝釋梵",
    "X14n0298_007:0825c24": "王等為外護也烏芻瑟摩譯語見前藍地迦名義",
    "X14n0298_007:0826a01": "集云是青面金剛軍茶利是金剛異號即十大明",
    "X14n0298_007:0826a02": "王數也毗俱胝者毗盧神變經云左邊毗俱胝三",
    "X14n0298_007:0826a03": "目持鬟髻者是也四天王可知等者等於那吒太",
    "X14n0298_007:0826a04": "子及天大將軍數也頻那是猪頭夜迦是象鼻二",
    "X14n0298_007:0826a05": "使者名也俱未詳譯語安置門側左右者上法臣",
    "X14n0298_007:0826a06": "等列於室中左右今是外護故置門外左右之側",
    "X14n0298_007:0826a07": "也。",
    "X14n0298_007:0826a08": "又取八鏡覆懸虗空(至)使其形影重重相涉。",
    "X14n0298_007:0826a09": "這一節經承前敷設取意於象即事明理交羅融",
    "X14n0298_007:0826a10": "攝使無礙也溫陵解謂壇中之鏡混物而有依表",
    "X14n0298_007:0826a11": "行人之智也空中之鏡離物而無依表諸佛之智",
    "X14n0298_007:0826a12": "也混物有依者方能照物未能照己必得離物無",
    "X14n0298_007:0826a13": "依住智交相為用然後物我互照心境雙融諸佛",
    "X14n0298_007:0826a14": "眾生身土相入不勞動步不待擬心法法周徧事",
    "X14n0298_007:0826a15": "事無礙舉目千聖齊現觸處萬象昭然一華一香",
    "X14n0298_007:0826a16": "遍供塵剎一行一相充擴無窮不假神通不涉情",
    "X14n0298_007:0826a17": "謂寂場法法本如是也密因修證妙極於此然前",
    "X14n0298_007:0826a18": "壇中之鏡溫陵表大圓鏡智今解混物有依是行",
    "X14n0298_007:0826a19": "人智淺解未融者疑為前後不[淴心+口]此不足疑也良",
    "X14n0298_007:0826a20": "以行者之智與諸佛之智無二體故俱不離大圓",
    "X14n0298_007:0826a21": "鏡智表語無過也。",
    "X14n0298_007:0826a22": "於初七中至誠頂禮(至)身心明淨猶如瑠璃。",
    "X14n0298_007:0826a23": "這一節經正示入壇行道之儀於三七日克己心",
    "X14n0298_007:0826a24": "祈佛現交光為其驗也前云於道場中六時行道",
    "X14n0298_007:0826b01": "經三七日佛現其前摩頂令悟今文正應前驗也",
    "X14n0298_007:0826b02": "初七稱禮主伴嘉號六時圍壇誦呪於一時間行",
    "X14n0298_007:0826b03": "百八遍呪亦百八遍惟呪文甚長一時何能誦百",
    "X14n0298_007:0826b04": "八遍意必秪誦唵字下八句耳誦法要令心憶口",
    "X14n0298_007:0826b05": "持聲和步緩其行其呪皆適其宜則玄功在此耳",
    "X14n0298_007:0826b06": "二七日中不誦不行寂然禪坐一向發願無間也",
    "X14n0298_007:0826b07": "毗奈耶譯語見前願教者正指梵網所明者說第",
    "X14n0298_007:0826b08": "三七中上二七日但云六時今加十二時者其功",
    "X14n0298_007:0826b09": "至密勤懇尤甚念念專持呪者據此則知二七日",
    "X14n0298_007:0826b10": "中非不誦也但不數不行耳至三七最後日十方",
    "X14n0298_007:0826b11": "佛現於鏡光交處承摩頂者前文以鏡表智今佛",
    "X14n0298_007:0826b12": "智與行者智交相熏發因果通[淴心+口]即摩頂意事理",
    "X14n0298_007:0826b13": "互融心境冥會即十方佛現意此合前驗不虗矣",
    "X14n0298_007:0826b14": "即於下佛謂末世行者果能如是三七功淳因果",
    "X14n0298_007:0826b15": "交感從是入三摩地身心明淨內外洞然如瑠璃",
    "X14n0298_007:0826b16": "也。",
    "X14n0298_007:0826b17": "阿難若此比丘本受戒師(至)如是道場多不成就。",
    "X14n0298_007:0826b18": "這一節經佛警前文所云不清淨意務令深防實",
    "X14n0298_007:0826b19": "踐以嚴潔其心也文可解。",
    "X14n0298_007:0826b20": "從三七後端坐安居(至)汝問道場建立如是。",
    "X14n0298_007:0826b21": "這一節經承上三七後意總結壇儀也從上三七",
    "X14n0298_007:0826b22": "功成別無陳設但令端身枯坐默顧本參如是經",
    "X14n0298_007:0826b23": "一百日有利根者從本凡身不起此座即入聖位",
    "X14n0298_007:0826b24": "得須陀洹句俯順淺機說若按下文云十方如來",
    "X14n0298_007:0826c01": "誦此呪心成無上覺坐菩提座入大涅槃奚止小",
    "X14n0298_007:0826c02": "果而已且登伽聞呪尚證三果況淨機者乎縱其",
    "X14n0298_007:0826c03": "下縱其鈍根未成於此得決定信自知成佛不謬。",
    "X14n0298_007:0826c04": "阿難頂禮佛足而白佛言(至)佇聞如來祕密章句。",
    "X14n0298_007:0826c05": "這一節經阿難既請壇儀然未親聞呪語是故重",
    "X14n0298_007:0826c06": "請宣說也自我下阿難自述己過以明未聞心呪",
    "X14n0298_007:0826c07": "章句葢前文殊持呪往護但自密誦以解婬難故",
    "X14n0298_007:0826c08": "稱未聞今請顯說意將傳彼當來因啟親炙聖言",
    "X14n0298_007:0826c09": "惟願下正請重說文可解。",
    "X14n0298_007:0826c10": "爾時世尊從因髻中(至)放光如來宣說神呪。",
    "X14n0298_007:0826c11": "這一節經世尊諾其重請宣呪而先放光化佛用",
    "X14n0298_007:0826c12": "表心呪之神也肉髻即無見相肉髻與無見相前",
    "X14n0298_007:0826c13": "後互明髻中湧百寶光者意表無相見相也光中",
    "X14n0298_007:0826c14": "湧千葉蓮者光表般若體華表因行華從光出者",
    "X14n0298_007:0826c15": "表從般若出萬行因華也光中現佛坐蓮華者表",
    "X14n0298_007:0826c16": "因承果果徹因也化佛頂放十道光者表化中復",
    "X14n0298_007:0826c17": "化十度圓收而不離般若體故光光皆具護法圓",
    "X14n0298_007:0826c18": "心用無盡故十恒沙者即無盡意故金剛密迹即",
    "X14n0298_007:0826c19": "護法心故稱金剛密迹者金剛從喻說取堅固意",
    "X14n0298_007:0826c20": "誓心堅固如金剛故密迹是實中現權不可思議",
    "X14n0298_007:0826c21": "位在上地迹現金剛故稱密迹然此理事無礙本",
    "X14n0298_007:0826c22": "迹常融不動而變無為而成故此十恒沙眾各現",
    "X14n0298_007:0826c23": "威神或擎山或持杵遍滿空界大眾仰觀見彼威",
    "X14n0298_007:0826c24": "神如臨我上故生畏心現光現相曾未之見故生",
    "X14n0298_007:0827a01": "愛心抱是懷抱言其畏愛兼於懷抱也是故各求",
    "X14n0298_007:0827a02": "哀祐良由藉佛哀祐故得一心不亂聽佛頂光所",
    "X14n0298_007:0827a03": "化如來宣說神呪也。",
    "X14n0298_007:0827a04": "南無薩怛他蘇伽多耶(至)印兔那麼麼寫(三十七句)",
    "X14n0298_007:0827a05": "誦呪者至此句稱弟子某甲受持。",
    "X14n0298_007:0827a06": "烏[合*牛](三十八)唎瑟揭拏(三十九)(至)印兔那麼麼寫(七十八)",
    "X14n0298_007:0827a07": "至此句準前稱名若俗人稱弟子某甲受持。",
    "X14n0298_007:0827a08": "囉闍婆夜(七十九)主囉跋夜(八十)(至)印兔那麼麼寫(七十二)",
    "X14n0298_007:0827a09": "至此如前稱名。",
    "X14n0298_007:0827a10": "婆伽梵(七十三)薩怛多般怛囉(七十四)(至)麼麼寫",
    "X14n0298_007:0827a11": "三十二至此如前稱弟子名。",
    "X14n0298_007:0827a12": "突瑟吒質多(三十三)(至)莎婆訶",
    "X14n0298_007:0827a13": "總前四百二十七句這一節經佛為重宣密呪昔",
    "X14n0298_007:0827a14": "令文殊往護者即此文也夫呪者秘密義也是為",
    "X14n0298_007:0827a15": "秘密首楞嚴行人誦之則能生善滅惡革凡成聖",
    "X14n0298_007:0827a16": "冥得其益無所解會如蜾蠃之呪螟蛉號令之麾",
    "X14n0298_007:0827a17": "軍士默有所會餘人不知是密說義也與前顯說",
    "X14n0298_007:0827a18": "力用無殊但被機有所異耳故前顯說文中云有",
    "X14n0298_007:0827a19": "三摩提名大佛頂首楞嚴王具足萬行十方如來",
    "X14n0298_007:0827a20": "一門超出妙莊嚴路後宣呪畢顯益文中云此佛",
    "X14n0298_007:0827a21": "頂光聚摩訶悉怛多般怛囉秘密伽陀微妙章句",
    "X14n0298_007:0827a22": "出生十方一切諸佛又云亦說此呪名如來頂是",
    "X14n0298_007:0827a23": "知顯密二說名義俱同也長水疏云此呪四百二",
    "X14n0298_007:0827a24": "十七句前諸句數但是歸命諸佛菩薩眾賢聖等",
    "X14n0298_007:0827b01": "及釵呪願加被離諸惡鬼病等諸難至四百十九",
    "X14n0298_007:0827b02": "云跢姪他此翻即說呪曰從四百二十唵字去方",
    "X14n0298_007:0827b03": "是正呪如前云六時行誦每時百八遍正誦此耳",
    "X14n0298_007:0827b04": "然或通誦可為盡善第恐文長不能及也自古五",
    "X14n0298_007:0827b05": "不翻中此即秘密不翻天台智者大師以四悉檀",
    "X14n0298_007:0827b06": "義會釋呪義恐繁不錄詳如文句中說。",
    "X14n0298_007:0827b07": "阿難是佛頂光聚(至)嚴淨戒律悉得清淨。",
    "X14n0298_007:0827b08": "這一節經佛宣呪畢結顯呪功圓收諸佛三覺滿",
    "X14n0298_007:0827b09": "義乃以十事明乎二利之勝也阿難下至出生諸",
    "X14n0298_007:0827b10": "佛是總顯本益十方下十義是別明自他二覺及",
    "X14n0298_007:0827b11": "覺行滿義總中佛頂光聚者釋尊自指己頂所放",
    "X14n0298_007:0827b12": "百寶光光光相然化化不絕故稱光聚悉怛多句",
    "X14n0298_007:0827b13": "是本呪名譯語見前指此呪義以能出生諸佛功",
    "X14n0298_007:0827b14": "莫大焉密不足以盡其義密之甚者故稱秘密伽",
    "X14n0298_007:0827b15": "陀譯云頌詩傳云頌容也美盛德之形容也葢頌",
    "X14n0298_007:0827b16": "與容古字通用今指呪語為伽陀者亦是美頌如",
    "X14n0298_007:0827b17": "來藏心具不思議之妙用也別中文分十段初云",
    "X14n0298_007:0827b18": "因此呪心成無上覺者即自覺也因即題中密因",
    "X14n0298_007:0827b19": "之因以密呪為因得成果覺故二云執呪心而伏",
    "X14n0298_007:0827b20": "魔外即覺行義執是執持如前文殊持呪往護即",
    "X14n0298_007:0827b21": "伏魔意三云乘呪心坐蓮華而往應塵剎即覺他",
    "X14n0298_007:0827b22": "義上說成正覺屬根本智以本智證真故今說應",
    "X14n0298_007:0827b23": "彼之感屬後得智成唯識云乘後得智現身土等",
    "X14n0298_007:0827b24": "為諸有情說正法故四云轉法輪者上但說應今",
    "X14n0298_007:0827c01": "則應而說法一應文分為二含是含受五中有二",
    "X14n0298_007:0827c02": "意一則自覺先成遍於十方摩頂記彼二則自覺",
    "X14n0298_007:0827c03": "未成亦蒙諸佛摩頂記我即自覺覺他二義六云",
    "X14n0298_007:0827c04": "依呪力加被拔濟群苦是覺行義文中俱出四趣",
    "X14n0298_007:0827c05": "不言天與修羅二趣者文略耳八苦中求不得者",
    "X14n0298_007:0827c06": "言其宿業預定貧而求富夭而求壽自非殊勝業",
    "X14n0298_007:0827c07": "力必不可挽諸所強求皆不得故五陰熾盛者謂",
    "X14n0298_007:0827c08": "色受想行識熾盛如火燒菩提芽五陰不空充塞",
    "X14n0298_007:0827c09": "熾盛則一切生死輪迴不息此最若故大小橫者",
    "X14n0298_007:0827c10": "橫枉也以非理加之曰橫大則喪命小則罹殃灌",
    "X14n0298_007:0827c11": "頂經云大橫有九小橫無數賊難下別明諸難難",
    "X14n0298_007:0827c12": "難也摧挫身心難堪忍故諸難義及上地獄等苦",
    "X14n0298_007:0827c13": "文皆可知不復詳解七云隨順呪心事知識者以",
    "X14n0298_007:0827c14": "求道故是自覺覺行二義言善知識者華嚴鈔云",
    "X14n0298_007:0827c15": "一切眾生不知諸善法令其知之不識諸惡法令",
    "X14n0298_007:0827c16": "其識之名善知識也又善對惡說崇正道而達罪",
    "X14n0298_007:0827c17": "福者名善知識操世柄而筭無遺策者名惡知識",
    "X14n0298_007:0827c18": "也餘文可解八云攝受親因等者是覺他義謂奉",
    "X14n0298_007:0827c19": "行心呪得成道果轉攝有緣登覺岸故親指過去",
    "X14n0298_007:0827c20": "眷屬因指宿生結緣以昔有緣今得遇故然彼或",
    "X14n0298_007:0827c21": "墮小乘乃以呪力加之令彼聞而不怖秘密藏即",
    "X14n0298_007:0827c22": "如來藏心也九云無上覺等初文已明今重出者",
    "X14n0298_007:0827c23": "要在終歸涅槃纂述八相始終事故坐菩提樹是",
    "X14n0298_007:0827c24": "始涅槃是終是三覺滿義十云於滅度後付佛法",
    "X14n0298_007:0828a01": "事者良由呪心功勝三際不衰成始成終呪功具",
    "X14n0298_007:0828a02": "矣法事者即指上十事三覺及戒定慧等皆法事",
    "X14n0298_007:0828a03": "也一切法事戒為前導故表而出之戒既清淨則",
    "X14n0298_007:0828a04": "諸法事悉得究竟成就故夫此十事俱乘呪心為",
    "X14n0298_007:0828a05": "言者葢呪心即如來藏故心即呪呪即心故如般",
    "X14n0298_007:0828a06": "若所謂般若波羅蜜多是大神呪是大明呪是無",
    "X14n0298_007:0828a07": "上呪是無等等呪即斯義也由能具足恒沙性德",
    "X14n0298_007:0828a08": "成始成終佛之法事大備於此讀斯文者當深悟",
    "X14n0298_007:0828a09": "玄旨可也。",
    "X14n0298_007:0828a10": "若我說是佛頂光聚(至)經恒沙劫終不能盡。",
    "X14n0298_007:0828a11": "這一節經重歎此呪具無盡德沙劫不能盡述也",
    "X14n0298_007:0828a12": "從且下四句謂非止十事而已從旦暮歷沙劫字",
    "X14n0298_007:0828a13": "不重音相續劫猶可盡呪功終不可盡也。",
    "X14n0298_007:0828a14": "亦說此呪名如來頂(至)遠諸魔事無有是處。",
    "X14n0298_007:0828a15": "這一節經出呪名義同前顯說因勉行者當持此",
    "X14n0298_007:0828a16": "而取果也前顯說名大佛頂今密說名如來頂名",
    "X14n0298_007:0828a17": "義俱同由是勉諸有學盡輪迴取勝果當從事於",
    "X14n0298_007:0828a18": "斯不持此呪而坐道場魔事方強難究竟故然指",
    "X14n0298_007:0828a19": "有學小果說者良以小果猶應持呪修無上菩提",
    "X14n0298_007:0828a20": "不持此呪安可得哉以劣顯勝極言此呪可持也。",
    "X14n0298_007:0828a21": "阿難若諸世界隨所國土(至)一切諸毒所不能害。",
    "X14n0298_007:0828a22": "這一節經世尊重以此呪隨方勸持恒順智愚書",
    "X14n0298_007:0828a23": "佩俱益毒無以害是其驗也樺是樹名其皮紅色",
    "X14n0298_007:0828a24": "不止數層薄軟可愛曾於五臺山躬為尺素寄之",
    "X14n0298_007:0828b01": "人間人皆喜之貝葉是貝多羅樹葉似此方苦竹",
    "X14n0298_007:0828b02": "籜挍軟內光外麤潤澤潔白亦甞見之出西竺截",
    "X14n0298_007:0828b03": "方橫書梵字中貫五色縷橫讀白氎羽毛為之亦",
    "X14n0298_007:0828b04": "出西竺極其工致如此方天鵞絨白淨如練故稱",
    "X14n0298_007:0828b05": "白氎餘文可解。",
    "X14n0298_007:0828b06": "阿難我今為汝更說此呪(至)皆領深恩常加守護。",
    "X14n0298_007:0828b07": "這一節經重顯呪益冥護世毒能成出世間智也",
    "X14n0298_007:0828b08": "自行教他其功一致但水火不害唯加誦者不能",
    "X14n0298_007:0828b09": "燒溺也此如第六經觀音圓通十四無畏意喪命",
    "X14n0298_007:0828b10": "為大毒致疾為小毒天龍鬼神各有惡呪如娑毗",
    "X14n0298_007:0828b11": "迦羅梵天呪等以此呪力惡呪不著則得正受正",
    "X14n0298_007:0828b12": "受即三昧譯語以三昧持身故諸呪詛不能為害",
    "X14n0298_007:0828b13": "厭讀上聲蟲是蟲毒如此方兩廣窮鄉下邑皆有",
    "X14n0298_007:0828b14": "之藥毒如砒鴆之類金銀初出礦時有毒詳如藥",
    "X14n0298_007:0828b15": "類本草中說草木毒即藥毒也如巴豆木鱉之類",
    "X14n0298_007:0828b16": "蟲蛇可知然而萬物皆有毒氣入呪人口俱化為",
    "X14n0298_007:0828b17": "甘露味矣一切惡星下惡星則過宮入限能作災",
    "X14n0298_007:0828b18": "厄如羅睺計都彗孛等也鬼如羅剎富丹起尸旱",
    "X14n0298_007:0828b19": "魃等神如世間五通傷瘟等磣者食中砂也約喻",
    "X14n0298_007:0828b20": "說惡人心中磊塊磅礴害人之惡念如食中砂也",
    "X14n0298_007:0828b21": "頻那夜迦解見前文此等鬼神各有眷屬皆荷佛",
    "X14n0298_007:0828b22": "恩非誰不害猶當加護也。",
    "X14n0298_007:0828b23": "阿難當知是呪常有(至)貧窮下賤不可樂處。",
    "X14n0298_007:0828b24": "這一節經承上正明神威擁護世毒不傷成就出",
    "X14n0298_007:0828c01": "世智也梵語那由他按華嚴阿僧祇品百二十大",
    "X14n0298_007:0828c02": "數初云百洛叉為一俱胝俱胝俱胝為一阿庾多",
    "X14n0298_007:0828c03": "阿庾多阿庾多為一那由他對此方百千萬億兆",
    "X14n0298_007:0828c04": "京姟則洛叉為億俱胝為兆阿庾多為京那由他",
    "X14n0298_007:0828c05": "為姟也今文八萬四千箇那由他以如是多恒河",
    "X14n0298_007:0828c06": "又以如是多恒河中所有沙一沙一金剛極言金",
    "X14n0298_007:0828c07": "剛之多多也種族言其類也如是多金剛藏王種",
    "X14n0298_007:0828c08": "族各各有多眷屬如此多種族皆是金剛藏王菩",
    "X14n0298_007:0828c09": "薩所統如是晝夜隨侍不敢須臾離也設有下明",
    "X14n0298_007:0828c10": "散心誦呪不入定者之益蕞爾心憶汎然口持雖此",
    "X14n0298_007:0828c11": "散亂而金剛眾亦常隨侍何況下以散持之劣例",
    "X14n0298_007:0828c12": "彼菩提得決定信者之勝其侍從之勤不待言矣",
    "X14n0298_007:0828c13": "菩提心得決定信者按位是十信也精心陰速發",
    "X14n0298_007:0828c14": "彼神識者謂藏王菩薩之眾以精誠之心在杳冥",
    "X14n0298_007:0828c15": "中隱然策發速其神識或行者夢寐中或禪觀中",
    "X14n0298_007:0828c16": "有所警悟使其進趣無滯也是人下是人指行者",
    "X14n0298_007:0828c17": "說此明行者由密護之功故得開發宿命能憶多",
    "X14n0298_007:0828c18": "劫本事本生周徧是橫徹十方沙劫是竪窮三際",
    "X14n0298_007:0828c19": "皆得了知豈止過去以過去影顯現未即是出世",
    "X14n0298_007:0828c20": "智也從初第一劫是凡身也歷於後身後身指最",
    "X14n0298_007:0828c21": "後隣於滿果一生補處說從是中間生生不生雜",
    "X14n0298_007:0828c22": "類藥叉等者即是雜類譯語見前是善男子下明",
    "X14n0298_007:0828c23": "諸色供養者非唯不生惡處亦復不生貧窮不可",
    "X14n0298_007:0828c24": "樂處無財為貧不達為窮。",
    "X14n0298_007:0829a01": "此諸眾生縱其自身(至)不持齋戒自成齋戒。",
    "X14n0298_007:0829a02": "這一節經甚讚持呪之功攝無量德以明一心具",
    "X14n0298_007:0829a03": "萬行意也縱其下是甚讚持呪功高謂上持呪眾",
    "X14n0298_007:0829a04": "生縱其不作福業而如來之德悉與此人豈有移",
    "X14n0298_007:0829a05": "彼福此則三昧亦可惠矣良以呪心即如來頂法",
    "X14n0298_007:0829a06": "而如來頂法即行者本具藏心是故能持呪者即",
    "X14n0298_007:0829a07": "持自己藏心藏心具足萬行何福業而不備哉是",
    "X14n0298_007:0829a08": "故不作福而福自備以自具故宛似如來所與然",
    "X14n0298_007:0829a09": "而如來即自性之如來也如來即我心我心即佛",
    "X14n0298_007:0829a10": "心心外無佛全佛是心是故能持呪心則永劫與",
    "X14n0298_007:0829a11": "佛同生也不可說是華嚴大數最後之數彼云不",
    "X14n0298_007:0829a12": "可思不可思劫為一不可說不可說不可說劫為",
    "X14n0298_007:0829a13": "一不可說轉則轉數為極也既與佛同生佛之功",
    "X14n0298_007:0829a14": "德我之本有三義同科如惡叉聚也惡叉聚是樹",
    "X14n0298_007:0829a15": "名見首卷解中我及如來兼諸功德同一熏修無",
    "X14n0298_007:0829a16": "分散故是故下結明本具未戒令戒未進令進無",
    "X14n0298_007:0829a17": "智令智不淨令淨不齋成齋則六度備矣上文福",
    "X14n0298_007:0829a18": "是檀度戒是尸度進是進度智是智度淨是禪度",
    "X14n0298_007:0829a19": "能忍齋戒是忍度言雖不次六義全矣所謂持呪",
    "X14n0298_007:0829a20": "一心萬行具足。",
    "X14n0298_007:0829a21": "阿難是善男子持此呪時(至)悉皆滅除更無毫髮。",
    "X14n0298_007:0829a22": "這一節經詳明呪功滌諸垢染以慧日能銷霜露",
    "X14n0298_007:0829a23": "之罪也前文備福今文滌罪謂未得呪前雖造眾",
    "X14n0298_007:0829a24": "罪既持呪後則前之破戒之罪無問輕重一時銷",
    "X14n0298_007:0829b01": "滅益見持呪功高如日之易銷霜露也然而持呪",
    "X14n0298_007:0829b02": "之心亦須盡誠空三輪達三觀般若圓心銷除眾",
    "X14n0298_007:0829b03": "罪實有之若其泛然常習似存似亡多見破舟越",
    "X14n0298_007:0829b04": "諸溟海風雖順不無沉溺之險無謂經之無驗亦",
    "X14n0298_007:0829b05": "見其墮也縱經下明持呪之後猶有不淨之迹諸",
    "X14n0298_007:0829b06": "聖不責此勉誦之深也五辛見下文若內心既淨",
    "X14n0298_007:0829b07": "則外衣雖獘行止皆淨良以心淨故一切同真",
    "X14n0298_007:0829b08": "當念即道場故五逆者一弑父母二弑阿羅漢三",
    "X14n0298_007:0829b09": "弑和尚阿闍黎四破和合僧五惡心出佛身血四",
    "X14n0298_007:0829b10": "棄八棄者四分律云波羅夷譯云棄若犯婬殺盜",
    "X14n0298_007:0829b11": "妄四根本罪則永棄佛法邊外不與共住如人斬",
    "X14n0298_007:0829b12": "首不復活也不入僧數故名為棄比丘尼八棄即",
    "X14n0298_007:0829b13": "於前四加第五名觸觸是觸著與男相觸起染心",
    "X14n0298_007:0829b14": "故第六名八有八事故謂與染心男子兩手相捉",
    "X14n0298_007:0829b15": "或捉衣或同入屏處或屏處共坐或共語共行相",
    "X14n0298_007:0829b16": "倚相期犯此八事為眾所棄故第七名覆覆是遮",
    "X14n0298_007:0829b17": "覆謂尼聞大僧說戒作法之時遮覆他罪不肯對",
    "X14n0298_007:0829b18": "眾陳首故第八名隨隨是隨眾住謂尼於大僧中",
    "X14n0298_007:0829b19": "未與作共住法即隨共住故如上八種為尼僧根",
    "X14n0298_007:0829b20": "本戒犯此如前名棄也此以誦呪功高無間輕重",
    "X14n0298_007:0829b21": "皆銷滅矣如風吹沙者猛風譬呪功沙聚譬輕重",
    "X14n0298_007:0829b22": "罪聚謂眾罪聚集如沙之多由誦呪功一時能銷",
    "X14n0298_007:0829b23": "如猛風吹散沙聚言其易也纖悉淨盡更無毫髮",
    "X14n0298_007:0829b24": "存焉。",
    "X14n0298_007:0829c01": "阿難若有眾生從無量無數劫來(至)皆得悟無生忍。",
    "X14n0298_007:0829c02": "這一節經承前呪功能銷宿業得悟無生也上以",
    "X14n0298_007:0829c03": "呪功銷諸現業今文又謂不但銷新愆而已又能",
    "X14n0298_007:0829c04": "滌諸舊染若有能持此呪并諸供養從前積劫陳",
    "X14n0298_007:0829c05": "垢未及懺悔者猶湯銷雪煖氣既侵剎那銷殞湯",
    "X14n0298_007:0829c06": "譬呪功雪譬宿業然又不但銷業而已又能以呪",
    "X14n0298_007:0829c07": "力持心不久得悟無生忍矣無生忍解見第一經",
    "X14n0298_007:0829c08": "中或問前解云持呪必空三輪達三觀然後得驗",
    "X14n0298_007:0829c09": "今文但說帶持安置猶能銷除積業子豈以易為",
    "X14n0298_007:0829c10": "難耶答呪有不思議力誠如經說然即供養帶持",
    "X14n0298_007:0829c11": "由藉信心前云具決定信速能符契若彼信心輕",
    "X14n0298_007:0829c12": "鮮未必即驗也今時呪章何處無之功力亦隱而",
    "X14n0298_007:0829c13": "不顯矣愚甞帶持驅瘧立應足知由信而顯也。",
    "X14n0298_007:0829c14": "復次阿難若有女人(至)邊地下賤何況雜形。",
    "X14n0298_007:0829c15": "這一節經歷明呪功得遂諸願也文中但明男女",
    "X14n0298_007:0829c16": "長命不及餘者文略耳然以果報句攝盡矣果報",
    "X14n0298_007:0829c17": "約世出世漏無漏說大率今文與觀音圓通相應",
    "X14n0298_007:0829c18": "故雜形如前說餘可解。",
    "X14n0298_007:0829c19": "阿難若諸國土州縣聚落(至)一切災厄悉皆銷滅。",
    "X14n0298_007:0829c20": "這一節經歷明呪功能免諸難也支提譯云可供",
    "X14n0298_007:0829c21": "養處脫闍長水疏云幢也泐潭標指云闍訓都脫",
    "X14n0298_007:0829c22": "闍即城臺也餘可解。",
    "X14n0298_007:0829c23": "阿難在在處處國土眾生(至)晝夜安眠常無惡夢。",
    "X14n0298_007:0829c24": "這一節經歷明呪功能和天時澤地利鎮惡星安",
    "X14n0298_007:0830a01": "兆庶也風雨順時者如藥師灌頂經云非時風雨",
    "X14n0298_007:0830a02": "過時不雨是眾生九難之一今云順時則由呪功",
    "X14n0298_007:0830a03": "而和天時也五穀豐殷是由呪功而澤地利也十",
    "X14n0298_007:0830a04": "億曰兆庶眾也指萬民說兆庶安樂是由呪功而",
    "X14n0298_007:0830a05": "安兆庶也惡星隨方變怪二十八大惡星各按方",
    "X14n0298_007:0830a06": "隅一切災祥由其變也呪能鎮之使其災障不入",
    "X14n0298_007:0830a07": "其境是由呪功而鎮惡星也由是人無橫夭之災",
    "X14n0298_007:0830a08": "矣杻械下二句是免王難晝夜安眠是臥安覺安",
    "X14n0298_007:0830a09": "晝無惡事夜無惡夢呪之功也。",
    "X14n0298_007:0830a10": "阿難是娑婆界有八萬(至)諸惡災祥永不能入。",
    "X14n0298_007:0830a11": "這一節經歷明呪功鎮諸惡星使不入界地也娑",
    "X14n0298_007:0830a12": "婆界指一四天下說以四洲觀之居空星象不止",
    "X14n0298_007:0830a13": "八萬四千今云惡星止此數耳除善星說故或亦",
    "X14n0298_007:0830a14": "表人八萬四千煩惱說故二十八宿為八萬上首",
    "X14n0298_007:0830a15": "二十八宿者謂角亢氐房心尾箕斗牛女虗危室",
    "X14n0298_007:0830a16": "壁奎婁胃昴畢嘴參井鬼柳星張翼軫然此諸星",
    "X14n0298_007:0830a17": "各按方隅每方七星各有所主之事隨人心善惡",
    "X14n0298_007:0830a18": "而變善則降祥惡則加禍詳如大集四十經中說",
    "X14n0298_007:0830a19": "又八大惡星為主者長水疏云金木水火土羅計",
    "X14n0298_007:0830a20": "彗也雖有善宿變即成災二十八宿亦爾有此下",
    "X14n0298_007:0830a21": "正顯呪功有此呪地則彼惡星隱然無變不成災",
    "X14n0298_007:0830a22": "故十二由旬由旬譯云限量程限之數也一由旬",
    "X14n0298_007:0830a23": "四十里計四百八十里之遙成結界地一切災異",
    "X14n0298_007:0830a24": "不入其境祥福也又吉兆也今云災祥不入者言",
    "X14n0298_007:0830b01": "禍福不入也然則福何以却之意以平順為福俗",
    "X14n0298_007:0830b02": "諺有云庭前之瑞好不如無此之謂也。",
    "X14n0298_007:0830b03": "是故如來宣示此呪(至)舊業陳債來相惱害。",
    "X14n0298_007:0830b04": "這一節經世尊結顯宣呪所由為助道之玄覆也",
    "X14n0298_007:0830b05": "是故下佛以末世多魔故宣此呪而保護之使諸",
    "X14n0298_007:0830b06": "惡緣不能加害泰然安隱坐進此道是為宣呪之",
    "X14n0298_007:0830b07": "由也文旨瞭然可解。",
    "X14n0298_007:0830b08": "及汝眾中諸有學人(至)十方如來便為妄語。",
    "X14n0298_007:0830b09": "這一節經重警淨緣以明佛語不虗而行者必得",
    "X14n0298_007:0830b10": "心通之驗也是善下佛謂行者果能如法熏修則",
    "X14n0298_007:0830b11": "從此凡身即得豁然貫通開悟佛覺文中反顯佛",
    "X14n0298_007:0830b12": "語不虗必非相賺也。",
    "X14n0298_007:0830b13": "說是語已會中無量(至)得成菩提永無魔事。",
    "X14n0298_007:0830b14": "這一節經諸神誓護行者對佛各陳誓語也上文",
    "X14n0298_007:0830b15": "顯呪之功今文明護持之願初是金剛次是欲色",
    "X14n0298_007:0830b16": "二界天主并四天王出眾禮願無色天誤列于後",
    "X14n0298_007:0830b17": "三是雜類諸神令菩提心速圓滿者如前云精心",
    "X14n0298_007:0830b18": "陰速發彼神識之意五是空居陰陽時令之主陰",
    "X14n0298_007:0830b19": "陽則攝風雨雲雷等各有主故時令則攝年歲春",
    "X14n0298_007:0830b20": "秋八王日遊夜遊等年歲即六十甲子太歲等也",
    "X14n0298_007:0830b21": "巡官即晝夜遊神及主記善惡者故名巡官此皆",
    "X14n0298_007:0830b22": "隸於四天王者六是地祇主山主海等及一切土",
    "X14n0298_007:0830b23": "地諸神萬物精祗者如主樹主林主稼主藥等神",
    "X14n0298_007:0830b24": "是也風神王者即上風師葢有王臣之屬上必是",
    "X14n0298_007:0830c01": "臣今乃是王故兩出之此諸上下神祗各有護法",
    "X14n0298_007:0830c02": "辭旨皆可解不復贅言。",
    "X14n0298_007:0830c03": "爾時八萬四千那由他(至)恒令此人所作如願。",
    "X14n0298_007:0830c04": "這一節經本護呪人乘大覺心隨眾護之後而稱",
    "X14n0298_007:0830c05": "名重誓以衛也前文世尊先舉藏王種族常護此",
    "X14n0298_007:0830c06": "呪今文藏王因眾發心護呪重列名辭以備眾數",
    "X14n0298_007:0830c07": "耳大約上文諸雜神等因佛宣呪功大然後發心",
    "X14n0298_007:0830c08": "此藏王者本心常護故前佛舉其名今乃藏王自",
    "X14n0298_007:0830c09": "陳本願也按華嚴十地品藏王為說法王位在上",
    "X14n0298_007:0830c10": "地故此自陳功業久成菩提以度生心切不取涅",
    "X14n0298_007:0830c11": "槃示金剛身常護此呪世尊下明自護心之切隨",
    "X14n0298_007:0830c12": "彼行者定亂百出而此菩薩護心恒一也縱令下",
    "X14n0298_007:0830c13": "驅斥外魔大自在是色界頂天以統世之心深躭",
    "X14n0298_007:0830c14": "固執成大慢天是魔之甚者亦不得其便餘小鬼",
    "X14n0298_007:0830c15": "神自當驅去十由旬外矣前云十二由旬成結界",
    "X14n0298_007:0830c16": "地今驅魔未出界地此云何通葢由譯場前後不",
    "X14n0298_007:0830c17": "照耳寶杵碎首是其誓心非如世間殺心比也折",
    "X14n0298_007:0830c18": "攝二門隨機應故餘可解以上行分已竟下起證",
    "X14n0298_007:0830c19": "分。",
    "X14n0298_007:0830c20": "阿難即從座起頂禮佛足(至)佇佛慈音瞪瞢瞻仰。",
    "X14n0298_007:0830c21": "這一節經阿難因行請證次第始終淺深名義而",
    "X14n0298_007:0830c22": "欲預知其相也前文阿難既諸行中詳悉然猶未",
    "X14n0298_007:0830c23": "知所證階差始終名義淺深證位須預知之如達",
    "X14n0298_007:0830c24": "王都先訪旅泊葢證者實踐親炙之義有淺深智",
    "X14n0298_007:0831a01": "斷不同故請先示其相也我輩下阿難因問證義",
    "X14n0298_007:0831a02": "且先自責多聞陳其病本為發問之端也蒙佛下",
    "X14n0298_007:0831a03": "慶前聞法之益世尊下正問入證名義佛三摩提",
    "X14n0298_007:0831a04": "者揀非世定又揀二乘定故故加佛字又五十五",
    "X14n0298_007:0831a05": "位定體修成佛故故稱佛三摩提也涅槃是所到",
    "X14n0298_007:0831a06": "究竟地故涅槃之前覺路重重故稱未到乾慧是",
    "X14n0298_007:0831a07": "發軔之初名義解見下文四十四心是信住行向",
    "X14n0298_007:0831a08": "各十及四種加行謂煖頂忍世第一也以上是為",
    "X14n0298_007:0831a09": "通問下又別陳故重舉漸次漸次指三漸次也詣",
    "X14n0298_007:0831a10": "何下二句問入聖位十地始終故葢地前三位名",
    "X14n0298_007:0831a11": "三賢十信為內凡乾慧為外凡故作是下集家結",
    "X14n0298_007:0831a12": "問之儀溫陵解云凝視曰瞪冥心曰瞢。",
    "X14n0298_007:0831a13": "爾時世尊讚阿難言(至)合掌刳心默然受教。",
    "X14n0298_007:0831a14": "這一節經佛諾其請先讚阿難具大心故代眾生",
    "X14n0298_007:0831a15": "問而誡聽領說也讚辭可知從於下佛述所問始",
    "X14n0298_007:0831a16": "終以內外凡為始故稱凡夫涅槃為終可知中間",
    "X14n0298_007:0831a17": "覺路未證而預明故稱懸示如未發軔先釵旅泊",
    "X14n0298_007:0831a18": "之情形故也汝今下誡聽為說阿難下領答刳心",
    "X14n0298_007:0831a19": "者刳音枯說文云空物腸也易曰刳木為舟今取",
    "X14n0298_007:0831a20": "意謂屏除妄慮而虗其心可受教義故稱刳心合",
    "X14n0298_007:0831a21": "掌是斂容默然是杜口三業具誠而待慈誨也。",
    "X14n0298_007:0831a22": "佛言阿難當知妙性圓明(至)及大涅槃二轉依號。",
    "X14n0298_007:0831a23": "這一節經世尊將酬證位先標妙性無生以示滅",
    "X14n0298_007:0831a24": "妄歸真二轉依號也夫妙性湛圓離諸名相安有",
    "X14n0298_007:0831b01": "世界眾生及五十五位之名相耶由有器界眾生",
    "X14n0298_007:0831b02": "名相斯立若世界之依眾生之正二俱叵得名相",
    "X14n0298_007:0831b03": "何存然則十界十如俱為剩語是故先標真本以",
    "X14n0298_007:0831b04": "顯名相皆妄也名是稱謂相是相狀一切聖凡依",
    "X14n0298_007:0831b05": "正差降俱為名相然此名相因妄有生有生必滅",
    "X14n0298_007:0831b06": "生滅是妄滅此生滅之妄方名為真轉生滅則依",
    "X14n0298_007:0831b07": "涅槃以涅槃無生滅可得故轉妄想則依真覺真",
    "X14n0298_007:0831b08": "覺即菩提也此為佛果二轉依號然以妙性觀之",
    "X14n0298_007:0831b09": "本無生滅安有涅槃元無妄想安有菩提菩提涅",
    "X14n0298_007:0831b10": "槃亦是強名若執兩端亦成名相矣達斯道者可",
    "X14n0298_007:0831b11": "以默會。",
    "X14n0298_007:0831b12": "阿難汝今欲修真三摩地(至)斯則如來真三摩地。",
    "X14n0298_007:0831b13": "這一節經佛示欲修正定先識倒因倒因不生即",
    "X14n0298_007:0831b14": "正定矣三摩地即正定故又云正心行處即諸位",
    "X14n0298_007:0831b15": "所修定體涅槃是到家果地之名眾生是正報身",
    "X14n0298_007:0831b16": "世界是所依器界此依正二法一切顛倒因之而",
    "X14n0298_007:0831b17": "有故稱倒因佛令識此倒因倒因不生即是正定",
    "X14n0298_007:0831b18": "葢正與倒是對治法故此總標下別釋。",
    "X14n0298_007:0831b19": "阿難云何名為眾生顛倒(至)建立世界及諸眾生。",
    "X14n0298_007:0831b20": "這一節經別釋倒因先明正報以顯依正一因而",
    "X14n0298_007:0831b21": "妄生二倒也初徵正報名次阿難下正釋倒因良",
    "X14n0298_007:0831b22": "以一因發生二倒故示其因也由性下二句躡前",
    "X14n0298_007:0831b23": "真本誤成倒因性明心者即指妙性圓明說即是",
    "X14n0298_007:0831b24": "如來藏性本然之明心字依藏性體上起的照用",
    "X14n0298_007:0831c01": "乃名為心即用之體即體之用故稱性明心也以",
    "X14n0298_007:0831c02": "性明之心徧圓一念誤故遂乃轉真成妄以正為",
    "X14n0298_007:0831c03": "倒矣此一句中真妄攸分本無能明能圓之情則",
    "X14n0298_007:0831c04": "心無所動良由誤認圓明則於圓明性上而有其",
    "X14n0298_007:0831c05": "念即成妄矣如前經云自心取自心非幻成幻法",
    "X14n0298_007:0831c06": "了矣故云性明圓故故字氣脉生起下句諸妄故",
    "X14n0298_007:0831c07": "云因明發性此所發性與上句性字不同葢所發",
    "X14n0298_007:0831c08": "性是妄性故性既妄了乃見有生則從畢竟無中",
    "X14n0298_007:0831c09": "成究竟有矣畢竟無指上妙性中一法叵得故究",
    "X14n0298_007:0831c10": "竟有指下因明發性之妄以妄觀之依正宛然故",
    "X14n0298_007:0831c11": "云究竟有也此所發性是無明體一切根身器界",
    "X14n0298_007:0831c12": "由此建立如第四經云性覺必明妄為明覺所既",
    "X14n0298_007:0831c13": "妄立生汝妄能無同異中熾然成異即此義也此",
    "X14n0298_007:0831c14": "有下承上究竟有明其妄立也謂彼能有所有本",
    "X14n0298_007:0831c15": "自非因所因能有是無明所有是根身器界等然",
    "X14n0298_007:0831c16": "此無明本非有因妄為所因即倒因也既非所因",
    "X14n0298_007:0831c17": "則能住所住之相了無根本可據也能住約眾生",
    "X14n0298_007:0831c18": "說所住約世界說本此下結成妄立依正二因也",
    "X14n0298_007:0831c19": "謂本此無性之妄建立依正二相無住即是妄住",
    "X14n0298_007:0831c20": "以無本故謂從妄住中建立依正二倒也。",
    "X14n0298_007:0831c21": "迷本圓明是生虗妄(至)非生非住非心非法。",
    "X14n0298_007:0831c22": "這一節經承上迷真生妄指妄復俱非以示非相",
    "X14n0298_007:0831c23": "也迷本下承前妙性真體說謂迷了妙性圓明之",
    "X14n0298_007:0831c24": "體從迷生妄妄性無體者指上依無住所建立之",
    "X14n0298_007:0832a01": "性妄故無體以無體故非所依也此二句正遣妄",
    "X14n0298_007:0832a02": "本謂妙性真體本來圓滿光明無欠無晦無修無",
    "X14n0298_007:0832a03": "證既云無欠何須求復將欲捨妄復真則真非真",
    "X14n0298_007:0832a04": "矣自惟真如本性妙湛明圓何勞更復妄見所復",
    "X14n0298_007:0832a05": "已非真實如體此隱然指彼二乘偏修者說也非",
    "X14n0298_007:0832a06": "真求復下牒上妄復示非相也生與住者即是生",
    "X14n0298_007:0832a07": "住異滅四相之二影略說故心與法者是二乘所",
    "X14n0298_007:0832a08": "修身受心法四念處之二影略同上此皆妄復之",
    "X14n0298_007:0832a09": "相非真真如性矣四念處義如法界次第中說二",
    "X14n0298_007:0832a10": "乘既非則凡外可知此指三乘順修者說下文別",
    "X14n0298_007:0832a11": "明眾生逆修結顯眾生顛倒之相也。",
    "X14n0298_007:0832a12": "展轉發生生力發明(至)由是故有眾生顛倒。",
    "X14n0298_007:0832a13": "這一節經承上結顯眾生顛倒由妄而生也展轉",
    "X14n0298_007:0832a14": "下謂既迷真性依妄生妄展轉相生從彼妄生業",
    "X14n0298_007:0832a15": "力上顯發諸妄以妄熏妄積生成業彼此業同則",
    "X14n0298_007:0832a16": "有感應因有感應彼此相生以彼此相生相滅生",
    "X14n0298_007:0832a17": "滅無窮末句結名顛倒。",
    "X14n0298_007:0832a18": "阿難云何名為世界顛倒(至)變化眾生成十二類。",
    "X14n0298_007:0832a19": "這一節經別釋倒因次明依報仍以無住為因轉",
    "X14n0298_007:0832a20": "成十二類之報土也初徵名是有下仍牒前文有",
    "X14n0298_007:0832a21": "所有因所因二句為世界生因是有下三句先釋",
    "X14n0298_007:0832a22": "界義謂此能有所有則分段妄生分段既成則界",
    "X14n0298_007:0832a23": "畔自立由有分段四方隨生故非因下四句次釋",
    "X14n0298_007:0832a24": "世義謂本非真因妄為所因葢以無住為所因故",
    "X14n0298_007:0832b01": "無住即無明也前文云本此無住建立世界及眾",
    "X14n0298_007:0832b02": "生故此無明無體實非生因也由妄建立故為所",
    "X14n0298_007:0832b03": "因本是無住妄為所住既依無明則念念熏彼所",
    "X14n0298_007:0832b04": "住所住即依正二相也以念念熏故遷流不住遂",
    "X14n0298_007:0832b05": "成三世三世與四方和合相涉成十二區分此十",
    "X14n0298_007:0832b06": "二區分為十二類生之依報世約心說以念念遷",
    "X14n0298_007:0832b07": "流故方約境說以界畔為境故心境交涉變化眾",
    "X14n0298_007:0832b08": "生亦成十二類類約眾生說十二區分約世界說",
    "X14n0298_007:0832b09": "於此可見十二生界由心成也。",
    "X14n0298_007:0832b10": "是故世界因動有聲(至)窮十二變為一旋復。",
    "X14n0298_007:0832b11": "這一節經結示心境涉義變成十二依正轉旋之",
    "X14n0298_007:0832b12": "相也動字即指上文方世相涉涉是動故約二義",
    "X14n0298_007:0832b13": "解一約內心初動這是境隨心變也動則有業業",
    "X14n0298_007:0832b14": "必有報十二類生由此輪轉文中聲等是境六亂",
    "X14n0298_007:0832b15": "妄想是心言不頓彰故次第相因意必同時即唯",
    "X14n0298_007:0832b16": "識所謂五俱意識同時起故雖云同時異在同中",
    "X14n0298_007:0832b17": "不無相因默會於心現量可證二約外境初動由",
    "X14n0298_007:0832b18": "方世相涉聲等隨生是故六亂妄想因之而有這",
    "X14n0298_007:0832b19": "是心隨境變也由六亂想成業性故業必有報報",
    "X14n0298_007:0832b20": "必有依謂乘業性輪轉十二區分也約正報說則",
    "X14n0298_007:0832b21": "云輪轉約依報說則云旋復旋復者即第四經云",
    "X14n0298_007:0832b22": "次第遷流終而復始之謂也終復始者是世界成",
    "X14n0298_007:0832b23": "住壞空空為終成為始空而復成循環無窮即旋",
    "X14n0298_007:0832b24": "復之義也末云聲等窮十二變為一旋復者謂外",
    "X14n0298_007:0832c01": "世界六塵窮盡十二能變之根以致空散消沉為",
    "X14n0298_007:0832c02": "之極矣極故旋復也又文中兩箇是故初是故下",
    "X14n0298_007:0832c03": "結眾生顛倒是境隨心變也次是故下結世界顛",
    "X14n0298_007:0832c04": "倒是心隨境變也良由上二別釋之文未曾有結",
    "X14n0298_007:0832c05": "今文雙結前二倒故下文詳明十二變化之相。",
    "X14n0298_007:0832c06": "乘此輪轉顛倒相故(至)若非有想若非無想。",
    "X14n0298_007:0832c07": "這一節經承上詳明十二變化之名相也此先標",
    "X14n0298_007:0832c08": "名下次示相乘此一句牒上十二輪轉之相是有",
    "X14n0298_007:0832c09": "下正標十二之名按瑜伽俱舍等論說者謂從殻",
    "X14n0298_007:0832c10": "而出曰卵生從胞胎出曰胎生從濕而出曰濕生",
    "X14n0298_007:0832c11": "離故趣新曰化生本質既無但用明耀之色曰有",
    "X14n0298_007:0832c12": "色空無色相曰無色唯依想心成質曰有想頑無",
    "X14n0298_007:0832c13": "所知曰無想自質非實託彼成故雖有若無故曰",
    "X14n0298_007:0832c14": "若非有色自質本無託彼呪詛成己色質故曰若",
    "X14n0298_007:0832c15": "非無色己本無想由彼想以成我質雖有似無故",
    "X14n0298_007:0832c16": "曰若非有想我有兒想彼無父母想雖彼無想現",
    "X14n0298_007:0832c17": "已成我兒想故曰若非無想如下指彼蒲盧等異",
    "X14n0298_007:0832c18": "質相成者是也下文各有成想二字證定此類名",
    "X14n0298_007:0832c19": "相故加成想二字。",
    "X14n0298_007:0832c20": "阿難由因世界虗妄輪迴(至)魚鳥龜蛇其類充塞。",
    "X14n0298_007:0832c21": "這一節經承上次示十二生相此先明卵生也溫",
    "X14n0298_007:0832c22": "陵解云卵唯想生虗妄即想也想體輕舉名動顛",
    "X14n0298_007:0832c23": "倒卵以氣交名和合氣成想多升沉名飛沉亂想",
    "X14n0298_007:0832c24": "故感魚鳥飛沉之類也然詳十二類中各具八萬",
    "X14n0298_007:0833a01": "四千亂想者葢一切眾生各各具有八萬四千煩",
    "X14n0298_007:0833a02": "惱但各隨類轉變則彼煩惱隨類偏顯如此魚鳥",
    "X14n0298_007:0833a03": "之類以飛沉偏顯則諸煩惱皆屬飛沉故云八萬",
    "X14n0298_007:0833a04": "四千飛沉亂想下文各類隨想偏顯成其本類之",
    "X14n0298_007:0833a05": "想然知一類互具餘類之想則有無窮亂想何止",
    "X14n0298_007:0833a06": "八萬四千哉文中但約偏顯者說耳故下文云各",
    "X14n0298_007:0833a07": "各互具十二顛倒顛倒即亂想之本因故羯邏藍",
    "X14n0298_007:0833a08": "譯語見前又動顛倒是惑和合下是業如是下是",
    "X14n0298_007:0833a09": "苦諸類皆由惑業苦三輪轉生死下皆倣此。",
    "X14n0298_007:0833a10": "由因世界雜染輪迴(至)人畜龍仙其類充塞。",
    "X14n0298_007:0833a11": "這一節經承上次示十二生相此次明胎生也胎",
    "X14n0298_007:0833a12": "因情有雜染即情也情生於愛名欲顛倒胎以情",
    "X14n0298_007:0833a13": "交名和合滋成情有偏正名橫竪亂想故感人畜",
    "X14n0298_007:0833a14": "橫竪之類遏蒱曇譯語見前即胎卵漸分之相虗",
    "X14n0298_007:0833a15": "妄雜染執著留礙等有情皆具但隨偏重者感類",
    "X14n0298_007:0833a16": "耳羯南等胎卵皆具而次第言者前能具後後不",
    "X14n0298_007:0833a17": "具前故又流轉國土等即十二區分同一器界遂",
    "X14n0298_007:0833a18": "成十二之異隨業感報有差故。",
    "X14n0298_007:0833a19": "由因世界執著輪迴(至)含蠢蝡動其類充塞。",
    "X14n0298_007:0833a20": "這一節經承上次示十二生相此三明濕生也濕",
    "X14n0298_007:0833a21": "以合感執著即合也合由愛滯觸境趨附名趣顛",
    "X14n0298_007:0833a22": "倒濕以陽生名和合煖成所趣無定名翻覆亂想",
    "X14n0298_007:0833a23": "故感含蠢蝡動翻覆之類也蔽尸譯語見前濕生",
    "X14n0298_007:0833a24": "初相也十二皆本於婬欲起於情想以迷情愈妄",
    "X14n0298_007:0833b01": "化理愈乖以至蕩為空散頑為木石妄末雖殊妄",
    "X14n0298_007:0833b02": "本一也蠢蝡者蠢約情言蝡約形言即愚鈍之情",
    "X14n0298_007:0833b03": "為蠢柔弱之形唯見其動狀不可別名蝡。",
    "X14n0298_007:0833b04": "由因世界變易輪迴(至)轉蛻飛行其類充塞。",
    "X14n0298_007:0833b05": "這一節經承上次示十二生相此四明化生也化",
    "X14n0298_007:0833b06": "以離應變易即離也離此托彼名假顛倒觸類而",
    "X14n0298_007:0833b07": "變名和合觸成轉故趣新名新故亂想故感報亦",
    "X14n0298_007:0833b08": "爾脫故趣新所遺之殻為蛻如水蟞變蜻蜓則轉",
    "X14n0298_007:0833b09": "行為飛如雀為蛤則蛻飛為潛凡以不同相變皆",
    "X14n0298_007:0833b10": "名轉蛻羯南譯語見前新質初成之相也自下皆",
    "X14n0298_007:0833b11": "稱羯南者諸類通稱止此若其第五鉢羅奢佉譯",
    "X14n0298_007:0833b12": "云形位則各隨相現非通稱故不及也。",
    "X14n0298_007:0833b13": "由因世界留礙輪迴(至)休咎精明其類充塞。",
    "X14n0298_007:0833b14": "這一節經承上次示十二生相此五明有色也真",
    "X14n0298_007:0833b15": "性融湛本非留礙亦非光耀由迷滯故成留礙輪",
    "X14n0298_007:0833b16": "迴障失融湛妄合明著粘湛發光以成精耀休為",
    "X14n0298_007:0833b17": "三光咎為彗孛一切精明神物皆精耀也其想已",
    "X14n0298_007:0833b18": "成精耀故但有色而已涅槃經云八十神皆因留",
    "X14n0298_007:0833b19": "礙想元成其精耀此雖至精至神亦未離乎乘彼",
    "X14n0298_007:0833b20": "輪轉顛倒想也。",
    "X14n0298_007:0833b21": "由因世界銷散輪迴(至)空散銷沉其類充塞。",
    "X14n0298_007:0833b22": "這一節經承上次示十二生相此六明無色也厭",
    "X14n0298_007:0833b23": "有著空滅身歸無名銷散輪迴迷漏無聞名惑顛",
    "X14n0298_007:0833b24": "倒厭有歸無則依晦昧空故和合暗成而名陰隱",
    "X14n0298_007:0833c01": "亂想即無色界外道類也此有想無色而不無業",
    "X14n0298_007:0833c02": "體故亦稱羯南又有惑業昏重形色消磨體合空",
    "X14n0298_007:0833c03": "昧識附陰隱亦空散消沈類也。",
    "X14n0298_007:0833c04": "由因世界罔象輪迴(至)神鬼精靈其類充塞。",
    "X14n0298_007:0833c05": "這一節經承上次示十二生相此七明有想也罔",
    "X14n0298_007:0833c06": "象失真邪著光影無所托陰從憶想生於罔象中",
    "X14n0298_007:0833c07": "潛結貌狀神不明而幽為鬼精不全而散為靈無",
    "X14n0298_007:0833c08": "有實色但有想相乍有乍無似明似晦名罔象也。",
    "X14n0298_007:0833c09": "由因世界愚鈍輪迴(至)土木金石其類充塞。",
    "X14n0298_007:0833c10": "這一節經承上次示十二生相此八明無想也不",
    "X14n0298_007:0833c11": "了諦理固守愚鈍之極則癡頑無知精神化為土",
    "X14n0298_007:0833c12": "木金石無復情想即枯槁也如黃頭化石望夫成",
    "X14n0298_007:0833c13": "山蚯蚓之變金燈癡僧之化木耳皆精神昏昧有",
    "X14n0298_007:0833c14": "情而化無情也。",
    "X14n0298_007:0833c15": "由因世界相待輪迴(至)以蝦為目其類充塞。",
    "X14n0298_007:0833c16": "這一節經承上次示十二生相此九明非有色也",
    "X14n0298_007:0833c17": "水母之類以水沫為體以蝦為目本非有色待物",
    "X14n0298_007:0833c18": "成色不能自用待物為用迷失天真綿著浮偽彼",
    "X14n0298_007:0833c19": "此異質染緣相合故曰因依諸比目比翼類此。",
    "X14n0298_007:0833c20": "由因世界相引輪迴(至)呪詛厭生其類充塞。",
    "X14n0298_007:0833c21": "這一節經承上次示十二生相此十明非無色也",
    "X14n0298_007:0833c22": "邪業相引使性情顛倒而乘呪托識不由生理妄",
    "X14n0298_007:0833c23": "隨呼召即世間邪術呪詛精魅厭物因而有生者",
    "X14n0298_007:0833c24": "不由生理則本自無色既感成質非無色也。",
    "X14n0298_007:0834a01": "由因世界合妄輪迴(至)異質相成其類充塞。",
    "X14n0298_007:0834a02": "這一節經承上次示十二生相此十一明非有想",
    "X14n0298_007:0834a03": "也二妄相合性情妄昧異質相成生理回互如彼",
    "X14n0298_007:0834a04": "蒲盧非為桑蟲非有蜂想而成蜂相葢己本無想",
    "X14n0298_007:0834a05": "由彼想以成我質故曰非有想相成想。",
    "X14n0298_007:0834a06": "由因世界冤害輪迴(至)皆遭其食其類充塞。",
    "X14n0298_007:0834a07": "這一節經承上次示十二生相此十二明非無想",
    "X14n0298_007:0834a08": "也怨害相酬殺傷相反生理怪誕棄絕倫理故感",
    "X14n0298_007:0834a09": "土梟之類因土塊毒果成形非無鳥想而本無想",
    "X14n0298_007:0834a10": "溫陵釋上二名混而未暢葢我有兒想故曰非無",
    "X14n0298_007:0834a11": "想相而其土塊毒果本無父母想故曰無想二意",
    "X14n0298_007:0834a12": "合名故也孤山曰土梟破鏡者按史記孝武本紀",
    "X14n0298_007:0834a13": "云祠黃帝用土梟破鏡孟康曰土梟破鏡二鳥名",
    "X14n0298_007:0834a14": "土梟食母破鏡食父黃帝欲絕其類使百物祠皆",
    "X14n0298_007:0834a15": "用之破鏡如貙而虎眼貙音樞似貍是獸非鳥今",
    "X14n0298_007:0834a16": "文云是鳥非獸然據眼如虎眼則江東人稱鸀鶤",
    "X14n0298_007:0834a17": "者近是也但未知其食父之事又本草禽部中有",
    "X14n0298_007:0834a18": "云訓胡其聲自呼其名兩眼如猫此鳥作笑聲當",
    "X14n0298_007:0834a19": "有人死即鸀鶤也疑即此類出此俟識者別焉。",
    "X14n0298_007:0834a20": "是名眾生十二種類。",
    "X14n0298_007:0834a21": "結名可知或問前文阿難所問證道名位何故世",
    "X14n0298_007:0834a22": "尊詳明十二顛倒耶答曰良以顛倒障正徧知則",
    "X14n0298_007:0834a23": "覺路不淨今佛欲明證道先除障垢障除則倒亡",
    "X14n0298_007:0834a24": "離倒即正具是知除障為入證之要也佛意在茲",
    "X14n0298_007:0834b01": "乎。"
}