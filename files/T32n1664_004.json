{
    "T32n1664_004:0570b11": "廣釋菩提心論卷第四",
    "T32n1664_004:0570b13": "蓮華戒菩薩造",
    "T32n1664_004:0570b14": "西天譯經三藏傳法大師",
    "T32n1664_004:0570b15": "賜紫臣施護等奉 詔譯",
    "T32n1664_004:0570b16": "[0570b16] 復次此中如寶雲經說。菩薩云何得大乘法。",
    "T32n1664_004:0570b17": "謂若菩薩善學一切法。彼雖有學而於學時。",
    "T32n1664_004:0570b18": "及所學法悉不可得。雖於學中決定無所得。",
    "T32n1664_004:0570b19": "亦不於彼因緣法中而起斷見。",
    "T32n1664_004:0570b20": "[0570b20] 如聖法集經說。云何是諸菩薩所行。謂若菩",
    "T32n1664_004:0570b21": "薩於身語意諸所行中。長時不捨一切眾生。",
    "T32n1664_004:0570b22": "內心發起大悲增上。為欲利樂諸眾生故。應",
    "T32n1664_004:0570b23": "作是念。若我現行及已行行。悉與一切眾生。",
    "T32n1664_004:0570b24": "施作廣大利益安樂。菩薩雖觀諸蘊如幻。亦",
    "T32n1664_004:0570b25": "不於中而生厭捨。一切所行悉無障礙。處如",
    "T32n1664_004:0570b26": "空聚。亦不於中而生厭捨。一切所行悉無障",
    "T32n1664_004:0570b27": "礙。界如蛇毒。亦不於中而生厭捨。一切所行",
    "T32n1664_004:0570b28": "悉無障礙。又復雖觀色如聚沫。亦不捨離如",
    "T32n1664_004:0570b29": "來色身相好。受如浮泡。亦不於諸如來禪定",
    "T32n1664_004:0570c01": "三摩地三摩&#x9262;底出生妙樂中不起方便。想",
    "T32n1664_004:0570c02": "如陽焰。亦不於諸如來智中不起勝想。行如",
    "T32n1664_004:0570c03": "芭蕉。亦不於一切佛法行中而無所行。識如",
    "T32n1664_004:0570c04": "幻士。亦不於如來三業智為先導中而無所",
    "T32n1664_004:0570c05": "行。如是一切所行。悉無障礙。",
    "T32n1664_004:0570c06": "[0570c06] 復次諸經皆說。應知慧及方便。是諸菩薩正",
    "T32n1664_004:0570c07": "所行行。是故諸菩薩於彼無數一切行中。常",
    "T32n1664_004:0570c08": "所發起慧及方便。觀想修作長時無間。如是",
    "T32n1664_004:0570c09": "即得十二分位。是諸地位得安立已。彼彼位",
    "T32n1664_004:0570c10": "中勝上功德皆悉具足。所言十二分位者。謂",
    "T32n1664_004:0570c11": "信解行地乃至佛地。此等地中但除佛地。自",
    "T32n1664_004:0570c12": "餘皆是異生及菩薩攝。此中信解行地者。未",
    "T32n1664_004:0570c13": "能證得二無我理。一向發起堅固信解。魔不",
    "T32n1664_004:0570c14": "能動。彼信解力亦未能觀唯識實性。但於堅",
    "T32n1664_004:0570c15": "固信解法中。立解行地。又諸地中。隨應各具",
    "T32n1664_004:0570c16": "無數三摩地總持解脫神通等諸功德。",
    "T32n1664_004:0570c17": "[0570c17] 如寶雲經說。安立四種順決擇分。而彼四位。",
    "T32n1664_004:0570c18": "有軟中上智光明出。此四皆觀諸法無我。是",
    "T32n1664_004:0570c19": "中若有軟品智光明生。是為煖位。彼所證定",
    "T32n1664_004:0570c20": "名為明得。若有中品智光明生。是為頂位。彼",
    "T32n1664_004:0570c21": "所證定名為明增。若有最上外無對礙智光",
    "T32n1664_004:0570c22": "明生。於心分位離能取相。是名忍位。彼所",
    "T32n1664_004:0570c23": "證定名一分入。若於能取所取相中悉無所",
    "T32n1664_004:0570c24": "得。以無二智。決定印彼二取相空。是為世",
    "T32n1664_004:0570c25": "第一位。彼所證定名為無間。從此無間入唯",
    "T32n1664_004:0570c26": "識性。此中總略。如是等說。皆是信解行地所",
    "T32n1664_004:0570c27": "攝。",
    "T32n1664_004:0570c28": "[0570c28] 復次十地即十分位。彼初地者。從前世第",
    "T32n1664_004:0570c29": "一法無間初心得入見道。既獲聖性生大歡",
    "T32n1664_004:0571a01": "喜。是故說此名歡喜地。此能分證二無我理。",
    "T32n1664_004:0571a02": "得法無性真實智生。一切分別戲論悉離。此",
    "T32n1664_004:0571a03": "中能斷一百一十二見所斷惑。餘修所斷三",
    "T32n1664_004:0571a04": "界總有一十六惑如應而斷。此位菩薩得平",
    "T32n1664_004:0571a05": "等智。自利利他。於施波羅蜜多而得圓滿。安",
    "T32n1664_004:0571a06": "住三摩地。乃至未能遠離微細毀犯垢染。若",
    "T32n1664_004:0571a07": "能分得進居二地。",
    "T32n1664_004:0571a08": "[0571a08] 彼二地者。能離一切犯戒垢染。是故說此名",
    "T32n1664_004:0571a09": "離垢地。此位菩薩能正遠離微細犯戒垢染。",
    "T32n1664_004:0571a10": "於戒波羅蜜多而得圓滿。乃至未能成就勝",
    "T32n1664_004:0571a11": "三摩地三摩&#x9262;底及聞總持。若能分得進居",
    "T32n1664_004:0571a12": "三地。彼三地者。能發無量勝智光明。是故",
    "T32n1664_004:0571a13": "說此名發光地。此位菩薩普盡獲得勝三摩",
    "T32n1664_004:0571a14": "地及聞總持。堪忍諸苦。於忍波羅蜜多而得",
    "T32n1664_004:0571a15": "圓滿已。於一切三摩&#x9262;底愛心中捨。乃至未",
    "T32n1664_004:0571a16": "能廣修菩提分法。若能分得進居四地。",
    "T32n1664_004:0571a17": "[0571a17] 彼四地者。菩提分法慧焰。能燒諸煩惱薪。是",
    "T32n1664_004:0571a18": "故說此名焰慧地。此位菩薩已離缺減語意",
    "T32n1664_004:0571a19": "分別。善修無缺減菩提分法。於精進波羅蜜",
    "T32n1664_004:0571a20": "多而得圓滿。乃至未能作四諦觀。若能分得",
    "T32n1664_004:0571a21": "進居五地。",
    "T32n1664_004:0571a22": "[0571a22] 彼五地者。於生死涅槃。以善方便觀察平等。",
    "T32n1664_004:0571a23": "極難中勝是勝修習。是故說此名難勝地。此",
    "T32n1664_004:0571a24": "位菩薩於四聖諦中。能善觀察多所修作。於",
    "T32n1664_004:0571a25": "定波羅蜜多而得圓滿。從順決擇分出至此",
    "T32n1664_004:0571a26": "地中。始得無相之行。乃至未能作緣生觀。若",
    "T32n1664_004:0571a27": "能分得進居六地。",
    "T32n1664_004:0571a28": "[0571a28] 彼六地者勝慧具已。而能隨轉一切佛法勝",
    "T32n1664_004:0571a29": "現前門。是故說此名現前地。此位菩薩能善",
    "T32n1664_004:0571b01": "觀察緣生之法。於慧波羅蜜多而得圓滿。獲",
    "T32n1664_004:0571b02": "無相行。乃至未能圓滿是行。若能分得進居",
    "T32n1664_004:0571b03": "七地。彼七地者。於無功用方便道中。雖未能",
    "T32n1664_004:0571b04": "具。以涉遠故。是故說此名遠行地。此位菩薩",
    "T32n1664_004:0571b05": "觀一切相皆如化事。真實了知相用所行悉",
    "T32n1664_004:0571b06": "無違礙。彼能成就無相之行。於方便波羅蜜",
    "T32n1664_004:0571b07": "多而得圓滿。乃至未具無功用行。若能分得",
    "T32n1664_004:0571b08": "進居八地。",
    "T32n1664_004:0571b09": "[0571b09] 彼八地者。諸相用等悉不能動。是故說此名",
    "T32n1664_004:0571b10": "不動地。此位菩薩善得無相功用行。於願波",
    "T32n1664_004:0571b11": "羅蜜多而得圓滿。乃至未能分別一切相說",
    "T32n1664_004:0571b12": "法自在。若能分得進居九地。",
    "T32n1664_004:0571b13": "[0571b13] 彼九地者。具最勝慧善說諸法。是故說此名",
    "T32n1664_004:0571b14": "善慧地。此位菩薩得彼最勝四無礙解慧力",
    "T32n1664_004:0571b15": "相應。於力波羅蜜多而得圓滿。乃至未能於",
    "T32n1664_004:0571b16": "佛剎會中隨應化現說法利生自在圓滿。若",
    "T32n1664_004:0571b17": "能分得進居十地。",
    "T32n1664_004:0571b18": "[0571b18] 彼十地者。能於無邊一切世界。布大法雲灑",
    "T32n1664_004:0571b19": "甘露雨。是故說此名法雲地。此位菩薩勝智",
    "T32n1664_004:0571b20": "相應說法利生。作諸化事悉得自在。乃至未",
    "T32n1664_004:0571b21": "能於一切所知一切相中獲無礙智。若能分",
    "T32n1664_004:0571b22": "得進居佛地。",
    "T32n1664_004:0571b23": "[0571b23] 如上諸地所有建立行相。如和合解脫經說。",
    "T32n1664_004:0571b24": "又此諸地所有廣說。蘊等清淨及分位相。餘",
    "T32n1664_004:0571b25": "處有文恐繁且止。",
    "T32n1664_004:0571b26": "[0571b26] 復次佛地即一分位。此佛地者。一切勝相皆",
    "T32n1664_004:0571b27": "悉具足。一切功德皆悉圓滿。已能普盡一切",
    "T32n1664_004:0571b28": "邊際。過此無別勝上分位。而佛地中所有功",
    "T32n1664_004:0571b29": "德。正使諸佛以妙言詞。而亦不能稱揚一分。",
    "T32n1664_004:0571c01": "是故當知。諸佛功德無量無邊不可稱計。唯",
    "T32n1664_004:0571c02": "佛世尊自然智觀自證知故。如華嚴經中所",
    "T32n1664_004:0571c03": "說功德。亦即一分未能窮盡故。況復我今造",
    "T32n1664_004:0571c04": "此論者。敢以言詞具讚說耶。又佛地中所有",
    "T32n1664_004:0571c05": "功德。總攝一切殊勝之義。如楞伽經說。",
    "T32n1664_004:0571c06": "[0571c06] 復次頌曰。",
    "T32n1664_004:0571c07": " 應當了知三身者  普攝諸佛一切身",
    "T32n1664_004:0571c08": " 最上勝義法所依  是故開顯三身相",
    "T32n1664_004:0571c09": " 自性身及正報身  化身等三最勝上",
    "T32n1664_004:0571c10": " 分別諸佛所有身  初身與二為依止",
    "T32n1664_004:0571c11": " 已修難行希有行  百種鍊磨安忍心",
    "T32n1664_004:0571c12": " 所有一切眾善門  普能積集無遺棄",
    "T32n1664_004:0571c13": " 無量劫來久修習  大乘最上妙法門",
    "T32n1664_004:0571c14": " 一切障礙悉蠲除  盡滅無餘得清淨",
    "T32n1664_004:0571c15": " 因中所有微細障  果中智力悉拔除",
    "T32n1664_004:0571c16": " 譬如妙寶始開函  放淨光明照一切",
    "T32n1664_004:0571c17": " 隨順世間現有生  歷苦勤求菩提果",
    "T32n1664_004:0571c18": " 說法化利百千門  遍一切處善施作",
    "T32n1664_004:0571c19": " 如來高顯復不動  安住世間大聖尊",
    "T32n1664_004:0571c20": " 如彼須彌眾山王  觀仰巍巍最高勝",
    "T32n1664_004:0571c21": " 大以悲心為根本  三摩地門善出生",
    "T32n1664_004:0571c22": " 遍三有中現其身  一切無不示生處",
    "T32n1664_004:0571c23": " 如淨日輪放一光  普遍世間悉照耀",
    "T32n1664_004:0571c24": " 諸佛聖智妙光明  能知諸法亦如是",
    "T32n1664_004:0571c25": " 諸聲聞人所證果  出離世間為最勝",
    "T32n1664_004:0571c26": " 而彼聲聞所得中  又復不如緣覺地",
    "T32n1664_004:0571c27": " 緣覺若比菩薩地  於諸分中不及一",
    "T32n1664_004:0571c28": " 菩薩較計佛如來  倍多分中不及一",
    "T32n1664_004:0571c29": " 如來所證菩提果  無量功德不思議",
    "T32n1664_004:0572a01": " 如其時處所應行  隨順方便而善轉",
    "T32n1664_004:0572a02": " 果中所證最勝上  五根清淨妙用成",
    "T32n1664_004:0572a03": " 十二位中功德門  彼一切義皆能轉",
    "T32n1664_004:0572a04": " 果中所證最勝上  一切意道皆清淨",
    "T32n1664_004:0572a05": " 如其所證悉應知  一切無垢無分別",
    "T32n1664_004:0572a06": " 果中所證最勝上  攝諸義利皆清淨",
    "T32n1664_004:0572a07": " 佛剎清淨如所應  一切自在而出現",
    "T32n1664_004:0572a08": " 果中所證最勝上  一切分別悉清淨",
    "T32n1664_004:0572a09": " 所作不壞常時中  善修一切智事業",
    "T32n1664_004:0572a10": " 果中所證最勝上  一切清淨善安住",
    "T32n1664_004:0572a11": " 已得無住大涅槃  圓滿諸佛清淨句",
    "T32n1664_004:0572a12": " 果中所證最勝上  一切染法已清淨",
    "T32n1664_004:0572a13": " 不雜煩惱本無瑕  常入諸佛妙樂行",
    "T32n1664_004:0572a14": " 果中所證最勝上  想如虛空悉清淨",
    "T32n1664_004:0572a15": " 積集廣大勝義門  離諸色相而觀察",
    "T32n1664_004:0572a16": " 如來化相極廣大  此無量行皆清淨",
    "T32n1664_004:0572a17": " 成所作智妙難思  諸佛無垢勝依止",
    "T32n1664_004:0572a18": "[0572a18] 此中當知。清淨法界即一切法真如。為一切",
    "T32n1664_004:0572a19": "法無顛倒自性正因。而能出生諸佛及諸佛",
    "T32n1664_004:0572a20": "智。離諸障染。建立三摩地總持法門。及餘無",
    "T32n1664_004:0572a21": "量福智諸行。成就一切眾生利樂等事。乃",
    "T32n1664_004:0572a22": "至成熟一切正法聞知種子。如是等相皆得",
    "T32n1664_004:0572a23": "成就。所言諸佛智者。謂即四智。初大圓鏡",
    "T32n1664_004:0572a24": "智。是智遠離我我所相。及離能取所取分別。",
    "T32n1664_004:0572a25": "不雜一切煩惱垢染。於一切所緣所行所知",
    "T32n1664_004:0572a26": "相中。不忘不愚。智影相生現種依持。彼一切",
    "T32n1664_004:0572a27": "智所依清淨。是即真如所緣無分別智。二平",
    "T32n1664_004:0572a28": "等性智。得勝上所緣。是智能觀自他平等。已",
    "T32n1664_004:0572a29": "能安處無住涅槃。起大慈悲隨往一切現身",
    "T32n1664_004:0572b01": "現上以善方便畢竟相應。三妙觀察智。普攝",
    "T32n1664_004:0572b02": "一切三摩地三摩&#x9262;底總持法門。於一切所知",
    "T32n1664_004:0572b03": "分位。無礙而轉及能發生勝功德寶。方便現",
    "T32n1664_004:0572b04": "身善斷眾疑。如其所應能善說法。四成所作",
    "T32n1664_004:0572b05": "智。能以種種不思議方便。為他成熟一切所",
    "T32n1664_004:0572b06": "作。如應化度一切眾生。如是等相是為四智。",
    "T32n1664_004:0572b07": "[0572b07] 復次頌曰。",
    "T32n1664_004:0572b08": " 三身分位二二一  二法二報一化身",
    "T32n1664_004:0572b09": " 諸佛清淨法界中  若一若多性不立",
    "T32n1664_004:0572b10": "[0572b10] 此中意者。清淨法身猶如虛空而無形相。從",
    "T32n1664_004:0572b11": "是身中流出一切法。此等皆是妙無比喻最",
    "T32n1664_004:0572b12": "勝白法。清淨真理大利樂因。出生佛地最上",
    "T32n1664_004:0572b13": "善樂。而能圓滿無盡法海。復能具足清淨妙",
    "T32n1664_004:0572b14": "慧。即能成就大菩提心。如上所釋菩提心義。",
    "T32n1664_004:0572b15": "於諸經中略集要文。唯佛菩薩能盡知見。"
}