{
    "T29n1562_002:0335a19": "阿毘達磨順正理論卷第二",
    "T29n1562_002:0335a21": "尊者眾賢造",
    "T29n1562_002:0335a22": "三藏法師玄奘奉　詔譯",
    "T29n1562_002:0335a23": "辯本事品第一之二",
    "T29n1562_002:0335a24": "於色蘊中已說根境唯餘無表此今當說。頌",
    "T29n1562_002:0335a25": "曰。",
    "T29n1562_002:0335a26": "　亂心無心等　　隨流淨不淨",
    "T29n1562_002:0335a27": "　大種所造性　　由此說無表",
    "T29n1562_002:0335a28": "論曰。亂心無心等者。等言謂通兩處。即不亂",
    "T29n1562_002:0335a29": "心及有心位。不善無記名亂心。餘心名不亂。",
    "T29n1562_002:0335b01": "無想滅定名無心。此能滅心故。雖更有餘無",
    "T29n1562_002:0335b02": "心果位。而無表色非所隨流。故無心言不攝",
    "T29n1562_002:0335b03": "於彼。於三性心及無心位相似相續。故名隨",
    "T29n1562_002:0335b04": "流。淨不淨者。謂善不善。善心等起名淨無表。",
    "T29n1562_002:0335b05": "相似相續說為律儀。或非律儀。不善心等起",
    "T29n1562_002:0335b06": "名不淨無表。相似相續。說為不律儀。或非不",
    "T29n1562_002:0335b07": "律儀。若無記心亦為二種。剎那等起。由此即",
    "T29n1562_002:0335b08": "說二等起心。然淨不淨二無表色。其隨轉心",
    "T29n1562_002:0335b09": "或不相似。若淨無表或全無心。因等起心二",
    "T29n1562_002:0335b10": "各相似。已說亂心無心等隨流淨不淨。復說",
    "T29n1562_002:0335b11": "大種所造者。有餘隨流淨不淨得。為簡彼故。",
    "T29n1562_002:0335b12": "說造色言。此中造者。即表因義。云何知然。如",
    "T29n1562_002:0335b13": "契經說。色造我見。即是因色起我見義。復言",
    "T29n1562_002:0335b14": "由此說無表者。由善不善心所等起。諸位隨",
    "T29n1562_002:0335b15": "流淨不淨色。雖如表業。而非表示令他了知。",
    "T29n1562_002:0335b16": "故名無表。為顯如是立名因緣。故言由此說",
    "T29n1562_002:0335b17": "者顯此。是餘師意。經主不許如是種類無表",
    "T29n1562_002:0335b18": "色故。以要言之。依止身語表業差別。及善不",
    "T29n1562_002:0335b19": "善心等差別。所生無礙善不善色。是名無表。",
    "T29n1562_002:0335b20": "今謂經主。於此頌中。不能具說無表色相。以",
    "T29n1562_002:0335b21": "說隨流名無表故。彼自釋言。相似相續說名",
    "T29n1562_002:0335b22": "隨流。非初剎那可名相續。勿有太過之失。是",
    "T29n1562_002:0335b23": "故決定初念無表。不入所說相中。又相續者。",
    "T29n1562_002:0335b24": "是假非實。無表非實。失對法宗。又定所發亂",
    "T29n1562_002:0335b25": "無心位不隨流故。應非無表。若言不亂有心",
    "T29n1562_002:0335b26": "位中此隨流故無斯過者。淨不淨表業應有無",
    "T29n1562_002:0335b27": "表相。又謂等言通無心者。此言無用。前已攝",
    "T29n1562_002:0335b28": "故。亂心等言。已攝一切餘有心位。第二等言。",
    "T29n1562_002:0335b29": "復何所攝。經主應思。或謂後等攝不亂心。前",
    "T29n1562_002:0335c01": "無用者。此不應然。無容攝故。何容後等攝不",
    "T29n1562_002:0335c02": "亂心。遮言理於相似處起。乘無起等。理不及",
    "T29n1562_002:0335c03": "餘。故非全攝。或可亂心言成無用。又應簡言。",
    "T29n1562_002:0335c04": "唯淨無表。於無心位隨流非餘。於自釋中亦",
    "T29n1562_002:0335c05": "不簡別。故於此理經主應思。云何離失說無",
    "T29n1562_002:0335c06": "表相。",
    "T29n1562_002:0335c07": "　作等餘心等　　及無心有記",
    "T29n1562_002:0335c08": "　無對所造性　　是名無表色",
    "T29n1562_002:0335c09": "已說無表。此中所言大種所造。大種云何。頌",
    "T29n1562_002:0335c10": "曰。",
    "T29n1562_002:0335c11": "　大種謂四界　　即地水火風",
    "T29n1562_002:0335c12": "　能成持等業　　堅濕煖動性",
    "T29n1562_002:0335c13": "論曰。此諸大種何緣名界。一切色法出生處故。",
    "T29n1562_002:0335c14": "亦從大種大種出生。諸出生處世間說名界。",
    "T29n1562_002:0335c15": "如金等礦立金等界名。或種種苦出生處故。",
    "T29n1562_002:0335c16": "說名為界。喻如前說有說。能持大種自相及",
    "T29n1562_002:0335c17": "所造色。故名為界。如是諸界亦名大種。何故",
    "T29n1562_002:0335c18": "言種。云何名大。種種造色差別生時。彼彼品類",
    "T29n1562_002:0335c19": "差別能起。是故言種。有說。有情業增上故。無",
    "T29n1562_002:0335c20": "始生死未嘗非有。是故言種。或法出現即名",
    "T29n1562_002:0335c21": "為有。生長有性。是故言種。即是生長法有性",
    "T29n1562_002:0335c22": "義。或是生長有情身義。或能顯了十種造色。",
    "T29n1562_002:0335c23": "是故言種。由此勢力彼顯了故。若爾便有大",
    "T29n1562_002:0335c24": "過之失。一切因緣於果生位。皆有用故。無大",
    "T29n1562_002:0335c25": "過失。有大用故。言大用者。謂諸有情根本事",
    "T29n1562_002:0335c26": "中。如是四種。有勝作用。依此建立識之與空。",
    "T29n1562_002:0335c27": "乃得說為有情根本。為別所餘故復名大。又",
    "T29n1562_002:0335c28": "於誑惑愚夫事中。此四最勝。故名為大。如矯",
    "T29n1562_002:0335c29": "賊中事業勝者。別餘故名大矯大賊。如是此",
    "T29n1562_002:0336a01": "四因緣中勝。名大別餘。無太過失。有說。此四",
    "T29n1562_002:0336a02": "普為一切餘色所依。廣故名大。有說。一切色等",
    "T29n1562_002:0336a03": "聚中具有堅等。故名為大。風增聚中闕於色",
    "T29n1562_002:0336a04": "等。火增聚中闕於味等。色界諸聚皆無香味。",
    "T29n1562_002:0336a05": "青等聚中闕於黃等。滑等聚中闕於澁等。聲",
    "T29n1562_002:0336a06": "等不定。是故唯此四種名大。何故虛空不名",
    "T29n1562_002:0336a07": "大種。彼大種相不成立故。能損益故。立大種",
    "T29n1562_002:0336a08": "名。虛空不然。故非大種。豈不虛空有容受故",
    "T29n1562_002:0336a09": "能損益耶。虛空實無容受之用。非可聚色隨",
    "T29n1562_002:0336a10": "所住方虛空開避。云何容受。然無對故。不障",
    "T29n1562_002:0336a11": "彼住。由是虛空無損益用。若爾何意作如是",
    "T29n1562_002:0336a12": "說。能容受故名曰虛空。此說意言。有虛空故。",
    "T29n1562_002:0336a13": "令有對色展轉相容以虛空界與虛空相少分",
    "T29n1562_002:0336a14": "相似。故有此處假號虛空。空界即是咽喉等",
    "T29n1562_002:0336a15": "穴。能令眾生吞咽飲食。及有轉變便利等事。",
    "T29n1562_002:0336a16": "以無容受損益功能。是故虛空定非大種。又",
    "T29n1562_002:0336a17": "諸大種非一非常。自相眾多果別無量。虛空",
    "T29n1562_002:0336a18": "自性是一是常。相無差別。全無有果。非無別",
    "T29n1562_002:0336a19": "因生有別果。是故虛空不名大種。若謂餘因",
    "T29n1562_002:0336a20": "有差別故能助虛空生別果者。即此別因能生",
    "T29n1562_002:0336a21": "別果。何用執此虛空為因。有說。虛空其性常",
    "T29n1562_002:0336a22": "故。法生滅位相無差別。地等不爾。故法不同。",
    "T29n1562_002:0336a23": "現見大種。種等位中。其相轉變芽等位起。",
    "T29n1562_002:0336a24": "虛空無為則不如是。性相常故。作用都無。既",
    "T29n1562_002:0336a25": "不能生故非大種。又於此中。由大及種二言",
    "T29n1562_002:0336a26": "具故。唯四義成。虛空有大而無種義。種與",
    "T29n1562_002:0336a27": "能生名差別故。有說。虛空亦無大義。體非色",
    "T29n1562_002:0336a28": "故。造色及餘有為非色性能生故。是種非大。",
    "T29n1562_002:0336a29": "如前所說。大種二義互不成故。隨闕一種不",
    "T29n1562_002:0336b01": "能。生成所造色故。大種唯四不增不減。毘",
    "T29n1562_002:0336b02": "婆沙者作如是言。減即無能。增便無用。故",
    "T29n1562_002:0336b03": "唯有四。如床座足有說。大種法爾唯四。有",
    "T29n1562_002:0336b04": "說。大種於所造色唯須持攝熟長四業。若減",
    "T29n1562_002:0336b05": "若增無能無用。云何得知。此四大種恒不相",
    "T29n1562_002:0336b06": "離。如入胎經及大造經。應了知故。又理應然。",
    "T29n1562_002:0336b07": "何等為理。謂石等中現有能攝。生火增墜三",
    "T29n1562_002:0336b08": "業可得。故知於此有水火風恒不相離。於諸",
    "T29n1562_002:0336b09": "水中現有持攝。煖性流動三業可得。故知於",
    "T29n1562_002:0336b10": "此有地火風恒不相離。於火焰中現有任持。",
    "T29n1562_002:0336b11": "攝聚擊動三業可得。故知於此有地水風恒",
    "T29n1562_002:0336b12": "不相離。於風聚中現有能持。起冷煖觸三業",
    "T29n1562_002:0336b13": "可得。故知於此有地水火恒不相離。復云何",
    "T29n1562_002:0336b14": "知。如是四界。由此因緣恒相隨逐。由此能成",
    "T29n1562_002:0336b15": "持等業故。謂地等界如次能成持攝熟長四",
    "T29n1562_002:0336b16": "種事業。由此因緣。於諸色聚。若有持等四",
    "T29n1562_002:0336b17": "業可得。即知此中有地等界。互不相離恒相",
    "T29n1562_002:0336b18": "隨逐。為能持等四業即是界自相耶。不爾云",
    "T29n1562_002:0336b19": "何。如是四界隨其次第。堅濕煖動以為自相。",
    "T29n1562_002:0336b20": "應知此中說性顯體。為明體性不相離故。云",
    "T29n1562_002:0336b21": "何應知。地等四種。異堅等相。有持等業。復云",
    "T29n1562_002:0336b22": "何知。地等四種。相業無異徵審異耶。不見相",
    "T29n1562_002:0336b23": "業有差別故。我等不見堅等持等相業有異",
    "T29n1562_002:0336b24": "故。反徵審汝。謂我言離堅等相條然別有持",
    "T29n1562_002:0336b25": "等業耶。然持等業與堅等相。非離非即。堅等",
    "T29n1562_002:0336b26": "即是地等自相。無所觀故。持等業用。別有所",
    "T29n1562_002:0336b27": "觀而施設故。非持自相。說此持業。勿一切法",
    "T29n1562_002:0336b28": "有持業故。皆名為地。成太過失是故應知。",
    "T29n1562_002:0336b29": "地界堅相無別所觀別觀所持說能持業。水界",
    "T29n1562_002:0336c01": "濕相無別所觀。別觀所攝說能攝業。火界煖",
    "T29n1562_002:0336c02": "相無別所觀。別觀所熟說能熟業。風界動相",
    "T29n1562_002:0336c03": "無別所觀。別觀所長羯剌藍等。或復芽等說",
    "T29n1562_002:0336c04": "能長業。長謂增盛。或復流引。動謂能引大種",
    "T29n1562_002:0336c05": "造色。令其相續生至餘方。是故持等業非即",
    "T29n1562_002:0336c06": "堅等相。有說。三時一時異故。知相與業其義",
    "T29n1562_002:0336c07": "不同。有說。地等有持等業。若地界等有堅等",
    "T29n1562_002:0336c08": "相。此說不然。風與風界無差別故。長動應一。",
    "T29n1562_002:0336c09": "風界若以動為性者。何故契經及品類足論。",
    "T29n1562_002:0336c10": "皆言風界謂輕等動性。復說輕性為所造色。",
    "T29n1562_002:0336c11": "說動為風。輕為造色。是顯自相。輕為風者。舉",
    "T29n1562_002:0336c12": "果顯因。是風果故。豈不火界亦是輕因。說火",
    "T29n1562_002:0336c13": "風增生於輕故。雖有是說而火不定。若有輕",
    "T29n1562_002:0336c14": "性。火增為因。是處必有增盛風界。或有輕性。",
    "T29n1562_002:0336c15": "風增為因。而其中無增盛火界。如葦等花飄",
    "T29n1562_002:0336c16": "舉輕性。此中火界若增盛者。其中應有熱觸",
    "T29n1562_002:0336c17": "可得。由此風界遍為輕因。故別舉輕偏顯風",
    "T29n1562_002:0336c18": "界。然地等相易可了知。故不須說重等果。顯",
    "T29n1562_002:0336c19": "對堅等三動難了故。為地等界即地等耶。不",
    "T29n1562_002:0336c20": "爾。云何頌曰。",
    "T29n1562_002:0336c21": "　地謂顯形色　　隨世想立名",
    "T29n1562_002:0336c22": "　水火亦復然　　風即界亦爾",
    "T29n1562_002:0336c23": "論曰。地言唯表顯形色處。豈不總地四處合",
    "T29n1562_002:0336c24": "成。何故但言顯形為地。此中雖有香味觸",
    "T29n1562_002:0336c25": "處。而隨世想故作是言。由諸世間相示地者。",
    "T29n1562_002:0336c26": "以顯形色而相示故。若爾世間相示衣等。亦",
    "T29n1562_002:0336c27": "以顯形而相表示。如言衣等。白等長等而許",
    "T29n1562_002:0336c28": "四處為衣等性。地亦應然。何故唯色又諸",
    "T29n1562_002:0336c29": "世間亦於香等施設地名。謂作是言。我今嗅",
    "T29n1562_002:0337a01": "地嘗地觸地。雖有是事而顯形色。於地水火",
    "T29n1562_002:0337a02": "能通表示。所以者何。世不多說我嗅於水。亦",
    "T29n1562_002:0337a03": "不多說嗅嘗於火。雖言觸地等而即地等界。",
    "T29n1562_002:0337a04": "是故地中雖有香等。而顯形色勝故偏說。又",
    "T29n1562_002:0337a05": "顯形色表示二界。地等無異是故偏說。若爾",
    "T29n1562_002:0337a06": "顯形表示衣等。勝香等故亦應偏說。世起想",
    "T29n1562_002:0337a07": "名無有決定。故對。法者隨世想名。示現地等",
    "T29n1562_002:0337a08": "衣等差別。又實有物非世共成。世所共成皆",
    "T29n1562_002:0337a09": "是假有。故於假法應隨世間所起想名差別",
    "T29n1562_002:0337a10": "而說。由是香等假說為地。亦無有失。且就顯",
    "T29n1562_002:0337a11": "形表示地者。作如是說。由諸世間想名無定。",
    "T29n1562_002:0337a12": "不可以一例餘皆同。已說衣等四處為性。諸",
    "T29n1562_002:0337a13": "餘總法如應當知。衣等物中亦有生等。彼物",
    "T29n1562_002:0337a14": "應以五處為性。雖非非有。而諸世間不於彼",
    "T29n1562_002:0337a15": "起衣等想名。若爾聲處應名衣等。以世間說",
    "T29n1562_002:0337a16": "聞衣等聲。雖亦有聲而非相續。色等恒有故",
    "T29n1562_002:0337a17": "唯說四。如地但用顯形為體。水火亦然。隨世",
    "T29n1562_002:0337a18": "想故。世間現見水青長等。故說顯形為水自",
    "T29n1562_002:0337a19": "性。世間見觸水流相已。便作是說。此中水流。",
    "T29n1562_002:0337a20": "然此流體理非實水。眼等五根境各別故。亦",
    "T29n1562_002:0337a21": "非顯色。身可觸故。又非形色。八不攝故。非離",
    "T29n1562_002:0337a22": "顯形有別色處。云何見觸水流相耶。眾水",
    "T29n1562_002:0337a23": "聚集風力所推。生彼彼方展轉相續。世間於",
    "T29n1562_002:0337a24": "此起流想名。如是眾水異方生時。於中顯形",
    "T29n1562_002:0337a25": "為眼所見。其間濕性為身所觸。是故顯形及",
    "T29n1562_002:0337a26": "與濕性。風力所擊展轉相推異方生時說為",
    "T29n1562_002:0337a27": "流性。非離此外別有流體。故水流等是假非",
    "T29n1562_002:0337a28": "真。世間現見火赤長等。故說顯形為火自性。",
    "T29n1562_002:0337a29": "又即色觸轉變生時。名火焰炭。是假非實。無",
    "T29n1562_002:0337b01": "一實物身眼得故。已說地等與界差別。世間",
    "T29n1562_002:0337b02": "於動立風名故。風與風界無有差別。由此道",
    "T29n1562_002:0337b03": "理言風即界。豈不世間於顯形色亦生風想。",
    "T29n1562_002:0337b04": "世間現以黑風團風更相示故。有通此難故",
    "T29n1562_002:0337b05": "說言亦。是如地等與界別義。古昔諸師咸作",
    "T29n1562_002:0337b06": "是說。地於中雜故見如此。為顯其風即是風",
    "T29n1562_002:0337b07": "界。故復言爾爾者定義。此二說中前說為勝。",
    "T29n1562_002:0337b08": "遍處不淨無差別故。不淨唯緣色處境故。頌",
    "T29n1562_002:0337b09": "曰。",
    "T29n1562_002:0337b10": "　此中根與境　　即說十處界",
    "T29n1562_002:0337b11": "論曰。已說實物根境無表為色蘊性。此中根",
    "T29n1562_002:0337b12": "境亦即說為十處十界。於處門中立為十處。",
    "T29n1562_002:0337b13": "謂眼處等。於界門中立為十界。謂眼界等。已",
    "T29n1562_002:0337b14": "立色蘊并立處界。此中色蘊何緣名色。善逝",
    "T29n1562_002:0337b15": "聖教。且說變壞故名為色。此說意言。苦受因",
    "T29n1562_002:0337b16": "故。有觸對故。可轉易故。名為變壞。由變壞故",
    "T29n1562_002:0337b17": "說名為色。苦受因者。色有變壞。能生苦受。如",
    "T29n1562_002:0337b18": "義品言。",
    "T29n1562_002:0337b19": "　趣求諸欲人　　常起於希望",
    "T29n1562_002:0337b20": "　諸欲若不遂　　惱壞如箭中",
    "T29n1562_002:0337b21": "有觸對者。手等所觸色便變壞。是有對礙可",
    "T29n1562_002:0337b22": "變壞義。可轉易者。如牛羊等身可轉易。是可",
    "T29n1562_002:0337b23": "轉變及貿易義。由可轉易故名變壞。云何色",
    "T29n1562_002:0337b24": "法可轉易耶。謂異相生故名轉易。或能表示",
    "T29n1562_002:0337b25": "宿所習業。故名為色。如契經說。此摩納婆。宿",
    "T29n1562_002:0337b26": "習能招惡形色業。謂多忿恨。或能表示內心",
    "T29n1562_002:0337b27": "所有。故名為色。如契經說。具壽。汝今諸根凝",
    "T29n1562_002:0337b28": "悅定證甘露。豈不此說唯就有見有情數色",
    "T29n1562_002:0337b29": "訓釋色詞。唯此能表宿所習業及內心故。若",
    "T29n1562_002:0337c01": "爾無見非情數色。應皆非色。無斯過失。唯",
    "T29n1562_002:0337c02": "色聚中有此義故。不說諸色皆能表示。且於",
    "T29n1562_002:0337c03": "一切非色。聚中無能表示。故此釋詞理得成",
    "T29n1562_002:0337c04": "立。如契經說。業為生因。此說諸生皆因於業。",
    "T29n1562_002:0337c05": "不言諸業皆是生因。今不應難。業非生因便",
    "T29n1562_002:0337c06": "為非業。若不爾者。善逝訓詞亦可為難。非",
    "T29n1562_002:0337c07": "一切色皆變壞故。世尊且據有對礙色。說如",
    "T29n1562_002:0337c08": "是言。有變壞故說名為色。又作是言。誰能變",
    "T29n1562_002:0337c09": "壞。謂手觸故即便變壞。乃至廣說。復作是言。",
    "T29n1562_002:0337c10": "諸習欲者。無有惡業而非所為。非諸聖者全",
    "T29n1562_002:0337c11": "不習欲。而竟不為招惡趣業。故知彼說唯據",
    "T29n1562_002:0337c12": "異生。此亦應然。不可為難。或一切色皆能表",
    "T29n1562_002:0337c13": "示宿所習業。非有情色。亦共許為宿業果",
    "T29n1562_002:0337c14": "故。無見諸色云何表示。與有見色不相離故。",
    "T29n1562_002:0337c15": "非離無見而有有見。有見無見一業果故。由",
    "T29n1562_002:0337c16": "此無見能表義成。而無受等亦成色過。雖從",
    "T29n1562_002:0337c17": "業生非恒有故。設恒有者。細難知故。異熟生",
    "T29n1562_002:0337c18": "色非思慮生無間隨轉。故唯諸色有能表示",
    "T29n1562_002:0337c19": "宿所習業。若爾聲非異熟生故。應不成色。雖",
    "T29n1562_002:0337c20": "非業生而能表示宿所習業。如鹽賢等是。所",
    "T29n1562_002:0337c21": "引證。又聲生因處無心定亦常現有。故於所",
    "T29n1562_002:0337c22": "釋色義無違。有說。變礙故名為色。若爾極微",
    "T29n1562_002:0337c23": "云何變礙。無一極微現在獨住。積集住故變",
    "T29n1562_002:0337c24": "礙義成有說。亦有獨住極微。然有變礙而不",
    "T29n1562_002:0337c25": "發識。五識依緣要積集故。如立極微。雖無方",
    "T29n1562_002:0337c26": "分亦無觸對。而許極微有礙有對有障用故。",
    "T29n1562_002:0337c27": "應知變礙義亦如是。已滅未生是彼類故。如",
    "T29n1562_002:0337c28": "所燒薪。彼同分眼。又如世說。急食急行故",
    "T29n1562_002:0337c29": "名為馬。而非一切。雖無彼德而似彼故。種類",
    "T29n1562_002:0338a01": "義成。但隨少分建立名想。此亦如是。由此即",
    "T29n1562_002:0338a02": "釋。定不生法住色相故。亦得色名。又如世間",
    "T29n1562_002:0338a03": "於未有用逆說當有。如言當火今若欻起焚",
    "T29n1562_002:0338a04": "燒村邏無一得存。亦如世間於用已滅追說曾",
    "T29n1562_002:0338a05": "有。如言昔火今若欻起焚燒村邏無一得存。",
    "T29n1562_002:0338a06": "非未有用及用已滅能實焚燒。而相類同說",
    "T29n1562_002:0338a07": "亦應理。定不生法理亦應然。彼設當生亦應",
    "T29n1562_002:0338a08": "變礙。是故變礙釋色義成。去來雖爾。無表云",
    "T29n1562_002:0338a09": "何。有釋。表色有變礙故。無表隨彼亦受色名。",
    "T29n1562_002:0338a10": "此不應理。隨心轉色不從表生。應非色故。經",
    "T29n1562_002:0338a11": "主於此誤立前宗。言如樹動影亦隨動。即說",
    "T29n1562_002:0338a12": "過言。如樹滅時影必隨滅。表色滅時無表應",
    "T29n1562_002:0338a13": "滅。然非彼喻。所立異故。謂立所依有變礙故",
    "T29n1562_002:0338a14": "此亦名色。說是喻言。無表所依即四大種。非",
    "T29n1562_002:0338a15": "彼大種不成就時無表隨轉。故於此中無如",
    "T29n1562_002:0338a16": "是失。又此相違有不定過。謂不決定此從彼",
    "T29n1562_002:0338a17": "生。彼若滅時此亦隨滅。如父工匠種等滅時。",
    "T29n1562_002:0338a18": "非子殿堂芽等隨滅。又如所依金剛喻定。滅",
    "T29n1562_002:0338a19": "不成就。所生盡智至蘊相續不滅隨轉。又如",
    "T29n1562_002:0338a20": "無漏俱生所依。生上界時所依雖滅無表隨",
    "T29n1562_002:0338a21": "轉。若以所依大種變礙。能依無表亦名色者。",
    "T29n1562_002:0338a22": "眼等五識所依五根。有變礙故。應亦名色。有",
    "T29n1562_002:0338a23": "釋此言。無斯過失。無表依止大種轉時。如影",
    "T29n1562_002:0338a24": "依樹光依珠寶。眼等五識依眼等時。則不如",
    "T29n1562_002:0338a25": "是。唯能為作助生緣故。經主謂此如影依樹",
    "T29n1562_002:0338a26": "光依寶言。非為符順毘婆沙義。由許影等顯",
    "T29n1562_002:0338a27": "色極微各自依止四大種故。此非本論毘婆",
    "T29n1562_002:0338a28": "沙說。亦非不順毘婆沙義。此言意說。影等大",
    "T29n1562_002:0338a29": "種。樹等大種。為所依故。所以者何。影等大種",
    "T29n1562_002:0338b01": "生住變時。皆隨彼故。此影光言意表總聚。非",
    "T29n1562_002:0338b02": "唯顯色。如樹寶言。是故影等影色極微。依",
    "T29n1562_002:0338b03": "止影等大種而轉。影等大種復依樹等大種",
    "T29n1562_002:0338b04": "而生。故於此中無不順過。經主復說。設許影",
    "T29n1562_002:0338b05": "光依止樹寶。而無表色不同彼依。由許所依",
    "T29n1562_002:0338b06": "大種雖滅而無表色不隨滅故。此難不關毘",
    "T29n1562_002:0338b07": "婆沙義。能依所依許俱滅故。無表所依大種",
    "T29n1562_002:0338b08": "若滅。能依無表未常不滅。初念無表可與所",
    "T29n1562_002:0338b09": "依大種俱滅。第二念等無表云何。第二念等",
    "T29n1562_002:0338b10": "大種若無。其無表色豈得現有。雖此位中非",
    "T29n1562_002:0338b11": "無大種。而彼大種非此所依。非生因故。奇哉",
    "T29n1562_002:0338b12": "如是善解對法。豈不非唯生因大種望所造",
    "T29n1562_002:0338b13": "色。能為所依。然更有餘四因大種。望所造色",
    "T29n1562_002:0338b14": "許為依故。若彼所依大種滅已。能依無表猶",
    "T29n1562_002:0338b15": "不滅者。聖生無色無漏無表。既許成就應得",
    "T29n1562_002:0338b16": "現前。生依二因大種滅已。無漏無表。雖成不",
    "T29n1562_002:0338b17": "行。故知欲界無表行者。定由所依大種不滅。",
    "T29n1562_002:0338b18": "此若不爾。彼云何然。由此諸師咸作是說。諸",
    "T29n1562_002:0338b19": "所造色有二種依。一生起依。二力轉依。聖生",
    "T29n1562_002:0338b20": "無色。由力轉依大種無故。無漏無表雖復成",
    "T29n1562_002:0338b21": "就而不現行。由未承奉無倒解釋對法諸師。",
    "T29n1562_002:0338b22": "致斯迷亂。然眼等識所依五根。雖有變礙而",
    "T29n1562_002:0338b23": "不成色。由彼種類有別異故。有識種類不依",
    "T29n1562_002:0338b24": "於色。唯五識身依色而起六識皆用意為所",
    "T29n1562_002:0338b25": "依。無色界中意亦可得又於下地眠夢定等。",
    "T29n1562_002:0338b26": "意用可得無五根用。又理不應。六識自性一",
    "T29n1562_002:0338b27": "法種類亦色非色。無有無表不依色生。故應",
    "T29n1562_002:0338b28": "所依有變礙故。能依無表亦得名色。又言色",
    "T29n1562_002:0338b29": "者。如牛孔雀。依少分類。以立想名。非無差",
    "T29n1562_002:0338c01": "別。不應為難。已說色蘊。當說受等。頌曰。",
    "T29n1562_002:0338c02": "　受領納隨觸　　想取像為體",
    "T29n1562_002:0338c03": "　四餘名行蘊　　如是受等三",
    "T29n1562_002:0338c04": "　及無表無為　　名法處法界",
    "T29n1562_002:0338c05": "論曰。隨觸而生領納可愛及不可愛俱相違",
    "T29n1562_002:0338c06": "觸。名為受蘊。領納即是能受用義。此復三種。",
    "T29n1562_002:0338c07": "謂樂及苦不苦不樂。能益身心。故名為樂。能",
    "T29n1562_002:0338c08": "損身心。故名為苦。有所領納而非苦樂。名不",
    "T29n1562_002:0338c09": "苦不樂。如非黑非白。復云何知此別有體。",
    "T29n1562_002:0338c10": "有說。以能增益損減諸根大種及俱相違。三",
    "T29n1562_002:0338c11": "用別故。知有三體。或有說者。增貪瞋癡隨眠",
    "T29n1562_002:0338c12": "別故。知有三體。雖於諸受一切隨增。而由所",
    "T29n1562_002:0338c13": "緣及相應故。就別相說。又癡雖與三受相應。",
    "T29n1562_002:0338c14": "貪瞋各二而就多分相應現行故作是說復有",
    "T29n1562_002:0338c15": "說者。與貪瞋癡行相相似。故作是說。有餘師",
    "T29n1562_002:0338c16": "說。對法中言。於樂受中貪隨增者。不說樂受",
    "T29n1562_002:0338c17": "唯能起貪。但說其貪隨樂受起。二受瞋癡應",
    "T29n1562_002:0338c18": "知亦爾。今正說者。由教及理。知第三受決定",
    "T29n1562_002:0338c19": "非無。教者如言。由樂斷故。及苦斷故。此中唯",
    "T29n1562_002:0338c20": "有不苦不樂。理者離受心必不生。離苦樂心",
    "T29n1562_002:0338c21": "現可得故。焉知離受心必不生。由諸契經同",
    "T29n1562_002:0338c22": "所說故。如契經說。眼及色為緣生於眼識三",
    "T29n1562_002:0338c23": "和合觸俱起受想思。如是乃至。意及法為緣",
    "T29n1562_002:0338c24": "生於意識。三和合觸俱起受想思。無第七心",
    "T29n1562_002:0338c25": "離受而起。故知決定有第三受。又說諸受略",
    "T29n1562_002:0338c26": "有二種。一執取受。二自性受。執取受者。謂能",
    "T29n1562_002:0338c27": "領納自所緣境。自性受者。謂能領納自所隨",
    "T29n1562_002:0338c28": "觸。故世尊言。順樂受觸。順苦受觸。及順不苦",
    "T29n1562_002:0338c29": "不樂受觸。是樂受等所領觸義領所緣受與",
    "T29n1562_002:0339a01": "一境法。差別之相難可了知。如契經言。具足",
    "T29n1562_002:0339a02": "領受。此領受言似依慧說。故彼契經。次後復",
    "T29n1562_002:0339a03": "說。不受後有。如實了知。雖受亦能領納境界。",
    "T29n1562_002:0339a04": "而此領納自性難知。故領納觸為自性受。此",
    "T29n1562_002:0339a05": "不共餘易了差別。如是諸受。與心等法同",
    "T29n1562_002:0339a06": "所緣故。異領納故。所緣事別。所領事別由此",
    "T29n1562_002:0339a07": "觸於受。若時為所領。是時非所緣。若時為所",
    "T29n1562_002:0339a08": "緣。是時非所領。故緣領事別。由此善通如是",
    "T29n1562_002:0339a09": "文句受樂受時。如實了知受於樂受。乃至廣",
    "T29n1562_002:0339a10": "說。此中意說。能以覺慧。無倒審知三受差別。",
    "T29n1562_002:0339a11": "非樂謂苦。非苦謂樂。非於苦樂謂俱相違。餘",
    "T29n1562_002:0339a12": "亦如是。此中非受領受自性。即受性故。但領",
    "T29n1562_002:0339a13": "所緣受及餘法。一切皆是心及心所所領受",
    "T29n1562_002:0339a14": "故。有阿笈摩。能顯此理。如契經言。緣種種",
    "T29n1562_002:0339a15": "界。有種種觸。緣種種觸。有種種受。緣種種",
    "T29n1562_002:0339a16": "受。有種種愛種種界者。謂根境識種種性相",
    "T29n1562_002:0339a17": "有差別故。何故不言緣種種界有種種受。復",
    "T29n1562_002:0339a18": "何不言緣種種界有種種愛。此亦同疑。故應",
    "T29n1562_002:0339a19": "俱釋。次第法爾安立無過現見世間。從先種",
    "T29n1562_002:0339a20": "子生後果時。由花乳等有差別故。果有差別。",
    "T29n1562_002:0339a21": "如次第生立因果定。俱生因果亦應定立。是",
    "T29n1562_002:0339a22": "故諸受雖亦因界。而要用觸以為近因。又如",
    "T29n1562_002:0339a23": "兩木相磨生火。風為近緣。如是三法和合生",
    "T29n1562_002:0339a24": "受。觸為近緣。故就領觸。為受自性。非領所",
    "T29n1562_002:0339a25": "緣。理定成立。此受約世總說為三。就觸所依",
    "T29n1562_002:0339a26": "別分為六。已說受蘊。第三想蘊取像為體。謂",
    "T29n1562_002:0339a27": "於一切隨本安立。青長等色。琴貝等聲。生蓮",
    "T29n1562_002:0339a28": "等香。苦辛等味。滑澁等觸。生滅等法。所緣境",
    "T29n1562_002:0339a29": "中如相而取。故名為想。是故此想隨德立名。",
    "T29n1562_002:0339b01": "以能取像故名為想。總別三六如受應知。已",
    "T29n1562_002:0339b02": "說想蘊。第四行蘊。四餘諸行。謂除前說色受",
    "T29n1562_002:0339b03": "想三。及除當說識為第四。餘有為法名為行",
    "T29n1562_002:0339b04": "蘊。此有相應及不相應。思等得等如其次第。",
    "T29n1562_002:0339b05": "契經唯說六思身者。由最勝故。所以者何。思",
    "T29n1562_002:0339b06": "是業性。為因感果。其力最強。故世尊言。若能",
    "T29n1562_002:0339b07": "造作有漏有為。名行取蘊。若謂唯此名行蘊",
    "T29n1562_002:0339b08": "者。理必不然。餘行色等所不攝故。應非蘊攝。",
    "T29n1562_002:0339b09": "若言如此有何過者。則非苦集知斷應無。設",
    "T29n1562_002:0339b10": "爾何失。違聖教故。如世尊言。若於一法未達",
    "T29n1562_002:0339b11": "未知。我說不能作苦邊際。未斷未滅。說亦如",
    "T29n1562_002:0339b12": "是。若謂餘行猶如虛空及非擇滅。無斯過者。",
    "T29n1562_002:0339b13": "理亦不然。彼是增長我執事故。我執能障苦",
    "T29n1562_002:0339b14": "盡法故。彼上座說。行蘊唯思。餘作意等是思",
    "T29n1562_002:0339b15": "差別。復作是言。作意等行。不可離思知別有",
    "T29n1562_002:0339b16": "體。或離餘行。別有少分思體可得。由此行蘊。",
    "T29n1562_002:0339b17": "雖非一物而一思攝。是故契經。雖舉一思。而",
    "T29n1562_002:0339b18": "不違理。復云何知。作意等行。一切皆用思為",
    "T29n1562_002:0339b19": "自體。以薄伽梵於契經中說六思身為行蘊",
    "T29n1562_002:0339b20": "故。說貪瞋等名意業故。非黑非白。無異熟業。",
    "T29n1562_002:0339b21": "能盡諸業。此以思名說聖道故。說諸靜慮無",
    "T29n1562_002:0339b22": "量無色。以為白白異熟業故。不應異名說異",
    "T29n1562_002:0339b23": "法故。非一說一。是謬言故。諸薄伽梵終無",
    "T29n1562_002:0339b24": "謬言。彼上座宗所說如此。理謂不然。前後所",
    "T29n1562_002:0339b25": "立且相違故謂彼前說行蘊唯思。後言行蘊",
    "T29n1562_002:0339b26": "非唯一物。何容一思即非一物。唯說六思為",
    "T29n1562_002:0339b27": "行蘊故。知作意等思為體者。其理不然。說法",
    "T29n1562_002:0339b28": "異故。現見經中。世尊說法有種種異。或舉初",
    "T29n1562_002:0339b29": "攝後。或舉後攝初或舉初後以攝中間。或舉",
    "T29n1562_002:0339c01": "中間以攝初後。何等經中舉初攝後。謂靜慮",
    "T29n1562_002:0339c02": "食。瞿波洛迦。不退墮法。集諦等經。靜慮即是",
    "T29n1562_002:0339c03": "四修等持。契經中說。若修初靜慮。得現法樂",
    "T29n1562_002:0339c04": "住。非餘不得現法樂住。舉初攝後故作是說。",
    "T29n1562_002:0339c05": "由是如來。所說無減。食謂四食契經中說。第",
    "T29n1562_002:0339c06": "一段食。有麁有細。非餘三食無有麁細。舉初",
    "T29n1562_002:0339c07": "攝後故作是說。瞿波洛迦。謂彼經說不了知",
    "T29n1562_002:0339c08": "色。非餘四蘊。已得了知。舉初攝後故作是說。",
    "T29n1562_002:0339c09": "不退墮法。謂彼經言。預流果人不墮惡趣。非",
    "T29n1562_002:0339c10": "餘聖者墮諸惡趣。舉初攝後故作是說。集諦",
    "T29n1562_002:0339c11": "謂彼契經中說愛為集諦。非餘染法集諦不",
    "T29n1562_002:0339c12": "收。舉初攝後故作是說。思擇諦中當別顯示。",
    "T29n1562_002:0339c13": "諸如是等無量契經。皆舉最初以攝於後。由",
    "T29n1562_002:0339c14": "是如來所說無減。何等經中舉後攝初。謂得",
    "T29n1562_002:0339c15": "自體識住。讚頌福田等經。得自體者。四得自",
    "T29n1562_002:0339c16": "體契經中說。生在非想非非想天。非可自害。",
    "T29n1562_002:0339c17": "非可他害。非不一切色無色天。非可自害。非",
    "T29n1562_002:0339c18": "可他害。舉後攝初故作是說。識住謂彼七識",
    "T29n1562_002:0339c19": "住經作如是說。有色有情身一想異。如極光",
    "T29n1562_002:0339c20": "淨天。是第三識住。非不少光無量光天亦名",
    "T29n1562_002:0339c21": "有色身一想異。舉後攝初故作是說。讚頌福",
    "T29n1562_002:0339c22": "田。謂彼經說。",
    "T29n1562_002:0339c23": "　若於阿羅漢　　恒修妙施福",
    "T29n1562_002:0339c24": "　常為諸天神　　勸讚呈嘉瑞",
    "T29n1562_002:0339c25": "非於前三修妙施福不蒙天等勸讚呈祥。舉",
    "T29n1562_002:0339c26": "後攝初故作是說。若謂前三堪應供養故亦",
    "T29n1562_002:0339c27": "得名阿羅漢者。便成此經非了義說。阿羅漢",
    "T29n1562_002:0339c28": "名主無學故。何等經中但舉初後以攝中間。",
    "T29n1562_002:0339c29": "謂讚出家證淨等經。讚出家者。謂彼經說。",
    "T29n1562_002:0340a01": "　諸有出家人　　能證預流果",
    "T29n1562_002:0340a02": "　及阿羅漢果　　是名多所作",
    "T29n1562_002:0340a03": "非出家人。證一來果及不還果。非多所作。但",
    "T29n1562_002:0340a04": "舉初後以攝中間。故作是說。讚證淨者。謂彼",
    "T29n1562_002:0340a05": "經說。",
    "T29n1562_002:0340a06": "　諸有於如來　　住妙信無動",
    "T29n1562_002:0340a07": "　及尸羅善淨　　常得會嘉祥",
    "T29n1562_002:0340a08": "非於法僧住信無動不會嘉祥。但舉初後以",
    "T29n1562_002:0340a09": "攝中間。故作是說。何等經中。但舉中間以攝",
    "T29n1562_002:0340a10": "初後。謂契經說。若有修習第四靜慮。名得",
    "T29n1562_002:0340a11": "漏盡。非不七依皆能盡漏。但舉中間以攝初",
    "T29n1562_002:0340a12": "後。故作是說。諸如是等無量契經。皆舉中間",
    "T29n1562_002:0340a13": "以攝初後。由是如來所說無減。諸經既爾。",
    "T29n1562_002:0340a14": "此亦應然。雖復行蘊多法集成。而但舉初說",
    "T29n1562_002:0340a15": "思無過。何不最初舉作意等。造作有為。思最",
    "T29n1562_002:0340a16": "勝故。如心能導三處現前修二法等。心能導",
    "T29n1562_002:0340a17": "者。如契經說。心導世間。此中非無受想等法。",
    "T29n1562_002:0340a18": "以心勝故。作如是說三處現前。謂契經說。信",
    "T29n1562_002:0340a19": "於三處現在前故。能生多福。此中非無無貪",
    "T29n1562_002:0340a20": "無瞋正見等。法以信勝故。作如是說。修二法",
    "T29n1562_002:0340a21": "者。如契經說。應修二法。謂奢摩他毘鉢舍那。",
    "T29n1562_002:0340a22": "善有為法一切應修。止觀勝故。作如是說。",
    "T29n1562_002:0340a23": "如是等經。皆舉勝法以為初首。此亦應然。又",
    "T29n1562_002:0340a24": "佛世尊。有餘之說處處可得。如窣堵波諸善",
    "T29n1562_002:0340a25": "士趣及心解脫斷結等經。窣堵波者。如契經",
    "T29n1562_002:0340a26": "說。三人應為造窣堵波。此理不應。為異生",
    "T29n1562_002:0340a27": "者造窣堵波。非見諦者。當知此經是有餘說。",
    "T29n1562_002:0340a28": "善士趣者。如契經說。七善士趣。謂趣涅槃阿",
    "T29n1562_002:0340a29": "羅漢果。非餘聖生非善士趣。當知此經是有",
    "T29n1562_002:0340b01": "餘說。心解脫者。如契經言。得阿羅漢。其心解",
    "T29n1562_002:0340b02": "脫欲漏有漏及無明漏。然實解脫一切煩惱",
    "T29n1562_002:0340b03": "及隨煩惱。當知此經是有餘說。斷結者。謂契",
    "T29n1562_002:0340b04": "經中言。永斷三結證預流果。非不永斷見諦",
    "T29n1562_002:0340b05": "所斷一切煩惱。當知此經是有餘說。如是等",
    "T29n1562_002:0340b06": "經。皆就勝說此亦如是。造作有為。功能勝故。",
    "T29n1562_002:0340b07": "云何說此能造有為。謂有勝能。引生果故。果",
    "T29n1562_002:0340b08": "雖本有。而少分生此能隨引。故立為造。彼上",
    "T29n1562_002:0340b09": "座言。造有為者謂思能造本無有為。如織者",
    "T29n1562_002:0340b10": "言。我持此縷織作裳服。此亦應爾。如是所說。",
    "T29n1562_002:0340b11": "理必不然。有依無依不同法故。彼意謂思。如",
    "T29n1562_002:0340b12": "能織者。本無有為。謂如裳服。裳服所依縷無",
    "T29n1562_002:0340b13": "所喻。若許未來有為體有無少分用。造義得",
    "T29n1562_002:0340b14": "成。上座縷喻。顯有未來。或所立喻有言無義",
    "T29n1562_002:0340b15": "對法諸師。說假有法本無今有可為此喻。若",
    "T29n1562_002:0340b16": "執實體亦是本無。彼定不應立如是喻。又彼",
    "T29n1562_002:0340b17": "應說假實異相。若有異者。則無譬喻。若無異",
    "T29n1562_002:0340b18": "者。便似空花。說貪瞋等為意業故。知作意等",
    "T29n1562_002:0340b19": "思為體者。理亦不然。貪瞋邪見。體雖非業。業",
    "T29n1562_002:0340b20": "資糧故。亦說為業。如餘資糧亦名彼彼。如戒",
    "T29n1562_002:0340b21": "經言。見眾聖樂河階隥樂。彼樂資糧。故亦名",
    "T29n1562_002:0340b22": "樂。又如經說。若有眼根。不調不護。此法能感",
    "T29n1562_002:0340b23": "非愛異熟。眼根雖是無異熟法。非愛異熟法",
    "T29n1562_002:0340b24": "資糧故。亦說能感非愛異熟。又如經說。樂談",
    "T29n1562_002:0340b25": "論等五種退具。實退具者。謂諸煩惱。引退果",
    "T29n1562_002:0340b26": "故。樂談論等。是彼資糧。亦名退具。又如經",
    "T29n1562_002:0340b27": "言。",
    "T29n1562_002:0340b28": "　愚夫著欲而興諍　　諸仙無諍由離欲",
    "T29n1562_002:0340b29": "　是故應除一切欲　　猶如麟角獨遊行",
    "T29n1562_002:0340c01": "耽著境界興諸鬪諍。境實非欲。是欲資糧故",
    "T29n1562_002:0340c02": "亦名欲。是故經言。",
    "T29n1562_002:0340c03": "　世諸妙境非真欲　　真欲謂人分別貪",
    "T29n1562_002:0340c04": "又如經說。增色隨眠。色非隨眠。是彼資糧故",
    "T29n1562_002:0340c05": "同彼說。又如經說。",
    "T29n1562_002:0340c06": "　女為梵行垢　　女惱害眾生",
    "T29n1562_002:0340c07": "女實非垢。垢謂貪等。是垢資糧故亦名垢。又",
    "T29n1562_002:0340c08": "契經中宣說七漏。實漏唯二。餘皆非漏。是漏",
    "T29n1562_002:0340c09": "資糧故亦名漏。由此等經。證貪瞋等意業資",
    "T29n1562_002:0340c10": "糧故名意業。而非業體。道理成就。非黑非白。",
    "T29n1562_002:0340c11": "無異熟業。能盡諸業。此以思名說聖道故。知",
    "T29n1562_002:0340c12": "作意等思為體者。理亦不然。如想等名此無",
    "T29n1562_002:0340c13": "失故。如契經言。修無常想能除欲愛色無色",
    "T29n1562_002:0340c14": "愛。彼以想名說諸聖道。既許聖道非想差別。",
    "T29n1562_002:0340c15": "此亦應然。故無有失。又說受意能斷煩惱。故",
    "T29n1562_002:0340c16": "契經說。修喜覺支依離貪意能破巢窟。聖道",
    "T29n1562_002:0340c17": "既非受意差別。此亦應然。故無有失。有聞經",
    "T29n1562_002:0340c18": "說。業縛眾生。謂一切業皆能繫縛。為遣如是",
    "T29n1562_002:0340c19": "邪僻執故。說此思業能盡諸業。又顯業勝故",
    "T29n1562_002:0340c20": "作是說。說諸靜慮無量無色。以為白白異熟",
    "T29n1562_002:0340c21": "業故。知作意等思為體者。此非審察。諸靜慮",
    "T29n1562_002:0340c22": "等。五蘊四蘊為自性故。如契經言。此中所有",
    "T29n1562_002:0340c23": "若色若受。廣說乃至。名靜慮等。非譬喻師業",
    "T29n1562_002:0340c24": "有色性。為顯諸業於感異熟力最強故。此中",
    "T29n1562_002:0340c25": "一切善五蘊法。皆說為業。又如此中受想及",
    "T29n1562_002:0340c26": "識。雖說為業。而體非思。如是此中作意等法。",
    "T29n1562_002:0340c27": "亦應說業。而體非思。若言受等別蘊攝故無",
    "T29n1562_002:0340c28": "斯過者。是則成立得以異名說於異法。此既",
    "T29n1562_002:0340c29": "成立如上所言。說貪瞋等名意業故。謂即是",
    "T29n1562_002:0341a01": "思理不成立。現見極成異性受等。以業名說。",
    "T29n1562_002:0341a02": "餘亦應然。由此即破後所說因。不應異名說",
    "T29n1562_002:0341a03": "異法故。又見異名亦說異法。如言能行具香",
    "T29n1562_002:0341a04": "等施。施體是思。非即香等。然由香等覺發",
    "T29n1562_002:0341a05": "於思。故有異名說於異法。非一說一。是謬言",
    "T29n1562_002:0341a06": "故。諸薄伽梵終無謬言。知作意等思為體",
    "T29n1562_002:0341a07": "者。理亦不然。就勝說故。名義相屬不決定",
    "T29n1562_002:0341a08": "故。所化有情意樂別故。不了義經。現可得",
    "T29n1562_002:0341a09": "故。非薄伽梵謬說此言。若立行蘊體但是思。",
    "T29n1562_002:0341a10": "彼顯世尊言有謬失。由許世尊說一法體即",
    "T29n1562_002:0341a11": "為非一。復說非一。體即一故。若說行蘊非一",
    "T29n1562_002:0341a12": "物成。此顯世尊言無謬失。是故彼因有言無",
    "T29n1562_002:0341a13": "理。又彼所立違於比量。謂行蘊體非唯是思。",
    "T29n1562_002:0341a14": "立總想故。如法處界。若異此者。應但名思。一",
    "T29n1562_002:0341a15": "法成故。如受想蘊。此中意顯如外第六法處",
    "T29n1562_002:0341a16": "界聲立總想故。總攝十一十七處界。不攝多",
    "T29n1562_002:0341a17": "法。如是行聲。立總想故。總攝四蘊。不攝多",
    "T29n1562_002:0341a18": "行。故知行蘊體不唯思。若爾如彼應最後說。",
    "T29n1562_002:0341a19": "思次第中自當顯示。此非文便故應且止。又",
    "T29n1562_002:0341a20": "以芭蕉喻行蘊故。知行蘊體非唯是思。如說",
    "T29n1562_002:0341a21": "行蘊喻如芭蕉。此顯多物成行蘊體。又以經",
    "T29n1562_002:0341a22": "說相應言故。知行蘊體非唯是思。如契經言。",
    "T29n1562_002:0341a23": "見為根信證智相應。若信與智俱是思者。是",
    "T29n1562_002:0341a24": "則思體與思相應。自體相應理不應許。又作",
    "T29n1562_002:0341a25": "意等不應即是思之差別以契經中離作意等",
    "T29n1562_002:0341a26": "別說思故。如契經說。彼如是見即如是思。若",
    "T29n1562_002:0341a27": "彼邪見即是思者。此義應言。彼如是思即如",
    "T29n1562_002:0341a28": "是思。或如是見即如是見。若作是言。其義何",
    "T29n1562_002:0341a29": "別又如經說。彼有如是信欲勤安念智思捨。",
    "T29n1562_002:0341b01": "名為勝行。若信等行即是思者說信等已。何",
    "T29n1562_002:0341b02": "復說思。又此諸法似同時用。如何一思多體俱",
    "T29n1562_002:0341b03": "起。上座此中作如是釋。為攝此時所起餘行。",
    "T29n1562_002:0341b04": "故復舉思。前說信等。為顯此時所起勝行。如",
    "T29n1562_002:0341b05": "五濁法及四修行。謂五濁中見雖煩惱。由最",
    "T29n1562_002:0341b06": "勝故。復更別說。四修行者。如契經言。修身語",
    "T29n1562_002:0341b07": "意妙行正見。斷身語意惡行邪見。非正邪見",
    "T29n1562_002:0341b08": "意妙惡行之所不攝。勝故別說。此亦應爾。理",
    "T29n1562_002:0341b09": "不應然。信等亦應思所攝故。不應別說。豈不",
    "T29n1562_002:0341b10": "已說。為顯此時所起勝行。故說信等。雖知已",
    "T29n1562_002:0341b11": "說。然不應理。一法一時多體俱起。如受想等",
    "T29n1562_002:0341b12": "不應理故非受想等一法體類樂小等別有俱",
    "T29n1562_002:0341b13": "時起。是故彼說非佛法宗。又彼彼處若不舉",
    "T29n1562_002:0341b14": "思。彼彼契經所說應闕。如世尊言。學無學戒",
    "T29n1562_002:0341b15": "定慧解脫。此契經內。既不舉思。應闕所餘作",
    "T29n1562_002:0341b16": "意等法。若謂聞者於彼已知。則舉慧等。亦應",
    "T29n1562_002:0341b17": "無用。是故彼釋。因定不然。喻亦非理。諸見所",
    "T29n1562_002:0341b18": "持難解脫故。為顯諸見縛義堅強。故與煩惱",
    "T29n1562_002:0341b19": "總別顯過。意惡行中邪見最重。為顯邪見勝",
    "T29n1562_002:0341b20": "彼貪瞋。理須總別說斷對治。思於信等未見",
    "T29n1562_002:0341b21": "勝用。何緣此思總別而說。是故彼喻與法不",
    "T29n1562_002:0341b22": "齊。如前難彼。若執信等思為自性。思與信",
    "T29n1562_002:0341b23": "等總別而說。其理不成。彼立見喻。極不相似。",
    "T29n1562_002:0341b24": "非諸煩惱諸意惡行一切皆用見為自體。何",
    "T29n1562_002:0341b25": "得以見總別說故。例思同彼應總別說。又設",
    "T29n1562_002:0341b26": "許彼作意等法皆思為性。然所立思。不同邪",
    "T29n1562_002:0341b27": "見。色界色處。若增上緣。若能作因。若分別",
    "T29n1562_002:0341b28": "慧。修三摩地。法界法處。行蘊安立。除作意",
    "T29n1562_002:0341b29": "等。無多思故。又此經中別說何用。謂契經言。",
    "T29n1562_002:0341c01": "若有所受即有所思。若有所思即有所想。若",
    "T29n1562_002:0341c02": "有所想即有所尋。彼宗既許尋即是思。舉尋",
    "T29n1562_002:0341c03": "為乘。彼上座言。此經非乘。若不舉尋。疑思即",
    "T29n1562_002:0341c04": "是作意欲等。此不應疑。相有異故。彼體即思",
    "T29n1562_002:0341c05": "相如何異。若爾舉尋則應無用。彼執尋思其",
    "T29n1562_002:0341c06": "相一故。又作意等既許即思。疑思即彼。復有",
    "T29n1562_002:0341c07": "何過。是故彼言。都無有義。又彼所言。作意等",
    "T29n1562_002:0341c08": "行。不可離思。知別有者。於別有智。應正勤",
    "T29n1562_002:0341c09": "求。豈以無知。令作意等皆離思體無別有性。",
    "T29n1562_002:0341c10": "又如汝等頻言想識時依行緣相似轉故。雖",
    "T29n1562_002:0341c11": "不能示二相差別。而汝等宗。許其體異思作",
    "T29n1562_002:0341c12": "意等。應亦如是。縱汝不知體何妨異。若作意",
    "T29n1562_002:0341c13": "等體與思異。何故無經說為行蘊。亦說行故",
    "T29n1562_002:0341c14": "義已說蘊。謂說尋伺名為說行。說信欲等名",
    "T29n1562_002:0341c15": "為勝行。說諸命根名壽命行。非此等法體非",
    "T29n1562_002:0341c16": "蘊收。是有為故。如色受等。無經說彼餘蘊所",
    "T29n1562_002:0341c17": "攝。而有經中說彼為行。豈有利根言非行蘊。",
    "T29n1562_002:0341c18": "又如離愛餘後有因。雖說為集。不名集諦。而",
    "T29n1562_002:0341c19": "汝不應許非諦攝。諸因果法皆諦攝故。作意",
    "T29n1562_002:0341c20": "等行。亦應如是。雖說為行。不名行蘊。而汝不",
    "T29n1562_002:0341c21": "應許非蘊攝。一切有為蘊所攝故。世尊就勝",
    "T29n1562_002:0341c22": "且但說思。非作意等行蘊不攝。又彼不應作",
    "T29n1562_002:0341c23": "如是說。世尊無緣說於密語。離思餘法行蘊",
    "T29n1562_002:0341c24": "所收。如前已論。理極成立。豈非是佛說密語",
    "T29n1562_002:0341c25": "緣。又行蘊收思外餘法。理實是有。而但說思。",
    "T29n1562_002:0341c26": "此何密意。若無密意。便謗世尊。言不隨智。若",
    "T29n1562_002:0341c27": "有密意。即自成立佛密語緣故說四餘行名",
    "T29n1562_002:0341c28": "行蘊。理教相應義善成立。如是行蘊。非盡有",
    "T29n1562_002:0341c29": "依。故唯約世總說三種。如前分別色蘊體已。",
    "T29n1562_002:0342a01": "便約處界二門建立。如是此中辯受想行三",
    "T29n1562_002:0342a02": "蘊體已。亦應建立為處及界。謂此三蘊。及無",
    "T29n1562_002:0342a03": "表色。三種無為。如是七法。於處門中立為法",
    "T29n1562_002:0342a04": "處。於界門中立為法界。",
    "T29n1562_002:0342a05": "說一切有部順正理論卷第二"
}