{
    "X12n0275_002:0215b07": "大佛頂首楞嚴經正脉疏卷第二",
    "X12n0275_002:0215b08": "京都西湖沙門　交光真鑑述",
    "X12n0275_002:0215b09": "△三顯見不滅。此示常義。分三。一會眾領悟更請。",
    "X12n0275_002:0215b10": "又二。一敘述眾悟。又曲分三。一得悟安樂。",
    "X12n0275_002:0215b11": "爾時阿難。及諸大眾。聞佛示誨。身心泰然。",
    "X12n0275_002:0215b12": "泰然者。從佛呵為非心。即起驚疑。及聞離塵斷滅。",
    "X12n0275_002:0215b13": "轉更不安。所以然者。正以離識心外更不見心。今",
    "X12n0275_002:0215b14": "蒙根中指出。宛然別有寂然不動。驚疑頓息。所以",
    "X12n0275_002:0215b15": "安樂。△二悔前迷執。",
    "X12n0275_002:0215b16": "念無始來。失却本心。妄認緣塵分別影事。",
    "X12n0275_002:0215b17": "見不動心方顯識為塵影。故悔迷真逐妄。△三以",
    "X12n0275_002:0215b18": "喻狀喜。",
    "X12n0275_002:0215b19": "今日開悟。如失乳兒忽遇慈母。",
    "X12n0275_002:0215b20": "背真執妄。如兒背母。慧命懸危。如失乳將死。今見",
    "X12n0275_002:0215b21": "本心。如忽遇慈母。慧命復續如食乳而生。△二通",
    "X12n0275_002:0215b22": "別兩請。又二。一會眾通請。",
    "X12n0275_002:0215b23": "合掌禮佛。願聞如來顯出身心真妄虗實現前生滅",
    "X12n0275_002:0215b24": "與不生滅二發明性。",
    "X12n0275_002:0215c01": "首句。謝前請後。心即指前見性。小乘雖知身是無",
    "X12n0275_002:0215c02": "常。但一向迷見為眼。同身壞滅。今雖乍領。即是不",
    "X12n0275_002:0215c03": "動之心。然迷混之久。實無智辯以自發明。此見如",
    "X12n0275_002:0215c04": "何不與色身同滅。故求佛發明之。△二匿王別請",
    "X12n0275_002:0215c05": "此。以別除斷見。乃是旁兼。故科別請。然以王發起",
    "X12n0275_002:0215c06": "者。有二意。一以就王之老相易示變遷。二以顯身",
    "X12n0275_002:0215c07": "之無常。至貴不免(問佛指根性。正意元為改權宗生滅之因。以立成佛真因地心。",
    "X12n0275_002:0215c08": "何暇且破凡夫最淺斷滅之見。答權小鈍滯固可矜憐。凡外迷淪猶宜哀救。況喪本受輪。禍孽莫甚於斷",
    "X12n0275_002:0215c09": "見。佛慈平等。故因此處可以警悟。乃兼與除之非正為也。此方名教多言。人死靈隨氣散。無復存者。是為",
    "X12n0275_002:0215c10": "大惑。請沉玩於斯焉)分為四科。一教前邪惑。",
    "X12n0275_002:0215c11": "時波斯匿王。起立白佛。我昔未承諸佛誨敕。見迦旃",
    "X12n0275_002:0215c12": "延毗羅胝子。咸言此身死後斷滅。名為涅槃。",
    "X12n0275_002:0215c13": "迦旃延。此云剪髮。毗羅胝。此云不作。外道六師之",
    "X12n0275_002:0215c14": "二。說道不同。皆以斷見為主。涅槃多義。而猶以不",
    "X12n0275_002:0215c15": "生滅為要義。得涅槃者。一性恒常。遠離生滅。今反",
    "X12n0275_002:0215c16": "以身死性即斷滅為涅槃。真邪說也。蓋匿王未聞",
    "X12n0275_002:0215c17": "佛教。先受此惑矣。△二教後仍疑。",
    "X12n0275_002:0215c18": "我雖值佛。今猶孤疑。",
    "X12n0275_002:0215c19": "狐乃疑獸。過水聽氷。必多反覆。人有疑者似之。此",
    "X12n0275_002:0215c20": "亦示同。故云爾也。△三願聞不滅。",
    "X12n0275_002:0215c21": "云何發揮。證知此心不生滅地。",
    "X12n0275_002:0215c22": "此心即指見性。求佛顯示。此性果不生滅。則宿疑",
    "X12n0275_002:0215c23": "無不決了。△四明眾心同。",
    "X12n0275_002:0215c24": "今此大眾。諸有漏者。咸皆願聞。",
    "X12n0275_002:0216a01": "據除斷見麤惑。則此有漏。似惟指於界內凡夫二",
    "X12n0275_002:0216a02": "乘有學。若辨見性真常。則雖小乘四果別教三賢。",
    "X12n0275_002:0216a03": "亦須普指。以彼自來未明見性是真常心故。△二",
    "X12n0275_002:0216a04": "如來徵顯不滅。分三。一顯身有變。又二。一略彰變",
    "X12n0275_002:0216a05": "滅。又曲分三。一徵定必滅。",
    "X12n0275_002:0216a06": "佛告大王。汝身現在。今復問汝。汝此肉身。為同金剛",
    "X12n0275_002:0216a07": "常住不朽。為復變壞。世尊。我今此身。終從變滅。",
    "X12n0275_002:0216a08": "其意可知。△二徵定滅由。分為三。一怪問預知。",
    "X12n0275_002:0216a09": "佛言大王。汝未曾滅。云何知滅。",
    "X12n0275_002:0216a10": "△二略舉變相。",
    "X12n0275_002:0216a11": "世尊。我此無常變壞之身。雖未曾滅。我觀現前。念念",
    "X12n0275_002:0216a12": "遷謝。新新不住。如火成灰漸漸銷殞。",
    "X12n0275_002:0216a13": "△三明知必滅。",
    "X12n0275_002:0216a14": "殞亡不息。決知此身。當從滅盡。",
    "X12n0275_002:0216a15": "因今遷謝而不住。知終必滅而後已。何待死而後",
    "X12n0275_002:0216a16": "知滅哉。只此數語。已即可以警念無常。劇貪世務",
    "X12n0275_002:0216a17": "者。寧不惕然。△三印許其言。",
    "X12n0275_002:0216a18": "佛言如是。",
    "X12n0275_002:0216a19": "印其所說不謬。略彰雙滅已竟。△二詳敘變滅。分",
    "X12n0275_002:0216a20": "三。一令較量老少。又二。一故問令敘。",
    "X12n0275_002:0216a21": "大王。汝今生齡已從衰老。顏貌何如童子之時。",
    "X12n0275_002:0216a22": "前言總略。未盡精詳。今故舉老少之懸殊者。令其",
    "X12n0275_002:0216a23": "相較。激引之而欲其詳敘也。△二甚言不同。",
    "X12n0275_002:0216a24": "世尊。我昔孩孺。膚腠潤澤。年至長成。血氣充滿。而今",
    "X12n0275_002:0216b01": "頹齡。迫於衰耄。形色枯悴。精神昏昧。髮白面皺。逮將",
    "X12n0275_002:0216b02": "不久。如何見比充盛之時。",
    "X12n0275_002:0216b03": "佛問老少。王加長成。三時發明。以顯不同。耄者只",
    "X12n0275_002:0216b04": "表老而昏忘。不必局定歲數。下枯悴釋衰。昏昧釋",
    "X12n0275_002:0216b05": "耄。髮白面皺。又顯然可驗。其不久者也。老年者安",
    "X12n0275_002:0216b06": "可恬不知懼。△二令詳敘變狀。又二。一如來引問。",
    "X12n0275_002:0216b07": "佛言大王。汝之形容。應不頓朽。",
    "X12n0275_002:0216b08": "△二匿王具答。分二。一不覺漸至。",
    "X12n0275_002:0216b09": "王言世尊。變化密移。我誠不覺。寒暑遷流。漸至於此。",
    "X12n0275_002:0216b10": "密移不覺。莊生亦喻夜壑負舟。彼謂造化密移。豈",
    "X12n0275_002:0216b11": "知行陰所遷。△二徵釋推知。又二。一麤推且限十",
    "X12n0275_002:0216b12": "年。",
    "X12n0275_002:0216b13": "何以故。我年二十。雖號年少。顏貌已老初十歲時。三",
    "X12n0275_002:0216b14": "十之年。又衰二十。于今六十。又過于二。觀五十時。宛",
    "X12n0275_002:0216b15": "然強壯。",
    "X12n0275_002:0216b16": "任運不覺。作意推度。始得知之。此科時寬人雖可",
    "X12n0275_002:0216b17": "覺。然亦豈知二十三十比前童年已為衰老。是則",
    "X12n0275_002:0216b18": "少者當亦可以警無常矣。△二細推乃至剎那。",
    "X12n0275_002:0216b19": "世尊。我見密移。雖此殂落。其間流易。且限十年。若復",
    "X12n0275_002:0216b20": "令我微細思惟。其變寧惟一紀二紀。實惟年變。豈惟",
    "X12n0275_002:0216b21": "年變。亦兼月化。何直月化。兼又日遷。沉思諦觀。剎那",
    "X12n0275_002:0216b22": "剎那念念之間。不得停住。",
    "X12n0275_002:0216b23": "此科推至極促之時。方是凡夫麤心所不覺者。尚",
    "X12n0275_002:0216b24": "書。殂謂魂升於天。落謂魄歸於地。乃死之別名。今",
    "X12n0275_002:0216c01": "經但以壯色日去為殂。老相日遷為落。紀者十二",
    "X12n0275_002:0216c02": "年也。牒前寬數變其文耳。自年以至剎那。方是密",
    "X12n0275_002:0216c03": "移之不覺者也。剎那至短。攝在念間。教中謂一念",
    "X12n0275_002:0216c04": "具九十剎那。以利刃透九十紙為一念。凖分剎那。",
    "X12n0275_002:0216c05": "△三乃總結必滅。",
    "X12n0275_002:0216c06": "故知我身終從變滅。",
    "X12n0275_002:0216c07": "此雖如來令其詳敘肉身念念遷謝之相。將欲顯",
    "X12n0275_002:0216c08": "後見性全無遷謝。然亦可以為觀身無常之厭。然",
    "X12n0275_002:0216c09": "權小厭之。取灰斷果。求變易身。乃其舊見。今令依",
    "X12n0275_002:0216c10": "圓人見解。不離根中。頓領常性而已。顯身有變已",
    "X12n0275_002:0216c11": "竟。△二指見無變。分四科。一徵定不知。",
    "X12n0275_002:0216c12": "佛告大王。汝見變化遷改不停。悟知汝滅。亦於滅時。",
    "X12n0275_002:0216c13": "汝知身中有不滅耶。波斯匿王。合掌白佛。我實不知。",
    "X12n0275_002:0216c14": "滅中不滅。正王所昧。使其早知。何由惑於斷見。△",
    "X12n0275_002:0216c15": "二許以指示。",
    "X12n0275_002:0216c16": "佛言。我今示汝不生滅性。",
    "X12n0275_002:0216c17": "△三引敘觀河。",
    "X12n0275_002:0216c18": "大王。汝年幾時。見恒河水。王言。我生三歲。慈母携我。",
    "X12n0275_002:0216c19": "謁耆婆天。經過此流。爾時即知是恒河水。",
    "X12n0275_002:0216c20": "耆婆。此云長命。謁此天神。求長命也。△四詳彰不",
    "X12n0275_002:0216c21": "變。又二。一先彰所見不變。所見即恒河中水。欲因",
    "X12n0275_002:0216c22": "所見之水不異。引顯能見之性不變耳。又分為三。",
    "X12n0275_002:0216c23": "一躡前變滅。",
    "X12n0275_002:0216c24": "佛言大王。如汝所說。二十之時。衰於十歲。乃至六十。",
    "X12n0275_002:0217a01": "日月歲時。念念遷變。",
    "X12n0275_002:0217a02": "△二令較所見。",
    "X12n0275_002:0217a03": "則汝三歲見此河時。至年十三。其水云何。",
    "X12n0275_002:0217a04": "△三直答不變。",
    "X12n0275_002:0217a05": "王言。如三歲時。宛然無異。乃至于今年六十二。亦無",
    "X12n0275_002:0217a06": "有異。",
    "X12n0275_002:0217a07": "先彰所見不變已竟。△二次彰能見不變。能見即",
    "X12n0275_002:0217a08": "根中見性。因所顯能。易於開悟耳。分三。一躡前身",
    "X12n0275_002:0217a09": "變。",
    "X12n0275_002:0217a10": "佛言。汝今自傷髮白面皺。其面必定皺於童年。",
    "X12n0275_002:0217a11": "△二令較能見。",
    "X12n0275_002:0217a12": "則汝今時。觀此恒河。與昔童時觀河之見。有童耄不。",
    "X12n0275_002:0217a13": "△三直答不變。",
    "X12n0275_002:0217a14": "王言不也世尊。",
    "X12n0275_002:0217a15": "問約老而聰明不衰者。可說不變。然多有老眼昏",
    "X12n0275_002:0217a16": "暗者。則何通之。答自是眼暗。非關見性。若但論眼。",
    "X12n0275_002:0217a17": "則固有少而昏盲者。何待老來。且前指見科中。已",
    "X12n0275_002:0217a18": "有盲人矚暗之喻。彼許全見黑暗。亦無損於見體。",
    "X12n0275_002:0217a19": "豈止昏華乎。當知。此中但是就匿王不病之眼。以",
    "X12n0275_002:0217a20": "驗見性不變而已。非說肉眼能不變也。豈可故取",
    "X12n0275_002:0217a21": "病眼為難乎。指見不變一科已竟。△三正申二性。",
    "X12n0275_002:0217a22": "以前通請中願聞生滅與不生滅二發明性。如來",
    "X12n0275_002:0217a23": "已引觀河。驗定至此。乃申二性。以結歸前之所請",
    "X12n0275_002:0217a24": "也。又分二。一詳與區分。又二。一因皺以分變與不",
    "X12n0275_002:0217b01": "變。",
    "X12n0275_002:0217b02": "佛言大王。汝面雖皺。而此見精性未曾皺。皺者為變。",
    "X12n0275_002:0217b03": "不皺非變。",
    "X12n0275_002:0217b04": "△二因變以分滅與不滅。",
    "X12n0275_002:0217b05": "變者受滅。彼不變者。元無生滅。云何於中。受汝生死。",
    "X12n0275_002:0217b06": "匿王既因身之衰變。而預知身之必滅。何不因見",
    "X12n0275_002:0217b07": "之不變而預知此見死後必不滅乎。可以深發省",
    "X12n0275_002:0217b08": "悟矣。於中者。即於身中也。受生死者。與身同受生",
    "X12n0275_002:0217b09": "滅也。言既不與身同變。必不與身同滅矣。往往宗",
    "X12n0275_002:0217b10": "家謂。不離身中。即有不滅性體。正謂根中見聞等",
    "X12n0275_002:0217b11": "性。非謂方寸之中臟腑之內別有性命。即同阿難",
    "X12n0275_002:0217b12": "初執身內識心。△二責留斷見。",
    "X12n0275_002:0217b13": "而猶引彼末伽黎等。都言此身死後全滅。",
    "X12n0275_002:0217b14": "末伽黎。此云不見道。等者等前請中二人。皆一類",
    "X12n0275_002:0217b15": "斷見外道故。佛責與王請互舉之。如來徵顯不滅",
    "X12n0275_002:0217b16": "一科已竟。△三王等極為喜慶。",
    "X12n0275_002:0217b17": "王聞是言。信知身後捨生趣生。與諸大眾。踊躍歡喜。",
    "X12n0275_002:0217b18": "得未曾有。",
    "X12n0275_002:0217b19": "王本為除凡夫斷見之惑。示同就問。故此即惟就",
    "X12n0275_002:0217b20": "王。結彼一類懷斷見者。方喜其有趣生之性而已。",
    "X12n0275_002:0217b21": "非普結會眾同有是喜也。以捨生趣生。正四相中",
    "X12n0275_002:0217b22": "人相。權小喜此。是損非益也。問權小豈無喜乎。曰",
    "X12n0275_002:0217b23": "必喜。離識心外。別有此本常之性。自此而修大定",
    "X12n0275_002:0217b24": "成菩提。端有望矣。曰經家何故只就王結曰。王是",
    "X12n0275_002:0217c01": "旁兼之問。意中惟就此機會。決了斷見而已。斷見",
    "X12n0275_002:0217c02": "既除。其意已盡。何不結了。問為何不結會眾之喜。",
    "X12n0275_002:0217c03": "曰此有二意。一者小悟之喜。不必重結。謂逐節開",
    "X12n0275_002:0217c04": "悟之喜。此科之首。已敘身心泰然等。若使再結。還",
    "X12n0275_002:0217c05": "同前語。何用重繁。二者大悟之喜。須待後結。以心",
    "X12n0275_002:0217c06": "未大開。餘疑未盡。阿難等方欲種種興問。何暇結",
    "X12n0275_002:0217c07": "喜。直待三卷末方結云。各各自知。心徧十方。乃至",
    "X12n0275_002:0217c08": "獲本妙心。常住不滅。禮佛合掌。得未曾有。始是普",
    "X12n0275_002:0217c09": "會之喜也。顯見不滅已竟。△四顯見不失。此若據",
    "X12n0275_002:0217c10": "其科名。亦足前常字之義。蓋上科約未來說。如云",
    "X12n0275_002:0217c11": "盡未來際究竟不滅。此科約過去說。如云從無始",
    "X12n0275_002:0217c12": "來本有不遺。既惟約於竪窮其屬常字無疑。若據",
    "X12n0275_002:0217c13": "文中發明。體周萬法。量極虗空。亦可以當如來後",
    "X12n0275_002:0217c14": "示周圓之義。又前文求示寂常心性。上二科已答",
    "X12n0275_002:0217c15": "寂常二字。此科廣大周圓。誠為心性。全體是答心",
    "X12n0275_002:0217c16": "性二字。三釋俱通。宜細詳之。分二。一阿難因悟反",
    "X12n0275_002:0217c17": "疑前語。",
    "X12n0275_002:0217c18": "阿難。即從座起。禮佛合掌。長跪白佛。世尊。若此見聞",
    "X12n0275_002:0217c19": "必不生滅。云何世尊名我等輩。遺失真性。顛倒行事。",
    "X12n0275_002:0217c20": "願興慈悲。洗我塵垢。",
    "X12n0275_002:0217c21": "上惟舉見。此復兼聞。足顯佛言隨便。其實四性六",
    "X12n0275_002:0217c22": "精。俱攝見性之中矣。必不生滅。是起疑之端。在上",
    "X12n0275_002:0217c23": "科中。文云。彼不變者。元無生滅。是也。遺失真性。顛",
    "X12n0275_002:0217c24": "倒行事。正是所疑。却在不動科中。是彼全文。因後",
    "X12n0275_002:0218a01": "疑前。非是疑佛。自語相違。但問佛既云不滅。以何",
    "X12n0275_002:0218a02": "因緣。前說遺失。故佛下示。但因顛倒。而說遺失。非",
    "X12n0275_002:0218a03": "因斷滅而說遺失。也可見非真遣失。故通章全示",
    "X12n0275_002:0218a04": "顛倒不失之相。諸註但明顛倒。全忘不失。不知何",
    "X12n0275_002:0218a05": "以銷阿難之疑。請詳今解。當自辯其得失。△二如",
    "X12n0275_002:0218a06": "來發明。因倒說失。此中舊註差錯。若不預以辯明。",
    "X12n0275_002:0218a07": "非惟經之本旨終不顯彰。即今正解反似差錯矣。",
    "X12n0275_002:0218a08": "註云。順垂為正。逆竪為倒。此言非是。且與後結合",
    "X12n0275_002:0218a09": "處語相乖反。蓋為錯會首尾相換四字故。致差誤",
    "X12n0275_002:0218a10": "至此。不知首尾相換。正明不失。非說顛倒。良以。臂",
    "X12n0275_002:0218a11": "之正倒。元無一定。阿難與佛。俱惟順於世間。但取",
    "X12n0275_002:0218a12": "臂之雖倒不失人所易明。心之雖倒不失人所難",
    "X12n0275_002:0218a13": "曉。以易例難而已。請觀今解。分二。一即臂倒無失",
    "X12n0275_002:0218a14": "為喻。又三。一定臂之倒相。",
    "X12n0275_002:0218a15": "即時如來。垂金色臂。輪手下指。示阿難言。汝今見我",
    "X12n0275_002:0218a16": "母陀羅手。為正為倒。阿難言。世間眾生。以此為倒。而",
    "X12n0275_002:0218a17": "我不知誰正誰倒。",
    "X12n0275_002:0218a18": "母陀羅手。此云印手相好也。不知誰正誰倒者。正",
    "X12n0275_002:0218a19": "以臂無一定倒正故。但順於世間。說此下垂為倒。",
    "X12n0275_002:0218a20": "△二定臂之正相。",
    "X12n0275_002:0218a21": "佛告阿難。若世間人。以此為倒。即世間人。將何為正。",
    "X12n0275_002:0218a22": "阿難言。如來竪臂。兜羅綿手上指於空。則名為正。",
    "X12n0275_002:0218a23": "佛意。亦以臂無一定正倒。既世人以此為倒。即依",
    "X12n0275_002:0218a24": "之為倒。遂問世人以何為正。亦將依之以為正也。",
    "X12n0275_002:0218b01": "但欲取喻不失而已。非辯正倒之是非也。△三明",
    "X12n0275_002:0218b02": "顛倒非失。",
    "X12n0275_002:0218b03": "佛即竪臂。告阿難言。若此顛倒。首尾相換。諸世間人。",
    "X12n0275_002:0218b04": "一倍瞻視。",
    "X12n0275_002:0218b05": "即竪臂者。即依上指為正也。若此顛倒首尾相換",
    "X12n0275_002:0218b06": "者。此二句。正明顛倒無失。蓋佛上竪時。已順世間",
    "X12n0275_002:0218b07": "成正。却言若將此臂顛倒下垂。但是將上竪之首",
    "X12n0275_002:0218b08": "換。為下垂之尾而已。豈將此臂真遺失哉。末二句。",
    "X12n0275_002:0218b09": "一者同也。倍者多也。如言心之顛倒不失。世人固",
    "X12n0275_002:0218b10": "所難知。臂之顛倒不失。乃世人同見而無差異。多",
    "X12n0275_002:0218b11": "見而非一人。蓋言明白易見。宜當就喻發悟也。且",
    "X12n0275_002:0218b12": "與下合喻。全無乖反矣。△二以心倒無失合喻。分",
    "X12n0275_002:0218b13": "四。一據名略以合定。",
    "X12n0275_002:0218b14": "則知。汝身與諸如來清淨法身比類發明。如來之身。",
    "X12n0275_002:0218b15": "名正徧知。汝等之身。號性顛倒。",
    "X12n0275_002:0218b16": "清淨法身者。即相即性。即有即空。現前三十二相。",
    "X12n0275_002:0218b17": "即是法身。非比相宗最後佛身有為無漏。非比空",
    "X12n0275_002:0218b18": "宗破相為妄報化非真。此之性宗。山河全露。萬相",
    "X12n0275_002:0218b19": "皆如。說報化與法身異體者。當墮地獄。比類發明",
    "X12n0275_002:0218b20": "者。即令依臂悟身心也。達心包萬法為正知。達萬",
    "X12n0275_002:0218b21": "法皆心為徧知。如來達此。名正徧知。身如臂上指",
    "X12n0275_002:0218b22": "非新得也。執色身包心為倒知。執心外有法為倒",
    "X12n0275_002:0218b23": "見。凡小執此。號性顛倒。身如臂下垂非真失也。此",
    "X12n0275_002:0218b24": "但略合。詳合更在下文。△二徵顯身無正倒。",
    "X12n0275_002:0218c01": "隨汝諦觀。汝身佛身。稱顛倒者。名字何處。號為顛倒。",
    "X12n0275_002:0218c02": "于時阿難。與諸大眾。瞪瞢瞻佛。目睛不瞬。不知身心",
    "X12n0275_002:0218c03": "顛倒所在。",
    "X12n0275_002:0218c04": "此雖示身無倒相。亦見阿難等不明顛倒實義。意",
    "X12n0275_002:0218c05": "謂凡物名相多不相離。故令循名而覓相。如以黑",
    "X12n0275_002:0218c06": "為名者。若對白物。必歷然有黑相可見。與白者逈",
    "X12n0275_002:0218c07": "別。今汝身既以顛倒為名。對我正徧之身。亦當歷",
    "X12n0275_002:0218c08": "然有顛倒之相。與我正徧者逈別。而後可也。今隨",
    "X12n0275_002:0218c09": "汝觀。顛倒果何在乎。由是眾等竟不得其倒正之",
    "X12n0275_002:0218c10": "相。然所以不得者。斯名有三義甚深不同諸名。一",
    "X12n0275_002:0218c11": "者不在當體義。蓋名雖在身。而義乃從心故也。二",
    "X12n0275_002:0218c12": "者非可相見義。但可義求。非如有形之物可以相",
    "X12n0275_002:0218c13": "取也。三者更不在心義。以顛倒但眾生執迷之見。",
    "X12n0275_002:0218c14": "而心實不依之。以真成顛倒故。知此顛倒也。在心",
    "X12n0275_002:0218c15": "尚不可得。在身豈可得見乎。下文方具示。令以義",
    "X12n0275_002:0218c16": "求矣。△三詳示正倒從心。分三。一標如來慈悲告",
    "X12n0275_002:0218c17": "眾。",
    "X12n0275_002:0218c18": "佛興慈悲。哀愍阿難及諸大眾。發海潮音。徧告同會。",
    "X12n0275_002:0218c19": "愍其顛倒。尚不知其所在。何由而有發悟之期。應",
    "X12n0275_002:0218c20": "不失時。名海潮音。以其瞪瞢瞻望適當可教之時",
    "X12n0275_002:0218c21": "也。△二引昔教以明正相。此科正合喻臂之上竪。",
    "X12n0275_002:0218c22": "分三。一示為尋常之教。",
    "X12n0275_002:0218c23": "諸善男子。我常說言。",
    "X12n0275_002:0218c24": "佛所說法。皆到一切智地。而眾生隨類各解。如一",
    "X12n0275_002:0219a01": "切唯心造。凡小解為業造。權教解為識造。圓頓直",
    "X12n0275_002:0219a02": "了真心變現。今約深義。重明昔教也。△二萬法惟",
    "X12n0275_002:0219a03": "心所現。",
    "X12n0275_002:0219a04": "色心諸緣。及心所使諸所緣法。惟心所現。",
    "X12n0275_002:0219a05": "色即十一色法。心即八識心法。諸緣即生心之四",
    "X12n0275_002:0219a06": "緣。生色之二緣。心所使即五十一心所法。諸所緣",
    "X12n0275_002:0219a07": "法。廣至善惡邪正世出世間一切事業因果法門",
    "X12n0275_002:0219a08": "等。惟心者。惟眾生本具一真法界之心。亦即如來",
    "X12n0275_002:0219a09": "藏心。乃變現萬法之實體。故曰惟心所現。此科重",
    "X12n0275_002:0219a10": "一現字。見萬法即心也(問前謂見性是黎耶體即如來藏心。又即萬法實體。",
    "X12n0275_002:0219a11": "似為能現。今色心之心。既該八識。則黎耶已為所現。而惟心之心。當另有純真之心。何得仍取如來藏心",
    "X12n0275_002:0219a12": "以釋之。答前七等。但為所現。真心但為能現。而此黎耶。能所俱進。以對真心。降為所現。以對萬法。升為能",
    "X12n0275_002:0219a13": "現。蓋與真心。本無二體。但惟帶妄而已。故今斯文。任說真心。亦惟屬於示見不失。以眾生現量離此無別",
    "X12n0275_002:0219a14": "可指。經中偏是此義。待至下科。當極明之)。△三萬法常在心中。",
    "X12n0275_002:0219a15": "汝身汝心。皆是妙明真精妙心中所現物。",
    "X12n0275_002:0219a16": "身即五根。心即八識及諸心所。其餘俱攝皆字之",
    "X12n0275_002:0219a17": "中。不屬空有曰妙。遠離晦昧曰明。萬法實體曰真",
    "X12n0275_002:0219a18": "精。具此諸義曰妙。心中所現物者。言妙心如海。而",
    "X12n0275_002:0219a19": "萬法如海中之影。心包無外。而萬法皆在心中。此",
    "X12n0275_002:0219a20": "科重一中字。見心包萬法也。合上科萬法即心。此",
    "X12n0275_002:0219a21": "科心包萬法。即是心之正相恒不昧。此即正徧知",
    "X12n0275_002:0219a22": "身。仍當補云。如我竪手等無有異。豈別有所得耶。",
    "X12n0275_002:0219a23": "此意必有。但文略耳。引昔教以明正相竟。△三責",
    "X12n0275_002:0219a24": "遺認以明倒相。遺謂遺真。認謂認妄。責其但因遺",
    "X12n0275_002:0219b01": "真認妄遂成顛倒耳。足知是迷顛倒非心顛倒也。",
    "X12n0275_002:0219b02": "又分三。一怪責遺真認妄。",
    "X12n0275_002:0219b03": "云何汝等。遺失本妙圓妙明心寶明妙性。認悟中迷。",
    "X12n0275_002:0219b04": "前問意。何因緣故。說為遺失。此科即其因緣也。蓋",
    "X12n0275_002:0219b05": "是遺真認妄。全不覺知。雖未遺失。義同遺失矣。本",
    "X12n0275_002:0219b06": "妙二字。另說言。其不假修成。本來空有不覊。自在",
    "X12n0275_002:0219b07": "解脫之意。下圓妙明心寶明妙性。二句相對。圓乃",
    "X12n0275_002:0219b08": "通融流動。用之相也。寶乃清淨堅實。體之相也。故",
    "X12n0275_002:0219b09": "依環師解。心之與性。體用互稱。心則從妙起明。圓",
    "X12n0275_002:0219b10": "融照了。如鏡之光。性則即明而妙。凝然湛寂。如鏡",
    "X12n0275_002:0219b11": "之體。此解甚好。心性單言。各兼體用。心性對舉。體",
    "X12n0275_002:0219b12": "用暫分。因文立意而已。非一定也。此正責其遺真。",
    "X12n0275_002:0219b13": "末句責其認妄。悟即上二科。萬法即心。心包法外。",
    "X12n0275_002:0219b14": "迷則敵體相番。謂法皆心外。心墮法中。認悟中迷",
    "X12n0275_002:0219b15": "者。謂見雖迷執顛倒。而真心與萬法。實不曾依之。",
    "X12n0275_002:0219b16": "果成顛倒。如人迷東為西。方實不轉。乃是於不顛",
    "X12n0275_002:0219b17": "倒中。而妄計顛倒。故曰認悟中迷。△二詳彰認遺",
    "X12n0275_002:0219b18": "之相。上科但是標。下此科全以釋成。分二。一法說。",
    "X12n0275_002:0219b19": "又二。一彰認妄之相。又曲分為四。一誤認器界。",
    "X12n0275_002:0219b20": "晦昧為空。空晦暗中。結暗為色。",
    "X12n0275_002:0219b21": "此科。即誤認山河諸法心外實有。正番萬法即心。",
    "X12n0275_002:0219b22": "然此科及下科。圓師之註甚好。今全取之。晦昧為",
    "X12n0275_002:0219b23": "空者。迷性明故。而成無明。由此無明。變成頑空。即",
    "X12n0275_002:0219b24": "下經云。迷妄有虗空也。空晦暗中結暗為色者。所",
    "X12n0275_002:0219c01": "變頑空。與能變無明。二法和合。變起四大。為山河",
    "X12n0275_002:0219c02": "依報外色。即想澄成國土也。△二誤認根身。",
    "X12n0275_002:0219c03": "色雜妄想。想相為身。",
    "X12n0275_002:0219c04": "此科。即妄認五蘊四大。為自身相也。圓師云。以四",
    "X12n0275_002:0219c05": "大色。雜妄想心。變起眾生正報內色。想謂妄心。相",
    "X12n0275_002:0219c06": "謂妄色。色心和合。五陰備矣。即知覺乃眾生也。△",
    "X12n0275_002:0219c07": "三誤認心性。",
    "X12n0275_002:0219c08": "聚緣內搖。趣外奔逸。昏擾擾相。以為心性。",
    "X12n0275_002:0219c09": "此科。即妄認緣塵分別為自心相。聚緣者。環師以",
    "X12n0275_002:0219c10": "圓覺妄有緣氣於中積聚釋之。最是。但愚意與圭",
    "X12n0275_002:0219c11": "峯所解不同。夫緣氣者。即精神魂魄等。潛住五臟",
    "X12n0275_002:0219c12": "者。乃我執習氣之所妄成。於中者。於身中也。積聚",
    "X12n0275_002:0219c13": "者。結為命根。繫於生死耳。蓋我執雖徹底虗無。而",
    "X12n0275_002:0219c14": "積劫堅執。妄理相應。保之則生。斷之則死。所謂從",
    "X12n0275_002:0219c15": "畢竟無成畢竟有矣。內搖者。如云有動乎中必搖",
    "X12n0275_002:0219c16": "其精。現見勞慮太過者五臟隨病。此眾生所以多",
    "X12n0275_002:0219c17": "不信身中本無性命也。趣外奔逸者。逐境緣慮也。",
    "X12n0275_002:0219c18": "此二句。雖總言妄識。而聚緣二字。連持命根。似為",
    "X12n0275_002:0219c19": "第八功能。內搖外奔。騰躍妄想。似為前六業用。昏",
    "X12n0275_002:0219c20": "擾擾相者。聚緣迷執故昏。內搖外奔故擾。誤認此",
    "X12n0275_002:0219c21": "昏擾者。以為靈用。而妄稱心性。問前謂見性是八",
    "X12n0275_002:0219c22": "識實體。今復以聚緣為八識功能。得失何分哉。答",
    "X12n0275_002:0219c23": "此識真妄和合。故見性取其一分真理。聚緣取其",
    "X12n0275_002:0219c24": "一分妄情。凡言八識去後來先等者。皆以妄情言",
    "X12n0275_002:0220a01": "耳。後倣此。△四遂成顛倒。",
    "X12n0275_002:0220a02": "一迷為心。決定惑為色身之內。",
    "X12n0275_002:0220a03": "上二科。尚是顛倒之由。此科方成大顛倒矣。蓋心",
    "X12n0275_002:0220a04": "反轉入身中。萬法俱包心外。正番心包萬法。所以",
    "X12n0275_002:0220a05": "為顛倒也。嗚呼自非佛了義之教。誰不計其性命",
    "X12n0275_002:0220a06": "在於身中萬法但為心外者乎。然命在身中。道教",
    "X12n0275_002:0220a07": "計之特甚。法居心外。小乘在教猶然。正徧知覺。亦",
    "X12n0275_002:0220a08": "甚深哉。△二彰遺真之相。",
    "X12n0275_002:0220a09": "不知色身外洎山河虗空大地。咸是妙明真心中物。",
    "X12n0275_002:0220a10": "心在身中。但惟顛倒之見妄執而已。豈無邊大心",
    "X12n0275_002:0220a11": "果。依其妄見。而轉入於身哉。正同迷東為西。而東",
    "X12n0275_002:0220a12": "實不西也。故身及虗空。依舊在於心中。而大心依",
    "X12n0275_002:0220a13": "舊。包於法外。但迷時不覺知耳。斯則不知二字。便",
    "X12n0275_002:0220a14": "是顛倒。豈有實體可得哉。法說已竟。△二喻說。分",
    "X12n0275_002:0220a15": "二。一喻遺真認妄。",
    "X12n0275_002:0220a16": "譬如澄清百千大海棄之。惟認一浮漚體。",
    "X12n0275_002:0220a17": "遺失包虗空大地之心而不認。如棄百千大海。但",
    "X12n0275_002:0220a18": "認蕞爾身中有我之心。如認一漚。△二喻以妄為",
    "X12n0275_002:0220a19": "真。",
    "X12n0275_002:0220a20": "目為全潮。窮盡瀛渤。",
    "X12n0275_002:0220a21": "展轉倒執。乃謂身中方寸之心。能包虗空大地。如",
    "X12n0275_002:0220a22": "說一漚全包大海。問此何異於一毛孔中包盡剎",
    "X12n0275_002:0220a23": "海。答彼達諸法性全法界故。一毛稱性。即包無餘。",
    "X12n0275_002:0220a24": "如說真摩尼珠價直一國。誠不虗矣。此不達諸法",
    "X12n0275_002:0220b01": "實相。但將昏擾妄想。謬計身中。而又倒執能包虗",
    "X12n0275_002:0220b02": "空大地。是尚無體可得。憑何廣包。如說水泡價直",
    "X12n0275_002:0220b03": "一國。真大迷妄。安可同乎。詳彰認遺之相竟。△三",
    "X12n0275_002:0220b04": "深責迷倒之甚。",
    "X12n0275_002:0220b05": "汝等即是迷中倍人。",
    "X12n0275_002:0220b06": "遺大心而認浮想。如棄海認漚。已為迷矣。又復執",
    "X12n0275_002:0220b07": "浮想為大心。如說漚為海。更是加一倍迷矣。故曰",
    "X12n0275_002:0220b08": "迷中倍人。詳示正倒從心已竟。△四結合前喻無",
    "X12n0275_002:0220b09": "失。",
    "X12n0275_002:0220b10": "如我垂手。等無差別。如來說為可憐愍者。",
    "X12n0275_002:0220b11": "此方攝上。認妄遺真之倒執。而結歸前喻。但同下",
    "X12n0275_002:0220b12": "垂之臂而已。豈真有所遺失哉。法喻方不乖反。向",
    "X12n0275_002:0220b13": "使上竪為倒。當云如我竪手。何得云垂手乎。詳之。",
    "X12n0275_002:0220b14": "如來說為可愍者。如云。使其真己遺失。似猶不足",
    "X12n0275_002:0220b15": "深憫。今本無遺失。而常如遺失。似懷珠困窮。故親",
    "X12n0275_002:0220b16": "友矜嘆而切責也。此中雙明雖顛倒而不失雖不",
    "X12n0275_002:0220b17": "失而顛倒。知前義則不孤本有。知後義則不廢修",
    "X12n0275_002:0220b18": "行。亦性修不礙之旨也(前阿難聞呵非心。驚謂捨此更無。將同土木。如來安",
    "X12n0275_002:0220b19": "慰。許以真心有體而已。非正開示真心也。譬如許人以物後日方以與之。長水彼處即謂。開示真心。以許",
    "X12n0275_002:0220b20": "為與。何有實惠哉。故此不失科中。正倒二相。方是開示真心之正文。而阿難到此。方知於緣塵外更有如",
    "X12n0275_002:0220b21": "此廣大心體。而如來所許果爾非虗。請與前之許辭。對觀甚有味矣。可見通釋佛經能詳語脉為妙。不可",
    "X12n0275_002:0220b22": "潦草錯會)然此科。似顯心一周。而下六番搜其餘疑而",
    "X12n0275_002:0220b23": "已。顯見不失已竟。△五顯見無還。自上科觀之佛",
    "X12n0275_002:0220b24": "之開示。可謂盡心吐露矣。特阿難未能極領。種種",
    "X12n0275_002:0220c01": "疑之。故有下文諸科。向使於見性略有破意。是助",
    "X12n0275_002:0220c02": "其疑矣。更肯領之乎。破妄見之言。足知其非是也。",
    "X12n0275_002:0220c03": "此科還者去也。科名獨標去意。而文中具有來意。",
    "X12n0275_002:0220c04": "顯無去來耳。按阿難前求兼足寂常二義。分四。一",
    "X12n0275_002:0220c05": "阿難求決取捨。又四。一述聞法雖悟本心。",
    "X12n0275_002:0220c06": "阿難。承佛悲救深誨。垂泣叉手。而白佛言。我雖承佛",
    "X12n0275_002:0220c07": "如是妙音悟妙明心元所圓滿常住心地。",
    "X12n0275_002:0220c08": "悲救者。救其顛倒受淪也。深誨者。誨其極領正徧",
    "X12n0275_002:0220c09": "知也。感佛深慈。故至垂泣矣。觀雖之一字。便是尚",
    "X12n0275_002:0220c10": "有所疑。而未能極領之意也。末二句。述前三科。包",
    "X12n0275_002:0220c11": "括虗空曰圓。周徧萬法曰滿。此即述上不失科意。",
    "X12n0275_002:0220c12": "常即不滅。住即不動。更述上之二科耳。△二明不",
    "X12n0275_002:0220c13": "捨悟法緣心。",
    "X12n0275_002:0220c14": "而我悟佛現說法音。現心緣心。允所瞻仰。",
    "X12n0275_002:0220c15": "此述承教悟道而全歸功於聽法緣慮之心也。阿",
    "X12n0275_002:0220c16": "難多聞重法之人。於此一種緣法領悟之心。更所",
    "X12n0275_002:0220c17": "難捨。意云。別種緣心或可捨擲。今我悟佛所說法",
    "X12n0275_002:0220c18": "時。現用緣心。承聽領納。方倚用之。豈可遽捨乎。△",
    "X12n0275_002:0220c19": "三明未敢認取本心。",
    "X12n0275_002:0220c20": "徒獲此心。未敢認為本元心地。",
    "X12n0275_002:0220c21": "此心。即指上所說妙明心體也。正因不捨悟法緣",
    "X12n0275_002:0220c22": "心故言徒獲。圓滿常住真心。反不敢認為本元心",
    "X12n0275_002:0220c23": "地。以認此須當捨彼。今既不忍捨彼緣心。故亦不",
    "X12n0275_002:0220c24": "敢認取於此。又若捨此緣法之心。却後將何承領",
    "X12n0275_002:0221a01": "佛法。縱不惜此緣心。而獨不重於佛法乎。此與下",
    "X12n0275_002:0221a02": "文云何得知是我真性。一類反疑真心之意。舊將",
    "X12n0275_002:0221a03": "此心指於緣心。殊無意味。良以。彼尚堅執不捨。何",
    "X12n0275_002:0221a04": "又不敢認乎。△四願如來與決取捨。",
    "X12n0275_002:0221a05": "願佛哀愍。宣示圓音。拔我疑根。歸無上道。",
    "X12n0275_002:0221a06": "圓音有三不可思議。一者殊方異類皆同本音。二",
    "X12n0275_002:0221a07": "者大小淺深隨解皆益。三者有緣隔遠皆同目前。",
    "X12n0275_002:0221a08": "疑根者。緣心真心。兩持不決。根心難拔。故求佛拔",
    "X12n0275_002:0221a09": "之。無上道。即阿耨菩提。如人惑於岐路。導師指之。",
    "X12n0275_002:0221a10": "方可決一而歸。△二如來破顯二心。破謂破緣心。",
    "X12n0275_002:0221a11": "顯謂顯見性也。分二。一破緣心有還。又分三。一先",
    "X12n0275_002:0221a12": "破所緣之法。即現說法音也。不捨緣心深故。既全",
    "X12n0275_002:0221a13": "為於重法故。須破法非真。而緣心自捨矣。分三。一",
    "X12n0275_002:0221a14": "法說。",
    "X12n0275_002:0221a15": "佛告阿難。汝等尚以緣心聽法。此法亦緣。非得法性。",
    "X12n0275_002:0221a16": "緣心之緣攀緣也。法緣之緣塵緣也。以法音即聲",
    "X12n0275_002:0221a17": "塵攝。故亦非真。若落紙墨。更是色塵。末句正出非",
    "X12n0275_002:0221a18": "真之故。法性者真理也。圓師云。教詮真理。理是眾",
    "X12n0275_002:0221a19": "生之心。故知妙明心地。方是真理。豈可即執聲教",
    "X12n0275_002:0221a20": "為真理哉。△二喻說。又分二。一因法觀心喻。",
    "X12n0275_002:0221a21": "如人以手指月示人。彼人因指。當應看月。",
    "X12n0275_002:0221a22": "上人字喻說法者。下二人字。喻聽法者。指喻於法。",
    "X12n0275_002:0221a23": "月喻聽法者之自心。標指示月喻說法顯心。因指",
    "X12n0275_002:0221a24": "當應看月喻聞教自合觀心耳。△二執法忘心喻。",
    "X12n0275_002:0221b01": "又為二。一正舉執忘。",
    "X12n0275_002:0221b02": "若復觀指。以為月體。",
    "X12n0275_002:0221b03": "喻但惟執佛聲教不解反觀自心者也。△二雙出",
    "X12n0275_002:0221b04": "二過。就分二。一併法俱失過。",
    "X12n0275_002:0221b05": "此人豈惟亡失月輪。亦亡其指。何以故。以所標指。為",
    "X12n0275_002:0221b06": "明月故。",
    "X12n0275_002:0221b07": "合法當云。此人豈惟不達自心。亦復不知教意。何",
    "X12n0275_002:0221b08": "以故。以他聲教。為己自心。自他不分。安知教意耶。",
    "X12n0275_002:0221b09": "△二兼迷法相過。",
    "X12n0275_002:0221b10": "豈惟亡指。亦復不識明之與暗。何以故。即以指體為",
    "X12n0275_002:0221b11": "月明性。明暗二性無所了故。",
    "X12n0275_002:0221b12": "合法當云。此人豈惟不知教意。兼亦不了教心體",
    "X12n0275_002:0221b13": "相。何以故。教以聲塵為體。以自無覺照為相。心以",
    "X12n0275_002:0221b14": "靈知為體。以本有覺照為相。斯人即以無照之塵。",
    "X12n0275_002:0221b15": "為有照之心。有照無照。二不別故。對詳法喻。歷歷",
    "X12n0275_002:0221b16": "可見。△三結定。",
    "X12n0275_002:0221b17": "汝亦如是。",
    "X12n0275_002:0221b18": "言汝之迷心迷教。及迷教心體相。亦如亡月亡指",
    "X12n0275_002:0221b19": "及亡明暗者。無以異也。先破所緣之法已竟。△二",
    "X12n0275_002:0221b20": "正破能緣之心。揀前先破。方拔不捨緣心之根柢。",
    "X12n0275_002:0221b21": "非正破緣心故也。分三。一正破緣聲之心。揀後緣",
    "X12n0275_002:0221b22": "色等。俱為兼帶。以但因不捨緣佛聲教之心而起",
    "X12n0275_002:0221b23": "破也。又二一縱言離聲當有。",
    "X12n0275_002:0221b24": "若以分別我說法音。為汝心者。此心自應離分別音",
    "X12n0275_002:0221c01": "有分別性。",
    "X12n0275_002:0221c02": "分別法音。乃取能分別者為己真心。即不捨緣心",
    "X12n0275_002:0221c03": "也。此心下縱之。令離聲塵更覓分別之自性耳。△",
    "X12n0275_002:0221c04": "二喻明離聲無性。又分二。一舉喻。又二一正以客",
    "X12n0275_002:0221c05": "喻。",
    "X12n0275_002:0221c06": "譬如有客。寄宿旅亭。暫止便去。終不常住。",
    "X12n0275_002:0221c07": "前佛但以客喻身境。予謂兼喻緣身境之心。此佛",
    "X12n0275_002:0221c08": "以客正喻緣心。△二反以主顯。",
    "X12n0275_002:0221c09": "而掌亭人。都無所去。名為亭主。",
    "X12n0275_002:0221c10": "此雖但以反顯緣心非主。而實即以見性為主人",
    "X12n0275_002:0221c11": "也。△二法合。又二。一先合主喻。",
    "X12n0275_002:0221c12": "此亦如是。若真汝心。則無所去。",
    "X12n0275_002:0221c13": "言當如亭主也。△二後合客喻。",
    "X12n0275_002:0221c14": "云何離聲。無分別性。",
    "X12n0275_002:0221c15": "離聲無性者。言何但如客之暫止便去耶。正破緣",
    "X12n0275_002:0221c16": "聲之心已竟。△二兼破緣色之心。",
    "X12n0275_002:0221c17": "斯則豈惟聲分別心。分別我容。離諸色相。無分別性。",
    "X12n0275_002:0221c18": "聲分別心者。聲上分別心也。離色無性。與離聲無",
    "X12n0275_002:0221c19": "性。一例可知。△三廣至緣法之心。",
    "X12n0275_002:0221c20": "如是乃至分別都無。非色非空。拘舍離等昧為冥諦。",
    "X12n0275_002:0221c21": "離諸法緣。無分別性。",
    "X12n0275_002:0221c22": "如是乃至者。例上聲色二塵。中間超過香味觸并",
    "X12n0275_002:0221c23": "法處所攝。半分生塵。留彼半分滅塵。結為冥諦耳。",
    "X12n0275_002:0221c24": "分別都無者。前之五塵。及法處生塵。皆不行分別。",
    "X12n0275_002:0222a01": "所謂內守幽閑也。非色非空者。如八定後三所緣。",
    "X12n0275_002:0222a02": "即離前四所緣一切色等故非色。復離空無邊處",
    "X12n0275_002:0222a03": "所緣無邊虗空故非空。蓋自識無邊處。乃至非非",
    "X12n0275_002:0222a04": "想處所緣。皆是此境。即法處滅塵耳。拘舍離。華言",
    "X12n0275_002:0222a05": "未詳。即末伽黎。連此三字。方成一名。乃其母名。亦",
    "X12n0275_002:0222a06": "連母為名之例也。昧者不達而妄立也。冥者冥然",
    "X12n0275_002:0222a07": "莫辨。諦者妄稱真實耳。蓋外道立二十五諦。首號",
    "X12n0275_002:0222a08": "冥諦。彼謂冥初生覺。是萬法之元始。尊為極則之",
    "X12n0275_002:0222a09": "理。今非色非空。正齊此見矣。末二句諸字助語。與",
    "X12n0275_002:0222a10": "前離諸色相一樣。意謂縱使心之分別都無。亦但",
    "X12n0275_002:0222a11": "離於麤分別耳。微細流注。固所未覺。縱使境之色",
    "X12n0275_002:0222a12": "空都盡。亦但離於麤境耳。滅塵影事。固不能離。若",
    "X12n0275_002:0222a13": "離諸法塵之緣。即無分別之性。與上之離聲色而",
    "X12n0275_002:0222a14": "無性者。一類無別也。正破能緣之心已竟。△三結",
    "X12n0275_002:0222a15": "指此心有還。",
    "X12n0275_002:0222a16": "則汝心性。各有所還。云何為主。",
    "X12n0275_002:0222a17": "總承上六處緣心。各隨本塵而生。亦隨本塵而滅。",
    "X12n0275_002:0222a18": "如影隨人。元隨何人。而來者。亦即還隱何人而去。",
    "X12n0275_002:0222a19": "故云有還。云何為主者。言但是暫止便去之客。何",
    "X12n0275_002:0222a20": "以為無去無來常住之主人乎。破緣心有還一科",
    "X12n0275_002:0222a21": "已竟。△二顯本心無還。此中專顯真心無去無來",
    "X12n0275_002:0222a22": "常住為主。大異緣慮客心暫止便去。所以令阿難",
    "X12n0275_002:0222a23": "決定捨客而取主人翁矣。分二。一阿難求示無還。",
    "X12n0275_002:0222a24": "阿難言。若我心性。各有所還。則如來說妙明元心云",
    "X12n0275_002:0222b01": "何無還。惟垂哀愍。為我宣說。",
    "X12n0275_002:0222b02": "△二如來詳與顯示。又分為四。一指喻見精切真。",
    "X12n0275_002:0222b03": "佛告阿難。且汝見我見精明元。此見雖非妙精明心。",
    "X12n0275_002:0222b04": "如第二月非是月影。",
    "X12n0275_002:0222b05": "且汝見我見精明元者。言汝見我之時。即此能見",
    "X12n0275_002:0222b06": "之體。靈明之用。出自本元也。此乃稱舉其名下方",
    "X12n0275_002:0222b07": "喻其切真矣。雖非妙精明者。微露帶妄之意也。以",
    "X12n0275_002:0222b08": "此心既為六精之一。而又在處明了不昧。固已現",
    "X12n0275_002:0222b09": "具精明之體。特以二種顛倒見妄未除。故言雖非",
    "X12n0275_002:0222b10": "妙精明也。蓋表其已具精明。而但欠於妙耳。然觀",
    "X12n0275_002:0222b11": "雖之一字。亦暫以抑之。而喻中隨即揚其切真。如",
    "X12n0275_002:0222b12": "第二月非是月影者。蓋月有三相。第一是天上淨",
    "X12n0275_002:0222b13": "月。第二是人以手揑目望月。遂成二輪。取其揑出",
    "X12n0275_002:0222b14": "者。為第二月。第三是水中月影。意以第一月。喻純",
    "X12n0275_002:0222b15": "真之心。第二月喻見精明元。第三月喻緣塵分別。",
    "X12n0275_002:0222b16": "今言見精如第二月者。明其雖非即真。而實與真",
    "X12n0275_002:0222b17": "心非有異體。但帶無明。除之即真。亦如二月非與",
    "X12n0275_002:0222b18": "真月有虗實之差懸遠之隔。但多一揑。放之即淨",
    "X12n0275_002:0222b19": "矣。非是月影者。明其非同緣塵之心。但是前塵之",
    "X12n0275_002:0222b20": "影。乃如水中月。其與真月。上下懸隔。虗實不倫矣。",
    "X12n0275_002:0222b21": "意欲令人決定捨於第三月。而決定認取第二月。",
    "X12n0275_002:0222b22": "則第一月不遠即在矣(問何不即指純真之心。而乃用此曲示。費此申明乎。",
    "X12n0275_002:0222b23": "答前言待下科而極明者。正此處也。蓋究竟離妄。純真之心。惟佛乃具。等覺尚帶生相無明。何況地前諸",
    "X12n0275_002:0222b24": "位。乃至五住凡夫。現前何有純真之心。然而真雖不純。體終不變。如金在鑛。離鑛無金。特鑛有真偽。非金",
    "X12n0275_002:0222c01": "師莫能辨識耳。故佛直指根性為心。如指鑛說金。金即在鑛。非離鑛外而別有金也。此處秪因其無明未",
    "X12n0275_002:0222c02": "剖。尚有歡於妙之一字。故佛略抑揚之。意在表其切真耳。非如緣塵呵其非心無體也。諸註。於此發妄。太",
    "X12n0275_002:0222c03": "過如輕。加緣塵之名。將濫同於三月。強索有還之處。似公抗於佛言。縱有理據。殊妨領悟徒引人之猶豫。",
    "X12n0275_002:0222c04": "不敢直認見性為心。其失非小。不知眾生現量離此根中之性別無可指。故諸祖指示。率多取於六根門",
    "X12n0275_002:0222c05": "頭者。奉佛密旨也。行人時中。但請認取此性。萬無一失。譬如收買金鑛者。時下雖非精金。真金終不外鑛",
    "X12n0275_002:0222c06": "而得。使其棄鑛求金。非惟并金亦棄。將必惑於鍮石。而真金終不可見矣。豈不大可惜哉)。△二",
    "X12n0275_002:0222c07": "許示無還之旨。",
    "X12n0275_002:0222c08": "汝應諦聽。今當示汝無所還地。",
    "X12n0275_002:0222c09": "即見精明元無還也。△三備彰八相皆還。舊將八",
    "X12n0275_002:0222c10": "還辯見。對前七處徵心。予前已辯。七徵固是潦草",
    "X12n0275_002:0222c11": "之言。而又獨以此八還為辨見。仍以對前七徵。尤",
    "X12n0275_002:0222c12": "為孟浪之語。前後十番。皆示見性。而獨指八還。餘",
    "X12n0275_002:0222c13": "皆辯於何法乎。且前七處。乃七大科。豈與此一科",
    "X12n0275_002:0222c14": "為對耶。今總改之云。七處破心十番顯見。則非惟",
    "X12n0275_002:0222c15": "法數相稱。而心妄見真之旨。亦攸分矣。又復分為",
    "X12n0275_002:0222c16": "三科一具列八相。",
    "X12n0275_002:0222c17": "阿難。此大講堂。洞開東方。日輪升天。則有明耀。中夜",
    "X12n0275_002:0222c18": "黑月雲霧晦瞑。則復昏暗。戶牖之隙。則復見通。墻宇",
    "X12n0275_002:0222c19": "之間。則復觀壅。分別之處。則復見緣。頑虗之中。徧是",
    "X12n0275_002:0222c20": "空性。鬱[土*孛]之象。則紆昏塵。澄霽斂氛。又觀清淨。",
    "X12n0275_002:0222c21": "此八種。俱是色塵。俱是眼家所對之境。俱各有體",
    "X12n0275_002:0222c22": "有相。如日輪是體明耀是相。夜晦是體。昏暗是相。",
    "X12n0275_002:0222c23": "乃至戶牖墻宇分別空性昏塵澄霽俱是體。通壅",
    "X12n0275_002:0222c24": "緣虗鬱淨俱是相。此八塵作四對意各取其相之",
    "X12n0275_002:0223a01": "相反為對也。謂明暗乃至鬱淨相反。惟空虗塵鬱",
    "X12n0275_002:0223a02": "體相顛倒。下文還處自見。分別即前塵分別。指種",
    "X12n0275_002:0223a03": "種諸物。而言如松棘鵠烏雜在之處也。緣指種種",
    "X12n0275_002:0223a04": "異相。而言如直曲白玄差異之相也。下頑虗則是",
    "X12n0275_002:0223a05": "全無諸物之處。徧是空性者。逈然惟見一空相而",
    "X12n0275_002:0223a06": "已。蓋緣是異色。空是同色。同異相反。生成對偶。且",
    "X12n0275_002:0223a07": "經後文。虗空為同。世界為異。即其證矣。舊註乃以",
    "X12n0275_002:0223a08": "分別作分別之心。則下緣字與上何別。而又如何",
    "X12n0275_002:0223a09": "見之。且下虗空與何為對。蓋八種俱取塵相有還。",
    "X12n0275_002:0223a10": "對顯見性不與塵而俱還。離塵別有全性。所以異",
    "X12n0275_002:0223a11": "前大科中緣心與塵俱還離塵無性也。何必此中",
    "X12n0275_002:0223a12": "又加分別之心乎。字同意別。善須辯之。△二各還",
    "X12n0275_002:0223a13": "本因。又二。一許還本因。",
    "X12n0275_002:0223a14": "阿難。汝咸看此諸變化相。吾今各還本所因處。",
    "X12n0275_002:0223a15": "諸變化相。即上八種相。本所因處。即上八種體。△",
    "X12n0275_002:0223a16": "二徵起詳釋。又分為二。一釋成一相。",
    "X12n0275_002:0223a17": "云何本因。阿難。此諸變化。明還日輪。何以故。無日不",
    "X12n0275_002:0223a18": "明。明因屬日。是故還日。",
    "X12n0275_002:0223a19": "是故還日者。如云隨日輪而俱來者亦與日輪而",
    "X12n0275_002:0223a20": "俱去也。△二以類俱成。",
    "X12n0275_002:0223a21": "暗還黑月。通還戶牖。壅還墻宇。緣還分別。頑虗還空。",
    "X12n0275_002:0223a22": "鬱[土*孛]還塵。清明還霽。",
    "X12n0275_002:0223a23": "此中觀虗之還空鬱之還塵。足驗前之體相顛倒。",
    "X12n0275_002:0223a24": "其餘例日可知。各還本因已竟。△三更明該盡。",
    "X12n0275_002:0223b01": "則諸世間一切所有。不出斯類。",
    "X12n0275_002:0223b02": "亦惟取於眼家所對色相而已。備彰八相皆還已",
    "X12n0275_002:0223b03": "竟。△四獨顯見性無還。",
    "X12n0275_002:0223b04": "汝見八種見精明性。當欲誰還。何以故。若還於明。則",
    "X12n0275_002:0223b05": "不明時。無復見暗。雖明暗等種種差別。見無差別。",
    "X12n0275_002:0223b06": "見亦言八種者。由前列八相時。一一相中。皆須對",
    "X12n0275_002:0223b07": "於見性。若無見性。憑誰取相乎。故見亦隨相而言",
    "X12n0275_002:0223b08": "八種矣。當欲誰還者。言見性於此八相之中。畢竟",
    "X12n0275_002:0223b09": "與何相而俱還乎。此方難問下乃徵釋。明其實無",
    "X12n0275_002:0223b10": "還也。蓋與一相俱還者。諸相復將何見。今諸相任",
    "X12n0275_002:0223b11": "遷。一一皆見。足知八塵於見性之中。自相往來自",
    "X12n0275_002:0223b12": "相凌奪。而此見體朗然常住不動不遷。豈同前來",
    "X12n0275_002:0223b13": "緣塵之心與塵俱還乎。如來破顯二心已竟。△三",
    "X12n0275_002:0223b14": "承前判決取捨。",
    "X12n0275_002:0223b15": "諸可還者。自然非汝。不汝還者。非汝而誰。",
    "X12n0275_002:0223b16": "諸可還者。總述前聲色等六種緣心皆與塵而俱",
    "X12n0275_002:0223b17": "還者也。自然非汝者。言其既皆屬塵。自不屬汝。決",
    "X12n0275_002:0223b18": "定汝當棄捨。而不須執悋矣。不汝還者。總述後八",
    "X12n0275_002:0223b19": "種見精不與塵而俱還者也。非汝而誰者。言既不",
    "X12n0275_002:0223b20": "屬塵。自屬汝之本心。決定汝當認取。而不可猶豫",
    "X12n0275_002:0223b21": "矣。△四結嘆自迷淪溺。",
    "X12n0275_002:0223b22": "則知汝心本妙明淨。汝自迷悶。喪本受輪。於生死中。",
    "X12n0275_002:0223b23": "常被漂溺。是故如來名可憐愍。",
    "X12n0275_002:0223b24": "心即見性。本字總貫妙淨明之三字。是本有現具。",
    "X12n0275_002:0223c01": "不從修得之意。不為諸塵所遷。而緣心不能超勝",
    "X12n0275_002:0223c02": "曰本妙。不為諸塵所蔽。而緣心不能障礙曰本明。",
    "X12n0275_002:0223c03": "不為諸塵所染。而緣心不能疑混曰本淨。迷悶者",
    "X12n0275_002:0223c04": "執悋緣心也。喪本者。反疑棄於本妙明淨也。受輪",
    "X12n0275_002:0223c05": "漂溺。皆其自取。所以可愍也。顯見無還已竟。△六",
    "X12n0275_002:0223c06": "顯見不雜。此一大科。舊註似全不知。問處何疑。答",
    "X12n0275_002:0223c07": "處何釋。總成錯解。故不勝其辯正。但請詳究今解。",
    "X12n0275_002:0223c08": "當自覺是非顯然不難辯矣。又分為二科。一阿難",
    "X12n0275_002:0223c09": "以物見混雜疑自性。",
    "X12n0275_002:0223c10": "阿難言。我雖識此見性無還。云何得知是我真性。",
    "X12n0275_002:0223c11": "此疑。蓋謂承佛上示。雖知此見不與諸相俱還。而",
    "X12n0275_002:0223c12": "實常與水陸空行等物。混雜無分。今於諸物之中。",
    "X12n0275_002:0223c13": "將辯何者是我見性。何者是物相乎。言其不可分",
    "X12n0275_002:0223c14": "析也。由此問意詳下答意自然應合分明。只重我",
    "X12n0275_002:0223c15": "字。不重真字。故吳興之解非是。△二如來以物見",
    "X12n0275_002:0223c16": "分明顯自性。分四一先列能所。欲與揀擇分析。先",
    "X12n0275_002:0223c17": "須列下能見之性與所見之物。然後乃可於中擇",
    "X12n0275_002:0223c18": "而分之也。就分為二。一列能見之性。又分為二。一",
    "X12n0275_002:0223c19": "聖眾見。又曲分三。一聲聞見。",
    "X12n0275_002:0223c20": "佛告阿難。吾今問汝。今汝未得無漏清淨。承佛神力。",
    "X12n0275_002:0223c21": "見於初禪。得無障礙。而阿那律。見閻浮提。如觀掌中",
    "X12n0275_002:0223c22": "菴摩羅果。",
    "X12n0275_002:0223c23": "阿難方證初果。故云未得無漏。天眼亦未遠見故。",
    "X12n0275_002:0223c24": "仗佛神力。方見初禪。按初禪但能見一四天下耳。",
    "X12n0275_002:0224a01": "阿那律。此云無滅。昔因其施供。受福不滅。是佛從",
    "X12n0275_002:0224a02": "弟。晝眠被訶。精進失目。遂證四果。得天眼。見大千",
    "X12n0275_002:0224a03": "如觀掌果。今云閻浮提。豈反劣於初果。恐是娑婆",
    "X12n0275_002:0224a04": "界三字。而筆受者誤也。且四見從狹向寬。其序可",
    "X12n0275_002:0224a05": "詳。菴摩羅。此云難分別。桃柰相疑。生熟難分。此方",
    "X12n0275_002:0224a06": "所無也。△二菩薩見。",
    "X12n0275_002:0224a07": "諸菩薩等。見百千界。",
    "X12n0275_002:0224a08": "一大千為界。菩薩所見。累至百千。其實地上更多。",
    "X12n0275_002:0224a09": "雖亦至廣。總皆有限。△三如來見。",
    "X12n0275_002:0224a10": "十方如來。窮盡微塵清淨國土。無所不矚。",
    "X12n0275_002:0224a11": "窮盡則無限量。數如微塵。則不可數。佛眼所觀淨",
    "X12n0275_002:0224a12": "穢皆同。清淨聖眾見已竟。△二凡品見。",
    "X12n0275_002:0224a13": "眾生洞視。不過分寸。",
    "X12n0275_002:0224a14": "不過分寸。有二意。一者對勝說劣意。自諸聖極於",
    "X12n0275_002:0224a15": "如來。較至眾生。縱窮其量。亦不過分寸而已。二收",
    "X12n0275_002:0224a16": "盡含生意。上既齊於如來。下必齊於蜎蝡。故廣至",
    "X12n0275_002:0224a17": "窮盡國士。狹至不過分寸也。蓋言見量雖殊。均為",
    "X12n0275_002:0224a18": "能見之性而已。列能見之性已竟。△二列所見之",
    "X12n0275_002:0224a19": "物。",
    "X12n0275_002:0224a20": "阿難。且吾與汝。觀四天王所住宮殿。中間徧覽水陸",
    "X12n0275_002:0224a21": "空行。雖有昏明種種形像。無非前塵分別留礙。",
    "X12n0275_002:0224a22": "此則獨約阿難所親見者。欲其自審擇也。四天王",
    "X12n0275_002:0224a23": "即居須彌四面(東持國。南增長。西廣目。北多聞)住山腰而齊日月",
    "X12n0275_002:0224a24": "四萬二千由旬之高。曰水曰陸曰空行。舉此三處。",
    "X12n0275_002:0224b01": "即上自四天下。至大地一切物相所在之處。前塵",
    "X12n0275_002:0224b02": "者。目前諸塵。遇住不過曰留。障隔不通曰礙。謂留",
    "X12n0275_002:0224b03": "礙於視耳。先列能所已竟。△二就中揀擇。又二。一",
    "X12n0275_002:0224b04": "先令自擇。",
    "X12n0275_002:0224b05": "汝應於此分別自他。",
    "X12n0275_002:0224b06": "於此者。即於能見所見之中也。自即見性。他即諸",
    "X12n0275_002:0224b07": "物。先令自擇者。欲其隨教自審。庶得真知耳。△二",
    "X12n0275_002:0224b08": "次與代擇。",
    "X12n0275_002:0224b09": "今吾將汝。擇於見中。誰是我體。誰為物相。",
    "X12n0275_002:0224b10": "代擇者。知其自不能分。令其假佛智辯。轉得分明",
    "X12n0275_002:0224b11": "耳。將汝者。將阿難之見也。擇於見中者。擇於佛之",
    "X12n0275_002:0224b12": "見中也。體即見體也。就中揀擇竟。△三物見分明",
    "X12n0275_002:0224b13": "又四。一正言物不是見。",
    "X12n0275_002:0224b14": "阿難。極汝見源。從日月宮。是物非汝。至七金山。周徧",
    "X12n0275_002:0224b15": "諦觀。雖種種光。亦物非汝。漸漸更觀。雲騰鳥飛。風動",
    "X12n0275_002:0224b16": "塵起。樹木山川。草芥人畜。咸物非汝。",
    "X12n0275_002:0224b17": "極盡也見源即眼根也。如云盡汝眼力也。日月宮",
    "X12n0275_002:0224b18": "最上物相也。七金山等。居中物相也。須彌外七重",
    "X12n0275_002:0224b19": "圍之(一持雙。二持軸。三擔木。四善見五馬耳六象鼻。七魚嘴)皆以純金為體。",
    "X12n0275_002:0224b20": "此中光明最多。故言種種也。漸漸下最下物相也。",
    "X12n0275_002:0224b21": "雲騰鳥飛。自金山視之。亦居最下。汝字對物。即見",
    "X12n0275_002:0224b22": "性也。三番言物非汝故。此科是正言物不是見也。",
    "X12n0275_002:0224b23": "△二正言見不是物。",
    "X12n0275_002:0224b24": "阿難。是諸近遠諸有物性。雖復差殊。同汝見精清淨",
    "X12n0275_002:0224c01": "所矚。則諸物類。自有差別。見性無殊。此精妙明。誠汝",
    "X12n0275_002:0224c02": "見性。",
    "X12n0275_002:0224c03": "上科。徧言物皆非見。此科。仍於諸物之中。擇出見",
    "X12n0275_002:0224c04": "性。顯然非物故此科是正言見不是物也。然分擇",
    "X12n0275_002:0224c05": "之法。亦惟約於有無差殊而揀別耳。蓋諸物羅列",
    "X12n0275_002:0224c06": "於見性之中者。千態萬狀。是有差殊。見性徧見於",
    "X12n0275_002:0224c07": "諸物之上者。朗然一照。是無差殊。然此無差殊之",
    "X12n0275_002:0224c08": "體。何甞混雜於有差殊之物相乎。故結言。誠汝見",
    "X12n0275_002:0224c09": "性。而不是物也。△三反辯見不是物。上二科。已將",
    "X12n0275_002:0224c10": "物象見性分析明白。自此科與下科。乃反其辭而",
    "X12n0275_002:0224c11": "辯之。以番顯前二科令其增明而已。此科番顯前",
    "X12n0275_002:0224c12": "見不是物之科。承上意云。物有殊而見無殊。足知",
    "X12n0275_002:0224c13": "見不是物矣。由是即番轉云。若見是物則汝(云云)",
    "X12n0275_002:0224c14": "其語意自見矣。舊因此意不明。以致管見。疑其不",
    "X12n0275_002:0224c15": "接別有闕文。真以訛傳訛也。又二。一辯定非物。分",
    "X12n0275_002:0224c16": "二。一先用轉難破其可見。又三。一是物必成可見。",
    "X12n0275_002:0224c17": "若見是物。則汝亦可見吾之見。",
    "X12n0275_002:0224c18": "此科番上科云。若我無殊之見性。見於差別物時。",
    "X12n0275_002:0224c19": "此見即是彼物。則見性當成可見。故汝亦可見吾",
    "X12n0275_002:0224c20": "之見。何以故。見既是物。當成差別之相。豈不歷然",
    "X12n0275_002:0224c21": "可見乎。理實不然。亦暫縱以顯其謬耳。△二可見",
    "X12n0275_002:0224c22": "必依同見。",
    "X12n0275_002:0224c23": "若同見者。名為見吾。",
    "X12n0275_002:0224c24": "文因難省。故此二句。別為一科。意云。見吾之見。實",
    "X12n0275_002:0225a01": "無迹之可憑。若取於彼我同見物時。即彼同見之",
    "X12n0275_002:0225a02": "物。遂謂見吾之見耶。△三難其當見不見。",
    "X12n0275_002:0225a03": "吾不見時。何不見吾不見之處。",
    "X12n0275_002:0225a04": "言吾觀物實無一定。有時縱目取相則見物。有時",
    "X12n0275_002:0225a05": "收視離相則不見。汝若當吾見物之時。依彼同見",
    "X12n0275_002:0225a06": "之物。謬言見吾之見。若當吾收視離相。不見物時。",
    "X12n0275_002:0225a07": "何不并吾不見之體亦見之。而指其所在耶。意明",
    "X12n0275_002:0225a08": "不見之時。既不能見。同見之時。亦豈真能見哉。不",
    "X12n0275_002:0225a09": "過謬執而已。先用轉難破其可見已竟。△二躡開",
    "X12n0275_002:0225a10": "兩途俱證非物。躡上不見之處。而開或見或不見",
    "X12n0275_002:0225a11": "之兩途。俱反證於見性之非物耳。此科本旨。極為",
    "X12n0275_002:0225a12": "簡妙。而文稍隱略。從古註家。展轉支離釋之。本意",
    "X12n0275_002:0225a13": "越晦。如五重結歸存三隱二枉費工巧。悉皆非是。",
    "X12n0275_002:0225a14": "請詳今解。當或失笑。就此分為二科。一以可見證",
    "X12n0275_002:0225a15": "成。",
    "X12n0275_002:0225a16": "若見不見。自然非彼不見之相。",
    "X12n0275_002:0225a17": "若見不見者。言汝若執言我已見汝不見之處矣。",
    "X12n0275_002:0225a18": "自然者。不待費力也。彼不見之相。即差別諸物也。",
    "X12n0275_002:0225a19": "蓋正當不見之時。是性是我不見之體。諸物是彼",
    "X12n0275_002:0225a20": "不見之相。自然非彼不見之相者。言我見既已離",
    "X12n0275_002:0225a21": "物。汝又見我自體。此則不消費力辯之。我見自然",
    "X12n0275_002:0225a22": "非彼不見之物相矣。何以故。已離物而又另見。豈",
    "X12n0275_002:0225a23": "尚混為物乎(此處經文。人成錯解者。正因此科非彼不見之相一句所誤。今雙約見物",
    "X12n0275_002:0225a24": "時與不見物時。而更重申之。蓋正當見物之時。見性為我能見之體。諸物是彼所見之相。及至不見物時。",
    "X12n0275_002:0225b01": "則見性為我能不見之體。諸物是彼所不見之相。故今言非彼不見之相者。非彼所不見之相也。蓋指諸",
    "X12n0275_002:0225b02": "物而言。即是非物二字。連上自然二字。即同下文自然非物之句。故我科言可見與不可見二途俱證成",
    "X12n0275_002:0225b03": "非物而已)。△二以不見證成。",
    "X12n0275_002:0225b04": "若不見吾不見之地。自然非物。",
    "X12n0275_002:0225b05": "此比上科。更容易言。當我不見之時。汝若不能見",
    "X12n0275_002:0225b06": "我之見體。此更不消費力辯之。自然我見非物矣。",
    "X12n0275_002:0225b07": "何以故。可見尚然非物。而況不可得見。豈猶同於",
    "X12n0275_002:0225b08": "物相乎。是知二科本來簡捷如此。智者詳之。辯定",
    "X12n0275_002:0225b09": "非物已竟。△二結成自性。",
    "X12n0275_002:0225b10": "云何非汝。",
    "X12n0275_002:0225b11": "承上。言既不可見。而又展轉皆非是物。云何非汝",
    "X12n0275_002:0225b12": "之自性乎。反辯見不是物已竟。△四反辯物不是",
    "X12n0275_002:0225b13": "見。番前正言物不見見科也。分二。一物混例成人",
    "X12n0275_002:0225b14": "混。",
    "X12n0275_002:0225b15": "又則汝今見物之時。汝既見物。物亦見汝。體性紛雜。",
    "X12n0275_002:0225b16": "則汝與我。并諸世間。不成安立。",
    "X12n0275_002:0225b17": "此處稍為隱略。故舊亦無所歸屬。當於見物之時",
    "X12n0275_002:0225b18": "下補一句云。若物是見。則明白矣。科言物混者。有",
    "X12n0275_002:0225b19": "情無情不可分也。人混者。汝見我見不可辯也。物",
    "X12n0275_002:0225b20": "雖可以總該。今與人相例。且屬無情。意云。汝今徧",
    "X12n0275_002:0225b21": "見差別物時。若彼諸物。即皆是見。汝見物時。物亦",
    "X12n0275_002:0225b22": "即當見汝。有情無情之體性。紛亂混雜。無復情器",
    "X12n0275_002:0225b23": "之分。是物混也。末三句。遂例云。有情無情。尚不可",
    "X12n0275_002:0225b24": "分。有情與有情益不可辯。是故。汝見我時。反成我",
    "X12n0275_002:0225c01": "見於汝。世間諸人無不皆然。壞世間彼我之相。莫",
    "X12n0275_002:0225c02": "能安立矣。亦是暫縱。理所必無。正義全在下科番",
    "X12n0275_002:0225c03": "顯。△二人分例成物分。",
    "X12n0275_002:0225c04": "阿難。若汝見時。是汝非我。見性周徧。非汝而誰。",
    "X12n0275_002:0225c05": "此科是轉顯正義。言汝見我時。若一定。只是汝見",
    "X12n0275_002:0225c06": "而非我見。彼我分明。曾無壞亂。是人分也。末二句。",
    "X12n0275_002:0225c07": "遂例云。有情與有情。尚不混濫。則汝見性雖周徧",
    "X12n0275_002:0225c08": "一切諸物。有情無情。判然逈別。何至混成諸物而",
    "X12n0275_002:0225c09": "非汝之自性耶。△四責疑自性。",
    "X12n0275_002:0225c10": "云何自疑汝之真性。性汝不真。取我求實。",
    "X12n0275_002:0225c11": "自疑真性者。本是自性。而疑混於物也。性汝不真。",
    "X12n0275_002:0225c12": "取我求實者。言真性在汝。自不信其為真。而取吾",
    "X12n0275_002:0225c13": "言。以求其實。迷之甚也。顯見不雜已竟。△七顯見",
    "X12n0275_002:0225c14": "無礙。無還不雜二科。已示其必為自性。而不雜科",
    "X12n0275_002:0225c15": "中。兼明體之周遍。遂復疑之。以為真性。當有定體。",
    "X12n0275_002:0225c16": "何無一定周徧真我。應得自在。何乃動被物礙。佛",
    "X12n0275_002:0225c17": "釋斯疑。故有此科無礙之示也。分二。一阿難疑見",
    "X12n0275_002:0225c18": "不定而有礙。又三。一躡上疑端。",
    "X12n0275_002:0225c19": "阿難白佛言。世尊。若此見性。必我非餘。",
    "X12n0275_002:0225c20": "此處文亦闕略。若此。見性下補一句云。本來周徧。",
    "X12n0275_002:0225c21": "則真性真我二種。疑端方全。且與下文。相叫應矣。",
    "X12n0275_002:0225c22": "△二雙舉兩見。",
    "X12n0275_002:0225c23": "我與如來。觀四天王勝藏寶殿。居日月宮。此見周圓。",
    "X12n0275_002:0225c24": "徧娑婆國。退歸精舍。秪見伽藍。清心戶堂。但瞻簷廡。",
    "X12n0275_002:0226a01": "勝藏寶殿者。天王殿中。眾寶俱在。故稱勝藏。日月",
    "X12n0275_002:0226a02": "宮。皆摩尼寶成。宮殿臺池。天人充滿。日宮雖火摩",
    "X12n0275_002:0226a03": "尼成。而亦清涼同月。但光勝下注成熱耳(請試火鏡光注",
    "X12n0275_002:0226a04": "成燒體實不熱則可知矣)阿難隨佛或時居之。孤山謂。初天惟",
    "X12n0275_002:0226a05": "見一四天下。言徧娑婆國。即指一小剎而言。非大",
    "X12n0275_002:0226a06": "千也。伽藍。此云園。此且舉其徧與不徧兩種見量。",
    "X12n0275_002:0226a07": "下方怪問而擬度也。△三陳疑以請。分三。一怪問",
    "X12n0275_002:0226a08": "不定。",
    "X12n0275_002:0226a09": "世尊。此見如是。其體本來周徧一界。今在室中。唯滿",
    "X12n0275_002:0226a10": "一室。",
    "X12n0275_002:0226a11": "意疑既云周徧即當常徧。今在天本徧一界。在室",
    "X12n0275_002:0226a12": "何唯一室。而若此大小之不定乎。△二擬度由礙。",
    "X12n0275_002:0226a13": "為復此見縮大為小。為當墻宇夾令斷絕。",
    "X12n0275_002:0226a14": "承上不定。而隨情妄擬。兩楹不決。言我一界之見",
    "X12n0275_002:0226a15": "忽遷。而但滿一室者。為是此見內室所局縮大為",
    "X12n0275_002:0226a16": "小耶。為是因墻所隔夾之令斷耶。是必為室墻所",
    "X12n0275_002:0226a17": "礙而致然耳。縮雖見體自縮。亦須因局乃爾。如過",
    "X12n0275_002:0226a18": "卑門。身前鞠脊。是亦由礙也。此固常情計度。必不",
    "X12n0275_002:0226a19": "越此兩楹。然亦安之。而不知疑。阿難代為問辯。凡",
    "X12n0275_002:0226a20": "我究心之人。由此問端。而研佛答處。將必大有啟",
    "X12n0275_002:0226a21": "悟者矣。切須珍重。△三總結疑請。",
    "X12n0275_002:0226a22": "我今不知斯義所在。願垂弘慈。為我敷演。",
    "X12n0275_002:0226a23": "斯義即大小縮斷所在猶言定在也。言於四義定",
    "X12n0275_002:0226a24": "在何義求佛與決也。△二如來各出其由而教之。",
    "X12n0275_002:0226b01": "分二。一總示大略。",
    "X12n0275_002:0226b02": "佛告阿難。一切世間大小內外諸所事業。各屬前塵。",
    "X12n0275_002:0226b03": "不應說言見有舒縮。",
    "X12n0275_002:0226b04": "諸所事業。該餘方圓上下等類。前塵。即天宮精舍",
    "X12n0275_002:0226b05": "諸物等類也。明不定但由於物耳。舒縮意該斷續。",
    "X12n0275_002:0226b06": "若言縮斷。則意完矣。意明見本不因礙而有縮有",
    "X12n0275_002:0226b07": "斷。則見體畢竟非物之能礙。而眾生妄見其有大",
    "X12n0275_002:0226b08": "小之遷者。別有元由。而實不自知也。元由在下諸",
    "X12n0275_002:0226b09": "科。△二詳與釋教。釋謂出其元由。教謂授以解脫",
    "X12n0275_002:0226b10": "方法。分二。一喻塵教忘。此科以喻明塵。即所以出",
    "X12n0275_002:0226b11": "其不定由塵。而教其忘塵。即解脫矣。又二。一明不",
    "X12n0275_002:0226b12": "定由塵。又二。一示二皆無定。二謂安與不定。又三。",
    "X12n0275_002:0226b13": "一略舉一喻。",
    "X12n0275_002:0226b14": "譬如方器中見方空。",
    "X12n0275_002:0226b15": "喻一界見大也。方圓本以互顯。今舉一可以類知",
    "X12n0275_002:0226b16": "矣。△二開途兩問。",
    "X12n0275_002:0226b17": "吾復問汝。此方器中。所見方空。為復定方。為不定方。",
    "X12n0275_002:0226b18": "喻法中一界之見。為復定大。為不定大。△三兩義",
    "X12n0275_002:0226b19": "俱非。",
    "X12n0275_002:0226b20": "若定方者。別安圓器。空應不圓。若不定者。在方器中。",
    "X12n0275_002:0226b21": "應無方空。",
    "X12n0275_002:0226b22": "法中。若定大者。入室見應不小。若不定者。在界應",
    "X12n0275_002:0226b23": "不周徧。意明界室等塵若存則定與不定二義皆",
    "X12n0275_002:0226b24": "不可定。謂其有定有不定。皆非是矣。△二示義性",
    "X12n0275_002:0226c01": "無在。",
    "X12n0275_002:0226c02": "汝言不知斯義所在。義性如是。云何為在。",
    "X12n0275_002:0226c03": "言諸塵不除。則義性本無定與不定。何得必欲求",
    "X12n0275_002:0226c04": "其定在乎。示不定由塵已竟。△二教忘塵自徧。",
    "X12n0275_002:0226c05": "阿難。若復欲令入無方圓。但除器方。空體無方。不應",
    "X12n0275_002:0226c06": "說言更除虗空方相所在。",
    "X12n0275_002:0226c07": "雙標方圓。而下惟論方者。語略而意必兼也。法中",
    "X12n0275_002:0226c08": "云。欲令入無大小。但忘界室。不應說言更除見性",
    "X12n0275_002:0226c09": "大小之相。何以故。見性本無大小。大小但由於塵。",
    "X12n0275_002:0226c10": "塵忘而大小泯矣。見性更何所除乎。亦猶虗空本",
    "X12n0275_002:0226c11": "無方圓。方圓但由於器。器除而方圓泯矣。虗空更",
    "X12n0275_002:0226c12": "何所除乎。然忘塵功夫。在起行因中。但是觀想。亦",
    "X12n0275_002:0226c13": "惟達界室本空。頓息執持。非更想空。縱觀純熟。心",
    "X12n0275_002:0226c14": "地豁然。泯身空廓。不見界室。始是似無礙非真也。",
    "X12n0275_002:0226c15": "然此處最難透過。若取著之。以為極致。墮一色邊。",
    "X12n0275_002:0226c16": "不復更開矣。直待觀行功極。色陰消盡。十方洞開。",
    "X12n0275_002:0226c17": "無復幽暗。身界內外。影相方明。如見掌果。方是真",
    "X12n0275_002:0226c18": "無礙也。此即入位果中至此。即大小等惑。永不起",
    "X12n0275_002:0226c19": "矣。然亦但是體無礙。非用無礙。大用無礙。更在下",
    "X12n0275_002:0226c20": "科。又當知。此之忘塵。與後耳根圓通中入流忘所。",
    "X12n0275_002:0226c21": "塵異功齊。喻塵教忘已竟。△二斥謬教轉分二。一",
    "X12n0275_002:0226c22": "顯謬出由。又二。一以反難顯謬。",
    "X12n0275_002:0226c23": "若如汝問。入室之時。縮見令小。仰觀日時。汝豈挽見。",
    "X12n0275_002:0226c24": "齊於日面。若築墻宇。能夾見斷。穿為小竇。寧無續跡。",
    "X12n0275_002:0227a01": "是義不然。",
    "X12n0275_002:0227a02": "令覺觀日之時。豈是用力挽見舒於日邊。若覺觀",
    "X12n0275_002:0227a03": "日非舒。自知入室非縮矣。又令察穿竇時。豈是續",
    "X12n0275_002:0227a04": "見宛有續迹。若覺穿無續迹。自知夾無斷痕矣。△",
    "X12n0275_002:0227a05": "二出成礙之由。",
    "X12n0275_002:0227a06": "一切眾生。從無始來。迷己為物。失於本心。為物所轉。",
    "X12n0275_002:0227a07": "故於是中。觀大觀小。",
    "X12n0275_002:0227a08": "此迷四重。一迷物。二失心。三被轉。四成礙。意明見",
    "X12n0275_002:0227a09": "本不可礙而物本不能礙。然眾生畢竟成礙者。非",
    "X12n0275_002:0227a10": "由物礙而有縮有斷。但由無始不達萬物皆已。而",
    "X12n0275_002:0227a11": "迷己為物。遂失萬物一體之本心。物既不屬於自",
    "X12n0275_002:0227a12": "心。則非惟不隨心轉。而反以轉心。是故動為物礙。",
    "X12n0275_002:0227a13": "而觀大觀小。皆無自由分也。四重可別。是知物本",
    "X12n0275_002:0227a14": "是心。迷之為物則礙心。亦如冰本是水結之為冰",
    "X12n0275_002:0227a15": "則礙水。可見成礙之由。正在自迷。而為物轉耳。豈",
    "X12n0275_002:0227a16": "由縮斷而然乎。問觀小是為物轉。觀大何亦爾耶。",
    "X12n0275_002:0227a17": "答如見一界。則局一界。正為界轉。豈能通於界外",
    "X12n0275_002:0227a18": "及轉界於室中乎。同是物轉無疑矣。顯謬出由竟。",
    "X12n0275_002:0227a19": "△二教以轉物。又二。一標轉物同佛。",
    "X12n0275_002:0227a20": "若能轉物。則同如來。",
    "X12n0275_002:0227a21": "此且略翻第四成礙。以作下科總標之辭。轉物者",
    "X12n0275_002:0227a22": "即以小攝大。以大入小。小中現大。大中現小等。諸",
    "X12n0275_002:0227a23": "玄門妙用也。蓋十玄門。惟佛究竟故。能此即同如",
    "X12n0275_002:0227a24": "來矣。其惟直顯無障礙之大用。下二科方乃四重",
    "X12n0275_002:0227b01": "詳番。△二明自在無礙。又分為二。一體自在。",
    "X12n0275_002:0227b02": "身心圓明。不動道場。",
    "X12n0275_002:0227b03": "迷時。身則蕞爾。彌封滯殻。心則闇然。逐境偏局。所",
    "X12n0275_002:0227b04": "以被轉成礙。今則萬物一體。圓而不偏。達物皆己。",
    "X12n0275_002:0227b05": "明而不昧。身若虗空。心安如海。萬物皆在身心之",
    "X12n0275_002:0227b06": "中。何物能遷動於身心。故曰不動道場。蓋身心即",
    "X12n0275_002:0227b07": "法界之道場矣。此即番前三重明字。番第一迷物",
    "X12n0275_002:0227b08": "圓字。番第二失心不動。番第三被轉。△二用自在。",
    "X12n0275_002:0227b09": "於一毛端。徧能含受十方國土。",
    "X12n0275_002:0227b10": "毛端。即身毛孔中。正報之最小者也。十方國土。依",
    "X12n0275_002:0227b11": "報之最大者也。毛端含十方。即小攝大。十方在毛",
    "X12n0275_002:0227b12": "端。即大入小毛中。看國而國不小。即小中現大。國",
    "X12n0275_002:0227b13": "外觀毛。而毛不大。即大中現小。此即事事無礙法",
    "X12n0275_002:0227b14": "界。十玄門中。廣狹自在無礙門也。舊註不達毛端",
    "X12n0275_002:0227b15": "國土。二皆屬事。而以事理體用對釋。復不許用。其",
    "X12n0275_002:0227b16": "亦草率不察。理事法界中。安有斯門乎。此科方番",
    "X12n0275_002:0227b17": "前第四成礙。即觀大觀小句也。彼乃正為依礙大",
    "X12n0275_002:0227b18": "被小遷。此則非惟不能礙不能遷。且更能以正報",
    "X12n0275_002:0227b19": "之極小。而容依報之極大。以成無障礙之妙用矣",
    "X12n0275_002:0227b20": "何如其自在乎。又此較前忘塵境界。更是甚深。彼",
    "X12n0275_002:0227b21": "方圓照。此則圓用。蓋照用具足圓融。亦性能之極",
    "X12n0275_002:0227b22": "致矣乎。又若未得斯義。豈惟見局一界。不成周徧。",
    "X12n0275_002:0227b23": "雖見百千界。亦非周徧。何以故。以有分限故。以不",
    "X12n0275_002:0227b24": "能於諸法通融互見故。若得斯義。則非惟一室之",
    "X12n0275_002:0227c01": "小不礙周徧。雖一毛端亦不礙於周徧。何以故。以",
    "X12n0275_002:0227c02": "無分限故。以即於一毛端見徹十方國土故。一一",
    "X12n0275_002:0227c03": "毛端。一一塵中。無不皆然。嗚呼深哉。見性之妙。無",
    "X12n0275_002:0227c04": "以加矣。又此科與上科合論。上科見性。於諸塵中。",
    "X12n0275_002:0227c05": "照體獨立。分明不混。可當阿難所求四義中明字",
    "X12n0275_002:0227c06": "之義。此科見性。於諸塵中。圓融照了。無障無礙。可",
    "X12n0275_002:0227c07": "當四義中妙字之義。顯見無礙已竟。△八顯見不",
    "X12n0275_002:0227c08": "分。夫見性。量括十方。體含萬法。其與萬法。非即非",
    "X12n0275_002:0227c09": "離。惟其非即也。故能靈光獨耀。逈脫根塵。身界無",
    "X12n0275_002:0227c10": "干。生死不繫。眾生不達斯義。則混淆真妄。沉溺輪",
    "X12n0275_002:0227c11": "迴。既無智以自分。終何由而得脫乎。惟其非離也。",
    "X12n0275_002:0227c12": "故能塵剎混融。萬物一體。用彌法界。存泯自由。眾",
    "X12n0275_002:0227c13": "生未達斯義。則沉冥滯寂。灰斷纏空。既自昧其家",
    "X12n0275_002:0227c14": "珍。亦何由而能用乎。故前自指見以來。不動不滅",
    "X12n0275_002:0227c15": "不還不雜及無礙之前半。皆約不即之義。分真析",
    "X12n0275_002:0227c16": "妄。以決擇乎離塵獨立之體。今此不分之科。乃約",
    "X12n0275_002:0227c17": "不離義。泯妄合真。以顯洩乎與物混融之妙。雖不",
    "X12n0275_002:0227c18": "失科。與無礙之後半。辭義亦融。非今不分之正義",
    "X12n0275_002:0227c19": "矣。將使眾生明乎不即之義。則不淪生死。明乎不",
    "X12n0275_002:0227c20": "離之義。則不滯涅槃。若相背而實相成也(難云既與物不",
    "X12n0275_002:0227c21": "分。即成萬物。是見何得。文中又言無是見乎。答文殊喻中明言。有是則成二體。不得成一體矣。要須無是",
    "X12n0275_002:0227c22": "無非。方成一體之妙。蓋一體即是不分。當知不分者是非雙絕之旨也)分二。一阿難",
    "X12n0275_002:0227c23": "執身見各體。而疑見在前。究此疑之所自來。蓋由",
    "X12n0275_002:0227c24": "上文諸科。多與明此見性離塵獨立。乃至身境亦",
    "X12n0275_002:0228a01": "無相干。遂以自己平日所認身心。對今新領見性。",
    "X12n0275_002:0228a02": "細推度之。覺此見體湛然滿。前似與身心判而為",
    "X12n0275_002:0228a03": "二。遂起兩重能所之解。一者約分別以起。謂身心",
    "X12n0275_002:0228a04": "為能分別。見性為所分別。二者約見以起。謂見性",
    "X12n0275_002:0228a05": "為能見。身心為所見。是執見性身心各自有體。遂",
    "X12n0275_002:0228a06": "起斯疑。至於山河萬相。與見各體。更不待言。分四。",
    "X12n0275_002:0228a07": "一領上義而定前相。",
    "X12n0275_002:0228a08": "阿難白佛言。世尊。若此見精。必我妙性。今此妙性。現",
    "X12n0275_002:0228a09": "在我前。",
    "X12n0275_002:0228a10": "此科即疑之總意。下二科疑懼皆依此前相而成。",
    "X12n0275_002:0228a11": "△二標認見必遺身心。",
    "X12n0275_002:0228a12": "見必我真。我今身心。復是何物。",
    "X12n0275_002:0228a13": "言若依佛今旨。將此湛然現前之見性。必認為真",
    "X12n0275_002:0228a14": "我。則我平日所認之身心。謂之何物乎。意恐外認",
    "X12n0275_002:0228a15": "見性。必至內遺身心矣。△三懼墮於過失。分三。一",
    "X12n0275_002:0228a16": "約分別以定親疎。",
    "X12n0275_002:0228a17": "而今身心分別有實。彼見無別分辯我身。",
    "X12n0275_002:0228a18": "此科正從第一重能所而來。蓋約分別而成者也。",
    "X12n0275_002:0228a19": "言我身心實能分別彼之見性。而彼見性曾不能",
    "X12n0275_002:0228a20": "分別我之身心。我誠覺其能分別者為甚親。而彼",
    "X12n0275_002:0228a21": "不能分別者。為甚疎也。親疎意約彼我二字見之。",
    "X12n0275_002:0228a22": "△二明向疎背親之過。",
    "X12n0275_002:0228a23": "若實我心。令我今見。見性實我。而身非我。",
    "X12n0275_002:0228a24": "此科從二重能所而來。蓋約見而成者也。言彼見",
    "X12n0275_002:0228b01": "性若果實是我心。主宰於我。令其外見萬物。內見",
    "X12n0275_002:0228b02": "自身。則無別分辯之。疎者。既是於我而分別有實",
    "X12n0275_002:0228b03": "之。親者反非是我。親疎倒換。不免背親向疎之過",
    "X12n0275_002:0228b04": "矣。△三引佛言反正其失。",
    "X12n0275_002:0228b05": "何殊如來先所難言物能見我。",
    "X12n0275_002:0228b06": "言見性既在身心之前。又能內見自身。即同物能",
    "X12n0275_002:0228b07": "見我。然物能見我。佛前已斥其謬。今何不為謬乎。",
    "X12n0275_002:0228b08": "不依孤山將見性轉成萬物以釋物能見我。彼蓋",
    "X12n0275_002:0228b09": "惑於下文佛約萬物以辯見性。而云然也。不知下",
    "X12n0275_002:0228b10": "有別意。請詳下解自知。△四求如來開示。",
    "X12n0275_002:0228b11": "惟垂大慈。開發未悟。",
    "X12n0275_002:0228b12": "欲佛發明。認見何得不遺身心。見身何得不同物",
    "X12n0275_002:0228b13": "見耶。總會上文。佛則諄諄責之。警其認妄為真。阿",
    "X12n0275_002:0228b14": "難則種種疑之。反恐認真遺妄。此固凡夫我執濃",
    "X12n0275_002:0228b15": "厚者。必然之情。良由不達認妄者必至遺真。而識",
    "X12n0275_002:0228b16": "真者必能融妄。何至有所遺哉。詳佛答處。自見真",
    "X12n0275_002:0228b17": "妄徧融之旨趣矣。△二如來約萬法一體。而破前",
    "X12n0275_002:0228b18": "相。問阿難既惟約身心。而疑見性在前。佛何不即",
    "X12n0275_002:0228b19": "約身心見性無有二體以釋其疑。而必約萬法一",
    "X12n0275_002:0228b20": "體。以破之者。何也。答此有四意。一者易破前相。蓋",
    "X12n0275_002:0228b21": "阿難執見性在前。佛言須同萬物分明指出。既是",
    "X12n0275_002:0228b22": "非竟無定指。則了無前相可見。既不在前。豈與身",
    "X12n0275_002:0228b23": "心為二乎。二者以疎例親。就眾生之情見。身心至",
    "X12n0275_002:0228b24": "親。萬物至疎。今會疎遠之萬物。尚與此見一體。況",
    "X12n0275_002:0228c01": "親執之身心。獨有二體乎。三者兼除二執。蓋身心",
    "X12n0275_002:0228c02": "者。我執之親依。萬物者。法執之顯境。據前問辭。我",
    "X12n0275_002:0228c03": "執己自熾然。而法執尚猶微隱。今若順其語。而但",
    "X12n0275_002:0228c04": "說見性身心一體。則非惟法執不能兼破。彼將又",
    "X12n0275_002:0228c05": "執見性身心合為我體。而以萬法為他體。其為二",
    "X12n0275_002:0228c06": "執益增上矣。故佛總與普對萬法。悉顯其無自無",
    "X12n0275_002:0228c07": "他。則二執蕩然無遺矣。四者雙銷二疑。蓋身心是",
    "X12n0275_002:0228c08": "其所親。定聞非一。而起疑。屬現行疑。萬物是其所",
    "X12n0275_002:0228c09": "疎。定聞非一。而不怪。屬種子疑。若更待其疑萬物",
    "X12n0275_002:0228c10": "與見性非一。必且疑不及矣。故就此問。竝與決了。",
    "X12n0275_002:0228c11": "所以雙銷種現也。夫惟破一前相。而四義具存。所",
    "X12n0275_002:0228c12": "以必約萬法而不約身心也。可謂至妙矣。又分為",
    "X12n0275_002:0228c13": "三。一直斥妄擬前相。",
    "X12n0275_002:0228c14": "佛告阿難。今汝所言。見在汝前。是義非實。",
    "X12n0275_002:0228c15": "問意雖多。惟此在前。是其謬本。故佛下但破一前",
    "X12n0275_002:0228c16": "相。而諸疑盡釋矣。△二辯定本無是非。分二。一以",
    "X12n0275_002:0228c17": "無是非發其疑。又四。一辯無是非。此中大段。雖似",
    "X12n0275_002:0228c18": "易明。而其句意參差。須申明之。夫據能辯義邊。有",
    "X12n0275_002:0228c19": "即物。有離物據所辯法邊。有是見。有非見。然經文",
    "X12n0275_002:0228c20": "用義以辯法。或單或雙。至文指之。又分為二。一無",
    "X12n0275_002:0228c21": "是見。此雙用即離。而單遣是見也。又三。一如來問。",
    "X12n0275_002:0228c22": "又曲分為二。一縱成決其可指。",
    "X12n0275_002:0228c23": "若實汝前汝實見者。則此見精。既有方所。非無指示。",
    "X12n0275_002:0228c24": "在前則必可指此意易明。斯惟決其可指下方令",
    "X12n0275_002:0229a01": "其對物指之。△二教其對物指陳。又三。一在前皆",
    "X12n0275_002:0229a02": "可指陳。",
    "X12n0275_002:0229a03": "且今與汝。坐祇陀林。徧觀林渠及與殿堂。上至日月。",
    "X12n0275_002:0229a04": "前對恒河。汝今於我師子座前。舉手指陳。是種種相。",
    "X12n0275_002:0229a05": "陰者是林。明者是日。礙者是壁。通者是空。如是乃至",
    "X12n0275_002:0229a06": "草樹纖毫。大小雖殊。但可有形。無不指著。",
    "X12n0275_002:0229a07": "師子自無所畏。威懾禽獸。佛坐此座。表其具四無",
    "X12n0275_002:0229a08": "畏威懾魔外也。△二躡之教其指見。",
    "X12n0275_002:0229a09": "若必其見現在汝前。汝應以手確實指陳。何者是見。",
    "X12n0275_002:0229a10": "△三立格防其混濫。立格防濫者。先將阿難答處",
    "X12n0275_002:0229a11": "立成格式。便絲毫不能混濫。故下阿難兩處答辭。",
    "X12n0275_002:0229a12": "皆順佛格式而不違矣。所謂雙用即離。而單遣是",
    "X12n0275_002:0229a13": "見者。在此科中。又分二。一即物須不壞相。",
    "X12n0275_002:0229a14": "阿難當知。若空是見。既已成見。何者是空。若物是見。",
    "X12n0275_002:0229a15": "既已是見。何者為物。",
    "X12n0275_002:0229a16": "言即物有見。須當不壞物之本相。如即壁成畵。不",
    "X12n0275_002:0229a17": "妨壁畫兩存。故舉例云。若空是見。何者是空等(問是",
    "X12n0275_002:0229a18": "見無空。是見無物。則是義已成。何必又要空物仍存。答此順阿難迷執成難。阿難元執身心見性物相皆",
    "X12n0275_002:0229a19": "各自有體相方起前疑。何曾悟得總為一體。今若有見即無空無物。便成一體。無有二相。與前自語相違。",
    "X12n0275_002:0229a20": "況既成乎一體。又不容更說是見。如一文殊無是文殊也)。△二離物須顯自體。",
    "X12n0275_002:0229a21": "汝可微細披剝萬象。析出精明淨妙見元。指陳示我。",
    "X12n0275_002:0229a22": "同彼諸物。分明無惑。",
    "X12n0275_002:0229a23": "披剝析出。即是離物意。精明淨妙。即是見元義相。",
    "X12n0275_002:0229a24": "物不能雜曰精。物不能障曰明。物不能染曰淨。物",
    "X12n0275_002:0229b01": "不能縛曰妙。△二阿難答。又二。一即物無是見。",
    "X12n0275_002:0229b02": "阿難言。我今於此重閣講堂。遠洎恒河。上觀日月。舉",
    "X12n0275_002:0229b03": "手所指。縱目所觀。指皆是物。無是見者。",
    "X12n0275_002:0229b04": "不能即物而不壞本相也。△二離物無是見。",
    "X12n0275_002:0229b05": "世尊。如佛所說。況我有漏初學聲聞。乃至菩薩。亦不",
    "X12n0275_002:0229b06": "能於萬物象前剖出精見。離一切物。別有自性。",
    "X12n0275_002:0229b07": "不能離物而自體分明也。△三佛印許。",
    "X12n0275_002:0229b08": "佛言。如是如是。",
    "X12n0275_002:0229b09": "雙許即離皆無是見。無是見已竟。△二無非見。分",
    "X12n0275_002:0229b10": "三。一如來問。又二。一述言揲定其意。",
    "X12n0275_002:0229b11": "佛復告阿難。如汝所言。無有見精離一切物別有自",
    "X12n0275_002:0229b12": "性。則汝所指。是物之中。無是見者。",
    "X12n0275_002:0229b13": "如汝所言下。述阿難之言。則汝下揲定其意。如云。",
    "X12n0275_002:0229b14": "據汝所言。則諸物之中。決定無是見矣。△二對物",
    "X12n0275_002:0229b15": "教明非見。又三。一撮略諸物。",
    "X12n0275_002:0229b16": "今復告汝。汝與如來。坐祇陀林。更觀林苑。乃至日月。",
    "X12n0275_002:0229b17": "種種象殊。",
    "X12n0275_002:0229b18": "同前可指諸物。但撮略其辭。△二重躡前文。",
    "X12n0275_002:0229b19": "必無見精受汝所指。",
    "X12n0275_002:0229b20": "躡前揲定之文。△三正教明見。",
    "X12n0275_002:0229b21": "汝又發明。此諸物中。何者非見。",
    "X12n0275_002:0229b22": "△二阿難答三。一無非見。",
    "X12n0275_002:0229b23": "阿難言。我實徧見此祇陀林。不知是中何者非見。",
    "X12n0275_002:0229b24": "此方直以標定無有非見。下出所以。△二徵釋。",
    "X12n0275_002:0229c01": "何以故。若樹非見。云何見樹。若樹即見。復云何樹。如",
    "X12n0275_002:0229c02": "是乃至。若空非見。云何見空。若空即見。復云何空。",
    "X12n0275_002:0229c03": "此中單用即物而兼帶雙明非是也。以離物無憑。",
    "X12n0275_002:0229c04": "說於非見。故單用即意。又即見者是見也。復云何",
    "X12n0275_002:0229c05": "樹者。即何者是樹也。然此本明無非。復兼無是者。",
    "X12n0275_002:0229c06": "有二義。一者領前格式覆審致詳也。二者遮止矯",
    "X12n0275_002:0229c07": "亂。恐聞無非。番又墮是。示此雙絕。令息反覆。蓋權",
    "X12n0275_002:0229c08": "人之妙旨存焉。△三總結。",
    "X12n0275_002:0229c09": "我又思惟。是萬象中。微細發明。無非見者。",
    "X12n0275_002:0229c10": "言既朗見一物不遺。便不能於一物上發明非見",
    "X12n0275_002:0229c11": "也。△三佛印許。",
    "X12n0275_002:0229c12": "佛言。如是如是。",
    "X12n0275_002:0229c13": "許其無一物而非見也。問前言此一大科。惟明一",
    "X12n0275_002:0229c14": "體不離之義。今許無非見。似合一體不離之義。何",
    "X12n0275_002:0229c15": "乃首許無是見耶。若萬物皆無是見。何成一體之",
    "X12n0275_002:0229c16": "義乎。答說是說非。皆不成乎一體。此義待下文佛",
    "X12n0275_002:0229c17": "以文殊為喻中。當自明矣。姑少俟之。辯無是非已",
    "X12n0275_002:0229c18": "竟。△二大眾惶悚。",
    "X12n0275_002:0229c19": "於是大眾。非無學者。聞佛此言。茫然不知是義終始。",
    "X12n0275_002:0229c20": "一時惶悚失其所守。",
    "X12n0275_002:0229c21": "非無學者。會通其意。應指小乘深位。或權漸初心",
    "X12n0275_002:0229c22": "良以。滿慈尚如聾聞遠蚋。豈小乘有學。遽能不疑",
    "X12n0275_002:0229c23": "乎。是義者。即無是見無非見之二義也。不知終始",
    "X12n0275_002:0229c24": "者。後度不測其終。前推莫尋其始也。蓋凡義之淺",
    "X12n0275_002:0230a01": "者。即始可以見終。由終必不昧始。今則後以度佛",
    "X12n0275_002:0230a02": "未說之旨。竟不能測此義之歸趣。是不知其終也",
    "X12n0275_002:0230a03": "前以推佛已說之言。初不能尋此義之由來。是不",
    "X12n0275_002:0230a04": "知其始也(舊註意指無是見為始。無非見為終。此已無甚意味。然不云終則物無非見而",
    "X12n0275_002:0230a05": "云終則見性非物。不云始則物無是見而云始則見性是物。此固違反經文。失之千里而後更以現在我",
    "X12n0275_002:0230a06": "前為始。此阿難所迷執者愈無謂矣)失其所守者。意謂或是或非。決",
    "X12n0275_002:0230a07": "於一定。則可為守。今則雙許俱無。曾無一定。故驚",
    "X12n0275_002:0230a08": "疑而失所守也。△三佛慈安慰。",
    "X12n0275_002:0230a09": "如來知其魂慮變慴。心生憐愍。安慰阿難及諸大眾。",
    "X12n0275_002:0230a10": "諸善男子。無上法王。是真實語。如所如說。不誑不妄。",
    "X12n0275_002:0230a11": "非末伽黎四種不死矯亂論議。汝諦思惟。無忝哀慕。",
    "X12n0275_002:0230a12": "慴亦惶悚之意。無上者。證極之號。法王者。於法自",
    "X12n0275_002:0230a13": "在之稱。真實只作一決定意。如說苦決定苦。說樂",
    "X12n0275_002:0230a14": "決定樂。通真俗諦如所如方是稱理之談。上如字",
    "X12n0275_002:0230a15": "即稱下所如二字。即真如理。不誑者。無賺誤之過。",
    "X12n0275_002:0230a16": "不妄者。無虗偽之愆。惟具四相。不必強同五語矣。",
    "X12n0275_002:0230a17": "不死者。終不決於一定也。又教中言。此外道妄謂。",
    "X12n0275_002:0230a18": "有不死天一生不亂答人者。當生彼天。矯亂論議。",
    "X12n0275_002:0230a19": "在十卷行陰魔中。四種。謂亦變亦恒亦生亦滅亦",
    "X12n0275_002:0230a20": "有亦無亦增亦減。皆持兩可終無決定。今無是見",
    "X12n0275_002:0230a21": "無非見。決定雙遣。不俱不立。豈同彼矯亂不定哉",
    "X12n0275_002:0230a22": "忝者孤負之意。哀是佛哀。慕是眾慕。蓋當機者。佛",
    "X12n0275_002:0230a23": "哀愍之。望其領悟。眾期慕之。望其啟發。此乃囑令",
    "X12n0275_002:0230a24": "研審。不可孤負上下之望也。△四文殊代問。復分",
    "X12n0275_002:0230b01": "三。一代問之意。",
    "X12n0275_002:0230b02": "是時文殊師利法王子。愍諸四眾。",
    "X12n0275_002:0230b03": "△二代問之儀。",
    "X12n0275_002:0230b04": "在大眾中。即從座起。頂禮佛足。合掌恭敬。而白佛言。",
    "X12n0275_002:0230b05": "△二代問之辭。又分為四。一標眾疑。",
    "X12n0275_002:0230b06": "世尊。此諸大眾。不悟如來發明二種精見色空是非",
    "X12n0275_002:0230b07": "是義。",
    "X12n0275_002:0230b08": "二種。即是與非。是二種義也。色空總該諸物。末句",
    "X12n0275_002:0230b09": "蓋以一義字。雙貫上是與非是。成二義也。是義者。",
    "X12n0275_002:0230b10": "即無是見之義也。非是義者。即無非見之義也。一",
    "X12n0275_002:0230b11": "往讀之。缺二無字。語之略耳。△二述眾意。",
    "X12n0275_002:0230b12": "世尊。若此前緣色空等象。若是見者。應有所指。若非",
    "X12n0275_002:0230b13": "見者。應無所矚。而今不知是義所歸。故有驚怖。",
    "X12n0275_002:0230b14": "應有所指者。怪其不能指出也。應無所矚者。怪其",
    "X12n0275_002:0230b15": "不能無矚也。義即無是無非二義。所歸。即彼二義",
    "X12n0275_002:0230b16": "因由。△三檢眾過。",
    "X12n0275_002:0230b17": "非是疇昔善根輕尠。",
    "X12n0275_002:0230b18": "言其非同淺善根人執有不定。是非輕疑佛言矯",
    "X12n0275_002:0230b19": "亂者也。△四求佛示。",
    "X12n0275_002:0230b20": "惟願如來。大慈發明。此諸物象與此見精。元是何物。",
    "X12n0275_002:0230b21": "於其中間。無是非是。",
    "X12n0275_002:0230b22": "求佛說出元是何物。則無是非之因緣。自彰顯矣。",
    "X12n0275_002:0230b23": "末句以一無字。雙貫下是與非是也。如云。此見與",
    "X12n0275_002:0230b24": "物。元是何物。而乃無是又無非是乎。合前是非是",
    "X12n0275_002:0230c01": "義。乃是上貫。此是下貫。似此二種句法最多。後皆",
    "X12n0275_002:0230c02": "倣此。以無是非發其疑竟。△二曉以無是非之故。",
    "X12n0275_002:0230c03": "上科文殊述眾但疑。何故無是而又無非是。故佛",
    "X12n0275_002:0230c04": "此科曉其故也。分三。初一真無是非。當知此科全",
    "X12n0275_002:0230c05": "是諸聖圓觀。大定行人。切宜究心。若常住此境界。",
    "X12n0275_002:0230c06": "念念不昧。成佛何疑。分四。一舉諸聖正定。",
    "X12n0275_002:0230c07": "佛告文殊及諸大眾。十方如來。及大菩薩。於其自住",
    "X12n0275_002:0230c08": "三摩地中。",
    "X12n0275_002:0230c09": "大菩薩。獨取圓頓教中深心之眾。自有二義。一自",
    "X12n0275_002:0230c10": "獨也。不共凡外權小之意。二自從也。從發心位。直",
    "X12n0275_002:0230c11": "至成佛位中。住者常在之意。所謂那伽常在定。無",
    "X12n0275_002:0230c12": "有不定時。通於四儀。非獨取坐。非有入出也。三摩",
    "X12n0275_002:0230c13": "地。即前三摩提。首楞圓定之總名也。然此定非制",
    "X12n0275_002:0230c14": "心強作。乃是性本如是。無始迷之。今不昧而已。△",
    "X12n0275_002:0230c15": "二了妄無實體。",
    "X12n0275_002:0230c16": "見與見緣。并所想相。如虗空華。本無所有。",
    "X12n0275_002:0230c17": "上科。文殊雙舉諸物與見精為問。今亦雙舉以答。",
    "X12n0275_002:0230c18": "故知此科見之一字。即舉見精。見緣想相四字。即",
    "X12n0275_002:0230c19": "舉諸物。然見緣即六塵色空等物。想即六處識心。",
    "X12n0275_002:0230c20": "相即六根身相。前文云。想相為身。蓋合根識。以成",
    "X12n0275_002:0230c21": "身相。今此想相。并指心身也。蓋此中并將見性與",
    "X12n0275_002:0230c22": "外之萬物內之身心。總成合會。明其萬殊則妄而",
    "X12n0275_002:0230c23": "一體元真也。本科明妄皆如目病見空中華。非作",
    "X12n0275_002:0230c24": "故無。本性無故。△三達妄即一真。",
    "X12n0275_002:0231a01": "此見及緣。元是菩提妙淨明體。",
    "X12n0275_002:0231a02": "想相攝入緣中。故知緣之一字。并攝根塵識三。乃",
    "X12n0275_002:0231a03": "與見精為對耳。元是二字。正答文殊之問。彼問見",
    "X12n0275_002:0231a04": "精物相元是何物。今答云。元是菩提妙淨明體也。",
    "X12n0275_002:0231a05": "此於三種中。真性菩提耳。蓋指本覺真心。從本以",
    "X12n0275_002:0231a06": "來。不可縛。不可染。不可蔽之本體。此是攝妄歸真。",
    "X12n0275_002:0231a07": "亦是攝用歸體矣。△四結無是無非。",
    "X12n0275_002:0231a08": "云何於中。有是非是。",
    "X12n0275_002:0231a09": "意明。諸物若與見精有二體者。可說是見及與非",
    "X12n0275_002:0231a10": "是見也。今惟一菩提妙淨明體。憑何說是。及說非",
    "X12n0275_002:0231a11": "是哉。此所以無是見亦無非見也。問佛初惟以見",
    "X12n0275_002:0231a12": "為性。而曲明其不與身心萬物為侶。似謂見獨真",
    "X12n0275_002:0231a13": "而餘皆妄。令人獨依見性也。今乃論妄則降見性",
    "X12n0275_002:0231a14": "同是空華。論真則升諸法同為真體。固是理極之",
    "X12n0275_002:0231a15": "論。其奈人之用心。將何所適從乎。答下文雖有本",
    "X12n0275_002:0231a16": "喻不釋斯難。今仍更助一喻。庶有發明。一真如大",
    "X12n0275_002:0231a17": "海中水。見精如水之光。諸所物相。如水中之影。特",
    "X12n0275_002:0231a18": "因愚者認影為實。反忘其水。今欲令其捨影認水。",
    "X12n0275_002:0231a19": "其柰水體瑩徹。不見其形。故且令其認彼水面之",
    "X12n0275_002:0231a20": "光。故一一斥影為妄讚光為真。欲其即光以識水",
    "X12n0275_002:0231a21": "也。而彼愚者。復報光影各自有體。橫起是非。故復",
    "X12n0275_002:0231a22": "明其光影二皆無有自體。全惟一水。是其實體。故",
    "X12n0275_002:0231a23": "知光影雖曰皆虗。然以光較影則影有生滅。光無",
    "X12n0275_002:0231a24": "去來。影各偏局。光通周徧。又光影雖皆即水。然取",
    "X12n0275_002:0231b01": "影則有淪溺之危。識光明有得水之益。且影自是",
    "X12n0275_002:0231b02": "外境所暎。而光實自體無餘耳。然則由斯喻。而詳",
    "X12n0275_002:0231b03": "彼見精之與萬法。雖同妄同真。而得失差別。仍判",
    "X12n0275_002:0231b04": "然矣。一真無是非竟。△二於一真總喻。又二。一佛",
    "X12n0275_002:0231b05": "喻一真索是非。",
    "X12n0275_002:0231b06": "文殊。吾今問汝。如汝文殊。更有文殊是文殊者。為無",
    "X12n0275_002:0231b07": "文殊。",
    "X12n0275_002:0231b08": "如汝文殊者。舉文殊一身。喻一真之體也。更有下",
    "X12n0275_002:0231b09": "二句。索是以喻萬物是見也。末句索非以喻萬物",
    "X12n0275_002:0231b10": "非見也。無字即非字。當時只合著一非字為妙。譯",
    "X12n0275_002:0231b11": "人略傷巧耳。意云。如汝文殊。但惟一身。今就此身",
    "X12n0275_002:0231b12": "之中。更有是文殊之處乎。為有非文殊之處乎。△",
    "X12n0275_002:0231b13": "二文殊直答無二相。此科吳興三配俱是。然因其",
    "X12n0275_002:0231b14": "隱略難明。分三。一領惟一相。",
    "X12n0275_002:0231b15": "如是。世尊。我真文殊。",
    "X12n0275_002:0231b16": "如是世尊者。領諾佛旨而直答也。我真文殊者。言",
    "X12n0275_002:0231b17": "惟我一身而已。答前一真之喻也。△二答無二相。",
    "X12n0275_002:0231b18": "又二。一無是相。",
    "X12n0275_002:0231b19": "無是文殊。何以故。若有是者。則二文殊。",
    "X12n0275_002:0231b20": "答前色空無是見之喻也。無是文殊者。言我既惟",
    "X12n0275_002:0231b21": "一身。不可更說於是。此一句斷定。何以故。乃徵起",
    "X12n0275_002:0231b22": "釋成也。言其但說於是。須二文殊一是一非。方可",
    "X12n0275_002:0231b23": "對非說是。今乃惟一。故無是也。反言以顯之也。△",
    "X12n0275_002:0231b24": "二無非相。",
    "X12n0275_002:0231c01": "然我今日。非無文殊。",
    "X12n0275_002:0231c02": "答前色空無非見之喻也。承上言尚不容於說是",
    "X12n0275_002:0231c03": "而況更可說於非乎。蓋非無二宇。意既相同。即可",
    "X12n0275_002:0231c04": "換過云無非文殊。即明快矣。又順無字。別作一說。",
    "X12n0275_002:0231c05": "於佛問處。當云副本體而更有。方可說是。并本體",
    "X12n0275_002:0231c06": "而全無。方可說非。今汝文殊為副本體而更有是",
    "X12n0275_002:0231c07": "文殊耶。為并本體而全無文殊耶。至於答處。亦順",
    "X12n0275_002:0231c08": "此為對。不必改非而對是也。斯則是非在有無下",
    "X12n0275_002:0231c09": "落一層耳。於文頗順。而意稍難省。姑存備考。△三",
    "X12n0275_002:0231c10": "結無二相。",
    "X12n0275_002:0231c11": "於中。實無是非二相。",
    "X12n0275_002:0231c12": "一故無二。△三總以法合喻。",
    "X12n0275_002:0231c13": "佛言。此見妙明與諸空塵。亦復如是。",
    "X12n0275_002:0231c14": "此蓋雙舉見與諸物。言其即如文殊。但惟一體。所",
    "X12n0275_002:0231c15": "以無是見而亦無非見也。一體即菩提妙淨明體",
    "X12n0275_002:0231c16": "耳。辯定本無是非已竟。△三教出是非之法前欲",
    "X12n0275_002:0231c17": "曉以無是非之故。故從二妄合成一真。乃於一真。",
    "X12n0275_002:0231c18": "總喻而總合。今欲教以出是非之法。故從一真起",
    "X12n0275_002:0231c19": "為二妄。乃於真妄別喻而別合。上有法喻合之三",
    "X12n0275_002:0231c20": "科。今亦準下。復分為三。一曲顯真妄二相。",
    "X12n0275_002:0231c21": "本是妙明無上菩提淨圓真心。妄為色空及與聞見。",
    "X12n0275_002:0231c22": "本是者。對下妄為先出其實相也。妙明者。寂照不",
    "X12n0275_002:0231c23": "二之意。無上菩提者。惟取本覺果體。不取樹下證",
    "X12n0275_002:0231c24": "得者。此之果體。人人本具。雖佛隨相證得。亦無絲",
    "X12n0275_002:0232a01": "毫加尚。但證本有而已。故曰無上。本無染污曰淨。",
    "X12n0275_002:0232a02": "本無欠缺曰圓。總上諸義。為一真心。以上明其本",
    "X12n0275_002:0232a03": "惟一真心體而已。妄為者。對上本。是出其妄相也。",
    "X12n0275_002:0232a04": "言其本從一真。詐現二分色空。即相分所攝。聞見",
    "X12n0275_002:0232a05": "即見分所攝。然而既云妄為。即非實有。雖非實有。",
    "X12n0275_002:0232a06": "宛見差殊。故多迷也。△二別舉真妄二喻。又復分",
    "X12n0275_002:0232a07": "為二科。一二月終墮是非。",
    "X12n0275_002:0232a08": "如第二月。誰為是月。又誰非月。",
    "X12n0275_002:0232a09": "如字承妄為二分而言。此之二分。如揑目所見二",
    "X12n0275_002:0232a10": "輪。然與前不同。前單喻見。此則兼喻色空。又則因",
    "X12n0275_002:0232a11": "此。乃知見精如帶揑之本體。色空如揑出之旁輪。",
    "X12n0275_002:0232a12": "既見二輪。二俱墮妄矣。誰是誰非者。舊註直作明",
    "X12n0275_002:0232a13": "無是非。似乃仍合。文殊之喻。頗失參差。今則合詞。",
    "X12n0275_002:0232a14": "在於下文。與上無干。乃是迷者擬度之辭。意以揑",
    "X12n0275_002:0232a15": "出二輪。雖非實有。宛見差殊。苟昧者但惟執此。則",
    "X12n0275_002:0232a16": "必妄擬其誰為是月。又誰非月。是非往復。終不能",
    "X12n0275_002:0232a17": "忘。此則永墮是非。必不能出矣。△二一月方出是",
    "X12n0275_002:0232a18": "非。",
    "X12n0275_002:0232a19": "文殊但一月真。中間自無是月非月。",
    "X12n0275_002:0232a20": "若知本月。但惟一體。元無二輪。自無是非可言。永",
    "X12n0275_002:0232a21": "出妄擬之戲論。舊註二月已無是非。何用一月。且",
    "X12n0275_002:0232a22": "與下文何屬乎。△三以法各合二喻。分二。一合二",
    "X12n0275_002:0232a23": "月終墮是非。",
    "X12n0275_002:0232a24": "是以。汝今觀是與塵。種種發明。名為妄想。不能於中",
    "X12n0275_002:0232b01": "出是非是。",
    "X12n0275_002:0232b02": "是以二字。正承上二喻而來。此處塵字。與種種字。",
    "X12n0275_002:0232b03": "所含非淺。乃是佛慈指教。須將問處盡與決了。見",
    "X12n0275_002:0232b04": "即見精。塵則內而身心。外而萬物。咸皆該盡。心亦",
    "X12n0275_002:0232b05": "屬塵者。以其為塵影故也。種種發明者。約身心而",
    "X12n0275_002:0232b06": "言。見性在前。約萬物而言。是見非見。俱是虗妄亂",
    "X12n0275_002:0232b07": "想。不得真實。而竟不能出是見與非是見也。正猶",
    "X12n0275_002:0232b08": "觀第二月。而恣其擬度。終不出於是月非月之妄",
    "X12n0275_002:0232b09": "論也。△二合一月方出是非。",
    "X12n0275_002:0232b10": "由是真精妙覺明性。故能令汝出指非指。",
    "X12n0275_002:0232b11": "克體而言曰真精。約照用而言曰妙覺。明合斯體",
    "X12n0275_002:0232b12": "用。而總明為性。持業釋也。蓋前會妄歸真。攝用於",
    "X12n0275_002:0232b13": "體。故曰體。及其從真起妄。屬隨緣用。故曰心。此則",
    "X12n0275_002:0232b14": "會融體用故曰性。總一真而已矣。如曰汝如了知",
    "X12n0275_002:0232b15": "見精與身心萬物。元一真性。本惟一體。方得頓悟。",
    "X12n0275_002:0232b16": "萬法悉無自他之別。肯復擬見性於身心之前。而",
    "X12n0275_002:0232b17": "言其可指度。見性於萬物之內而言其不可指哉。",
    "X12n0275_002:0232b18": "正猶觀第一月。則妄擬莫施。是非自盡矣。蓋此指",
    "X12n0275_002:0232b19": "字。正應前既有方所非無指示之指也。且初堅執",
    "X12n0275_002:0232b20": "在前。似妄謂可指。及對物詳辨。又似謂不可指也。",
    "X12n0275_002:0232b21": "是皆妄想所惑。擬度紛然。今乃既悟一真。斯疑頓",
    "X12n0275_002:0232b22": "絕矣。故曰出指出非指也。示見不分已竟。△九示",
    "X12n0275_002:0232b23": "見超情自然因緣皆是妄情計執。今此見性竝不",
    "X12n0275_002:0232b24": "屬此。故曰超情。分二。一正遣情計。又二。一隨問別",
    "X12n0275_002:0232c01": "遣。又二。一非自然。又二。一阿難約徧常義而疑自",
    "X12n0275_002:0232c02": "然。又三。一領性徧常。",
    "X12n0275_002:0232c03": "阿難白佛言。世尊。誠如法王所說。覺緣徧十方界。湛",
    "X12n0275_002:0232c04": "然常住。性非生滅。",
    "X12n0275_002:0232c05": "覺謂真性。緣即萬法。總言徧十方界者。領上不混",
    "X12n0275_002:0232c06": "無礙二科中見性周徧。而不遺不分二科。更領見",
    "X12n0275_002:0232c07": "性與萬法同體周徧。故成此徧義也。湛然常住者。",
    "X12n0275_002:0232c08": "領上不動無還二科。性無生滅。領上不滅一科。總",
    "X12n0275_002:0232c09": "攝之而成此常義也。△二躡之起疑。又二。一疑濫",
    "X12n0275_002:0232c10": "於外計。",
    "X12n0275_002:0232c11": "與先梵志娑毗迦羅所談冥諦。及投灰等諸外道種。",
    "X12n0275_002:0232c12": "說有真我徧滿十方。有何差別。",
    "X12n0275_002:0232c13": "梵志。此云淨裔。謂是梵天苗裔。即婆羅門。云先者",
    "X12n0275_002:0232c14": "古人也。娑毗迦羅。現首卷冥諦現無還科中外道",
    "X12n0275_002:0232c15": "二十五諦中第一諦也。本是法塵中滅塵。非色非",
    "X12n0275_002:0232c16": "空之境。謬稱冥性常住。作諸諦冥初之本源也。夫",
    "X12n0275_002:0232c17": "外道窮理深者。但伏六識現行種子。全迷末那。具",
    "X12n0275_002:0232c18": "在所執冥諦。似非八識。應惟法塵。投灰。苦行外道",
    "X12n0275_002:0232c19": "也。真我徧滿十方者。外道所執我相。不出三種。一",
    "X12n0275_002:0232c20": "大小。二微細。三廣大。此廣大我也。或即神我。乃二",
    "X12n0275_002:0232c21": "十五之末後諦耳。然所以非真者。象外取空。別有",
    "X12n0275_002:0232c22": "自體。此但分別影事。豈正覺乎。有何差別者。言如",
    "X12n0275_002:0232c23": "來說周徧常住。外道亦說。何以異乎。△二疑違於",
    "X12n0275_002:0232c24": "自宗。又二。一舉昔宗。",
    "X12n0275_002:0233a01": "世尊。亦曾於楞伽山。為大慧等。敷演斯義。彼外道等。",
    "X12n0275_002:0233a02": "常說自然。我說因緣。非彼境界。",
    "X12n0275_002:0233a03": "楞伽。此云不可往。惟神通可達。佛曾在此。說楞伽",
    "X12n0275_002:0233a04": "經。大慧者。彼會當機菩薩也。斯義者。即差別之義。",
    "X12n0275_002:0233a05": "蓋廣辨內教與外道所以不同之義。外道說自然",
    "X12n0275_002:0233a06": "者。大義謂內而心性。外而萬物悉本無因。自然而",
    "X12n0275_002:0233a07": "然。斯則撥無因果。不立修證。故佛廣說因緣。以破",
    "X12n0275_002:0233a08": "之。因謂親因種子。緣謂助發資緣。內而三乘等性。",
    "X12n0275_002:0233a09": "須由宿生根種。復假諸教助緣。方生諸果。外而百",
    "X12n0275_002:0233a10": "糓等物。亦須根種為因土等為緣方生芽等。非彼",
    "X12n0275_002:0233a11": "境界者。大異於彼所說也。△二疑今違。",
    "X12n0275_002:0233a12": "我今觀此觀性自然非生非滅。遠離一切虗妄顛倒。",
    "X12n0275_002:0233a13": "似非因緣。",
    "X12n0275_002:0233a14": "自然二字判定下出其故。末句正疑違宗。本有不",
    "X12n0275_002:0233a15": "遺故非生。究竟不壞故非滅。即常義也。一真一體",
    "X12n0275_002:0233a16": "故遠離虗妄。無自無他故遠離顛倒。即徧義也。涅",
    "X12n0275_002:0233a17": "槃每以不徧為無常因。足見徧是常因。而二字合",
    "X12n0275_002:0233a18": "為一義。故總惑為自然。當知。述領徧常。不為差謬。",
    "X12n0275_002:0233a19": "目為自然。方是大差。末言大似違反昔宗。濫彼自",
    "X12n0275_002:0233a20": "然矣。△三求佛開示。",
    "X12n0275_002:0233a21": "與彼自然。云何開示。不入羣邪。獲真實心妙覺明性。",
    "X12n0275_002:0233a22": "承上。既似外計。又異因緣。則我教亦有自然之義",
    "X12n0275_002:0233a23": "矣。然不知與彼自然何不同乎。願佛顯示之。蓋恐",
    "X12n0275_002:0233a24": "一涉於邪。又成虗偽。復入昏冥。故言不入羣邪。方",
    "X12n0275_002:0233b01": "得真實妙覺也。△二如來約隨緣義以破之。分二。",
    "X12n0275_002:0233b02": "一直斥其非。",
    "X12n0275_002:0233b03": "佛告阿難。我今如是開示方便真實告汝。汝猶未悟。",
    "X12n0275_002:0233b04": "惑為自然。",
    "X12n0275_002:0233b05": "蓋阿難實以為自然。而但求不同於外道。不知何",
    "X12n0275_002:0233b06": "但不同。亦且了無自然之意。故佛惟破自然。而不",
    "X12n0275_002:0233b07": "復分別外道也。言詞善巧曰方便。理趣究竟曰真",
    "X12n0275_002:0233b08": "實。△二詳破其非。又復分二。一牒索自然之體。",
    "X12n0275_002:0233b09": "阿難。若必自然。自須甄明。有自然體。",
    "X12n0275_002:0233b10": "△二即與甄明見性。又二。一標列詰問。",
    "X12n0275_002:0233b11": "汝且觀此妙明見中。以何為自。此見為復以明為自。",
    "X12n0275_002:0233b12": "以暗為自。以空為自。以塞為自。",
    "X12n0275_002:0233b13": "以明為自者。以見明為本然體也。餘放此。△二詳",
    "X12n0275_002:0233b14": "與難破。",
    "X12n0275_002:0233b15": "阿難。若明為自。應不見暗。若復以空為自體者。應不",
    "X12n0275_002:0233b16": "見塞。如是乃至。諸暗等相。以為自者。則於明時。見性",
    "X12n0275_002:0233b17": "斷滅。云何見明。",
    "X12n0275_002:0233b18": "應不見暗者。言見明既是其本然不變之體。只合",
    "X12n0275_002:0233b19": "見明。及至明去暗來。即應斷滅。全不見暗。方成自",
    "X12n0275_002:0233b20": "然。餘放此說。今皆不然。悉能隨變隨見。何成自然。",
    "X12n0275_002:0233b21": "非自然已竟。△二非因緣。又分二。一阿難番自然",
    "X12n0275_002:0233b22": "而疑因緣。",
    "X12n0275_002:0233b23": "阿難言。必此妙見性非自然。我今發明。是因緣生。心",
    "X12n0275_002:0233b24": "猶未明。咨詢如來。是義云何合因緣性。",
    "X12n0275_002:0233c01": "阿難因領性體本來徧常。似不合於昔之因緣。而",
    "X12n0275_002:0233c02": "但不知此本然徧常。云何符合因緣之旨乎。是誠",
    "X12n0275_002:0233c03": "未了今教亦且超然不墮因緣。△二如來以不變",
    "X12n0275_002:0233c04": "義以破之。分二。一躡問對現。",
    "X12n0275_002:0233c05": "佛言。汝言因緣。吾復問汝。汝今因見。見性現前。",
    "X12n0275_002:0233c06": "汝今因見下。應補明等二字。其意方完。言其對境",
    "X12n0275_002:0233c07": "始現也。△二別為破斥。又二。一破因。又分二。一標",
    "X12n0275_002:0233c08": "列。",
    "X12n0275_002:0233c09": "此見為復因明有見。因暗有見。因空有見。因塞有見。",
    "X12n0275_002:0233c10": "△二逐破。",
    "X12n0275_002:0233c11": "阿難。若因明有。應不見暗。如因暗有。應不見明。如是",
    "X12n0275_002:0233c12": "乃至因空因塞。同於明暗。",
    "X12n0275_002:0233c13": "若因明有應不見暗者。言其既以明為生見之種",
    "X12n0275_002:0233c14": "子。及其以暗代明。即如以沙易糓。則苗何以生。反",
    "X12n0275_002:0233c15": "其因也。餘放此。△二破緣。又二。一標列。",
    "X12n0275_002:0233c16": "復次阿難。此見又復緣明有見。緣暗有見。緣空有見。",
    "X12n0275_002:0233c17": "緣塞有見。",
    "X12n0275_002:0233c18": "△二逐破。",
    "X12n0275_002:0233c19": "阿難。若緣空有。應不見塞。若緣塞有。應不見空。如是",
    "X12n0275_002:0233c20": "乃至緣明緣暗。同於空塞。",
    "X12n0275_002:0233c21": "若緣空有應不見塞者。言其既以空為生見之助",
    "X12n0275_002:0233c22": "緣。及其以塞而代空。如以火而易水。則蓮何以發。",
    "X12n0275_002:0233c23": "反其緣也。餘放此。問自然因緣。皆約明等為破。有",
    "X12n0275_002:0233c24": "何別乎。答見性作自體。明等作他法。破自然則顯",
    "X12n0275_002:0234a01": "自體全能隨他法。是隨緣義。見其非自然滯一之",
    "X12n0275_002:0234a02": "體。破因緣則顯他法不能變自體。是不變義。見其",
    "X12n0275_002:0234a03": "非因緣所生之法。二義皎然。是則明等雖同。取義",
    "X12n0275_002:0234a04": "各別矣。隨問別遣已竟。△二更與迭拂雙承上非",
    "X12n0275_002:0234a05": "自然非因緣二大科。重重拂迹也。又分三。一拂己",
    "X12n0275_002:0234a06": "說者。",
    "X12n0275_002:0234a07": "當知。如是精覺妙明。非因非緣。亦非自然。",
    "X12n0275_002:0234a08": "不變之真體曰精覺。隨緣之靈用曰妙明。末二句",
    "X12n0275_002:0234a09": "申言。體既不變故非因緣。用既隨緣故非自然。通",
    "X12n0275_002:0234a10": "下雖皆疊拂之文。然上文但惟反詰之辭。此則方",
    "X12n0275_002:0234a11": "申其正義。△二拂未說者。",
    "X12n0275_002:0234a12": "非不自然。無非不非。無是非是。",
    "X12n0275_002:0234a13": "此中缺非不因緣一句。但是遺脫。理應有之。蓋恐",
    "X12n0275_002:0234a14": "聞非自然而遂謂不自然。故曰非不自然。恐聞非",
    "X12n0275_002:0234a15": "因緣。而遂謂不因緣。故亦應云非不因緣。二非不",
    "X12n0275_002:0234a16": "中。兩箇不字。即是前非自然非因緣上兩箇非字。",
    "X12n0275_002:0234a17": "此以雙非遣兩非也。合云非非自然非非因緣。當",
    "X12n0275_002:0234a18": "自省矣。後恐又落於二非不中。故復以一無字。竝",
    "X12n0275_002:0234a19": "遣前單非與雙非也。如云固無非自然非因緣。亦",
    "X12n0275_002:0234a20": "無非非自然非非因緣也。上二句無非也。下二句",
    "X12n0275_002:0234a21": "無不非也。至於無是非是者。又恐人聞諸非盡遣",
    "X12n0275_002:0234a22": "終歸一。是故此遺之云。無是自然。無是因緣也。又",
    "X12n0275_002:0234a23": "恐人聞既不存是還成非是。復遣之云。無非是自",
    "X12n0275_002:0234a24": "然。無非是因緣也。初一層無是也。次一層無非是",
    "X12n0275_002:0234b01": "也。當知無非不非為躡遣。蓋總躡前義而全遣也。",
    "X12n0275_002:0234b02": "無是非是為對遣。蓋防其對非成是而對遣也。△",
    "X12n0275_002:0234b03": "三情盡法真。",
    "X12n0275_002:0234b04": "離一切相。即一切法。",
    "X12n0275_002:0234b05": "此二句。推廣印定也。上句盡其餘執也。末句推廣",
    "X12n0275_002:0234b06": "而言。不獨見性但能離相。則即一切法。無不皆真",
    "X12n0275_002:0234b07": "也。相謂一切情計之相。非謂法之自相也。是可見",
    "X12n0275_002:0234b08": "法本無差。情計成過。諸情蕩盡。法法元真。但用忘",
    "X12n0275_002:0234b09": "情。無勞壞相也。又當知。盡遣之後。方得全真。非是",
    "X12n0275_002:0234b10": "亦遣亦存。竟成不定矣。溫陵意謂。離徧計知。即圓",
    "X12n0275_002:0234b11": "成實。與此解同。缺依他起者。且超略而論也。理實",
    "X12n0275_002:0234b12": "下文釋迷悶科中。方遣依他起矣。又當知。隨問別",
    "X12n0275_002:0234b13": "遣科。如以藥除病。更與疊拂科。如種種消解諸藥",
    "X12n0275_002:0234b14": "毒耳。正遣情計已竟。△二責其滯情。分二。一正責",
    "X12n0275_002:0234b15": "用情。",
    "X12n0275_002:0234b16": "汝今云何於中措心。以諸世間戲論名相。而得分別。",
    "X12n0275_002:0234b17": "於中者。於精覺妙明中也。措心者。作意妄想也。諸",
    "X12n0275_002:0234b18": "世間者。相宗中。有學者世間。非學者世間。自然者。",
    "X12n0275_002:0234b19": "外道所宗。即非學者世間。戲論因緣者。權乘所宗。",
    "X12n0275_002:0234b20": "即學者世間。戲論。蓋言此理離名絕相。逈非諸世",
    "X12n0275_002:0234b21": "間戲論所能及之。而子云何(云云)。責其迷也。△二",
    "X12n0275_002:0234b22": "喻明無益。",
    "X12n0275_002:0234b23": "如以手掌撮摩虗空。秪益自勞。虗空云何隨汝執捉。",
    "X12n0275_002:0234b24": "顯見超情已竟。△十顯見離見。常途情見二字不",
    "X12n0275_002:0234c01": "甚相異。但分本末。俱屬徧計。此則情與彼同。見與",
    "X12n0275_002:0234c02": "彼異。即指見精自體耳。夫見精既曰真妄和合。則",
    "X12n0275_002:0234c03": "可約義而分真妄二見(問懸示中。不許心見為二。今何又言二見。答此但約",
    "X12n0275_002:0234c04": "真見帶妄時。即名妄見。離妄時即名真見。豈真有二體耶。如第二月。尚不許其為影。豈許其有二體乎)",
    "X12n0275_002:0234c05": "今言離見者。即真見離於自體中。一分妄見而已。",
    "X12n0275_002:0234c06": "非謂離身邊等見也。此即離依他起性矣。分二。一",
    "X12n0275_002:0234c07": "阿難以今教而質昔宗。又分二。一躡今教。",
    "X12n0275_002:0234c08": "阿難。白佛言。世尊。必妙覺性。非因非緣。",
    "X12n0275_002:0234c09": "上科自然因緣二皆被斥。而不問自然者。以非自",
    "X12n0275_002:0234c10": "教也。因緣自教。一旦盡違。故獨躡之騰疑起問不",
    "X12n0275_002:0234c11": "已也。△二質昔宗。",
    "X12n0275_002:0234c12": "世尊云何常與比丘。宣說見性具四種緣。所謂因空",
    "X12n0275_002:0234c13": "因明因心因眼。是義云何。",
    "X12n0275_002:0234c14": "阿難所引見性。蓋是眼識。如來所示。乃是根中之",
    "X12n0275_002:0234c15": "性。規矩。謂愚法聲聞。不分根識。信乎如來。知其心",
    "X12n0275_002:0234c16": "麤。且不與分。但就語破之。大乘眼識九緣方生。小",
    "X12n0275_002:0234c17": "乘法中。麤具四緣。缺一不可。然皆眼識得生之緣。",
    "X12n0275_002:0234c18": "而舊註迷為萬法之緣。誤之甚也。心指第六識。以",
    "X12n0275_002:0234c19": "小乘不達七八心法惟一也。儒云。心不在焉。視而",
    "X12n0275_002:0234c20": "不見。是也。順世淺解。此為確論。目前不空。不明何",
    "X12n0275_002:0234c21": "以有見。無心無眼。更不待言。所以必墮因緣。今示",
    "X12n0275_002:0234c22": "見精全不托此。下文自明。末問意云。豈今是而昔",
    "X12n0275_002:0234c23": "非耶。抑今昔同而我未達耶。△二如來深明其權",
    "X12n0275_002:0234c24": "實不同。分二。一明昔宗非第一義。又二。一直斷其",
    "X12n0275_002:0235a01": "非。",
    "X12n0275_002:0235a02": "佛言阿難。我說世間諸因緣相。非第一義。",
    "X12n0275_002:0235a03": "此明昔教與今教大不同也。言我昔說因緣。但為",
    "X12n0275_002:0235a04": "對治自然及邪因緣。誘引小乘。一時權宜之說。非",
    "X12n0275_002:0235a05": "今所說第一修證了義之教也。何得取彼而難此",
    "X12n0275_002:0235a06": "乎。△二明其不了。又二。一定世間義。又二。一如來",
    "X12n0275_002:0235a07": "雙徵。",
    "X12n0275_002:0235a08": "阿難。吾復問汝。諸世間人。說我能見。云何名見。云何",
    "X12n0275_002:0235a09": "不見。",
    "X12n0275_002:0235a10": "探其所藉之緣。△二阿難雙答。",
    "X12n0275_002:0235a11": "阿難言。世人因於日月燈光。見種種相。名之為見。若",
    "X12n0275_002:0235a12": "復無此三種光明。則不能見。",
    "X12n0275_002:0235a13": "單舉明緣。顯四中缺一不見。餘可例知。△二正明",
    "X12n0275_002:0235a14": "不了。又三。一無明非是無見。",
    "X12n0275_002:0235a15": "阿難。若無明時。名不見者。應不見暗。若必見暗。此但",
    "X12n0275_002:0235a16": "無明。云何無見。",
    "X12n0275_002:0235a17": "無明便謂無見。常情皆然。故躡此以應不見暗詰",
    "X12n0275_002:0235a18": "之。汝謂無明既已無見。即當并暗不見。然決無此",
    "X12n0275_002:0235a19": "理。由是下三句。乃申其正義焉。△二雙以例成不",
    "X12n0275_002:0235a20": "見。",
    "X12n0275_002:0235a21": "阿難。若在暗時。不見明故。名為不見。今在明時。不見",
    "X12n0275_002:0235a22": "暗相。還名不見。如是二相。俱名不見。",
    "X12n0275_002:0235a23": "此反例顯謬言。若明暗相例。遂至二皆無見。豈不",
    "X12n0275_002:0235a24": "大謬。△三結申正義雙見。",
    "X12n0275_002:0235b01": "若復二相自相凌奪。非汝見性於中暫無。如是則知",
    "X12n0275_002:0235b02": "二俱名見。云何不見。",
    "X12n0275_002:0235b03": "上科但是因謬反顯實無二不見理。故乘其必悟。",
    "X12n0275_002:0235b04": "而申以正義。令知明暗中俱是見也。當知。順世間",
    "X12n0275_002:0235b05": "惟許明見。不許暗見。須假多緣。今自指見以來。即",
    "X12n0275_002:0235b06": "取暗中有見。然則暗中之見。尚不用眼。何假空明",
    "X12n0275_002:0235b07": "及分別耶。是則顯一暗中之見。則四緣俱破。故曰",
    "X12n0275_002:0235b08": "舉一該餘。明昔宗非第一義已竟。△二示今教為",
    "X12n0275_002:0235b09": "第一義。蓋雖總明第一義。而其中兩重。有淺有深。",
    "X12n0275_002:0235b10": "有已說。有未說。亦即是結定已說。而發起未說也。",
    "X12n0275_002:0235b11": "分三。一先定離緣。",
    "X12n0275_002:0235b12": "是故阿難。汝今當知。見明之時。見非是明。見暗之時。",
    "X12n0275_002:0235b13": "見非是暗。見空之時。見非是空。見塞之時。見非是塞。",
    "X12n0275_002:0235b14": "此一重為淺。為已說。蓋自體離緣之義。從引盲人",
    "X12n0275_002:0235b15": "矚暗。直至非因非緣文中。屢有此義。今重顯疊定",
    "X12n0275_002:0235b16": "者。以起下文耳。又顯從前所說皆離緣第一義已",
    "X12n0275_002:0235b17": "自超乎因緣宗矣。其曰見明之時見非是明者。言",
    "X12n0275_002:0235b18": "能見之性。非即所見之境。能所判然。不難分辯。餘",
    "X12n0275_002:0235b19": "三放此。△二例成離見。",
    "X12n0275_002:0235b20": "四義成就。汝復應知。見見之時。見非是見。",
    "X12n0275_002:0235b21": "此一重為深。為未說。更顯向後說者皆離見第一",
    "X12n0275_002:0235b22": "義也。而因緣中義益逈乎其不可及矣。四義即明",
    "X12n0275_002:0235b23": "暗空塞之四。成就者。成就能例之法也。前已重重",
    "X12n0275_002:0235b24": "發明見精中真妄和合。今此上一見字。即見精中",
    "X12n0275_002:0235c01": "本體。真見下一見字。即見精中所帶。一分無明妄",
    "X12n0275_002:0235c02": "見。從無始來。此之真見。常墮妄見之中。如人墮水。",
    "X12n0275_002:0235c03": "豈復見水。後於聞教得悟之時。忽爾真見現前。方",
    "X12n0275_002:0235c04": "能徹見妄體。然纔一見時。則斯真見之體。已即脫",
    "X12n0275_002:0235c05": "于妄見。不復墮于其中。故曰見見之時見非是見。",
    "X12n0275_002:0235c06": "非是二字。即脫出之意。如人必登於岸方能見水。",
    "X12n0275_002:0235c07": "故纔一見水已。即不在水中矣。良以。上之四義。皆",
    "X12n0275_002:0235c08": "以能見之性。見於所見之境。而性即非境。今亦例",
    "X12n0275_002:0235c09": "此。以能見之真見。見於所見之妄見。而真見即非",
    "X12n0275_002:0235c10": "妄見矣。此義難分辯。故以四義易辯者。而例顯之。",
    "X12n0275_002:0235c11": "然見之所以為妄。而真見所以非妄見者。待佛後",
    "X12n0275_002:0235c12": "釋迷悶處。自發明之。通上十番示見。則帶妄顯真",
    "X12n0275_002:0235c13": "已極。將剖妄而出真。故此以發其端也。△三責而",
    "X12n0275_002:0235c14": "勉之。又二。一責之。",
    "X12n0275_002:0235c15": "見猶離見。見不能及。云何復說因緣自然及和合相。",
    "X12n0275_002:0235c16": "見猶離見者。言此真見尚猶離於見精之自相也。",
    "X12n0275_002:0235c17": "見不能及者。見精亦自不能及也。良以。有妄見時。",
    "X12n0275_002:0235c18": "真見全隱。及至真見現前時。妄見已空。故終不能",
    "X12n0275_002:0235c19": "及也。云何下。方責其執悋昔宗愈不可及矣。和合",
    "X12n0275_002:0235c20": "未說。而言及和合相者。蓋與因緣一類戲論不相",
    "X12n0275_002:0235c21": "捨離者也。△二勉之。",
    "X12n0275_002:0235c22": "汝等聲聞。狹劣無識。不能通達清淨實相。吾今誨汝。",
    "X12n0275_002:0235c23": "當善思惟。無得疲怠妙菩提路。",
    "X12n0275_002:0235c24": "局溺舊聞曰狹。得少為足曰劣。乏甄別之智曰無",
    "X12n0275_002:0236a01": "識。徧計依他了無干涉曰清淨。實相者。空宗性宗。",
    "X12n0275_002:0236a02": "曲直稍別。空宗謂凡所有相皆是虗妄。是雖空色",
    "X12n0275_002:0236a03": "不二。須見諸相非相方為實相。依此則須破妄相。",
    "X12n0275_002:0236a04": "而後顯實相。性宗則山河全露法身萬相當體真",
    "X12n0275_002:0236a05": "實。依此則即相直顯實相。下文二意具有。自此乃",
    "X12n0275_002:0236a06": "至。陰入處界盡處半同。空宗。以皆破妄顯真故也。",
    "X12n0275_002:0236a07": "然隨遮隨表。異空宗之無表。故曰半同。七大方同",
    "X12n0275_002:0236a08": "後義。故佛重標至文再明。達此方到果海。故曰妙",
    "X12n0275_002:0236a09": "菩提路。極勉其不可中路而懈退矣。通上十科論",
    "X12n0275_002:0236a10": "之。初科。則顯其脫根脫塵逈然而靈光獨耀。二科",
    "X12n0275_002:0236a11": "則顯其離身離境凝然而本不動搖。三科則顯其",
    "X12n0275_002:0236a12": "盡未來際究竟不滅。四科則顯其從無始來本有",
    "X12n0275_002:0236a13": "不遺。五科則顯其無往無還挺物表而常住。六科",
    "X12n0275_002:0236a14": "則顯其不雜不亂超象外以孤標。七科則顯其性",
    "X12n0275_002:0236a15": "元自在轉萬物而大小何局。八科則顯其體本混",
    "X12n0275_002:0236a16": "融譬一月而是非莫辯。九科則顯其諸情不墮遠",
    "X12n0275_002:0236a17": "越乎外計權宗。十科則顯其自相亦離轉入於純",
    "X12n0275_002:0236a18": "真無妄。顯見至此。可謂顯之至矣。舊解總將如是",
    "X12n0275_002:0236a19": "顯意。而悉為破見。此予所以不得已而重疏之一",
    "X12n0275_002:0236a20": "端也。特惟就眾生迷位。而尚有二種見妄未除。故",
    "X12n0275_002:0236a21": "曰帶妄顯真耳。帶妄顯真已竟。△二剖妄出真。二",
    "X12n0275_002:0236a22": "種顛倒見妄。如璞蘊玉。而見之真精。如玉在璞。故",
    "X12n0275_002:0236a23": "帶妄示真。如指璞說玉。雖珍貴非虗。而麤石未剖。",
    "X12n0275_002:0236a24": "美玉未瑩。此科剖妄出真。如剖璞出玉。精瑩煥發",
    "X12n0275_002:0236b01": "矣。是以。前之破識。破至無體。乃為真破。此之剖妄",
    "X12n0275_002:0236b02": "實體反露。所謂不畢竟破。似破而實顯也。可槩以",
    "X12n0275_002:0236b03": "為破乎。分二。一請許懸應。所請意遠。應在後文。非",
    "X12n0275_002:0236b04": "局本科。故佛隨請而許。亦非局近。是以并云懸應。",
    "X12n0275_002:0236b05": "分二。一阿難述請。又分二。一述意。又二。一述未開。",
    "X12n0275_002:0236b06": "阿難白佛言。世尊。如佛世尊。為我等輩。宣說因緣及",
    "X12n0275_002:0236b07": "與自然。諸和合相與不和合。心猶未開。",
    "X12n0275_002:0236b08": "因緣等四義。世間戲論中。所必具者。故後二前雖",
    "X12n0275_002:0236b09": "未問。而今則竝陳。然總云未開者。有二意。一者言",
    "X12n0275_002:0236b10": "總意別。別指後二而言四義未盡開也。二者義有",
    "X12n0275_002:0236b11": "相關。謂和合與因緣相關。不和合與自然相關。倘",
    "X12n0275_002:0236b12": "屬後二。則前二亦未全離。故總云未開耳。然意中",
    "X12n0275_002:0236b13": "惟望。更說後二。決無望佛。重拂前二。故舊說非是",
    "X12n0275_002:0236b14": "也。△二述迷悶。",
    "X12n0275_002:0236b15": "而今更聞見見非見。重增迷悶。",
    "X12n0275_002:0236b16": "本惟望佛。次第更談和合等義。今因不達見見非",
    "X12n0275_002:0236b17": "見。迷悶是急。故先希釋此也。述意已竟。△二哀請。",
    "X12n0275_002:0236b18": "伏願弘慈。施大慧目。開示我等覺心明淨。作是語已。",
    "X12n0275_002:0236b19": "悲淚頂禮。承受聖旨。",
    "X12n0275_002:0236b20": "慧目觀空者也。佛啟清淨實相。而阿難又乞慧目。",
    "X12n0275_002:0236b21": "則此下圓發空如來藏無疑矣。纖疑在念。則覺不",
    "X12n0275_002:0236b22": "明淨。是須釋迷悶而開未開。夫然後覺心無不明",
    "X12n0275_002:0236b23": "淨矣。△二佛慈許說。分二。一將示妙修。",
    "X12n0275_002:0236b24": "爾時世尊。憐愍阿難。及諸大眾。將欲敷演大陀羅尼",
    "X12n0275_002:0236c01": "諸三摩提妙修行路。",
    "X12n0275_002:0236c02": "此經家敘佛意也。觀將欲二字。則其意甚遠。在五",
    "X12n0275_002:0236c03": "六卷。蓋凡欲事妙修。先求真智。廣開真智。皆所以",
    "X12n0275_002:0236c04": "為妙修之地。故佛方近談微密觀照。而經家先遙",
    "X12n0275_002:0236c05": "敘此。其旨深矣。陀羅尼。此云總持。謂總一切法。持",
    "X12n0275_002:0236c06": "無量義。正以解固。欲其周圓。而修當執其簡要。此",
    "X12n0275_002:0236c07": "經了義之修。最為簡要。陀羅尼雖通顯密。且就顯",
    "X12n0275_002:0236c08": "言。故圭峯疏釋不取多字一字。偏取無字。即淨圓",
    "X12n0275_002:0236c09": "覺心。今應亦取無字。即圓湛不生滅根性也。諸三",
    "X12n0275_002:0236c10": "摩提。總目二十五圓通。妙修行路。密指耳門。意言",
    "X12n0275_002:0236c11": "諸圓通中妙耳門也。以此二句。釋上陀羅尼。顯修",
    "X12n0275_002:0236c12": "門中耳根圓通即大總持也。不依舊註平派定慧",
    "X12n0275_002:0236c13": "止觀等。按後阿難請入華屋。即有得陀羅尼入佛",
    "X12n0275_002:0236c14": "知見之語。及佛許云。開無上乘妙修行路。又云。於",
    "X12n0275_002:0236c15": "佛如來妙三摩提。不生疲倦。語意全合。足徵此處",
    "X12n0275_002:0236c16": "是預指後之修門也。△二先開真智。又三。一明其",
    "X12n0275_002:0236c17": "未了。",
    "X12n0275_002:0236c18": "告阿難言。汝雖強記。但益多聞。於奢摩他微密觀照。",
    "X12n0275_002:0236c19": "心猶未了。",
    "X12n0275_002:0236c20": "寄斥多聞者。但恣口耳。未了實義。奢摩他。即性具",
    "X12n0275_002:0236c21": "本定。微密觀照。即本具照體。朗然現前也。檢異起",
    "X12n0275_002:0236c22": "心對境思惟麤觀曰微。檢異制身靜坐出入定相",
    "X12n0275_002:0236c23": "曰密。又離妄絕相曰微。即相無相曰密。故今所說",
    "X12n0275_002:0236c24": "見見非見。乃至七大徧周。正離妄絕相。微妙觀照。",
    "X12n0275_002:0237a01": "下文滿慈二答。正即相無相。祕密觀照。是知此意",
    "X12n0275_002:0237a02": "照盡三如來藏。是謂真智。必由此真智。方能造後",
    "X12n0275_002:0237a03": "妙修也。△二正許開示。",
    "X12n0275_002:0237a04": "汝今諦聽。吾當為汝分別開示。",
    "X12n0275_002:0237a05": "△三兼被未來。",
    "X12n0275_002:0237a06": "亦令將來諸有漏者獲菩提果。",
    "X12n0275_002:0237a07": "有漏尚令成佛。無漏不待言矣。△二分別開示。分",
    "X12n0275_002:0237a08": "二。一釋其迷悶。阿難以未開迷悶。二者竝陳而迷",
    "X12n0275_002:0237a09": "悶更急。故佛今則先與釋其迷悶。前已辯明。此中",
    "X12n0275_002:0237a10": "并無重拂因緣自然之意。勿強索之。分三。一雙標",
    "X12n0275_002:0237a11": "二見。於一妄見。分之為二。非真妄二見。分二。一總",
    "X12n0275_002:0237a12": "出其過。",
    "X12n0275_002:0237a13": "阿難。一切眾生。輪迴世間。由二顛倒。分別見妄。當處",
    "X12n0275_002:0237a14": "發生。當業輪轉。",
    "X12n0275_002:0237a15": "此明見妄若存有此等過。故須剖析而離之。一切",
    "X12n0275_002:0237a16": "眾生。不止凡夫。亦兼小聖。輪迴世間。不止七趣分",
    "X12n0275_002:0237a17": "段。亦兼二乘變易。以此是凡小俱迷之境。而結尾",
    "X12n0275_002:0237a18": "期在圓滿菩提不生滅性故也。然此二句。方以總",
    "X12n0275_002:0237a19": "標大患。下乃推原。皆由見妄能現境起業而致然",
    "X12n0275_002:0237a20": "也。言二者。即下同別之二也。云顛倒分別者。正見",
    "X12n0275_002:0237a21": "妄之體相也。謂迷別為同(本是己心別業自現之境。而視為心外同他共",
    "X12n0275_002:0237a22": "住之境)迷同為別(本是自惑所現與眾同分之境。而視為心外與己無干之境)迷",
    "X12n0275_002:0237a23": "虗為實(本是惑業虗影。而視為心外實有定相之物。此之三迷。舊解但了後一。前二罔知。至",
    "X12n0275_002:0237a24": "下當發明之)恒作如是見解。故曰顛倒分別。然此分別。",
    "X12n0275_002:0237b01": "乃任運歷然不昧而已。所謂微細流注分別。非作",
    "X12n0275_002:0237b02": "意計度麤分別也。總謂之見妄者。體即陀那細識。",
    "X12n0275_002:0237b03": "見分中和合一分深惑。下文諸佛所稱俱生無明",
    "X12n0275_002:0237b04": "生死結根。是也。此方出見妄體相。末二句。正明其",
    "X12n0275_002:0237b05": "現境起業為引發輪迴之本也。當字去聲。當處者",
    "X12n0275_002:0237b06": "全法界心。徧成迷惑之處。本非處而言處耳。發生",
    "X12n0275_002:0237b07": "者。盡法界徧現情與無情一切世界。下文謂無同",
    "X12n0275_002:0237b08": "異中熾然成異者。是也。此蓋但由惑現未及業招。",
    "X12n0275_002:0237b09": "方是同分境現耳。當業者。即於當處惑境之中。取",
    "X12n0275_002:0237b10": "著造業也。輪轉者。隨業受報。次第遷流。成無邊輪",
    "X12n0275_002:0237b11": "迴也。此蓋不但惑現。更由業招。即是別業境成也。",
    "X12n0275_002:0237b12": "即處與業二俱言當者。顯二意。一當處顯不動意。",
    "X12n0275_002:0237b13": "如夢所見。無量多境。無量奔馳。不離床枕。寸步無",
    "X12n0275_002:0237b14": "移。二當業顯無物意。言惟是自業幻成。妄取妄受。",
    "X12n0275_002:0237b15": "更別無物也。是則見妄能招如是大患。故不可不",
    "X12n0275_002:0237b16": "了悟而遠離也。△二別列其名。",
    "X12n0275_002:0237b17": "云何二見。一者眾生別業妄見。二者眾生同分妄見。",
    "X12n0275_002:0237b18": "夫唯心境界。極盡十方。唯我一心。本無親疎遠近",
    "X12n0275_002:0237b19": "之分。今為見妄所迷。不能同佛全體住持全體受",
    "X12n0275_002:0237b20": "用。於是。有見其自所住持現得受用。而為親近之",
    "X12n0275_002:0237b21": "境。有見其他所住持非己受用。而為疎遠之境。然",
    "X12n0275_002:0237b22": "親近者。不惟惑現。而更兼業繫。蓋自業發明。還自",
    "X12n0275_002:0237b23": "取著。非心外實有與他共住之處。故曰別業妄見",
    "X12n0275_002:0237b24": "(特由顛倒分別。乃妄見其心外實有與他共住。豈真實哉)其疎遠者。雖非業繫。",
    "X12n0275_002:0237c01": "而但由惑現。蓋與眾同惑。而還同眾見。非心外實",
    "X12n0275_002:0237c02": "有與己無干之境。故曰同分妄見(亦由顛倒分別。乃妄見其心外",
    "X12n0275_002:0237c03": "實有與己無干。豈真實哉)當知此與舊說不同。舊謂別業約一",
    "X12n0275_002:0237c04": "人。同分約多人。便與萬法唯心相背。今惟約阿難",
    "X12n0275_002:0237c05": "一心兼具此二種妄見。但約業別別見惑同同見",
    "X12n0275_002:0237c06": "分之耳。却自阿難以例一切眾生。人人皆具此二",
    "X12n0275_002:0237c07": "種妄見。方為盡理。△二各舉易例。舊說目眚災象",
    "X12n0275_002:0237c08": "二皆為喻。以喻後之一處多處。則背戾後文。其過",
    "X12n0275_002:0237c09": "無窮。不暇委辯。今竝是法如字。乃是舉法之辭。但",
    "X12n0275_002:0237c10": "有難覺易知之分。後文有證。良以親近之境。雖為",
    "X12n0275_002:0237c11": "別業。實亦與眾共住同見。誠難覺其為別為虗也。",
    "X12n0275_002:0237c12": "至於眚見燈輪。則又別中之別。虗上之虗。是乃最",
    "X12n0275_002:0237c13": "易知其為別為妄者矣。疎遠之境。雖為同分。然見",
    "X12n0275_002:0237c14": "其與己懸隔。而又各受用不一。誠難覺其為同為",
    "X12n0275_002:0237c15": "妄也。至於瘴惡灾象。則又同中之同。妄中之妄。是",
    "X12n0275_002:0237c16": "尚可易知其為同為虗也。故佛舉眚影災象易知",
    "X12n0275_002:0237c17": "者。將以例後一處多處之難知者焉。問佛後合明",
    "X12n0275_002:0237c18": "何無同別。答如來言不虗發。語必開迷。既標顛倒。",
    "X12n0275_002:0237c19": "又列差別。別業同分。必是眾生迷昧之境。前標既",
    "X12n0275_002:0237c20": "有。可不隨明。後結若無。何勞強贅。曲順金言而已。",
    "X12n0275_002:0237c21": "然合明處略之者。正意歸重見妄。以釋迷悶故也。",
    "X12n0275_002:0237c22": "就分為二。一別業妄見分為四科。一先以徵起。",
    "X12n0275_002:0237c23": "云何名為別業妄見。",
    "X12n0275_002:0237c24": "△二陳其所見。",
    "X12n0275_002:0238a01": "阿難。如世間人目有赤眚。夜見燈光。別有圓影。五色",
    "X12n0275_002:0238a02": "重疊。",
    "X12n0275_002:0238a03": "目雖浮根。而眾生聚見於眼。即見精所寄之處。眚",
    "X12n0275_002:0238a04": "雖浮根之病。而實因有見性。方有斯病。亦即見性",
    "X12n0275_002:0238a05": "之病。而燈輪即見病之影。但好眼為無明根本見",
    "X12n0275_002:0238a06": "病。而赤眚為浮根枝末見病。身境為根本見病之",
    "X12n0275_002:0238a07": "影。而燈輪為枝末見病之影。以此眚影為例。即有",
    "X12n0275_002:0238a08": "兩重易知。一者易知其為別業。以於燈輪明知其",
    "X12n0275_002:0238a09": "為自己獨見之境。二者易知其為妄見。以又明知",
    "X12n0275_002:0238a10": "燈輪非實有也。故先陳此。取為能例。意在例後兩",
    "X12n0275_002:0238a11": "重難知焉。又佛向下。即離妄因等科。皆就此易知",
    "X12n0275_002:0238a12": "能例之法。而寄辯詳明。到下所例。一言以蔽也。故",
    "X12n0275_002:0238a13": "此須當一一配例明白。庶至下文。不費詞而自明",
    "X12n0275_002:0238a14": "矣。目惟取其所具之見性。與後見身境者。同體無",
    "X12n0275_002:0238a15": "別。但此雙帶本末二病。而後惟有本無末。故用相",
    "X12n0275_002:0238a16": "例焉。眚例無明。燈例界內。輪例身境。當與下文相",
    "X12n0275_002:0238a17": "為照應無差忒矣。△三了無其實。又復分為二。一",
    "X12n0275_002:0238a18": "審於二處。",
    "X12n0275_002:0238a19": "於意云何。此夜燈明所現圓光。為是燈色。為當見色。",
    "X12n0275_002:0238a20": "例云。此三界內所現身境。為彼界內實有耶。為汝",
    "X12n0275_002:0238a21": "見性實有耶。△二難其即離。又二。一難即燈即見。",
    "X12n0275_002:0238a22": "阿難。此若燈色。則非眚人。何不同見。而此圓影。惟眚",
    "X12n0275_002:0238a23": "之觀。若是見色。見已成色。則彼眚人見圓影者。名為",
    "X12n0275_002:0238a24": "何等。",
    "X12n0275_002:0238b01": "先以非眚不見破即燈。非眚人以例諸佛。蓋斷盡",
    "X12n0275_002:0238b02": "無明。同無眚病。例曰。若身境是界內實有。而斷盡",
    "X12n0275_002:0238b03": "無明之人。如何不見。何必惟有無明者。然後見之",
    "X12n0275_002:0238b04": "乎。次以色不自見破即見。例曰。若以身境即是見",
    "X12n0275_002:0238b05": "性實有。則見性已成身境。即不能以自見。而今見",
    "X12n0275_002:0238b06": "身境者。復是何物以見之乎。△二難離燈離見。",
    "X12n0275_002:0238b07": "復次阿難。若此圓影。離燈別有。則合傍觀屏帳几筵。",
    "X12n0275_002:0238b08": "有圓影出。離見別有。應非眼矚。云何眚人。目見圓影。",
    "X12n0275_002:0238b09": "先以傍觀無體破離燈。例曰。若復轉計身境離彼",
    "X12n0275_002:0238b10": "界內而別更有體。則夫界外涅槃。應當更見身境。",
    "X12n0275_002:0238b11": "蓋二乘出三界外。即空不見問與佛何異。答佛即",
    "X12n0275_002:0238b12": "三界。不見身境。如非眚人即燈不見毛輪。二乘如",
    "X12n0275_002:0238b13": "帶眚人離燈向於屏等方不見也。非真不見。若復",
    "X12n0275_002:0238b14": "來依舊有矣。次以非眼莫矚破離見。例曰。若復轉",
    "X12n0275_002:0238b15": "計身境離見性而別有自體。則憑誰知有身境。今",
    "X12n0275_002:0238b16": "何無明之人。必用見性見之乎。了無其實已竟。△",
    "X12n0275_002:0238b17": "四詳示妄因。上科但舉即離皆非。足顯虗妄。而未",
    "X12n0275_002:0238b18": "出虗妄根由及無病見體。此科方具示之。分為五。",
    "X12n0275_002:0238b19": "一正指妄因。",
    "X12n0275_002:0238b20": "是故當知。色實在燈。見病為影。",
    "X12n0275_002:0238b21": "色實在燈者。言彼五色實須在燈上而後現也。以",
    "X12n0275_002:0238b22": "屏等不出無離燈理。見病為影者。言雖不離燈現。",
    "X12n0275_002:0238b23": "而實非即燈之影。乃見上眚病之影也。見病二字。",
    "X12n0275_002:0238b24": "正是真實妄因。然上句例山河實須在界內方見。",
    "X12n0275_002:0238c01": "而亦非即界內實有。但是根本見病之影而已。△",
    "X12n0275_002:0238c02": "二見體無干。",
    "X12n0275_002:0238c03": "影見俱眚。見眚非病。",
    "X12n0275_002:0238c04": "首句牒前病影也。上見字指見病。言字之略也。應",
    "X12n0275_002:0238c05": "云。影與見病。俱是一眚而已。意明影病一體。未有",
    "X12n0275_002:0238c06": "影非目病。亦未有目病無影者也。故合影與病。方",
    "X12n0275_002:0238c07": "稱為眚。故曰影見俱眚。次句特指能見。眚之見體。",
    "X12n0275_002:0238c08": "常自非病。而與眚本不相干矣。以若見即是眚。應",
    "X12n0275_002:0238c09": "不自見。今既宛然見眚豈能見之見體即所見之",
    "X12n0275_002:0238c10": "眚病乎。此意最重。正惟有此。無病見體。所以見見",
    "X12n0275_002:0238c11": "即非見也。不指有智眚人而言。後文有照。至當指",
    "X12n0275_002:0238c12": "之。△三誡人妄情。",
    "X12n0275_002:0238c13": "終不應言。是燈是見。於是中有非燈非見。",
    "X12n0275_002:0238c14": "觀不應二字。明是誡止之辭。蓋言既惟病影。一無",
    "X12n0275_002:0238c15": "實體。則說即說離。皆不中理。故誡止之。△四喻明",
    "X12n0275_002:0238c16": "所以。",
    "X12n0275_002:0238c17": "如第二月。非體非影。何以故。第二之觀。揑所成故。諸",
    "X12n0275_002:0238c18": "有智者。不應說言。此揑根元。是形非形。離見非見。",
    "X12n0275_002:0238c19": "此方是喻非體非影者。準下文。既以月形見體。對",
    "X12n0275_002:0238c20": "辨是非。此應即是以見體月影而雙標也。故非體",
    "X12n0275_002:0238c21": "者。非見體所有也。非影者。非月影所現也。下之徵",
    "X12n0275_002:0238c22": "釋。正出第二月。真實妄因。惟在一揑字而已。以揑",
    "X12n0275_002:0238c23": "則有。不揑則無故也。同前燈輪。真實妄因。惟在一",
    "X12n0275_002:0238c24": "病字而已。故曰見病為影。亦以病則現。不病則不",
    "X12n0275_002:0239a01": "現故也。末二句。吳註。只取雙是雙離。而已形月形",
    "X12n0275_002:0239a02": "也。雙是形與非形者。猶言是月非月也。雙離見與",
    "X12n0275_002:0239a03": "非見者。猶言非見是見也。蓋離見即非見。離非見",
    "X12n0275_002:0239a04": "即是見也。文法之巧耳。大端以月對見。而雙遣揑",
    "X12n0275_002:0239a05": "輪之是非。意在喻明。以燈對見。而雙遣眚輪之即",
    "X12n0275_002:0239a06": "離耳。是非亦即離也。△五以法合顯。",
    "X12n0275_002:0239a07": "此亦如是。目眚所成。今欲名誰是燈是見。何況分別",
    "X12n0275_002:0239a08": "非燈非見。",
    "X12n0275_002:0239a09": "承上可見。二月非實。惟揑是其根元。燈輪本無。惟",
    "X12n0275_002:0239a10": "眚乃其病本。夫既徹底虗妄。憑何說其即離。又既",
    "X12n0275_002:0239a11": "離即皆非尤見徹底虗妄矣。蓋眚與無明。皆如揑",
    "X12n0275_002:0239a12": "也。燈輪身境。皆如二月也。例之易見。別業妄見已",
    "X12n0275_002:0239a13": "竟。△二同分妄見。又分三。一先以徵起。",
    "X12n0275_002:0239a14": "云何名為同分妄見。",
    "X12n0275_002:0239a15": "與前徵對。△二陳其所見。又二。一總舉洲國。又二。",
    "X12n0275_002:0239a16": "一海中洲數。",
    "X12n0275_002:0239a17": "阿難。此閻浮提。除大海水。中間平陸。有三千洲。",
    "X12n0275_002:0239a18": "大海。即七金山外醎水海也。平陸。即無水地。水環",
    "X12n0275_002:0239a19": "陸地曰洲。一大餘小故數滿三千。此惟須彌之南",
    "X12n0275_002:0239a20": "一面洲也。△二洲中國數。又分二。一大洲國數。",
    "X12n0275_002:0239a21": "正中大洲。東西括量。大國凡有二千三百。",
    "X12n0275_002:0239a22": "大洲。即指閻浮。舉大國以略小國也。△二小洲國",
    "X12n0275_002:0239a23": "數。",
    "X12n0275_002:0239a24": "其餘小洲。在諸海中。其間或有三兩百國。或一或二。",
    "X12n0275_002:0239b01": "至于三十四十五十。",
    "X12n0275_002:0239b02": "此皆布於大洲之外者也。總舉洲國已竟。△二別",
    "X12n0275_002:0239b03": "舉所見。又二。一兩國同洲。",
    "X12n0275_002:0239b04": "阿難。若復此中。有一小洲。只有兩國。",
    "X12n0275_002:0239b05": "舉最小之洲最少之國。以況大多也。△二一國所",
    "X12n0275_002:0239b06": "見。",
    "X12n0275_002:0239b07": "惟一國人。同感惡緣。則彼小洲當土眾生。覩諸一切",
    "X12n0275_002:0239b08": "不祥境界。或見二日。或見兩月。其中乃至。暈適珮玦。",
    "X12n0275_002:0239b09": "彗孛飛流。負耳虹蜺。種種惡相。",
    "X12n0275_002:0239b10": "暈適珮玦。皆兼日月。環匝曰暈。薄蝕曰適。珮玦近",
    "X12n0275_002:0239b11": "日月灾氣之狀也。彗孛飛流。星之災象。星芒偏指",
    "X12n0275_002:0239b12": "曰彗。四出曰孛。橫去曰飛。下注曰流。負耳虹蜺。單",
    "X12n0275_002:0239b13": "是日之灾象。夾日而成負耳。映日而成虹蜺。末句",
    "X12n0275_002:0239b14": "該盡其餘之意。陳其所見已竟。△三了無其實。",
    "X12n0275_002:0239b15": "但此國見。彼國眾生本所不見。亦復不聞。",
    "X12n0275_002:0239b16": "同一天象。此有彼無。足知非實。此說妄處。比別業",
    "X12n0275_002:0239b17": "中。既略即離。復缺妄因。略者。意欲準上。缺者。留待",
    "X12n0275_002:0239b18": "下進退文中例出也。然此亦有兩重易知。一者易",
    "X12n0275_002:0239b19": "知其為同分。以其明知與舉國見同也。二者易知",
    "X12n0275_002:0239b20": "其為妄見。以又明知他國不見也。故先陳此取為",
    "X12n0275_002:0239b21": "能例。亦欲例後兩重難知者焉。各舉易例已竟。△",
    "X12n0275_002:0239b22": "三進退合明。分二。一總標例法。",
    "X12n0275_002:0239b23": "阿難。吾今為汝。以此二事進退合明。",
    "X12n0275_002:0239b24": "此科舊解。標雖在此。却乃隔後多文。別取數句。以",
    "X12n0275_002:0239c01": "為其義。遂致管見。謂為錯簡。欲以改移其文。今於",
    "X12n0275_002:0239c02": "印本。雖未敢動。而傳講者。皆抄寫指授。以為確論。",
    "X12n0275_002:0239c03": "今反覆詳之。乃是不識本旨。反謂經差。若果改移。",
    "X12n0275_002:0239c04": "大亂佛旨。痛宜戒之。當知。齊此標後。直至迷悶科",
    "X12n0275_002:0239c05": "終。三番相例。皆是進退合明正文。又進退亦異舊",
    "X12n0275_002:0239c06": "說。蓋佛談經。如人入宅。從前向後為進。從後番前",
    "X12n0275_002:0239c07": "為退。然亦有兩說。竝於理通。智者審之。一者若約",
    "X12n0275_002:0239c08": "例處現文。則三節分屬進退合明。謂初例(例汝今日觀見",
    "X12n0275_002:0239c09": "山河)是進以合明。次例(例彼妄見別業一人)是退以合明。後例",
    "X12n0275_002:0239c10": "(例閻浮提三千洲中)復是進以合明。二者若約結處深意。則",
    "X12n0275_002:0239c11": "三節各有進退合明。謂初結(皆是乃至所成)約燈輪依正",
    "X12n0275_002:0239c12": "進退合明。次結(俱是乃至所生)約灾象燈輪進退合明。後",
    "X12n0275_002:0239c13": "結(同是乃至妄死)約灾象諸國進退合明。至文一一指之",
    "X12n0275_002:0239c14": "自見。△二依法取例。又二。一例明別業。又三。一舉",
    "X12n0275_002:0239c15": "能例法。牒定眚妄。雖總牒前別業。而意多取於詳",
    "X12n0275_002:0239c16": "示妄因中義。以作今能例之法耳。又四。一促舉前",
    "X12n0275_002:0239c17": "法。",
    "X12n0275_002:0239c18": "阿難。如彼眾生別業妄見。",
    "X12n0275_002:0239c19": "此科總舉下三科詳牒也。觀佛直呼前之眚輪。以",
    "X12n0275_002:0239c20": "為別業妄見。何得執為譬喻。此一驗矣。△二妄境",
    "X12n0275_002:0239c21": "似有。",
    "X12n0275_002:0239c22": "矚燈光中所現圓影。雖現似境。",
    "X12n0275_002:0239c23": "△三妄體本無。",
    "X12n0275_002:0239c24": "終彼見者。目眚所成。眚即見勞。非色所造。",
    "X12n0275_002:0240a01": "見勞者。即見病妄發勞相也。非色所造者。非實色",
    "X12n0275_002:0240a02": "所造也。蓋言惟是一眚所現。更無他物。即前影見",
    "X12n0275_002:0240a03": "俱眚句耳。△四真體非病。",
    "X12n0275_002:0240a04": "然見眚者。終無見咎。",
    "X12n0275_002:0240a05": "蓋見眚者。即能見眚之自體也。良以。眚不見眚。而",
    "X12n0275_002:0240a06": "見眚者。乃見之真體。彼固無恙。故曰無咎。此即前",
    "X12n0275_002:0240a07": "見眚非病句耳。△二就所例法進退合明。約前分",
    "X12n0275_002:0240a08": "屬。言總意別。後義正齊。分二。一總成例意。",
    "X12n0275_002:0240a09": "例汝今日以目觀見山河國土及諸眾生。皆是無始",
    "X12n0275_002:0240a10": "見病所成。",
    "X12n0275_002:0240a11": "例者。同是一例。言無異也。今日目觀者。明現前親",
    "X12n0275_002:0240a12": "住親見近境異後懸遠之處也。次二句。依正可知。",
    "X12n0275_002:0240a13": "無始見病者。即根本無明。初成業識。轉生見相二",
    "X12n0275_002:0240a14": "分。則見如眚瞖。相如燈輪。從此浩劫。莫復清淨。故",
    "X12n0275_002:0240a15": "曰無始見病。此科是第一進退合明。若依前義三",
    "X12n0275_002:0240a16": "節分屬。此屬進以合明。謂進前文燈輪易知之別",
    "X12n0275_002:0240a17": "業合明。後文依正難知之別業。則結文皆是二字。",
    "X12n0275_002:0240a18": "但惟徧舉國土眾生而已。言此國土眾生。皆是無",
    "X12n0275_002:0240a19": "始根本見病之影。與燈輪枝末見病之影。一例而",
    "X12n0275_002:0240a20": "無別也。此說順而易於省解。若依後義。三節各有",
    "X12n0275_002:0240a21": "進退。例處同前無異。惟於結處差別。皆是二字。乃",
    "X12n0275_002:0240a22": "是雙舉燈輪依正而言。皆是無始見病之影。故具",
    "X12n0275_002:0240a23": "足進退之義。蓋進前燈輪。以合明後之依正。則此",
    "X12n0275_002:0240a24": "依正。固無始見性所帶根本見病之影。與燈輪而",
    "X12n0275_002:0240b01": "同一例也。退後依正。以合明前之燈輪。則此燈輪。",
    "X12n0275_002:0240b02": "亦無始見性所帶本末見病之影。與依正同一例",
    "X12n0275_002:0240b03": "也。雖久暫不一。而無非見病展轉幻生矣。此說稍",
    "X12n0275_002:0240b04": "難領會。而意則圓足思之(問目眚但一時之疾。今亦謂為無始見病。恐非",
    "X12n0275_002:0240b05": "佛意。答此正據佛意。下文於眚妄瘴惡相例之。後亦結俱是無始見妄所生。故知然矣。但比身境。更多一",
    "X12n0275_002:0240b06": "轉。所謂雙帶本末二病而已。推末由本。故本末同結之。問燈輪合明依正。固是以易知例難知。依正合明",
    "X12n0275_002:0240b07": "燈輪取何意耶。答依正虗妄固比燈輪。難知。而目眚遠因亦是無明轉生。猶不易曉。故佛互相發明。有深",
    "X12n0275_002:0240b08": "意存焉。要顯本末見病皆無始無明之過也。後皆倣此)。△二詳應前文。又分",
    "X12n0275_002:0240b09": "為三。一合明妄境似有。",
    "X12n0275_002:0240b10": "見與見緣。似現前境。",
    "X12n0275_002:0240b11": "見即目見。緣即國土眾生。△二合明妄體本無。",
    "X12n0275_002:0240b12": "元我覺明。見所緣眚。覺見即眚。",
    "X12n0275_002:0240b13": "覺明即本覺墮於無明之中者也。見所緣眚者。見",
    "X12n0275_002:0240b14": "自所帶無明之影也。覺見即眚者。謂覺明所見無",
    "X12n0275_002:0240b15": "明之影。即是眚病。此句宛是影見俱眚之意也。△",
    "X12n0275_002:0240b16": "三合明真體非病。",
    "X12n0275_002:0240b17": "本覺明心。覺緣非眚。",
    "X12n0275_002:0240b18": "緣字雙指見與見緣。妄見對覺心。亦是覺心之所",
    "X12n0275_002:0240b19": "緣故。妄見屬諸緣之中。是則覺心能覺諸緣者。而",
    "X12n0275_002:0240b20": "謂之非眚。正以合前見體能見眚者。而謂之非病",
    "X12n0275_002:0240b21": "顯然孚契。乃知凡言見眚。皆指見之本體。非謂有",
    "X12n0275_002:0240b22": "智眚人。當於此而照驗聖言。正以此體本來離妄。",
    "X12n0275_002:0240b23": "所以到下文。纔覺即離。更無留難。故知詳應之科。",
    "X12n0275_002:0240b24": "雖足例意。而正為下釋悶張本也(此阿難所見身境等。即有兩重",
    "X12n0275_002:0240c01": "難知。一者難知其為別業。以己見與眾不異也。二者難知其為妄見。以又因同見實信其必有也。故以前",
    "X12n0275_002:0240c02": "眚影中兩重易知者。而例之以知焉。問身境同見。何以類眚影之別見。答眾生依自心法界。而迷起夢境",
    "X12n0275_002:0240c03": "法界。唯心夢境非有故。為別為虗。見同眾人不過業同同見耳。豈同外教共一而實有乎。譬如千燈。一室",
    "X12n0275_002:0240c04": "各別光滿。又如羣瞖觀燈似同輪。而實各病。及其一人愈。而只消一人之輪。始知非共一而非實有矣)",
    "X12n0275_002:0240c05": "就所例法進退合明已竟。△三結見見即離釋迷",
    "X12n0275_002:0240c06": "悶。圓覺云。知幻即離。正同見見非見。故科名擬之。",
    "X12n0275_002:0240c07": "分二。一令取上義轉釋。取上覺緣非眚一句之義。",
    "X12n0275_002:0240c08": "轉釋前見見非見之迷悶也。又分二。一用上顯離。",
    "X12n0275_002:0240c09": "覺所覺眚。覺非眚中。",
    "X12n0275_002:0240c10": "覺所覺眚。即上覺緣二字。覺非眚中。即上非眚二",
    "X12n0275_002:0240c11": "字。意謂覺本是真。眚本是妄。未覺眚時。覺常墮於",
    "X12n0275_002:0240c12": "眚中。纔覺是眚。覺早出於眚外。故別業中。許多發",
    "X12n0275_002:0240c13": "揮。只為成就此二句。意在顯其真本超脫。釋前迷",
    "X12n0275_002:0240c14": "悶之情也。△二轉釋前語。",
    "X12n0275_002:0240c15": "此實見見。云何復名覺聞知見。",
    "X12n0275_002:0240c16": "實字亦即字之意。見見乃是前語上科。覺字即上",
    "X12n0275_002:0240c17": "見字。眚字即下見字。故覺眚即釋見見。非眚即釋",
    "X12n0275_002:0240c18": "非見。意云。覺眚即脫於眚。便是見見。即脫於見。云",
    "X12n0275_002:0240c19": "何復名為見我所以言非見也。兼聞知覺者。一體",
    "X12n0275_002:0240c20": "同具也。為因見見難省。故變字轉顯非兩法也。△",
    "X12n0275_002:0240c21": "二令對目前會釋。指向目前。便類宗通。更加說破。",
    "X12n0275_002:0240c22": "仍歸教意。又二。一通指是眚者釋妄見。",
    "X12n0275_002:0240c23": "是故。汝今見我及汝并諸世間十類眾生。皆即見眚。",
    "X12n0275_002:0240c24": "非見眚者。",
    "X12n0275_002:0241a01": "見我者。即觀佛相好也。故知自惑未除。雖觀佛勝",
    "X12n0275_002:0241a02": "相。亦是眚影。及汝者。指阿難自身也。世間即上山",
    "X12n0275_002:0241a03": "河國土。十類眾生。同前十種異生。皆即見眚者。皆",
    "X12n0275_002:0241a04": "即見上之眚病也。非見眚者。非是能見眚之真體",
    "X12n0275_002:0241a05": "也。此二句。判定是妄非真矣。△二別指非眚者。釋",
    "X12n0275_002:0241a06": "非見。",
    "X12n0275_002:0241a07": "彼見真精。性非眚者。故不名見。",
    "X12n0275_002:0241a08": "彼者。指法之辭。見真精者。即能見眚真精也。又解",
    "X12n0275_002:0241a09": "彼見仍指妄見。真精方目真見。而此真精。是彼妄",
    "X12n0275_002:0241a10": "見真實之體。故曰彼見真精。性非眚者。言是乃性",
    "X12n0275_002:0241a11": "體而非眚妄也。此二句。判定是真非妄矣。末句結",
    "X12n0275_002:0241a12": "歸釋疑。夫妄非真。而真非妄。故知真見性本常離",
    "X12n0275_002:0241a13": "於妄我所以。謂真見見于妄見之時。即脫於見。而",
    "X12n0275_002:0241a14": "不可復名以見也。汝何迷悶于此哉。是則世界眾",
    "X12n0275_002:0241a15": "生。既惟自心別業妄影。則凡夫不必欣上厭下種",
    "X12n0275_002:0241a16": "種取著。二乘不必怖有淪空種種厭離。速惟務求",
    "X12n0275_002:0241a17": "見見。而除一己之深惑。即不墮於妄身境矣。此於",
    "X12n0275_002:0241a18": "三道中。初悟惑道。了三本空。猶是近離。而非遠離。",
    "X12n0275_002:0241a19": "遠離之意。在後同分尾中。例明別業已竟。△二例",
    "X12n0275_002:0241a20": "明同分。分三。一舉能例法進退合明。舊說進退合",
    "X12n0275_002:0241a21": "明。單屬此科。首六句。蓋因其文。有往復之狀。而成",
    "X12n0275_002:0241a22": "誤也。以致管見。踵之欲以取前標辭。加於此科之",
    "X12n0275_002:0241a23": "上。而并將全科。移於本覺常住之後。復取前云何",
    "X12n0275_002:0241a24": "名為同分一節經文。補置此處。則三番進退。及首",
    "X12n0275_002:0241b01": "尾相收之旨。俱失之矣。若更依彼法喻參之。謬亂",
    "X12n0275_002:0241b02": "尤甚。傳講者畏於悖註。而敢於違經。痛宜戒止。且",
    "X12n0275_002:0241b03": "今詳究經文。毫髮不錯。由是曲順本意解之。仍於",
    "X12n0275_002:0241b04": "各文。詳申其故。智者請加研味。庶有發明。當知此",
    "X12n0275_002:0241b05": "科乃是第二番進退合明。若依前義。分屬進退。此",
    "X12n0275_002:0241b06": "屬退以合明。蓋退後同分。以合明前之別業也。此",
    "X12n0275_002:0241b07": "亦容易省會。分三。一促舉前法。",
    "X12n0275_002:0241b08": "阿難。如彼眾生同分妄見。",
    "X12n0275_002:0241b09": "上文別業未例之前。先促舉云。如彼眾生。別業妄",
    "X12n0275_002:0241b10": "見。今此同分未例之前。亦促舉云。如彼眾生同分",
    "X12n0275_002:0241b11": "妄見。顯然對待。誰敢妄移。蓋總以舉前一國所觀",
    "X12n0275_002:0241b12": "種種灾象也。然此科具能所二例。若遠對後科。例",
    "X12n0275_002:0241b13": "閻浮等。則此為能例。彼為所例。若近對本科別業",
    "X12n0275_002:0241b14": "妄見。則此為所例。別業為能例。所以難省其故。至",
    "X12n0275_002:0241b15": "下自見。請先記之。△二取例別業。問灾象既為同",
    "X12n0275_002:0241b16": "分易知之例。即當直以例後閻浮提等。何必又取",
    "X12n0275_002:0241b17": "例於別業。答前文促舉之下。即以牒定眚妄者。全",
    "X12n0275_002:0241b18": "以牒前詳示妄因科也。蓋必妄因成而後可例下",
    "X12n0275_002:0241b19": "身境之同妄矣。今此促舉之下。亦當牒定妄因。其",
    "X12n0275_002:0241b20": "柰前之災象文中。元缺詳示妄因。佛意不欲另示",
    "X12n0275_002:0241b21": "妄因。正欲留待此處取例於別業之妄因焉。所以",
    "X12n0275_002:0241b22": "無牒辭而加取例耳。問何故如此。答眚影灾象。雖",
    "X12n0275_002:0241b23": "皆易例。而灾象比於眚影。稍似難知。故此亦是以",
    "X12n0275_002:0241b24": "易例難。令知同彼眚影一例虗妄。然後妄因成而",
    "X12n0275_002:0241c01": "可以例下閻浮等也。後問略同吳興。又二。一逆以",
    "X12n0275_002:0241c02": "取例。",
    "X12n0275_002:0241c03": "例彼妄見。別業一人。",
    "X12n0275_002:0241c04": "蓋先舉能例。後就所例。乃為順例。今翻以所例。倒",
    "X12n0275_002:0241c05": "就能例。故曰逆以取例。逆即退也。故約前義。屬退",
    "X12n0275_002:0241c06": "合明(問何故如此。答促舉同分之易知。將以例後同分之難知。故不得不首舉同分以對前別",
    "X12n0275_002:0241c07": "業中促舉之科。然特為自。缺妄因。須取例於別業。又不得不退就別業而逆取之矣)。△二順",
    "X12n0275_002:0241c08": "以釋成。上文不得已。而能所倒置。終為不順。理須",
    "X12n0275_002:0241c09": "回文釋之。故曰順釋(問豈非依舊進合。答但望促舉之科。能所顛倒畢竟是退)",
    "X12n0275_002:0241c10": "又復曲分二。一回文標同。",
    "X12n0275_002:0241c11": "一病目人。同彼一國。",
    "X12n0275_002:0241c12": "依舊。以能例別業居先。所例同分居後。而略以標",
    "X12n0275_002:0241c13": "同下科詳以例出矣。△二例出妄因。",
    "X12n0275_002:0241c14": "彼見圓影。眚妄所生。此眾同分。所見不詳。同見業中。",
    "X12n0275_002:0241c15": "瘴惡所起。",
    "X12n0275_002:0241c16": "此舉別業。但惟眚影。是其妄因。以例同分。但惟瘴",
    "X12n0275_002:0241c17": "惡。是其妄因。豈有天象之實體哉。△三合明同本。",
    "X12n0275_002:0241c18": "俱是無始見妄所生。",
    "X12n0275_002:0241c19": "惟此俱是二字。無有二說。但依後義。雙舉燈輪灾",
    "X12n0275_002:0241c20": "象而言。其俱是等也。正因此處推知前之皆是後",
    "X12n0275_002:0241c21": "之同是。咸有進退合明之義。生謂轉生恣生也。據",
    "X12n0275_002:0241c22": "現前雖皆一時之事。而展轉推本。故俱是無始見",
    "X12n0275_002:0241c23": "妄。從本恣末而生也。進退合明者。進燈輪以合明",
    "X12n0275_002:0241c24": "灾象。則灾象固一國之眚醫也。退灾象以合明燈",
    "X12n0275_002:0242a01": "輪。則燈輪亦一人之瘴惡也。故曰俱是無始見妄",
    "X12n0275_002:0242a02": "展轉恣生矣。△二就所例而進退合明。上之一國",
    "X12n0275_002:0242a03": "灾象。既例眚影。妄因已彰。即為此節能例之法。而",
    "X12n0275_002:0242a04": "此閻浮等。乃為所例。由是就之。而進退合明矣。此",
    "X12n0275_002:0242a05": "即第三番進退合明。若依前分屬之義。亦是言總",
    "X12n0275_002:0242a06": "意別。但屬進以合明。謂進前一國灾象合明後諸",
    "X12n0275_002:0242a07": "剎也。若依後義正齊。分二。一普例世間。分二。一器",
    "X12n0275_002:0242a08": "世間。又二。一從狹至廣。",
    "X12n0275_002:0242a09": "例閰浮提。三千洲中。兼四大海。娑婆世界。并泊十方。",
    "X12n0275_002:0242a10": "首一例字。正承上同分妄因。以為此節之能例故",
    "X12n0275_002:0242a11": "也。海本是一因。須彌四面。有四大洲故。海亦隨洲",
    "X12n0275_002:0242a12": "稱四大也。裟婆世界。有百億四天下。本師一佛剎",
    "X12n0275_002:0242a13": "土耳。十方則諸剎土無量無邊沙塵莫盡其數。△",
    "X12n0275_002:0242a14": "二總標有漏。",
    "X12n0275_002:0242a15": "諸有漏國。",
    "X12n0275_002:0242a16": "諸字總指廣狹諸土有漏義。見前無漏。下對當機。",
    "X12n0275_002:0242a17": "且指同居。△二情世間。",
    "X12n0275_002:0242a18": "及諸眾生。",
    "X12n0275_002:0242a19": "即上諸國眾生也。合情與器二種世間。皆自心與",
    "X12n0275_002:0242a20": "眾同分所見之境。不取眾人。皆為能見也。普例世",
    "X12n0275_002:0242a21": "間竟。△二合明同妄。復分為二。一合明前六字。",
    "X12n0275_002:0242a22": "同是覺明。無漏妙心。見聞覺知。虗妄病緣。",
    "X12n0275_002:0242a23": "若依前義。則同是二字。亦惟徧舉諸國而言。同是",
    "X12n0275_002:0242a24": "無漏等。此乃合前能例中俱是無始見妄六字也。",
    "X12n0275_002:0242b01": "但彼只言無始見妄。而不言所依之真。此則覺明",
    "X12n0275_002:0242b02": "無漏妙心。乃其所依之真。見聞覺知虗妄病緣。乃",
    "X12n0275_002:0242b03": "其所起之妄。承上例下。云此之十方各所見世界",
    "X12n0275_002:0242b04": "眾生。雖各種種不同。與彼一國所見不祥。同為一",
    "X12n0275_002:0242b05": "例。同是(云云)。覺明無漏妙心。即是在纏之體。覺明",
    "X12n0275_002:0242b06": "不必泥作無明。應是覺湛明性。此自其本淨而言。",
    "X12n0275_002:0242b07": "無漏自其無染而言。正反於上有漏也。蓋其體非",
    "X12n0275_002:0242b08": "無明。不屬諸有。而又欲境諸見。逈不相干故也。總",
    "X12n0275_002:0242b09": "此本淨不染二意。故曰妙心。持業釋也。見等皆指",
    "X12n0275_002:0242b10": "妄者而言。連下虗妄病。通為一顛倒分別見妄。而",
    "X12n0275_002:0242b11": "兼聞覺知者。一體所具也。此所謂能生諸緣緣所",
    "X12n0275_002:0242b12": "遺者。而緣之一字。即指上世界眾生。如云此諸世",
    "X12n0275_002:0242b13": "界眾生。皆即見等妄病之緣而已。△二合明前二",
    "X12n0275_002:0242b14": "字。",
    "X12n0275_002:0242b15": "和合妄生。和合妄死。",
    "X12n0275_002:0242b16": "合前能例中所生二字也。但上無死字。意亦深含。",
    "X12n0275_002:0242b17": "然此死字。意是滅字。方通無情。蓋通本上來必兼",
    "X12n0275_002:0242b18": "依正。世界。則成住壞空。眾生則生老病死。二俱言",
    "X12n0275_002:0242b19": "和合者。言生不自生。以和合發起故生。滅不自滅。",
    "X12n0275_002:0242b20": "以和合終盡故滅也。然既虗妄病緣所為。則於本",
    "X12n0275_002:0242b21": "無中。而妄見生滅。故皆曰妄耳。又當知。二乘見界",
    "X12n0275_002:0242b22": "內是生界外是滅矣。上解但依前義分屬。有進無",
    "X12n0275_002:0242b23": "退。若依後義。進退兼具。應云。進一國以合明於十",
    "X12n0275_002:0242b24": "方。則塵剎固即瘴惡之虗陳。退十方以合明於一",
    "X12n0275_002:0242c01": "國。則瘴惡亦即生滅之妄現。故結之曰同是覺明",
    "X12n0275_002:0242c02": "等(此中亦有兩重難知。一者難知為同。以淨穢苦樂逈別也。二者難知為妄。以與塵剎見同也。故以前",
    "X12n0275_002:0242c03": "瘴惡中兩重易知者。而例知焉。問隔異無干。何為同分。現見各有。何為我妄。答自心無明稱法界而無際。",
    "X12n0275_002:0242c04": "一切生界依無明而住持。故見生界未消殞者。自心無明未除也。無明未除。則無邊生死皆同分耳。可同",
    "X12n0275_002:0242c05": "凡小。苟安自足。謂無干乎。譬如病目見華遍空。同我眼病。豈以近遠而分自他虗實乎。此小註與前別業",
    "X12n0275_002:0242c06": "小註中意。亦是破迷要義。但經文前顯後隱。故小書之以備觀)就所例法。進退合",
    "X12n0275_002:0242c07": "明已竟。△三結離見即覺教取證。圓覺云離幻即",
    "X12n0275_002:0242c08": "覺。即同此意。故科名擬之。敵體番上文同是等。而",
    "X12n0275_002:0242c09": "了前大標中總出之過。以結歸也。上是從真起妄",
    "X12n0275_002:0242c10": "此是反妄歸真。分二。一離見。又曲分為二。一離見",
    "X12n0275_002:0242c11": "緣。",
    "X12n0275_002:0242c12": "若能遠離諸和合緣及不和合。",
    "X12n0275_002:0242c13": "番上緣字及和合二句。而了前標中當處二句也。",
    "X12n0275_002:0242c14": "意曰。生滅深惑。雖由見妄。而業果循還。現溺見緣。",
    "X12n0275_002:0242c15": "若能首先遠離(云云)遠離者。了知苦果皆由業招。",
    "X12n0275_002:0242c16": "妄招妄現。於是不造諸業。斷世生緣。即遠離諸和",
    "X12n0275_002:0242c17": "合也。既不趣生。亦無老死。即遠離不和合也。若兼",
    "X12n0275_002:0242c18": "二乘。則不見界內為實有。即離和合。不見界外為",
    "X12n0275_002:0242c19": "真滅。即離不和合也。斯則業果二道。先已息矣。△",
    "X12n0275_002:0242c20": "二正離見。",
    "X12n0275_002:0242c21": "則復滅除諸生死因。",
    "X12n0275_002:0242c22": "番上見聞覺知虗妄病。而了前二種顛倒見妄也。",
    "X12n0275_002:0242c23": "蓋二種見妄。正無明深惑。即業果由之以起。乃生",
    "X12n0275_002:0242c24": "死親因也。滅除之者。即後耳根圓通中。斷二執。證",
    "X12n0275_002:0243a01": "三空。窮至生相。而惑道竝盡矣。三道既盡。齊此屬",
    "X12n0275_002:0243a02": "於反妄。△二即覺。又分二。一極證二果。",
    "X12n0275_002:0243a03": "圓滿菩提不生滅性。",
    "X12n0275_002:0243a04": "菩提是智果。見妄除而惑盡故。圓滿智果。不生滅",
    "X12n0275_002:0243a05": "性。即涅槃是斷果。見緣除而業果盡故。圓滿斷果。",
    "X12n0275_002:0243a06": "△二永斷輪迴。",
    "X12n0275_002:0243a07": "清淨本心。本覺常住。",
    "X12n0275_002:0243a08": "此即完復上之覺明無漏妙心。而了標中輪迴世",
    "X12n0275_002:0243a09": "間矣。然涅槃由斷。尚帶修心。菩提由智。亦兼始覺。",
    "X12n0275_002:0243a10": "今復言本心清淨本覺常住者。表二義。一表皆但",
    "X12n0275_002:0243a11": "還復本有。非從外得。二表要必圓滿涅槃。而後本",
    "X12n0275_002:0243a12": "心清淨。圓滿菩提。而後本覺常住。性修雙即。而前",
    "X12n0275_002:0243a13": "所謂輪迴世間者。於此永絕矣。二科皆屬歸真。是",
    "X12n0275_002:0243a14": "則別業。後釋迷悶中。全顯此心不變之體。常自離",
    "X12n0275_002:0243a15": "妄。而極勸人之了悟。同分後教修證中。全顯此心",
    "X12n0275_002:0243a16": "隨緣之用。與妄相應。而極勸人之修證。修無了悟。",
    "X12n0275_002:0243a17": "則畢竟鈍滯無歸。悟不修證。安得現前受用。修心",
    "X12n0275_002:0243a18": "者。務請不取見緣。不隨見妄。而觀塵剎依正。全影",
    "X12n0275_002:0243a19": "全心。念念不昧。是謂常住三摩地中。固知取證無",
    "X12n0275_002:0243a20": "疑。而庶不負佛詳勸之至意矣。釋其迷悶已竟。△",
    "X12n0275_002:0243a21": "二開其未開。前阿難述意以請中。先述未開。後述",
    "X12n0275_002:0243a22": "迷悶。而佛與先釋迷悶者。先其所急也。今迷悶已",
    "X12n0275_002:0243a23": "釋。次應開所未開矣。分二。一牒前述意。又分為二。",
    "X12n0275_002:0243a24": "一牒已開。",
    "X12n0275_002:0243b01": "阿難。汝雖先悟本覺妙明性非因緣非自然性。",
    "X12n0275_002:0243b02": "先之一字。遠指之辭。分明指前超情科中先悟也。",
    "X12n0275_002:0243b03": "舊註欲以成就重拂之說。乃釋為二見中度其已",
    "X12n0275_002:0243b04": "悟。是不以己意曲從經文。番以經文曲從己意。未",
    "X12n0275_002:0243b05": "敢聞命。△二牒未開。",
    "X12n0275_002:0243b06": "而猶未明如是覺元非和合生及不和合。",
    "X12n0275_002:0243b07": "△二逐意發明。又二。一破和合。又復分為二科。一",
    "X12n0275_002:0243b08": "總舉妄惑。",
    "X12n0275_002:0243b09": "阿難。吾今復以前塵問汝。汝今猶以一切世間妄想",
    "X12n0275_002:0243b10": "和合諸因緣性。而自疑惑證菩提心和合起者。",
    "X12n0275_002:0243b11": "以前塵問者。對前塵而辯問也。語兼因緣者。驗旨",
    "X12n0275_002:0243b12": "趣之相關也。言此本是世間之義。汝乃泥之而疑",
    "X12n0275_002:0243b13": "菩提心亦和合耶。菩提既帶證字作佛果。亦可心",
    "X12n0275_002:0243b14": "字。仍指本覺。蓋佛果依本覺心而始證故。本覺即",
    "X12n0275_002:0243b15": "是證菩提之心。△二別為破斥。分二。一破和。和者",
    "X12n0275_002:0243b16": "如水和土之類。又分二。一舉法標列。",
    "X12n0275_002:0243b17": "則汝今者妙淨見精。為與明和。為與暗和。為與通和。",
    "X12n0275_002:0243b18": "為與塞和。",
    "X12n0275_002:0243b19": "仍用見精者。以真見無別異體。況此現與明對得",
    "X12n0275_002:0243b20": "以施辯矣。△二破一例餘。又分二。一破一。又分為",
    "X12n0275_002:0243b21": "四科。一不見和相。",
    "X12n0275_002:0243b22": "若明和者。且汝觀明。當明現前。何處雜見。見相可辯。",
    "X12n0275_002:0243b23": "雜何形像。",
    "X12n0275_002:0243b24": "可見曰相。見相可辯者。言所見之相分明可辯也。",
    "X12n0275_002:0243c01": "即指所對明相而言。言彼明相雖分明可辯。若言",
    "X12n0275_002:0243c02": "見與之雜。何有交雜之相可見乎。不可釋辯為分。",
    "X12n0275_002:0243c03": "以可分即墮非和也。而況理實不可分乎。△二不",
    "X12n0275_002:0243c04": "具和體。實質曰體。又分二。一離即雙絕。",
    "X12n0275_002:0243c05": "若非見者。云何見明。若即見者。云何見見。",
    "X12n0275_002:0243c06": "凡物之雜和者。必先相離。而後相即。乃得成和。今",
    "X12n0275_002:0243c07": "離即雙絕。何由而成和乎。文中非見。即非皆望明",
    "X12n0275_002:0243c08": "相為言。初云。此明若非是見。則應無所矚。今乃云",
    "X12n0275_002:0243c09": "何見明。是初無相離矣。次云。此明若即是見。則見",
    "X12n0275_002:0243c10": "不自見。今乃云何見見是後亦無相和矣。然此科",
    "X12n0275_002:0243c11": "方是無和體之由也。△二躡成破意。",
    "X12n0275_002:0243c12": "必見圓滿。何處和明。若明圓滿。不合見和。",
    "X12n0275_002:0243c13": "此科方正破無和體也。躡前云。此明既不非見。則",
    "X12n0275_002:0243c14": "全體皆見。而必見圓滿。何處容明而與之和乎。既",
    "X12n0275_002:0243c15": "不即見。則全體皆明。而必明圓滿。更不合容於見",
    "X12n0275_002:0243c16": "而與之和矣。△三不得和名。",
    "X12n0275_002:0243c17": "見必異明。雜則失彼性明名字。",
    "X12n0275_002:0243c18": "召體曰名。性本也。言此見若果先異明而後雜明",
    "X12n0275_002:0243c19": "即當失彼本明名字另立名字。如水被土雜而另",
    "X12n0275_002:0243c20": "名為泥也。今何但名為明。而無被雜之異名乎。△",
    "X12n0275_002:0243c21": "四不成和義。",
    "X12n0275_002:0243c22": "雜失明性。和明非義。",
    "X12n0275_002:0243c23": "孚名曰義。首句躡上起下。言既被雜。已失明性。則",
    "X12n0275_002:0243c24": "本明既失。即不當仍謂之和明。今仍謂之和明。非",
    "X12n0275_002:0244a01": "其實義矣。破一已竟。△二例餘。",
    "X12n0275_002:0244a02": "彼暗與通及諸羣塞。亦復如是。",
    "X12n0275_002:0244a03": "破和已竟。△二破合。資中曰。合者如蓋合函之類。",
    "X12n0275_002:0244a04": "又分二。一舉法標列。",
    "X12n0275_002:0244a05": "復次阿難。又汝今者。妙淨見精。為與明合。為與暗合。",
    "X12n0275_002:0244a06": "為與通合。為與塞合。",
    "X12n0275_002:0244a07": "△二破一例餘。又二。一破一。又分為三科。一正破",
    "X12n0275_002:0244a08": "合明。",
    "X12n0275_002:0244a09": "若明合者。至於暗時。明相已滅。此見即不與諸暗合。",
    "X12n0275_002:0244a10": "云何見暗。",
    "X12n0275_002:0244a11": "溫陵曰。合則附而不離。故合明既不相離。則明滅",
    "X12n0275_002:0244a12": "隨滅。不復合暗。既不合暗。憑何以見於暗乎。△二",
    "X12n0275_002:0244a13": "防破轉計。",
    "X12n0275_002:0244a14": "若見暗時。不與暗合。與明合者。應非見明。",
    "X12n0275_002:0244a15": "恐轉計之云。前見明時。實與明合。今雖見暗。却不",
    "X12n0275_002:0244a16": "與合。乃破之云。若見暗時。不與暗合。是既見時不",
    "X12n0275_002:0244a17": "合。則必合時不見。是故汝前言與明合者。應非見",
    "X12n0275_002:0244a18": "明。△三躡歸正破。",
    "X12n0275_002:0244a19": "既不見明。云何明合。了明非暗。",
    "X12n0275_002:0244a20": "言明尚不見。云何與明合。而知明非暗乎。△二例",
    "X12n0275_002:0244a21": "餘。",
    "X12n0275_002:0244a22": "彼暗與通及諸羣塞。亦復如是。",
    "X12n0275_002:0244a23": "破和合科已竟。△二破俱非。又復分為二。一承示",
    "X12n0275_002:0244a24": "轉惑。",
    "X12n0275_002:0244b01": "阿難白佛言。世尊。如我思惟。此妙覺元與諸緣塵及",
    "X12n0275_002:0244b02": "心念慮。非和合耶。",
    "X12n0275_002:0244b03": "妙覺元既屬根中之性。此句標根。次句兼塵。次句",
    "X12n0275_002:0244b04": "該識。正辯根性。連帶塵識。非則俱非也。真際曰。和",
    "X12n0275_002:0244b05": "合不成即非和合。形對必然也。△二逐意發明。分",
    "X12n0275_002:0244b06": "為二。一牒惑示問。",
    "X12n0275_002:0244b07": "佛言。汝今又言覺非和合。吾復問汝。",
    "X12n0275_002:0244b08": "△二別為破斥。又復分為二。一破非和。又曲分為",
    "X12n0275_002:0244b09": "二。一總各標列。",
    "X12n0275_002:0244b10": "此妙見精非和合者。為非明和。為非暗和。為非通和。",
    "X12n0275_002:0244b11": "為非塞和。",
    "X12n0275_002:0244b12": "△二破一例餘。分二。一破一。又三。一定其有畔。",
    "X12n0275_002:0244b13": "若非明和。則見與明。必有邊畔。",
    "X12n0275_002:0244b14": "體相雜入。既謂之和。故體不相入。方為非和。如磚",
    "X12n0275_002:0244b15": "石竝砌二體各不相入。而中間必有邊畔。故先定",
    "X12n0275_002:0244b16": "其邊畔也。△二索其畔處。",
    "X12n0275_002:0244b17": "汝且諦觀。何處是明。何處是見。在見在明。自何為畔。",
    "X12n0275_002:0244b18": "倘許有畔。即對見明。索其指出。△三攝成破意。",
    "X12n0275_002:0244b19": "阿難。若明際中。必無見者。則不相及。自不知其明相",
    "X12n0275_002:0244b20": "所在。畔云何成。",
    "X12n0275_002:0244b21": "言縱有邊畔。則亦如磚石之不相入。見中無明。明",
    "X12n0275_002:0244b22": "中無見。今以見望明為辯故。單言。明中無見。則已",
    "X12n0275_002:0244b23": "不知明在何處齊何處而分畔。故云畔云何成。不",
    "X12n0275_002:0244b24": "成畔義。則自不成非和義矣。△二例餘。",
    "X12n0275_002:0244c01": "彼暗與通及諸羣塞。亦復如是。",
    "X12n0275_002:0244c02": "破非和已竟。△二破非合。又分二。一總各標列。",
    "X12n0275_002:0244c03": "又妙見精。非和合者。為非明合。為非暗合。為非通合。",
    "X12n0275_002:0244c04": "為非塞合。",
    "X12n0275_002:0244c05": "△二破一例餘。分二。一破一。又二。一明其乖角。",
    "X12n0275_002:0244c06": "若非明合。則見與明。性相乖角。如耳與明。了不相觸。",
    "X12n0275_002:0244c07": "非合即離故。逈不相遇。方為非合故。經自喻明之",
    "X12n0275_002:0244c08": "與耳也。如人合目以耳聽。明終不知其所在。豈非",
    "X12n0275_002:0244c09": "了不觸乎。△二躡成破意。",
    "X12n0275_002:0244c10": "見且不知明相所在。云何甄明合非合理。",
    "X12n0275_002:0244c11": "△二例餘。",
    "X12n0275_002:0244c12": "彼暗與通及諸羣塞。亦復如是。",
    "X12n0275_002:0244c13": "此後無結尾者。以本屬前超情科中餘意。故不另",
    "X12n0275_002:0244c14": "結。必欲結之。可准前文云。當知。如是精覺妙明。非",
    "X12n0275_002:0244c15": "和非合。非不和合。乃至隨汝執捉。自此顯見已極。",
    "X12n0275_002:0244c16": "而奢摩他。從根指心方便。亦盡向後。轉名如來藏",
    "X12n0275_002:0244c17": "性。不復呼為見性之偏名矣(問上既帶妄。未顯純真。剖妄之後。似當更",
    "X12n0275_002:0244c18": "顯。何但補超情尾而更別無說乎。答此有二義。一者純真。言語道斷故。此蓋不但見性。諸法窮至真際。皆",
    "X12n0275_002:0244c19": "不可說。經云。諸法寂滅相。不可以言宣等。其文非一。二者前文。已即顯真故。謂若依方便言顯無言。則前",
    "X12n0275_002:0244c20": "表見。即識精明元真妄和合。則十番所顯。即其本具之真。何干於妄。二見所破即其本具之妄何礙於真。",
    "X12n0275_002:0244c21": "況先顯後破。別有其故。前已表明。豈可因其未及除妄而遂疑所顯非真耶。倘必疑佛顯真非實亦應疑",
    "X12n0275_002:0244c22": "佛破妄是虗破。顯俱不信受是外道非佛弟子。三者後不出此真性故。良以四科七大所顯如來藏性。非",
    "X12n0275_002:0244c23": "別有體。即此見性。轉名藏性耳。豈可謂此後更別無說乎。又此科可以為理法界之由致。若不由此方便",
    "X12n0275_002:0244c24": "從於根中識取。迥脫根塵。廣大寂常靈知之自性。將何以入真空絕相之法界耶。然但謂之由致非惟約",
    "X12n0275_002:0245a01": "此即為理法界也)剋就根性。直指真心已竟。△二會通四",
    "X12n0275_002:0245a02": "科即性常住。四科即五陰六入十二處十八界也。",
    "X12n0275_002:0245a03": "前科言寂常妙明之心。最親切處。現具根中故。剋",
    "X12n0275_002:0245a04": "就根性。直指真心。然雖近具根中。而實量周法界。",
    "X12n0275_002:0245a05": "遍為萬法實體。今於萬相中。一一剖相出性。是以",
    "X12n0275_002:0245a06": "齊此。不復稱其見性之別名。乃舉其總名。曰如來",
    "X12n0275_002:0245a07": "藏心妙真如性。但是總別異稱。體惟一而已矣。分",
    "X12n0275_002:0245a08": "二。一總為剖出。剖謂剖開相之妄。出謂顯出性之",
    "X12n0275_002:0245a09": "真。又二。一剖出但知虗法。此一類法顯然不實。人",
    "X12n0275_002:0245a10": "皆易見。然凡外權小。亦但皆知其相之妄。而實皆",
    "X12n0275_002:0245a11": "不達其性之真。故佛特為剖相而出性焉。又二。一",
    "X12n0275_002:0245a12": "舉法自相。",
    "X12n0275_002:0245a13": "阿難。汝猶未明一切浮塵諸幻化相當處出生隨處",
    "X12n0275_002:0245a14": "滅盡。",
    "X12n0275_002:0245a15": "蓋上文妄見。即見之相妄也。真精。即見之性真也。",
    "X12n0275_002:0245a16": "故此承上言。不但見精相妄。而性真汝猶未明(云",
    "X12n0275_002:0245a17": "云)。然此科。且舉其自來本相。而未明真妄。開妄出",
    "X12n0275_002:0245a18": "真。在下科中。浮塵幻化如陽燄空華乾城夢境。與",
    "X12n0275_002:0245a19": "上文燈輪灾象。皆是也。當處出生言來無所從。隨",
    "X12n0275_002:0245a20": "處滅盡言去無所止也。△二剖相出性。",
    "X12n0275_002:0245a21": "幻妄稱相。其性真為妙覺明體。",
    "X12n0275_002:0245a22": "首句剖相。幻妄猶言虗偽也。稱即名也。言其徒有",
    "X12n0275_002:0245a23": "虗偽名相而已。末二句出性也。言彼實無自性。其",
    "X12n0275_002:0245a24": "性即眾生妙覺明之實體而已。無相而能現相。故",
    "X12n0275_002:0245b01": "稱為妙覺明。准前即覺湛明性。良以。妙覺明體如",
    "X12n0275_002:0245b02": "鏡。浮塵幻化如鏡上之影。影雖至虗。離鏡則無。故",
    "X12n0275_002:0245b03": "全影即鏡。是知影之體即鏡體矣。所以諸相至虗",
    "X12n0275_002:0245b04": "偽者。其體皆至實。以其即妙覺明體故也。然先以",
    "X12n0275_002:0245b05": "開出乎此。而後以例明陰入等法者。有二妙義存",
    "X12n0275_002:0245b06": "焉。一者比類知妄。謂因幻化等相不實。而知陰入",
    "X12n0275_002:0245b07": "等相不實也。二者比類信真。謂彼等至虗之法。尚",
    "X12n0275_002:0245b08": "是真覺之體。況此陰入等法。猶非真覺之體乎。皆",
    "X12n0275_002:0245b09": "信之無疑矣。△二剖出似實有法。此一類法與前",
    "X12n0275_002:0245b10": "法雖皆依他起性。而則法人易識其為虗。斯法人",
    "X12n0275_002:0245b11": "難覺其為妄。是故凡外執為實有。二乘計成心外。",
    "X12n0275_002:0245b12": "大乘法相宗人猶言似有不無。今之科名。略依彼",
    "X12n0275_002:0245b13": "立。惟圓實宗人。方了依他無性即是圓成。茲佛剖",
    "X12n0275_002:0245b14": "相令知依他無性也。出性令知即是圓成也。分二。",
    "X12n0275_002:0245b15": "一歷舉諸法。",
    "X12n0275_002:0245b16": "如是乃至五陰六入。從十二處。至十八界。",
    "X12n0275_002:0245b17": "承上言。不但此等浮幻之法其相妄而其性真也。",
    "X12n0275_002:0245b18": "如是乃至五陰(云云)。此科且舉平日所談諸世間",
    "X12n0275_002:0245b19": "法。以推論性相。亦是不離目前。令見實相也。五陰",
    "X12n0275_002:0245b20": "即色受想行識。六入即眼耳鼻舌身意六根也。十",
    "X12n0275_002:0245b21": "二處即前六根加色聲香味觸法六塵也。十八界",
    "X12n0275_002:0245b22": "即六根六塵更加眼識耳識鼻識舌識身識意識",
    "X12n0275_002:0245b23": "之六也。別經三科。此加六入而已。各盡萬法。不過",
    "X12n0275_002:0245b24": "色心二字。對機開合。故廣略殊。至後詳釋。△二剖",
    "X12n0275_002:0245c01": "相出性。又二。一觀相生滅全妄。",
    "X12n0275_002:0245c02": "因緣和合。虗妄有生。因緣別離。虗妄名滅。",
    "X12n0275_002:0245c03": "因緣解現前超情科中。今惟解明色陰。餘可例知。",
    "X12n0275_002:0245c04": "如五根六塵。合為色陰。須於前世對此諸法取著",
    "X12n0275_002:0245c05": "薰種納於賴耶識中。所謂因也。至於中有。自求父",
    "X12n0275_002:0245c06": "母之時。即父母為境。引發憎愛。所謂緣也。此固因",
    "X12n0275_002:0245c07": "緣和合。由是在胎而結五根。出胎而住六塵。名之",
    "X12n0275_002:0245c08": "為生。若深究此生。亦同夢等。來無所從。當處出生。",
    "X12n0275_002:0245c09": "故曰虗妄有生。然此因緣。本是生滅之法。隨前業",
    "X12n0275_002:0245c10": "力。而為修短之限。限盡即當分散。此固因緣別離。",
    "X12n0275_002:0245c11": "由是五根六塵。一時俱失。名之為滅。若深究此滅。",
    "X12n0275_002:0245c12": "亦同夢等。去無所止。隨處滅盡。故曰虗妄名滅。色",
    "X12n0275_002:0245c13": "陰如是。餘一切法亦復如是。△二論性即妄皆真。",
    "X12n0275_002:0245c14": "又二。一妄本是真。",
    "X12n0275_002:0245c15": "殊不能知。生滅去來。本如來藏。常住妙明。不動周圓。",
    "X12n0275_002:0245c16": "妙真如性。",
    "X12n0275_002:0245c17": "生滅去來者。蓋入處界。不過色心二法。約色則有",
    "X12n0275_002:0245c18": "生滅。約心則有去來。言此生滅去來。既皆虗妄。既",
    "X12n0275_002:0245c19": "無自體。而所以能現乎此者。果是何物。當知。本如",
    "X12n0275_002:0245c20": "來藏(云云)如來。藏總目眾生本覺性體。言眾生心",
    "X12n0275_002:0245c21": "中隱覆如來。故名如來藏。即起信論中之一心也。",
    "X12n0275_002:0245c22": "一心開二門。一者心真如門。二者心生滅門。眾生",
    "X12n0275_002:0245c23": "順生死流故。生滅全顯。而真如全隱。然生滅無體",
    "X12n0275_002:0245c24": "而其體全是真如。故佛明此生滅去來。即眾生如",
    "X12n0275_002:0246a01": "來藏中妙真如性。隨緣詐現而已。其常住等八字。",
    "X12n0275_002:0246a02": "皆稱此真如之德也。本無生滅曰常住。不滯明寂",
    "X12n0275_002:0246a03": "曰妙明。本無去來曰不動。不徧空界曰周圓。常住",
    "X12n0275_002:0246a04": "不動離於凡夫之生死。妙明周圓揀於二乘之涅",
    "X12n0275_002:0246a05": "槃。此固各就多分。若確論則仍各全揀。復兼權乘。",
    "X12n0275_002:0246a06": "具此眾妙。故曰妙真如性。亦即前十番所顯見性",
    "X12n0275_002:0246a07": "之全體也。△二真本無妄。",
    "X12n0275_002:0246a08": "性真常中。求於去來迷悟生死。了無所得。",
    "X12n0275_002:0246a09": "言不觀妄是真如故。妄似有體。今既是真常性體。",
    "X12n0275_002:0246a10": "則去來迷悟生死。於真常中。亦是幻妄稱相。杳無",
    "X12n0275_002:0246a11": "實之可得矣。如覩鏡中之物。不知是鏡中之影。固",
    "X12n0275_002:0246a12": "悞謂有體。纔知是鏡中之影。則惟鏡而已。豈復有",
    "X12n0275_002:0246a13": "一物之可得哉。添迷悟二字。約人即是凡聖。約法",
    "X12n0275_002:0246a14": "即生死涅槃。蓋迷悟在人。而理中實無迷悟之體",
    "X12n0275_002:0246a15": "可得。如迷東為西者。從迷至悟。東常不轉。何有真",
    "X12n0275_002:0246a16": "實迷悟差別之體哉。總為剖出已竟。△二別為剖",
    "X12n0275_002:0246a17": "出。即前四科。一一詳列而剖出也。就分為四。一五",
    "X12n0275_002:0246a18": "陰。又復分為二科。一總徵。",
    "X12n0275_002:0246a19": "阿難。云何五陰本如來藏妙真如性。",
    "X12n0275_002:0246a20": "陰字去聲。蓋覆也。新譯五蘊。謂積聚有為。今從舊",
    "X12n0275_002:0246a21": "譯。謂蓋覆真性也。二義兼之始備。此蓋合色開心。",
    "X12n0275_002:0246a22": "為愚於心不愚於色者說耳。然徵問之意。以陰等",
    "X12n0275_002:0246a23": "本是世間有為之法。今上科一旦許即藏性。故須",
    "X12n0275_002:0246a24": "徵起釋明。然妙真如性。影略常住等義。後皆倣此。",
    "X12n0275_002:0246b01": "△二別釋。分五。一色陰。既合五根六塵。為一色陰。",
    "X12n0275_002:0246b02": "則非惟色身。亦兼器界。又復分三。一舉喻合法。又",
    "X12n0275_002:0246b03": "二。一舉喻。又分二。一依於本無。",
    "X12n0275_002:0246b04": "阿難。譬如有人。以清淨目。觀晴明空。惟一晴虗。逈無",
    "X12n0275_002:0246b05": "所有。",
    "X12n0275_002:0246b06": "△二起成有相。",
    "X12n0275_002:0246b07": "其人無故不動目睛。瞪以發勞。則於虗空。別見狂華。",
    "X12n0275_002:0246b08": "復有一切狂亂非相。",
    "X12n0275_002:0246b09": "金剛以無相為非相。故此以華滅為非相。蓋見空",
    "X12n0275_002:0246b10": "華者。非但見生。亦見於滅。其曰復有一切。取喻良",
    "X12n0275_002:0246b11": "多。後當釋出自見矣。△二合法。",
    "X12n0275_002:0246b12": "色陰當知亦復如是。",
    "X12n0275_002:0246b13": "以妙覺明圓照法界。如以淨目觀晴空也。清淨本",
    "X12n0275_002:0246b14": "然一法叵得。如晴虗無有也。此其所依之真。合喻",
    "X12n0275_002:0246b15": "中。依於本無。性覺必明。妄為明覺。如人無故瞪目",
    "X12n0275_002:0246b16": "也。勞久發塵。而十一色法。彌滿亂生。如虗空見華",
    "X12n0275_002:0246b17": "也。四空與舜若多神。乃至二乘涅槃。妄解色滅。如",
    "X12n0275_002:0246b18": "見非相也。若無此破。彼等妄謂離於色陰矣。此其",
    "X12n0275_002:0246b19": "所起之妄。合喻中。起成有相。△二就喻詳辯。又二。",
    "X12n0275_002:0246b20": "一標非二處。",
    "X12n0275_002:0246b21": "阿難。是諸狂華。非從空來。非從目出。",
    "X12n0275_002:0246b22": "雖以目喻覺明空喻法界。然如珠自照。本無二相。",
    "X12n0275_002:0246b23": "目空誠有二相。合此詳辯。稍不能通。懸求佛意。但",
    "X12n0275_002:0246b24": "是以目觀見身界無異觀見空華。故辯得空華無",
    "X12n0275_002:0246c01": "所從生無所還滅。則身界自可信解。然立此兩處。",
    "X12n0275_002:0246c02": "亦非無旨。空來破凡小計色從心外有也。目出破",
    "X12n0275_002:0246c03": "權教不忘色從心內生也。問萬法唯心。何又破從",
    "X12n0275_002:0246c04": "心內生乎。答法雖唯心。而實亦不曾生故。終亦無",
    "X12n0275_002:0246c05": "所滅。此圓頓人。一悟無生。全妄即真。權人不忘法",
    "X12n0275_002:0246c06": "從心而有生。故須滅妄始真。請詳下目出之破當",
    "X12n0275_002:0246c07": "自見矣。△二分文各破。又二。一非從空來。又三。一",
    "X12n0275_002:0246c08": "出必有入。",
    "X12n0275_002:0246c09": "如是阿難。若空來者。既從空來。還從空入。",
    "X12n0275_002:0246c10": "△二不成空體。",
    "X12n0275_002:0246c11": "若有出入。即非虗空。",
    "X12n0275_002:0246c12": "莫說實體。但約虗空。既無內外。自無出入。凡有出",
    "X12n0275_002:0246c13": "入。即不成虗空矣。△三不成空義。",
    "X12n0275_002:0246c14": "空若非空。自不容其華相起滅。如阿難體不容阿難。",
    "X12n0275_002:0246c15": "首句方言便是實體。蓋轉一步也。次二句謂。華本",
    "X12n0275_002:0246c16": "空體。今空既非空。則自不容於自體之華。方合下",
    "X12n0275_002:0246c17": "喻。蓋由虗空以容為義。無所不容。豈自華亦不容",
    "X12n0275_002:0246c18": "乎。自字與容字俱重。末二句。以喻明喻。言自體不",
    "X12n0275_002:0246c19": "容於自體。決無是理。與前十九界七塵同意。乃必",
    "X12n0275_002:0246c20": "無之事也。此是展轉不通之義。說畢取次結歸云。",
    "X12n0275_002:0246c21": "既無自不容自之理。則無空不容華之義。不容之",
    "X12n0275_002:0246c22": "義不成。則非空之體不立。非空不立。出入何憑而",
    "X12n0275_002:0246c23": "計從空出者無有是處矣。就喻順解已竟。若約法",
    "X12n0275_002:0246c24": "中。計色從心外有者。亦說色法俱從空出。西域凡",
    "X12n0275_002:0247a01": "小推論。身界成壞。皆是微塵聚散。而析塵無已。必",
    "X12n0275_002:0247a02": "至虗空。故執諸色皆從空出。此方儒道經書不一。",
    "X12n0275_002:0247a03": "而意旨皆謂。虗以生氣。氣以成形。是萬相固本於",
    "X12n0275_002:0247a04": "一氣。而一氣乃始於太虗。質之西域。則從無而有。",
    "X12n0275_002:0247a05": "旨趣大同。然法喻既皆虗空。則其出入破法准喻",
    "X12n0275_002:0247a06": "無異。大柢世智不達太虗。何所從來。身界豈窮根",
    "X12n0275_002:0247a07": "本。但見萬有皆從無起。遂謂無為有源。豈知非其",
    "X12n0275_002:0247a08": "源乎。△二非從目出。又分為三。一出必有入。",
    "X12n0275_002:0247a09": "若目出者。既從目出。還從目入。",
    "X12n0275_002:0247a10": "△二約入以破。雖出入竝言。而破意不在出字。惟",
    "X12n0275_002:0247a11": "在旋字。故曰約入以破。又二。一有見。",
    "X12n0275_002:0247a12": "即此華性從目出故。當合有見。若有見者。去既華空。",
    "X12n0275_002:0247a13": "旋合見眼。",
    "X12n0275_002:0247a14": "△二無見。",
    "X12n0275_002:0247a15": "若無見者。出既瞖空。旋當翳眼。",
    "X12n0275_002:0247a16": "言體既無見。而徒能遮障。則旋豈不翳於眼乎。△",
    "X12n0275_002:0247a17": "三約出以破。",
    "X12n0275_002:0247a18": "又見華時。目應無翳。云何晴空號清明眼。",
    "X12n0275_002:0247a19": "若果華從目出。則凡見華者。華已出目。皆當無翳。",
    "X12n0275_002:0247a20": "而號清明眼。何今見必睛空一無華相。然後為無",
    "X12n0275_002:0247a21": "翳。而號清明眼乎。准此破色從心生者。云迷時色",
    "X12n0275_002:0247a22": "既出心。悟時色應入心。有知入當見心。無知入當",
    "X12n0275_002:0247a23": "障心。又迷者色出心應無障。悟者色入心應有障。",
    "X12n0275_002:0247a24": "云何無障然後號清淨心乎。思之。△三結妄歸真。",
    "X12n0275_002:0247b01": "是故當知。色陰虗妄。本非因緣。非自然性。",
    "X12n0275_002:0247b02": "二處求之。既無從出。足知虗妄。本無生體曰虗。循",
    "X12n0275_002:0247b03": "業偽現曰妄。此句結其相妄。末二句。即是結其性",
    "X12n0275_002:0247b04": "真如。云相既虗妄。而能現者竟何物乎。本即是非",
    "X12n0275_002:0247b05": "因緣非自然之妙真如性也。然非因等。即前常住",
    "X12n0275_002:0247b06": "等。蓋常住不動。則體恒無變。故非因緣。妙明周圓。",
    "X12n0275_002:0247b07": "則隨緣遍現。故非自然。夫性本非外。豈從心外而",
    "X12n0275_002:0247b08": "有。性本無生。何曾心內有生。此二處所以俱非也。",
    "X12n0275_002:0247b09": "大異舊說。智者著眼。下皆倣此。色陰已竟。△二受",
    "X12n0275_002:0247b10": "陰。此下開一心法為四陰也。前三即徧行心所。行",
    "X12n0275_002:0247b11": "陰即思。後一仍合八識心王。略開為四耳。今此受",
    "X12n0275_002:0247b12": "者。領納為義。唯識云。領以為境。令生覺受。數不出",
    "X12n0275_002:0247b13": "三。謂對違順雙非之境。而生苦樂捨之三受焉。又",
    "X12n0275_002:0247b14": "分為三。一舉喻合法。又二。一舉喻。又二。一依於本",
    "X12n0275_002:0247b15": "無。",
    "X12n0275_002:0247b16": "阿難。譬如有人。手足宴安。百骸調適。忽如忘生。性無",
    "X12n0275_002:0247b17": "違順。",
    "X12n0275_002:0247b18": "此就自法為喻也。以所用即身識領受。觸塵但事",
    "X12n0275_002:0247b19": "出假設。受局一識。故得為喻耳。無違順但無苦樂",
    "X12n0275_002:0247b20": "二受。忘生正是捨受。喻故淺言。△二起成有相。",
    "X12n0275_002:0247b21": "其人無故。以二手掌於空相摩。於二手中。妄生澀滑",
    "X12n0275_002:0247b22": "冷熱諸相。",
    "X12n0275_002:0247b23": "本無外塵觸之。而妄覺瀝滑等也。△二合法。",
    "X12n0275_002:0247b24": "受陰。當知亦復如是。",
    "X12n0275_002:0247c01": "以其喻即自法故。不必法喻配合。但當了喻之妄",
    "X12n0275_002:0247c02": "而會法之妄也。夫藏性無受。如人晏安迷生諸受。",
    "X12n0275_002:0247c03": "如摩覺澀等。△二就喻詳辯。又復分二科一標非",
    "X12n0275_002:0247c04": "二處。",
    "X12n0275_002:0247c05": "阿難。是諸幻觸。不從空來。不從掌出。",
    "X12n0275_002:0247c06": "四陰皆心。眾生認為己靈。不同色陰計從內外但",
    "X12n0275_002:0247c07": "計實有。今亦以二處無從。顯其虗而非實耳。或以",
    "X12n0275_002:0247c08": "根塵分配。亦可思之。△二分文各。破又二。一非從",
    "X12n0275_002:0247c09": "空來。",
    "X12n0275_002:0247c10": "如是阿難。若空來者。既能觸掌。何不觸身。不應虗空",
    "X12n0275_002:0247c11": "選擇來觸。",
    "X12n0275_002:0247c12": "△二非從掌出。又三。一約出破之。",
    "X12n0275_002:0247c13": "若從掌出。應非待合。",
    "X12n0275_002:0247c14": "此不待合。與下不同。蓋言掌能出觸。則孤掌即出。",
    "X12n0275_002:0247c15": "何須待合乎。△二約入破之。",
    "X12n0275_002:0247c16": "又掌出故。合則掌知。離則觸入。臂腕骨髓。應亦覺知",
    "X12n0275_002:0247c17": "入時蹤跡。",
    "X12n0275_002:0247c18": "反顯既不覺入自然非掌出也。△三出入破。",
    "X12n0275_002:0247c19": "必有覺心。知出知入。自有一物。身中往來。何待合知。",
    "X12n0275_002:0247c20": "要名為觸。",
    "X12n0275_002:0247c21": "此觸之自體。既能往來。則無時而不可出。何須待",
    "X12n0275_002:0247c22": "合乎。此約出入。故不同上。△三結妄歸真。",
    "X12n0275_002:0247c23": "是故當知。受陰虗妄。本非因緣。非自然性。",
    "X12n0275_002:0247c24": "准前可知。受陰已竟。△三想陰。唯識云。想能安立",
    "X12n0275_002:0248a01": "自境分齊。前五隨念。第六計度。七八憶持。然各緣",
    "X12n0275_002:0248a02": "各境。故有分齊。憶持謂於境領納之後。攝其全體。",
    "X12n0275_002:0248a03": "印持不忘。與間斷浮想不同。分三。一舉喻合法。又",
    "X12n0275_002:0248a04": "分二。一舉喻。",
    "X12n0275_002:0248a05": "阿難。譬如有人。談說酢梅。口中水出。思蹋懸崖。足心",
    "X12n0275_002:0248a06": "酸澀。",
    "X12n0275_002:0248a07": "此亦就自法為喻也。作喻故單取意識之懸想而",
    "X12n0275_002:0248a08": "已。△二合法。",
    "X12n0275_002:0248a09": "想陰。當知亦復如是。",
    "X12n0275_002:0248a10": "例諸想皆同於此。可見目前身界。為想所分別。憶",
    "X12n0275_002:0248a11": "持者。皆如念中之酸味思裏之懸崖。本非實有。而",
    "X12n0275_002:0248a12": "堅滯不忘者。想陰覆之也。△二就喻詳辯。又分三。",
    "X12n0275_002:0248a13": "一標非二處。",
    "X12n0275_002:0248a14": "阿難。如是酢說。不從梅生。從非口入。",
    "X12n0275_002:0248a15": "酢說語略。謂酢說所引之水也。△二展轉推破。",
    "X12n0275_002:0248a16": "如是。阿難。若梅生者。梅合自談。何待人說。若從口入。",
    "X12n0275_002:0248a17": "自合口聞。何須待耳。若獨耳聞。此水何不耳中而出。",
    "X12n0275_002:0248a18": "生入皆指水。言梅不談則非梅生。口不聞則非口",
    "X12n0275_002:0248a19": "入。耳不出則非耳致。但追究得此水無所從來。自",
    "X12n0275_002:0248a20": "顯想陰不實矣。△三比類發明。",
    "X12n0275_002:0248a21": "想蹋懸崖。與說相類。",
    "X12n0275_002:0248a22": "酸澀同上口水。應云。崖不思則非崖生。足未觸則",
    "X12n0275_002:0248a23": "非足入。心不酸澀則非獨由心。酸澀無所從來。足",
    "X12n0275_002:0248a24": "顯想陰之虗矣。△三結妄歸真。",
    "X12n0275_002:0248b01": "是故當知。想陰虗妄。本非因緣。非自然性。",
    "X12n0275_002:0248b02": "准前可知。想陰已竟。△四行陰。唯識。此陰即徧行",
    "X12n0275_002:0248b03": "之思。亦即業行。於百法中。攝法最多。遷流為義。分",
    "X12n0275_002:0248b04": "三。一舉喻合法。又分二。一舉喻。",
    "X12n0275_002:0248b05": "阿難。譬如瀑流。波浪相續。前際後際。不相踰越。",
    "X12n0275_002:0248b06": "不相踰越者。前不待後。後不及前也。△二合法。",
    "X12n0275_002:0248b07": "行陰。當知亦復如是。",
    "X12n0275_002:0248b08": "此陰常解。謂心心不住。念念遷流。而實有麤有細。",
    "X12n0275_002:0248b09": "若究其根心潛伏之本。乃比前二為細。如後經言",
    "X12n0275_002:0248b10": "生機綱紐。是也。然內由此念。則外之造業趣果無",
    "X12n0275_002:0248b11": "量。麤相似瀑流之不可遏。故約迷途。則細隱而麤",
    "X12n0275_002:0248b12": "彰。約修位。則麤盡而細顯。今約迷途故。譬彼瀑流",
    "X12n0275_002:0248b13": "矣。又既屬於徧行。則各識皆具麤。屬前六細乃七",
    "X12n0275_002:0248b14": "八耳。△二就喻詳辯。又分二。一標非即離。",
    "X12n0275_002:0248b15": "阿難。如是流性。不因空生。不因水有。亦非水性。非離",
    "X12n0275_002:0248b16": "空水。",
    "X12n0275_002:0248b17": "首三句。總是非即意。首句又是非即空。而次二句。",
    "X12n0275_002:0248b18": "又是非即水也。然因水尚疎。謂因彼生此。如父子",
    "X12n0275_002:0248b19": "非一。水性即親為自體。非水性者。謂非水一定之",
    "X12n0275_002:0248b20": "性也。末句。非離意。總番三句也。△二分文各破。又",
    "X12n0275_002:0248b21": "二。一非即空水。又分二。一非即空。",
    "X12n0275_002:0248b22": "如是阿難。若因空生。則諸十方無盡虗空。成無盡流。",
    "X12n0275_002:0248b23": "世界自然。俱受淪溺。",
    "X12n0275_002:0248b24": "△二非即水。又分二。一非即因水。",
    "X12n0275_002:0248c01": "若因水有。則此瀑流。性應非水。有所有相。今應現在。",
    "X12n0275_002:0248c02": "性應非水者。言體應不與水一也。有所有相者。言",
    "X12n0275_002:0248c03": "若別有自體也。△二非即水性。",
    "X12n0275_002:0248c04": "若即水性。則澄清時。應非水體。",
    "X12n0275_002:0248c05": "性當一定故。有流既為水性。無流必失水體矣。△",
    "X12n0275_002:0248c06": "三非離空水。",
    "X12n0275_002:0248c07": "若離空水。空非有外。水外無流。",
    "X12n0275_002:0248c08": "言此流於空於水皆不能離。空非有外。豈能離空。",
    "X12n0275_002:0248c09": "水外無流。豈能離水乎。就喻順釋已竟。若約法釋。",
    "X12n0275_002:0248c10": "則空喻外境。水喻內心。流即行陰。若計境生。則境",
    "X12n0275_002:0248c11": "應有知。一切無情。悉能有念。若計因心。則應別有",
    "X12n0275_002:0248c12": "自體。若計即心本性。則行陰盡者。反失心性。行豈",
    "X12n0275_002:0248c13": "即心境乎。若計離於心境。則境實無邊。而心外無",
    "X12n0275_002:0248c14": "行。行豈離心境乎。思之。△三結妄歸真。",
    "X12n0275_002:0248c15": "是故當知。行陰虗妄。本非因緣。非自然性。",
    "X12n0275_002:0248c16": "准前行陰已竟。△五識陰。分為三。一舉喻合法。又",
    "X12n0275_002:0248c17": "二。一舉喻。",
    "X12n0275_002:0248c18": "阿難。譬如有人。取頻伽瓶。塞其兩孔。滿中擎空。千里",
    "X12n0275_002:0248c19": "遠行。用餉他國。",
    "X12n0275_002:0248c20": "虗空喻識。足知非破無體無性。但破其無去來耳。",
    "X12n0275_002:0248c21": "良以。八識全收八海七浪。而八非畢竟無體之法。",
    "X12n0275_002:0248c22": "其體即藏性也。厥旨深哉。頻伽譯好聲鳥也。瓶形",
    "X12n0275_002:0248c23": "象之。△二合法。",
    "X12n0275_002:0248c24": "識陰。當知亦復如是。",
    "X12n0275_002:0249a01": "孤山曰。瓶喻妄業。空喻妄識。業牽識走。如瓶擎空",
    "X12n0275_002:0249a02": "行。捨身受身。如餉他國。愚謂但約現身。尤益日用。",
    "X12n0275_002:0249a03": "身即喻瓶。空乃喻識。千里萬里。但是身之往來。識",
    "X12n0275_002:0249a04": "常不動。以總攝藏識識海周徧矣。△二就喻詳辯。",
    "X12n0275_002:0249a05": "又二。一標非來入。",
    "X12n0275_002:0249a06": "阿難。如是虗空。非彼方來。非此方入。",
    "X12n0275_002:0249a07": "△二分文各破。又二。一非彼方來。",
    "X12n0275_002:0249a08": "如是阿難。若彼方來。則本瓶中。既貯空去。於本瓶地。",
    "X12n0275_002:0249a09": "應少虗空。",
    "X12n0275_002:0249a10": "去字亦是來字。譯之誤耳。於本瓶地者。彼方元置",
    "X12n0275_002:0249a11": "瓶之地也。△二非此方入。",
    "X12n0275_002:0249a12": "若此方入。開孔倒瓶。應見空出。",
    "X12n0275_002:0249a13": "捨身如彼方來。而前身之識。未甞少受身如此方",
    "X12n0275_002:0249a14": "入也。而後身之識未甞來。問識以了別為義。死身",
    "X12n0275_002:0249a15": "現無了別。何言非少。生身現具了別。何言非入。答",
    "X12n0275_002:0249a16": "周徧約冥具之體。了別約迷中之用。體常不動。用",
    "X12n0275_002:0249a17": "可牽移。然而迷則任牽。悟則同體。佛正欲眾生悟",
    "X12n0275_002:0249a18": "全體而周大用。故喻識如虗空。令知身死非去。未",
    "X12n0275_002:0249a19": "死之先。本不偏局於此也。身生非來。未生之先。本",
    "X12n0275_002:0249a20": "亦常徧於此也。但因不了。互成明昧。業遷使然。今",
    "X12n0275_002:0249a21": "了徧周。勿順妄業。更於現身。往來萬里。不隨身轉。",
    "X12n0275_002:0249a22": "常冥不動之體色盡洞開。無復明昧矣。△三結妄",
    "X12n0275_002:0249a23": "歸真。",
    "X12n0275_002:0249a24": "是故當知。識陰虗妄。本非因緣。非自然性。",
    "X12n0275_002:0249b01": "准前通論。五陰色想。皆據當體而破。受據所受之",
    "X12n0275_002:0249b02": "塵以破。行識皆據妄狀而破。然前四破無自體。後",
    "X12n0275_002:0249b03": "一但破往來。又雖破其相妄。實皆顯其性真。五陰",
    "X12n0275_002:0249b04": "已竟。",
    "X12n0275_002:0249b06": "大佛頂首楞嚴經正脉疏卷第二"
}