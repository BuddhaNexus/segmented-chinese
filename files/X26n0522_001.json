{
    "X26n0522_001:0598a02": "No. 522",
    "X26n0522_001:0598a03": "般若波羅蜜多心經疏",
    "X26n0522_001:0598a05": "唐 三藏法師 玄奘 譯經",
    "X26n0522_001:0598a06": "唐大慈恩寺沙門 靖邁 撰疏",
    "X26n0522_001:0598a07": "[0598a07] 夫至理沖微。蹄識修泯。五眼夷鑑。四智昧聆。豈以",
    "X26n0522_001:0598a08": "寢疾寄無說表玄。告滅訖不言彰妙。然真俗雖殊。",
    "X26n0522_001:0598a09": "無相不異。動靜爰隔。離言斯同。同未始異。異未始",
    "X26n0522_001:0598a10": "同。未始異同。自同同異。未始同異。自異異同。異自",
    "X26n0522_001:0598a11": "異異。異不異同。同自同同。同不同異。同異未嘗一。",
    "X26n0522_001:0598a12": "真俗未詎殊。而惑者言同即謂同其異。言異即謂",
    "X26n0522_001:0598a13": "異其同。遍計於是乎增益。圓成以之而損減。致使",
    "X26n0522_001:0598a14": "若水洪瀉。壞襄庶物。惑火炎熾。流灼&#x7FA3;品。惟無上",
    "X26n0522_001:0598a15": "法王。欲屏茲霄沴。斡圓鏡以幽燭。朗大明於玄冥。",
    "X26n0522_001:0598a16": "故使境不滯心。心無累境。境不滯心。境無相也。心",
    "X26n0522_001:0598a17": "無累境。心非見也。是以至人用無見之妙慧。照無",
    "X26n0522_001:0598a18": "相之真境。心境未始異。緣照未曾同。亡庶執於滯",
    "X26n0522_001:0598a19": "情。夷物我於積慮。無上神&#x546A;。其在茲乎。言般若者。",
    "X26n0522_001:0598a20": "唐言淨慧。言波羅者。唐言彼岸。言蜜多者。唐稱為",
    "X26n0522_001:0598a21": "到。然慧之與岸。名相本淪。豈復染淨彼此可得。寄",
    "X26n0522_001:0598a22": "美般若。強言之矣。遠相離邊。是以言心。故經說云。",
    "X26n0522_001:0598a23": "如眾生心識。體雖是有。而無長短青黃等相。又曰。",
    "X26n0522_001:0598a24": "是身為城。心王處中。故今舉之以顯中實也。然以",
    "X26n0522_001:0598b01": "慧為名者。盡其照也。以岸為稱者。極其功也。以心",
    "X26n0522_001:0598b02": "為目者。窮其實也。照之不盡。不足以朗大明於種",
    "X26n0522_001:0598b03": "覺。功其不極。未可以敞幽室於玄都。實之不窮。安",
    "X26n0522_001:0598b04": "足以冥有無一真俗也。文約義包。詞華旨妙。括&#x7FA3;",
    "X26n0522_001:0598b05": "籍之幽致。握庶典之玄樞。所以三藏諷味衿抱。往",
    "X26n0522_001:0598b06": "還遐阻。仗之無累。此雖先譯。而經目遺文。今茲重",
    "X26n0522_001:0598b07": "翻。於以無惑。邁以志學。爰即諷持。暨今耳順。罔敢",
    "X26n0522_001:0598b08": "由贊。敬因心翫。聊措短懷。非敢傳燈。以慕來津。",
    "X26n0522_001:0598b09": "[0598b09] 將解此經。略為四句分別。一明始無如是終闕奉",
    "X26n0522_001:0598b10": "行所由。二明說般若意。三明教之宗旨。四分文解",
    "X26n0522_001:0598b11": "釋。",
    "X26n0522_001:0598b12": "[0598b12] 第一先明始無如是終闕奉行所由。問。尋夫玄籍",
    "X26n0522_001:0598b13": "格言。&#x7FA3;經靡異。首置如是等說。末繫奉行之言。遂",
    "X26n0522_001:0598b14": "使詳習之致剋諧。無盡之燈恒照。是以泥越之際。",
    "X26n0522_001:0598b15": "尚累茲人。辨脩多羅。故頌此旨。唯今至典。始無如",
    "X26n0522_001:0598b16": "是之說。終闕奉行之言。其故何也。答。原夫鹿苑桴",
    "X26n0522_001:0598b17": "玄。沖文未肆於貝疊。鵠林掩駕。&#x7FA3;聖方汗於金篇。",
    "X26n0522_001:0598b18": "故使八萬法藏。奏希音於五天。十二真詮。擊玄旨",
    "X26n0522_001:0598b19": "於九有。然夫綜括眾經。大格唯二。一鳩&#x7FA3;會之說。",
    "X26n0522_001:0598b20": "如華嚴阿含等。二纂一會之談。如涅槃法華等。其",
    "X26n0522_001:0598b21": "餘列行之典。或從多會經出。則始有如是。終具奉",
    "X26n0522_001:0598b22": "行。如仁王十地等。或從一會經來。則始無如是。終",
    "X26n0522_001:0598b23": "闕奉行。如觀音遺教等。今此經者。從摩訶般若一",
    "X26n0522_001:0598b24": "會所流。是以始無如是。終闕奉行矣。",
    "X26n0522_001:0598c01": "[0598c01] 第二明說般若意。意為破除遍計所執。夫&#x7FA3;生所",
    "X26n0522_001:0598c02": "以隔塵勞之山。沈煩惑之海者。莫不皆由人法遍",
    "X26n0522_001:0598c03": "計之所累矣。故中論曰。有人言萬物從大自在天",
    "X26n0522_001:0598c04": "生。或韋紐天生。或世性生。自然生。及種種說我及",
    "X26n0522_001:0598c05": "有我所。如是等無量謬執。墮於無因及以邪因斷",
    "X26n0522_001:0598c06": "常等見。不知正法。欲斷如是諸邪見等。令知佛法。",
    "X26n0522_001:0598c07": "以大乘法說因緣相。所謂一切法不生不滅畢竟",
    "X26n0522_001:0598c08": "空無。如般若波羅蜜中說。佛告須菩提。菩薩坐道",
    "X26n0522_001:0598c09": "場時。觀十二因緣如&#x8657;空不可盡。既欲以大乘法",
    "X26n0522_001:0598c10": "說因緣相。因緣相者。即依他所起性。及圓成實性。",
    "X26n0522_001:0598c11": "此之二性。心言性相一切永亡。而&#x7FA3;生惑倒。於中",
    "X26n0522_001:0598c12": "迷謬。起於人法遍計所執。而此所執本來是無。故",
    "X26n0522_001:0598c13": "言不生不滅畢竟空無。問。依他起性。可是因緣。圓",
    "X26n0522_001:0598c14": "成實性。如何亦稱為因緣耶。答。寄因緣門以明義",
    "X26n0522_001:0598c15": "故。雖真如實際。亦說因緣。以圓成實不離因緣故。",
    "X26n0522_001:0598c16": "又智度論問曰。何因緣故說般若耶。譬如須彌山",
    "X26n0522_001:0598c17": "王及以大地。不以無事及小因緣而動。今佛有何",
    "X26n0522_001:0598c18": "大事而說般若。答。為欲宣說菩薩行故。為酬梵王",
    "X26n0522_001:0598c19": "先所請故。為斷眾生諸疑結故。一切眾生為結使",
    "X26n0522_001:0598c20": "病之所惱亂。無始已來無人治者。常為外道邪師",
    "X26n0522_001:0598c21": "所誤。佛為醫王。說般若藥而以療之。為拔彼諸眾",
    "X26n0522_001:0598c22": "生等出於二邊入中道。故說般若。又為長爪諸梵",
    "X26n0522_001:0598c23": "志等於佛法中生信心故。又說諸法之實相故。為",
    "X26n0522_001:0598c24": "如是等種種大事。故說般若波羅蜜經。",
    "X26n0522_001:0599a01": "[0599a01] 第三明教之宗旨。謂以般若實相為宗。般若即依",
    "X26n0522_001:0599a02": "他起性。實相即圓成實性。遍計所執。一向是無。如",
    "X26n0522_001:0599a03": "龜毛兔角。是故經云無生無滅畢竟空無等。依他",
    "X26n0522_001:0599a04": "起性。俗諦故有。勝義故無。雖言俗有。性相名字畢",
    "X26n0522_001:0599a05": "竟亦無。勝義性者。心言性相本自無矣。為遣俗有。",
    "X26n0522_001:0599a06": "假於勝義而以除之。俗有既夷。勝義亦泯。斯之二",
    "X26n0522_001:0599a07": "性。可以智冥。難以情慮。是以般若實相境平等。然",
    "X26n0522_001:0599a08": "夫法絕&#x7FA3;境。聖泯眾知。絕&#x7FA3;境故。於外無緣。泯眾",
    "X26n0522_001:0599a09": "知故。於內無取。於外無緣。於內無取。則內外兩冥。",
    "X26n0522_001:0599a10": "心境俱寂。復何寄於真俗哉。欲言其有。無狀無形。",
    "X26n0522_001:0599a11": "欲言其無。聖以之靈。夫言真俗如如實際法性實",
    "X26n0522_001:0599a12": "相者強謂之矣。",
    "X26n0522_001:0599a13": "[0599a13] 第四分文解釋。就此文中。總分為二。先略。後廣。略",
    "X26n0522_001:0599a14": "中有四。初一明造修之者。二行深般若下。明習應",
    "X26n0522_001:0599a15": "之慧。三照見五蘊下。明契證之境。四度一切苦厄",
    "X26n0522_001:0599a16": "下。明理圓剋果。二舍利子下。重廣分別。",
    "X26n0522_001:0599a17": "[0599a17] 觀自在菩薩。",
    "X26n0522_001:0599a18": "[0599a18] 就略說之中。先解第一造修之者。言觀自在菩薩",
    "X26n0522_001:0599a19": "者。蓋是登地已上諸大士等通有此德。非止彌陀",
    "X26n0522_001:0599a20": "之左輔也。何以明之。茲法造修。出在大般若習應",
    "X26n0522_001:0599a21": "品中。佛對舍利子。明諸菩薩習行般若。應當思惟",
    "X26n0522_001:0599a22": "菩薩及佛般若五蘊等。一切諸法但有名字。如我",
    "X26n0522_001:0599a23": "眾生皆不可得。以其空故。此謂一切入地菩薩習",
    "X26n0522_001:0599a24": "行般若。應思惟觀察世出世等一切諸法。但有隨",
    "X26n0522_001:0599b01": "俗假立名字。畢竟無有真俗性相。以諸法相。但是",
    "X26n0522_001:0599b02": "遍計所執。畢竟空故。由作此解。觀諸法空。於一切",
    "X26n0522_001:0599b03": "境無有壅礙。故稱觀自在。舊經曰觀世音。音者即",
    "X26n0522_001:0599b04": "是音聲名字。謂觀諸法但有隨俗假立音聲名字",
    "X26n0522_001:0599b05": "而已。問。何以得知作此習行。是入地菩薩。非地前",
    "X26n0522_001:0599b06": "邪。答。准經校量。習行般若。唯除佛慧。餘悉不及。故",
    "X26n0522_001:0599b07": "知非是地前明矣。言菩薩者。茲文略也。若具梵言。",
    "X26n0522_001:0599b08": "應曰菩提薩埵摩訶薩埵。菩提。唐稱為覺。舊或翻",
    "X26n0522_001:0599b09": "道。謬也。問。佛陀。唐亦言覺。故以菩提為道。二名無",
    "X26n0522_001:0599b10": "濫。殆得厥中。何言謬耶。答。佛陀蓋取能證覺之者。",
    "X26n0522_001:0599b11": "不取於覺。菩提止取能證之覺。不取於者。覺名雖",
    "X26n0522_001:0599b12": "同。者智不一。豈可以末伽之道。而譯夫菩提之覺",
    "X26n0522_001:0599b13": "乎。是以真諦在果。已鑑紕謬。彰之攝論。可不信歟。",
    "X26n0522_001:0599b14": "薩埵。唐言有情。舊曰眾生。誤也。薄呼繕那。唐言眾",
    "X26n0522_001:0599b15": "生。有情。眾生。梵語全別。不可濫翻也。摩訶。言大。薩",
    "X26n0522_001:0599b16": "埵。言有情。謂覺有情大有情也。覺是所求。有情是",
    "X26n0522_001:0599b17": "能求。覺者有情。名通三乘。故以大有情簡之。顯非",
    "X26n0522_001:0599b18": "求中下乘覺有情也。又覺是所求境。有情是所為",
    "X26n0522_001:0599b19": "境。謂具自他大願。求於妙覺利有情故。又薩埵者。",
    "X26n0522_001:0599b20": "是勇猛義。精進勇猛求於大覺。故名菩提薩埵。今",
    "X26n0522_001:0599b21": "為此方好略。於菩下去提。薩下除埵。是以但言菩",
    "X26n0522_001:0599b22": "薩。此通諸位。今取地上。應言摩訶薩。而文無者。為",
    "X26n0522_001:0599b23": "存略也。",
    "X26n0522_001:0599b24": "[0599b24] 行深般若波羅蜜多時。",
    "X26n0522_001:0599c01": "[0599c01] 第二明習應之慧。言行深般若者。夫大明無相。妙",
    "X26n0522_001:0599c02": "慧無知。無相故&#x7FA3;相已淪。相所不能相。無知故庶",
    "X26n0522_001:0599c03": "知由泯。知所不能知。雖知所不能知。而圓鏡幽明。",
    "X26n0522_001:0599c04": "鑑極法界。雖相所不能相。然散影三千。&#x57C0;形萬有。",
    "X26n0522_001:0599c05": "斯可謂形於無知矣。能形於無知者。豈形知之能",
    "X26n0522_001:0599c06": "量哉。是故經曰。菩薩行般若時。不念我行般若。不",
    "X26n0522_001:0599c07": "行般若。非不行般若。菩薩如是行。能為無量眾生",
    "X26n0522_001:0599c08": "而作益。然亦不念有是益。何以故。是菩薩不見有",
    "X26n0522_001:0599c09": "法出法性者故。如是行般若。為最第一。最尊最勝。",
    "X26n0522_001:0599c10": "為無有上。其為深者不亦宜乎。",
    "X26n0522_001:0599c11": "[0599c11] 照見五蘊等皆空(此疏及基師幽贊。均有等字。他本無)。",
    "X26n0522_001:0599c12": "[0599c12] 第三明契證之境。言照見五蘊等皆空者。色受想",
    "X26n0522_001:0599c13": "行識。名為五蘊。等取十二處。十八界。十二緣起。四",
    "X26n0522_001:0599c14": "諦。此之五種皆空。故言等皆空也。然此五蘊。皆通",
    "X26n0522_001:0599c15": "因及果。悉聚荷眾法而以成之。故通名蘊。此但聚",
    "X26n0522_001:0599c16": "荷事也。外道諸邪。執此五種各有實體。又於五上",
    "X26n0522_001:0599c17": "或即或離。計有自在運用之我。今言等皆空者。謂",
    "X26n0522_001:0599c18": "遍計所執一一蘊有實體性。此執皆空。又於此五",
    "X26n0522_001:0599c19": "若即若離我我所空。所以稱皆。是故經曰。不見色",
    "X26n0522_001:0599c20": "若生相。若滅相。若垢相。若淨相。乃至識亦爾。其性",
    "X26n0522_001:0599c21": "空故。又曰。不見色與受合。乃至不見行與識合。何",
    "X26n0522_001:0599c22": "以故。無有法與非法合者。其性空故。此明二執皆",
    "X26n0522_001:0599c23": "空。空中何有生滅合與不合。",
    "X26n0522_001:0599c24": "[0599c24] 度一切苦厄。",
    "X26n0522_001:0600a01": "[0600a01] 第四明理圓剋果。言度一切苦者。此明無餘依涅",
    "X26n0522_001:0600a02": "槃果。謂達五蘊果空故。所以能度生死苦果。得無",
    "X26n0522_001:0600a03": "餘依涅槃也。言度一切厄者。此明有餘依涅槃果。",
    "X26n0522_001:0600a04": "謂達五蘊因空故。則度一切諸厄流等煩惱之縛。",
    "X26n0522_001:0600a05": "此言厄者。通謂一切煩惱。皆能厄縛眾生。非唯四",
    "X26n0522_001:0600a06": "厄也。所以達蘊因果俱空。言是涅槃者。涅槃名解",
    "X26n0522_001:0600a07": "脫。空等是解脫之門。門已成。所以苦厄便盡。正證",
    "X26n0522_001:0600a08": "解脫也。問。入涅槃者。通由無相無願。何以唯言空",
    "X26n0522_001:0600a09": "耶。答。無執拒而擬。則大方也。夫空故無相。無相故",
    "X26n0522_001:0600a10": "無願。既言空矣。則萬法玄同。何憂乎二不空耶。又",
    "X26n0522_001:0600a11": "以空為首故。從可知矣。夫托生在業。緣空則生湮。",
    "X26n0522_001:0600a12": "隱理由煩。惑已則理顯。今五蘊斯空。苦厄云度。契",
    "X26n0522_001:0600a13": "茲極滅。故其然矣。",
    "X26n0522_001:0600a14": "[0600a14] 自下第二廣明般若。文亦有四。初約遣執以明般",
    "X26n0522_001:0600a15": "若。二以無所得故下。約就證果以明般若。三故知",
    "X26n0522_001:0600a16": "般若下。廣歎顯勝。四即說&#x546A;下。重結前經。寄&#x546A;顯",
    "X26n0522_001:0600a17": "勝。",
    "X26n0522_001:0600a18": "[0600a18] 初約遣執以明般若中。文復有二。初明所執皆空。",
    "X26n0522_001:0600a19": "二無智亦無得下。明能證亦空。就明所執空中。法",
    "X26n0522_001:0600a20": "門無量。今且約五門而以遣之。其五者何。一謂五",
    "X26n0522_001:0600a21": "蘊空。二謂十二處空。三謂十八界空。四謂十二緣",
    "X26n0522_001:0600a22": "起空。五謂四諦空。遣此五門。文即為五。此中一一",
    "X26n0522_001:0600a23": "門。皆通遣人法二種遍計所執。如前已辨。",
    "X26n0522_001:0600a24": "[0600a24] 第一先約五蘊以明空。其文有三。初釋前見蘊空",
    "X26n0522_001:0600b01": "之所以。二舍利子下。釋前度一切苦厄所由。三是",
    "X26n0522_001:0600b02": "故下。牒初類後。",
    "X26n0522_001:0600b03": "[0600b03] 舍利子。",
    "X26n0522_001:0600b04": "[0600b04] 前中言舍利子者。對揚之賓。具依梵本。應云舍利",
    "X26n0522_001:0600b05": "弗怛羅。舍利者。是鳥名。舊翻為&#x9E1C;鵒。或云身。三藏",
    "X26n0522_001:0600b06": "云並非也。舍利鳥者。即春鶯也。似&#x9E1C;鵒耳。然此之",
    "X26n0522_001:0600b07": "鳥。極為黠慧。音聲變轉。縱任自在。其於眾鳥蔑以",
    "X26n0522_001:0600b08": "加也。然此方目斯鳥其名不一。不可的以一名當",
    "X26n0522_001:0600b09": "之。故存本音耳。弗怛羅。唐的言子。為之翻之。舍利",
    "X26n0522_001:0600b10": "是其母名。其母為性。聰敏辨捷。謂印度國方之於",
    "X26n0522_001:0600b11": "鶯。因以名焉。母先才哲。雖復逾倫。然與兄狗祉羅",
    "X26n0522_001:0600b12": "對論。常屈於兄。及懷此子。兄常被屈。暨于八歲。凡",
    "X26n0522_001:0600b13": "所言論。諸國論師莫有敵者。時人以母聰穎。今子",
    "X26n0522_001:0600b14": "更逾。欲顯母子聰穎。慧高&#x7FA3;哲。故以母之嘉稱。式",
    "X26n0522_001:0600b15": "標其譽。問。今所破顯。執盡理顯。斯蓋大士之職司。",
    "X26n0522_001:0600b16": "非小學之尸務。今命舍利子而為對揚。豈不差根",
    "X26n0522_001:0600b17": "耶。答。諸佛所化。菩薩名同。復何怪人。執二乘人。執",
    "X26n0522_001:0600b18": "法情固。然舍利子於二乘中。智慧為最。今親對佛。",
    "X26n0522_001:0600b19": "知法性空。類勵同乘。達法無性。不應執實。又佛力",
    "X26n0522_001:0600b20": "加被。令解空除執。以勵不暨也。",
    "X26n0522_001:0600b21": "[0600b21] 色不異空。空不異色。色即是空。空即是色。受想行識。",
    "X26n0522_001:0600b22": "亦復如是。",
    "X26n0522_001:0600b23": "[0600b23] 文中第一釋前見蘊空之所以。何以故。時眾疑云。",
    "X26n0522_001:0600b24": "一切眾生。悉皆見知色等五蘊是其實有。今何以",
    "X26n0522_001:0600c01": "故言菩薩見空。故今明遍計所執色等五蘊本來",
    "X26n0522_001:0600c02": "空無。譬目熱眩。而於空中現種種色。此色與空。一",
    "X26n0522_001:0600c03": "而無二。遍計執色亦復如是。煩惱熱眩。於自心中",
    "X26n0522_001:0600c04": "有空現色。而此色性與空不異。都無所有。故告舍",
    "X26n0522_001:0600c05": "利子言。色不異空。若色實有與空異者。空中應有",
    "X26n0522_001:0600c06": "五蘊。今諸菩薩。以真實正智。見遍計色蘊本自空",
    "X26n0522_001:0600c07": "無。故言色不異空。色既不異於空。空復豈當而得",
    "X26n0522_001:0600c08": "異色。故言空不異色。既不相異。所以言色即是空。",
    "X26n0522_001:0600c09": "空即是色。色之與空。平等平等。無有差別。故知此",
    "X26n0522_001:0600c10": "色本來自空。非是菩薩強觀使空。若色實有不空。",
    "X26n0522_001:0600c11": "菩薩強觀使空。菩薩便成顛倒。凡夫見實。應非顛",
    "X26n0522_001:0600c12": "倒。而實不爾。故知色空。受想行識等亦復如是者。",
    "X26n0522_001:0600c13": "如色與空不二。餘四蘊等理亦同然。",
    "X26n0522_001:0600c14": "[0600c14] 舍利子。是諸法空相。不生不滅。不垢不淨。不增不減。",
    "X26n0522_001:0600c15": "[0600c15] 第二釋前度一切苦厄所由。正由色等五蘊畢竟",
    "X26n0522_001:0600c16": "同空。無有生滅等故。是故苦厄亦無。故云度也。就",
    "X26n0522_001:0600c17": "此文中。凡約四門。以顯同空所以度厄。有人言。色",
    "X26n0522_001:0600c18": "等諸法定性是有。何以故。是諸智人。或謂色等諸",
    "X26n0522_001:0600c19": "法從自體生。或謂從他生。或謂自他共生。或無因",
    "X26n0522_001:0600c20": "生。種種說色等法生。何故言空。無有苦厄。故今佛",
    "X26n0522_001:0600c21": "告舍利子。是色等諸法。但有空相。而無有生。汝若",
    "X26n0522_001:0600c22": "言色等諸法從自體生。則一法有二體。所以然者。",
    "X26n0522_001:0600c23": "若直一體。則無有生。若言從自體生。則有自體為",
    "X26n0522_001:0600c24": "能長生。復有所從生。故有二體。若能生之自體。復",
    "X26n0522_001:0601a01": "有所從生。所從生無窮。若能生自體無所從生。生",
    "X26n0522_001:0601a02": "則無從生。若無從生。則無自體生。若無自體生。是",
    "X26n0522_001:0601a03": "無自性生。自性生無故。他性生亦無。何以故。因自",
    "X26n0522_001:0601a04": "性故有他性。於他亦無是自性。今自性無故。他性",
    "X26n0522_001:0601a05": "亦無。是故不應從他生。若自他性俱無。則無共生。",
    "X26n0522_001:0601a06": "若言無因生。是則不可。何以故。有因生尚已破壞。",
    "X26n0522_001:0601a07": "況復無因而能有生。若無因而有生者。布施持戒",
    "X26n0522_001:0601a08": "應墮地獄。十惡五逆應當生天。以俱無因故。若實",
    "X26n0522_001:0601a09": "有色等生。可說有滅。今既無色等生。則亦無滅。遍",
    "X26n0522_001:0601a10": "計所執色等自性生滅俱無。非空如何。本為有色",
    "X26n0522_001:0601a11": "等。所以有苦厄。今若色等既空。是以苦厄斯度。二",
    "X26n0522_001:0601a12": "遣垢淨門。以顯色等同空之相。有人云。現見有漏",
    "X26n0522_001:0601a13": "諸染色等。從垢因緣生。無漏諸淨色等。從無染因",
    "X26n0522_001:0601a14": "緣得。是則色等諸法有垢有淨。既有垢淨。則為不",
    "X26n0522_001:0601a15": "空。何得而言色等諸法同於空耶。故中觀論云。若",
    "X26n0522_001:0601a16": "謂緣無果。而從緣中出。是果何不從。非緣中而出。",
    "X26n0522_001:0601a17": "如泥中無缾。何不從乳中出。若必一向無果。無垢",
    "X26n0522_001:0601a18": "無淨。無有苦厄。則無凡聖。有大邪見過。答。子徒以",
    "X26n0522_001:0601a19": "熱眩之目&#x89A9;乎空華。而豈知夫華即空哉。故中觀",
    "X26n0522_001:0601a20": "云。果從眾緣生。是緣無自性。緣若無自性。是緣則",
    "X26n0522_001:0601a21": "非有。緣自體既無。何能生於果。是故色等垢淨諸",
    "X26n0522_001:0601a22": "果。不從緣生。亦不從非緣生。以緣尚不能生。非緣",
    "X26n0522_001:0601a23": "何能生。若非緣而能生果者。造善應墮地獄。造惡",
    "X26n0522_001:0601a24": "應得生天。以非緣故。既色等諸法不從二生。是則",
    "X26n0522_001:0601b01": "無色等。以無色等故。緣非緣亦無。又智度論曰。若",
    "X26n0522_001:0601b02": "法不生不滅如&#x8657;空。云何有垢有淨。譬如&#x8657;空。雖",
    "X26n0522_001:0601b03": "萬歲雨而亦不濕。雖大火燒而亦不熱。何以故。本",
    "X26n0522_001:0601b04": "自無故。謂遍計所執色等本無。故不說垢淨。垢淨",
    "X26n0522_001:0601b05": "既無。何有苦厄。三遣增減門。以顯色等同空之相。",
    "X26n0522_001:0601b06": "有人云。現見色等。從因緣故增細成麤。從因緣故",
    "X26n0522_001:0601b07": "減麤為細。既從因緣增減可得。是則不空。何為而",
    "X26n0522_001:0601b08": "言色等皆空。度一切苦厄。答。若子之所見。其如煩",
    "X26n0522_001:0601b09": "惱渴愛。而&#x89A9;陽燄為水。水豈實哉。蓋即空也。故攝",
    "X26n0522_001:0601b10": "大乘為對除增益散動。是故經言色自性空等。謂",
    "X26n0522_001:0601b11": "遍計所執色等。論其自性永無有故。既色等永無。",
    "X26n0522_001:0601b12": "云何可說增細成麤。減麤為細也。既無增減。何有",
    "X26n0522_001:0601b13": "苦厄。故言度一切苦厄也。",
    "X26n0522_001:0601b14": "[0601b14] 自下第三牒初類後。文即為二。先牒初。二無眼耳",
    "X26n0522_001:0601b15": "下。是類後。",
    "X26n0522_001:0601b16": "[0601b16] 是故空中無色。無受想行識。",
    "X26n0522_001:0601b17": "[0601b17] 此牒初也。彼前來以四門分別色等五蘊一向同",
    "X26n0522_001:0601b18": "空故。當知十二處等下四門。悉是遍計所執。皆亦",
    "X26n0522_001:0601b19": "是空。所以然者。一切依他所起之性。及圓成實性。",
    "X26n0522_001:0601b20": "本離名言分別之相。謂諸賢聖人。為令有情有所",
    "X26n0522_001:0601b21": "趣入。遂於二性諸法。假施客名。其所施客名。互相",
    "X26n0522_001:0601b22": "遮異而已。論其客名。畢竟不能目法自性也。又此",
    "X26n0522_001:0601b23": "二性諸法既離性相。一切心行所不能緣。然諸有",
    "X26n0522_001:0601b24": "情不達名言是客。計為定實。又不達諸法無有性",
    "X26n0522_001:0601c01": "相。計有定實性相為心所行。如是妄計定實名相。",
    "X26n0522_001:0601c02": "並是遍計所執。畢竟是無。如石女兒及龜毛等。為",
    "X26n0522_001:0601c03": "此義故。說之為空。遍計所執色等既空。所以十二",
    "X26n0522_001:0601c04": "處等下四門遍計所執理亦同。",
    "X26n0522_001:0601c05": "[0601c05] 無眼耳鼻舌身意。無色聲香味觸法。",
    "X26n0522_001:0601c06": "[0601c06] 第二類十二處空。所以十二通名處者。此之十二。",
    "X26n0522_001:0601c07": "一一皆能與識作生長之門。是故名處。又此十二。",
    "X26n0522_001:0601c08": "各各有相差別之義。所以名處。言十二者。謂六根",
    "X26n0522_001:0601c09": "處。即眼根處乃至意根處。及六塵處。即色塵處乃",
    "X26n0522_001:0601c10": "至法塵處。具如經列。眼以見色為義。乃至法以意",
    "X26n0522_001:0601c11": "所行為義。如此客名。皆假施說。然諸異生不達&#x8657;",
    "X26n0522_001:0601c12": "假。而於其中計有定實名義自性及以差別。名遍",
    "X26n0522_001:0601c13": "計所執。即此十二遍計所執本來是空。所以稱無。",
    "X26n0522_001:0601c14": "故言無眼耳等。乃至無色聲等。",
    "X26n0522_001:0601c15": "[0601c15] 無眼界。乃至無意識界。",
    "X26n0522_001:0601c16": "[0601c16] 第三類十八界空。所以十八通名界者。種子義故。",
    "X26n0522_001:0601c17": "謂阿賴耶識中諸法種子。說名為界。界是因義故。",
    "X26n0522_001:0601c18": "又能持自性。及能持因果性義。故名為界。又攝持",
    "X26n0522_001:0601c19": "一切法差別義。故名為界。謂地等一切諸界。雖差",
    "X26n0522_001:0601c20": "別無量。皆十八攝。言十八者。謂六根界。即眼界乃",
    "X26n0522_001:0601c21": "至意界。及六塵界。即色塵界乃至法塵界。如處中",
    "X26n0522_001:0601c22": "說。并六識界。即眼識界乃至意識界。此之十八。名",
    "X26n0522_001:0601c23": "義自性及以差別。但假施說。而諸異生計有定實",
    "X26n0522_001:0601c24": "名義自性及以差別。如是十八遍計所執本來是",
    "X26n0522_001:0602a01": "空。所以稱無。故言無眼界乃至無意識界也。",
    "X26n0522_001:0602a02": "[0602a02] 無無明。亦無無明盡。乃至無老死。亦無老死盡。",
    "X26n0522_001:0602a03": "[0602a03] 第四類十二緣起空。此之十二。待緣而起。故名緣",
    "X26n0522_001:0602a04": "起。言十二者。謂無明行識。及名色六處觸受愛取。",
    "X26n0522_001:0602a05": "與有生老死。此之十二。界攝有四義。謂於因時有",
    "X26n0522_001:0602a06": "能引所引。於果時有能生所生。言因時能引者。謂",
    "X26n0522_001:0602a07": "無明行識緣起未生故。於今現在薰習阿賴耶識",
    "X26n0522_001:0602a08": "心。能引無始名言名色六處觸受等種子。使有感",
    "X26n0522_001:0602a09": "果之功。言因時所引者。謂名色六處觸受等種子。",
    "X26n0522_001:0602a10": "由前無明等薰心習氣力故。能令當來名色前後",
    "X26n0522_001:0602a11": "相依。次第生起。種子得增長故。言果時能生者。謂",
    "X26n0522_001:0602a12": "愛取有。於命終位。將與異熟隨順貪欲隨一業習",
    "X26n0522_001:0602a13": "氣現前有故。能令前所引名色等感異熟。言果時",
    "X26n0522_001:0602a14": "所生者。謂生老死。由前能生隨順貪欲隨一業習",
    "X26n0522_001:0602a15": "氣現前有故。隨於一生眾同分中。如先所引名色",
    "X26n0522_001:0602a16": "等異熟生起。名生老死。然此十二緣起。有兩種順",
    "X26n0522_001:0602a17": "次第。有兩種逆次第。今此文意。但明兩種順次第。",
    "X26n0522_001:0602a18": "一謂雜染順次第。謂無明緣行。乃至生緣老死。二",
    "X26n0522_001:0602a19": "清淨順次第。謂無明滅故行滅。乃至生滅故老死",
    "X26n0522_001:0602a20": "滅。若於此兩種染淨十二緣起。執有定實名義自",
    "X26n0522_001:0602a21": "性及以差別名遍計所執。今達此雜染十二緣遍",
    "X26n0522_001:0602a22": "計所執皆空。故言無無明乃至無老死。又達此清",
    "X26n0522_001:0602a23": "淨十二緣遍計所執皆空。故言無無明盡乃至無",
    "X26n0522_001:0602a24": "老死盡。盡即滅也。",
    "X26n0522_001:0602b01": "[0602b01] 無苦集滅道。",
    "X26n0522_001:0602b02": "[0602b02] 第五類四諦空。所以此四通名諦者。審實不&#x8657;。是",
    "X26n0522_001:0602b03": "故名諦。言苦諦者。謂有情生。及生所處。如是二種。",
    "X26n0522_001:0602b04": "由業煩惱力所生故。業煩惱增上起故。如其次第。",
    "X26n0522_001:0602b05": "顯前二種俱是苦性。故名苦諦。言集諦者。謂諸煩",
    "X26n0522_001:0602b06": "惱增上所生諸業。俱說名集。由此二種。而能集起",
    "X26n0522_001:0602b07": "生死苦故。故名集諦。言滅諦者。謂所緣真如境上",
    "X26n0522_001:0602b08": "有漏法滅。故言滅諦。名道諦者。謂諸無漏戒定慧",
    "X26n0522_001:0602b09": "等。知苦斷集。證滅修道。運用無壅。故名道諦。若於",
    "X26n0522_001:0602b10": "此四執有定實名義自性及以差別。名遍計所執。",
    "X26n0522_001:0602b11": "今達此四遍計所執一切皆空。故言無苦集滅道。",
    "X26n0522_001:0602b12": "上來第一明所執皆空。",
    "X26n0522_001:0602b13": "[0602b13] 無智。亦無得。",
    "X26n0522_001:0602b14": "[0602b14] 第二明能證亦空。言無智者。謂能觀智空。言無得",
    "X26n0522_001:0602b15": "者。謂所空境空。初言無智者。謂能觀蘊處等般若。",
    "X26n0522_001:0602b16": "本離名言及以性相。若執般若以為定實。此亦即",
    "X26n0522_001:0602b17": "是遍計所執。今遣此定性之智為空。故言無智。言",
    "X26n0522_001:0602b18": "無得者。謂蘊處等遍計所執本來自空。非由菩薩",
    "X26n0522_001:0602b19": "強觀使空。然後證得蘊處等空。故言無得。故大品",
    "X26n0522_001:0602b20": "經曰。菩薩行般若時。行亦不受。不行亦不受。非行",
    "X26n0522_001:0602b21": "非不行亦不受。不受亦不受。以般若自性不可得",
    "X26n0522_001:0602b22": "故。又以一法性無所有。不隨諸法行。不受諸法相",
    "X26n0522_001:0602b23": "故。又上來為破於蘊處等起定實遍計所執。故借",
    "X26n0522_001:0602b24": "空以遣之。恐人即以空為究竟所證得境。故今遣",
    "X26n0522_001:0602c01": "之。明此空者亦復非是所證得境。故中觀論曰。大",
    "X26n0522_001:0602c02": "聖說空法。為離諸見故。若復見於空。諸佛所不化。",
    "X26n0522_001:0602c03": "何以故。本為有病。借空以除。有病既除。空亦自止。",
    "X26n0522_001:0602c04": "如雹摧草。草死雹消。若其不然。捨有取無。譬猶逃",
    "X26n0522_001:0602c05": "峰趣壑。俱不免於患。如何可自止。[0602c05] 上來寄就遣",
    "X26n0522_001:0602c06": "執約因門以明般若。",
    "X26n0522_001:0602c07": "[0602c07] 自下第二寄就顯證約果門以明般若。因則無依",
    "X26n0522_001:0602c08": "無得。果則無相。無相般若。未曾因果。為化有情。假",
    "X26n0522_001:0602c09": "作因果名說。就此文中。復有其二。初明依般若故",
    "X26n0522_001:0602c10": "得涅槃。二明依般若故得菩提。此亦假言依般若",
    "X26n0522_001:0602c11": "得菩提耳。",
    "X26n0522_001:0602c12": "[0602c12] 以無所得故。菩提薩埵。依般若波羅蜜多故。心無罣",
    "X26n0522_001:0602c13": "礙。無罣礙故。無有恐怖。遠離顛倒夢想。究竟涅槃。",
    "X26n0522_001:0602c14": "[0602c14] 前中又五。初牒前起後。故言以無所得故。二明能",
    "X26n0522_001:0602c15": "依之人。故言菩提薩埵。三明所依般若。四明開解",
    "X26n0522_001:0602c16": "脫門。五正明契證解脫。初三前已說。第四明開解",
    "X26n0522_001:0602c17": "脫門。無有罣礙者。即空解脫門。謂達諸法自他俱",
    "X26n0522_001:0602c18": "空。則能觀之智。不為有性之所罣礙也。言無罣礙",
    "X26n0522_001:0602c19": "故無有恐怖者。此明無相解脫門。由證諸法自他",
    "X26n0522_001:0602c20": "俱空故。則知諸法無相。所以然者。若不知諸法無",
    "X26n0522_001:0602c21": "相。外為相礙。內多恐怖。若證諸法無相。外不為相",
    "X26n0522_001:0602c22": "礙。內則無有恐怖也。遠離顛倒夢想者。明無願解",
    "X26n0522_001:0602c23": "脫門。由證法無性。外不為相礙。內無恐怖故。達知",
    "X26n0522_001:0602c24": "諸法但是顛倒。猶如夢想。&#x8657;妄不實。所以遠離。不",
    "X26n0522_001:0603a01": "起願求也。究竟涅槃者。正明解脫果。上空無相願。",
    "X26n0522_001:0603a02": "但是所入解脫之門。由此門故。便能趨入究竟涅",
    "X26n0522_001:0603a03": "槃解脫之處也。亦可無有罣礙。明得法空。由達法",
    "X26n0522_001:0603a04": "無性故。智無滯礙。無有恐怖。明得人空。由不計我",
    "X26n0522_001:0603a05": "故。內無恐怖。遠離顛倒者。重牒人空。遠離夢想者。",
    "X26n0522_001:0603a06": "重牒法空。由於二空通達無累。故能究竟證涅槃矣。",
    "X26n0522_001:0603a07": "[0603a07] 三世諸佛。依般若波羅蜜多故。得阿耨多羅三藐三",
    "X26n0522_001:0603a08": "菩提。",
    "X26n0522_001:0603a09": "[0603a09] 第二明由依般若能證菩提。文中有三。初明能依",
    "X26n0522_001:0603a10": "之人。前得涅槃。寄就菩薩。明從因至果。今得菩提。",
    "X26n0522_001:0603a11": "假就諸佛。明果由因得。此即影略互顯門也。二依",
    "X26n0522_001:0603a12": "般若下。明所依之般若。三正明所得菩提。菩提之",
    "X26n0522_001:0603a13": "言。此翻為覺。舊言道者。謬也。但覺通三乘。二乘覺",
    "X26n0522_001:0603a14": "有上。故以阿耨多羅言簡之。阿此言無。耨多羅言",
    "X26n0522_001:0603a15": "上。三藐言正。三言等。菩提言覺。謂無上正等覺也。",
    "X26n0522_001:0603a16": "[0603a16] 故知般若波羅蜜多。是大神&#x546A;。是大明&#x546A;。是無上&#x546A;。",
    "X26n0522_001:0603a17": "是無等等&#x546A;。能除一切苦。真實不&#x8657;。故說般若波羅",
    "X26n0522_001:0603a18": "蜜多&#x546A;。",
    "X26n0522_001:0603a19": "[0603a19] 第三廣歎顯勝。文中有三。初四句正歎。由依般若。",
    "X26n0522_001:0603a20": "能治二執。能證二果故。故知般若是大神&#x546A;等。夫",
    "X26n0522_001:0603a21": "為&#x546A;者。以滅惡生善故。能銷四魔怨敵。故言是大",
    "X26n0522_001:0603a22": "神&#x546A;。能破二種癡障。故言是大明&#x546A;。此二歎能滅",
    "X26n0522_001:0603a23": "惡。一切善中無有過失。故言是無上&#x546A;。佛為眾聖",
    "X26n0522_001:0603a24": "中尊。名為無等。從般若生。故般若名無等等。是故",
    "X26n0522_001:0603b01": "經云。諸佛所師。所謂法也。以法常故。諸佛亦常。此",
    "X26n0522_001:0603b02": "二歎能生善。二能除下。釋成歎意。謂能除諸苦。證",
    "X26n0522_001:0603b03": "二真實。此事不&#x8657;。故歎為神&#x546A;等。三故說下。結彼",
    "X26n0522_001:0603b04": "般若得名&#x546A;所由。正由具前滅惡生善四義。故說",
    "X26n0522_001:0603b05": "般若名之為&#x546A;。",
    "X26n0522_001:0603b06": "[0603b06] 即說&#x546A;曰。[0603b06] 揭諦。揭諦波羅揭諦。波羅僧揭諦。菩提",
    "X26n0522_001:0603b07": "薩婆訶",
    "X26n0522_001:0603b08": "[0603b08] 第四重舉前經歎以顯勝。即名經為&#x546A;。非於經外",
    "X26n0522_001:0603b09": "別有&#x546A;也。其如六門陀羅尼&#x546A;。還攝前經以為六",
    "X26n0522_001:0603b10": "門耳。既以經為&#x546A;。然諸經&#x546A;詞所有文字。皆為諸",
    "X26n0522_001:0603b11": "佛菩薩威神力加被。一一字句亦攝多義。若翻就",
    "X26n0522_001:0603b12": "此方言字。或增或減。於義有闕。誦無良驗。為此不",
    "X26n0522_001:0603b13": "翻。或別告鬼神及諸天傍生。所有言音。多非印度",
    "X26n0522_001:0603b14": "常詞。是以不翻。諸經中&#x546A;。例悉不翻。皆為此耳。"
}