{
    "X72n1433_001:0217b05": "No. 1433-A",
    "X72n1433_001:0217b06": " 東苑鏡禪師語錄序",
    "X72n1433_001:0217b08": "[0217b08] 予昔與袁石公兄弟。論唐宋宗風之盛。何元及我明。",
    "X72n1433_001:0217b09": "如此寥落之甚。石公云。彼時禪宗之初。人皆以發明",
    "X72n1433_001:0217b10": "生死大事為急。沿於元明之間。則人皆以操弄機鋒。",
    "X72n1433_001:0217b11": "拈頌竊取。師承出世。以為教外別傳之心法。止是耳。",
    "X72n1433_001:0217b12": "如葉公好龍。安在有真龍之可好哉。予以為至論。然",
    "X72n1433_001:0217b13": "於宗旨&#x8AB5;訛。偷心起滅。而此真疑。終未頓豁。亦未免",
    "X72n1433_001:0217b14": "因循其歲月矣。去年遇龍湖浪大師。因請益五家門",
    "X72n1433_001:0217b15": "庭宗旨。及壽昌和尚中興祖道之事。師肆口所談。縱",
    "X72n1433_001:0217b16": "橫自在。開廓幽隱。目無全牛。至於末後畢竟拶予。到",
    "X72n1433_001:0217b17": "偷心路絕八面無門處。予乃恍然神解。直欲一拳拳",
    "X72n1433_001:0217b18": "倒黃鶴樓也。師復以東苑和尚語錄示予曰。公看我",
    "X72n1433_001:0217b19": "師之宗旨與作略何如。予反覆其意句之微。手眼之",
    "X72n1433_001:0217b20": "別。乃知真正師資授受之際。的有活意。決不畫地為",
    "X72n1433_001:0217b21": "牢。令人參繫驢橛子。與一等&#x63D1;怪機鋒。鹵莽棒喝。賺",
    "X72n1433_001:0217b22": "誤後學者同。而能使人憤地悟入也。&#x8462;其過關之作。",
    "X72n1433_001:0217b23": "手自能應機接物。著著有轉身通氣。或致之八達衢",
    "X72n1433_001:0217b24": "頭。或致之懸崖萬仞。使彼自尋出路。自斷命根。其徹",
    "X72n1433_001:0217c01": "困相為。有如此者。豈似近世相襲故套。而互相鈍置",
    "X72n1433_001:0217c02": "者哉。噫予今日乃知。東苑有壽昌為真父。有龍湖為",
    "X72n1433_001:0217c03": "真子。將見石頭&#x922F;斧重破天荒。而嵩岳曹溪之山高",
    "X72n1433_001:0217c04": "水長矣。是為序。",
    "X72n1433_001:0217c05": "[0217c05] 崇禎丙子佛誕日。楚黃學人李長庚拜題。",
    "X72n1433_001:0217c10": "No. 1433",
    "X72n1433_001:0217c11": "建陽東苑晦臺鏡禪師語錄",
    "X72n1433_001:0217c13": "浦城夢筆山嗣法門人 道盛 集",
    "X72n1433_001:0217c14": "[0217c14] 泰昌元年庚申冬。於建陽一枝山。開堂結制。",
    "X72n1433_001:0217c15": "[0217c15] 師拈香云。此一瓣香。端為祝延",
    "X72n1433_001:0217c16": "今上皇帝聖壽無疆。 皇后齊年。 太子千秋。恭願。",
    "X72n1433_001:0217c17": "皇圖鞏固。帝道休明。四海雍&#x7188;。萬拜和&#x604A;。此一瓣香。",
    "X72n1433_001:0217c18": "奉為先檀越主泗泉余翁期主繼泉猶龍。及諸護法。",
    "X72n1433_001:0217c19": "伏願。福等須彌無有上。究竟本來成佛道。此一瓣香。",
    "X72n1433_001:0217c20": "奉為虎嘯麗空杲和尚。潭陽豫齋趙居士。用報當年。",
    "X72n1433_001:0217c21": "同識金鱗猶未變。翻波躍浪&#x5374;神奇。大眾且道。末後",
    "X72n1433_001:0217c22": "者一瓣香。從何處得來。從諸佛頂門得。從諸祖鼻孔",
    "X72n1433_001:0217c23": "得。曠古至今。用之不盡。專為供養",
    "X72n1433_001:0217c24": "中興洞上正宗。江西壽昌無明經公本師老和尚。用",
    "X72n1433_001:0218a01": "酬當年。把守玉關諸禁度。獨許白雲自去來。乃攝衣",
    "X72n1433_001:0218a02": "就座。維那白椎。師良久云。還有會者一椎者麼。僧問。",
    "X72n1433_001:0218a03": "第一義諦。已蒙和尚開示。畢竟作麼生是今日出世",
    "X72n1433_001:0218a04": "一句。師云。一江風正孤帆度。萬里無雲片月清。進云。",
    "X72n1433_001:0218a05": "如何是建化門庭一句。師云。天涯靜處無征戰。金氣",
    "X72n1433_001:0218a06": "銷為日月光。進云。如何是接待諸方一句。師云。天花",
    "X72n1433_001:0218a07": "雨不盡。處處鳥銜飛。進云。如何是勘驗諸方一句。師",
    "X72n1433_001:0218a08": "云。借問承恩者。雙蛾幾許長。僧禮拜。余繼泉居士問。",
    "X72n1433_001:0218a09": "臨濟道。第一句中薦得。堪與佛祖為師。第二句中薦",
    "X72n1433_001:0218a10": "得。堪與人天為師。第三句中薦得。自救不了。請和尚",
    "X72n1433_001:0218a11": "指示。如何是第一句。師云。咬破鐵崑崙。進云。如何是",
    "X72n1433_001:0218a12": "第二句。師云。空王腦劈裂。進云。如何是第三句。師云。",
    "X72n1433_001:0218a13": "正月朔夜看圓月。居士欲禮拜。師云。且從容。我亦有",
    "X72n1433_001:0218a14": "三問。若答得。許你半開眼。若答不得。此事莫作等閒",
    "X72n1433_001:0218a15": "看。士云。請和尚舉。師云。作麼生是無始&#x523C;來一念不",
    "X72n1433_001:0218a16": "生底。士云。三七二十一。師云。作麼生是二六時中受",
    "X72n1433_001:0218a17": "用底。士云。長安風月貫今昔。師云。作麼生是生死關",
    "X72n1433_001:0218a18": "頭打破的。士舉拳云。&#x807B;&#x807B;。師云。不親切。更道。士云。請",
    "X72n1433_001:0218a19": "和尚自道。師云。你一一問將來。士云。如何是無始&#x523C;",
    "X72n1433_001:0218a20": "來一念不生的。師云。的當又的當。進云。如何是二六",
    "X72n1433_001:0218a21": "時中受用的。師云。分明甚分明。進云。如何是生死關",
    "X72n1433_001:0218a22": "頭打破的。師云。莫作夢。士云。也只好八成。師云。老驥",
    "X72n1433_001:0218a23": "伏櫪。志在千里。烈士暮年。壯心不已。士禮拜。師云。古",
    "X72n1433_001:0218a24": "木林中多異獸。爭似當陽獅子兒。又一居士出問。如",
    "X72n1433_001:0218b01": "何是末後一著。師呵呵大笑。士沉思。師叱云。擬議即",
    "X72n1433_001:0218b02": "不堪。我者裏更有勘驗方來底句。你試道看。作麼生",
    "X72n1433_001:0218b03": "是關內句。作麼生是關外句。作麼生是非內非外句。",
    "X72n1433_001:0218b04": "作麼生是內外兼收句。作麼生是未過關一句。作麼",
    "X72n1433_001:0218b05": "生是已過關一句。作麼生是翻身跳出一句。士擬議。",
    "X72n1433_001:0218b06": "師揮尺一下。士無語。師云。傷心江上客。不是故鄉人。",
    "X72n1433_001:0218b07": "又一士出問。法華云。治世語言資生產業。皆順正法。",
    "X72n1433_001:0218b08": "祗如弟子眼見耳聞。色空明暗。盡屬見聞覺知。乃至",
    "X72n1433_001:0218b09": "上代祖師棒喝交馳。擎拳&#x7AEA;指。瞬目揚眉。總是鬼窟",
    "X72n1433_001:0218b10": "活計。如何是正法。請和尚直指。師云。滿瓶白沸湯。那",
    "X72n1433_001:0218b11": "知皆毒氣。士無語。師云。念汝不是作家。饒汝三十棒。",
    "X72n1433_001:0218b12": "士禮拜。師云。道法本無多。南辰貫北河。都來三七字。",
    "X72n1433_001:0218b13": "降盡鬼神魔。乃良久顧眾云。會麼。老瞿曇。一生黃金",
    "X72n1433_001:0218b14": "高北斗。買不得箇人一笑。及至末後一枝花。惹發飲",
    "X72n1433_001:0218b15": "光特地&#x89B7;破。&#x5374;將從上祖宗家產。一時俱籍沒&#x5374;。究",
    "X72n1433_001:0218b16": "竟有甚麼風流。正恁麼時。我試問你。英靈男子。自有",
    "X72n1433_001:0218b17": "本分。不為人欺瞞底活計。又當何如。咦。便下座。",
    "X72n1433_001:0218b18": "[0218b18] 結制上堂。僧問。重開壽昌爐&#x97B2;。新拈東苑鍵鎚。風燄",
    "X72n1433_001:0218b19": "既高。猛烈難近。設有不入保社之維那。自叩牙關之",
    "X72n1433_001:0218b20": "首座到來。和尚當作麼生處分。師云。無&#x6B35;自招承。且",
    "X72n1433_001:0218b21": "置門牆下。進云。今日乃親見黃龍峰。別出一枝真奇",
    "X72n1433_001:0218b22": "特也。師云。孟八布衫未穿。張三瘦肘已露。僧禮拜曰。",
    "X72n1433_001:0218b23": "小出大遇也。師微笑。乃拈拂子拂云。諸兄弟。快著些",
    "X72n1433_001:0218b24": "精采好。為他閒事長無明。兩兩三三爭遠程。不許夜",
    "X72n1433_001:0218c01": "來剛把火。大家吹滅暗中行。正當恁麼時。汝等還自",
    "X72n1433_001:0218c02": "知此落處麼。還可自瞞與瞞人得麼。不見趙州問投",
    "X72n1433_001:0218c03": "子。大死底人&#x5374;活來時如何。投子云。不許夜行。投明",
    "X72n1433_001:0218c04": "須到。祗者兩古佛。一箇侯白。一箇侯黑。直饒到病僧",
    "X72n1433_001:0218c05": "門下。且教酌水獻花。緩緩與他箇節度符子去。乃知",
    "X72n1433_001:0218c06": "一枝別有家法在。何故。橫按鏌邪傳正令。太平寰宇",
    "X72n1433_001:0218c07": "斬癡頑。下座。",
    "X72n1433_001:0218c08": "[0218c08] 上堂。師噓一噓云。此是西來碧眼胡。無端留下者種",
    "X72n1433_001:0218c09": "毒。唐宋之間。不知害殺了多少人。爭奈遭他毒氣不",
    "X72n1433_001:0218c10": "能拔。近世忽然突出壽昌老風狂。播弄一番。今又沒。",
    "X72n1433_001:0218c11": "不識當年何所歸。還有知碧眼胡與老風狂底面孔",
    "X72n1433_001:0218c12": "者麼。復噓一噓云。莫認驢鞍&#x97BD;。作阿爺下頷。下座。",
    "X72n1433_001:0218c13": "[0218c13] 冬至上堂。召眾云。還有知天地間底司命所在者麼。",
    "X72n1433_001:0218c14": "咦。節候今朝是冬至。一陽之氣內生。&#x7FA3;陰之氣外發。",
    "X72n1433_001:0218c15": "正當嚴冬時也。大家意作麼生備禦去。若論世間。富",
    "X72n1433_001:0218c16": "貴之人。則紅爐煖閣去。狐裘美酒去。且我等法門弟",
    "X72n1433_001:0218c17": "兄。喜生閩中溫煖之地。靜則破衲蒙頭密室宴坐去。",
    "X72n1433_001:0218c18": "瀟洒則三五圍爐茶話去。復相借問。貴人出使外國。",
    "X72n1433_001:0218c19": "富人作客他鄉。或在半途時如何。生在邊地下賤時",
    "X72n1433_001:0218c20": "如何。即今罪人關在牢獄。無衣無食時如何。乃至陽",
    "X72n1433_001:0218c21": "受福盡。墮在寒&#x6C37;地獄時如何。此是愍念他苦。猶緩",
    "X72n1433_001:0218c22": "一步。設身處地當不易。大家莫自相瞞謂。此等苦我",
    "X72n1433_001:0218c23": "輩無分。現今套在金剛圈子裏。儘力跳不出。能免六",
    "X72n1433_001:0218c24": "道輪迴乎。且道。畢竟作麼生便得出此牢籠去。也有",
    "X72n1433_001:0219a01": "現在圈子裏。不為寒暑往來苦樂所干者麼。也有現",
    "X72n1433_001:0219a02": "在圈子裏。而能遍諸國土作佛事者麼。若有恁般奇",
    "X72n1433_001:0219a03": "特事。當何所在可令得見。汝豈不信。西天波羅提尊",
    "X72n1433_001:0219a04": "者。為異見王說的偈乎。彼道得甚明。在胎為身。處世",
    "X72n1433_001:0219a05": "為人。在眼曰見。在耳曰聞。在鼻辨香。在舌談論。在手",
    "X72n1433_001:0219a06": "執捉。在足運奔。遍現俱該法界。收攝在一微塵。識者",
    "X72n1433_001:0219a07": "知是佛性。不識喚作精魂。師復云。者老漢。抖擻此屎",
    "X72n1433_001:0219a08": "腸。堪作何用。祇如今日。如何又重搜此毒氣。&#x807B;。向下",
    "X72n1433_001:0219a09": "文長。且聽來日。",
    "X72n1433_001:0219a10": "[0219a10] 臘八上堂。釋迦牟尼佛。於此日悟道。普見一切眾生",
    "X72n1433_001:0219a11": "成佛。正當是時也。諸人還曾見也無。若說見。好與三",
    "X72n1433_001:0219a12": "十棒。若以色見我。以音聲求我。是人行邪道。不能見",
    "X72n1433_001:0219a13": "如來。作麼生說見。若說不見。也好與三十棒。若人欲",
    "X72n1433_001:0219a14": "了知。三世一切佛。應觀法界性。一切惟心造。何法非",
    "X72n1433_001:0219a15": "心。何見非佛。作麼生說不見。畢竟作麼生得不喫棒",
    "X72n1433_001:0219a16": "去。雖然。路逢死蛇莫打殺。無底籃子盛將歸。若會此",
    "X72n1433_001:0219a17": "意。莫與此棒商量。汝若不會。到來函谷愁中月。歸去",
    "X72n1433_001:0219a18": "磻溪夢裏山。下座。",
    "X72n1433_001:0219a19": "[0219a19] 除日上堂。僧問。壽昌老和尚。臨七十歲夜。示眾云。今",
    "X72n1433_001:0219a20": "年只有斯時在。試問諸人會也無。此莫便是老漢先",
    "X72n1433_001:0219a21": "分付底末後句否。師云。杓卜聽&#x8657;聲。睡熟饒譫語。進",
    "X72n1433_001:0219a22": "云。在新長老分上。又作麼生。師卓拄杖云。擊破寒潭",
    "X72n1433_001:0219a23": "月。癡猴何處窺。進云。作家親父子。別有不傳傳也。師",
    "X72n1433_001:0219a24": "云。靴頭綻線。&#x811A;指何知。僧禮拜。師乃云。百歲翁翁失",
    "X72n1433_001:0219b01": "&#x5374;父。當堂獨坐沒尊卑。東&#x90A8;王老夜燒錢。打鼓小兒",
    "X72n1433_001:0219b02": "失&#x5374;槌。到者裏。生死誰知折合。性命作何所歸。蛙盆",
    "X72n1433_001:0219b03": "打破啾啾鬧。莊周夢蝶亂飛飛。噫嘻嘻。燈籠露柱。謾",
    "X72n1433_001:0219b04": "自依稀。",
    "X72n1433_001:0219b05": "[0219b05] 天啟元年元旦上堂。師云。會麼。今朝有三般勝事。大",
    "X72n1433_001:0219b06": "眾須當慶贊非常。且道。是那三般勝事。恭惟今上皇",
    "X72n1433_001:0219b07": "帝至聖至明。新登寶位。正當元正啟祚。萬物咸新。是",
    "X72n1433_001:0219b08": "為第一般勝事。我等正當山呼天子萬年。與日月同",
    "X72n1433_001:0219b09": "其悠久。是為第二般勝事。其第三般勝事。即今一枝",
    "X72n1433_001:0219b10": "法道。大與往昔不同。昔者每勸一切行人。拚此身命。",
    "X72n1433_001:0219b11": "勤修六度萬行。度脫眾生。經無量&#x523C;。直至一切功德",
    "X72n1433_001:0219b12": "完滿莊嚴。方成佛道。今則不然。但教諸昆仲。不離當",
    "X72n1433_001:0219b13": "念。即得備行不可說不可說佛剎微塵數諸大菩薩",
    "X72n1433_001:0219b14": "種種清淨玅行。乃至滅度無量無數無邊眾生。寔無",
    "X72n1433_001:0219b15": "眾生得滅度者。何以故。乃彈指云。一元和。二佛陀。自",
    "X72n1433_001:0219b16": "餘是甚碗躂丘。一等瓠瓜茄子。那知與大唐天子只",
    "X72n1433_001:0219b17": "三人乎。良久云。將謂別有奇特。噫。有則有。說破不值",
    "X72n1433_001:0219b18": "半文錢。祗好山呼賀萬年。下座。",
    "X72n1433_001:0219b19": "[0219b19] 上元日上堂。師良久云。祖意分明漏洩。誰能直下承",
    "X72n1433_001:0219b20": "當。若欲別通一線。便落第二門牆。離境未嘗自得。對",
    "X72n1433_001:0219b21": "境又多錯忙。未可怪諸散誕。及居鄰城隍。其能不逐",
    "X72n1433_001:0219b22": "風景轉。且似今日上元。又值春回。良為世間歡樂未",
    "X72n1433_001:0219b23": "央。假使今夜月明星燦。兼照百千燈。無限佳人才子",
    "X72n1433_001:0219b24": "及諸流人。同時遊玩。金吾且喜不禁。玉漏誰為主張。",
    "X72n1433_001:0219c01": "不待遊人情興盡。眼前景物已銷亡。得意翻成寂寞。",
    "X72n1433_001:0219c02": "孰能到此悟無常。我今慰爾諸人。謾躊躇可細思量。",
    "X72n1433_001:0219c03": "還剩得明歷歷者點孤光。被他日月燈明佛。特地瞞",
    "X72n1433_001:0219c04": "頇一上。還有心不負人面無慚色者麼。咄。田厙奴。喫",
    "X72n1433_001:0219c05": "茶去。便下座。",
    "X72n1433_001:0219c06": "[0219c06] 壽昌諸法屬請上堂。師顧左右云。起動諸耆舊了也。",
    "X72n1433_001:0219c07": "呵呵呵。渠儂失&#x5374;五釐半。隔壁幾曾上筭盤。此處無",
    "X72n1433_001:0219c08": "銀三十兩。何妨千古弄痴酣。未容易莫輕談。世間多",
    "X72n1433_001:0219c09": "少鑿壁偷光。借影過關。與有節度使符子底。有甚相",
    "X72n1433_001:0219c10": "干。惟我此中以法為親底。自能如揚修之見幼婦。不",
    "X72n1433_001:0219c11": "容己于喜歡。下座。",
    "X72n1433_001:0219c12": "[0219c12] 上堂。師良久云。還會麼。千古萬古事當不得我。眉毛",
    "X72n1433_001:0219c13": "縱一縱當不得我。額頭點一點當不得我。拄杖子卓",
    "X72n1433_001:0219c14": "一卓當不得我。震聲喝一喝。你若不會。燈籠露柱。替",
    "X72n1433_001:0219c15": "你下涅槃堂。且道。為甚麼如此。噫。立地死漢。有甚麼",
    "X72n1433_001:0219c16": "救處。下座。",
    "X72n1433_001:0219c17": "[0219c17] 上堂。師召云。大眾。正當恁麼時。誰不全身都在裏許。",
    "X72n1433_001:0219c18": "乃伸手云。為甚麼汝等性命。在老僧手裏。眾無對。師",
    "X72n1433_001:0219c19": "又云。為甚麼釋迦老子性命。在汝等&#x811A;跟下。眾又罔",
    "X72n1433_001:0219c20": "措。師乃撫掌云。風煖鳥聲碎。日高花影重。",
    "X72n1433_001:0219c21": "[0219c21] 解制辭眾入山上堂。孤亭獨望春山遠。九曲清清日",
    "X72n1433_001:0219c22": "夜行。且喜風光流不盡。垂楊堤畔月初生。大眾。一結",
    "X72n1433_001:0219c23": "一解。原是千古風規。一住一行。要且機緣有自。山僧",
    "X72n1433_001:0219c24": "今日對眾。分付拄杖子。欲向千萬峰頭去也。大眾再",
    "X72n1433_001:0220a01": "四勸請。為法久住。師曰。大眾向我拄杖頭邊。道得一",
    "X72n1433_001:0220a02": "句來。山僧即住。眾擬議。師卓一卓曰。從來共住無人",
    "X72n1433_001:0220a03": "識。長嘯一聲歸去來。下座。",
    "X72n1433_001:0220a04": "[0220a04] 小參。度九曲之蛛絲。騏驥不如小蟻。採&#x7FA3;芳之花密。",
    "X72n1433_001:0220a05": "鸞鳳不及微蜂。以故。聖人能各任天下之才。而全造",
    "X72n1433_001:0220a06": "物生成之德。須知更有向上一機在。祇如乾峰云。舉",
    "X72n1433_001:0220a07": "一不得舉二。放過一著。落在第二。意旨作麼生。不見",
    "X72n1433_001:0220a08": "雲門道。昨日有人從天台來。今日&#x5374;往徑山去。若向",
    "X72n1433_001:0220a09": "者裏會去。則明日典座不得普請。正如函&#x8462;相應。若",
    "X72n1433_001:0220a10": "是不會。直饒眾流截斷。依舊南斗七北斗八。木馬加",
    "X72n1433_001:0220a11": "鞭橫兩腿。鐵牛貫索莽低頭。參。",
    "X72n1433_001:0220a12": "[0220a12] 小參。古人道。從天降下則貧窮。從地湧出則富貴。富",
    "X72n1433_001:0220a13": "貴的不值一文。貧窮者萬金不換。山僧生平赤骨律。",
    "X72n1433_001:0220a14": "不曾見有從天降從地湧。只有一雙空手。不論是富",
    "X72n1433_001:0220a15": "貴是貧窮。到來者與他一摑。何故。我既賞罰分明。他",
    "X72n1433_001:0220a16": "自萬機寢息。",
    "X72n1433_001:0220a17": "[0220a17] 會心園示眾。師云。誰曾會得心來。以手左邊拍一拍",
    "X72n1433_001:0220a18": "云。可惜許。復云。心又作麼生會。以手右邊拍一拍云。",
    "X72n1433_001:0220a19": "可惜許。復云。今日山僧到者裏。又作麼生與諸公話",
    "X72n1433_001:0220a20": "會。乃&#x7AEA;起拳云。可惜許。張居士問。好箇可惜許。爭奈",
    "X72n1433_001:0220a21": "知音者少。師云。月上千峰暗又明。士云。穿&#x5374;人鼻孔",
    "X72n1433_001:0220a22": "也。師云。何得自招。士云。且放過大師。師云。山僧罪過。",
    "X72n1433_001:0220a23": "士禮拜云。黃龍峰頭親切句子。還肯示人麼。師云。居",
    "X72n1433_001:0220a24": "士也是杓卜聽&#x8657;聲。士云。大師又恁麼去也。師云。何",
    "X72n1433_001:0220b01": "故把髻投衙。士云。太爪牙生。師云。低頭看星斗。士禮",
    "X72n1433_001:0220b02": "拜。",
    "X72n1433_001:0220b03": "[0220b03] 靜觀堂示眾。溫陵黃孝廉問。大師還曾過洛陽橋也",
    "X72n1433_001:0220b04": "未。師云。拄杖頭邊看取。廉云。恁麼則作家慣弄者條",
    "X72n1433_001:0220b05": "蛇也。師云。也須防他始得。士云。大善知識不放過處。",
    "X72n1433_001:0220b06": "正是慈悲。師云。不必分斤較兩。師乃云。洛陽橋上太",
    "X72n1433_001:0220b07": "煞風流。拄杖頭邊誰能慣弄。不須防處而入得。切忌",
    "X72n1433_001:0220b08": "較兩分斤。就中別有希奇。還他傍觀具眼。祇如柯居",
    "X72n1433_001:0220b09": "士適間問達觀老人圜中公案。還有人判斷得者麼。",
    "X72n1433_001:0220b10": "山僧重為下轉語去。祇為分明極。翻令所得遲。",
    "X72n1433_001:0220b11": "[0220b11] 黃華示眾。舉韓文公參大顛。於三平言下。有箇入處。",
    "X72n1433_001:0220b12": "師云。文公鑊湯無冷處。欲求一杓清涼。大顛於&#x5292;樹",
    "X72n1433_001:0220b13": "挨身。開一&#x7DAB;活路。三平&#x5374;於門牌子上刻老虎。駭他",
    "X72n1433_001:0220b14": "癡人。文公又於急水灘上打毬子。總是滾去。果的的",
    "X72n1433_001:0220b15": "能於生死結交處。一眼&#x89B7;破。許他把手並行。不則瞎",
    "X72n1433_001:0220b16": "驢逐大隊。徒自墮坑落塹。且道。如何是生死結交處",
    "X72n1433_001:0220b17": "一眼&#x89B7;破。彈指一下云。料掉沒交涉。",
    "X72n1433_001:0220b18": "[0220b18] 壽昌先和尚忌日示眾。師召大眾云。當知此老。生前",
    "X72n1433_001:0220b19": "無甚奇特處。剩有四般骨董。名馳天下。爭奈如今落",
    "X72n1433_001:0220b20": "在貴公子手。&#x5374;將方竹杖規員古銅瓶鏇金水墨畫。",
    "X72n1433_001:0220b21": "彩粧斷紋琴漆過。若使時人看見。不妨精美。但不可",
    "X72n1433_001:0220b22": "使作家見。作家見時如何。噫。便歸方丈。",
    "X72n1433_001:0220b23": "拈頌偈贊",
    "X72n1433_001:0220b24": "[0220b24] 舉世尊初生。一手指天。一手指地。周行七步。目顧四",
    "X72n1433_001:0220c01": "方。作師子吼曰。天上天下唯我獨尊。後雲門云。我當",
    "X72n1433_001:0220c02": "時若見。一棒打殺。與狗子喫。貴圖天下太平。",
    "X72n1433_001:0220c03": "[0220c03] 拈云。果恁麼那。見怪不怪。其怪自敗。可笑後世尚",
    "X72n1433_001:0220c04": "有向&#x8657;空著橛者。",
    "X72n1433_001:0220c05": "[0220c05] 頌云。天下無端&#x5374;有端。橫拈拄杖獨盤桓。分明舉",
    "X72n1433_001:0220c06": "似渾多事。千古其誰不自甘。",
    "X72n1433_001:0220c07": "[0220c07] 舉世尊於雪山六年苦行。臘月八夜。&#x89A9;明星豁然大",
    "X72n1433_001:0220c08": "悟。",
    "X72n1433_001:0220c09": "[0220c09] 拈云。初生時目顧四方。祇應是瞎。不然。何到此夜",
    "X72n1433_001:0220c10": "始見星。直饒見得倜儻分明。正是瞎處。",
    "X72n1433_001:0220c11": "[0220c11] 頌云。不向龍床放&#x811A;眠。&#x5374;於雪嶺夜觀天。誰知換",
    "X72n1433_001:0220c12": "斗移星手。賺殺古今眼不全。",
    "X72n1433_001:0220c13": "[0220c13] 舉世尊於靈山會上拈花。眾皆罔措。獨迦葉破顏微",
    "X72n1433_001:0220c14": "笑。世尊云。吾有正法眼藏涅槃妙心。實相無相法門。",
    "X72n1433_001:0220c15": "付囑於汝。",
    "X72n1433_001:0220c16": "[0220c16] 拈云。大小世尊。歷事已多。豈不知。天下利器。不可",
    "X72n1433_001:0220c17": "以示人。而且不善藏其用。",
    "X72n1433_001:0220c18": "[0220c18] 頌云。磨&#x5292;生平未敢輕。終年始遇一豪英。脫然分",
    "X72n1433_001:0220c19": "付堪何用。天下從茲不太平。",
    "X72n1433_001:0220c20": "[0220c20] 舉世尊集會畢各散。獨一女子得近佛座。文殊不知",
    "X72n1433_001:0220c21": "問佛。佛令文殊出其定自問之。文殊極盡神力不能",
    "X72n1433_001:0220c22": "出。佛云。下方有罔明大士能出之。須臾罔明至。以一",
    "X72n1433_001:0220c23": "彈指。女子即出定。",
    "X72n1433_001:0220c24": "[0220c24] 拈云。者一隊漢。大似沒奈無事何。&#x5374;乃各自賣弄。",
    "X72n1433_001:0221a01": "作消遣法也。噫。爛泥中有刺。我若見女子出定。便",
    "X72n1433_001:0221a02": "問汝入底是甚麼定。待女子擬對。便一喝云。者野",
    "X72n1433_001:0221a03": "狐精。更在者裏作怪那。教他立地尿出始快。",
    "X72n1433_001:0221a04": "[0221a04] 頌云。困人天氣半晴陰。&#x7ABB;外黃鸝送好音。睡起不",
    "X72n1433_001:0221a05": "閒梳洗事。&#x5374;於花下拭瑤琴。",
    "X72n1433_001:0221a06": "[0221a06] 舉達磨大士西來。面壁於嵩山少林九年。六遭服毒",
    "X72n1433_001:0221a07": "不死。遇神光立雪斷臂以求法。師憫之。因名慧可。可",
    "X72n1433_001:0221a08": "問。弟子心未寧。乞師為我安心。師云。將心來。為汝安。",
    "X72n1433_001:0221a09": "可曰。覓心了不可得。師曰。為汝安心竟。久之。師知機",
    "X72n1433_001:0221a10": "緣時熟。乃命諸門人。各言所得。獨可於末後作禮三",
    "X72n1433_001:0221a11": "拜。依位而立。師云。汝得吾髓。",
    "X72n1433_001:0221a12": "[0221a12] 拈云。西來面壁。不妨令人疑著。末後分皮分髓。者",
    "X72n1433_001:0221a13": "一場敗闕。又誰能救得。",
    "X72n1433_001:0221a14": "[0221a14] 頌云。夜來獨自上西樓。&#x5374;喜新秋月正幽。試把玉",
    "X72n1433_001:0221a15": "簫吹一曲。惹他多少客心愁。",
    "X72n1433_001:0221a16": "[0221a16] 舉青原見六祖問。當何所務即不落階級。祖曰。曾作",
    "X72n1433_001:0221a17": "甚麼來。曰聖諦亦不為。祖曰。落何階級。曰聖諦尚不",
    "X72n1433_001:0221a18": "為。何階級之有。祖曰。如是如是。善自護持。",
    "X72n1433_001:0221a19": "[0221a19] 拈云。一箇氣宇如王。一箇乾坤坐斷。不免把手上",
    "X72n1433_001:0221a20": "高山。&#x811A;跟被人一眼&#x89B7;破。我若作六祖。見他問當",
    "X72n1433_001:0221a21": "何所務即不落階級。即喝云。者擔糞桶漢。在者裏",
    "X72n1433_001:0221a22": "作麼。若作青原。見六祖云曾作甚麼來。便撫掌云。",
    "X72n1433_001:0221a23": "者老漢。猶作寐語在。豈不使曹溪一路別有風光",
    "X72n1433_001:0221a24": "頌云。自憐炤盡體無依。轉入曹溪話祖機。相對清",
    "X72n1433_001:0221b01": "風拂白月。庭前花落鳥銜飛。",
    "X72n1433_001:0221b02": "[0221b02] 舉青原命石頭。往南岳下書。頭到南岳即問。不慕諸",
    "X72n1433_001:0221b03": "聖不重己靈時如何。岳云。子問太高生。何不向下問。",
    "X72n1433_001:0221b04": "頭云。寧可永劫墮沉淪。不從諸聖求解脫。拂袖便歸。",
    "X72n1433_001:0221b05": "青原問。見讓和尚何如。曰書亦不通。信亦不達。去時",
    "X72n1433_001:0221b06": "曾蒙和尚許一&#x922F;斧子住山。即今便請。原垂下一足。",
    "X72n1433_001:0221b07": "頭便禮拜。",
    "X72n1433_001:0221b08": "[0221b08] 拈云。師子教兒。別有拋擲。者箇&#x922F;斧。何處摩挲。然",
    "X72n1433_001:0221b09": "青原南岳二老。皆有放過處。我於不慕諸聖不重",
    "X72n1433_001:0221b10": "己靈時如何下。代南岳。便與劈脊一棒云。你還熱",
    "X72n1433_001:0221b11": "碗鳴聲在。使他別作生涯去。又於子問太高生何",
    "X72n1433_001:0221b12": "不向下問下。代石頭。即大喝云。者爛冬瓜老漢。堪",
    "X72n1433_001:0221b13": "作甚麼。如此。則不待歸來。使青原&#x922F;斧。更不露鋒",
    "X72n1433_001:0221b14": "芒也。",
    "X72n1433_001:0221b15": "[0221b15] 頌云。纔出龍門入虎房。男兒到此自昂藏。歸來奪",
    "X72n1433_001:0221b16": "得阿爺斧。劈破東西一路荒。",
    "X72n1433_001:0221b17": "[0221b17] 舉南岳見馬祖在庵前石上打坐。乃以&#x750E;在彼處磨。",
    "X72n1433_001:0221b18": "祖問岳。磨磚作麼。岳曰作鏡。祖曰。磨&#x750E;如何作得鏡。",
    "X72n1433_001:0221b19": "岳問。上座在此作麼。祖曰坐禪。岳曰。坐禪圖箇甚麼。",
    "X72n1433_001:0221b20": "曰圖作佛。岳曰。我磨磚既不可作鏡。汝坐禪豈可作",
    "X72n1433_001:0221b21": "佛。祖乃問。如何即是。岳曰。如車不行。打車即是。打牛",
    "X72n1433_001:0221b22": "即是。更示以如下種子及彼天澤。機緣合故自見其",
    "X72n1433_001:0221b23": "道云云。祖乃徹悟。",
    "X72n1433_001:0221b24": "[0221b24] 拈云。良駒曾出&#x5ED0;。不妨鞭影重重。若較之日後棒",
    "X72n1433_001:0221c01": "喝交馳。早已周由者也不少。雖然。彼時宗門創發。",
    "X72n1433_001:0221c02": "大機固已如此。一等專取於莽鹵迅捷一路。又何",
    "X72n1433_001:0221c03": "能跂及古人。",
    "X72n1433_001:0221c04": "[0221c04] 頌云。磚既磨兮車已行。馬駒心眼自精明。界然踏",
    "X72n1433_001:0221c05": "殺人無數。可笑西天讖恁靈。",
    "X72n1433_001:0221c06": "[0221c06] 舉德山一日飯遲。自托&#x9262;向僧堂去。雪峰見曰。鐘未",
    "X72n1433_001:0221c07": "鳴鼓未響。者老漢托&#x9262;向甚麼處去。德山不語歸方",
    "X72n1433_001:0221c08": "丈。峰舉似巖頭。頭云。大小德山。未會末後句在。德山",
    "X72n1433_001:0221c09": "令侍者問巖頭。汝不肯老僧那。頭密啟其意。明日德",
    "X72n1433_001:0221c10": "山上堂。果與尋常不同。巖頭向法堂前撫掌云。且喜",
    "X72n1433_001:0221c11": "老漢會末後句。雖然如是。也只得三年活。山果三年",
    "X72n1433_001:0221c12": "示寂。",
    "X72n1433_001:0221c13": "[0221c13] 拈云。天下事不皆如此。好看他父子利害處。",
    "X72n1433_001:0221c14": "[0221c14] 頌云。摟巢之恨其來久。底定豈應尚未消。聖智從",
    "X72n1433_001:0221c15": "來資竊盜。不將符印作良謀。",
    "X72n1433_001:0221c16": "[0221c16] 舉趙州因僧舉。臺山有一婆子。凡問臺山路向甚麼",
    "X72n1433_001:0221c17": "處去。婆云驀直去。僧纔行。婆云。者箇師僧又恁麼去。",
    "X72n1433_001:0221c18": "州云。我為汝勘破者婆子。州亦到彼處如此問。婆亦",
    "X72n1433_001:0221c19": "如是答。州乃歸舉似云。我為汝勘破了也。",
    "X72n1433_001:0221c20": "[0221c20] 拈云。者箇臭老婆。不特捉敗天下行&#x811A;衲僧。即諸",
    "X72n1433_001:0221c21": "方坐曲彔&#x7240;底老漢。無不捉敗也。且道。趙州自謂",
    "X72n1433_001:0221c22": "勘破。還出得者婆子圈[袖-由+貴]麼。逢人不得錯舉。",
    "X72n1433_001:0221c23": "[0221c23] 頌云。百城煙水各深參。何似臺山一指南。趙老不",
    "X72n1433_001:0221c24": "辭重下橛。大家無地著羞慚。",
    "X72n1433_001:0222a01": "[0222a01] 舉洞山已悟無情說法。欲別雲巖。因問。此去有人問。",
    "X72n1433_001:0222a02": "還邈得師真也無。作麼生答他。雲巖良久云。祇者是。",
    "X72n1433_001:0222a03": "山沉吟。巖云。价闍黎。承當箇事。大須仔細。後因過水",
    "X72n1433_001:0222a04": "&#x89A9;影。乃大悟玄旨。",
    "X72n1433_001:0222a05": "[0222a05] 拈云。雲巖老漢。滿口毒氣。觸著即喪身失命。爭奈",
    "X72n1433_001:0222a06": "鈍置不少。何不待洞山問。便推出去。洞山若是箇",
    "X72n1433_001:0222a07": "猛烈漢。見他良久。便掀倒禪&#x7240;大笑而出。則此後",
    "X72n1433_001:0222a08": "更不作恁麼去也。",
    "X72n1433_001:0222a09": "[0222a09] 頌云。眼裏聞聲已隔津。機前觸忌更傷神。護身符",
    "X72n1433_001:0222a10": "子俄拋&#x5374;。拈得龜毛殺活人。",
    "X72n1433_001:0222a11": "[0222a11] 舉太陽已付囑多人。皆先化去。而浮山原嗣葉縣。亦",
    "X72n1433_001:0222a12": "久得師法。太陽乃以頂相皮履及偈付浮山。為代求",
    "X72n1433_001:0222a13": "人。續此洞宗。山果得投子青。深契宗旨。即以太陽頂",
    "X72n1433_001:0222a14": "相皮履偈。及自作偈。有須彌立太&#x8657;。日月輔而轉。&#x7FA3;",
    "X72n1433_001:0222a15": "峰漸倚他。白雲方改變。少林風起叢。曹溪洞簾卷。金",
    "X72n1433_001:0222a16": "鳳宿龍巢。宸苔豈車輾。以囑之。為太陽之嗣。",
    "X72n1433_001:0222a17": "[0222a17] 拈云。接木生花。妙於種性春力。浮山一賽兩彩處。",
    "X72n1433_001:0222a18": "看他金鳳宿龍巢之旨。何奇特非常。",
    "X72n1433_001:0222a19": "[0222a19] 頌云。放去收來有大機。到頭底定最危微。空中推",
    "X72n1433_001:0222a20": "出須彌頂。風卷嵩簾洞上暉。",
    "X72n1433_001:0222a21": "[0222a21] 舉壽昌初參廩山。舉金剛經有省。山曰。宗眼不明。未",
    "X72n1433_001:0222a22": "為究竟。後因閱僧問興善惟寬禪師。如何是道。寬曰",
    "X72n1433_001:0222a23": "大好山。僧云。某甲問道。師何云大好山。寬曰。汝只知",
    "X72n1433_001:0222a24": "大好山。何&#x751E;達道。昌頓發疑情。八閱月。偶搬石不能",
    "X72n1433_001:0222b01": "舉。乃盡力搬動。忽然大悟。曰欲參無上菩提道。急急",
    "X72n1433_001:0222b02": "疏通大好山。知道始知山不好。翻身跳出祖師關。即",
    "X72n1433_001:0222b03": "呈似廩山。山再勘驗之。乃為印可。",
    "X72n1433_001:0222b04": "[0222b04] 拈云。者老漢。山有甚麼好。若不是者大好山與你",
    "X72n1433_001:0222b05": "恁麼。敢保驢年也未夢見在。",
    "X72n1433_001:0222b06": "[0222b06] 頌云。白蛇當路果能誅。赤眼英雄別一圖。一自鴻",
    "X72n1433_001:0222b07": "門離虎穴。暴秦強楚為先驅。",
    "X72n1433_001:0222b08": "五位正偏頌",
    "X72n1433_001:0222b09": "[0222b09] 正中偏。驀地轟雷震九天。石火電光追不及。阿誰頓",
    "X72n1433_001:0222b10": "悟髑髏前。",
    "X72n1433_001:0222b11": "[0222b11] 偏中正。相逢不許看秦鏡。儼然把手上刀山。是甚那",
    "X72n1433_001:0222b12": "伽常在定。",
    "X72n1433_001:0222b13": "[0222b13] 正中來。木人石女舞三臺。萬國謳歌忘帝力。將軍印",
    "X72n1433_001:0222b14": "&#x5292;絕烽埃。",
    "X72n1433_001:0222b15": "[0222b15] 偏中至。入魔入佛全悲智。太平寰宇長癡頑。鐵牛耕",
    "X72n1433_001:0222b16": "盡黃金地。",
    "X72n1433_001:0222b17": "[0222b17] 兼中到。尊貴天然誰敢道。相續從來也大難。同時不",
    "X72n1433_001:0222b18": "識祖宗玅。",
    "X72n1433_001:0222b19": "三玄三要頌",
    "X72n1433_001:0222b20": "[0222b20] 第一玄。那知東土與西天。少林謾自分皮髓。鐵壁銀",
    "X72n1433_001:0222b21": "山也教穿。",
    "X72n1433_001:0222b22": "[0222b22] 第二玄。赤肉團邊下痛尖。推去無端乾矢橛。茫茫何",
    "X72n1433_001:0222b23": "處著恩冤。",
    "X72n1433_001:0222b24": "[0222b24] 第三玄。紫羅帳裏不輕傳。當機拶著無逃處。捉敗原",
    "X72n1433_001:0222c01": "來不值錢。",
    "X72n1433_001:0222c02": "[0222c02] 第一要。古佛留心不得玅。相隨來也有些些。異類中",
    "X72n1433_001:0222c03": "行無朕兆。",
    "X72n1433_001:0222c04": "[0222c04] 第二要。本分何勞尋草料。信手拈來殺活奇。擬議承",
    "X72n1433_001:0222c05": "當俱失炤。",
    "X72n1433_001:0222c06": "[0222c06] 第三要。朱點印開成別調。機前陷虎那容看。死盡偷",
    "X72n1433_001:0222c07": "心須發笑。",
    "X72n1433_001:0222c08": "因僧問。洞山為甚麼立此五位。師云。也是閒",
    "X72n1433_001:0222c09": "家具。進云。如何又以他為宗旨。師云。你道佛",
    "X72n1433_001:0222c10": "祖之釘橛。是誰出得。復示以頌",
    "X72n1433_001:0222c11": "[0222c11] 邈得真來何正偏。好於功位揀邪禪。非功不破&#x7FA3;迷",
    "X72n1433_001:0222c12": "執。無位何銷眾智權。功位轉來明體用。正偏兼到別",
    "X72n1433_001:0222c13": "幽玄。當鋒殺活誰能搆。向上機關不可傳。",
    "X72n1433_001:0222c14": "僧又問。臨濟為甚麼立此三玄三要。師云。也",
    "X72n1433_001:0222c15": "是開眼尿&#x7240;。進云。悟此玄要旨者如何。師云。",
    "X72n1433_001:0222c16": "吹毛&#x5292;在甚麼處。亦示以頌",
    "X72n1433_001:0222c17": "[0222c17] 喫得棒來何要玄。應於照用展機權。言前得意超玄",
    "X72n1433_001:0222c18": "旨。句下明宗出要詮。人境奪來全體露。主賓薦去大",
    "X72n1433_001:0222c19": "機旋。衝流度刃適時變。棒喝從茲有別傳。",
    "X72n1433_001:0222c20": "上壽昌老和尚七旬大誕頌",
    "X72n1433_001:0222c21": "[0222c21] 箇赤窮身無賣處。祇應滯貨到驢年。逆兒設法不能",
    "X72n1433_001:0222c22": "供。潦倒那堪更[祝/土]拳。",
    "X72n1433_001:0222c23": "別東苑歸隱武夷",
    "X72n1433_001:0222c24": "[0222c24] 十年幽夢不能成。一片寒心空自盟。長嘯數聲歸去",
    "X72n1433_001:0223a01": "也。奇峰六六杖頭生。",
    "X72n1433_001:0223a02": "盛子於壽昌有故遁去",
    "X72n1433_001:0223a03": "[0223a03] 來沒頭兮去沒尾。廝兒箇是白拈賊。平生慣向鋒刃",
    "X72n1433_001:0223a04": "行。性命幾希誰識得。",
    "X72n1433_001:0223a05": "盛子寄予。有藥將留毒達磨句。因示之",
    "X72n1433_001:0223a06": "[0223a06] 包藏禍心終自毒。於今那討彼流支。平地風波空自",
    "X72n1433_001:0223a07": "湧。誰能折葦浪頭吹。",
    "X72n1433_001:0223a08": "寄示黃巖法海量子",
    "X72n1433_001:0223a09": "[0223a09] 幽棲固是多閒日。幾度看山青又黃。記取峨峰好言",
    "X72n1433_001:0223a10": "語。莫教者等過時光。",
    "X72n1433_001:0223a11": "虎嘯洞。先師麗公創也。師沒。即藏其靈骨于",
    "X72n1433_001:0223a12": "洞巖之麓。今特以洞囑吾盛子棲之",
    "X72n1433_001:0223a13": "[0223a13] 三十六峰峰不儔。巖巖虎嘯獨高幽。先師靈骨今猶",
    "X72n1433_001:0223a14": "在。洞上風光子好放。",
    "X72n1433_001:0223a15": "馬枕蒼竹嶺閒吟",
    "X72n1433_001:0223a16": "[0223a16] 我無故友閒而憶。雖有古人憶亦閒。不若提鋤栽竹",
    "X72n1433_001:0223a17": "子。看他菉漪拂蒼顏。",
    "X72n1433_001:0223a18": "石屏巖新構室",
    "X72n1433_001:0223a19": "[0223a19] 平生不識龜藏六。偶爾身同木石游。一片浮雲無住",
    "X72n1433_001:0223a20": "著。今朝又挂碧山頭。",
    "X72n1433_001:0223a21": "[0223a21] 甚矣吾衰不復歎。歸與小子孰盤桓。峰前喜有者痕",
    "X72n1433_001:0223a22": "月。足使清光萬古看。",
    "X72n1433_001:0223a23": "猶龍居士偕諸友過訪",
    "X72n1433_001:0223a24": "[0223a24] 博山前日有何示。請試如今舉似看。微笑不言還當",
    "X72n1433_001:0223b01": "否。機先莫被舌頭瞞。",
    "X72n1433_001:0223b02": "示周弟",
    "X72n1433_001:0223b03": "[0223b03] 父母非親誰是親。不能相待果何人。擬前問我隨聲",
    "X72n1433_001:0223b04": "喝。驀地打交快轉身。",
    "X72n1433_001:0223b05": "示道延參主人公",
    "X72n1433_001:0223b06": "[0223b06] 分明是你向人討。火是燈兮知不早。吹教滅時又若",
    "X72n1433_001:0223b07": "何。夜半龍潭難報曉。",
    "X72n1433_001:0223b08": "晤福唐臺山葉相國",
    "X72n1433_001:0223b09": "[0223b09] 昔曾親訂此商量。特地相逢笑一場。灼灼髻珠誰自",
    "X72n1433_001:0223b10": "肯。宛陵千古發幽光。",
    "X72n1433_001:0223b11": "偕丘文舉。過能始曹觀察石倉",
    "X72n1433_001:0223b12": "[0223b12] 六六峰前已展眉。扣舷曾和隱屏詩。聽泉閣上重敲",
    "X72n1433_001:0223b13": "唱。賺殺浮山一局棋。",
    "X72n1433_001:0223b14": "偕盛子寓鳳皇亭中。有真覺大師像",
    "X72n1433_001:0223b15": "[0223b15] 古榕城畔倚孤笻。俯仰惟思老雪峰。三箇木毬誰解",
    "X72n1433_001:0223b16": "弄。怪他船上釣魚翁。",
    "X72n1433_001:0223b17": "遊羅山法海寺有感",
    "X72n1433_001:0223b18": "[0223b18] 常懷昔日羅山老。把斷巖頭也大奇。不肯兩師當路",
    "X72n1433_001:0223b19": "虎。箭穿紅日許阿誰。",
    "X72n1433_001:0223b20": "登烏石山",
    "X72n1433_001:0223b21": "[0223b21] 老觀當年誰叩門。雪峰拶入幾忘魂。望州亭子今相",
    "X72n1433_001:0223b22": "見。多少禪流此躲跟。",
    "X72n1433_001:0223b23": "遊平遠臺。示支提僧",
    "X72n1433_001:0223b24": "[0223b24] 五百天冠門口稱。當頭一棒不容情。天台牛跡誰曾",
    "X72n1433_001:0223c01": "見。孤負寒山草裏行。",
    "X72n1433_001:0223c02": "舟泊延津。喜遇壽昌來僧。得聞老和尚消息",
    "X72n1433_001:0223c03": "[0223c03] 來自西江不問他。黃龍老子近如何。钁頭比日偏多",
    "X72n1433_001:0223c04": "力。百丈風流奈若何。",
    "X72n1433_001:0223c05": "芝城會張存三柯賓明二居士於靜觀堂",
    "X72n1433_001:0223c06": "[0223c06] 久已神交有二公。&#x7891;文白字更誰同。謾從海岳尋知",
    "X72n1433_001:0223c07": "己。楊李如今占上風。",
    "X72n1433_001:0223c08": "戴今梁觀察過訪",
    "X72n1433_001:0223c09": "[0223c09] 庭前花夢莫相瞞。何事靈山笑裏看。一曲玉樓山月",
    "X72n1433_001:0223c10": "曉。是誰無語試春寒。",
    "X72n1433_001:0223c11": "晤曾心藥太史於沈園",
    "X72n1433_001:0223c12": "[0223c12] 道學頭巾笑卓吾。才高氣俠謾相摹。大蟲兩箇今相",
    "X72n1433_001:0223c13": "&#x9F69;。捉敗還他老赤鬍。",
    "X72n1433_001:0223c14": "偕柯氏伯仲。登黃華山。譚及蘇眉山事",
    "X72n1433_001:0223c15": "[0223c15] 莫疑今人與古人。心心聖者此精神。眉山不解生毛",
    "X72n1433_001:0223c16": "角。應看柯亭誰鳳麟。",
    "X72n1433_001:0223c17": "寓柘浦會心園。張存三黃心鏡二居士過訪",
    "X72n1433_001:0223c18": "[0223c18] 柘浦久傳肯肯堂。高懸心鏡是今龐。張公喫酒黃公",
    "X72n1433_001:0223c19": "醉。吸盡西江誰不降。",
    "X72n1433_001:0223c20": "重晤故人識源師於夢筆",
    "X72n1433_001:0223c21": "[0223c21] 僊亭山上笑何奇。七歷星霜復展眉。多你看花非是",
    "X72n1433_001:0223c22": "夢。剎竿別有好風吹。",
    "X72n1433_001:0223c23": "題茶山人張存三居士九九山房",
    "X72n1433_001:0223c24": "[0223c24] 前三三與後三三。存此三兮何處安。牛頭沒忽馬頭",
    "X72n1433_001:0224a01": "南。無著文殊謾對談。假&#x9DC4;聲韻難瞞我。未肯糊塗放",
    "X72n1433_001:0224a02": "過關。如何是不肯放過處。呼張居士喫茶去。",
    "X72n1433_001:0224a03": "示盛子弟張季玉瑋秀才",
    "X72n1433_001:0224a04": "[0224a04] 出世性命難為兄。處世孝友難為弟。吾道儼然一貫",
    "X72n1433_001:0224a05": "之。誰云真諦非俗諦。眉分八也雙眼開。胸藏卍兮中",
    "X72n1433_001:0224a06": "心契。牟尼莫逆於仲尼。共乳同胞斯可據。",
    "X72n1433_001:0224a07": "禮廩山老祖蘊空忠老和尚&#x5896;",
    "X72n1433_001:0224a08": "[0224a08] 秋山曉日。古木寒鴉。與嵩少青黯處指點何異。於宗",
    "X72n1433_001:0224a09": "鏡老拽杖去誰辨&#x8AB5;訛。返擲三千里外故園春暖飛",
    "X72n1433_001:0224a10": "花。鼓弄箇裴行者如獦獠猛利。&#x629D;折那黃龍角能別",
    "X72n1433_001:0224a11": "出爪牙。阿呵呵。不肖兒孫漫撒沙。灼然債有主兮冤",
    "X72n1433_001:0224a12": "有家。新豐一曲丹霄遠。千古盱江發浩歌。",
    "X72n1433_001:0224a13": "禮壽昌本師經老和尚&#x5896;",
    "X72n1433_001:0224a14": "[0224a14] 嗚呼蒼天。昔年拜別付囑儼然。信知那著末句尤玄。",
    "X72n1433_001:0224a15": "策霜笻而獨返。念風木以何憐。詎意祖庭不弔。推我",
    "X72n1433_001:0224a16": "好山倒焉。泣血奔命。踢破飛鳶。分明指示。九鼎絲縣。",
    "X72n1433_001:0224a17": "不禁逆兒後至。此趺還自露尖。換手搥胸誰忍痛。&#x9DC4;",
    "X72n1433_001:0224a18": "足峰頭啼夜猿。嗚呼蒼天。",
    "X72n1433_001:0224a19": "壽昌老和尚真贊",
    "X72n1433_001:0224a20": "[0224a20] 掀翻大明國中。那討者般閒漢。只提一把钁頭。逢著",
    "X72n1433_001:0224a21": "教他兩斷。即有不用命者奪其機。終是無因難作伴。",
    "X72n1433_001:0224a22": "如今又供養渠作麼生。正要留與兒孫。冷眼細見得",
    "X72n1433_001:0224a23": "慣。",
    "X72n1433_001:0224a24": "董巖雲陽老和尚真贊",
    "X72n1433_001:0224b01": "[0224b01] 壽堂一脈。來自斗峰。道覺接之。以及雲翁。於董巖開",
    "X72n1433_001:0224b02": "&#x524F;保社。臨濟眼光久已落地。猶[跳-兆+孛]跳跳在。不知瞎驢",
    "X72n1433_001:0224b03": "逐大隊。若箇親逢。",
    "X72n1433_001:0224b04": "虎嘯巖麗空老和尚真贊",
    "X72n1433_001:0224b05": "[0224b05] 師資相遇。兩何所圖。就中一點。不敢相孤。武夷置之",
    "X72n1433_001:0224b06": "城高。幾乎&#x609E;落九溪。&#x5374;能激我轉身去。千里橫行端",
    "X72n1433_001:0224b07": "在初。",
    "X72n1433_001:0224b08": "潭中趙豫齋老居士贊",
    "X72n1433_001:0224b09": "[0224b09] 學出良知。修身為本。作倡建南。言行深穩。全家荷負",
    "X72n1433_001:0224b10": "董巖。遠近盤搖珠滾。撥轉不二關頭。千古誰能標準。",
    "X72n1433_001:0224b11": "余泗泉老居士小像贊",
    "X72n1433_001:0224b12": "[0224b12] 創出僊亭一枝。&#x9008;來南海香像。發機於紫臺老。疑問",
    "X72n1433_001:0224b13": "風幡。受命在壽昌翁。親喫喝棒。只知良賈深藏。正是",
    "X72n1433_001:0224b14": "誨人大匠。看他&#x811A;下兒孫。&#x5374;也當仁不讓。",
    "X72n1433_001:0224b15": "自題",
    "X72n1433_001:0224b16": "[0224b16] 生平一無所長。心上偏多傷感。一肚不合時宜。誰能",
    "X72n1433_001:0224b17": "狐媚鼠碗。笑他與賊過梯。何曾於魔作悍。不如高臥",
    "X72n1433_001:0224b18": "山丘。獨自歌此單板。便是老儂行狀。無待後人結&#x6B35;。",
    "X72n1433_001:0224b19": "又",
    "X72n1433_001:0224b20": "[0224b20] 祇有者漢。庶幾與老儂知己。而老儂又何待知己。君",
    "X72n1433_001:0224b21": "不見。嵩山一片面壁石。儘教千古人與他註&#x811A;。何曾",
    "X72n1433_001:0224b22": "死在千古人註&#x811A;裏。",
    "X72n1433_001:0224b23": "予方隱武夷。盛子請予自題真",
    "X72n1433_001:0224b24": "[0224b24] 二十年來。我自己討面孔不著。直至於今。成得箇孟",
    "X72n1433_001:0224c01": "八郎當無依無泊。無端撞著你者沒巴鼻浪子。向我",
    "X72n1433_001:0224c02": "面前摸索。我呼你速道。你&#x5374;奪我拄杖。喝我一喝。更",
    "X72n1433_001:0224c03": "是沒有下落。咦。錯錯。",
    "X72n1433_001:0224c04": "余道綱繼泉居士圓相贊",
    "X72n1433_001:0224c05": "[0224c05] 咄。者是那裏得來。豈容憑空胡寫。賺殺三教渠儂。討",
    "X72n1433_001:0224c06": "甚之乎者也。到此不能捉敗。只恐家有白澤之圖。偏",
    "X72n1433_001:0224c07": "惹許多妖怪相假借。",
    "X72n1433_001:0224c08": "附&#x5896;銘",
    "X72n1433_001:0224c09": " 武夷第一代禪祖東苑鏡公大師&#x5896;銘并序",
    "X72n1433_001:0224c10": "[0224c10] 宗門獨貴具擇法眼。而能得人。傳雖久不絕也。初祖",
    "X72n1433_001:0224c11": "西來。分皮析骨。得一神光。為此方法髓。黃梅不付秀",
    "X72n1433_001:0224c12": "上座。而授能獦獠。南岳激一馬駒。踏殺天下。青原接",
    "X72n1433_001:0224c13": "一石頭。滑殺天下。五大宗師。皆拔於非常中。故能建",
    "X72n1433_001:0224c14": "立門庭。自我作祖風穴。懼讖將止。不許鵓鳩樹上啼。",
    "X72n1433_001:0224c15": "而肯動容揚古路。太陽憂嗣不繼。乃以頂相囑遠公。",
    "X72n1433_001:0224c16": "代焞楊廣山頭草。濟洞二宗。於是乎懸絲可續。使仰",
    "X72n1433_001:0224c17": "山雲門法眼三宗下。皆能得人。何致今日祇見二株",
    "X72n1433_001:0224c18": "之久昌昌耶。近世濟洞雖微。尚有人。至於能使洞水",
    "X72n1433_001:0224c19": "逆流如壽昌。而又得人傳其真。真而必可久者。誠千",
    "X72n1433_001:0224c20": "古中興之祖也。自壽昌掃絕流獘。獨唱祖機。而諸方",
    "X72n1433_001:0224c21": "尊宿。聳耳而驚。乘風而起者。駸駸然。首得博山。繼得",
    "X72n1433_001:0224c22": "東苑。如圓悟之有杲有隆。一顯一晦。其東苑亦瞌睡",
    "X72n1433_001:0224c23": "虎之難窺乎。師諱元鏡。字晦臺。別號湛靈。閩建陽馮",
    "X72n1433_001:0224c24": "氏子。生于萬曆丁丑六月廿五日。師天資&#x9834;拔。年七",
    "X72n1433_001:0225a01": "歲。習詩書。篤于孝友。厭聞名利事。少慕姚江良知之",
    "X72n1433_001:0225a02": "學。因謁趙豫齋居士。得開發性命事。參董巖諸老。甲",
    "X72n1433_001:0225a03": "辰年。禮虎嘯麗空杲公剃落。深究楞嚴知見無見之",
    "X72n1433_001:0225a04": "旨。遂求決于寶方無明和尚。呵為墮大險坑。乃驚良",
    "X72n1433_001:0225a05": "知之學。無知之見。到者裏用不著也。於是奮極參尋",
    "X72n1433_001:0225a06": "五燈宗旨。苦幾死。及閱維摩。至此室何以空無侍者。",
    "X72n1433_001:0225a07": "而諸佛國土亦復皆空。言下大徹。復於行解不相應",
    "X72n1433_001:0225a08": "處。忽起諸礙。因讀圓覺隨順覺性章。乃疑情永拔。是",
    "X72n1433_001:0225a09": "年庚戌。竟往壽昌。求質正于和尚。復呈偈曰。識破不",
    "X72n1433_001:0225a10": "值半文錢。可憐摸索許多年。宗流盡是欺心漢。說甚",
    "X72n1433_001:0225a11": "祖師別是禪。昌以趙州何處勘破婆子話再驗之。師",
    "X72n1433_001:0225a12": "云。和尚莫作怪。昌大笑曰。參禪要到者一著子。始不",
    "X72n1433_001:0225a13": "受人牢籠。因囑曰。子從此深隱去。自有機緣成就。若",
    "X72n1433_001:0225a14": "強出為人。便可惜也。即付偈曰。正印相持時刻慎。逢",
    "X72n1433_001:0225a15": "人唯勘印其心。弗依軌範通消息。祇驗生機是志真。",
    "X72n1433_001:0225a16": "上下來因無忽略。始終去就有誠明。天然未具通方",
    "X72n1433_001:0225a17": "眼。決勿私饒冒感承。向後逢人。當依此旨。師拜受而",
    "X72n1433_001:0225a18": "歸。乙卯年。博山來公。入閩大仰開堂。師特訪之。相見",
    "X72n1433_001:0225a19": "次。山曰。禮佛著。師端立。山又曰。禮佛著。師把住曰。那",
    "X72n1433_001:0225a20": "箇是佛。山曰。者是那裏來的。師拓開曰。者是那裏來",
    "X72n1433_001:0225a21": "的。山就座。師大笑便出。復曰。不可草草。再具威儀相",
    "X72n1433_001:0225a22": "見。茶次。山曰。聞師兄親見壽昌。且道。壽昌和尚。當年",
    "X72n1433_001:0225a23": "命根。斷在什麼處所。師擘面一掌曰。在甚麼處所。山",
    "X72n1433_001:0225a24": "不對。師便出。山乃曰。可惜放過三十棒。山即日上堂。",
    "X72n1433_001:0225b01": "師將出眾。山即呼曰。晦臺。復曰誰&#x544C;你。師出震聲一",
    "X72n1433_001:0225b02": "喝。山曰。取棒來。師曰。此是宿食。不必拈出。且道。馬祖",
    "X72n1433_001:0225b03": "一喝。百丈三日耳聾。是那三日。山曰。秋風多帶殺。秋",
    "X72n1433_001:0225b04": "露愈加寒。師拂袖歸眾。山曰。你只學得走。師不顧。丙",
    "X72n1433_001:0225b05": "辰。覺浪盛公。因董巖親依博山大師受具。後特往江",
    "X72n1433_001:0225b06": "西。參壽昌和尚。道經書林。訪故人余繼泉。因遇師。師",
    "X72n1433_001:0225b07": "問曰。公在董巖。曾聞博山拈提維摩經不。曰曾聞。師",
    "X72n1433_001:0225b08": "曰。彌勒得一生受記。作麼生。曰大有人疑著。師曰。你",
    "X72n1433_001:0225b09": "又恁麼去。盛公異之。向火次。因舉僧問古尊宿。劫火",
    "X72n1433_001:0225b10": "洞然。者箇壞不壞。有云壞。有云不壞。此意如何。師曰。",
    "X72n1433_001:0225b11": "你又恁麼來。盛公遂折節過冬。時方病苦欲死。師親",
    "X72n1433_001:0225b12": "調藥餌療之。有間。師&#x8F19;細究其平生參證處。及徵詰",
    "X72n1433_001:0225b13": "五家門堂差別之旨。盛公披其所見。師感歎曰。不期",
    "X72n1433_001:0225b14": "子乃能深入此秘密法門。吾壽昌者枝慧命。屬子大",
    "X72n1433_001:0225b15": "振去也。因以壽昌宗派。并書偈付之。盛公拜受。用年",
    "X72n1433_001:0225b16": "隨師往慶壽昌和尚七十歲。昌特勘驗。而印記之。亦",
    "X72n1433_001:0225b17": "自深喜末年得此托囑。復示師偈曰。信知自有那一",
    "X72n1433_001:0225b18": "著。直俟機緣純&#x51D1;泊。不假思議聖凡安樂。忘斟酌受",
    "X72n1433_001:0225b19": "用寬廓。明年戊午正月。昌示寂。師向因書林弟子余",
    "X72n1433_001:0225b20": "繼泉。延居東苑靜室。間亦來往武夷虎嘯城高。繼泉",
    "X72n1433_001:0225b21": "弟太學猶龍。率諸檀護及門人道量等曰。壽昌既沒。",
    "X72n1433_001:0225b22": "東苑當出世矣。時庚申冬。力請師于僊亭一枝庵開",
    "X72n1433_001:0225b23": "堂。師強起說法。四眾驚服。解制即歸隱武夷石屏巖。",
    "X72n1433_001:0225b24": "誓不出山。間有衲子撥草參求者。師佯為不釆。如癡",
    "X72n1433_001:0225c01": "如狂。自歌自&#x548F;。或有逼拶不得已者。師喝曰。你者禿",
    "X72n1433_001:0225c02": "廝失了魂。在者裏作麼。又策杖絕險處蹲坐。僧曰。和",
    "X72n1433_001:0225c03": "尚在者裏作甚麼。師召曰。你上來。見者靡不望崖而",
    "X72n1433_001:0225c04": "退。其作略酷類慈明大愚。嗚呼。當此末法。孰能搆附。",
    "X72n1433_001:0225c05": "又孰能感此痛切之機用哉。師每多病。至是疾大作。",
    "X72n1433_001:0225c06": "二行者在側曰。和尚&#x766F;瘦不食。病甚危也。有何施主",
    "X72n1433_001:0225c07": "弟子。有何親友鄰居。可速呼來。分付後事。師曰。我從",
    "X72n1433_001:0225c08": "來無親友。亦無後事分付。行者驚曰。我等如何區處。",
    "X72n1433_001:0225c09": "師指靜室前石屏巖下曰。此處可以埋我。曰設使死",
    "X72n1433_001:0225c10": "了埋了。又如何分發。師大嘯一聲曰。恰好也。再問已",
    "X72n1433_001:0225c11": "蛻去矣。時崇禎庚午七月十三日子夜。世壽五十四。",
    "X72n1433_001:0225c12": "坐二十六夏。有語錄一卷。西陵李冢宰作序。已刻行。",
    "X72n1433_001:0225c13": "外山居詩集一卷。詳見盛公所述行實。予丁丑秋。從",
    "X72n1433_001:0225c14": "武林丁艱。歸壽昌。會盛公主先和尚法席。機鋒橫發。",
    "X72n1433_001:0225c15": "如德山雲門。并讀諸語錄著作。玅盡佛聖秘旨。乃大",
    "X72n1433_001:0225c16": "感慨。曾為之序。我先壽昌。初得師與盛公。人未之奇。",
    "X72n1433_001:0225c17": "於今乃知。此宗非具眼得人。何以傳且久哉。自是予",
    "X72n1433_001:0225c18": "時得盛公之激勵。因以新城福山。及廬山國通諸剎",
    "X72n1433_001:0225c19": "致之。復尋公於閩。隨到武夷掃&#x5896;。定議師為山中第",
    "X72n1433_001:0225c20": "一禪祖。況盛公自師滅度後。開法于京都大邑及名",
    "X72n1433_001:0225c21": "山古剎。為諸薦紳先生。與諸方耆宿衲子歸敬。大振",
    "X72n1433_001:0225c22": "世出世法。此一瓣香。計今已十六度拈出。而東苑之",
    "X72n1433_001:0225c23": "鼻孔撩天。毒氣滿世。他日中其毒而發作者。則處處",
    "X72n1433_001:0225c24": "皆師舌相眉毫不可掩匿也。孰知師於大好山中過",
    "X72n1433_001:0226a01": "脈處微。而受幹氣之王於震旦正當昌大也。予於此",
    "X72n1433_001:0226a02": "有三世法乳之深。不容不奉盛公之命之為銘也。銘",
    "X72n1433_001:0226a03": "曰。",
    "X72n1433_001:0226a04": " 拈花微笑  法眼斯傳  此一人兮  東西稟焉",
    "X72n1433_001:0226a05": " 少林得髓  曹溪止衣  五宗角立  殊途同歸",
    "X72n1433_001:0226a06": " 三枝不競  二株久昌  一濟一洞  起伏非&#x751E;",
    "X72n1433_001:0226a07": " 好山突出  洞水逆流  寶鏡披光  渠我全收",
    "X72n1433_001:0226a08": " 師纔墮坑  便能作怪  奪父牢關  劫兄嶮寨",
    "X72n1433_001:0226a09": " 一枝高唱  雙蛾幾長  傷心江上  恰遇同鄉",
    "X72n1433_001:0226a10": " 火裏浪生  藥中毒發  斷佛祖命  全施殺活",
    "X72n1433_001:0226a11": " 石屏巖巖  不可攀仰  鳥沒雲飛  高踞其上",
    "X72n1433_001:0226a12": " 六六之奇  三三之曲  誰不失魂  來此相續",
    "X72n1433_001:0226a13": " 一聲長嘯  撒手便行  千古兒孫  聞之震驚",
    "X72n1433_001:0226a14": " 武夷僊長  晦菴儒宗  師標禪祖  三教凌風",
    "X72n1433_001:0226a15": " 鼎定其巔  出世獨尚  我作斯銘  當仁不讓",
    "X72n1433_001:0226a16": "[0226a16] 賜進士承德郎禮部儀制司主事豫章弟子黃端伯",
    "X72n1433_001:0226a17": "撰文",
    "X72n1433_001:0226a18": "[0226a18] 杭州徑山萬壽禪寺嗣法門人道盛立石",
    "X72n1433_001:0226a20": "東苑晦臺鏡禪師語錄(終)",
    "X72n1433_001:0226b02": "No. 1433-1",
    "X72n1433_001:0226b03": " 建昌廩山忠公傳",
    "X72n1433_001:0226b05": "杭州徑山嗣法曾孫 道盛 撰",
    "X72n1433_001:0226b06": "[0226b06] 建昌廩山蘊空常忠禪師。本郡人。少時習姚江良知",
    "X72n1433_001:0226b07": "之學。&#x751E;以自有別見當揭明之。一日客金陵。下鎮江。",
    "X72n1433_001:0226b08": "游鶴林古寺。遇老宿。中州人號古溪者。曾參月舟和",
    "X72n1433_001:0226b09": "尚。偶談空宗。深有所感。乃從剃落。事之甚謹。老宿病",
    "X72n1433_001:0226b10": "師善為開慰。至於燒臂。宿異之曰。子既出家。可往&#x5FA7;",
    "X72n1433_001:0226b11": "參。毋&#x8657;度歲月。當今少林小山書和尚。道風響著。速",
    "X72n1433_001:0226b12": "宜扣謁。不可後也。即腰包走嵩山。參書公。山問。上人",
    "X72n1433_001:0226b13": "來為何事。師曰。為求出離生死法。山曰。生死在何處。",
    "X72n1433_001:0226b14": "你要出離。師擬對。山搖手曰。且去務下著。一日師又",
    "X72n1433_001:0226b15": "問。如何得見性成佛。山曰。你喫&#x98F0;也未。曰已喫了。山",
    "X72n1433_001:0226b16": "曰。還要借人口麼。師曰。如何得成佛。山曰。佛是乾屎。",
    "X72n1433_001:0226b17": "橛。汝要成他作麼。師擬再畣。山復推出曰。不是不是。",
    "X72n1433_001:0226b18": "師心益疑。乃辭。往五臺燕都。參諸老宿。無當意者。復",
    "X72n1433_001:0226b19": "返嵩少。值山外出。師迎而問曰。達磨面壁石。在甚麼",
    "X72n1433_001:0226b20": "處。山指曰。阿那青黯黯處。師曰。東指西話作麼。山曰。",
    "X72n1433_001:0226b21": "南方杜撰禪。如麻似粟。師曰。者老野狐。在者裏魔魅",
    "X72n1433_001:0226b22": "人那。山以拄杖便打。師禮拜。山遂令偕歸。會山謝事",
    "X72n1433_001:0226b23": "少林。主北京宗鏡。師服勤三載。深得其旨。山每勘驗。",
    "X72n1433_001:0226b24": "機鋒警敏。皆當仁不讓。乃辭歸。山以偈囑曰。宗鏡門",
    "X72n1433_001:0226c01": "下一株松。長年占斷白雲封。人間未許閒相識。一枝",
    "X72n1433_001:0226c02": "迸出&#x54B2;春風。師歸建昌。隱于從姑山。終日危坐。人或",
    "X72n1433_001:0226c03": "顧問。師搖手曰。汝不會我語。曰師試為我說看。師曰。",
    "X72n1433_001:0226c04": "南城城外水。滔滔向北流。問者目瞪。師曰。向道汝不",
    "X72n1433_001:0226c05": "會我語。人莫測識。到覆船山。見紹隆大師故蹟。乃題",
    "X72n1433_001:0226c06": "簫曲峰屋壁曰。覆&#x5374;船兮賺雪峰。渠無生死太遼空。",
    "X72n1433_001:0226c07": "玉簫聲斷千山冷。誰聽啼&#x7328;夜月中。黎川有廩山。八",
    "X72n1433_001:0226c08": "面秀&#x39DE;。因結茆棲焉。有山居偈云。折&#x811A;鐺兒幸自憐。",
    "X72n1433_001:0226c09": "烹風&#x7151;月亦何便。生平底事誰相委。磨得青萍倚石",
    "X72n1433_001:0226c10": "眠。師二十年。刀&#x754A;火種。不與世接。往來衲子參尋。亦",
    "X72n1433_001:0226c11": "閉關高枕拒之。諸縉紳名士過訪。唯相對默坐。客退",
    "X72n1433_001:0226c12": "侍者進曰。貴人達士相顧。和尚何無一言啟迪之。師",
    "X72n1433_001:0226c13": "曰。彼且多知多解。肉飽酒醉。來尋長老消閒。予粥&#x98F0;",
    "X72n1433_001:0226c14": "僧。那有許多力氣。與他搔皮寬肚。取人爽快。圖人讚",
    "X72n1433_001:0226c15": "嘆也。獨與大參羅近溪汝芳徵君鄧潛谷元錫二公。",
    "X72n1433_001:0226c16": "相與論性命之學。間拈金剛圓覺。發揮宗門大意。及",
    "X72n1433_001:0226c17": "舉向上事。剖決良知。埽除知解。皆超出情見。以經有",
    "X72n1433_001:0226c18": "教眼。禪有綱宗。壽昌經和尚白衣時。嚮師道行。特求",
    "X72n1433_001:0226c19": "出家授戒。師曰。出家須出五蘊家。當究明此事薙染。",
    "X72n1433_001:0226c20": "尚不為遲。歸戒須歸自心。豈必三壇為戒耶。你知十",
    "X72n1433_001:0226c21": "六沙彌廣額屠兒。立地繼燈成佛麼。如是出家。是真",
    "X72n1433_001:0226c22": "大丈夫事。昌又問入道法要。師曰。但能精進不肯自",
    "X72n1433_001:0226c23": "欺。便是徹首徹尾工夫。昌一日與諸同參。論金剛經",
    "X72n1433_001:0226c24": "義甚快。師聞之呵曰。宗眼不明。非為究竟。昌大驚。便",
    "X72n1433_001:0227a01": "問。如何是宗眼。師振衣而起。昌益疑之。復請益玄沙",
    "X72n1433_001:0227a02": "虎趙州狗子話。師曰。我不如你。你自會得。昌後隱&#x5CE9;",
    "X72n1433_001:0227a03": "峰。閱傳燈。見僧問興善寬禪師。如何是道。寬曰大好",
    "X72n1433_001:0227a04": "山。語下有悟。走廩山呈解。師曰。悟則不無。更要受用",
    "X72n1433_001:0227a05": "得著。若受用不著。祇是箇汞銀禪。因舉南泉王老師",
    "X72n1433_001:0227a06": "賣身話。問昌。子試道。南泉是何意旨。昌曰。者老漢沒",
    "X72n1433_001:0227a07": "&#x8462;載。待你頭出角著。師喝出。又問。甘贄行者請念誦。",
    "X72n1433_001:0227a08": "南泉打破鍋。古人意在甚麼處。昌曰。拂袖便行&#x920E;有",
    "X72n1433_001:0227a09": "餌。鍋兒打破玉無瑕。師駭之。又舉南泉與陸&#x4E98;大夫。",
    "X72n1433_001:0227a10": "論王居何位。玉殿苔生話。曰此深與洞上君臣偏正",
    "X72n1433_001:0227a11": "妙&#x53F6;。昔价祖親見南泉明。亦曾深得其旨。昌曰。不然。",
    "X72n1433_001:0227a12": "五宗雖則各設門庭。而所立宗旨。皆超越三世諸佛",
    "X72n1433_001:0227a13": "所說法式。祇如洞山問龍山賓主。又何&#x751E;不與玄要",
    "X72n1433_001:0227a14": "主賓[淴-心+口]合。師深頷之。師又曰。古人悟後。全在解行相。",
    "X72n1433_001:0227a15": "應。亦要去見人。始能曲盡堂奧差別。惜乎海內明眼",
    "X72n1433_001:0227a16": "人。多岩居穴處。亦須搜尋之。如臨濟托&#x76CB;雒陽。尚遇",
    "X72n1433_001:0227a17": "婆子發藥。子何可自限。昌曰。祇如二祖不往西天。達",
    "X72n1433_001:0227a18": "磨不來東土。從上宗乘中事。還曾欠少麼。師愕然。昌",
    "X72n1433_001:0227a19": "曰。三十年用底。今日捉敗了也。師曰。吾宗到汝。當大",
    "X72n1433_001:0227a20": "興於世。將來於牧牛場上。重建剎竿。昌於是復返峨",
    "X72n1433_001:0227a21": "峰。師一日告眾曰。我有件要了底大事。汝等須知。眾",
    "X72n1433_001:0227a22": "茫然莫知所指。乃亟命澡浴。整衣端坐&#x7AEA;拳曰。會麼。",
    "X72n1433_001:0227a23": "眾莫敢加對。復以拳揮案曰。吽吽。為汝了去。遂趨寂",
    "X72n1433_001:0227a24": "焉。茶毗。得頂骨牙齒不壞。&#x5896;於本山。師生平言行縝",
    "X72n1433_001:0227b01": "密。如美玉在璞。非有真為法人。拒而不見。恐枉法也。",
    "X72n1433_001:0227b02": "見人談某於何處有省悟。何處有證入。&#x8F19;作色呵之",
    "X72n1433_001:0227b03": "曰。子何所見。敢以此證據人耶。打破大明國。尋不出",
    "X72n1433_001:0227b04": "一人能真參實究。你敢乃爾作大妄語。以未悟謂悟。",
    "X72n1433_001:0227b05": "未證謂證耶。當嘉隆間。宇內宗風。多以傳習為究竟。",
    "X72n1433_001:0227b06": "師疾時矯弊。志欲匡扶大法。而力未迨。以故終身韜",
    "X72n1433_001:0227b07": "晦。鄧徵君服膺師。深信別傳之旨。&#x751E;有詩挽其出世",
    "X72n1433_001:0227b08": "云。入海泥牛不見蹤。龍山太煞喪家風。誰知別有密",
    "X72n1433_001:0227b09": "移處。唱出新豐韻不窮。師見之&#x54B2;曰。公可謂知得老",
    "X72n1433_001:0227b10": "僧一半也。及師示寂後。經和尚出世峨峰。公亦親訪。",
    "X72n1433_001:0227b11": "讀其住山偈曰。野獅不噉人間食。十二巫峰得自繇。",
    "X72n1433_001:0227b12": "養就縱橫無礙力。崑崙翻轉作瀛州。乃大喜曰。何期",
    "X72n1433_001:0227b13": "垂老得飲醍醐。乃於今日。益見廩山老師之不謬。雖",
    "X72n1433_001:0227b14": "不出世。而能得此峨峰真子。當必大興洞上宗風也。",
    "X72n1433_001:0227b15": "師生於正德甲戌。終於萬曆戊子。世壽七十五。僧臘",
    "X72n1433_001:0227b16": "五十。及昌住寶坊。乃移&#x5896;於寶坊。後黃端伯及諸弟"
}