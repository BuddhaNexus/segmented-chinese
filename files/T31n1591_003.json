{
    "T31n1591_003:0085b13": "成唯識寶生論卷第三(一名二十唯識順釋論)",
    "T31n1591_003:0085b15": "護法菩薩造",
    "T31n1591_003:0085b16": "大唐三藏法師義淨奉 制譯",
    "T31n1591_003:0085b17": "[0085b17] 論曰。[木*奈]洛迦波羅如獵鹿者。如是應知。非",
    "T31n1591_003:0085b18": "但不受相害之苦。然於器處共相之苦。亦復",
    "T31n1591_003:0085b19": "不受此之獄卒能害彼故。若異此者。彼在熱",
    "T31n1591_003:0085b20": "鐵融沸地上受燒然苦不能忍時。如何此際",
    "T31n1591_003:0085b21": "能逼害他。於此熱地身動轉時。那洛迦類自",
    "T31n1591_003:0085b22": "身支節。尚不能持。豈況更能有所為作。然而",
    "T31n1591_003:0085b23": "但可於熱鐵中洋沸騰湧。身由他制無片自",
    "T31n1591_003:0085b24": "在。然彼獄卒勇健害他。是故定知不受彼苦。",
    "T31n1591_003:0085b25": "猶若&#x53A8;人遙執鐵鏟於熱油內轉彼煎魚。或",
    "T31n1591_003:0085b26": "將獄卒為那洛迦。以其相害無功能故。爾者",
    "T31n1591_003:0085b27": "便成違獄卒義。然由那洛迦類受燒害時不",
    "T31n1591_003:0085b28": "能相害。若爾便成不是獄卒。言那洛迦[木*奈]洛",
    "T31n1591_003:0085b29": "迦波羅立為宗者。有違宗過。又復若言。受彼",
    "T31n1591_003:0085c01": "熱鐵極苦觸故。諸那洛迦不能害彼。如以生",
    "T31n1591_003:0085c02": "命置炎炭中。或可斯類不霑此苦。如&#x89A9;史天。",
    "T31n1591_003:0085c03": "此顯獄卒。非那洛迦。即於此見外人別釋。引",
    "T31n1591_003:0085c04": "經為證。極成乖失。然而暫為少慧之輩。顯其",
    "T31n1591_003:0085c05": "僻見略舉疏條。彼便難曰。於地獄處。獄卒之",
    "T31n1591_003:0085c06": "流不受苦者。我不許故。如經說云。汝等苾芻。",
    "T31n1591_003:0085c07": "有[木*奈]洛迦名六觸處。若諸有情生在彼中。彼",
    "T31n1591_003:0085c08": "若以眼視諸色時。咸悉了見不可愛事。實彼",
    "T31n1591_003:0085c09": "有情有如斯事。獄卒非情何所觀見。對執不",
    "T31n1591_003:0085c10": "許有情論者。便是共聚咀嚼虛空。彼設難云。",
    "T31n1591_003:0085c11": "諸那洛迦受彼苦時。有其差別得異身故。如",
    "T31n1591_003:0085c12": "一無間多無間罪。此亦未能閑他意趣。如前",
    "T31n1591_003:0085c13": "所云。生[木*奈]洛迦有情之類受苦切時。簡於餘",
    "T31n1591_003:0085c14": "趣所有苦毒。然彼獄中所有共苦咸悉同受。",
    "T31n1591_003:0085c15": "然於彼處由重業風驚&#x98C8;猛烈。身遭極苦一",
    "T31n1591_003:0085c16": "無間者。則不受之。望彼多種無間猛苦。不同",
    "T31n1591_003:0085c17": "受故便成不定。為顯斯事除彼獄卒。諸那洛",
    "T31n1591_003:0085c18": "迦無斯差別。彼趣同苦咸悉受故。即所立宗",
    "T31n1591_003:0085c19": "無異宗處。轉生道理何成不定。然一無間受",
    "T31n1591_003:0085c20": "同苦故。有外難云。由其獄卒不受苦者。斯非",
    "T31n1591_003:0085c21": "正答。有不定故。然且不應作斯定判。見一受",
    "T31n1591_003:0085c22": "苦。令餘亦然。現見世間共&#x89A9;斯事。如羊駱駝",
    "T31n1591_003:0085c23": "被蠍蜇時。遂便致死。鳥之一分將以為食。",
    "T31n1591_003:0085c24": "且據傍生有斯差異。於人趣中亦復見有一不",
    "T31n1591_003:0085c25": "受苦。如患塊者。醫人遂便蹈熱鐵上。即以熱",
    "T31n1591_003:0085c26": "&#x811A;蹋于病處。病人雖受極苦。醫足曾無痛處。",
    "T31n1591_003:0085c27": "然而有情實無差別。此亦由其[木*奈]洛迦趣俱",
    "T31n1591_003:0085c28": "生苦法以不見故。遂不名此為那洛迦。見蜇",
    "T31n1591_003:0085c29": "毒等能斷命根。此亦但是呈其廣見。巧識俗",
    "T31n1591_003:0086a01": "途非關所論。契理之事。若云但據趣之相似。",
    "T31n1591_003:0086a02": "是彼趣收於斯宗處。即彼趣中見有不受彼",
    "T31n1591_003:0086a03": "趣之苦。顯他宗有不定過者。此亦未解我成",
    "T31n1591_003:0086a04": "立義。當趣所有決定之苦。彼不共受是前作",
    "T31n1591_003:0086a05": "用能立義故。然非人畜在彼趣生。准彼法式",
    "T31n1591_003:0086a06": "須定受者。而不受之。所云羊等遭蠍毒時。有",
    "T31n1591_003:0086a07": "斷命苦。或被熱足所生之痛。若全不受彼趣",
    "T31n1591_003:0086a08": "苦故。非彼趣性可有斯愆。有異執云。然而獄",
    "T31n1591_003:0086a09": "卒由自他業增上所生不被害故。互相苦刻。",
    "T31n1591_003:0086a10": "他不許也。我今謂汝。而於自見樂著昏心。設",
    "T31n1591_003:0086a11": "在虛空步步顛蹶。[木*奈]洛迦波羅非他所害故。",
    "T31n1591_003:0086a12": "他逼所生所有苦痛必定不受。是其所許。然",
    "T31n1591_003:0086a13": "而執云不受彼處形害苦者。與誰助力。此轉",
    "T31n1591_003:0086a14": "難曰。雖復有斯更互相害。由作用別致使位",
    "T31n1591_003:0086a15": "殊。猶如所縛能縛之異。爾者還將自語返破",
    "T31n1591_003:0086a16": "己宗。由匪同時能縛所縛。更互容為繫絆之",
    "T31n1591_003:0086a17": "事。若言彼二次第而為。此亦非理。由非受繫",
    "T31n1591_003:0086a18": "名為被縛。及其縛彼為能縛者。然而此二縱",
    "T31n1591_003:0086a19": "令苦次。於那洛迦亦不能立。若受墋毒極苦",
    "T31n1591_003:0086a20": "之時非那洛迦。若被他害。遭彼惱時是那洛",
    "T31n1591_003:0086a21": "迦。是不應許。一相續形有生有死。成大過故。",
    "T31n1591_003:0086a22": "同在一時更互相害。不容成故。由非一念是卒",
    "T31n1591_003:0086a23": "還非能為此計。若救轉計雖同一趣。由作用",
    "T31n1591_003:0086a24": "別名號便異。一名那洛迦。一號獄卒。猶如人",
    "T31n1591_003:0086a25": "趣非典獄者有被枷者。此亦非理。不託彼故。",
    "T31n1591_003:0086a26": "由非仗託作用差別說那洛迦如被縛者。然",
    "T31n1591_003:0086a27": "此但由趣為因故。斯乃如何捨其獄卒。是故",
    "T31n1591_003:0086a28": "定知位有差別。由非趣同作斯緣緒。能所縛",
    "T31n1591_003:0086a29": "殊由作用別之所為故。理應隨彼而作分位。",
    "T31n1591_003:0086b01": "誠無有違。若時許樂階位別者。應須共許諸",
    "T31n1591_003:0086b02": "那洛迦非獄卒也。於我所宗唯爾是要。由此",
    "T31n1591_003:0086b03": "與前能立之義。善符順故。若許實有那洛迦",
    "T31n1591_003:0086b04": "性。由作用別。有時名作掌獄者故。斯之執見",
    "T31n1591_003:0086b05": "所有階位便。成無失然。則許有階級殊途如。",
    "T31n1591_003:0086b06": "有頌云。",
    "T31n1591_003:0086b07": " 多瞋為墋業  好行罪惡事",
    "T31n1591_003:0086b08": " 見苦心歡悅  當生琰摩卒",
    "T31n1591_003:0086b09": "[0086b09] 由非此相那洛迦有。若此伽他是實義者。如",
    "T31n1591_003:0086b10": "何輒爾作如是言。其獄卒等非有情數。隨",
    "T31n1591_003:0086b11": "那洛迦所見之相。作如斯說。理復何違。諸近",
    "T31n1591_003:0086b12": "見者。由&#x89A9;於他舉動差別。為所量故測度彼",
    "T31n1591_003:0086b13": "心。然本在識種子熟時。隨有如是相狀差別。",
    "T31n1591_003:0086b14": "而起分別。隨彼所見佛作斯說。欲令波跛惡",
    "T31n1591_003:0086b15": "業有情斷除罪見。於[木*奈]洛迦極惡之處。彰顯",
    "T31n1591_003:0086b16": "惡業所生苦報。隨彼情見。於其識外說非愛",
    "T31n1591_003:0086b17": "事。礭論實理咸是內緣似相而現。固無違",
    "T31n1591_003:0086b18": "也。",
    "T31n1591_003:0086b19": "[0086b19] 有異執云。雖復更相俱為苦害。此等階級不",
    "T31n1591_003:0086b20": "越常途。由非此時有其定位。被害之者名那",
    "T31n1591_003:0086b21": "洛迦。能害之人號波羅矣。是故定知。諸那洛",
    "T31n1591_003:0086b22": "迦正被害時。無有便成獄卒之過。",
    "T31n1591_003:0086b23": "[0086b23] 執此計時於我所成獄卒事用。曾無片許令",
    "T31n1591_003:0086b24": "愛樂耶。有說此由業力有斯異狀。隨逐有情",
    "T31n1591_003:0086b25": "還非一准。由此先曾更相惱害。復於獄處共",
    "T31n1591_003:0086b26": "為刑戮。彼此逼害遭諸痛苦。若有生命自無",
    "T31n1591_003:0086b27": "身力。能害於他但知忍苦。更無餘暇。由彼有",
    "T31n1591_003:0086b28": "情先共為怨。故使今時更相苦害。彼皆是此",
    "T31n1591_003:0086b29": "那洛迦者。而彼展轉共相害事。非他所許。隨",
    "T31n1591_003:0086c01": "其自業識相生故。而云非是獄卒性故。彼非",
    "T31n1591_003:0086c02": "能害此出過言。全無意況。若被害者許是那",
    "T31n1591_003:0086c03": "洛迦。然能害者即不受。斯苦有說於同一趣",
    "T31n1591_003:0086c04": "諸獄卒類未必要須同形量等然與彼卒墋毒",
    "T31n1591_003:0086c05": "可畏。見便生怖。高大形軀非常威壯。設有形",
    "T31n1591_003:0086c06": "量可容相似。然彼身形含毒可畏。如篾戾車。",
    "T31n1591_003:0086c07": "見便悚懼。是能害者。設使此類軀貌矬[坐*委]。",
    "T31n1591_003:0086c08": "由其稟性是猛利故。縱令敵者形狀偉大。情",
    "T31n1591_003:0086c09": "不比數事同草芥。陵篾彼徒力有容裕。此亦",
    "T31n1591_003:0086c10": "未能閑他意趣幽邃深義。然彼&#x758E;失。我且恕",
    "T31n1591_003:0086c11": "之。諸那洛迦更互相害事亦不殊。形量力等",
    "T31n1591_003:0086c12": "必須相似。有時雖復作如斯說。乘茲語勢遂",
    "T31n1591_003:0086c13": "即難言。未必要須形量相似。此欲共誰而為",
    "T31n1591_003:0086c14": "擊難。諸有忖度自身勇力。於他決勝便無怖",
    "T31n1591_003:0086c15": "心。如是許時。由其墋害或復威嚴者。斯乃",
    "T31n1591_003:0086c16": "誠為無義言也。由切逼迫生極怖故。非能害",
    "T31n1591_003:0086c17": "者。作成立時道其極怖。作便成過。方便顯斯",
    "T31n1591_003:0086c18": "差別之相。仁今更復成立墋害。及以威嚴。",
    "T31n1591_003:0086c19": "此則便成大為恩造。能為善伴增我光輝。如",
    "T31n1591_003:0086c20": "上所言。得差別體。地獄器苦不同受之。或諸",
    "T31n1591_003:0086c21": "猛火由業力故便無燒苦。斯則自非。善友誰",
    "T31n1591_003:0086c22": "能輒作斯說。凡是密友性善之人。不論夷險",
    "T31n1591_003:0086c23": "常為恩益。為欲顯其不受燒苦故致斯言。然",
    "T31n1591_003:0086c24": "於此時助成立義。即是顯出善友之意。由其",
    "T31n1591_003:0086c25": "不受彼之苦故。意欲成立非那洛迦。今復更",
    "T31n1591_003:0086c26": "云。由其業力說有大火。言不燒者。斯則真",
    "T31n1591_003:0086c27": "成立唯識義。由無實火但唯業力能壞自性。",
    "T31n1591_003:0086c28": "既定不受如斯苦故。便成此火自性元無。然",
    "T31n1591_003:0086c29": "有實性。是宗所許。若也許其是識現相事體",
    "T31n1591_003:0087a01": "元無。此由業力故無實火。斯成應理。由其",
    "T31n1591_003:0087a02": "先業為限齊故。若異此者。彼增上業所招之",
    "T31n1591_003:0087a03": "果既現在。彼如何不見。如無智者欲求火滅",
    "T31n1591_003:0087a04": "更復澆酥。令唯識宗轉益光熾。由斯眾理。證",
    "T31n1591_003:0087a05": "此非成那洛迦類。",
    "T31n1591_003:0087a06": "[0087a06] 設爾不成。那洛迦類是鬼是畜。理亦何傷。爾",
    "T31n1591_003:0087a07": "者既非那洛迦。如何生惡處。由非得餘趣生",
    "T31n1591_003:0087a08": "於[木*奈]洛迦。若爾既生彼處已應同那洛迦。又",
    "T31n1591_003:0087a09": "復如何而許彼處得有生理。若生於彼當趣",
    "T31n1591_003:0087a10": "同分。彼初生時必應非有。有情數性非所許",
    "T31n1591_003:0087a11": "故。復由於彼同趣有情。無不定故。若執此見",
    "T31n1591_003:0087a12": "名為生者。諸大威神亦有於茲[木*奈]洛迦處為",
    "T31n1591_003:0087a13": "救有情應濟之苦。此則雖非那洛迦類。亦見",
    "T31n1591_003:0087a14": "有故便成不定。非即據斯恒決定見作斯說",
    "T31n1591_003:0087a15": "故。此意欲論。唯於惡趣[木*奈]洛迦中而見有故。",
    "T31n1591_003:0087a16": "當爾之時諸琰摩王侍從使者。王若出行此必",
    "T31n1591_003:0087a17": "隨逐。是時彼王并及侍從不出於界。若其彼",
    "T31n1591_003:0087a18": "界無差別類。云何天上亦有傍生。如天象等",
    "T31n1591_003:0087a19": "雖非天趣而生彼故。如是琰摩王界諸獄卒",
    "T31n1591_003:0087a20": "類。及狗烏等然非彼類亦生其中。由此道理",
    "T31n1591_003:0087a21": "同那洛迦。諸獄卒等生地獄時。即彼趣攝。何",
    "T31n1591_003:0087a22": "以故。同處生故。即由斯理能成決定。應受彼",
    "T31n1591_003:0087a23": "苦。此救不然。雖生地獄非那洛迦。何以故。不",
    "T31n1591_003:0087a24": "同受故。如天上傍生地獄中不爾者。諸有傍",
    "T31n1591_003:0087a25": "生及諸天等處不差別。如那洛迦等自業能",
    "T31n1591_003:0087a26": "感差別不同。彼所作業隨自業力而受彼苦。",
    "T31n1591_003:0087a27": "是故定知天上傍生必有能感天上樂業。方",
    "T31n1591_003:0087a28": "乃生天同受彼樂。由順樂業之所生故。",
    "T31n1591_003:0087a29": "[0087a29] 所執傍生鬼不受彼苦故者。諸有傍生及餓",
    "T31n1591_003:0087b01": "鬼等。彼所生趣受種種苦。不爾云何諸獄卒",
    "T31n1591_003:0087b02": "等不受彼苦。由是故知。那洛迦苦非生報。業",
    "T31n1591_003:0087b03": "趣所受故。由如那剌陀等。若爾非無業者而",
    "T31n1591_003:0087b04": "生彼故。此亦如前已廣分別。如彼業力之所",
    "T31n1591_003:0087b05": "感者。而於中現。此非同喻。然彼所立決定不",
    "T31n1591_003:0087b06": "成。非我所許。然於此中如鐵山等乍離乍合。",
    "T31n1591_003:0087b07": "有所作故。有餘師說。彼獄卒等亦受彼苦。然",
    "T31n1591_003:0087b08": "則所說因喻不同。前後相違故。應更說所依",
    "T31n1591_003:0087b09": "別故。或由增上火異業力而不受苦。何以",
    "T31n1591_003:0087b10": "故。如不受時。斯言有失。有餘復說。猶如無色",
    "T31n1591_003:0087b11": "界苦受樂受亦有受處。然彼受者有所受故。",
    "T31n1591_003:0087b12": "此亦如是。斯見非理。然無色界有情生者。非",
    "T31n1591_003:0087b13": "是器故。彼界無處受等及行。云何方界攝取",
    "T31n1591_003:0087b14": "彼等。方分為因。有方分者。以為因故。如是應",
    "T31n1591_003:0087b15": "知實無方分。但唯有生欲色二界有情生者。",
    "T31n1591_003:0087b16": "有因積集。是故彼生應有方分。猶如色界有",
    "T31n1591_003:0087b17": "方分故。欲界亦然。彼界因故。不爾以無色故",
    "T31n1591_003:0087b18": "無住處故。猶如不和合者。此不如理。若爾應",
    "T31n1591_003:0087b19": "許彼那洛迦業增上力生異大種。非是有情",
    "T31n1591_003:0087b20": "之所攝故。地等大種於地獄中起別形顯量",
    "T31n1591_003:0087b21": "力差別。如有情像顏色等異手。足身分量力",
    "T31n1591_003:0087b22": "差別。長短大小。於彼作用方名卒等。若爾非",
    "T31n1591_003:0087b23": "有情者云何卒等不待外緣手足身分種種作",
    "T31n1591_003:0087b24": "用。欲令彼等生大怖畏。變現種種增勝威力",
    "T31n1591_003:0087b25": "動手足等。此由風界令動手足。種種作用別",
    "T31n1591_003:0087b26": "別示現。彼之風力如人意樂。隨念所作諸那",
    "T31n1591_003:0087b27": "洛迦。亦復如是。纔見此時便生怖畏。彼地獄",
    "T31n1591_003:0087b28": "中那洛迦等。由業力故生大怖畏。猶如木人",
    "T31n1591_003:0087b29": "能有所作。種種示現大種和合。雖無思覺。業",
    "T31n1591_003:0087c01": "力因緣。遂見如是動手足等相狀有異示現",
    "T31n1591_003:0087c02": "所作。諸無情等道理許成。彼之地處諸那洛",
    "T31n1591_003:0087c03": "迦業增上力。便令自見羝羊山等乍來乍去。",
    "T31n1591_003:0087c04": "斯非有情而亦見有。此則住處地等差別及",
    "T31n1591_003:0087c05": "獄卒等非是有情。理得成立。無勞致惑。爾者",
    "T31n1591_003:0087c06": "非無所緣。是獄卒等意樂生故。彼諸卒等及",
    "T31n1591_003:0087c07": "以地等處所不同形相表示那洛迦等。許由",
    "T31n1591_003:0087c08": "業力於地獄中地等大種生是形色差別變",
    "T31n1591_003:0087c09": "異手足動等處及大種。或有無斯諸繫縛等。",
    "T31n1591_003:0087c10": "以業力故。理應不成。何緣不許。識由業力如",
    "T31n1591_003:0087c11": "是轉變。如夢所見色等和合。外有影生種種",
    "T31n1591_003:0087c12": "相現。理應共許。轉變作用。識由業力如是轉",
    "T31n1591_003:0087c13": "變。與處相違。若許由業力何用異大種者。諸",
    "T31n1591_003:0087c14": "獄卒等由四大種種種轉變動手足等作用別",
    "T31n1591_003:0087c15": "故。如夢所見色等處故。彼等形狀無體用故。",
    "T31n1591_003:0087c16": "或非地等差別相故。如前所說羝羊山等。他",
    "T31n1591_003:0087c17": "不許成色相變故。變化亦然。形狀等異由他",
    "T31n1591_003:0087c18": "力故。此由識變種種異相轉轉形儀差別不",
    "T31n1591_003:0087c19": "同。離識之外更無一物而有可見。此中外難。",
    "T31n1591_003:0087c20": "若但由識轉變別異種種形儀獄卒等想。自",
    "T31n1591_003:0087c21": "識變故。同苦因故。諸那洛迦非獄卒等。此四",
    "T31n1591_003:0087c22": "大種由增上果同業生故。於受苦時不同受",
    "T31n1591_003:0087c23": "故。是故方須說四大種。如是所說不善他宗。",
    "T31n1591_003:0087c24": "云何不善。但說有情自識變現見獄卒等能",
    "T31n1591_003:0087c25": "為墋毒。由自識現各見卒等。諸苦害具互",
    "T31n1591_003:0087c26": "不相違。然如自識見苦害等同類影現。彼因",
    "T31n1591_003:0087c27": "同故。苦受用俱。師與弟子所作事業有同不",
    "T31n1591_003:0087c28": "同。於不同事而強說同。及孤地獄互不相見。",
    "T31n1591_003:0087c29": "苦不同故。所立大種。理謂不成。",
    "T31n1591_003:0088a01": "[0088a01] 業熏習餘處者。謂有執那洛迦由自業力差",
    "T31n1591_003:0088a02": "別因生。彼業熏習。理應許在識相續中。彼由",
    "T31n1591_003:0088a03": "業力不在餘處積集力故。唯地等處業所作",
    "T31n1591_003:0088a04": "時。合因果故。此乃是為彼習果處卒等影像",
    "T31n1591_003:0088a05": "識緣差別和合得生。種種色類如應分別。不",
    "T31n1591_003:0088a06": "爾是諸大種和合積集因業力故。由業相續差",
    "T31n1591_003:0088a07": "別果成。如是應知。自身相續得定果故。習之",
    "T31n1591_003:0088a08": "憶念緣於種子。亦無殊異有情相續。如是知",
    "T31n1591_003:0088a09": "已。所以取少分一人等。顯示所取相續內熏",
    "T31n1591_003:0088a10": "心及心所相差異果五趣所攝。自業熏習之所",
    "T31n1591_003:0088a11": "成故。如無色界熏習之果。離心心所無別不",
    "T31n1591_003:0088a12": "相應行。此中唯說名言差別體事無異。故是",
    "T31n1591_003:0088a13": "密意。或不離心心所體事不同及以生處。未",
    "T31n1591_003:0088a14": "離欲者。色之熏習。如如自力生處得生。行安",
    "T31n1591_003:0088a15": "立故。如無色界熏習之業。或心心所不離色",
    "T31n1591_003:0088a16": "處。大種所生業力和合。方能生故。或識相續",
    "T31n1591_003:0088a17": "住熏習果。故如念愛。憎等亦復如是。大所造",
    "T31n1591_003:0088a18": "色影像識變亦不離識。彼之形狀差別所說",
    "T31n1591_003:0088a19": "執餘處有果所熏識有果者。彼所習果此為",
    "T31n1591_003:0088a20": "因故。有餘師說。唯自體力變為果也。欲色界",
    "T31n1591_003:0088a21": "生。業力熏習識依止故。如無色界。積集生業",
    "T31n1591_003:0088a22": "所熏習故。彼說無記識所依止熏習及餘識",
    "T31n1591_003:0088a23": "聚俱相應果此不應有。是故說依止者。遍於",
    "T31n1591_003:0088a24": "一切有情所攝。或不用力便應得之。復有餘",
    "T31n1591_003:0088a25": "說。自身業果於一身上而有因果。故如異熟識",
    "T31n1591_003:0088a26": "所安置。業是差別。故說身大種別別安布。果",
    "T31n1591_003:0088a27": "不應有。彼若如是。餘人身識能依所依。同一",
    "T31n1591_003:0088a28": "作業亦無差別。有情施設。故同一流注俱異",
    "T31n1591_003:0088a29": "熟識。爾者非卒等想差別大種和合建立。地",
    "T31n1591_003:0088b01": "獄有情。是故相續有其差別。爾者若時相續",
    "T31n1591_003:0088b02": "無間之識。增上因故能生別識種種異類。此",
    "T31n1591_003:0088b03": "時應有相續別異因果轉生。不爾云何此即",
    "T31n1591_003:0088b04": "欲說因差別故。如心相續和合種子是安立",
    "T31n1591_003:0088b05": "因。此中所說唯因能立。不說識增上緣是依",
    "T31n1591_003:0088b06": "止故。從斯種子無間相續識之差別。然由種",
    "T31n1591_003:0088b07": "子自體相續方得轉生。言增上者。如彼地等",
    "T31n1591_003:0088b08": "唯能為緣。能造四大亦應如是。此亦不然。從",
    "T31n1591_003:0088b09": "自種子生時。說此唯緣。不爾從識相續別有",
    "T31n1591_003:0088b10": "四大種子。猶如無色界沒生色界時。彼增上",
    "T31n1591_003:0088b11": "果。是異熟業之所感。得受用資具猶如異熟",
    "T31n1591_003:0088b12": "果。此可愛樂自業相續所感。此之正理順阿",
    "T31n1591_003:0088b13": "笈摩識所變果。",
    "T31n1591_003:0088b14": "[0088b14] 何因不許者。此由自見非理僻執。強思搆畫",
    "T31n1591_003:0088b15": "誰能輒說。唯識之果違阿笈摩。因何爾許。阿",
    "T31n1591_003:0088b16": "笈摩經不立唯識。離唯識外更無色等。不應",
    "T31n1591_003:0088b17": "別說有十二處。雖爾不離其識并十二處立",
    "T31n1591_003:0088b18": "善等法。如是應知有色等處。是佛說故。若離",
    "T31n1591_003:0088b19": "色等所立不成。違佛語故。或色等處體實有",
    "T31n1591_003:0088b20": "故。猶如意處。是佛說故。識與色等亦非別有。",
    "T31n1591_003:0088b21": "猶如法處。斯理不應。此中所說不遮唯識。何",
    "T31n1591_003:0088b22": "以故。",
    "T31n1591_003:0088b23": "[0088b23] 依彼所化生。世尊密意趣。說有色等處。如化",
    "T31n1591_003:0088b24": "生有情者。如佛世尊說有化生有情。但唯依",
    "T31n1591_003:0088b25": "心相續不斷能往後世。是其密意。不說實有",
    "T31n1591_003:0088b26": "化生有情。此言密意。謂欲調伏一類有情。是",
    "T31n1591_003:0088b27": "故佛言有化生有情。是密意說也。謂彼斷見",
    "T31n1591_003:0088b28": "所害有情。隨自樂為者。無後世者。無善惡因",
    "T31n1591_003:0088b29": "果者。為欲洗除此之惡見。是故說心相續不",
    "T31n1591_003:0088c01": "斷。心相續言顯當生故。此死彼生猶斯理故。",
    "T31n1591_003:0088c02": "相續不斷說有化生。是為密意。離識之外更",
    "T31n1591_003:0088c03": "無別我。云何知然。如契經說。無我無眾生。但",
    "T31n1591_003:0088c04": "有法因故。契經不爾。彼經不說有情亦有亦",
    "T31n1591_003:0088c05": "無。是故契經不相違故。心相續言顯其不斷",
    "T31n1591_003:0088c06": "能往後世。如是應知如色等處。此為成熟一",
    "T31n1591_003:0088c07": "類有情。說斯密意。是故所立亦無自教相違",
    "T31n1591_003:0088c08": "之過。如斯所立。因亦不定。何以故。依世。俗",
    "T31n1591_003:0088c09": "諦。佛說別有化生有情。元亦不說離識蘊已",
    "T31n1591_003:0088c10": "有善不善及彼果等。別有有情。是因不定。是",
    "T31n1591_003:0088c11": "故佛說。為除斷見無後世者。如來世心相續",
    "T31n1591_003:0088c12": "不斷。於其識蘊假立有情。於略詮中而說有",
    "T31n1591_003:0088c13": "故。離心無境。有其四意。何謂為四。一者密",
    "T31n1591_003:0088c14": "意。二者境界。三者顯果。四者密意義。分別所",
    "T31n1591_003:0088c15": "縛如是因緣說十二處。此之一切當應建立。",
    "T31n1591_003:0088c16": "次第發起如理問答。云何密意說十二處。而",
    "T31n1591_003:0088c17": "有眾生如心相續。相續不斷。說有情能詮所",
    "T31n1591_003:0088c18": "詮於心安立執形像事。此中如是色等聲境",
    "T31n1591_003:0088c19": "當應分別。",
    "T31n1591_003:0088c20": "[0088c20] 識從自種生似境相。而轉為成內外處。佛說",
    "T31n1591_003:0088c21": "彼為十者。從彼眼等處生彼色等處。如理應",
    "T31n1591_003:0088c22": "知。於彼二處說斯種子相及彼識。如世尊說。",
    "T31n1591_003:0088c23": "為成處等說共許聲眼等差別此欲成立。說",
    "T31n1591_003:0088c24": "其青等分明顯現。彼同類色從彼識。起未離",
    "T31n1591_003:0088c25": "欲者識之種子殊勝安立故得出生彼等種",
    "T31n1591_003:0088c26": "子。雖且安立果未現受。乃至未得相應緣力",
    "T31n1591_003:0088c27": "無間生滅。剎那剎那相續等中。獲得微細體",
    "T31n1591_003:0088c28": "性巧妙差別轉變得殊勝者。如穀麥等地等為",
    "T31n1591_003:0088c29": "緣和合增長。體性不同轉轉安立芽等出現。",
    "T31n1591_003:0089a01": "如斯法性外之種子。內亦如是。此之內心相",
    "T31n1591_003:0089a02": "續現前相對無間剎那之頃能生青等體性差",
    "T31n1591_003:0089a03": "別。然此種子說為眼界。如次現為彼彼果性。",
    "T31n1591_003:0089a04": "心及心所安立此色為其眼處。彼亦如是。若",
    "T31n1591_003:0089a05": "如是色差別顯現。識體和合。警覺青等種子",
    "T31n1591_003:0089a06": "在阿賴耶識。由未顯現識能警覺。影像變異",
    "T31n1591_003:0089a07": "自體差別。如頗胝迦琉璃雲母等。以薄物裹",
    "T31n1591_003:0089a08": "隨其本色影現識生。此乃世尊如理分析。說",
    "T31n1591_003:0089a09": "為色處。然自教中說彼意識形狀不同。住利",
    "T31n1591_003:0089a10": "益故。所以此色說為色處。如是乃至堅濕暖",
    "T31n1591_003:0089a11": "等識之影像。所依所緣力用最勝。是異熟識",
    "T31n1591_003:0089a12": "之所生事。種子相狀出生影現。聲及名等變",
    "T31n1591_003:0089a13": "異差別之所取故。如是應成色之分段功能",
    "T31n1591_003:0089a14": "不同之所安立阿賴耶識。諸有智者分分覺",
    "T31n1591_003:0089a15": "了。而分別之說內外處。安布差別。是密意也。",
    "T31n1591_003:0089a16": "如安立界。此立識界依止意界依六出生。如",
    "T31n1591_003:0089a17": "是意界自性差異。然亦說彼十八界耶。如異",
    "T31n1591_003:0089a18": "熟識與眼等識次第為種名眼等處別別顯",
    "T31n1591_003:0089a19": "現。何故名種。由能出生芽等眾物。別異體性。",
    "T31n1591_003:0089a20": "如能造大及所造色。共許出生自類芽等。生",
    "T31n1591_003:0089a21": "差別故。猶如稻麥等諸種子。世間共許。彼之",
    "T31n1591_003:0089a22": "體性異類非一。乃能出生眼及眼識。并與第",
    "T31n1591_003:0089a23": "二剎那相應。從此二界生得彼緣隨順所立",
    "T31n1591_003:0089a24": "警覺之性。非為一事一時能生。如一心所別",
    "T31n1591_003:0089a25": "別能生無量色性故。此亦如是。異熟之識於",
    "T31n1591_003:0089a26": "眼等處或同或異。識所生時自體別故。異熟",
    "T31n1591_003:0089a27": "之識為眼等處。彼色微細。眼等諸根識。生種",
    "T31n1591_003:0089a28": "種功能。不同極難見故。亦不如此。有別眼等。",
    "T31n1591_003:0089a29": "或緣色等清淨四大。爾者別阿笈摩。佛說肉",
    "T31n1591_003:0089b01": "眼等處清淨四大所造色有見有對如是。乃",
    "T31n1591_003:0089b02": "至身等亦復如是。此不如理識之影像。密意",
    "T31n1591_003:0089b03": "說故。由是四大不離識之相分。斯亦不取緣",
    "T31n1591_003:0089b04": "青等識而為種子。以熏習識執著相故。識之",
    "T31n1591_003:0089b05": "種子由彼熏習。是異熟識之所持故。此亦不",
    "T31n1591_003:0089b06": "然。有清淨色有見有對。不爾若有對等識之",
    "T31n1591_003:0089b07": "顯現。非眼等識所熏習故。然爛壞種依止所",
    "T31n1591_003:0089b08": "緣。安立表示此亦不了。阿笈摩中安布分析。",
    "T31n1591_003:0089b09": "由是阿賴耶識。無始時來因果展轉無量功",
    "T31n1591_003:0089b10": "力能含藏故。別別發起體色相待。彼彼界處",
    "T31n1591_003:0089b11": "生等別現。非一切時一時總生。如是廣說眼",
    "T31n1591_003:0089b12": "等差別。乃至身相亦復如是。彼識種子欲示",
    "T31n1591_003:0089b13": "現力體性殊勝。此契經中。佛說安立阿陀那",
    "T31n1591_003:0089b14": "識。即如地等影像所現緣等相應。彼所安立",
    "T31n1591_003:0089b15": "種種芽性。體無損壞。然彼形狀芽等顯現和",
    "T31n1591_003:0089b16": "合力故。堅等體性隨緣現生。以阿賴耶識所",
    "T31n1591_003:0089b17": "有因果色處和合。或由地等影現變異不同。",
    "T31n1591_003:0089b18": "能造四大。在於色處。然此假立語業所詮。於",
    "T31n1591_003:0089b19": "無色界語業雖轉言詮不及。於彼界中色不",
    "T31n1591_003:0089b20": "現故。或色斷故。不作是說。雖有色之種子。非",
    "T31n1591_003:0089b21": "眼境故。此之色種影緣力故。建立果色故。由",
    "T31n1591_003:0089b22": "此因故。質礙不成。諸有眼根映所損者。非此",
    "T31n1591_003:0089b23": "所取種之清淨。方堪所用。如是乃至身不雜",
    "T31n1591_003:0089b24": "亂。所依所緣他所安立。如彼斷壞及爛性等。",
    "T31n1591_003:0089b25": "彼之所立理應合有。是故此中若隨色類。一",
    "T31n1591_003:0089b26": "一分別轉轉無窮。",
    "T31n1591_003:0089b27": "[0089b27] 有餘復言。說十二處。為欲成熟一類有情此",
    "T31n1591_003:0089b28": "說無力。亦無義故。人無性理。極妙甚深難",
    "T31n1591_003:0089b29": "解難入。亦令悟入。由是佛說立唯識義。復令",
    "T31n1591_003:0089c01": "如是無力之人。亦令易入於其色處。無量過",
    "T31n1591_003:0089c02": "失。是故此門執我之者。令捨離故。如說苦諦",
    "T31n1591_003:0089c03": "身之苦故。如是說處色等狂亂增上愛著所",
    "T31n1591_003:0089c04": "住種子之密意者。因立果名。"
}