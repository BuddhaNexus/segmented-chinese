{
    "T45n1863_004:0439a08": "能顯中邊慧日論第四",
    "T45n1863_004:0439a10": "淄州大雲寺苾芻慧沼撰",
    "T45n1863_004:0439a11": "依文顯正三",
    "T45n1863_004:0439a12": "[0439a12]  明佛性不同一 有無差別二 明闡提類",
    "T45n1863_004:0439a13": "異三 聲聞有殊四 二死不等五 明佛",
    "T45n1863_004:0439a14": "三身常無常異六 雜決擇七",
    "T45n1863_004:0439a15": "明佛性不同一",
    "T45n1863_004:0439a16": "[0439a16] 依諸經論。所明佛性不過三種。一理性。二行",
    "T45n1863_004:0439a17": "性。三隱密性。言理性者。佛性論云。為除此",
    "T45n1863_004:0439a18": "執故。佛說佛性。佛性者。即是人法二空所",
    "T45n1863_004:0439a19": "顯真如。由真如故。無能罵所罵。通達此理。離",
    "T45n1863_004:0439a20": "虛妄過。涅槃第二十五。善男子佛性者。非",
    "T45n1863_004:0439a21": "陰界入。非本無今有。非有已還無。第八云。開",
    "T45n1863_004:0439a22": "示如來祕密之藏。清淨佛性常住不變。三十",
    "T45n1863_004:0439a23": "三云。如佛所說。眾生佛性猶如虛空。廣說",
    "T45n1863_004:0439a24": "非三世故。如虛空無故。非三世攝。佛性常故。",
    "T45n1863_004:0439a25": "非三世攝等。行性者。通有漏無漏一切萬行。",
    "T45n1863_004:0439a26": "若望三身。無漏為正生了。有漏為緣。&#x758E;名生",
    "T45n1863_004:0439a27": "了。無漏正名佛性。有漏假名。非正佛性。善戒",
    "T45n1863_004:0439a28": "經所明性種性及習種性。楞伽經云。阿梨耶",
    "T45n1863_004:0439a29": "識名空如來藏。具足熏習無漏法故。名不空",
    "T45n1863_004:0439b01": "如來藏。涅槃三十三云。若有說言。眾生佛",
    "T45n1863_004:0439b02": "性非有如虛空。非無如兔角。何以故。虛空常",
    "T45n1863_004:0439b03": "故。兔角無故。是故得言亦有亦無。有故破兔",
    "T45n1863_004:0439b04": "角。無故破虛空。二十六云。復有生因。謂六波",
    "T45n1863_004:0439b05": "羅蜜阿耨菩提。復有了因。謂六波羅蜜佛性。",
    "T45n1863_004:0439b06": "第十二云。如是佛性從善五陰乃至得阿耨",
    "T45n1863_004:0439b07": "菩提。寶性論等明信般若三昧大悲為三身",
    "T45n1863_004:0439b08": "因。菩薩淨行經及瑜伽菩薩地明七地四菩",
    "T45n1863_004:0439b09": "薩行。伽耶山頂經處處皆說。隱密性者。如維",
    "T45n1863_004:0439b10": "摩經云。塵勞之儔為如來種等。涅槃三十三",
    "T45n1863_004:0439b11": "云。如來未得阿耨菩提時。一切善不善無記",
    "T45n1863_004:0439b12": "悉名佛性。涅槃二十二云。一切無明煩惱等",
    "T45n1863_004:0439b13": "結悉是佛性。何以故。佛性因故。從無明行及",
    "T45n1863_004:0439b14": "煩惱得善五陰。又楞伽思益說。行五逆而得",
    "T45n1863_004:0439b15": "菩提。入大乘論第二云。我不欲令具煩惱種。",
    "T45n1863_004:0439b16": "生佛法芽。汝癡無智顛倒解故。謂煩惱為",
    "T45n1863_004:0439b17": "佛法種。以此故知。不善無記諸煩惱結非是",
    "T45n1863_004:0439b18": "佛種。若爾。何故說為佛種。答准金剛上味陀",
    "T45n1863_004:0439b19": "羅尼經云。文殊師利言。世尊云何無明是菩",
    "T45n1863_004:0439b20": "提。佛言。文殊師利以無無明故。說無無明。若",
    "T45n1863_004:0439b21": "無無明則亦無生。若無生者彼則無染。文殊",
    "T45n1863_004:0439b22": "師利菩提無染。以性清淨體光潔故。文殊師",
    "T45n1863_004:0439b23": "利我見此事故說無明。是以不二說。准此。",
    "T45n1863_004:0439b24": "即由斷無明故得理清淨。清淨不二故。說無",
    "T45n1863_004:0439b25": "明名為菩提。大莊嚴論有二頌明。一云。由離",
    "T45n1863_004:0439b26": "法性外。無別有諸法。是故如是說。煩惱即是",
    "T45n1863_004:0439b27": "菩提。釋云。如經中說無明菩提同一。此謂無",
    "T45n1863_004:0439b28": "明法性施設菩提名。此義是經旨趣。又頌云。",
    "T45n1863_004:0439b29": "於貪起正思。於貪得解脫。故說貪出貪。瞋癡",
    "T45n1863_004:0439c01": "出亦爾。釋云。若人於貪起正思觀察。如是知",
    "T45n1863_004:0439c02": "已。於貪解脫。故說以貪出離於貪。出離瞋癡",
    "T45n1863_004:0439c03": "亦復如是。說為佛性。准此可解。此上三類諸",
    "T45n1863_004:0439c04": "經論中。或偏說一。或雙說理事。或復通明。如",
    "T45n1863_004:0439c05": "說真如。偏說理性。如菩薩行等偏說行性。",
    "T45n1863_004:0439c06": "或隨初勝。如涅槃二十二云。或說菩提信心",
    "T45n1863_004:0439c07": "為因。是菩提困雖復無量。若說信心則已攝",
    "T45n1863_004:0439c08": "盡。或就果位偏彰勝因。如說信智定悲。為佛",
    "T45n1863_004:0439c09": "四德三身因等。或理事雙彰。如楞伽經第七",
    "T45n1863_004:0439c10": "說。佛告大慧。如來之藏善不善因。故亦與",
    "T45n1863_004:0439c11": "六道作生死因緣。乃至依如來藏故五道生",
    "T45n1863_004:0439c12": "死。又云。大慧阿梨耶識名如來藏。與無明",
    "T45n1863_004:0439c13": "七識共俱。如大海波常不斷絕。身俱生故。",
    "T45n1863_004:0439c14": "此說有漏識體能覆藏名如來藏。又云。大慧",
    "T45n1863_004:0439c15": "如來藏識不在阿梨耶中。是故七種識有生",
    "T45n1863_004:0439c16": "有滅。如來藏識不生不滅。此說理也。第八又",
    "T45n1863_004:0439c17": "云。阿梨耶識名空如來藏。無共意轉識熏",
    "T45n1863_004:0439c18": "習。故名之為空。具足無漏熏習法。名為不空。",
    "T45n1863_004:0439c19": "此正行性。勝鬘經說有二種如來藏。空智空",
    "T45n1863_004:0439c20": "如來藏。若離若脫若異。一切煩惱藏。同楞伽",
    "T45n1863_004:0439c21": "空如來藏。世尊不空如來藏過恒沙不離不",
    "T45n1863_004:0439c22": "脫不異。不思議佛法。即楞伽經云。如來藏",
    "T45n1863_004:0439c23": "識不生不滅。及具足熏習無漏法故。名不",
    "T45n1863_004:0439c24": "空如來藏。乃至云。本所不得一切苦滅。唯佛",
    "T45n1863_004:0439c25": "得證。壞一切煩惱藏。修一切滅苦道。此一",
    "T45n1863_004:0439c26": "切苦滅理也。修滅苦道行也。如寶性論第四",
    "T45n1863_004:0439c27": "云。佛性有二。一者如地藏。二者如樹果。無始",
    "T45n1863_004:0439c28": "世來界。自性清淨心。修行無上道。依二種",
    "T45n1863_004:0439c29": "佛性。得出三種佛性。得出三種身。乃至又",
    "T45n1863_004:0440a01": "引頌云。無始世來性。作諸法依止。依性有諸",
    "T45n1863_004:0440a02": "道。及證涅槃果。下釋。所言性者。如聖者。勝",
    "T45n1863_004:0440a03": "鬘經云。世尊如來說如來藏者。是法界藏。乃",
    "T45n1863_004:0440a04": "至自性清淨。如來藏故。作諸法依止者。是故",
    "T45n1863_004:0440a05": "如來藏是依是持等。多依理釋。下亦依事釋",
    "T45n1863_004:0440a06": "云。如是以何等煩惱以何等處無。如是如實",
    "T45n1863_004:0440a07": "見知。名為空智。又何等諸佛法。何處具足有。",
    "T45n1863_004:0440a08": "如是實見知。名不空智。即釋二種如來藏。前",
    "T45n1863_004:0440a09": "約攝相歸性。及迷悟依釋。後約性相別明。攝",
    "T45n1863_004:0440a10": "大乘論等釋前經頌。依性相別及流轉還滅",
    "T45n1863_004:0440a11": "依說。義各不違。又佛性論顯體分。如來藏品",
    "T45n1863_004:0440a12": "明三如來藏。一所攝藏。下云。一切眾生決無",
    "T45n1863_004:0440a13": "有出如如境者。并為如來之所攝持故。名所",
    "T45n1863_004:0440a14": "藏眾生為如來藏。准此即是楞伽為生死因",
    "T45n1863_004:0440a15": "有漏識也。二所隱覆藏。下云。如來性住道前",
    "T45n1863_004:0440a16": "時。為煩惱隱覆。眾生不見。故名為藏。此即勝",
    "T45n1863_004:0440a17": "鬘空如來藏。三能攝為藏者。謂果地一切過",
    "T45n1863_004:0440a18": "恒沙功德。應得性時攝之已盡。即不空藏。",
    "T45n1863_004:0440a19": "又三因品亦通理事。彼云。佛性體有三種。三",
    "T45n1863_004:0440a20": "性所攝。義應知。三種者。所謂三因。三種佛",
    "T45n1863_004:0440a21": "性。三因者。一應得因。二加行因。三圓滿因。",
    "T45n1863_004:0440a22": "真如為應得因。菩提心為加行因。菩提心及",
    "T45n1863_004:0440a23": "所起行為圓滿因。圓滿因。謂福慧行果圓滿。",
    "T45n1863_004:0440a24": "謂智斷恩德。又顯體分。三性品說三性及三",
    "T45n1863_004:0440a25": "無性。攝如來性盡。此最寬通。若涅槃第三",
    "T45n1863_004:0440a26": "十六。染淨因果通名佛性。故經說云。是七眾",
    "T45n1863_004:0440a27": "生。若善法。若不善法。若方便道。若解脫道。",
    "T45n1863_004:0440a28": "若次第道。若因若果。悉是佛性。是名如來隨",
    "T45n1863_004:0440a29": "自意語。隨前義辨。然應得因望應化身。可通",
    "T45n1863_004:0440b01": "生了。為依彼起。&#x758E;名生因。若准涅槃經。只名",
    "T45n1863_004:0440b02": "為了。如地望芽為了因故。由有如故。得有",
    "T45n1863_004:0440b03": "應化。可為了因。若望法身。非生了攝。瑜伽論",
    "T45n1863_004:0440b04": "云。他性為因。非自性故。真如因果體無別故。",
    "T45n1863_004:0440b05": "自不能顯自。若能自顯。非煩惱覆。又體常故。",
    "T45n1863_004:0440b06": "非有後生。故非二因。然名應得果因者。由",
    "T45n1863_004:0440b07": "有如故。後必當得淨位法身故。名應得因。故",
    "T45n1863_004:0440b08": "佛性論云。雖未即顯。必當可現。故名應得正",
    "T45n1863_004:0440b09": "因。勝鬘在纏名如來藏。出纏名法身。據有性",
    "T45n1863_004:0440b10": "說。非無性者。當能顯故。未顯名因。顯名法身",
    "T45n1863_004:0440b11": "故。二論中說為因者。以在因位。即名為因。若",
    "T45n1863_004:0440b12": "在果位。即名為果。即因位如是果法身名為",
    "T45n1863_004:0440b13": "正因。非正生了。何以得知。佛性論云。初云",
    "T45n1863_004:0440b14": "因者有二。一佛性。二信樂。此兩法佛性。是無",
    "T45n1863_004:0440b15": "為信樂。是有為信樂。約性得佛性為了因。能",
    "T45n1863_004:0440b16": "顯了正因正性故。信樂約加行為生因。能生",
    "T45n1863_004:0440b17": "起眾行故。此望法身四德。而說信樂約加行",
    "T45n1863_004:0440b18": "為生因。能起眾行故。此望報身。不說真如為",
    "T45n1863_004:0440b19": "生了故。涅槃第二十六云。眾生佛性亦二種",
    "T45n1863_004:0440b20": "因。正因者。謂諸眾生。此言眾生。眾生性故。",
    "T45n1863_004:0440b21": "名為眾生。非說五陰名為眾生。緣因者。謂六",
    "T45n1863_004:0440b22": "波羅蜜。義亦同此。乃至心非佛性。心是無常。",
    "T45n1863_004:0440b23": "佛性常故。佛性論第三云。復次總攝義應知。",
    "T45n1863_004:0440b24": "攝有二種。一者由因。二者由果。由因攝者。",
    "T45n1863_004:0440b25": "是如來性清淨有四種因。乃至言法身清淨",
    "T45n1863_004:0440b26": "因者。修習信樂大乘應知。或可此說報身如",
    "T45n1863_004:0440b27": "來。是功德法之所成故。不爾。報身豈無淨德",
    "T45n1863_004:0440b28": "佛智德。生因者。修習般若及禪定應知。恩",
    "T45n1863_004:0440b29": "德者同。修習菩薩大悲應知。亦不說真如為",
    "T45n1863_004:0440c01": "法身因。又涅槃二十七云。善男子我所演說",
    "T45n1863_004:0440c02": "涅槃因者。所謂佛性。佛性之性不生涅槃。是",
    "T45n1863_004:0440c03": "故我說涅槃無因。又十九云。涅槃之體非如",
    "T45n1863_004:0440c04": "是等五因所成。復有二因。一作二了。三十七",
    "T45n1863_004:0440c05": "品六波羅蜜等是名了因。又三十三云。是故",
    "T45n1863_004:0440c06": "涅槃唯有了因。無有生因。法身與涅槃義異",
    "T45n1863_004:0440c07": "體同。故知真如望於法身非生了因。若加行",
    "T45n1863_004:0440c08": "圓滿二即正因。於法身為了因。於餘為生因。",
    "T45n1863_004:0440c09": "此略明佛性不同。",
    "T45n1863_004:0440c10": "有無差別二",
    "T45n1863_004:0440c11": "[0440c11] 若論理性。無二不生。如涅槃第二十六。斷善",
    "T45n1863_004:0440c12": "闡提亦皆具故。彼經云。若菩提心是佛性者。",
    "T45n1863_004:0440c13": "一闡提輩則不得名一闡提也。菩提之心亦",
    "T45n1863_004:0440c14": "不得名為無常。此意以菩提心非理佛性。若",
    "T45n1863_004:0440c15": "是理性闡提不斷。處處誠說。不勞廣引。若論",
    "T45n1863_004:0440c16": "行性。復有二種。謂有漏無漏。此二種性有無",
    "T45n1863_004:0440c17": "不定。若有漏性一切有情種子定有。現行之",
    "T45n1863_004:0440c18": "者或成不成。若無漏者據現行說。凡夫不成。",
    "T45n1863_004:0440c19": "若據種子。有成不成。如瑜伽論五十七云。生",
    "T45n1863_004:0440c20": "那落迦八根種子現行定成就。除餘三八根",
    "T45n1863_004:0440c21": "現行或成或不成。種子定成三根。現行定不",
    "T45n1863_004:0440c22": "成。種子或成不成。謂般涅槃法者成就。不般",
    "T45n1863_004:0440c23": "涅槃法者不成就。此據現有。若約當說。當亦",
    "T45n1863_004:0440c24": "現行。何言定不定。無上依經佛性論及寶性",
    "T45n1863_004:0440c25": "論俱云。眾生有三。一著有。著有復二。一者背",
    "T45n1863_004:0440c26": "涅槃道。無涅槃性。不求涅槃。願樂生死。梁攝",
    "T45n1863_004:0440c27": "大乘第十四云。若眾生無涅槃性。名因不具。",
    "T45n1863_004:0440c28": "諸佛於此位中。不能令彼般涅槃。神通亦無",
    "T45n1863_004:0440c29": "自在。無涅槃性。謂貪著生死不信樂大乘。不",
    "T45n1863_004:0441a01": "同作業受果決定。非此二時即可化故。無涅",
    "T45n1863_004:0441a02": "槃性云。於此位不得自在。即永無涅槃性。又",
    "T45n1863_004:0441a03": "佛性論云。由淨分為緣淨性為因故成此觀。",
    "T45n1863_004:0441a04": "非無因緣。若不由於此二事成觀無因緣。如",
    "T45n1863_004:0441a05": "闡提人無涅槃性。應得此觀。而一闡提既無",
    "T45n1863_004:0441a06": "此觀。故知定須因緣觀方可現。寶性論同。又",
    "T45n1863_004:0441a07": "寶性論三云。佛性正因於不定聚眾生能作",
    "T45n1863_004:0441a08": "二種業。一見世間厭苦故。二見涅槃悕寂樂",
    "T45n1863_004:0441a09": "故。不言邪定聚能作二業。佛性論亦同。涅槃",
    "T45n1863_004:0441a10": "經亦云。不能立闡提人菩提之心。喻如金",
    "T45n1863_004:0441a11": "剛不能得壞白羊角等。廣如前引。第九云。",
    "T45n1863_004:0441a12": "又佛言。善男子除一闡提其餘眾生。聞是經",
    "T45n1863_004:0441a13": "已悉皆能作善根因緣。法聲光明入毛孔者。",
    "T45n1863_004:0441a14": "必定當得阿耨菩提。既闡提人不言當得。明",
    "T45n1863_004:0441a15": "無佛性。又涅槃第三十三。明生死河有七種",
    "T45n1863_004:0441a16": "人中。若善男子是七種人。或有一人具七。",
    "T45n1863_004:0441a17": "或有七人各一。既言各一。常沒之者即是無",
    "T45n1863_004:0441a18": "性。不爾。與一人具七何別。善戒經地持論瑜",
    "T45n1863_004:0441a19": "伽菩薩地俱云。無性人無種性故等。聲聞地",
    "T45n1863_004:0441a20": "及決擇分顯揚佛地論等。皆立有無性。廣如",
    "T45n1863_004:0441a21": "彼辨。略不具引。涅槃二十六云。善男子我",
    "T45n1863_004:0441a22": "雖說云一切眾生悉有佛性。眾生不解佛如",
    "T45n1863_004:0441a23": "是等隨自意語。善男子如是語者後身菩薩",
    "T45n1863_004:0441a24": "尚不能解。況於二乘其餘菩薩。又云。若言眾",
    "T45n1863_004:0441a25": "生悉有佛性。是名如來隨自意語。如來如是",
    "T45n1863_004:0441a26": "隨自意語。眾生云何一向作解。三十二云。",
    "T45n1863_004:0441a27": "如香山中有忍辱草。非一切牛皆能得食。佛",
    "T45n1863_004:0441a28": "性亦爾。是名分別答。既問佛性。不為定答。為",
    "T45n1863_004:0441a29": "分別答。如忍辱草有得不得。明知行性有無",
    "T45n1863_004:0441b01": "不同。理性如何。眾生皆入。由此道理。彌勒無",
    "T45n1863_004:0441b02": "著諸菩薩等。皆引經證。明諸眾生或有有性。",
    "T45n1863_004:0441b03": "或有無性。佛性論及寶性論。皆云闡提無涅",
    "T45n1863_004:0441b04": "槃性。此無行性。非無理性。釋難中云。有清淨",
    "T45n1863_004:0441b05": "性。即是理性。不爾。論文前後相反。亦違多",
    "T45n1863_004:0441b06": "教。",
    "T45n1863_004:0441b07": "明闡提類異三",
    "T45n1863_004:0441b08": "[0441b08] 准楞伽經及瑜伽等。說五乘性。第五闡提亦",
    "T45n1863_004:0441b09": "名無性。然此闡提合有三種。一名一闡提底",
    "T45n1863_004:0441b10": "迦。是樂欲義。樂生死故。二名阿闡底迦。是不",
    "T45n1863_004:0441b11": "樂欲義。不樂涅槃故。此二通不斷善根人。不",
    "T45n1863_004:0441b12": "信愚癡所覆弊故。亦通大悲菩薩。大智大悲",
    "T45n1863_004:0441b13": "所熏習故。三名阿顛底迦。名為畢竟。畢竟無",
    "T45n1863_004:0441b14": "涅槃性故。此無性人亦得前二名。前二久久",
    "T45n1863_004:0441b15": "當會成佛。後必不成。然諸經論所說不同。或",
    "T45n1863_004:0441b16": "隨說一。或總說三。如楞伽經。俱說前二為無",
    "T45n1863_004:0441b17": "性乘。經云。闡提有二。一焚燒一切善根。二作",
    "T45n1863_004:0441b18": "盡眾生界願。大慧問佛。云何作佛。佛答大",
    "T45n1863_004:0441b19": "慧云。焚燒善根非作盡界願。善根可續故。",
    "T45n1863_004:0441b20": "眾生無盡。總是有性斷善無現。因大悲無當",
    "T45n1863_004:0441b21": "果。名為無性。非無種子。瑜伽論中唯說第三",
    "T45n1863_004:0441b22": "畢竟無性。無上依經佛性論寶性論涅槃。具",
    "T45n1863_004:0441b23": "說三種。無上依經云。佛告阿難。世間中有三",
    "T45n1863_004:0441b24": "品眾生。一者著有。著有復二。一背涅槃道。無",
    "T45n1863_004:0441b25": "涅槃性。不求涅槃。願樂生死。二者於我法中",
    "T45n1863_004:0441b26": "不生渴仰。誹謗大乘。乃至落闡提網。不能自",
    "T45n1863_004:0441b27": "出。前是無性。後是有性。然俱名邪定聚。然餘",
    "T45n1863_004:0441b28": "處言化邪定聚令作佛者。是後有性。不爾。二",
    "T45n1863_004:0441b29": "人如何差別。寶性論中說第二著有云。於佛",
    "T45n1863_004:0441c01": "法中。闡提因位明非無性。佛性論云。二已",
    "T45n1863_004:0441c02": "隨定位。定位者。非聖非凡。進退無取。而是",
    "T45n1863_004:0441c03": "佛法內人。背大乘法。因此人故。佛說是言。我",
    "T45n1863_004:0441c04": "非彼師等。故無上依經等。初人無性。第二",
    "T45n1863_004:0441c05": "人者。云不能自出。於無量時。佛等為緣還",
    "T45n1863_004:0441c06": "能得出。涅槃第九。廣以喻明。終不能作菩提",
    "T45n1863_004:0441c07": "因緣。乃至云。假使一切無量眾生一時成就",
    "T45n1863_004:0441c08": "阿耨菩提已。此諸如來亦復不見彼一闡提",
    "T45n1863_004:0441c09": "得菩提故。第三十云。善男子生死大海亦復",
    "T45n1863_004:0441c10": "如是。有七種人。畏煩惱故。發意欲度。乃至",
    "T45n1863_004:0441c11": "廣說。第一人者斷善常沒三惡道中。第二人",
    "T45n1863_004:0441c12": "者雖近善友能得信心。後遇惡反斷善還沒。",
    "T45n1863_004:0441c13": "第三人者由近善友。雖斷善根。得名為出。堅",
    "T45n1863_004:0441c14": "住信慧。心無退轉。名住。第四人者斷善根故。",
    "T45n1863_004:0441c15": "於中沈沒。近善友故。乃至遍觀四方。四方者。",
    "T45n1863_004:0441c16": "四沙門果。第五人者斷善沈沒。近善友故。乃",
    "T45n1863_004:0441c17": "至謂辟支佛雖能自度不及眾生。是名為出。",
    "T45n1863_004:0441c18": "第六人者斷善沈沒。近善友得信。名之為出。",
    "T45n1863_004:0441c19": "到淺處已即住不去。所謂菩薩為度眾生。住",
    "T45n1863_004:0441c20": "觀煩惱空。第七人者斷善故沈沒。近善友",
    "T45n1863_004:0441c21": "得出。乃至既前進已得到彼岸。登大高山多",
    "T45n1863_004:0441c22": "受安樂。喻佛常住。大般涅槃三十二文大意",
    "T45n1863_004:0441c23": "同。然少有別。第三十云。或本有六字。一人",
    "T45n1863_004:0441c24": "具七。前說不定。皆發意渡生死河故。三十",
    "T45n1863_004:0441c25": "六說定不定。故於常沒中云。心業重故不能",
    "T45n1863_004:0441c26": "得出。何故。其心不能生善法故。雖有無量",
    "T45n1863_004:0441c27": "諸佛出世。不聞不見。故名常沒。上無性人。",
    "T45n1863_004:0441c28": "又云。我雖復說一闡提等名為常沒。復有常",
    "T45n1863_004:0441c29": "沒。非一闡提。何者是耶。如人為有修世戒善。",
    "T45n1863_004:0442a01": "是名常沒。瞿伽離等名出已還沒。舍利弗等",
    "T45n1863_004:0442a02": "名出已不沒。須陀洹人如觀四方。斯陀含人",
    "T45n1863_004:0442a03": "如觀已行。阿那含人加行已復住。三乘無",
    "T45n1863_004:0442a04": "學猶如神龜水陸俱行。准此配喻。與前少別。",
    "T45n1863_004:0442a05": "准文。七人若逢惡友。俱可斷善。名為常沒。若",
    "T45n1863_004:0442a06": "逢善友。續善根已得渡生死河。第一人中。無",
    "T45n1863_004:0442a07": "性畢竟沒。有性暫時。亦名常沒。雖俱言常。有",
    "T45n1863_004:0442a08": "永暫別。如三種常。常言雖同。非無差別。不",
    "T45n1863_004:0442a09": "爾。如何前文法喻有七差別。俱常沒故。又釋。",
    "T45n1863_004:0442a10": "或七眾生總云常沒者言總意別。故亦無違。",
    "T45n1863_004:0442a11": "下復云。是七種人或有一人具七。或七人各",
    "T45n1863_004:0442a12": "一。准此故知。有定不定。一人具七中。言常沒",
    "T45n1863_004:0442a13": "者。即無上依經及寶性論等第二求有人。亦",
    "T45n1863_004:0442a14": "即佛性論等所會闡提無涅槃法者。見斷善",
    "T45n1863_004:0442a15": "故。若不有常沒及定性者等。只是一人具七。",
    "T45n1863_004:0442a16": "如何得有七人各一。七人各一中。常沒之者",
    "T45n1863_004:0442a17": "即是無性。涅槃第三十二。第一人中云。雖",
    "T45n1863_004:0442a18": "非闡提。如人為有修施戒善。是名常沒者。即",
    "T45n1863_004:0442a19": "無上依經等著有之中第二人也。二有性闡",
    "T45n1863_004:0442a20": "提。即涅槃經七種斷善中。第一少分。後之六",
    "T45n1863_004:0442a21": "人。及楞伽經無性乘。是諸經論中所說不定。",
    "T45n1863_004:0442a22": "涅槃經無上依經大莊嚴論寶性論等。皆通",
    "T45n1863_004:0442a23": "說二。楞伽經中唯說有性。瑜伽顯揚地持善",
    "T45n1863_004:0442a24": "戒所說無性唯畢竟無。由此應知。涅槃第三",
    "T45n1863_004:0442a25": "十三云。一闡提人能生善根。生善根已相續",
    "T45n1863_004:0442a26": "不斷。得阿耨菩提者。此說有性。第九中說闡",
    "T45n1863_004:0442a27": "提之人。如枯木石山敗種龜甲。乃至一切作",
    "T45n1863_004:0442a28": "佛不見闡提得阿耨菩提。此說無性。餘皆准",
    "T45n1863_004:0442a29": "知。若作斯解。經論無違。說皆有性。違多聖",
    "T45n1863_004:0442b01": "教。廣如前引。",
    "T45n1863_004:0442b02": "聲聞有殊四",
    "T45n1863_004:0442b03": "[0442b03] 菩薩瓔珞經第十四三道三乘品云。佛告舍",
    "T45n1863_004:0442b04": "利弗。菩薩三乘各有三品。辟支三乘亦有三",
    "T45n1863_004:0442b05": "品。聲聞三乘亦有三品。菩薩三者。有菩薩大",
    "T45n1863_004:0442b06": "乘。有菩薩辟支佛乘。有菩薩聲聞乘。辟支佛",
    "T45n1863_004:0442b07": "三乘者。有辟支菩薩大乘。有辟支佛菩薩緣",
    "T45n1863_004:0442b08": "覺乘。有辟支佛菩薩聲聞乘。聲聞三乘者。有",
    "T45n1863_004:0442b09": "聲聞大乘。有聲聞辟支佛乘。聲聞有無著乘。",
    "T45n1863_004:0442b10": "各指國土。佛名行願等。此皆據化。為化三",
    "T45n1863_004:0442b11": "乘。諸佛菩薩各變作三乘。入大乘論及菩提",
    "T45n1863_004:0442b12": "資糧論說。法華經中得授記者。佛菩薩變作",
    "T45n1863_004:0442b13": "聲聞故。入大乘論第二云。問曰。若羅&#x777A;羅實",
    "T45n1863_004:0442b14": "是菩薩者。云何復言聲聞阿羅漢耶。答曰。菩",
    "T45n1863_004:0442b15": "薩亦名聲聞。亦名阿羅漢。何以故。令一切",
    "T45n1863_004:0442b16": "眾生聞阿耨菩提故名聲聞。於一切人天阿",
    "T45n1863_004:0442b17": "修羅。應受供養故。名為應供。菩薩為化眾生",
    "T45n1863_004:0442b18": "故。現作聲聞阿羅漢。問曰。諸餘聲聞亦是菩",
    "T45n1863_004:0442b19": "薩也。答諸餘聲聞亦有是菩薩者。如法華經",
    "T45n1863_004:0442b20": "中舍利弗等五百弟子。悉是菩薩。皆當作佛。",
    "T45n1863_004:0442b21": "一切聲聞皆是阿鞞跋致菩薩。如不退轉法",
    "T45n1863_004:0442b22": "輪經中廣說。若依深密解脫經第二解深密",
    "T45n1863_004:0442b23": "經及瑜伽論決擇分。俱說有二。一寂滅。二趣",
    "T45n1863_004:0442b24": "菩提。寂滅者。亦名決定性。趣菩提者。亦名不",
    "T45n1863_004:0442b25": "定性。亦名退菩提心。楞伽經說有三種。故第",
    "T45n1863_004:0442b26": "四云。大慧菩薩白佛言。世尊說三種阿羅漢。",
    "T45n1863_004:0442b27": "此說何等羅漢名阿羅漢。世尊為說得決定",
    "T45n1863_004:0442b28": "寂滅羅漢。為發菩提願善根。忘善根羅漢。為",
    "T45n1863_004:0442b29": "作應化羅漢第七亦說有三。謂先修菩薩行",
    "T45n1863_004:0442c01": "者。增上慢聲聞。寂滅聲聞。准此。前後同法華",
    "T45n1863_004:0442c02": "經論聲聞有四種。攝大乘論顯揚大莊嚴論",
    "T45n1863_004:0442c03": "說一乘中。并同楞伽。依法華經說有三種故。",
    "T45n1863_004:0442c04": "第一云。增上慢比丘等。第二云。我昔教汝志",
    "T45n1863_004:0442c05": "願佛道。汝今悉忘。此等即是菩提心聲聞。",
    "T45n1863_004:0442c06": "第三云。內祕菩薩行。外現是聲聞等。此是變",
    "T45n1863_004:0442c07": "化。依法華經論說有四種。論云。聲聞有四種。",
    "T45n1863_004:0442c08": "一者決定聲聞。二者增上慢聲聞。三退菩提",
    "T45n1863_004:0442c09": "心聲聞。四者應化聲聞。若緣覺人。准法華論。",
    "T45n1863_004:0442c10": "但說一種。楞伽第二說有二種。謂定不定性。",
    "T45n1863_004:0442c11": "大般若同。准雜集論等。說有二種。一謂眾出。",
    "T45n1863_004:0442c12": "二謂麟角。准菩薩瓔珞第十四云。辟支乘三",
    "T45n1863_004:0442c13": "者。如前已引。即有三種。准首楞嚴三昧第三",
    "T45n1863_004:0442c14": "說。文殊師利云。我念過去世照明劫。我於",
    "T45n1863_004:0442c15": "其中。三百六十億世。以辟支佛乘入於涅槃。",
    "T45n1863_004:0442c16": "乃至云。是諸眾生無處得種善根因緣。我",
    "T45n1863_004:0442c17": "於爾時。為教化故。自稱我身是辟支佛。菩薩",
    "T45n1863_004:0442c18": "如是以辟支佛乘入於涅槃而不永滅。乃至",
    "T45n1863_004:0442c19": "廣說化四果等。法華第二說不定性。以趣大",
    "T45n1863_004:0442c20": "故。第三說定性。論釋。令知種種乘異故。第七",
    "T45n1863_004:0442c21": "復說菩薩化作。但未見文說有增上慢緣覺。",
    "T45n1863_004:0442c22": "問聲聞緣覺各有多種。為一切能取無上菩",
    "T45n1863_004:0442c23": "提。為非一切。答非一切。何以得知。准梁攝大",
    "T45n1863_004:0442c24": "乘本論云。若爾聲聞緣覺非共得如此眾德",
    "T45n1863_004:0442c25": "相應諸佛法身。以何意故。說彼俱趣一乘與",
    "T45n1863_004:0442c26": "佛乘同。釋云。若諸佛無前五異。由法身五業",
    "T45n1863_004:0442c27": "是同。二乘人有五業異。不得法身。無五業同。",
    "T45n1863_004:0442c28": "如來為何義故。說二乘人同趣一乘皆得成",
    "T45n1863_004:0442c29": "佛。准此問詞意。不說一切皆能回趣。但為引",
    "T45n1863_004:0443a01": "接不定根性令速趣大故。釋論云。為顯說一",
    "T45n1863_004:0443a02": "乘意。是故說偈。前偈以了義說一乘。後偈以",
    "T45n1863_004:0443a03": "祕密義說一乘。此意前偈為引接不定性得",
    "T45n1863_004:0443a04": "作佛故。一乘為了義。後偈為定性二乘不作",
    "T45n1863_004:0443a05": "佛故。但依真如無我解脫等故。說一正同。解",
    "T45n1863_004:0443a06": "深密經云。故於其中說一乘。非有情性無差",
    "T45n1863_004:0443a07": "別。又說。趣寂終不坐道場。唯不定性方能作",
    "T45n1863_004:0443a08": "佛。無性攝論文亦相似。楞伽第七云。大慧聲",
    "T45n1863_004:0443a09": "聞有三種。言入八地寂滅門者。此是先修菩",
    "T45n1863_004:0443a10": "薩行者。墮聲聞地還依本心。修菩薩行。同入",
    "T45n1863_004:0443a11": "八地寂滅樂門。非增上慢寂滅聲聞。第八復",
    "T45n1863_004:0443a12": "云。佛告大慧。我為曾行菩薩行。諸聲聞等",
    "T45n1863_004:0443a13": "依無餘依涅槃而與授記。大慧我與聲聞授",
    "T45n1863_004:0443a14": "記者。為怯弱眾生生勇猛心。大慧此世界中",
    "T45n1863_004:0443a15": "及餘佛國。有諸眾生行菩薩行。而復樂於聲",
    "T45n1863_004:0443a16": "聞法。佛為轉彼取大菩提。准此經文。此國",
    "T45n1863_004:0443a17": "他方總不說寂滅聲聞有趣大者。入大乘論",
    "T45n1863_004:0443a18": "第二云。聲聞有二種。一者懃修禪定。是鈍根",
    "T45n1863_004:0443a19": "人。二者回向菩提能斷知障。是利根人。樂行",
    "T45n1863_004:0443a20": "禪定者。如寶良經說。猶如水精終不能成",
    "T45n1863_004:0443a21": "摩尼寶珠。聲聞修禪亦復如是。終不能成菩",
    "T45n1863_004:0443a22": "提果也。楞伽第四云。大慧何者斯陀含果相。",
    "T45n1863_004:0443a23": "謂一往見色相現前生心。非虛妄分別想見。",
    "T45n1863_004:0443a24": "以善見禪修行相故。一往來世間。便斷苦盡。",
    "T45n1863_004:0443a25": "入於涅槃。此文不同住三昧樂門生涅槃想。",
    "T45n1863_004:0443a26": "彼有變易。生涅槃想未盡苦故。此云苦盡",
    "T45n1863_004:0443a27": "入於涅槃。不云生涅槃想。明是定性入無餘",
    "T45n1863_004:0443a28": "滅故。次下云。大慧菩薩白佛言。世尊說三種",
    "T45n1863_004:0443a29": "阿羅漢。此說何等羅漢名阿羅漢。乃至佛告",
    "T45n1863_004:0443b01": "大慧。為說得決定寂滅聲聞羅漢。非餘羅",
    "T45n1863_004:0443b02": "漢。梁攝大乘論云。由恒差別。於無餘涅槃。不",
    "T45n1863_004:0443b03": "墮斷盡邊際。故釋云。二乘猶於無餘涅槃無",
    "T45n1863_004:0443b04": "應化二身。以不觀他利益事故。無應身故。墮",
    "T45n1863_004:0443b05": "斷無化身故。墮盡。菩薩於無餘涅槃恒起二",
    "T45n1863_004:0443b06": "身。無有邊際。乃至云。有應身故不墮斷。有化",
    "T45n1863_004:0443b07": "身故不墮盡。入大乘論第一云。問云。菩薩度",
    "T45n1863_004:0443b08": "空出於生死。云何能得勝於聲聞。答云。菩薩",
    "T45n1863_004:0443b09": "得世間利出世間利。度爾焰地故。雖出世間。",
    "T45n1863_004:0443b10": "能住世間。教化眾生。聲聞不然。悕畏生死。求",
    "T45n1863_004:0443b11": "速滅度。以出世間道見於法界。見於法界已",
    "T45n1863_004:0443b12": "到涅槃岸。菩薩不爾。涅槃經第三十二解有",
    "T45n1863_004:0443b13": "行無行般那含中。俱云盡壽入於涅槃。又無",
    "T45n1863_004:0443b14": "行般中云。亦以有為三昧力故。盡壽則得入",
    "T45n1863_004:0443b15": "於涅槃。准此文說。入於三昧。化火燒身。盡其",
    "T45n1863_004:0443b16": "壽命。入於涅槃。若住三昧樂。謂為涅槃。云",
    "T45n1863_004:0443b17": "何得言以有為三昧力故盡壽則得入於涅",
    "T45n1863_004:0443b18": "槃。以有為三昧則涅槃故。以此故知。住滅定",
    "T45n1863_004:0443b19": "已。化火燒身。始得涅槃。有行亦同。故云。亦",
    "T45n1863_004:0443b20": "以是故定性入無餘依不受變易。楞伽第四",
    "T45n1863_004:0443b21": "亦云。聲聞緣覺未證於法無我。未得離不思",
    "T45n1863_004:0443b22": "議變易生。准此故知。定性二乘趣無餘依不",
    "T45n1863_004:0443b23": "受變易生死。勝鬘等說阿羅漢辟支佛大力",
    "T45n1863_004:0443b24": "菩薩受變易者。是不定性。佛地論第二瑜伽",
    "T45n1863_004:0443b25": "第八十。皆說不定回趣得受變易。大莊嚴論",
    "T45n1863_004:0443b26": "第一云。四由善根無盡。何以故。非諸聲聞等",
    "T45n1863_004:0443b27": "善根如是明淨故。非一切人善根。攝力無畏",
    "T45n1863_004:0443b28": "等故。餘人善根無他利故。餘人善根涅槃時",
    "T45n1863_004:0443b29": "盡故。菩薩善根不爾。以此故知。不定性入無",
    "T45n1863_004:0443c01": "餘不能回趣。不定性者住有餘依。即回趣故。",
    "T45n1863_004:0443c02": "法華第二頌云。得脫三界苦惱之患。住最後",
    "T45n1863_004:0443c03": "身有餘涅槃。瑜伽第八十云。答唯住有餘依",
    "T45n1863_004:0443c04": "涅槃界中。可有此事。何以故。以無餘依涅",
    "T45n1863_004:0443c05": "槃界中遠離一切發起事業。一切功用皆悉",
    "T45n1863_004:0443c06": "止息。佛地論同。勝鬘亦云。世尊阿羅漢辟支",
    "T45n1863_004:0443c07": "佛觀察時。得不受後有。觀第一蘇息處涅槃",
    "T45n1863_004:0443c08": "地。世尊彼先所得地。不愚於法。不由於他。亦",
    "T45n1863_004:0443c09": "自知得有餘地必當得阿耨菩提。何以故。聲",
    "T45n1863_004:0443c10": "聞辟支佛乘皆入大乘。准此諸文。無說二乘",
    "T45n1863_004:0443c11": "入無餘依涅槃界已方能回趣。故知回趣必",
    "T45n1863_004:0443c12": "不定性住有餘依涅槃。但言八萬劫住涅槃",
    "T45n1863_004:0443c13": "等。不言無餘。此不定人所修善根是大方便。",
    "T45n1863_004:0443c14": "亦同菩薩善根無盡。故法華云。汝等所行是",
    "T45n1863_004:0443c15": "菩薩道等。又首楞嚴經第二云。諸天聞佛說",
    "T45n1863_004:0443c16": "如是義。悉皆涕淚而作是言。世尊若人已入",
    "T45n1863_004:0443c17": "聲聞辟支佛位。永失首楞嚴三昧。又寧作五",
    "T45n1863_004:0443c18": "逆重罪。得聞是首楞嚴三昧。不入法位作漏",
    "T45n1863_004:0443c19": "盡阿羅漢。所以者何。五逆罪人聞是首楞嚴",
    "T45n1863_004:0443c20": "三昧。發阿耨菩提心。還得作佛。世尊漏盡阿",
    "T45n1863_004:0443c21": "羅漢猶如破器。永不堪任受是三昧。後廣喻",
    "T45n1863_004:0443c22": "況說不能受。又菩提資糧論云。如無糠米。種",
    "T45n1863_004:0443c23": "必不生。聲聞之人亦復如是。定不作佛。言法",
    "T45n1863_004:0443c24": "華經中說聲聞舍利弗等得作佛者。是佛菩",
    "T45n1863_004:0443c25": "薩之所化作。梁攝大乘論亦云。於法華大集",
    "T45n1863_004:0443c26": "中。有諸菩薩。各同舍利弗等。此菩薩得此",
    "T45n1863_004:0443c27": "意。佛為授記。故說一乘。復次佛化作舍利弗",
    "T45n1863_004:0443c28": "等聲聞。為其受記等。法華經論云。二種聲聞",
    "T45n1863_004:0443c29": "如來與授記。謂應化聲聞退已還發菩提心",
    "T45n1863_004:0444a01": "者。決定增上慢二種聲聞根未熟故。如來不",
    "T45n1863_004:0444a02": "與授記。菩薩與授記者。方便令發菩提心故。",
    "T45n1863_004:0444a03": "不定說言令發趣向心。但決定者發信大心",
    "T45n1863_004:0444a04": "成不愚法。亦得云發心。前言為利益二種人",
    "T45n1863_004:0444a05": "故。若亦作佛只是不定。何名定性。麟角喻獨",
    "T45n1863_004:0444a06": "覺必是定性。不得見佛。故華嚴經說。菩薩將",
    "T45n1863_004:0444a07": "下。先以右手放光。名嚴淨世界。獨覺之人遇",
    "T45n1863_004:0444a08": "斯光者。即入涅槃。不覺之者。以其神力移置",
    "T45n1863_004:0444a09": "他方。由此故知。麟角獨覺必是定性。定不趣",
    "T45n1863_004:0444a10": "大。部行之中有定不定。不定者回。定者不回。",
    "T45n1863_004:0444a11": "由此善順涅槃經說。若云須陀洹人等皆得",
    "T45n1863_004:0444a12": "佛道。或言皆不得。云不解我意。故知定性不",
    "T45n1863_004:0444a13": "作佛。不定性作佛。瑜伽等皆說不定回心向",
    "T45n1863_004:0444a14": "大。不說皆得。皆不得故。故瑜伽八十云。何因",
    "T45n1863_004:0444a15": "緣故。一切阿羅漢不皆回向無上菩提。答由",
    "T45n1863_004:0444a16": "彼種種有差別故等。大莊嚴論云。由界差別",
    "T45n1863_004:0444a17": "者。眾生有種種界無量差別。如多界修多羅",
    "T45n1863_004:0444a18": "說。由界差別故。應知三乘種性有差別。乃",
    "T45n1863_004:0444a19": "至云。若無性差別。則亦無果差別等。又善戒",
    "T45n1863_004:0444a20": "經地持論瑜伽論釋十因中。解定異因。有性",
    "T45n1863_004:0444a21": "及三乘性皆悉定異。",
    "T45n1863_004:0444a22": "二死不等五",
    "T45n1863_004:0444a23": "[0444a23] 一名字不等。二體性不等。三得人不等。名字",
    "T45n1863_004:0444a24": "不等者。一約過失不同。分段變易。准勝鬘經。",
    "T45n1863_004:0444a25": "如次名無常懷世間無常病世間。二約凡聖",
    "T45n1863_004:0444a26": "別。如次名有為生死無為生死。由有空無空",
    "T45n1863_004:0444a27": "別故。三約智境不同。煩惱發業所感生死名",
    "T45n1863_004:0444a28": "分段因。所知障無漏為緣所得生死。名不思",
    "T45n1863_004:0444a29": "議變易死。四約漏無漏緣別。分段生死亦名",
    "T45n1863_004:0444b01": "界內生死。准無上依經云。有有生死如三界",
    "T45n1863_004:0444b02": "內生難故。變易生亦名界外生死。佛性論云。",
    "T45n1863_004:0444b03": "以出三界外有三種聖人。乃至云。住無漏界。",
    "T45n1863_004:0444b04": "有四怨障。既云出三界外人。明彼生死名",
    "T45n1863_004:0444b05": "為界外。五約任業定力不同。古基法師云。",
    "T45n1863_004:0444b06": "無相論中。分段死名果報身。變易死名變化",
    "T45n1863_004:0444b07": "身。六依變易約位證不同。入楞伽經第五。名",
    "T45n1863_004:0444b08": "三種意生身。經云。佛告大慧。有三種意生身。",
    "T45n1863_004:0444b09": "何等為三。一者得三昧樂三摩拔提意生身。",
    "T45n1863_004:0444b10": "二者如實覺知諸法相意生身。三者種類俱",
    "T45n1863_004:0444b11": "生無作行意生身。七約性用不同。二死各分",
    "T45n1863_004:0444b12": "四種。分段生死名為四難。變易即名四種生",
    "T45n1863_004:0444b13": "死。故無上依經云。阿難於三界中有四種難。",
    "T45n1863_004:0444b14": "一者煩惱難。二者業難。三者生難。四者過",
    "T45n1863_004:0444b15": "失難。無明住地所起方便生死。如三界內煩",
    "T45n1863_004:0444b16": "惱難。無明住地所起因緣生死。如三界內業",
    "T45n1863_004:0444b17": "難。無明住地所起有有生死。如三界內生難。",
    "T45n1863_004:0444b18": "無明住地所起無有生死。如三界內過失難。",
    "T45n1863_004:0444b19": "體性不等者。分段生死以見道惑為正發業。",
    "T45n1863_004:0444b20": "修惑正潤。感得三界六道異熟。四蘊五蘊為",
    "T45n1863_004:0444b21": "分段體。體唯有漏。苦集攝故。以惑業苦俱名",
    "T45n1863_004:0444b22": "生死。俱生滅故。變易生死由所知障為緣起",
    "T45n1863_004:0444b23": "無漏有分別業。資感現身所有。故業通三天",
    "T45n1863_004:0444b24": "下六欲四禪。禪不動業除諸難處及五淨居。",
    "T45n1863_004:0444b25": "所令感身。五蘊相續。轉勝轉妙。得佛地。為變",
    "T45n1863_004:0444b26": "易體。體通有漏及以無漏果。唯有漏因通二",
    "T45n1863_004:0444b27": "故。問何故除難處。答入見道已。黃門二形女",
    "T45n1863_004:0444b28": "及難處得非擇滅。皆永不受故。問何故除淨",
    "T45n1863_004:0444b29": "居。答無回趣故。入大乘論云。如尊者拘摩",
    "T45n1863_004:0444c01": "羅陀所說偈言。諸趣悉變化。唯除淨居天。隨",
    "T45n1863_004:0444c02": "業種種轉。無處不受生。以是故知。諸菩薩常",
    "T45n1863_004:0444c03": "同利益。隨其受生而化導之。以方便力。但為",
    "T45n1863_004:0444c04": "眾生。不隨煩惱菩提業報所繫。准此文意。",
    "T45n1863_004:0444c05": "既云常同利益隨其受生而化導之。既除淨",
    "T45n1863_004:0444c06": "居。明無利益。彼自得證小乘涅槃。不似菩薩。",
    "T45n1863_004:0444c07": "若能回趣。何不生彼而教化之。問何故除無",
    "T45n1863_004:0444c08": "色。答准雜集論。得聖菩薩不生無色。小乘聖",
    "T45n1863_004:0444c09": "者必定性故。又無五根可資勝妙為變易故。",
    "T45n1863_004:0444c10": "又不更生下二界故。問何故不許地上菩薩。",
    "T45n1863_004:0444c11": "小乘無學別受五蘊為變易身。身資故業減",
    "T45n1863_004:0444c12": "現身因。令有勝力。長時引果。得生佛位答二",
    "T45n1863_004:0444c13": "乘無學沈空故。死不更生。大力菩薩十地",
    "T45n1863_004:0444c14": "論云。後報利益摩醯首羅智處生故。故若許",
    "T45n1863_004:0444c15": "現起新無漏業招別別正感變易生死。何名",
    "T45n1863_004:0444c16": "後報。又入大乘論云。問云。如來以何行得斷",
    "T45n1863_004:0444c17": "結使而成佛耶。答曰。經中說言。佛告阿難。能",
    "T45n1863_004:0444c18": "修四如意足者。若住一劫。若住多劫。乃盡生",
    "T45n1863_004:0444c19": "死。一切諸經皆同是說。汝若云無煩惱者。我",
    "T45n1863_004:0444c20": "亦如是。若有親愛。信歸於我。當為汝說。問",
    "T45n1863_004:0444c21": "曰。云何住壽。答曰。阿羅漢無煩惱。與八住菩",
    "T45n1863_004:0444c22": "薩同。善修如意足故。能隨意住世。乃至盡於",
    "T45n1863_004:0444c23": "生死。羅&#x777A;羅賓頭盧等盡住於世。為以此",
    "T45n1863_004:0444c24": "身住世。為更有餘身住。答以實身而住世者。",
    "T45n1863_004:0444c25": "則無其義。若變化身住壽多劫。斯有是處。亦",
    "T45n1863_004:0444c26": "如僧祇中說。青眼如來為化菩薩故。在光音",
    "T45n1863_004:0444c27": "天。與諸聲聞眾。無量百千億那由他劫住。如",
    "T45n1863_004:0444c28": "彼天中聲聞住壽多劫。當知此界亦有聲聞",
    "T45n1863_004:0444c29": "能如是住。准此論文。明說住壽。不別受生故",
    "T45n1863_004:0445a01": "知變易定資舊業。亦不可云此論釋四十年",
    "T45n1863_004:0445a02": "前教。何者。一切諸經皆同是說。亦引法華為",
    "T45n1863_004:0445a03": "證義故。又佛性論云。因緣生死者。如須陀洹",
    "T45n1863_004:0445a04": "已上。但用舊業。既言如彼用其舊業。明非新",
    "T45n1863_004:0445a05": "造。新無漏業正即能感但資故業。又涅槃三",
    "T45n1863_004:0445a06": "十四云。無漏無報。若許無漏親感變易。與此",
    "T45n1863_004:0445a07": "相違。又同瑜伽論佛地等說。既說住壽。明資",
    "T45n1863_004:0445a08": "故業所感第八。令長時住乃至盡生死。故是",
    "T45n1863_004:0445a09": "有漏。然餘處說名無漏者。如成唯識云。依助",
    "T45n1863_004:0445a10": "緣說。今又更解。是得無漏人。因所知障起無",
    "T45n1863_004:0445a11": "漏業資故感身。名為無漏。非變易生體是無",
    "T45n1863_004:0445a12": "漏。何者。生死正體第八識是。若無漏。與佛何",
    "T45n1863_004:0445a13": "殊。又即是善。應不受熏。又既無漏。如何能持",
    "T45n1863_004:0445a14": "諸有漏識所知障種。以此故知。體是有漏三",
    "T45n1863_004:0445a15": "界所攝。故正法華以其五道喻五百由旬。若",
    "T45n1863_004:0445a16": "變易身非界繫者。非五道攝。即應化城過五",
    "T45n1863_004:0445a17": "百由旬。何故但過三百言是無漏出三界者。",
    "T45n1863_004:0445a18": "是得無漏人及出三界人所受生死。名為無",
    "T45n1863_004:0445a19": "漏及出三界。若名無漏。即體無漏者。所知障",
    "T45n1863_004:0445a20": "亦應體無漏。勝鬘經云。阿羅漢辟支佛斷四",
    "T45n1863_004:0445a21": "種住地。無漏不盡。不得自在力。亦不作證。",
    "T45n1863_004:0445a22": "無漏不盡者。是即無明住地此所知障雖名",
    "T45n1863_004:0445a23": "無漏。實非無漏。變易亦爾。又若云出三界即",
    "T45n1863_004:0445a24": "變易體實是無漏出三界者。說名無為。應外",
    "T45n1863_004:0445a25": "生滅故。勝鬘經名為無為生死。第八既外",
    "T45n1863_004:0445a26": "無漏。現有生滅。體是有為。明變易生死體是",
    "T45n1863_004:0445a27": "有漏是界所攝。仁王般若云。於三界外無別",
    "T45n1863_004:0445a28": "眾生故。得人不等者。一切凡夫定性二乘及",
    "T45n1863_004:0445a29": "不定性未迴心者。不得變易生死。唯諸不定",
    "T45n1863_004:0445b01": "二乘聖者迴心已去。及頓悟菩薩初地已上。",
    "T45n1863_004:0445b02": "皆容得受。以有學人及七地以前有未受者。",
    "T45n1863_004:0445b03": "如瑜伽論佛地經論及入大乘論入楞伽經廣",
    "T45n1863_004:0445b04": "說應知。問何以得知。定性二乘不受變易。答",
    "T45n1863_004:0445b05": "入楞伽第四云。未證法無我。未得不思議變",
    "T45n1863_004:0445b06": "易生故。無分明說定性聲聞得受變易。第二",
    "T45n1863_004:0445b07": "復云。大慧何者聲聞內身證得聖相。謂無常",
    "T45n1863_004:0445b08": "苦空。乃至云得禪定解脫三昧道果三摩跋",
    "T45n1863_004:0445b09": "提。不退解脫故。離不思議熏習變易死故。內",
    "T45n1863_004:0445b10": "身證得生樂行法。住聲聞地故。此說定性。",
    "T45n1863_004:0445b11": "既云離不思議熏習變易死住涅槃。以此故",
    "T45n1863_004:0445b12": "知。不得變易。問云何得知。不定種性未迴",
    "T45n1863_004:0445b13": "心前。不受變易。答即彼前文云。離不思議熏",
    "T45n1863_004:0445b14": "習變易死住涅槃地。又瑜伽佛地顯揚入大",
    "T45n1863_004:0445b15": "乘論等。皆唯說不定迴心已去方受變易故。",
    "T45n1863_004:0445b16": "問不定二乘亦未證法無我。應不得變易生。",
    "T45n1863_004:0445b17": "答以能信證常隨入故。得變易生。不同定性。",
    "T45n1863_004:0445b18": "問何以得知。初地已上即得變易。答入楞伽",
    "T45n1863_004:0445b19": "第五說三意生身。不唯八地已上故。然入大",
    "T45n1863_004:0445b20": "乘論云。同八住已上菩薩。及勝鬘等云。阿",
    "T45n1863_004:0445b21": "羅漢辟支佛大力菩薩得者。據決定說。故并",
    "T45n1863_004:0445b22": "無違。發業受生不同。斷捨入位有異。此等義",
    "T45n1863_004:0445b23": "門廣如餘辨。",
    "T45n1863_004:0445b24": "明佛三身常無常異六",
    "T45n1863_004:0445b25": "[0445b25] 諸佛功德離分別絕四句。不可說言三身差",
    "T45n1863_004:0445b26": "別常與無常。而寄詮顯。三身功德。能所智證。",
    "T45n1863_004:0445b27": "心色理智。性相不同。常無常別。廣如攝論智",
    "T45n1863_004:0445b28": "斷殊勝中。明及大莊嚴論瑜伽佛地解深密",
    "T45n1863_004:0445b29": "經等說。煩不能引。今但略引餘少文證。如楞",
    "T45n1863_004:0445c01": "伽經第七云。大慧白佛言。世尊如來應正遍",
    "T45n1863_004:0445c02": "知。為是常耶。為無常耶。佛告聖者大慧。如來",
    "T45n1863_004:0445c03": "應正遍知。非常非無常。何以故。二邊有過故。",
    "T45n1863_004:0445c04": "此遮分別。離四句故。故下云。大慧譬如虛空",
    "T45n1863_004:0445c05": "非常非無常。何以故。離常無常故。以不墮",
    "T45n1863_004:0445c06": "一異俱不俱有無非有非無常無常非常非無",
    "T45n1863_004:0445c07": "常。是故離於一切諸過。不得證說。乃至云。",
    "T45n1863_004:0445c08": "是故我遮一切凡夫。不得分別常與無常。以",
    "T45n1863_004:0445c09": "得真實寂靜法者。得盡分別。不生分別。第六",
    "T45n1863_004:0445c10": "法身品大意亦同。若寄詮顯。報佛可是無常。",
    "T45n1863_004:0445c11": "修因成故。自性法身體是常住。不由修生因",
    "T45n1863_004:0445c12": "修顯故。楞伽第七云。大慧如來非常。何以",
    "T45n1863_004:0445c13": "故。虛空之性亦無修行諸功德故。此意反顯",
    "T45n1863_004:0445c14": "報化有修行諸功德。故知無常。故第六云。",
    "T45n1863_004:0445c15": "大慧若如來法身非作法者。則是無身。言有",
    "T45n1863_004:0445c16": "修行無量功德一切行者。則是虛妄。大慧若",
    "T45n1863_004:0445c17": "不作者。應同兔角石女兒。以無作因亦無身",
    "T45n1863_004:0445c18": "故。此說報身以功德法所集成故亦名法身。",
    "T45n1863_004:0445c19": "又云。如來法身與五蘊不一。若言一者。應是",
    "T45n1863_004:0445c20": "無常。以五陰所作法身故。此說自性。法身",
    "T45n1863_004:0445c21": "不爾。涅槃經說。捨無常色。獲得常色。受想行",
    "T45n1863_004:0445c22": "識亦復如是。即是五陰。豈言不一非是作法。",
    "T45n1863_004:0445c23": "若報身佛非自性常。從如說常故。楞伽第七",
    "T45n1863_004:0445c24": "云。若言常者。同於兔馬駝驢龜蛇蠅魚等角。",
    "T45n1863_004:0445c25": "是故不得言如來常。若從所證所依常故得",
    "T45n1863_004:0445c26": "言為常。又云。復次大慧更有餘法。依彼法故",
    "T45n1863_004:0445c27": "得言如來世尊是常。何以故。依內證智證常",
    "T45n1863_004:0445c28": "法。是故得言如來是常。大慧諸佛如來內證",
    "T45n1863_004:0445c29": "智法。常恒清涼不變。大慧諸佛如來應正遍",
    "T45n1863_004:0446a01": "知。若出於世。不出於世。法性常如是。法體常",
    "T45n1863_004:0446a02": "如是。准此。正名所證理常。能證智者依所證",
    "T45n1863_004:0446a03": "常故名為常。非自性常。亦同涅槃經說無明",
    "T45n1863_004:0446a04": "等常。又正同攝論大莊嚴論等。金光明經第",
    "T45n1863_004:0446a05": "一云。如是三身以有義故。而說於常。以有",
    "T45n1863_004:0446a06": "義故。說於無常。化身者。恒轉法輪。處處如",
    "T45n1863_004:0446a07": "如方便相續不斷絕故。是故說常。非是本故。",
    "T45n1863_004:0446a08": "具足大用不顯現故。說為無常。應身者。從無",
    "T45n1863_004:0446a09": "始來相續不斷。一切諸佛不共之法能攝持",
    "T45n1863_004:0446a10": "故。眾生未盡。用亦未斷盡。是故說常。非是",
    "T45n1863_004:0446a11": "本故。具足用不顯現故。說為無常。法身者。非",
    "T45n1863_004:0446a12": "是行。法無有異。異無有故。是本故。猶如",
    "T45n1863_004:0446a13": "虛空。是故說常。無上依經云。阿難何者無",
    "T45n1863_004:0446a14": "上菩提常住法。而此常住有二種法。為作因",
    "T45n1863_004:0446a15": "緣。一者不生不滅。二者無窮無盡。是名菩提",
    "T45n1863_004:0446a16": "常住法。准此二因。初是法身。後是應化。佛性",
    "T45n1863_004:0446a17": "論第四云。此三身者恒能生起世間利益事。",
    "T45n1863_004:0446a18": "故說常住。常住者依十種因緣。一因緣無邊。",
    "T45n1863_004:0446a19": "二眾生界無邊。三大悲無邊。四如意足無邊。",
    "T45n1863_004:0446a20": "五無分別智無邊。六恒在禪定無散。乃至十",
    "T45n1863_004:0446a21": "本性法然無生無滅。無量劫來捨身命財。為",
    "T45n1863_004:0446a22": "攝正法。正法既無邊際。無窮無盡。以無窮之",
    "T45n1863_004:0446a23": "因感無窮之果。即是三身故得是常。眾生不",
    "T45n1863_004:0446a24": "盡弘願無盡。是故化身常在世間教導眾生。",
    "T45n1863_004:0446a25": "無有窮盡。菩薩少分有大悲。尚能恒救眾",
    "T45n1863_004:0446a26": "生。不入涅槃。何況如來。眾德圓滿常在大",
    "T45n1863_004:0446a27": "悲。救拔恒思。豈有邊際。是故言常。世間",
    "T45n1863_004:0446a28": "得四神足者。尚能住壽四十小劫。豈況如來",
    "T45n1863_004:0446a29": "而當不住壽自在億百千劫。是故名常。乃",
    "T45n1863_004:0446b01": "至云性無生滅故是常者。法身非本無今有",
    "T45n1863_004:0446b02": "本有今無。雖行三世。非三世法。何以故。此是",
    "T45n1863_004:0446b03": "本有。非始今有。過三世法。是故名常。准此。",
    "T45n1863_004:0446b04": "所明性無生滅故是常者。唯說法身非本無",
    "T45n1863_004:0446b05": "今有本有今無。應化既是本無今有。復不說",
    "T45n1863_004:0446b06": "是性無生滅。故是常住。明有生滅相續名常。",
    "T45n1863_004:0446b07": "寶性論第四亦同此說十因緣常。彼頌云。世",
    "T45n1863_004:0446b08": "尊體常住。以修無量因。眾生界無盡。慈悲心",
    "T45n1863_004:0446b09": "如意。智成就相應。法中得自在。降伏諸魔怨。",
    "T45n1863_004:0446b10": "體寂靜故常。下六頌釋但廣略異。繁故不",
    "T45n1863_004:0446b11": "舉。准諸經論。皆言應化非自性常。不無生",
    "T45n1863_004:0446b12": "滅因緣生法。故是無常。故楞伽第七云。凡作",
    "T45n1863_004:0446b13": "法者皆是無常。如瓶衣車屋及疊席等。皆是",
    "T45n1863_004:0446b14": "作法。是故無常。准此。因修方成應化。即是作",
    "T45n1863_004:0446b15": "法。是本無今有。故是常。自性法身是自性",
    "T45n1863_004:0446b16": "常。無生無滅。非因緣法。非本無今有故。是",
    "T45n1863_004:0446b17": "本有故。又涅槃說。凡因生者皆是無常。常住",
    "T45n1863_004:0446b18": "之法即非因生。廣如前引。問若應化身是有",
    "T45n1863_004:0446b19": "生滅五蘊作法。何故楞伽第七云。若言一切",
    "T45n1863_004:0446b20": "皆無常者。一切智一切智人一切功德亦應",
    "T45n1863_004:0446b21": "無常。以同一切作法相故。准此經文。雖修因",
    "T45n1863_004:0446b22": "得。而是常住。經文復云。又復有過。若云一切",
    "T45n1863_004:0446b23": "皆無常者。諸佛如來應是作法。而佛如來非",
    "T45n1863_004:0446b24": "是作法。准此經文。應化常性非作法故。何得",
    "T45n1863_004:0446b25": "說言應化無常。答准彼經文。以應化身因圓",
    "T45n1863_004:0446b26": "果滿更無可修。名非作法。既無勝因。果即無",
    "T45n1863_004:0446b27": "異。前後相似故名為常。非不由因令彼果起。",
    "T45n1863_004:0446b28": "故經自云。以無更說有勝因故。准此文意。不",
    "T45n1863_004:0446b29": "遮因生。但更無勝因可修作。令勝因同餘類",
    "T45n1863_004:0446c01": "故。",
    "T45n1863_004:0446c02": "雜決擇七",
    "T45n1863_004:0446c03": "[0446c03] 問若一切眾生法爾五性有差別者。何故善",
    "T45n1863_004:0446c04": "生優婆塞戒經第一云。若說眾生有菩薩性。",
    "T45n1863_004:0446c05": "是名外道。又云。三種菩提無有定性。若有定",
    "T45n1863_004:0446c06": "性已發聲聞緣覺心者。則不能發阿耨菩提",
    "T45n1863_004:0446c07": "心。乃至云。若有定性者。是名外道。何以故。",
    "T45n1863_004:0446c08": "諸外道等無因果故。答彼善生經遮執因中",
    "T45n1863_004:0446c09": "有果性等。或如言執云同外道。不遮有因。不",
    "T45n1863_004:0446c10": "爾則違楞伽經說五乘性相。言三菩提無有",
    "T45n1863_004:0446c11": "定性者。據不定性說。及遮執常云無因果故",
    "T45n1863_004:0446c12": "不爾。楞伽經說云。大慧我說五種乘性證法。",
    "T45n1863_004:0446c13": "何等為五。一者聲聞乘性證法。二者辟支佛",
    "T45n1863_004:0446c14": "乘性證法。三者如來乘性證法。四者不定乘",
    "T45n1863_004:0446c15": "性證法。五者無性乘性證法。善戒經調伏品",
    "T45n1863_004:0446c16": "云。有聲聞性得聲聞道等。地持論清淨十因",
    "T45n1863_004:0446c17": "中云。彼聲聞種性以聲聞乘而般涅槃等。無",
    "T45n1863_004:0446c18": "著彌勒亦說有五別。豈同外道耶。又彼自",
    "T45n1863_004:0446c19": "許五性新成。亦名菩薩性等。應同外道。經文",
    "T45n1863_004:0446c20": "不云若本有菩薩性等同外道故。問若其五",
    "T45n1863_004:0446c21": "性法爾先有。何故入楞伽第四云。大慧分別",
    "T45n1863_004:0446c22": "彼迷惑法顛倒。非顛倒者。能生二種性。何等",
    "T45n1863_004:0446c23": "二種。一者能生凡夫性。二者能生聖人性。大",
    "T45n1863_004:0446c24": "慧彼聖人性者。能生三種差別之性。所謂聲",
    "T45n1863_004:0446c25": "聞辟支佛佛。國土差別性故。答此言生者。由",
    "T45n1863_004:0446c26": "現熏習令得現起。攝大乘論云。聞等熏習無",
    "T45n1863_004:0446c27": "果生。非道理。不約種子本來是無今時始生。",
    "T45n1863_004:0446c28": "不爾凡性亦說云。生是本來無。今始起耶。問",
    "T45n1863_004:0446c29": "若云佛性有則本有。應如虛空常。無則恒無。",
    "T45n1863_004:0447a01": "應同兔角。若爾則違涅槃經說。彼云。有故",
    "T45n1863_004:0447a02": "破兔角。無故破虛空。如是說者不謗三寶。",
    "T45n1863_004:0447a03": "答涅槃經意令觀事性因緣生滅故。非常如",
    "T45n1863_004:0447a04": "虛空。緣生約有故。非無如兔角。不遮有情有",
    "T45n1863_004:0447a05": "無性別。問雖事佛性有無不同。理性遍有。若",
    "T45n1863_004:0447a06": "爾則許一切有情皆得成佛。何以故。佛性論",
    "T45n1863_004:0447a07": "等引云。故經云。若有清淨性不成佛者。無有",
    "T45n1863_004:0447a08": "是處。答據平等意樂。非皆成佛。又如佛性論",
    "T45n1863_004:0447a09": "功德品云。於善根人身中有功能。無善根人",
    "T45n1863_004:0447a10": "身中無功能。既於無善根人身中無功德。",
    "T45n1863_004:0447a11": "云何能令無行性人身中有行性。又如資糧",
    "T45n1863_004:0447a12": "論。據決定性云。諸益得無學果。必不作佛。",
    "T45n1863_004:0447a13": "如無糠米種必不生。豈一切皆不作佛耶。",
    "T45n1863_004:0447a14": "故諸經論各據一義。皆不相違。問若事佛性",
    "T45n1863_004:0447a15": "有即本有。非新熏生。何文顯說。答瑜伽五",
    "T45n1863_004:0447a16": "十七云。生那落迦。三根現行。定不成就。種子",
    "T45n1863_004:0447a17": "或成或不成。謂般涅槃法者成就。不般涅槃",
    "T45n1863_004:0447a18": "法者不成就。此文據趣生說。非約化生。據現",
    "T45n1863_004:0447a19": "有種子。非據當來。不爾。現行當亦現起。寧說",
    "T45n1863_004:0447a20": "不成。大莊嚴論第一種性品中亦言。種性有",
    "T45n1863_004:0447a21": "體。由四種差別。一由界差別。二由信差別。三",
    "T45n1863_004:0447a22": "由行差別。四由果差別。乃至云若無性差別。",
    "T45n1863_004:0447a23": "則無信行果差別。由此四種差別故。是故應",
    "T45n1863_004:0447a24": "知種性有體。又瑜伽二十一云。云何種性。謂",
    "T45n1863_004:0447a25": "住種性補特伽羅。有種子法。由現有故。安住",
    "T45n1863_004:0447a26": "種性補特伽羅。若遇勝緣。便有堪任。便有勢",
    "T45n1863_004:0447a27": "力。於其涅槃能得能證。又云。問今此種性以",
    "T45n1863_004:0447a28": "何為體。答附在所依有如是相。六處所攝。從",
    "T45n1863_004:0447a29": "無始世展轉傳來。法爾所得。又云。如是種子",
    "T45n1863_004:0447b01": "非於六處有別異相。即於如是種類分位六",
    "T45n1863_004:0447b02": "處殊勝。從無始世展轉傳來。法爾所得。有如",
    "T45n1863_004:0447b03": "是相及以言說。謂為種性種子界性。菩薩地",
    "T45n1863_004:0447b04": "文及善戒經善行品等文。皆相似。不得異釋。",
    "T45n1863_004:0447b05": "云。性種性由修成性。論云。非種性人無種性",
    "T45n1863_004:0447b06": "故。雖復發心勤修精進。必不究竟阿耨菩提。",
    "T45n1863_004:0447b07": "是故當知。雖不發心不修行方便。猶得名為",
    "T45n1863_004:0447b08": "種性持。無上依經第一云。阿難何者是如來",
    "T45n1863_004:0447b09": "界。云何如來為界不可思議。阿難一切眾生",
    "T45n1863_004:0447b10": "有陰界入勝相種類。內外所現。無始時節相",
    "T45n1863_004:0447b11": "續流來。法爾所得。生明妙善。既云有陰入",
    "T45n1863_004:0447b12": "界勝相種類。內外所現。無始流來。明非如理。",
    "T45n1863_004:0447b13": "亦非。新生。瑜伽又云。次復住種性者。所有",
    "T45n1863_004:0447b14": "諸相。謂與一切無涅槃法補特伽羅諸相相",
    "T45n1863_004:0447b15": "違。當知即名安住種性補特伽羅。所有諸相",
    "T45n1863_004:0447b16": "六相相對。廣如彼辨。又云。或有唯住種性而",
    "T45n1863_004:0447b17": "未趣入亦未出離。謂如有一補特伽羅。成就",
    "T45n1863_004:0447b18": "出世聖法種子。而未獲得親近善士聽聞正",
    "T45n1863_004:0447b19": "法。未於如來正覺正說法毘奈耶獲得正信。",
    "T45n1863_004:0447b20": "未受持淨戒。未攝受多聞。未增長慧捨。未調",
    "T45n1863_004:0447b21": "柔諸見。如是名為唯住種性而未趣入亦未",
    "T45n1863_004:0447b22": "出離。又瑜伽論第三十八解十因中。及善",
    "T45n1863_004:0447b23": "戒地持辨於十因。明性本有。文皆相似。繁不",
    "T45n1863_004:0447b24": "具引。佛性論第四云。五無初相應善性為法",
    "T45n1863_004:0447b25": "者。釋云。無初者。以性得般若大悲禪定法身",
    "T45n1863_004:0447b26": "并本有故。言無初。若是無漏從有漏生。即",
    "T45n1863_004:0447b27": "般若大悲禪定等因是有始法。何得無初從",
    "T45n1863_004:0447b28": "有漏生。何名性得。寶性論第四云。佛性有二。",
    "T45n1863_004:0447b29": "一者如地藏。二如樹&#x83D3;等。准彼文意。地藏譬",
    "T45n1863_004:0447c01": "真如。樹&#x83D3;喻般若等。故次云。依初譬喻故知",
    "T45n1863_004:0447c02": "有初法身。依第二譬喻知有二佛身。二種佛",
    "T45n1863_004:0447c03": "性俱云無始世界。未明無漏本有。不唯新",
    "T45n1863_004:0447c04": "生。又無漏種。若唯新生。即有漏聞熏與",
    "T45n1863_004:0447c05": "出世正見為親因緣。云何梁攝大乘論云。佛",
    "T45n1863_004:0447c06": "世尊說。從他聞音。及自正思惟。由此二因。",
    "T45n1863_004:0447c07": "正見得生。釋曰。清淨品以正見為上首。此正",
    "T45n1863_004:0447c08": "見以何法為增上緣。謂從他聞音。及自正思",
    "T45n1863_004:0447c09": "惟。此二因即是正見增上緣。乃至云。由此",
    "T45n1863_004:0447c10": "二因正見得生。此二因於正見是增上緣。今",
    "T45n1863_004:0447c11": "所言因是通名。即說緣為因。又論云。世間",
    "T45n1863_004:0447c12": "心與正思惟相應。出世淨心與正見相應。無",
    "T45n1863_004:0447c13": "時得共生共滅。釋曰。正思惟正修慧從四念",
    "T45n1863_004:0447c14": "處生。世第一法是其位。此心未證見四諦。",
    "T45n1863_004:0447c15": "故名世間心。已證見四諦。故名出世。離自性",
    "T45n1863_004:0447c16": "法。是修得法。故名淨心。正見即八聖道中之",
    "T45n1863_004:0447c17": "第一分。此正見與三十七品不相離。乃至云。",
    "T45n1863_004:0447c18": "由三十七品生。故得出世。從無始以來。世出",
    "T45n1863_004:0447c19": "世心不有俱生俱滅義。以性相違故。論曰。是",
    "T45n1863_004:0447c20": "故此世間心非開淨心所熏。既無熏習。不",
    "T45n1863_004:0447c21": "應得成出世種子。釋曰。思慧若為出世心所",
    "T45n1863_004:0447c22": "熏。可得成出世種子。既無被熏義。故出世種",
    "T45n1863_004:0447c23": "子義不成。准此論文。無漏種子若新熏生。由",
    "T45n1863_004:0447c24": "無漏俱方始得生。見道已前既無無漏。有漏",
    "T45n1863_004:0447c25": "如何熏成無漏。若許有漏熏無漏種。不應難",
    "T45n1863_004:0447c26": "他。非無漏俱不得熏種。自許非無漏俱熏無",
    "T45n1863_004:0447c27": "漏種故。問若見道前有漏聞熏不能生無漏。",
    "T45n1863_004:0447c28": "如何論云。雖復世間法成出世心。釋云。如",
    "T45n1863_004:0447c29": "意識。雖是世間法。能通達四諦真如。對治四",
    "T45n1863_004:0448a01": "諦障故。成出世心。聞熏習亦爾。雖是世間法。",
    "T45n1863_004:0448a02": "以因果皆是出世法故。亦成出世心。答以本",
    "T45n1863_004:0448a03": "無漏微隱難知。寄有漏熏習勝增上緣。顯本",
    "T45n1863_004:0448a04": "無漏種子。即此種子在熏習位。亦名聞熏習。",
    "T45n1863_004:0448a05": "故次論云。何以故。釋云。何以故。此法但是出",
    "T45n1863_004:0448a06": "世。非世間法。有四種對治故。准此。既云但是",
    "T45n1863_004:0448a07": "出世非世間法。明非有漏。又論云。此種子出",
    "T45n1863_004:0448a08": "世淨心未起時。一切上心惑對治。准此故知。",
    "T45n1863_004:0448a09": "見道已前有漏熏習位。已有無漏心之種子。",
    "T45n1863_004:0448a10": "又云。種子即是聞熏習。菩薩未知欲知根名",
    "T45n1863_004:0448a11": "出世淨心。此心未在之前。是聞熏習。屬聞思",
    "T45n1863_004:0448a12": "慧位。在聞思位中。准此故知。說有漏熏習",
    "T45n1863_004:0448a13": "成出世心者。據增上緣說。又廣如彼解。略更",
    "T45n1863_004:0448a14": "不引。問既諸有情齊有真如及第八識。如何",
    "T45n1863_004:0448a15": "不許為佛正因。答如自不生。亦不親為正因",
    "T45n1863_004:0448a16": "生法。如前已明。若許第八為佛正因。即是無",
    "T45n1863_004:0448a17": "漏。又復對治有漏第八。方能成佛。許第八識",
    "T45n1863_004:0448a18": "為佛正因。即應能治第八自識。若爾即違梁",
    "T45n1863_004:0448a19": "攝論云。云何一切種子果報識成不淨品因。",
    "T45n1863_004:0448a20": "若能作染濁對治出世淨心因。釋云。若立本",
    "T45n1863_004:0448a21": "識是染獨對治出世因。則不得以本識為不",
    "T45n1863_004:0448a22": "淨品因。不淨品即集諦及苦諦。是業煩惱種",
    "T45n1863_004:0448a23": "子故是集諦。乃至云。既立為染濁對治及出",
    "T45n1863_004:0448a24": "世心因故。不應復說為不淨品因。准此。有漏",
    "T45n1863_004:0448a25": "第八非佛正因。又復第八一切同有。無三乘",
    "T45n1863_004:0448a26": "別。即善戒地持菩薩地等明定異因。三乘性",
    "T45n1863_004:0448a27": "別及調伏中。三乘性別。皆不淨成。故依附",
    "T45n1863_004:0448a28": "此識本無漏種。是佛正因。問若不許真如為",
    "T45n1863_004:0448a29": "佛正因。如何佛性論說真如理為佛正因。信",
    "T45n1863_004:0448b01": "般若等為佛緣因。瑜伽復云從真如所緣緣",
    "T45n1863_004:0448b02": "種子生。答此二論文如前已會。今更重釋",
    "T45n1863_004:0448b03": "云。真如所緣緣種子生者。似說所緣緣為",
    "T45n1863_004:0448b04": "種子。真如實非所為法種。如說信般若等為",
    "T45n1863_004:0448b05": "四德種子。法身四德非彼所生。是常住法由",
    "T45n1863_004:0448b06": "彼顯故。似名為種。故梁攝論云。聞熏習但",
    "T45n1863_004:0448b07": "是四德道種子。四德道能成顯四德。四德本",
    "T45n1863_004:0448b08": "來是有。不從種子生。從因作名故稱種子。准",
    "T45n1863_004:0448b09": "此故知。四智心品緣彼如生似說真如。名為",
    "T45n1863_004:0448b10": "種子。若許真如實是種子能生有為。即違瑜",
    "T45n1863_004:0448b11": "伽種子七義第一無常法為因等。亦違佛性",
    "T45n1863_004:0448b12": "論三性中一有體能生有體文。問若有定性",
    "T45n1863_004:0448b13": "二乘不作佛者。違涅槃經三十六說須陀洹",
    "T45n1863_004:0448b14": "人斯陀含人阿那含人阿羅漢人辟支佛人悉",
    "T45n1863_004:0448b15": "當成佛。聞是說已不生信心。乃至云是名",
    "T45n1863_004:0448b16": "常沒。法華經云。聲聞若菩薩聞我所說法。乃",
    "T45n1863_004:0448b17": "至於一偈。皆成佛無疑等。答此說不定性聲",
    "T45n1863_004:0448b18": "聞四果辟支佛悉當成佛。聞而不信名為常",
    "T45n1863_004:0448b19": "沒等。非說一切定不定性皆當成佛。不爾。云",
    "T45n1863_004:0448b20": "何涅槃自云。皆得作佛。不解我意。又菩提",
    "T45n1863_004:0448b21": "資糧論等。豈不見涅槃經而云不作佛。問有",
    "T45n1863_004:0448b22": "闡提定不成佛者。云何涅槃經三十六云。若",
    "T45n1863_004:0448b23": "人心口異相異說言一闡提不得菩提。是人",
    "T45n1863_004:0448b24": "亦謗佛法僧。答准此文意。若說一闡提定不",
    "T45n1863_004:0448b25": "得菩提。名謗佛法僧。非遮少入。若爾復違",
    "T45n1863_004:0448b26": "寶性論說。云向說闡提常不入涅槃無涅槃",
    "T45n1863_004:0448b27": "性者。為欲迴轉誹謗大乘心。不求大乘心",
    "T45n1863_004:0448b28": "故。依無量時故。如是說。以彼實有清淨性故。",
    "T45n1863_004:0448b29": "佛性論云。言有性者。是顯了說。言無性者。",
    "T45n1863_004:0448c01": "是不了說。乃至重故。佛觀一切眾生有自性",
    "T45n1863_004:0448c02": "清淨故。後時決定得清淨法身。准此故知。無",
    "T45n1863_004:0448c03": "闡提人無佛性者。亦無有情不成佛者。答此",
    "T45n1863_004:0448c04": "據理性平等意樂。及涅槃經常沒之中。第二",
    "T45n1863_004:0448c05": "雖非闡提亦名常沒。無上依等三種無涅槃",
    "T45n1863_004:0448c06": "法中。第二人說。楞伽第五無性乘人亦同此",
    "T45n1863_004:0448c07": "會。不會闡提名為常沒。七人各一。及無上",
    "T45n1863_004:0448c08": "依經第一無涅槃法。問若爾何故寶性佛性",
    "T45n1863_004:0448c09": "俱引經說。一闡提人墮邪定聚有二種身。一",
    "T45n1863_004:0448c10": "本性法身。二隨意身。佛日慧光照此二身。法",
    "T45n1863_004:0448c11": "身法者。即真如理。隨意身者。即從如理起",
    "T45n1863_004:0448c12": "佛光明。為憐愍闡提。闡提二身者。一為令",
    "T45n1863_004:0448c13": "法身得生。二為令加行得長修菩薩行故。觀",
    "T45n1863_004:0448c14": "得成。答此據有性闡提人說。不爾。自違前事。",
    "T45n1863_004:0448c15": "能品云。不定聚眾生起此二事為用。不言定",
    "T45n1863_004:0448c16": "聚為用。又云。是人由淨分為緣淨性為因故。",
    "T45n1863_004:0448c17": "成此觀。非無因緣。若不由於此二事成觀。無",
    "T45n1863_004:0448c18": "因緣。如闡提無涅槃性。應得此觀。與一闡",
    "T45n1863_004:0448c19": "提既無此觀。故知定須因緣觀。方可現無",
    "T45n1863_004:0448c20": "性。既不許有觀。明知無性不得作佛。又亦同",
    "T45n1863_004:0448c21": "涅槃第九云。大涅槃光入於一切眾生毛孔。",
    "T45n1863_004:0448c22": "而能作菩提因者。此義不然。何以故。世尊",
    "T45n1863_004:0448c23": "犯四重禁。作五逆人及一闡提。光明入身作",
    "T45n1863_004:0448c24": "菩提因者。如是等輩與淨持戒修習諸善法",
    "T45n1863_004:0448c25": "有差別。乃至佛言。善男子除一闡提其餘眾",
    "T45n1863_004:0448c26": "生。聞是經已。悉皆能作菩提因緣。法聲光明",
    "T45n1863_004:0448c27": "入毛孔者。必定當得阿耨菩提。准此故知。佛",
    "T45n1863_004:0448c28": "性論等引經所說。佛日慧光照闡提身令生",
    "T45n1863_004:0448c29": "長者。是有性人。涅槃經說除一闡提者。是",
    "T45n1863_004:0449a01": "無性人。不爾。何以除不除別。又云。若得聞是",
    "T45n1863_004:0449a02": "大涅槃經。雖犯四禁及五無間。猶故能作菩",
    "T45n1863_004:0449a03": "提因緣。一闡提輩則不如是。雖得聽受是妙",
    "T45n1863_004:0449a04": "經典。而不能生菩提道因。又多譬喻。如枯木",
    "T45n1863_004:0449a05": "石山水所不住。譬如燋種雖遇甘雨終不生。",
    "T45n1863_004:0449a06": "又云。假使一切無量眾生一時成就阿耨菩",
    "T45n1863_004:0449a07": "提已。此諸如來亦復不見彼一闡提得成菩",
    "T45n1863_004:0449a08": "提。此乃涅槃顯了之說。如何不信有不成佛。",
    "T45n1863_004:0449a09": "故知經說有一闡提名為無性。而復說言當",
    "T45n1863_004:0449a10": "得成佛。據有種子。密意說無。諸乘差別增",
    "T45n1863_004:0449a11": "減不同。廣如餘辨。略釋大綱。餘難思准。",
    "T45n1863_004:0449a12": "能顯中邊慧日論第四",
    "T45n1863_004:0449a13": "[0449a13] 寶曆十二年十二月。於平安城寓舍。以讚",
    "T45n1863_004:0449a14": "岐國多度郡善通寺經藏本。寫之了",
    "T45n1863_004:0449a15": "回向四恩法界海 回向無上大菩提。",
    "T45n1863_004:0449a16": "[0449a16]    東大寺西室傳法相宗沙門基辨",
    "T45n1863_004:0449a17": "[0449a17] 安永二年癸巳十月。於興福寺慈門院。以",
    "T45n1863_004:0449a18": "春日社本談義屋本校合。補脫文正寫誤",
    "T45n1863_004:0449a19": "竟。每字傍注本字者是也。",
    "T45n1863_004:0449a20": "[0449a20]         法相末學大同坊基辨",
    "T45n1863_004:0449a21": "[0449a21]             生五十六歲",
    "T45n1863_004:0449a22": "[0449a22] 本談義屋所藏御本云。",
    "T45n1863_004:0449a23": "[0449a23] 承元二年戊辰十二月十二日申刻。於西",
    "T45n1863_004:0449a24": "小田原東谷寶塔院南面部屋。書寫之。願",
    "T45n1863_004:0449a25": "以書寫力。上生都率天。聞法為悟解。決定",
    "T45n1863_004:0449a26": "證不退。",
    "T45n1863_004:0449a27": "[0449a27] 同年十二月十八日移點了。",
    "T45n1863_004:0449a28": "[0449a28]            執筆 永祐",
    "T45n1863_004:0449a29": "[0449a29]               覺範",
    "T45n1863_004:0449b01": "[0449b01] 享保八年五月中旬。以御本寫之一校了。"
}