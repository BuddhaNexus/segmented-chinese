{
    "X58n1018_001:0580c07": "評金錍",
    "X58n1018_001:0580c09": "嘉禾語溪常樂教寺住持傳教苾蒭善喜因觀金",
    "X58n1018_001:0580c10": "錍說無情佛性義始曰不覺寱云(牛世反)無情有性",
    "X58n1018_001:0580c11": "終曰忽然夢覺所問所答都無所得前代諸師乃",
    "X58n1018_001:0580c12": "見始終寐語故不辨也近代有作顯性錄或為注",
    "X58n1018_001:0580c13": "解孟軻曰子誠齊人也知管仲晏子而已矣。",
    "X58n1018_001:0580c14": "金錍云僕野客也容儀麤獷進退不恒逼前平立又",
    "X58n1018_001:0580c15": "云於是野客恭退昃跪。",
    "X58n1018_001:0580c16": "評曰出此言是聖耶是凡耶聖必忘情情者凡夫",
    "X58n1018_001:0580c17": "也設有破斥當存禮樂義或可取人自服膺豈以",
    "X58n1018_001:0580c18": "是非情厚勝負氣高自是非彼美己惡人如賢首",
    "X58n1018_001:0580c19": "敘十家立教云並是當時法將英悟絕倫歷代明",
    "X58n1018_001:0580c20": "模階位叵測祇如思禪師及智者禪師神異感通",
    "X58n1018_001:0580c21": "迹參登位靈山聽法憶在於今清涼引韋虗舟傳",
    "X58n1018_001:0580c22": "云自佛教東流秘密斯闡思大禪師之所證智者",
    "X58n1018_001:0580c23": "大師之所弘故思大師一見便云昔日靈山同聽",
    "X58n1018_001:0580c24": "法華宿緣所追今復來矣故知作者之難寧容一",
    "X58n1018_001:0581a01": "家之見斥他宗為非余雖不敏當為剖陳略伸一",
    "X58n1018_001:0581a02": "兩令其自悟耳。",
    "X58n1018_001:0581a03": "金錍云客曰僕忝尋釋教薄究根源盛演斯宗豈過",
    "X58n1018_001:0581a04": "雙林最後極唱究竟之談而云佛性非謂無情仁何",
    "X58n1018_001:0581a05": "獨言無情有性耶答以子不閑佛性進否教部權實",
    "X58n1018_001:0581a06": "故使同於常人疑之今且為子委引經文使後代好",
    "X58n1018_001:0581a07": "引此文證佛性非無情者善得經旨故三十一迦葉",
    "X58n1018_001:0581a08": "品眾生佛性猶如虗空非內非外若內外者云何得",
    "X58n1018_001:0581a09": "名一切處有請觀有之一字虗空何所不收又云非",
    "X58n1018_001:0581a10": "佛性者謂墻壁瓦石故知經文寄方便教說下文又",
    "X58n1018_001:0581a11": "云如迦葉所引三皆有者此乃涅槃帶權門說故佛",
    "X58n1018_001:0581a12": "順迦葉三皆是有。",
    "X58n1018_001:0581a13": "評曰涅槃經云佛性者名第一義空第一義空名",
    "X58n1018_001:0581a14": "為智慧此二不二以為佛性然第一義空是佛性",
    "X58n1018_001:0581a15": "性名為智慧即佛性相第一義空不在智慧但名",
    "X58n1018_001:0581a16": "法性由在智慧故名佛性若以性從相則唯眾生",
    "X58n1018_001:0581a17": "得有佛性有智慧故墻壁瓦礫無有智慧故無佛",
    "X58n1018_001:0581a18": "性若以相從性第一義空無所不在則墻壁等皆",
    "X58n1018_001:0581a19": "第一義空云何非性故華嚴經云知一切法即心",
    "X58n1018_001:0581a20": "自性起信論云以色性即智性故色體無形說名",
    "X58n1018_001:0581a21": "智身以智性即色性故說名法身遍一切處明體",
    "X58n1018_001:0581a22": "本均也今分性相故分二義如何却云教部權實",
    "X58n1018_001:0581a23": "耶然種性有無邪正大小權實差別不等如外道",
    "X58n1018_001:0581a24": "計自然為因能生萬物即是邪因若謂萬物自然",
    "X58n1018_001:0581b01": "而生如鶴之白烏之黑即是無因無因邪因乃成",
    "X58n1018_001:0581b02": "大過若小乘種性有六種第六不動中有三品上",
    "X58n1018_001:0581b03": "者佛種性中者獨覺性下者聲聞性雖於此中說",
    "X58n1018_001:0581b04": "佛一人有佛種性然非彼大菩提性以於佛功德",
    "X58n1018_001:0581b05": "不說盡未來際起大用等當知於小乘中除佛一",
    "X58n1018_001:0581b06": "人餘一切眾生皆不說有大菩提性如小乘論說",
    "X58n1018_001:0581b07": "若大乘初教於有為無常法中立種性故即不能",
    "X58n1018_001:0581b08": "遍一切有情五種性中故有一分無性種眾生顯",
    "X58n1018_001:0581b09": "揚論云云何種性差別五種道理謂一切界差別",
    "X58n1018_001:0581b10": "可得故當知一切有情有五種性第五種性無有",
    "X58n1018_001:0581b11": "出世功德因故永不滅度由三善根即立三乘種",
    "X58n1018_001:0581b12": "性若於三行隨一修行未至本位立為不定種性",
    "X58n1018_001:0581b13": "若於三行全未修行立為無性如涅槃經云三種",
    "X58n1018_001:0581b14": "人中畢竟死者喻一闡提無佛性也若大乘實教",
    "X58n1018_001:0581b15": "即就真如性中立種性故則遍一切眾生皆悉有",
    "X58n1018_001:0581b16": "性故智論云白石有銀性黃石有金性水有濕性",
    "X58n1018_001:0581b17": "火有熱性一切眾生有涅槃性如經說言眾生亦",
    "X58n1018_001:0581b18": "爾悉皆有心凡有心者定當得成阿耨菩提皆是",
    "X58n1018_001:0581b19": "此義聞引智論云在眾生數中名為佛性非眾生",
    "X58n1018_001:0581b20": "數中名為法性彼云親曾委讀細撿論文都無此",
    "X58n1018_001:0581b21": "說是親曾讀論文乎況自制妙樂云文義四句一",
    "X58n1018_001:0581b22": "有文有義常人用之二無文有義智者用之等妙",
    "X58n1018_001:0581b23": "樂若是金錍必非也金錍若是妙樂必非也古人",
    "X58n1018_001:0581b24": "云我買汝矛還刺汝盾入與不入即無詞矣若一",
    "X58n1018_001:0581c01": "乘教種性甚深因果無二通依及正盡三世間該",
    "X58n1018_001:0581c02": "通一切理事解行等諸法門本來滿足已成就訖",
    "X58n1018_001:0581c03": "華嚴經云菩薩種性甚深廣大與法界虗空等此",
    "X58n1018_001:0581c04": "之謂也況華嚴性海雲臺寶網同演妙音毛孔光",
    "X58n1018_001:0581c05": "明皆能說法華香雲樹即法界之法門剎土眾生",
    "X58n1018_001:0581c06": "本十身之正體于何非性故大經云剎說眾生說",
    "X58n1018_001:0581c07": "三世一切說又云一切世間諸境界皆悉能令轉",
    "X58n1018_001:0581c08": "法輪等其文非一也問既然如是云何在有情數",
    "X58n1018_001:0581c09": "中名為佛性在非情數中名為法性各唯識云雖",
    "X58n1018_001:0581c10": "此身土體無差別而屬佛屬法性相異故謂法性",
    "X58n1018_001:0581c11": "屬佛為法性身法性屬法為法性土性隨相異故",
    "X58n1018_001:0581c12": "云爾也彼謂大部說無情無性此乃帶權門說者",
    "X58n1018_001:0581c13": "此言非也設或更過涅槃最後極唱亦只此說以",
    "X58n1018_001:0581c14": "性隨相異故說有無相逐性生一切皆有涅槃帶",
    "X58n1018_001:0581c15": "權門說者深非經意。",
    "X58n1018_001:0581c16": "金錍云云何乃以智斷果上緣了佛性以難正因如",
    "X58n1018_001:0581c17": "來是智果涅槃是斷果故智斷果上有緣了性所以",
    "X58n1018_001:0581c18": "迦葉難云如來佛性涅槃是有世人多引涅槃為難",
    "X58n1018_001:0581c19": "故廣引之以杜餘論子應不見涅槃之文空効世人",
    "X58n1018_001:0581c20": "瓦石之妨緣了難正殊不相應此即子不知佛性之",
    "X58n1018_001:0581c21": "進否也況復以空譬正緣了猶局如迦葉所引三皆",
    "X58n1018_001:0581c22": "有者此乃涅槃帶權說故。",
    "X58n1018_001:0581c23": "評曰然涅槃雖非吾家所宗而正因緣因非所謂",
    "X58n1018_001:0581c24": "也涅槃具正因緣因其文甚顯自是立意之悞曲",
    "X58n1018_001:0582a01": "說緣了判為權門又為文之質礙展轉枝詞翳其",
    "X58n1018_001:0582a02": "正理今為略示令涅槃文義自顯涅槃二十九師",
    "X58n1018_001:0582a03": "子吼難云如佛所說一切諸法有二種因一者正",
    "X58n1018_001:0582a04": "因二者緣因以第一義空為正因佛性故無所有",
    "X58n1018_001:0582a05": "即正因也華嚴云了知一切法自性無所有於此",
    "X58n1018_001:0582a06": "了知即是了因明知一切眾生雖有第一義空智",
    "X58n1018_001:0582a07": "慧之性若無般若為了因者終不成佛涅槃二十",
    "X58n1018_001:0582a08": "八又云善男子因有二種一者生因二者了因能",
    "X58n1018_001:0582a09": "生法者是名生因燈能照物名為了因煩惱諸結",
    "X58n1018_001:0582a10": "是名生因眾生父母名為了因糓子名生水土名",
    "X58n1018_001:0582a11": "了六度名生佛性名了六度能生菩提故為菩提",
    "X58n1018_001:0582a12": "生因佛性能了菩提故為菩提了因又云善男子",
    "X58n1018_001:0582a13": "因有二種一者正因二者緣因正因者如乳生酪",
    "X58n1018_001:0582a14": "緣因者如酵暖等顯無緣了不見正因虗空無性",
    "X58n1018_001:0582a15": "故無緣因佛言善男子若使乳中定有性者何須",
    "X58n1018_001:0582a16": "緣因師子吼菩薩言世尊有性故故須緣因何以",
    "X58n1018_001:0582a17": "故欲明見故緣因者即是了因世尊譬如暗中先",
    "X58n1018_001:0582a18": "有諸物為欲見故以燈照了若本無者燈何所照",
    "X58n1018_001:0582a19": "如土有瓶故須人工水輪繩杖等而為了因是故",
    "X58n1018_001:0582a20": "雖先有性要假了因然後得見以是義故定知乳",
    "X58n1018_001:0582a21": "中先有酪性性體雖有須籍了因修之令現眾生",
    "X58n1018_001:0582a22": "佛性不得言定有定無涅槃三十五云說如是言",
    "X58n1018_001:0582a23": "一切眾生定有佛性是名執著若無佛性是名虗",
    "X58n1018_001:0582a24": "妄智者應說眾生佛性亦有亦無然佛性有四門",
    "X58n1018_001:0582b01": "涅槃經云一切眾生皆有佛性如乳有酪性等斯",
    "X58n1018_001:0582b02": "即有門也又云石無金性乳無酪性眾生佛性猶",
    "X58n1018_001:0582b03": "如虗空迦毗羅城空大涅槃空即空門也又云眾",
    "X58n1018_001:0582b04": "生佛性亦有亦無何以為有一切眾生悉同有故",
    "X58n1018_001:0582b05": "何以為無謂從善方便而得見故即亦有亦無門",
    "X58n1018_001:0582b06": "也又云眾生佛性即是中道非有如虗空非無如",
    "X58n1018_001:0582b07": "兔角百非斯遣此即非有非無門也若取經論唯",
    "X58n1018_001:0582b08": "識多明有門掌珍多辨空門中邊論多辨亦有亦",
    "X58n1018_001:0582b09": "無門中百論多辨非有非空門涅槃三十六又云",
    "X58n1018_001:0582b10": "善男子若有人言一切眾生定有佛性當知是人",
    "X58n1018_001:0582b11": "謗佛法僧若有人言一切眾生定無佛性當知是",
    "X58n1018_001:0582b12": "人謗佛法僧乃是涅槃具談正緣二因如何將緣",
    "X58n1018_001:0582b13": "因判為權門涅槃大旨有所未盡燈物之喻其理",
    "X58n1018_001:0582b14": "甚明儻有公論其諍自息也。",
    "X58n1018_001:0582b15": "金錍云不覺無覺法性不成覺無不覺佛性寧立是",
    "X58n1018_001:0582b16": "則佛性之法性容在小宗即法性之佛性方曰大教",
    "X58n1018_001:0582b17": "故今問子諸經論中法界實際相真性等為同法性",
    "X58n1018_001:0582b18": "在無情中為同真如分為兩派若同真如諸經不見",
    "X58n1018_001:0582b19": "無情法界及實際等若在無情但名法性非佛性者",
    "X58n1018_001:0582b20": "何故華嚴須彌山頂偈讚品云了知一切法自性無",
    "X58n1018_001:0582b21": "所有若能如是解則見盧舍那豈非諸法本有舍那",
    "X58n1018_001:0582b22": "之性耶。",
    "X58n1018_001:0582b23": "評曰彼云不覺無覺法性不成覺無不覺佛性寧",
    "X58n1018_001:0582b24": "立者法性乃目諸法差別自性就無情說覺與不",
    "X58n1018_001:0582c01": "覺乃就有情說故起信論云凡夫謂之不覺菩薩",
    "X58n1018_001:0582c02": "謂之分覺如來名究竟覺如何謂法性不成佛性",
    "X58n1018_001:0582c03": "寧立耶又云法界實際實相真性等為同法性在",
    "X58n1018_001:0582c04": "無情中為同真如分為兩派者肇公云本無實相",
    "X58n1018_001:0582c05": "法性性空緣會一義耳如何將實相同法性作難",
    "X58n1018_001:0582c06": "問也又云為同真如分為兩派起信論云真如者",
    "X58n1018_001:0582c07": "即是一法界大總相法門體真如法界如理虗融",
    "X58n1018_001:0582c08": "平等無二如何却云分成兩派又引華嚴證法性",
    "X58n1018_001:0582c09": "佛性為一故云豈非諸法本有舍那之性者華嚴",
    "X58n1018_001:0582c10": "往往非所宗經論故至率略也清涼曰情破理現",
    "X58n1018_001:0582c11": "則見舍那以性融相故無內外也如何却云諸法",
    "X58n1018_001:0582c12": "本有舍那之性孔目云佛性者據覺語時佛者覺",
    "X58n1018_001:0582c13": "也口稱無情復言有覺若如所謂則情變無情無",
    "X58n1018_001:0582c14": "情變情大同邪見。",
    "X58n1018_001:0582c15": "金錍云余欲開導子之情懷更以四十六問而問於",
    "X58n1018_001:0582c16": "子子若能曉余之一問則眾滯自消法界融通釋然",
    "X58n1018_001:0582c17": "大觀洞見法界生佛依正一念具足一塵不虧者。",
    "X58n1018_001:0582c18": "評曰然佛性要義不可不知今此涅槃宗於法性",
    "X58n1018_001:0582c19": "故以法性而為佛性則非內非外隨物迷悟強說",
    "X58n1018_001:0582c20": "昇沉宗法性者以無障礙法界為宗則法性即佛",
    "X58n1018_001:0582c21": "性知一切法即心自性若以心性無佛性者無法",
    "X58n1018_001:0582c22": "非心性則不隔內外而體非內外內外屬相性不",
    "X58n1018_001:0582c23": "同相何有內外然迷一性而變成外外既唯心何",
    "X58n1018_001:0582c24": "有非佛所變無實故說墻壁言無佛性以性該相",
    "X58n1018_001:0583a01": "無非性矣如煙因火煙即是火如水成波波即是",
    "X58n1018_001:0583a02": "水境因心變境不異心心若有性境寧非有況心",
    "X58n1018_001:0583a03": "與境皆即真性真性不二心境豈乖若以性從相",
    "X58n1018_001:0583a04": "不妨內外若以外境而例於心令有覺知修行作",
    "X58n1018_001:0583a05": "佛即是邪見外道之法故須常照不即不離不一",
    "X58n1018_001:0583a06": "不異無所惑矣。",
    "X58n1018_001:0583a07": "金錍云最初一問問佛性之名從因從果從因非佛",
    "X58n1018_001:0583a08": "果不名性。",
    "X58n1018_001:0583a09": "評曰涅槃經云佛性有因有因因有果有果果因",
    "X58n1018_001:0583a10": "者即十二因緣因因者即是智慧果者謂大菩提",
    "X58n1018_001:0583a11": "果果者謂大涅槃既有四種皆名佛性前二本有",
    "X58n1018_001:0583a12": "後二當有文理昭然如何難云從因非佛果不名",
    "X58n1018_001:0583a13": "性此言悞矣。",
    "X58n1018_001:0583a14": "金錍末後一問問行者觀心心佛眾生因果身土法",
    "X58n1018_001:0583a15": "相融攝一切同耶。",
    "X58n1018_001:0583a16": "評曰華嚴經云心佛與眾生是三無差別心是總",
    "X58n1018_001:0583a17": "相悟之名佛成淨緣起迷作眾生成染緣起染淨",
    "X58n1018_001:0583a18": "雖殊心體一耳此說心徧融攝一切何以用證身",
    "X58n1018_001:0583a19": "土法相一切同耶。",
    "X58n1018_001:0583a20": "金錍云客曰何故不多不少唯四十六余曰攻惑攻",
    "X58n1018_001:0583a21": "疑攻行攻理通教通義通自通他一問亦足為對鈍",
    "X58n1018_001:0583a22": "根故有四十六應知一問亦皆能攻。",
    "X58n1018_001:0583a23": "評曰但破初後中亦可破則四十六問皆可破也",
    "X58n1018_001:0583a24": "何者彼以一念三千以伸四十六問該取因果依",
    "X58n1018_001:0583b01": "正色心生佛等一切諸法以至後文皆是此義故",
    "X58n1018_001:0583b02": "不評議也然但得以相從性一義而未曉以性從",
    "X58n1018_001:0583b03": "相說也故以墻璧瓦礫抑在權門矣學者當去情",
    "X58n1018_001:0583b04": "思之然聖旨幽遠隨智取會各伸己見共讚大猷。",
    "X58n1018_001:0583b05": "旹紹熙甲寅十月日日頤菴苾蒭善喜　書",
    "X58n1018_001:0583b07": "評金碑"
}