{
    "X85n1590_008:0157b10": "錦江禪燈卷第八",
    "X85n1590_008:0157b12": "昭覺丈雪 通醉 輯",
    "X85n1590_008:0157b13": "紹興幻菴 胡昇猷 訂",
    "X85n1590_008:0157b14": "大鑒下第十八世",
    "X85n1590_008:0157b15": "東林顏法嗣",
    "X85n1590_008:0157b16": "汀州報恩法演禪師[0157b16] 果州人。上堂。舉俱胝豎指因緣。",
    "X85n1590_008:0157b17": "師曰。佳人睡起懶梳頭。把得金釵插便休。大抵還他",
    "X85n1590_008:0157b18": "肌骨好。不塗紅粉也風流。",
    "X85n1590_008:0157b19": "婺州智者元菴真慈禪師[0157b19] 潼川李氏子。初依成都正",
    "X85n1590_008:0157b20": "法寺出家。具戒後遊講肆。聽講圓覺。至四大各離。今",
    "X85n1590_008:0157b21": "者妄身當在何處。畢竟無體實同幻化。因而有省。作",
    "X85n1590_008:0157b22": "頌曰。一顆明珠。在我者裏。撥著動著。放光動地。以呈",
    "X85n1590_008:0157b23": "諸講師。無能曉之者。歸以呈其師。遂舉狗子無佛性",
    "X85n1590_008:0157b24": "話詰之。師曰。雖百千萬億公案。不出此頌也。其師以",
    "X85n1590_008:0157c01": "為不遜。乃叱出。師因南遊。至廬山圓通挂搭。時卍菴",
    "X85n1590_008:0157c02": "為西堂。為眾入室。舉僧問雲門。撥塵見佛時如何。門",
    "X85n1590_008:0157c03": "云佛亦是塵。師隨聲便喝。以手指&#x80F7;曰。佛亦是塵。師",
    "X85n1590_008:0157c04": "復頌曰。撥塵見佛。佛亦是塵。問了答了。直下翻身。勸",
    "X85n1590_008:0157c05": "君更盡一杯酒。西出陽關無故人。又頌塵塵三昧曰。",
    "X85n1590_008:0157c06": "&#x9262;裏飯桶裏水。別寶崑崙坐潭底。一塵塵上走須彌。",
    "X85n1590_008:0157c07": "明眼波斯笑彈指。笑彈指。珊瑚枝上清風起。卍菴深",
    "X85n1590_008:0157c08": "肯之。",
    "X85n1590_008:0157c09": "昭覺紹淵禪師[0157c09] 上堂。舉僧問雲門。樹凋葉落時如何。",
    "X85n1590_008:0157c10": "門曰體露金風。師曰。要明陷虎之機。須是本色衲子",
    "X85n1590_008:0157c11": "始得。雲門大師具逸&#x7FA3;三昧。擊節扣關。於閃電光中。",
    "X85n1590_008:0157c12": "出一隻手。與人解黏去縛。拔楔抽釘。不妨好手。子細",
    "X85n1590_008:0157c13": "檢點將來。大似與賊過梯。昭覺則不然。忽有僧問。樹",
    "X85n1590_008:0157c14": "凋葉落時如何。只答他道。落霞與孤鶩齊飛。秋水共",
    "X85n1590_008:0157c15": "長天一色。且道。與雲門是同是別。復曰。止止不須說。",
    "X85n1590_008:0157c16": "我法妙難思。上堂。鎔瓶盤釵釧作一金。攪酥酪醍醐",
    "X85n1590_008:0157c17": "成一味。如是賓主道台。內外安和。五位君臣齊透。四",
    "X85n1590_008:0157c18": "種料揀一串。放行則細雨濛濛。秋風颯颯。把住則空",
    "X85n1590_008:0157c19": "空如也。誰敢正眼&#x89B7;著。且道。放行為人好。把住為人",
    "X85n1590_008:0157c20": "好。復曰。等閑一似秋風至。無意涼人人自涼。",
    "X85n1590_008:0157c21": "張栻字敬夫[0157c21] 累官吏部侍郎。嘗問道於道顏曰。見即",
    "X85n1590_008:0157c22": "便見。擬思即差。又作麼生。顏曰。還問不知有。栻曰。政",
    "X85n1590_008:0157c23": "當知有時如何。顏曰。聞聲見色只如常。栻豁然有省。",
    "X85n1590_008:0157c24": "乃留偈曰。聞聲見色只如常。熟察精麤理自彰。脫似",
    "X85n1590_008:0158a01": "&#x8657;空藏碧落。曾無少剩一毫芒。顏然之。後方疾革。定",
    "X85n1590_008:0158a02": "叟求教。栻曰。蟬蛻人欲之私。春融天理之妙。語訖而",
    "X85n1590_008:0158a03": "逝。栻平生潛心經史。動以古聖賢自期。所著有論孟",
    "X85n1590_008:0158a04": "太極諸書。學者稱為南軒先生。",
    "X85n1590_008:0158a05": "西禪需法嗣",
    "X85n1590_008:0158a06": "南劍州劍門安分菴主[0158a06] 少與木菴同隸業安國。後依",
    "X85n1590_008:0158a07": "懶菴。未有深證。辭謁徑山大慧。行次江干。仰瞻宮闕。",
    "X85n1590_008:0158a08": "聞街司喝侍郎來。釋然大悟。作偈曰。幾年箇事挂&#x80F7;",
    "X85n1590_008:0158a09": "懷。問盡諸方眼不開。肝&#x80C6;此時俱裂破。一聲江上侍",
    "X85n1590_008:0158a10": "郎來。遂徑回西禪。懶菴迎之。付以伽&#x68C3;。自爾不規所",
    "X85n1590_008:0158a11": "寓。後菴居劍門。化被嶺表。學者從之。所作偈頌走手",
    "X85n1590_008:0158a12": "而成。凡千餘首。盛行於世。",
    "X85n1590_008:0158a13": "大溈行法嗣",
    "X85n1590_008:0158a14": "常德府德山子涓禪師[0158a14] 潼川人。上堂。見見之時。見非",
    "X85n1590_008:0158a15": "是見。見猶離見。見不能及。遂喝曰。鯨吞海水盡。露出",
    "X85n1590_008:0158a16": "珊瑚枝。眾中忽有箇衲僧出來道。長老休寐語。&#x5374;許",
    "X85n1590_008:0158a17": "伊具一隻眼。上堂。橫按拄杖曰。一二三四五六七。七",
    "X85n1590_008:0158a18": "六五四三二一。循環逆順數將來。數到未來無盡日。",
    "X85n1590_008:0158a19": "因七見一。因一亡七。踏破太&#x8657;空。銕牛也汗出。絕氣",
    "X85n1590_008:0158a20": "息無&#x8E2A;跡。擲拄杖曰。更須放下者箇。始是參學事畢。",
    "X85n1590_008:0158a21": "上堂。拈拄杖曰。有時奪人不奪境。拄杖子七縱八橫。",
    "X85n1590_008:0158a22": "有時奪境不奪人。山僧七顛八倒。有時人境兩俱奪。",
    "X85n1590_008:0158a23": "拄杖子與山僧削&#x8FF9;吞聲。有時人境俱不奪。卓拄杖",
    "X85n1590_008:0158a24": "曰。伴我行千里。攜君過萬山。忽然撞著臨濟大師時",
    "X85n1590_008:0158b01": "如何。喝曰。未明心地印。難透祖師關。",
    "X85n1590_008:0158b02": "育王光法嗣",
    "X85n1590_008:0158b03": "臨安北澗居簡禪師[0158b03] 潼州龍氏子。依邑之廣福院得",
    "X85n1590_008:0158b04": "度。參別峰塗毒。沉默白究。一日閱卍菴語有省。再參",
    "X85n1590_008:0158b05": "佛照機契。自是往來其門者五十年。走江西。訪仲溫",
    "X85n1590_008:0158b06": "於羅湖。與師議論。大奇之。遂以大慧居洋嶼菴竹篦",
    "X85n1590_008:0158b07": "付之。師異焉。久之出世台之報恩。晚遷淨慈。上堂。識",
    "X85n1590_008:0158b08": "得一。萬事畢。了事衲僧。一字不識。直饒恁麼。未稱全",
    "X85n1590_008:0158b09": "提。禹力不到處。河聲流向西。上堂。舉密師伯與洞山",
    "X85n1590_008:0158b10": "在餅店。密於地上&#x7575;一圓相。謂洞山曰。把將去。山曰。",
    "X85n1590_008:0158b11": "拈將來。後來保寧勇和尚曰。非但二人提不起。盡大",
    "X85n1590_008:0158b12": "地人亦提不起。北澗敢道。保寧計窮力盡。上堂。舉趙",
    "X85n1590_008:0158b13": "州入僧堂曰。有賊有賊。見一僧便捉曰。賊在者裏。僧",
    "X85n1590_008:0158b14": "曰。不是某甲。州托開曰。是即是。不肯承當。師曰。趙州",
    "X85n1590_008:0158b15": "收處太寬。放去太急。淨慈則不然。家賊難防。家財必",
    "X85n1590_008:0158b16": "喪。卓拄杖曰。只可錯捉。不可錯放。淳祐丙午春示寂。",
    "X85n1590_008:0158b17": "書偈曰。四月一日珍重六字。至期假寐而逝。",
    "X85n1590_008:0158b18": "未詳法嗣",
    "X85n1590_008:0158b19": "蜀僧方辨[0158b19] 謁六祖。曰善塑。祖正色曰。試塑看。辨不領",
    "X85n1590_008:0158b20": "旨。乃塑祖。可高七尺。曲盡其玅。祖觀之曰。汝善塑佛",
    "X85n1590_008:0158b21": "性否。曰不善佛性。&#x91BB;以衣物。辨禮謝而去。",
    "X85n1590_008:0158b22": "太瘤蜀僧[0158b22] 居眾。&#x751E;歎佛法混濫。異見蜂起。乃曰。我參",
    "X85n1590_008:0158b23": "禪若得真正知見。當不惜口業。遂發願禮馬祖&#x5896;。長",
    "X85n1590_008:0158b24": "年不輟。忽一日&#x5896;放光。感而有悟。後&#x5FA7;至叢林。勘&#x9A10;",
    "X85n1590_008:0158c01": "老宿。過雪竇山前云。者老漢。口裏水漉漉地。竇聞其",
    "X85n1590_008:0158c02": "語。意似不平。及太見。竇云。你不肯老僧那。太云。老漢",
    "X85n1590_008:0158c03": "果然水漉漉地。遂摵一坐具便出。直歲不甘。中路令",
    "X85n1590_008:0158c04": "人毆打。損太一足。太云。此是雪竇使之。他日須折一",
    "X85n1590_008:0158c05": "足償我。後果如其言。",
    "X85n1590_008:0158c06": "蜀中仁王欽禪師[0158c06] 僧問。如何是佛。師曰。聞名不如見",
    "X85n1590_008:0158c07": "面。曰如何是祖師西來意。師曰。&#x9599;市裏弄猢猻。曰如",
    "X85n1590_008:0158c08": "何是道。曰大蟲看水磨。",
    "X85n1590_008:0158c09": "德普禪師[0158c09] &#x7DDC;州蒲氏子。得度受具。解唯識起信論。兩",
    "X85n1590_008:0158c10": "川無敢詰難。號為義虎。時惟勝還自江西。呂大防出",
    "X85n1590_008:0158c11": "鎮成都。執弟子禮。日夕造室。普竊聽其議。一不能曉",
    "X85n1590_008:0158c12": "歸臥看屋梁曰。勝昔&#x751E;業講有聲。呂公世稱賢者。相",
    "X85n1590_008:0158c13": "與敬信如此。吾乃不信可乎。乃出蜀至荊州金鑾。夜",
    "X85n1590_008:0158c14": "與一衲俱。普問。經論何負禪宗。而長老多譏訶之耶。",
    "X85n1590_008:0158c15": "曰以其是識情義理思想邊量。非能發聖得道。脫有",
    "X85n1590_008:0158c16": "得道發聖者。皆藉之以為緣耳。倘不因自悟。惟經論",
    "X85n1590_008:0158c17": "是仗。則能讀能知能見解者。皆證聖成道去矣。惟以",
    "X85n1590_008:0158c18": "死語是所知障故。祖師西來也。如經言。一切眾生本",
    "X85n1590_008:0158c19": "來成佛。汝信之乎。曰世尊之語。豈敢不信。曰既信矣。",
    "X85n1590_008:0158c20": "遠來何為。曰聞禪宗有別傳法故來耳。衲笑曰。是則",
    "X85n1590_008:0158c21": "未信。非能信也。今積翠南禪師出世久。子見之不宜",
    "X85n1590_008:0158c22": "後。普即日遂行。&#x7188;寧元年至黃龍。問阿難問迦葉。世",
    "X85n1590_008:0158c23": "尊傳金襴外。別傳何法。迦葉呼阿難。難應諾。迦葉曰。",
    "X85n1590_008:0158c24": "倒&#x5374;門前剎竿著。意旨如何。南曰。上人出蜀。曾到玉",
    "X85n1590_008:0159a01": "泉否。曰曾到。又問。曾挂搭否。曰一夕便發。南曰。智者",
    "X85n1590_008:0159a02": "道場。關將軍打供與結緣幾時何妨。普默然理前問。",
    "X85n1590_008:0159a03": "南俛首。普趨出大驚曰。兩川義虎。不消此老一唾。",
    "X85n1590_008:0159a04": "潼川報恩道&#x7188;禪師[0159a04] 曾與寶福送書。往泉州王太尉",
    "X85n1590_008:0159a05": "處。尉問。漳南和尚。近日還為人也無。師云。若道為人。",
    "X85n1590_008:0159a06": "即屈著和尚。若道不為人。又屈太尉。尉云。道取一句。",
    "X85n1590_008:0159a07": "待銕牛能囓草。木馬解含煙。師云。某甲惜口喫飯。尉",
    "X85n1590_008:0159a08": "良久又問。驢來馬來。師云。驢馬不同途。尉云。爭得到",
    "X85n1590_008:0159a09": "者裏。師云。謝太尉領話。",
    "X85n1590_008:0159a10": "范蜀公送圓悟禪師行&#x811A;",
    "X85n1590_008:0159a11": "[0159a11] 觀水莫觀污池水。污池之水魚鱉卑。登山莫登迤邐",
    "X85n1590_008:0159a12": "山。迤邐之山草木稀。觀水須觀滄溟廣。登山須登泰",
    "X85n1590_008:0159a13": "山上。所得不淺所見高。工夫用盡非徒勞。南方幸有",
    "X85n1590_008:0159a14": "選佛地。好向其中窮玅旨。他年成器整頹綱。不負男",
    "X85n1590_008:0159a15": "兒出家志。大丈夫休擬議。豈為&#x8657;名滅身計。百年隨",
    "X85n1590_008:0159a16": "分覺無多。莫被光陰暗添歲。成都況是繁華國。打住",
    "X85n1590_008:0159a17": "只因花酒惑。吾師幸是出家兒。肯隨齷齪同埋沒。吾",
    "X85n1590_008:0159a18": "師幸有虹蜺志。何事躊躇溺泥水。豈不見。吞舟之魚",
    "X85n1590_008:0159a19": "不隱卑流。合抱之木不生丹丘。大鵬一展九萬里。豈",
    "X85n1590_008:0159a20": "同春岸飛沙鷗。何如急駕千里驥。莫學鷦鷯戀一枝。",
    "X85n1590_008:0159a21": "直饒講得千經論。也落禪家第二機。白雲長是戀高",
    "X85n1590_008:0159a22": "臺。暮罩朝籠不暫開。為慰蒼生霖雨望。等閑依舊出",
    "X85n1590_008:0159a23": "山來。又不見。荊山有玉名璚瑤。良工未遇居縫蒿。當",
    "X85n1590_008:0159a24": "時若不離荊楚。爭得連城價倍高。",
    "X85n1590_008:0159b01": "無心廣道者[0159b01] 梓州人。初遊方。問雲&#x8462;智和尚。興化打",
    "X85n1590_008:0159b02": "維那意旨如何。智下禪&#x7240;展兩手吐舌示之。廣打一",
    "X85n1590_008:0159b03": "坐具。智云。此是風力所轉。又問石霜琳和上。琳云。你",
    "X85n1590_008:0159b04": "意作麼生。廣亦打一坐具。琳云。好一坐具。祇是你不",
    "X85n1590_008:0159b05": "知落處。又問真淨。淨云。你意作麼生。廣亦打一坐具。",
    "X85n1590_008:0159b06": "淨云。他打你亦打。廣於此大悟。淨因作頌曰。丈夫當",
    "X85n1590_008:0159b07": "斷不自斷。興化為人徹底漢。已後從他眼自開。棒了",
    "X85n1590_008:0159b08": "&#x7F78;錢&#x8D82;出院。",
    "X85n1590_008:0159b09": "漢中沙門意忠上座[0159b09] 尋師訪道。選佛參禪。干木隨身。",
    "X85n1590_008:0159b10": "逢場作戲。然其場也戲乎一時。以其功也利益千古。",
    "X85n1590_008:0159b11": "於是革其舊制。郢人猶迷。&#x72E5;器投機。變通在我。豈以",
    "X85n1590_008:0159b12": "繩墨拘其大猷。而為規矩之所限哉。是謂有子不可",
    "X85n1590_008:0159b13": "教。其可教者語言糟粕也。非心之至玅。其至玅之心",
    "X85n1590_008:0159b14": "在我。不在文字語言也。縱有明師密授。不如心之自",
    "X85n1590_008:0159b15": "得。故曰得之於心。應之於手。皆&#x971B;然心法之玅用也。",
    "X85n1590_008:0159b16": "故有以破麥也即為其磑。欲變米也即為其碾。欲取",
    "X85n1590_008:0159b17": "&#x9EAB;也即為其羅。欲去糠也即為其扇。而規模法則。總",
    "X85n1590_008:0159b18": "有關捩。消息既通。皆不撥而自轉。以其水也。一波纔",
    "X85n1590_008:0159b19": "動。前波後波。波波應而無盡。以其磑也。一輪纔舉。大",
    "X85n1590_008:0159b20": "輪小輪。輪輪運而無窮。由是上下相應。高低共作。其",
    "X85n1590_008:0159b21": "玅用也。出乎自然。故不假人力之所能為。而奇絕可",
    "X85n1590_008:0159b22": "觀。玄之又玄。然後左旋右轉。豎去橫來。更相擊觸。出",
    "X85n1590_008:0159b23": "大法音。皆演苦空無常無我諸波羅密。而聞者聞其",
    "X85n1590_008:0159b24": "心。見者見其性。以至嗅&#x751E;知覺。盡獲法喜禪悅之樂。",
    "X85n1590_008:0159c01": "又何即米&#x9EAB;諸所須物。供香積&#x53A8;而為二膳。飽禪者",
    "X85n1590_008:0159c02": "輩。往來選佛者歟。",
    "X85n1590_008:0159c03": "自慶藏主[0159c03] 蜀人。叢林知名。&#x5FA7;參真如晦堂普覺諸大",
    "X85n1590_008:0159c04": "老。游廬阜。入都城。見法雲圓通禪師。與秀大師偕行。",
    "X85n1590_008:0159c05": "到法雲。秀得參堂。以慶藏主之名達圓通。通曰。且令",
    "X85n1590_008:0159c06": "別處挂搭。俟此間單位空。即令參堂。慶在智海偶臥",
    "X85n1590_008:0159c07": "病。秀欲詣問所苦。而山門無假。乃潛出智海見慶。慶",
    "X85n1590_008:0159c08": "以書白圓通。道秀越規矩出入。圓通得書知之。夜參",
    "X85n1590_008:0159c09": "大罵。此真小人。彼以道義故。[拚-ㄙ+ㄊ]出院來訊汝疾。返以",
    "X85n1590_008:0159c10": "此告訐。豈端人正士所為。慶聞之遂掩息。叢林盡謂。",
    "X85n1590_008:0159c11": "慶遭圓通一詬而卒。",
    "X85n1590_008:0159c12": "&#x5CE9;眉山白長老[0159c12] &#x751E;云。鄉人雪竇有頌百餘首。其詞意",
    "X85n1590_008:0159c13": "不甚出人。何乃浪得大名於世。遂作頌千首。以多十",
    "X85n1590_008:0159c14": "倍為勝。自編成集。妄意他日名壓雪竇。到處求人賞",
    "X85n1590_008:0159c15": "音。有大和山主。&#x5FA7;見當代有道尊宿。得法於法昌遇",
    "X85n1590_008:0159c16": "禪師。出世住大和。稱山主。氣吞諸方。不妄許可。白攜",
    "X85n1590_008:0159c17": "其頌往謁之。求一言之鑒。取信後學。大和見乃唾云。",
    "X85n1590_008:0159c18": "此頌如人患&#x9D76;臭。當風立地。其氣不可聞。自是白不",
    "X85n1590_008:0159c19": "敢出似人。後黃魯直聞之。到成都大慈寺。大書於壁",
    "X85n1590_008:0159c20": "云。&#x5CE9;眉白長老。千頌自成集。大和曾有言。&#x9D76;臭當風",
    "X85n1590_008:0159c21": "立。無師自悟之流。費盡心血。將謂取勝於人。及見智",
    "X85n1590_008:0159c22": "者。一場熱&#x95A7;。只為貢高墮此窟穴。參學人。切莫萌此",
    "X85n1590_008:0159c23": "遺臭諸方。",
    "X85n1590_008:0159c24": "大鑒下第十九世",
    "X85n1590_008:0160a01": "天童傑法嗣",
    "X85n1590_008:0160a02": "夔州臥龍山破菴祖先禪師[0160a02] 廣安州王氏子。初參密",
    "X85n1590_008:0160a03": "菴。聞上堂語有省。後菴住&#x971B;隱。命師分座。有道者請",
    "X85n1590_008:0160a04": "益曰。胡孫捉不住時如何。師曰。用捉他作甚麼。如風",
    "X85n1590_008:0160a05": "吹水。自然成紋。住後上堂。不是心不是佛不是物。忍",
    "X85n1590_008:0160a06": "俊不禁。為諸人作箇撇脫。拈拄杖卓一下曰。流水暗",
    "X85n1590_008:0160a07": "消溪畔石。勸人除&#x5374;是非難。",
    "X85n1590_008:0160a08": "饒州薦福曹原生禪師[0160a08] 南劍人。詠&#x971B;雲石曰。雲去雲",
    "X85n1590_008:0160a09": "來非有意。雲來雲去亦無心。有無截斷&#x971B;何在。突兀",
    "X85n1590_008:0160a10": "一峰青到今。",
    "X85n1590_008:0160a11": "大鑒下第二十世",
    "X85n1590_008:0160a12": "臥龍破菴先法嗣",
    "X85n1590_008:0160a13": "臨安府徑山無準師範禪師[0160a13] 劍州雍氏子。九歲出家。",
    "X85n1590_008:0160a14": "請益老宿坐禪之法。宿曰。禪是何物。坐底是誰。師晝",
    "X85n1590_008:0160a15": "夜體究。一日如廁。提前話有省。謁育王佛炤。炤問。何",
    "X85n1590_008:0160a16": "處人。師曰劍州。炤曰。帶得劍來麼。師隨聲便喝。炤笑",
    "X85n1590_008:0160a17": "曰。者烏頭子。也亂做。至&#x971B;隱。時破菴為第一座。同遊",
    "X85n1590_008:0160a18": "石筍菴。有道者請益胡孫子話。師於旁大悟。初住明",
    "X85n1590_008:0160a19": "州清源。後受詔住徑山。上堂。&#x971B;山指月。曹溪話月。遞",
    "X85n1590_008:0160a20": "代相傳。證龜成&#x9F08;。範上座尋常有一張口。挂在壁上。",
    "X85n1590_008:0160a21": "未曾動著。今日無端入者行戶。事到如今。只得東簸",
    "X85n1590_008:0160a22": "西簸。未免拈起多年曆日。於中點出些子&#x609E;賺處。說",
    "X85n1590_008:0160a23": "似諸人。且要郭大李二鄧四張三。知得江南兩浙春",
    "X85n1590_008:0160a24": "寒秋熱。雖然如是。黃河三千年一度清。上堂。若論箇",
    "X85n1590_008:0160b01": "事。直是省要易會。多是諸人自作艱難。自作障礙。所",
    "X85n1590_008:0160b02": "以有時東廊西廊。見諸人和南問訊。山僧便乃低頭",
    "X85n1590_008:0160b03": "相接。其實無他。只要諸人識得長老是西川隆慶府",
    "X85n1590_008:0160b04": "人氏。若識得去。便與諸人打些鄉談。說些鄉話。如今",
    "X85n1590_008:0160b05": "且未說。你識得長老。且各自知得。自家鄉貫也得。還",
    "X85n1590_008:0160b06": "知麼。明州六縣。奉化八鄉。上堂。名不得。狀不得。取不",
    "X85n1590_008:0160b07": "得。捨不得。只麼得。且道得箇甚麼。三人證龜成&#x9F08;。理",
    "X85n1590_008:0160b08": "宗召入脩政殿。奏對詳明。賜金襴僧伽衣。又宣詔慈",
    "X85n1590_008:0160b09": "明殿。陞座說法。帝垂簾而聽。賜號佛鑑。淳祐己酉三",
    "X85n1590_008:0160b10": "月旦日疾作。遂陞座謂眾曰。山僧既老且病。無力與",
    "X85n1590_008:0160b11": "諸人東語西話。今勉強出來。將從前說不到的。盡情",
    "X85n1590_008:0160b12": "向諸人抖擻去也。遂起身抖衣曰。是多少。便歸方丈。",
    "X85n1590_008:0160b13": "十五日集眾遺囑。至夜書偈曰。來時空索索。去也赤",
    "X85n1590_008:0160b14": "條條。更要問端的。天台有石橋。擲筆而逝。&#x5896;全身於",
    "X85n1590_008:0160b15": "圓照菴。",
    "X85n1590_008:0160b16": "臨安府&#x971B;隱石田法薰禪師[0160b16] 眉山彭氏子。初遊石霜。",
    "X85n1590_008:0160b17": "禮雷遷&#x5896;。述偈曰。一念慈容元不隔。何須特地賜乖",
    "X85n1590_008:0160b18": "張。平高就下婆心切。惱得雷公一夜忙。師名因是大",
    "X85n1590_008:0160b19": "著。聞穹窿破菴道望。遂往依焉。室中舉世尊拈華迦",
    "X85n1590_008:0160b20": "葉微笑。師曰。焦磚打著連底凍。赤眼撞著火柴頭。菴",
    "X85n1590_008:0160b21": "陰奇之。初住蘇之高峰。遷楓橋鍾山淨慈&#x971B;隱。示眾。",
    "X85n1590_008:0160b22": "但得本。莫愁末。喚甚麼作本。喚甚麼作末。松&#x6822;千年",
    "X85n1590_008:0160b23": "青。不入時人意。牡丹一日紅。滿城公子醉。山僧恁麼",
    "X85n1590_008:0160b24": "道。若有不&#x80BB;底。是我同參。弟子師俊。繪師像求贊。有",
    "X85n1590_008:0160c01": "曰。末後一句分付廚山。眾頷訝之。明日忽示疾。退歸",
    "X85n1590_008:0160c02": "保壽。趣辦終焉計。窆全身於院之後山。",
    "X85n1590_008:0160c03": "南康府雲居即菴慈覺禪師[0160c03] 蜀人。舉僧問葉縣。如何",
    "X85n1590_008:0160c04": "是學人密用心處。縣曰&#x9599;市輥毬子。曰意旨如何。縣",
    "X85n1590_008:0160c05": "曰普請眾人看。師頌曰。輥毬&#x9599;市眾人看。一陣清風",
    "X85n1590_008:0160c06": "吹面寒。定亂不須雙刃劍。活人何必九還丹。師始登",
    "X85n1590_008:0160c07": "雲居時。先一夕宿瑤田庄。夢伽藍安樂公謂曰。汝與",
    "X85n1590_008:0160c08": "北山。祇有一粥緣。明日午後至寺。晚參罷。會同袍二",
    "X85n1590_008:0160c09": "僧&#x9B2C;狠。聞於司。凡新到例遭斥逐。師深切疑訝。後數",
    "X85n1590_008:0160c10": "年。蜀士有宦達於朝。以雲居&#x8657;席。請師補處。師欣然",
    "X85n1590_008:0160c11": "承命。且復徵往夢。竟至瑤田庄而寂。",
    "X85n1590_008:0160c12": "淨慈仲&#x9834;法嗣",
    "X85n1590_008:0160c13": "溫州江心一山了萬禪師[0160c13] 族臨川金氏。貌瘠而弱。年",
    "X85n1590_008:0160c14": "十五。業程文有聲。然素志出家莫奪去。從金溪常樂",
    "X85n1590_008:0160c15": "院思仁祝髮。俄有&#x971B;芝產戶樞。占者曰。吉徵也。及遊",
    "X85n1590_008:0160c16": "方。謁偃溪聞公。荊叟&#x73CF;公。簡翁敬公。皆相語合。柬叟",
    "X85n1590_008:0160c17": "領南屏。擇師掌記。師偶經神祠。見紙&#x7070;隨風旋起。師",
    "X85n1590_008:0160c18": "脫然忘所證。亟以白叟。詰之終無凝滯。遂蒙印可。未",
    "X85n1590_008:0160c19": "幾江淮總統。以開先迎居之。師蒞事。叢林鼎新。又十",
    "X85n1590_008:0160c20": "年升住江心。少不適意。輒棄去。寺眾數百懇留。隨至",
    "X85n1590_008:0160c21": "馮公嶺。不從。泣別散去。師恬然如脫桎梏焉。",
    "X85n1590_008:0160c22": "大鑒下第二十一世",
    "X85n1590_008:0160c23": "無準範法嗣",
    "X85n1590_008:0160c24": "明州天童別山祖智禪師[0160c24] 蜀之順慶楊氏子。十四得",
    "X85n1590_008:0161a01": "度。聞僧誦六巖語悅之。時巖住蘇之穹窿。亟往從焉。",
    "X85n1590_008:0161a02": "因閱華嚴經。彌勒樓閣入已還閉之語。恍如夢覺。遂",
    "X85n1590_008:0161a03": "頌&#x971B;雲見桃花曰。萬緣叢中紅一點。幾人歡喜幾人",
    "X85n1590_008:0161a04": "嗔。巖頷之。最後見無準於雪竇。準知是法器。待之彌",
    "X85n1590_008:0161a05": "峻。時或棒喝交下。一語不少貸。師擬對。輒噤不能發。",
    "X85n1590_008:0161a06": "由是知解都喪。久之作而言曰。吾生平伎倆皆死法。",
    "X85n1590_008:0161a07": "今見此翁。始行活路。既而準移徑山。命師分座。寶祐",
    "X85n1590_008:0161a08": "丙辰。被旨住天童。一囊一&#x9262;。縛茅以居。庚辰九月旦",
    "X85n1590_008:0161a09": "示眾曰。雲淡月華新。木脫山骨露。有天有地來。幾箇",
    "X85n1590_008:0161a10": "眼睛活。有省問者。師曰。不及相見。各自努力。越十日。",
    "X85n1590_008:0161a11": "夜分呼侍者。囑後事。珍重大眾。叉手而寂。",
    "X85n1590_008:0161a12": "金山開法嗣",
    "X85n1590_008:0161a13": "臨安府徑山石溪心月禪師[0161a13] 眉州人。僧問。如何是佛。",
    "X85n1590_008:0161a14": "師曰。矮子看戲。",
    "X85n1590_008:0161a15": "大鑒下第二十二世",
    "X85n1590_008:0161a16": "無用寬法嗣",
    "X85n1590_008:0161a17": "重慶府縉雲山如海真禪師[0161a17] 碧峰參。師於地上&#x7575;一",
    "X85n1590_008:0161a18": "圓相。峰以袖拂之。師復&#x7575;一圓相。峰於中增一&#x7575;。又",
    "X85n1590_008:0161a19": "拂之。師再&#x7575;如前。峰又增一&#x7575;成十字。又拂之。師復",
    "X85n1590_008:0161a20": "&#x7575;如前。峰於十字加四隅成卍文。又拂之。師乃總&#x7575;",
    "X85n1590_008:0161a21": "二十圓相。峰一一具答。師曰。汝今方知佛法宏勝如",
    "X85n1590_008:0161a22": "此。宜往朔方。其道大行。",
    "X85n1590_008:0161a23": "大鑒下第二十五世",
    "X85n1590_008:0161a24": "少林&#x2567F;法嗣",
    "X85n1590_008:0161b01": "昭覺仲慶禪師[0161b01] 上堂。喫鹽添得渴。下座。僧問。喫鹽添",
    "X85n1590_008:0161b02": "得渴&#x65F9;如何。師曰。&#x9F69;影狗子無屎喫。",
    "X85n1590_008:0161b03": "後菴照法嗣",
    "X85n1590_008:0161b04": "[障-音]邡進禪師[0161b04] 僧問。逢橋折橋&#x65F9;如何。師曰。那討者般",
    "X85n1590_008:0161b05": "人。進云。師意如何。師曰。從來好手不彰名。",
    "X85n1590_008:0161b06": "大鑒下第二十六世",
    "X85n1590_008:0161b07": "古拙俊法嗣",
    "X85n1590_008:0161b08": "普州東林無際悟禪師[0161b08] 二十出纏。縛竹為菴。研勵無",
    "X85n1590_008:0161b09": "懈。四指大書帖亦不看。只是拍盲做鈍工夫。後得大",
    "X85n1590_008:0161b10": "徹大悟。師有偈曰。無念即著空。有念即著執。有無兩",
    "X85n1590_008:0161b11": "相忘。非空亦非執。又曰。寂照無上下。光明處處通。本",
    "X85n1590_008:0161b12": "來無皂白。何處不含容。楚山參。師問。數年來住在何",
    "X85n1590_008:0161b13": "處。山曰。我所住廓然無定在。師曰。汝有何所得。山曰。",
    "X85n1590_008:0161b14": "本自無失。何得之有。師曰。莫不是學得來底。山曰。一",
    "X85n1590_008:0161b15": "法不有。學自何來。師曰。汝落空耶。山曰。我尚非我。誰",
    "X85n1590_008:0161b16": "落誰空。師曰。畢竟如何。山曰。水淺石出。雨霽雲收。師",
    "X85n1590_008:0161b17": "曰。莫亂道。只如佛祖來也不許。你若縱橫吞得一大",
    "X85n1590_008:0161b18": "藏教。現百千神通。到者裏更是不許。山曰。和尚雖是",
    "X85n1590_008:0161b19": "把斷要津。其奈勞神不易。師拍膝一下曰。會麼。山便",
    "X85n1590_008:0161b20": "喝。師笑曰。克家須是破家兒。恁麼幹蠱也省力。山掩",
    "X85n1590_008:0161b21": "耳而出。授法偈曰。我無法可付。汝無心可受。無付無",
    "X85n1590_008:0161b22": "受心。何人不成就。",
    "X85n1590_008:0161b23": "大鑒下第二十七世",
    "X85n1590_008:0161b24": "東林悟法嗣",
    "X85n1590_008:0161c01": "簡州天成寺楚山紹琦禪師[0161c01] 唐安雷氏子。八歲入鄉",
    "X85n1590_008:0161c02": "校。授經成誦。九歲失怙。詣玄極通禪師。學出世法。後",
    "X85n1590_008:0161c03": "謁無際。示以無字公案。偶聞開靜板鳴。礙膺&#x6C37;泮。往",
    "X85n1590_008:0161c04": "見際。際曰。還我無字意來。師曰。者僧問處偏多事。趙",
    "X85n1590_008:0161c05": "老何曾涉所思。信口一言都吐露。翻成特地使人疑。",
    "X85n1590_008:0161c06": "曰如何是汝不疑處。師曰。青山綠水。燕語鶯啼。歷歷",
    "X85n1590_008:0161c07": "分明。更疑何事。曰未在更道。師曰。頭頂&#x8657;空。&#x811A;踏實",
    "X85n1590_008:0161c08": "地。際曰。亦未在。師乃禮拜。際曰。如是如是。後居天柱。",
    "X85n1590_008:0161c09": "僧問。如何是天柱境。師曰。澗&#x6FF6;雲歸晚。山高日出遲。",
    "X85n1590_008:0161c10": "曰如何是境中人。師曰。額下眉遮眼。腮邊耳搭肩。曰",
    "X85n1590_008:0161c11": "如何是天柱家風。師曰。雲甑炊松粉。&#x6C37;鐺&#x7151;月團。曰",
    "X85n1590_008:0161c12": "如何是祖師西來意。師曰。海神撒出夜明珠。曰學人",
    "X85n1590_008:0161c13": "不會。師曰。文殊失&#x5374;玻&#x74C8;盞。曰如何是佛。師曰。生銕",
    "X85n1590_008:0161c14": "秤錘。曰如何是法。師曰。石頭土塊。曰如何是僧。師曰。",
    "X85n1590_008:0161c15": "黑漆拄杖。曰不涉寒暑者。是甚麼人。師曰。為汝道了",
    "X85n1590_008:0161c16": "也。汝還識否。僧擬對。師咄曰。擬心即乖。開口便錯。眨",
    "X85n1590_008:0161c17": "得眼來。錯過去也。曰原來恁地近那。師曰。汝見箇甚",
    "X85n1590_008:0161c18": "麼道理。曰面目分明。當機不露。師震聲一喝。僧當下",
    "X85n1590_008:0161c19": "豁然。景泰五年。住投子。僧問。遠離皖山。來據投子。海",
    "X85n1590_008:0161c20": "眾臨筵。請師祝聖。師曰。鼎內長生篆。峰頭不老松。曰",
    "X85n1590_008:0161c21": "祝聖已蒙師的旨。投子家風事若何。師曰。提瓶穿市",
    "X85n1590_008:0161c22": "過。不是賣油翁。曰只如祖師道。不許夜行。投明須到。",
    "X85n1590_008:0161c23": "還端的也無。師曰。雖然眼裏有筋。爭奈舌頭無骨。曰",
    "X85n1590_008:0161c24": "趙州道。我早侯白。更有侯黑。意作麼生。師曰。不因弓",
    "X85n1590_008:0162a01": "矢盡。未肯豎降旗。問今日和尚陞座說法。未審有何",
    "X85n1590_008:0162a02": "祥瑞。師曰。麒麟步驟丹霄外。優&#x9262;花開烈火中。曰如",
    "X85n1590_008:0162a03": "何是祖師西來意。師曰。雪消山頂露。風過樹頭搖。",
    "X85n1590_008:0162a04": "無礙鑑禪師[0162a04] 閬中人。法嗣於無際悟。&#x751E;作牧牛頌以",
    "X85n1590_008:0162a05": "示人。自序曰。夫有相有因。故立牧牛規矩。無面無狀。",
    "X85n1590_008:0162a06": "了無從處安名。廣開法施醫方。量擬病根瘳痼。逾城",
    "X85n1590_008:0162a07": "雖異。入室皆同。不妨信手招來。也是一場&#x61E1;[怡-台+羅]。自無",
    "X85n1590_008:0162a08": "始劫來。牧頭水牯。掣斷鼻繩。&#x7287;競馳走。歷遍郊坰。無",
    "X85n1590_008:0162a09": "處揣摸。孜孜忖度籌量。數數推窮大事。欲拯迷途。須",
    "X85n1590_008:0162a10": "循捷徑。罔辭勞苦。而步水登山。峭緊芒鞋。而描&#x8E2A;捕",
    "X85n1590_008:0162a11": "跡。&#x8462;由迷頭認影。眷戀芳叢。背覺合塵。貪愛自弊。坑",
    "X85n1590_008:0162a12": "坎堆阜窈窱。幾番退屈狐疑。煙霞浩渺幽深。憤志豈",
    "X85n1590_008:0162a13": "容&#x758E;慢。深加勇猛精進。一心惟覓畽痕。踤然[囗@力]地逢",
    "X85n1590_008:0162a14": "伊。觸碎銀山銕壁。安居折&#x811A;鐺下。柴門谷口雲深。蕭",
    "X85n1590_008:0162a15": "蕭玉鑑涵秋。炯炯&#x6C37;壺浸月。梁山慣愛揚家醜。始信",
    "X85n1590_008:0162a16": "南泉喚作牛。明初&#x5896;於閬之圓覺菴。",
    "X85n1590_008:0162a17": "太平府八峰山廣善寶月潭禪師[0162a17] 大慧參。師問。如何",
    "X85n1590_008:0162a18": "是祖師西來意。慧曰。東嶺上有雲。師曰。有雨雲無雨",
    "X85n1590_008:0162a19": "雲。慧曰。雨淋淋地。師曰。下後如何。慧曰。白浪滔天。師",
    "X85n1590_008:0162a20": "曰。如何是萬法歸一。慧曰。人間寒暑不能侵。師曰。如",
    "X85n1590_008:0162a21": "何是青州布衫。慧曰。賴遇良工手。師曰。杲日當空無",
    "X85n1590_008:0162a22": "所不照。因甚麼被片雲遮&#x5374;。慧曰。船去船來岸不移。",
    "X85n1590_008:0162a23": "師曰。人人有箇影子。因甚踏不著。慧曰。昨日有人從",
    "X85n1590_008:0162a24": "廣東來。師曰。盡大地是火坑。得何三昧不被燒&#x5374;。慧",
    "X85n1590_008:0162b01": "曰。東海鯉魚吞&#x5374;日。師曰。如是如是。付以偈曰。乾坤",
    "X85n1590_008:0162b02": "雖大不能藏。日月雖明難逾光。紹續慧燈常不滅。流",
    "X85n1590_008:0162b03": "傳千古繼諸方。闍維。&#x5896;於中川報恩寺。",
    "X85n1590_008:0162b04": "重慶府西禪雪峰瑞禪師[0162b04] 天奇參。師問。無奇乃移時",
    "X85n1590_008:0162b05": "方覺。答曰。澗底頑&#x6C37;吞宇宙。性湖明月匣天寒。師大",
    "X85n1590_008:0162b06": "喝曰。汝還有嫌凡愛聖底心。掃妄求真底見。奇曰是。",
    "X85n1590_008:0162b07": "師曰。你若嫌凡愛聖。斷般若之善根。你若掃妄求真。",
    "X85n1590_008:0162b08": "絕諸佛之命脈。震聲又喝。真又是誰。妄又是誰。凡又",
    "X85n1590_008:0162b09": "是誰。聖又是誰。奇心中豁然。",
    "X85n1590_008:0162b10": "少室淳拙才法嗣",
    "X85n1590_008:0162b11": "益都亮禪師[0162b11] 問僧。何處來。僧曰。東西南北來。師打曰。",
    "X85n1590_008:0162b12": "無主孤魂。僧曰。瞎棒不得亂打。師曰。瞎棒且喜有箇",
    "X85n1590_008:0162b13": "瞎漢喫在。僧云瞎瞎。師曰。瞎了八萬四千毛孔。也未",
    "X85n1590_008:0162b14": "在。"
}