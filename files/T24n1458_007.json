{
    "T24n1458_007:0561b24": "根本薩婆多部律攝卷第七",
    "T24n1458_007:0561b26": "尊者勝友集",
    "T24n1458_007:0561b27": "三藏法師義淨奉　制譯",
    "T24n1458_007:0561b28": "◎攝頌曰：",
    "T24n1458_007:0561b29": "　二鉢二織師，　　奪衣并急施，",
    "T24n1458_007:0561c01": "　阿蘭若雨衣，　　迴僧七日藥。",
    "T24n1458_007:0561c02": "畜長鉢過十日不分別學處第二十一",
    "T24n1458_007:0561c03": "爾時薄伽梵在室羅伐城給孤獨園，時鄔波",
    "T24n1458_007:0561c04": "難陀苾芻，由貪買鉢勸六十人，人別各施六",
    "T24n1458_007:0561c05": "十迦利沙波拏。又六眾苾芻處處從他多乞",
    "T24n1458_007:0561c06": "好鉢，情貪積聚，既不自用復不施人，增長煩",
    "T24n1458_007:0561c07": "惱妨修正業，此由鉢事過分廢闕，及譏嫌",
    "T24n1458_007:0561c08": "煩惱，制斯學處。",
    "T24n1458_007:0561c09": "「若復苾芻，畜長鉢過十日不分別者，泥薩祇",
    "T24n1458_007:0561c10": "波逸底迦。」",
    "T24n1458_007:0561c11": "言長鉢者，謂現有一守持鉢，更畜餘者，名之",
    "T24n1458_007:0561c12": "為長。若不分別，日日得惡作罪；過十日，泥",
    "T24n1458_007:0561c13": "薩祇波逸底迦。若現無鉢，後得鉢時不名為",
    "T24n1458_007:0561c14": "長。若不守持，日日之中亦得惡作。鉢有二種：",
    "T24n1458_007:0561c15": "一、鐵；二、瓦。准知石鉢即是瓦類。若不爾者，世",
    "T24n1458_007:0561c16": "尊如何受天石鉢，知非清淨而自用耶？有四",
    "T24n1458_007:0561c17": "種鉢：謂金、銀、琉璃、水精，此若未受不應受，若",
    "T24n1458_007:0561c18": "受應棄。又四種鉢：鍮石、赤銅、白銅，及木。此若",
    "T24n1458_007:0561c19": "未受亦不應受，若受應作藥盂得隨意用。若",
    "T24n1458_007:0561c20": "如法鉢應守持，以鉢置左手中，張右手掩鉢",
    "T24n1458_007:0561c21": "口上，作如是說：「具壽存念！我苾芻某甲，此",
    "T24n1458_007:0561c22": "鉢呾羅，是大仙器、是乞食器，我今守持，常",
    "T24n1458_007:0561c23": "用食故。」第二、第三亦如是說。若欲捨者，准",
    "T24n1458_007:0561c24": "捨衣法。若有兩鉢，應持好者，餘應分別。苾芻",
    "T24n1458_007:0561c25": "小鉢，於尼成大，其鉢量者後當說之。其無犯",
    "T24n1458_007:0561c26": "者，若減量、若過量，若畜長鉢擬與餘人、出家",
    "T24n1458_007:0561c27": "近圓濟其所用，雖不分別，此亦無犯。若為",
    "T24n1458_007:0561c28": "貯羹菜、或用飲水畜二小鉢，及安鹽盤子",
    "T24n1458_007:0561c29": "并匙，悉皆無犯。又於大鉢之中隨容小鉢，若",
    "T24n1458_007:0562a01": "順所須，多畜非犯，應更畜一大鉢防闕事故。",
    "T24n1458_007:0562a02": "此異外道縫葉為器、或於手內立拱而食，難",
    "T24n1458_007:0562a03": "養難供非福田相。世尊許一，非多非少，善順",
    "T24n1458_007:0562a04": "中道資身修業。頗有苾芻畜鉢一夜，得捨墮",
    "T24n1458_007:0562a05": "耶？有，謂得鉢，根轉為尼，經一夜時便得本罪。",
    "T24n1458_007:0562a06": "持鉢之法，不應令未近圓人洗，若能存護者",
    "T24n1458_007:0562a07": "聽洗。凡於鉢上不應書己名字，若作私記者",
    "T24n1458_007:0562a08": "無犯，別人之物皆應准此。若書名時得惡作",
    "T24n1458_007:0562a09": "罪。若人持物施三寶者，應於所施物上鐫題",
    "T24n1458_007:0562a10": "施主名字，此是某甲福施之物。別人臥具應",
    "T24n1458_007:0562a11": "作私記，於鉢帒中出內鉢時，洗及曬暴並不",
    "T24n1458_007:0562a12": "應立，亦不置地，應以物替承，不用除穢不",
    "T24n1458_007:0562a13": "安穢處，牛糞有沙不應用洗。若有濕潤不內",
    "T24n1458_007:0562a14": "帒中，若已乾者不應久曬。知量受用如護眼",
    "T24n1458_007:0562a15": "睛。涉路行時，不露擎去、不衣角裹，應以帒盛",
    "T24n1458_007:0562a16": "挂肩而去。帒有三種：一、鉢帒；二、藥帒；三、雜",
    "T24n1458_007:0562a17": "帒。若挂肩時應隨次第各置一肩，不應交絡，",
    "T24n1458_007:0562a18": "不應齊挂傍出肩隅如瓮鼓形。作襻之法，縫",
    "T24n1458_007:0562a19": "帶內氈以線絡之，勿令卷縮。凡安鉢處，若在",
    "T24n1458_007:0562a20": "寺中應為龕窟，居蘭若者應編竹葦為籠，泥",
    "T24n1458_007:0562a21": "及牛糞塗其表裏。若欲他行不應持去，所到",
    "T24n1458_007:0562a22": "之處隨時更作。若苾芻自解作鉢，應居屏處，",
    "T24n1458_007:0562a23": "勿令俗見。",
    "T24n1458_007:0562a24": "乞鉢學處第二十二",
    "T24n1458_007:0562a25": "佛在室羅伐城給孤獨園，時鄔波難陀為行",
    "T24n1458_007:0562a26": "乞食，至於商人處乞第二鉢，情貪好故，增",
    "T24n1458_007:0562a27": "長煩惱，招物譏嫌，事惱同前，制斯學處。",
    "T24n1458_007:0562a28": "「若復苾芻，有鉢減五綴，堪得受用，為好故更",
    "T24n1458_007:0562a29": "求餘鉢，得者，泥薩祇波逸底迦。彼苾芻當於",
    "T24n1458_007:0562b01": "眾中捨此長鉢，取最下鉢與彼苾芻，報言：",
    "T24n1458_007:0562b02": "『此鉢還汝，不應守持，不應分別，亦勿施人。應",
    "T24n1458_007:0562b03": "自審詳，徐徐受用，乃至破應護持，此是法。』」",
    "T24n1458_007:0562b04": "言減五綴者，謂未滿五綴。時有苾芻用五片",
    "T24n1458_007:0562b05": "鉢綴而乞食，日別料理廢修正業。或但五綴",
    "T24n1458_007:0562b06": "或時過此，聽畜餘鉢。有五種鎔濕物不應綴",
    "T24n1458_007:0562b07": "鉢：謂黑糖、黃蠟、鉛、錫、紫礦。有五種綴鐵鉢法：",
    "T24n1458_007:0562b08": "一、以細釘塞孔；二、安小鐵片打入令牢；三、如",
    "T24n1458_007:0562b09": "魚齒四邊鉸破內外相夾；四、以鐵片掩孔周",
    "T24n1458_007:0562b10": "圓釘之；五、用屑末，此有二種：一、碎鐵末，二、",
    "T24n1458_007:0562b11": "磨石末。初補鐵鉢，次補瓦鉢。用末綴時，以油",
    "T24n1458_007:0562b12": "和末，於鐵椀中用鐵鎚熟研方用塞孔，即以",
    "T24n1458_007:0562b13": "微火燒之使鞕。若麁澁者更以油塗，依法",
    "T24n1458_007:0562b14": "熏之。若瓦鉢有孔隙者，用沙糖和泥塞之，以",
    "T24n1458_007:0562b15": "火乾炙。若璺破者，刻作鼓腰，以鐵鼓填之，上",
    "T24n1458_007:0562b16": "以泥塗火熏應用。汎論鉢者，有四圓滿：一、體",
    "T24n1458_007:0562b17": "圓滿，謂是鐵也。二、相圓滿，謂堅牢無穴無",
    "T24n1458_007:0562b18": "綴不受垢膩。三、量圓滿，謂是大鉢。四、得處圓",
    "T24n1458_007:0562b19": "滿，謂眾中分得、或施主處得、或是舊好鉢。若",
    "T24n1458_007:0562b20": "苾芻先有此鉢，更求好者，得時捨墮。於眾中",
    "T24n1458_007:0562b21": "者，此鉢應於眾中而捨，應先勸請行有犯鉢。",
    "T24n1458_007:0562b22": "苾芻具五法者應差，始從敷座，乃至問云：「汝",
    "T24n1458_007:0562b23": "某甲能與僧伽行有犯鉢不？」彼答言：「能。」應一",
    "T24n1458_007:0562b24": "苾芻作白二羯磨差：「大德僧伽聽！此某甲苾",
    "T24n1458_007:0562b25": "芻樂與僧伽行有犯鉢。若僧伽時至聽者，僧",
    "T24n1458_007:0562b26": "伽應許僧伽今差某甲為行有犯鉢。苾芻此",
    "T24n1458_007:0562b27": "某甲今與僧伽行有犯鉢。白如是。」次作羯",
    "T24n1458_007:0562b28": "磨：「大德僧伽聽！乃至我今如是持。」准白應作。",
    "T24n1458_007:0562b29": "佛言：「汝諸苾芻行有犯鉢法，我今當制行有",
    "T24n1458_007:0562c01": "犯鉢。人眾和合時應告白言：『諸具壽！明日",
    "T24n1458_007:0562c02": "我當為僧伽行有犯鉢。諸具壽各各持鉢來",
    "T24n1458_007:0562c03": "集。』至明日僧伽盡集時，彼苾芻持有犯鉢，上",
    "T24n1458_007:0562c04": "座前立，讚美其鉢，白上座言：『此鉢光淨圓",
    "T24n1458_007:0562c05": "滿堪用，若須者應取。』若上座取者應與，即持",
    "T24n1458_007:0562c06": "上座鉢行與第二上座，第二不用應與第三。",
    "T24n1458_007:0562c07": "正與第三上座時，第一上座更索者，初一索",
    "T24n1458_007:0562c08": "時不應與，第二索時亦不應與，三索應與。上",
    "T24n1458_007:0562c09": "座犯惡作罪，應須說悔。如是乃至行末，若却",
    "T24n1458_007:0562c10": "索者准此應知。如是行時展轉至終所得之",
    "T24n1458_007:0562c11": "鉢，即應授與犯捨苾芻，語言：『苾芻！此鉢不",
    "T24n1458_007:0562c12": "合守持，亦不應棄，徐徐受用乃至破來。』行有",
    "T24n1458_007:0562c13": "犯鉢苾芻不依教者得越法罪。持有犯鉢苾",
    "T24n1458_007:0562c14": "芻若乞食時，以有犯鉢盛好囊中，其守持者",
    "T24n1458_007:0562c15": "置餘帒內。若得好飯安有犯鉢，麁者安守持",
    "T24n1458_007:0562c16": "鉢中，有犯鉢置在一邊，守持者常應用食。若",
    "T24n1458_007:0562c17": "洗暴舉熏、或時涉路，有犯鉢常好安置，乃",
    "T24n1458_007:0562c18": "至破來。彼苾芻所有行法，不依行者得越法",
    "T24n1458_007:0562c19": "罪。」此是汝鉢不應守持者，謂先有守持鉢，此",
    "T24n1458_007:0562c20": "鉢為行治罰，令其畜用。不應分別者，亦復",
    "T24n1458_007:0562c21": "不合分別作淨而畜。不施餘人者，不應持此",
    "T24n1458_007:0562c22": "施與他人。應自審詳受用，不應卒爾生疲",
    "T24n1458_007:0562c23": "怠心故令破壞。若故壞者，得越法罪。若求得",
    "T24n1458_007:0562c24": "多鉢者，皆捨墮罪，於此鉢中取一好者眾中",
    "T24n1458_007:0562c25": "作法，所有餘鉢隨意分施。此中犯者苾芻鉢",
    "T24n1458_007:0562c26": "破，始從一綴齊五綴來，堪得受用不作綴法，",
    "T24n1458_007:0562c27": "為好故更求餘鉢，覓時惡作，得便捨墮。非好",
    "T24n1458_007:0562c28": "好想，但得墮罪。好與不好作不好想者無犯。",
    "T24n1458_007:0562c29": "或為他求、或兩人共覓、或遣書等、或外道邊",
    "T24n1458_007:0563a01": "求得，皆得惡作。若以價買得、或不為好從他",
    "T24n1458_007:0563a02": "求得、或轉換得，此皆無犯。",
    "T24n1458_007:0563a03": "自乞縷使非親織師織作衣學處第二十三",
    "T24n1458_007:0563a04": "佛在室羅伐城給孤獨園，時鄔波難陀苾芻",
    "T24n1458_007:0563a05": "從撚線家求縷，令[仁二+達]額織師織一上疊。復依",
    "T24n1458_007:0563a06": "託王臣織一張疊，惱物生譏，因求好事，煩惱",
    "T24n1458_007:0563a07": "同前，制斯學處。「若復苾芻，自乞縷線，使非親",
    "T24n1458_007:0563a08": "織師織作衣。若得衣者，泥薩祇波逸底迦。」",
    "T24n1458_007:0563a09": "言自乞縷者，或得半兩、或一兩餘，謂劫貝縷、",
    "T24n1458_007:0563a10": "或高世耶縷、或復家絲、或毛或奢搦迦、或芻",
    "T24n1458_007:0563a11": "摩、或野麻、或紵縷、或高詀薄迦、或阿鉢闌",
    "T24n1458_007:0563a12": "得迦縷。若乞高世耶使非親織作敷具，便得",
    "T24n1458_007:0563a13": "二墮、一捨，由衣體一故。若作餘衣或為偃帶",
    "T24n1458_007:0563a14": "等，使織之時皆得惡作。或從親乞、或非親乞、",
    "T24n1458_007:0563a15": "或自買得，隨以何緣而得其縷，使一非親織",
    "T24n1458_007:0563a16": "師、或復眾多、或令親人助織、或自助織，皆犯",
    "T24n1458_007:0563a17": "捨墮。言無犯者，從親而乞，使親而織，親為親",
    "T24n1458_007:0563a18": "想等，句法如上。又無犯者，若彼施主自有信",
    "T24n1458_007:0563a19": "心，令他為織、或以價織。若虛誑心陳己勝",
    "T24n1458_007:0563a20": "德，乞得物時惡作；他勝，一時俱得。實有德者，",
    "T24n1458_007:0563a21": "得惡作墮罪。雖親織師，不知時故令他生惱、",
    "T24n1458_007:0563a22": "或現異相，皆得惡作。以不淨縷而相和雜，謂",
    "T24n1458_007:0563a23": "駝毛等，或為他織，皆惡作罪。",
    "T24n1458_007:0563a24": "勸非親織師織衣學處第二十四",
    "T24n1458_007:0563a25": "佛在室羅伐城給孤獨園，時鄔波難陀苾芻",
    "T24n1458_007:0563a26": "為自身故，使織師織大白[疊*毛]，持滿鉢食與彼",
    "T24n1458_007:0563a27": "織師，招世譏嫌，事惱同前，制斯學處。",
    "T24n1458_007:0563a28": "「若復苾芻，有非親居士、居士婦，為苾芻使非",
    "T24n1458_007:0563a29": "親織師織作衣。此苾芻先不受請，便生異念，",
    "T24n1458_007:0563b01": "詣彼織師所作如是言：『汝今知不？此衣為我",
    "T24n1458_007:0563b02": "織。善哉織師！應好織淨梳治善簡擇極堅打，",
    "T24n1458_007:0563b03": "我當以少鉢食、或鉢食類、或復食直而相",
    "T24n1458_007:0563b04": "濟給。』若苾芻以如是物與織師求得衣者，泥",
    "T24n1458_007:0563b05": "薩祇波逸底迦。」",
    "T24n1458_007:0563b06": "先不受請者，先不隨意許其取索。便生異念",
    "T24n1458_007:0563b07": "者，有四種念：一、念密緻，謂應好織。二、念鮮",
    "T24n1458_007:0563b08": "白，謂淨梳治。三、念精細，謂善簡擇。四、念光",
    "T24n1458_007:0563b09": "澤，謂極堅打。初言好織，亦兼廣大。言鉢食者，",
    "T24n1458_007:0563b10": "謂與五種珂但尼食、或與五種蒲膳尼食。言",
    "T24n1458_007:0563b11": "鉢食類者，謂以生穀米等。言食直者，謂與",
    "T24n1458_007:0563b12": "食價。此中犯者，從初勸作，乃至衣未入手皆",
    "T24n1458_007:0563b13": "犯惡作。若得衣已，便得捨墮。若不淨衣、或",
    "T24n1458_007:0563b14": "勸黃門二形作衣者，皆得惡作。",
    "T24n1458_007:0563b15": "奪衣學處第二十五",
    "T24n1458_007:0563b16": "佛在室羅伐城給孤獨園，時難提苾芻以僧",
    "T24n1458_007:0563b17": "伽胝與達摩苾芻，後因忿諍，還奪其衣。由",
    "T24n1458_007:0563b18": "不忍故，生他謗議。因取衣事，不忍廢闕，譏嫌",
    "T24n1458_007:0563b19": "煩惱，制斯學處。「若復苾芻，先與苾芻衣。彼於",
    "T24n1458_007:0563b20": "後時惱瞋罵詈，生嫌賤心，若自奪、若教人",
    "T24n1458_007:0563b21": "奪，報言：『還我衣來，不與汝。』若衣離彼身自受",
    "T24n1458_007:0563b22": "用者，泥薩祇波逸底迦。」",
    "T24n1458_007:0563b23": "言與衣者，是總摽句。若與彼衣時，告言：「汝可",
    "T24n1458_007:0563b24": "與我作使。」若不為作便奪衣者，得捨墮罪。言",
    "T24n1458_007:0563b25": "後時者，謂是別時。言惱者，謂以身業現惱相",
    "T24n1458_007:0563b26": "故。瞋者，謂於內心結忿恚故。言罵詈者，由",
    "T24n1458_007:0563b27": "懷忿恨出不忍言故。言嫌賤者，現瞋忿相",
    "T24n1458_007:0563b28": "為不益事。奪者，謂據本心有所希望，情既不",
    "T24n1458_007:0563b29": "遂而返奪之，作己物想。若異此者，得他勝罪。",
    "T24n1458_007:0563c01": "言受用者，作屬己心。此中犯者，謂若苾芻，或",
    "T24n1458_007:0563c02": "身或語、或身語二、或自或他而為牽奪，乃至",
    "T24n1458_007:0563c03": "衣角未離身來，咸得惡作；既離身已，得捨墮",
    "T24n1458_007:0563c04": "罪。若諸俗人奪苾芻衣，能生無量不善之業。",
    "T24n1458_007:0563c05": "實未奪得作奪得想等，如前應說。若知前人",
    "T24n1458_007:0563c06": "性不謹慎沙門資具，恐其散失，善心奪舉者",
    "T24n1458_007:0563c07": "無犯。◎",
    "T24n1458_007:0563c08": "◎過後畜急施衣學處第二十六",
    "T24n1458_007:0563c09": "佛在室羅伐城給孤獨園，時六眾苾芻於安",
    "T24n1458_007:0563c10": "居中共分衣利，因生違惱，為受衣事，過",
    "T24n1458_007:0563c11": "限廢闕，譏嫌煩惱，制斯學處。「若復苾芻，前三",
    "T24n1458_007:0563c12": "月雨安居，十日未滿，有急施衣，苾芻須者",
    "T24n1458_007:0563c13": "應受，乃至施衣時應畜。若過畜者，泥薩祇波",
    "T24n1458_007:0563c14": "逸底迦。」時勝光王邊境反叛，勅大將軍善劍",
    "T24n1458_007:0563c15": "令總師旅，伐彼不臣。是時將軍便入寺中，告",
    "T24n1458_007:0563c16": "諸苾芻：「兵戈交戰形命難保，我今施衣，欲",
    "T24n1458_007:0563c17": "自親授。」時諸苾芻不敢受之，爾時將軍留衣",
    "T24n1458_007:0563c18": "而去，聚在一處，多被蟲傷。時諸苾芻舉以白",
    "T24n1458_007:0563c19": "佛，佛言：「應受。受已應白二羯磨差具五德者",
    "T24n1458_007:0563c20": "為掌衣人。」言十日未滿者，謂猶有十日，未至",
    "T24n1458_007:0563c21": "八月十五日。言急施衣者，有五種急難施",
    "T24n1458_007:0563c22": "衣：謂自遭病施、為病人施、欲死時施、為死者",
    "T24n1458_007:0563c23": "施、將行時施。又有釋云：「急難施衣者，謂非時",
    "T24n1458_007:0563c24": "衣。」言應受者，謂合受衣時。言應畜者，謂五月",
    "T24n1458_007:0563c25": "一月。若不張羯恥那衣齊九月半，若張羯恥",
    "T24n1458_007:0563c26": "那衣至正月半，此是世尊開饒益事，過此而",
    "T24n1458_007:0563c27": "畜，咸得捨墮。若有五種急施衣時，隨受應分。",
    "T24n1458_007:0563c28": "若施主言：「我欲自手而行施。」者，雖未至限亦",
    "T24n1458_007:0563c29": "應受之。無犯者，謂已差得掌衣人。若施主作",
    "T24n1458_007:0564a01": "如是語：「可留此衣，待我還日，自手持施。」者，",
    "T24n1458_007:0564a02": "此不應分。實未分別，作未分別想疑，句數如",
    "T24n1458_007:0564a03": "上。隨意之後王為閏月者，應隨舊安居日而",
    "T24n1458_007:0564a04": "畜持之。",
    "T24n1458_007:0564a05": "在阿蘭若處過六夜離衣學處第二十七",
    "T24n1458_007:0564a06": "佛在室羅伐城給孤獨園，時阿蘭若苾芻被",
    "T24n1458_007:0564a07": "賊劫奪，世尊聽許阿蘭若苾芻於三衣中隨",
    "T24n1458_007:0564a08": "留一一衣置村舍內，於蘭若處住無離衣咎。",
    "T24n1458_007:0564a09": "若有僧伽等事、或窣覩波事、或自事他事，須",
    "T24n1458_007:0564a10": "詣餘處得經六夜離處而宿，不應更過。是時",
    "T24n1458_007:0564a11": "六眾便經七夜離處而宿，由置衣事煩惱同",
    "T24n1458_007:0564a12": "前，制斯學處。",
    "T24n1458_007:0564a13": "「若復眾多苾芻在阿蘭若處住，作後安居，有",
    "T24n1458_007:0564a14": "驚怖畏難處。苾芻欲於三衣中隨留一衣置",
    "T24n1458_007:0564a15": "村舍內。若苾芻有緣須出阿蘭若界者，得齊",
    "T24n1458_007:0564a16": "六夜離衣而宿。若過者，泥薩祇波逸底迦。」言",
    "T24n1458_007:0564a17": "阿蘭若者，謂去村一拘盧舍。言後安居者，謂",
    "T24n1458_007:0564a18": "坐後夏人，為前安居處有迮隘等過，為避此",
    "T24n1458_007:0564a19": "故詣無諍林為後安居。有驚者，謂知此處有",
    "T24n1458_007:0564a20": "賊欲來。有怖者，一見賊來已被傷殺。有畏難",
    "T24n1458_007:0564a21": "者，謂數有賊來。又有師子虎狼及非人類，應",
    "T24n1458_007:0564a22": "如次配。又復賊難、或師子等難、或蚊虻蛇蝎、",
    "T24n1458_007:0564a23": "或寒熱等難，如次配前驚等四句。言三衣者，",
    "T24n1458_007:0564a24": "謂守持衣。言置村舍者，謂有巷陌康莊堪行",
    "T24n1458_007:0564a25": "之處；置謂留寄他。若有緣者，謂三寶事及別",
    "T24n1458_007:0564a26": "人事。言須出者，謂離蘭若住處勢分。此中犯",
    "T24n1458_007:0564a27": "者，謂過六夜至第七夜，明相未出得惡作罪；",
    "T24n1458_007:0564a28": "若明相出便得捨墮。復有釋云：「本心暫去",
    "T24n1458_007:0564a29": "即擬還來，因事稽留不至衣所，無離衣過。」其",
    "T24n1458_007:0564b01": "無犯者有八難事、或得眾法、六夜想等，如上",
    "T24n1458_007:0564b02": "應知。",
    "T24n1458_007:0564b03": "預前求過後用雨浴衣學處第二十八",
    "T24n1458_007:0564b04": "佛在室羅伐城逝多林給孤獨園，六眾苾芻",
    "T24n1458_007:0564b05": "貪求利養，多乞雨衣違出離行。此由衣事煩",
    "T24n1458_007:0564b06": "惱同前，制斯學處。",
    "T24n1458_007:0564b07": "「若復苾芻，春殘一月在，應求雨浴衣，齊後半",
    "T24n1458_007:0564b08": "月來應持用。若苾芻未至春殘一月，求雨浴",
    "T24n1458_007:0564b09": "衣，至後半月仍持用者，泥薩祇波逸底迦。」春",
    "T24n1458_007:0564b10": "殘一月在者，謂春時三月已過，餘一月在，從",
    "T24n1458_007:0564b11": "四月十六日至五月十五日，於中應求雨衣，",
    "T24n1458_007:0564b12": "未至此日不應預求。若至雨時不應求覓。",
    "T24n1458_007:0564b13": "於安居內所應作者，",
    "T24n1458_007:0564b14": "今次當說。既至五月十五日，其授事人掃塗",
    "T24n1458_007:0564b15": "房舍令清淨已。眾集之時應告白言：「明日苾",
    "T24n1458_007:0564b16": "芻應作安居，所有諸事咸應思念。」若眾欲得",
    "T24n1458_007:0564b17": "安居已分房舍臥具者，如前造寺戒中應",
    "T24n1458_007:0564b18": "作。至十六日，授事人應看人多少可為辦籌，",
    "T24n1458_007:0564b19": "以香水洗香泥塗安淨槃中，鮮花布上以淨",
    "T24n1458_007:0564b20": "物覆之，鳴揵椎集大眾，籌置上座前。次應",
    "T24n1458_007:0564b21": "宣告安居制法，令知眾者巡行，告曰：「諸大",
    "T24n1458_007:0564b22": "德！若同心樂欲者，於此安居。」諸苾芻眾不應",
    "T24n1458_007:0564b23": "夏中更相詰罪，亦不應作非法制，令諸苾芻",
    "T24n1458_007:0564b24": "不安樂住，違者得越法罪。其行籌者擎籌槃",
    "T24n1458_007:0564b25": "在前，其收籌者持空槃隨後。大師教主先置",
    "T24n1458_007:0564b26": "一籌，次諸大眾皆捨本座蹲踞詳審，受取",
    "T24n1458_007:0564b27": "籌已，兩手擎籌置空槃上。若有求寂，其親教",
    "T24n1458_007:0564b28": "師、或軌範師應代取籌。次取護寺天神籌。總",
    "T24n1458_007:0564b29": "知數已，應告白言：「今此住處現受籌者，有爾",
    "T24n1458_007:0564c01": "許人。施主某甲、營事人某甲，於某村坊是乞",
    "T24n1458_007:0564c02": "食處。」時諸苾芻皆應觀察。乞食之處既觀察",
    "T24n1458_007:0564c03": "已，當自念云：「我於此處堪作安居，不令生",
    "T24n1458_007:0564c04": "苦、設生能除。若有病患，有看侍人給我醫",
    "T24n1458_007:0564c05": "藥。齊某村坊為乞食處，飲食所須可得充濟。」",
    "T24n1458_007:0564c06": "作是念已，應入靜處，對一苾芻具修威儀，蹲",
    "T24n1458_007:0564c07": "踞合掌作如是說：「具壽存念！今僧伽五月十",
    "T24n1458_007:0564c08": "六日作夏安居，我苾芻某甲亦於五月十六",
    "T24n1458_007:0564c09": "日作夏安居。我苾芻某甲於此住處界內前",
    "T24n1458_007:0564c10": "三月夏安居，以某甲為施主，某甲為營事人，",
    "T24n1458_007:0564c11": "某甲為瞻病人，於此住處乃至若有圮裂穿",
    "T24n1458_007:0564c12": "壞當修補之，我於今夏在此安居。」第二、第",
    "T24n1458_007:0564c13": "三亦如是說。或前或後隨意應作，若樂於此",
    "T24n1458_007:0564c14": "處前安居人，至八月十五日應住，其後安居",
    "T24n1458_007:0564c15": "人乃至九月半應住。若於四界相近之處，以",
    "T24n1458_007:0564c16": "床板等壓四界上，於此床上而作安居，便成",
    "T24n1458_007:0564c17": "四處安居，四處利養咸悉得分。其安居人不",
    "T24n1458_007:0564c18": "應出界，若有緣事須出界者，應受日去。若",
    "T24n1458_007:0564c19": "三寶事、鄔波索迦、鄔波斯迦等，及餘親族請喚",
    "T24n1458_007:0564c20": "之事，若為外道除去惡見，於其自行未得令",
    "T24n1458_007:0564c21": "得，於三藏中為除疑故，應受七日去。應對一",
    "T24n1458_007:0564c22": "苾芻蹲踞合掌作如是說：「具壽存念！我苾芻",
    "T24n1458_007:0564c23": "某甲於此住處、或前、或後三月夏安居。我",
    "T24n1458_007:0564c24": "苾芻某甲為僧伽事故，守持七日出界外。若",
    "T24n1458_007:0564c25": "無難緣還來此處，我於今夏在此安居。」如是",
    "T24n1458_007:0564c26": "三說。或有一夜事來，乃至六日，准七日應受。",
    "T24n1458_007:0564c27": "或頻受一日、或重受七日，量事守持，悉皆無",
    "T24n1458_007:0564c28": "犯。若下三眾受七日等，時求寂應對大苾芻",
    "T24n1458_007:0564c29": "受，正學女等對尼而受。若七日不了，當為羯",
    "T24n1458_007:0565a01": "磨守持八日而去。若八日不了，應受九日十",
    "T24n1458_007:0565a02": "日乃至四十夜。若欲守持四十夜者，鳴楗椎",
    "T24n1458_007:0565a03": "集僧伽已，應一苾芻為作白二羯磨。",
    "T24n1458_007:0565a04": "「大德僧伽聽！此苾芻某甲於此住處界內或",
    "T24n1458_007:0565a05": "前或後三月夏安居。此苾芻某甲今欲守持",
    "T24n1458_007:0565a06": "齊四十夜出界外，為僧伽事故，此人今夏在",
    "T24n1458_007:0565a07": "此安居。若僧伽時至聽者，僧伽應許僧伽今",
    "T24n1458_007:0565a08": "與苾芻某甲四十夜。此苾芻某甲守持四十",
    "T24n1458_007:0565a09": "夜出界外，為僧伽事故，此人今夏在此安",
    "T24n1458_007:0565a10": "居。白如是。」「大德僧伽聽！此苾芻某甲於此住",
    "T24n1458_007:0565a11": "處界內或前或後三月夏安居，此苾芻某甲",
    "T24n1458_007:0565a12": "今欲守持齊四十夜出界外，為僧伽事故，此",
    "T24n1458_007:0565a13": "人今夏在此安居。僧伽今與苾芻某甲四十",
    "T24n1458_007:0565a14": "夜，此苾芻某甲守持四十夜出界外，為僧伽",
    "T24n1458_007:0565a15": "事故，此人今夏在此安居。若諸具壽聽與此",
    "T24n1458_007:0565a16": "苾芻某甲四十夜，此苾芻某甲守持四十夜",
    "T24n1458_007:0565a17": "出界外，為僧伽事故，此人今夏在此安居",
    "T24n1458_007:0565a18": "者默然；若不許者說。」「僧伽已與苾芻某甲",
    "T24n1458_007:0565a19": "四十夜法，此苾芻某甲守持四十夜法出界",
    "T24n1458_007:0565a20": "外，為僧伽事故，此人今夏在此安居竟。僧伽",
    "T24n1458_007:0565a21": "已聽許，由其默然故，我今如是持。」若與二、三",
    "T24n1458_007:0565a22": "人作羯磨時，隨名牒作。律毘婆沙中作如是",
    "T24n1458_007:0565a23": "說，得羯磨已。更對一苾芻蹲踞合掌作如是",
    "T24n1458_007:0565a24": "說：「具壽存念！我苾芻某甲於此住處或前或",
    "T24n1458_007:0565a25": "後三月夏安居。我苾芻某甲，僧伽已許守持",
    "T24n1458_007:0565a26": "四十夜。我某甲今守持四十夜，當出界外，我",
    "T24n1458_007:0565a27": "於今夏在此安居。」三說。眾事既爾，餘亦同。然",
    "T24n1458_007:0565a28": "極多唯得四十夜，不應過。如世尊言：「多在界",
    "T24n1458_007:0565a29": "內少在界外，是故但守持四十夜。重請七日",
    "T24n1458_007:0565b01": "去者，應計日數，亦不得過四十夜。若有命難",
    "T24n1458_007:0565b02": "等不還本處，非破安居。」若於乞食、病藥所須",
    "T24n1458_007:0565b03": "及看病者有廢闕時，亦隨意去。若有女人男",
    "T24n1458_007:0565b04": "子及黃門等到苾芻所，現非法相，如斯等處",
    "T24n1458_007:0565b05": "亦不應住，若有染心請喚苾芻亦不應往。又",
    "T24n1458_007:0565b06": "有八難事：謂王怖、賊怖、人非人怖、猛獸、毒龍、",
    "T24n1458_007:0565b07": "水火怖處，此不應居。設出界外逢此難時，不",
    "T24n1458_007:0565b08": "還無犯。若房舍恐有隤壞為損惱者，去亦無",
    "T24n1458_007:0565b09": "犯。若從法部向非法部，經明相者，便失安居。",
    "T24n1458_007:0565b10": "若有同意苾芻欲破僧伽，應守持七日，往",
    "T24n1458_007:0565b11": "彼遮諫，其日雖盡不還無犯；若不往諫得越",
    "T24n1458_007:0565b12": "法罪。然諸苾芻安居之處，皆須灑掃塗拭令",
    "T24n1458_007:0565b13": "淨，若不爾者得惡作罪，復令施主福不增長。",
    "T24n1458_007:0565b14": "於安居中有三事應作：一、修造事；二、分衣事；",
    "T24n1458_007:0565b15": "三、羯恥那衣事。寺中上座應當獎勸修營之",
    "T24n1458_007:0565b16": "人。若自要心向彼安居，後悔不去得惡作罪。",
    "T24n1458_007:0565b17": "餘義已了次釋本文。言雨浴衣者，謂著在雨",
    "T24n1458_007:0565b18": "中洗浴故名雨衣；或於井邊或泉池邊洗浴",
    "T24n1458_007:0565b19": "者，亦開用雨衣洗浴。言應求者，於何處求？謂",
    "T24n1458_007:0565b20": "於親戚；設非親戚與者應取，或以己財而買",
    "T24n1458_007:0565b21": "易得。若異此便犯從非親乞衣捨墮。若未",
    "T24n1458_007:0565b22": "到求，時有惠施者，應分別而畜，至四月十",
    "T24n1458_007:0565b23": "六日守持應畜。言後半月者，謂去隨意日，",
    "T24n1458_007:0565b24": "餘有半月在。齊此應用，過此用者得捨墮罪。",
    "T24n1458_007:0565b25": "因明隨意事者，安居欲竟，去隨意日，七八日",
    "T24n1458_007:0565b26": "在，應於隨近村坊唱告，所有老少苾芻及未",
    "T24n1458_007:0565b27": "近圓者，於供養事咸共修營。至八月十四日",
    "T24n1458_007:0565b28": "夜，令持經者通夜誦經。明日知時作隨意事，",
    "T24n1458_007:0565b29": "勿過明相。應差五德作受隨意人。鳴楗椎集",
    "T24n1458_007:0565c01": "僧伽，問眾，許已應作白二：「大德僧伽聽！此",
    "T24n1458_007:0565c02": "某甲苾芻今為夏坐僧伽作隨意苾芻。若",
    "T24n1458_007:0565c03": "僧伽時至聽者，僧伽應許僧伽今差某甲為",
    "T24n1458_007:0565c04": "隨意苾芻。某甲當為夏坐僧伽作隨意苾芻。",
    "T24n1458_007:0565c05": "白如是。」「大德僧伽聽！此某甲苾芻今為夏",
    "T24n1458_007:0565c06": "坐僧伽作隨意苾芻。僧伽今差某甲為隨",
    "T24n1458_007:0565c07": "意苾芻。某甲當為夏坐僧伽作隨意苾芻。",
    "T24n1458_007:0565c08": "若諸具壽聽某甲為隨意苾芻，某甲當為",
    "T24n1458_007:0565c09": "夏坐僧伽作隨意苾芻者默然；若不許者",
    "T24n1458_007:0565c10": "說。」「僧伽已許某甲當為夏坐僧伽作隨意苾",
    "T24n1458_007:0565c11": "芻竟，僧伽已聽許，由其默然故，我今如是持。」",
    "T24n1458_007:0565c12": "作隨意苾芻所有行法者，應行生茅與諸苾",
    "T24n1458_007:0565c13": "芻。上座應白：「大德僧伽聽！今僧伽十五日作",
    "T24n1458_007:0565c14": "隨意事。若僧伽時至聽者，僧伽應許僧伽今",
    "T24n1458_007:0565c15": "作隨意。白如是。」其受隨意苾芻，應詣眾首蹲",
    "T24n1458_007:0565c16": "踞而住。爾時上座及餘下座，各各用心受得",
    "T24n1458_007:0565c17": "一把茅已，顛倒橫布，即移身近前，雙足俱蹈，",
    "T24n1458_007:0565c18": "手取少許當前舉之作如是言：「大德僧伽聽！",
    "T24n1458_007:0565c19": "今僧伽十五日作隨意，我苾芻某甲亦十五",
    "T24n1458_007:0565c20": "日作隨意。我苾芻某甲對僧伽向大德以三",
    "T24n1458_007:0565c21": "事見聞疑作隨意事。大德僧伽應攝受教",
    "T24n1458_007:0565c22": "示我、應饒益我、應哀愍我。是能愍者，願哀",
    "T24n1458_007:0565c23": "愍故。若知見罪，我當如法如律而為說悔。」",
    "T24n1458_007:0565c24": "如是至三。受隨意苾芻應言：「爾。」彼答云：「善。」如",
    "T24n1458_007:0565c25": "是次第乃至下座。眾若少者，應差一人為受",
    "T24n1458_007:0565c26": "隨意人；眾若多者，應差二、三人。若二人者，",
    "T24n1458_007:0565c27": "一人從上座受隨意，一人從半向下；若三人",
    "T24n1458_007:0565c28": "者從三處起。隨意苾芻若一人者，應對已作",
    "T24n1458_007:0565c29": "隨意人而為隨意；若二、三人者，應自更互",
    "T24n1458_007:0566a01": "為隨意事。苾芻既了次喚尼眾，令入眾中對",
    "T24n1458_007:0566a02": "隨意苾芻作隨意法。次式叉摩拏、求寂男、求",
    "T24n1458_007:0566a03": "寂女，如次一一對隨意者，同前作法。其隨意",
    "T24n1458_007:0566a04": "苾芻應在上座前作如是白言：「大德諸妹！二",
    "T24n1458_007:0566a05": "部僧伽已作隨意竟。」二部僧伽並應唱言：「善",
    "T24n1458_007:0566a06": "哉！已作隨意。」唱者善，不唱者得惡作罪。隨意",
    "T24n1458_007:0566a07": "苾芻應持刀子、或持針線、或持諸雜沙門資",
    "T24n1458_007:0566a08": "具在上座前立，作如是言：「大德！此等諸物頗",
    "T24n1458_007:0566a09": "得與安居竟人作隨意施不？若於此處更",
    "T24n1458_007:0566a10": "獲財利，和合僧伽應合分不？」舉眾同時答云：",
    "T24n1458_007:0566a11": "「合分。」若異此者，隨意苾芻及餘大眾皆得越",
    "T24n1458_007:0566a12": "法罪。若住處唯一苾芻者，隨其力分誦少多",
    "T24n1458_007:0566a13": "經，應自守持，如褒灑陀法。若二、三人或滿四",
    "T24n1458_007:0566a14": "人，咸作對首隨意，不應差人秉法。若滿五人",
    "T24n1458_007:0566a15": "方為眾法，然此四人不應取欲。有四種隨",
    "T24n1458_007:0566a16": "意：謂一說、二說、三說及以眾作。若患痔病不",
    "T24n1458_007:0566a17": "能久坐、或曬臥褥風雨將至、或時施主持利",
    "T24n1458_007:0566a18": "養來、或為聽法、或為除諍，由斯等事夜分將",
    "T24n1458_007:0566a19": "終、或為王等八難事至，應須一說；若難遠應",
    "T24n1458_007:0566a20": "作二說；若無事者，徐徐三說。若有大怖將",
    "T24n1458_007:0566a21": "至，即應兩兩作對首法一說而去，應如是說：",
    "T24n1458_007:0566a22": "「具壽存念！今十五日應為隨意，現有如是恐",
    "T24n1458_007:0566a23": "怖事來，不暇和合共作。若於後時與眾和合，",
    "T24n1458_007:0566a24": "當共彼和合眾為隨意事。」若有犯波羅市迦，",
    "T24n1458_007:0566a25": "應先除擯方為隨意。若犯餘罪如法悔已，然",
    "T24n1458_007:0566a26": "後作法，應對同見之人。何謂同見？謂於大師",
    "T24n1458_007:0566a27": "制聽之事，其見皆同者，名為同見。若隨意苾",
    "T24n1458_007:0566a28": "芻當時根轉者，不成隨意。詰問罪時，若前人",
    "T24n1458_007:0566a29": "語移轉者，此不須詰。若如實言定引罪者，應",
    "T24n1458_007:0566b01": "可詰之，即如所犯而治其罪。若於罪輕重",
    "T24n1458_007:0566b02": "有疑，應問善三藏者取決斷己依事治之。若",
    "T24n1458_007:0566b03": "有鬪諍徒黨來者，方便令去後作隨意。此中",
    "T24n1458_007:0566b04": "犯者，若前安居者，如前時節應求應畜，違便",
    "T24n1458_007:0566b05": "獲罪。若後安居者應隨其意、或前或後而求",
    "T24n1458_007:0566b06": "覓之，乃至八月盡持用無犯。若預前求者，得",
    "T24n1458_007:0566b07": "一墮罪，此物應捨；若過後持，復得墮罪，但有",
    "T24n1458_007:0566b08": "一捨。非時非時想疑，並泥薩祇。二輕、二無犯，",
    "T24n1458_007:0566b09": "准上應說。若是不應淨物及以踈薄、或兩人",
    "T24n1458_007:0566b10": "共乞及持用者，得惡作罪。若未閏時求得衣",
    "T24n1458_007:0566b11": "後，雖閏月畜，亦無犯。",
    "T24n1458_007:0566b12": "迴眾物入己學處第二十九",
    "T24n1458_007:0566b13": "佛在室羅伐城給孤獨園時，有施主以妙白",
    "T24n1458_007:0566b14": "[疊*毛]奉施僧伽，鄔波難陀苾芻遂迴入己。由",
    "T24n1458_007:0566b15": "迴他物事煩惱同前，制斯學處。",
    "T24n1458_007:0566b16": "「若復苾芻，知他與僧利物，自迴入己者，泥",
    "T24n1458_007:0566b17": "薩祇波逸底迦。」",
    "T24n1458_007:0566b18": "言知者，或自知、或由他告。言僧者，謂佛弟",
    "T24n1458_007:0566b19": "子。設令施物未至眾中，迴入己時，亦名迴",
    "T24n1458_007:0566b20": "物。僧有五種：一、無恥僧，謂破戒者。二、瘂",
    "T24n1458_007:0566b21": "羊僧，謂於三藏不能解者。三、和合僧，謂作",
    "T24n1458_007:0566b22": "羯磨者。四、世俗僧，謂淳善異生。五、勝義僧，",
    "T24n1458_007:0566b23": "謂學無學。言利物者，有二種利：一、衣利；二、食",
    "T24n1458_007:0566b24": "利。凡有衣服、飲食、臥具、醫藥、瓶鉢價直，皆從",
    "T24n1458_007:0566b25": "他得，故言利物。此中利者，據衣物利。言與者，",
    "T24n1458_007:0566b26": "謂施主作決定意：今我此物施與僧伽。或身",
    "T24n1458_007:0566b27": "或語而作施相，齊此名施。言入己者，謂攝為",
    "T24n1458_007:0566b28": "私物。此中犯者，或一人、二人、多人、或是眾物",
    "T24n1458_007:0566b29": "迴入己者，為方便時得惡作罪，得物屬己便",
    "T24n1458_007:0566c01": "犯捨墮。有云：「知他與別人物自迴入己，但",
    "T24n1458_007:0566c02": "犯惡作。」或知他意與一別人，即便迴與一、二",
    "T24n1458_007:0566c03": "多人及與僧伽，如是與二、多、僧伽，迴與餘四，",
    "T24n1458_007:0566c04": "由不入己，得惡作罪。或知他與此處僧伽，遂",
    "T24n1458_007:0566c05": "便迴與餘處僧伽，及苾芻尼眾；或復知與此",
    "T24n1458_007:0566c06": "尼僧伽，遂便迴與彼尼僧伽及苾芻眾；或與",
    "T24n1458_007:0566c07": "二眾迴之與一，或可翻此；若僧伽破，迴法部",
    "T24n1458_007:0566c08": "物與非法部，或復翻此，咸得惡作。若房廊",
    "T24n1458_007:0566c09": "簷宇門戶椽梁等，違施主本心迴作餘事、或",
    "T24n1458_007:0566c10": "非其處亦惡作罪。或於尊像移此作餘及莊",
    "T24n1458_007:0566c11": "嚴具，悉皆有犯。若暫借用者，無犯。如是應知",
    "T24n1458_007:0566c12": "窣覩波及窣覩波物，閣道階級花拱飛簷，",
    "T24n1458_007:0566c13": "樓觀之處制底輪蓋安置層級，隨其多少乃至",
    "T24n1458_007:0566c14": "寶瓶，此等互用並得惡作。報施主知、隨他許",
    "T24n1458_007:0566c15": "者，無犯。或時將食擬施貧寒，及以傍生轉惠",
    "T24n1458_007:0566c16": "餘者，乖本心故，亦犯惡作。求不得者，無犯。",
    "T24n1458_007:0566c17": "如是餘趣准類應知。實迴作迴想疑，得捨墮",
    "T24n1458_007:0566c18": "罪。不迴迴想疑，突色訖里多。迴及不迴作不",
    "T24n1458_007:0566c19": "迴想，無犯。知與眾物自迴入己，下至一線縫",
    "T24n1458_007:0566c20": "著其衣，此衣即須全將入捨。復有釋云：「見他",
    "T24n1458_007:0566c21": "將物施無恥眾，自觀己身福勝於彼，為益施",
    "T24n1458_007:0566c22": "主便迴入己者無犯。」若父母衣物及以資具，",
    "T24n1458_007:0566c23": "欲施僧伽迴入己者，得惡作罪。若有持物施",
    "T24n1458_007:0566c24": "現前僧伽者，應先言白，次鳴揵椎，眾既集",
    "T24n1458_007:0566c25": "已，或數人、或行籌，然後均分。若安居人有緣",
    "T24n1458_007:0566c26": "出行，囑授而去，應取其分；若不囑授，則不應",
    "T24n1458_007:0566c27": "取。若受囑人不為取者，應以己物准數酬還。",
    "T24n1458_007:0566c28": "然獲利時，總有八種：一、界所得利；二、立制所",
    "T24n1458_007:0566c29": "得利；三、依止所得利；四、安居所得利；五、僧",
    "T24n1458_007:0567a01": "伽所得利；六、苾芻所得利；七、對面所得利；八、",
    "T24n1458_007:0567a02": "定處所得利。言界所得利者，謂於一界有其",
    "T24n1458_007:0567a03": "定局，或於二界、或於多界，隨其處別所獲利",
    "T24n1458_007:0567a04": "物各於界分，即舊住者而共分之。言立制所",
    "T24n1458_007:0567a05": "得利者，謂諸苾芻，或是隨黨、或非隨黨共作",
    "T24n1458_007:0567a06": "制要，然後安居，於某村、坊街衢之內，某家",
    "T24n1458_007:0567a07": "囑我、某舍囑汝。若得物利依制而受，名立",
    "T24n1458_007:0567a08": "制利。若於隨黨住處請隨黨及非隨黨，俱設",
    "T24n1458_007:0567a09": "食已，與隨黨利與非隨黨與吉祥水，此即隨",
    "T24n1458_007:0567a10": "黨合得其利。若於隨黨住處請隨黨及非隨",
    "T24n1458_007:0567a11": "黨，隨黨者合得其利。若於隨黨住處請隨黨",
    "T24n1458_007:0567a12": "及非隨黨，俱設食已，將其利物置二上座中，",
    "T24n1458_007:0567a13": "於二上座皆授吉祥水，此即隨黨者合得其",
    "T24n1458_007:0567a14": "利，如是應知。於非黨住處請黨非黨，俱設供",
    "T24n1458_007:0567a15": "已，隨其一處上座之前授其施物并授其水，",
    "T24n1458_007:0567a16": "即非黨者合得其利，如是准上應思。又復應",
    "T24n1458_007:0567a17": "知，於處中處請黨非黨，俱設食已，隨於一處",
    "T24n1458_007:0567a18": "上座之前授物授水，此即黨與非黨共受平",
    "T24n1458_007:0567a19": "分。言依止所得利者，謂依男女及半擇迦而",
    "T24n1458_007:0567a20": "為安居，依此施主所獲利養是。言安居所",
    "T24n1458_007:0567a21": "得利者，謂於此兩安居所獲利物，隨其施主",
    "T24n1458_007:0567a22": "本心處分。言僧伽所得利者，謂決定利不作",
    "T24n1458_007:0567a23": "分局，此物決定施與僧伽，就中未為分局，為",
    "T24n1458_007:0567a24": "與兩安居、為與現前？此物應問施主而分。苾",
    "T24n1458_007:0567a25": "芻所得利者，謂決定利而作分局，即房院等",
    "T24n1458_007:0567a26": "於此住者便受其利。對面所得利者，謂對面",
    "T24n1458_007:0567a27": "所獲之利。言定處所得利者，謂世尊在日久",
    "T24n1458_007:0567a28": "住之處。有八大制底：一、佛生處，在劫比羅伐",
    "T24n1458_007:0567a29": "窣覩城，嵐毘尼林。二、成佛處，在摩揭陀法阿",
    "T24n1458_007:0567b01": "蘭若菩提樹下金剛座上。三、轉法輪處，在婆",
    "T24n1458_007:0567b02": "羅痆斯仙人墮處施鹿林中。四、涅槃處，在拘",
    "T24n1458_007:0567b03": "尸那城娑羅雙樹間。五、在王舍城鷲峯山竹",
    "T24n1458_007:0567b04": "林園內。六、廣嚴城獼猴池側高閣堂中。七、在",
    "T24n1458_007:0567b05": "室羅伐城逝多林給孤獨園。八、從天下處，在",
    "T24n1458_007:0567b06": "平林聚落。初之四處名為定處，後之四處名",
    "T24n1458_007:0567b07": "不定處。若有施物擬施生處者，其物惟於生",
    "T24n1458_007:0567b08": "處供養不應移轉。若無力能送者，三中隨一",
    "T24n1458_007:0567b09": "而為供養。餘之三處類此應知。餘四制底與",
    "T24n1458_007:0567b10": "此不同。若於夏內僧伽破者，應與法黨利、不",
    "T24n1458_007:0567b11": "與非法黨利。安居過半便捨戒者應與其利，",
    "T24n1458_007:0567b12": "異此不應。若苾芻身死有飲食利，下至一片",
    "T24n1458_007:0567b13": "樹葉，其衣物利下至撚為燈炷，皆可均分。若",
    "T24n1458_007:0567b14": "有上好貴價衣，不應割破，應賣取直而共分",
    "T24n1458_007:0567b15": "之。若僧尼二眾共得衣利者，亦應均分。求寂",
    "T24n1458_007:0567b16": "男、求寂女，應三分與一。正學女及欲近圓者，",
    "T24n1458_007:0567b17": "應二分與一。若飲食利，無問大小悉應平分。",
    "T24n1458_007:0567b18": "若苾芻數多、尼數少者，應數人分。若苾芻少，",
    "T24n1458_007:0567b19": "應中半分。若作佛陀大會等所獲利物，出家",
    "T24n1458_007:0567b20": "五眾應共分之。◎",
    "T24n1458_007:0567b21": "爾時世尊在室羅伐城逝多林給孤獨園，時",
    "T24n1458_007:0567b22": "具壽鄔波難陀命過，所有衣貲雜物直三億",
    "T24n1458_007:0567b23": "金錢。時六大城諸苾芻眾咸皆集會，各作是",
    "T24n1458_007:0567b24": "言：「我於此物合得其分。」諸苾芻不知云何？以",
    "T24n1458_007:0567b25": "事白佛，佛言：「若苾芻來及五時者，應與利分。",
    "T24n1458_007:0567b26": "云何為五？一、打揵椎時；二、誦三啟無常經時；",
    "T24n1458_007:0567b27": "三、禮制底時；四、行籌時；五、作白時。其作白法",
    "T24n1458_007:0567b28": "應如是作：敷座鳴椎，大眾集已，秉單白羯磨",
    "T24n1458_007:0567b29": "應如是作：『大德僧伽聽！苾芻某甲於此處命",
    "T24n1458_007:0567c01": "過。所有現及非現衣貲雜物今作守持。若僧",
    "T24n1458_007:0567c02": "伽時至聽者，僧伽應許僧伽今於亡苾芻某",
    "T24n1458_007:0567c03": "甲所有現及非現衣貲雜物共作守持。白如",
    "T24n1458_007:0567c04": "是。』」",
    "T24n1458_007:0567c05": "若眾不和集、或無秉法人，應為初後法。謂取",
    "T24n1458_007:0567c06": "亡人少物、或一兩貝齒，於眾首上座及最",
    "T24n1458_007:0567c07": "下座各行與之用為定記，然後現前僧眾如",
    "T24n1458_007:0567c08": "常共分，更不須作法。若作初後法竟，有人來",
    "T24n1458_007:0567c09": "者，不應與分。若前四時有、後二時無，亦應與",
    "T24n1458_007:0567c10": "分。若作白已，現於界內應合得者，皆應受利。",
    "T24n1458_007:0567c11": "若不作白、不作初後法者，但是世尊聲聞弟",
    "T24n1458_007:0567c12": "子，所有現住贍部洲中、或餘住處，悉皆有分。",
    "T24n1458_007:0567c13": "總攝頌曰：",
    "T24n1458_007:0567c14": "　楗椎誦三啟，　　制底畔睇時；",
    "T24n1458_007:0567c15": "　及以行籌時，　　或眾同為白。",
    "T24n1458_007:0567c16": "　若大眾難集，　　可為初後記；",
    "T24n1458_007:0567c17": "　應取亡人物，　　隨時行少許。",
    "T24n1458_007:0567c18": "問：所應分物輕重云何？頌曰：",
    "T24n1458_007:0567c19": "　田宅店臥具，　　銅鐵及諸皮，",
    "T24n1458_007:0567c20": "　剃刀瓶衣等，　　桁竿并雜畜，",
    "T24n1458_007:0567c21": "　飲食及諸藥，　　床座并券契，",
    "T24n1458_007:0567c22": "　三寶金銀等，　　成未成不同，",
    "T24n1458_007:0567c23": "　如是等諸物，　　可分不可分，",
    "T24n1458_007:0567c24": "　隨應簡別知，　　是世尊所說。",
    "T24n1458_007:0567c25": "言隨應者，所謂田宅邸店臥具氈褥，諸銅鐵",
    "T24n1458_007:0567c26": "器並不應分。若鐵鉢、小鉢及小銅瓶、銅椀、",
    "T24n1458_007:0567c27": "戶鑰、針錐、刀子、鐵杓、火爐，及斧并盛此諸帒。",
    "T24n1458_007:0567c28": "若瓦器謂鉢小鉢、淨觸君持、所有貯油之器，",
    "T24n1458_007:0567c29": "此並應分，餘不應分。其竹木器及皮臥物、剃",
    "T24n1458_007:0568a01": "髮之具、奴婢飲食穀麥豆等，入四方僧。若",
    "T24n1458_007:0568a02": "可移轉物應貯僧庫，令四方僧伽共用。若田",
    "T24n1458_007:0568a03": "宅、村園、邸店、屋宇不可移者，入四方僧伽。若",
    "T24n1458_007:0568a04": "餘所有一切衣被，無問法衣俗衣、若染未染，",
    "T24n1458_007:0568a05": "及皮油瓶鞋履之屬，並現前應分。大竿可作",
    "T24n1458_007:0568a06": "贍部影像處懸幡之竿，細者行與苾芻作錫",
    "T24n1458_007:0568a07": "杖竿。四足之內若象馬駝乘驢騾，當與王",
    "T24n1458_007:0568a08": "家。牛羊入四方僧伽，並不應分。若甲鎧之",
    "T24n1458_007:0568a09": "類，亦入王家。雜兵刃等可打作針錐、刀子及",
    "T24n1458_007:0568a10": "錫杖頭，應從上座行與現前僧伽。罟網應用",
    "T24n1458_007:0568a11": "羅窓，諸上彩色又黃朱青碧綠等物，應入佛",
    "T24n1458_007:0568a12": "堂供畫像用。白土赤土及下青色現前應分。",
    "T24n1458_007:0568a13": "若酒已變，應埋於地待成醋訖，應供眾食；若",
    "T24n1458_007:0568a14": "未壞酒，應可傾棄。雜藥草等，應安僧伽淨庫，",
    "T24n1458_007:0568a15": "以供病者。珍寶珠玉分為二分：一分入法；",
    "T24n1458_007:0568a16": "一分入僧伽。法物可書佛經并料理師子座，",
    "T24n1458_007:0568a17": "入僧者現前應分。若寶等所成床榻等，應賣，",
    "T24n1458_007:0568a18": "僧伽共分。木所成者，入四方僧。所有經論",
    "T24n1458_007:0568a19": "並不應分，當貯經藏，四方僧伽共讀；其外",
    "T24n1458_007:0568a20": "書出賣，現前應分。所有券契之物，若能早索",
    "T24n1458_007:0568a21": "得者即可共分；如未得者，其券當貯僧庫，後",
    "T24n1458_007:0568a22": "時得充四方僧用。若有金銀及成未成者、貝",
    "T24n1458_007:0568a23": "齒諸錢，並分為三分：一、佛，二、法，三、僧。佛物應",
    "T24n1458_007:0568a24": "修理佛堂及髮爪窣覩波；法物用寫佛經料",
    "T24n1458_007:0568a25": "理師子座；僧物現前應分。若更有餘物，准此",
    "T24n1458_007:0568a26": "應分。若苾芻在俗人家身死者，所有衣物與",
    "T24n1458_007:0568a27": "先至人。若俱時至，與先乞者。若同時乞，任俗",
    "T24n1458_007:0568a28": "人與者應受、或可隨他情所樂施。若苾芻死",
    "T24n1458_007:0568a29": "處有餘苾芻尼，不應與分。苾芻尼死有餘苾",
    "T24n1458_007:0568b01": "芻，亦不應與分。若都無者，應可互攝。若兩",
    "T24n1458_007:0568b02": "界中間亡者，隨頭所向處應得其分。若臥兩",
    "T24n1458_007:0568b03": "界上者，二處共分。若處人多，應十人等為分，",
    "T24n1458_007:0568b04": "任各自分，如其朋內得分未分。若一人身死",
    "T24n1458_007:0568b05": "此成死物，還於十人內應分。若已分身死者，",
    "T24n1458_007:0568b06": "大眾同有。被捨置人、若樂清淨者同居，死物，",
    "T24n1458_007:0568b07": "清淨者應分。若無清淨者，被治人共分。",
    "T24n1458_007:0568b08": "隨黨住處非黨苾芻，及以求寂身死者，所有",
    "T24n1458_007:0568b09": "衣物隨黨應分。若不樂獨分捨入大眾者，此",
    "T24n1458_007:0568b10": "為善捨，大眾應分，如是應知。隨黨住處，隨黨",
    "T24n1458_007:0568b11": "身死；非黨住處，隨黨身死，准事應知。提婆",
    "T24n1458_007:0568b12": "達多說五邪法，心許可者名為隨黨；若依仗",
    "T24n1458_007:0568b13": "世尊，名為非黨。苾芻身死，看病之人，若出家",
    "T24n1458_007:0568b14": "五眾及餘俗人，隨在何處，若病苾芻死，於亡",
    "T24n1458_007:0568b15": "人物中應用六物賞瞻病者以報其恩。言六",
    "T24n1458_007:0568b16": "物者，三衣、鉢、坐具、濾水羅，計功量授。若苾芻",
    "T24n1458_007:0568b17": "病作如是語：「我死之後可持此物與彼人。」者，",
    "T24n1458_007:0568b18": "是俗人法不成囑授，此物應分。對面授者便",
    "T24n1458_007:0568b19": "為善與。其死屍應焚燒，供養誦經事了，然後",
    "T24n1458_007:0568b20": "分物，若異此者得惡作罪。若亡人寄物，即於",
    "T24n1458_007:0568b21": "物所在處僧伽共分。若知事苾芻身亡之後，",
    "T24n1458_007:0568b22": "所有資生與三寶物共相雜亂不可簡別者，",
    "T24n1458_007:0568b23": "此死人物三寶共分。若人在界內作界外想",
    "T24n1458_007:0568b24": "疑，共分衣者得越法罪，應須盡集。若苾芻寄",
    "T24n1458_007:0568b25": "物與他，兩俱命過，其掌財者應作法守持隨",
    "T24n1458_007:0568b26": "意受用，餘如廣文。若一苾芻獲得大眾安居",
    "T24n1458_007:0568b27": "利物，即應受取，然受之時，應為心念守持言：",
    "T24n1458_007:0568b28": "「此衣今至，是現前僧伽合得，是可分物，現前",
    "T24n1458_007:0568b29": "僧伽合分受用。既無大眾，此衣是我應受，我",
    "T24n1458_007:0568c01": "今守持。」未守持時有人來者，應與分；若不與",
    "T24n1458_007:0568c02": "者得惡作罪。界內得衣持向界外共分，無盜",
    "T24n1458_007:0568c03": "心者得惡作罪；若有賊心便得盜罪。若夏中",
    "T24n1458_007:0568c04": "利物，破夏者不應受分。施衣時雖過，有施夏",
    "T24n1458_007:0568c05": "衣亦應受取。若是衣時有對面利，未有夏人",
    "T24n1458_007:0568c06": "亦應同受。若苾芻、苾芻尼二部僧伽俱設食",
    "T24n1458_007:0568c07": "已，施主持物來不向上座前者，應問施主方",
    "T24n1458_007:0568c08": "可分之。若本為苾芻而興供養，二部食訖，持",
    "T24n1458_007:0568c09": "物置上座前，此應中半而分。若苾芻身為眾",
    "T24n1458_007:0568c10": "事夏內出行，身雖不在，夏利應取。安居之",
    "T24n1458_007:0568c11": "人若前若後，及坐過半者，所有夏利悉皆合",
    "T24n1458_007:0568c12": "與。",
    "T24n1458_007:0568c13": "凡為眾首，每見行食人，乃至初下一匕鹽時，",
    "T24n1458_007:0568c14": "應教其人，長跪合掌白眾云：「等供時至。」上座",
    "T24n1458_007:0568c15": "尋聲告曰：「可平等行。」第一不言，第二應告。若",
    "T24n1458_007:0568c16": "不言者，其上座等得越法罪。若施主於供養",
    "T24n1458_007:0568c17": "時，以諸繒綵纏繫其樹為嚴飾者，物應收取，",
    "T24n1458_007:0568c18": "每至節會還應繫此、或懸餘處隨時供養。若",
    "T24n1458_007:0568c19": "懸壁上者用將畫壁，在溫堂者供浴室用，在",
    "T24n1458_007:0568c20": "井池者供時非時漿。若在瞻病堂，應為美食，",
    "T24n1458_007:0568c21": "隨時供養。若在戒壇及簷前樓側并門屋下，",
    "T24n1458_007:0568c22": "所有供物苾芻應分。若在寺中庭所懸置者，",
    "T24n1458_007:0568c23": "是四方僧伽物，不應分用。有五種物，體不應",
    "T24n1458_007:0568c24": "分：一、四方僧伽物；二、窣覩波物；三、瞻病堂物；",
    "T24n1458_007:0568c25": "四、根本出生物；五、所應食物。其根果甘蔗等，",
    "T24n1458_007:0568c26": "雖是應食物，現前應分。文云：「菴沒羅果若多",
    "T24n1458_007:0568c27": "有者，應分與僧伽，隨自受用。此果熟時應",
    "T24n1458_007:0568c28": "令苾芻默住看守，不應諠競，違者得越法罪。",
    "T24n1458_007:0568c29": "欲行果時應先觀蟲，次以火淨。若無未具人，",
    "T24n1458_007:0569a01": "苾芻受取自行無犯。」若聲聞弟子制底之處",
    "T24n1458_007:0569a02": "所獲利物，應還修營此諸制底，若有餘長現",
    "T24n1458_007:0569a03": "前應分。因明制底法者，如來制底，應圓滿",
    "T24n1458_007:0569a04": "作；若獨覺者，上無寶瓶；若阿羅漢，安四相輪；",
    "T24n1458_007:0569a05": "餘之三果如次減一。若淳善異眾苾芻，上無",
    "T24n1458_007:0569a06": "輪竿，名平頭制底。若有施主施財造寺，財",
    "T24n1458_007:0569a07": "施主心以其財物造諸作具，及作人飲食，并",
    "T24n1458_007:0569a08": "塗足油燈明雜用，勿令有闕。",
    "T24n1458_007:0569a09": "若有施主造立住處，先施一人便更轉施一",
    "T24n1458_007:0569a10": "人、或二、或三、或施大眾，名非法施。其受用者",
    "T24n1458_007:0569a11": "亦名不淨。如是乃至施與大眾，若苾芻眾、若",
    "T24n1458_007:0569a12": "苾芻尼眾，迴餘處者，初名為施、後名非施，施",
    "T24n1458_007:0569a13": "者受者並成非法。然施主於自所施臥具等",
    "T24n1458_007:0569a14": "物，但可本處料理受用，不應持此更施餘處。",
    "T24n1458_007:0569a15": "有五種受用人：一、是主受用，謂無學人。二、父",
    "T24n1458_007:0569a16": "母財受用，謂有學人。三、隨聽受用，謂持戒者。",
    "T24n1458_007:0569a17": "四、負債受用，謂懶惰輩。五、盜賊受用，謂破戒",
    "T24n1458_007:0569a18": "人。何謂破戒？謂四重中隨犯一事，於諸飲食",
    "T24n1458_007:0569a19": "一口不銷，於僧伽地不容一足，如前所說。不",
    "T24n1458_007:0569a20": "依行者，得越法罪。",
    "T24n1458_007:0569a21": "根本薩婆多部律攝卷第七"
}