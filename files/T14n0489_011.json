{
    "T14n0489_011:0731b11": "佛說除蓋障菩薩所問經卷第十",
    "T14n0489_011:0731b12": "一",
    "T14n0489_011:0731b14": "譯經三藏朝散大夫試鴻臚卿",
    "T14n0489_011:0731b15": "光梵大師賜紫沙門臣惟淨等",
    "T14n0489_011:0731b16": "奉 詔譯",
    "T14n0489_011:0731b17": "[0731b17] 爾時，除蓋障菩薩白佛言：「世尊！此法云何能",
    "T14n0489_011:0731b18": "證？云何能解？」[0731b18] 佛言：「善男子！出世間慧，乃能證",
    "T14n0489_011:0731b19": "入內自明解。」[0731b19] 除蓋障菩薩言：「豈非慧證，即是",
    "T14n0489_011:0731b20": "自心內解入邪？」[0731b20] 佛言：「不也。善男子！何以故？慧",
    "T14n0489_011:0731b21": "但如實能觀諸法，由身作證故。」[0731b21] 除蓋障菩薩",
    "T14n0489_011:0731b22": "言：「若諸善男子！豈非以彼聞思修慧能證法",
    "T14n0489_011:0731b23": "時，便能內自得解入邪？」[0731b23] 佛言：「不也。善男子！非",
    "T14n0489_011:0731b24": "彼聞思修慧纔得聞時，便能內自解入。我今",
    "T14n0489_011:0731b25": "當以譬喻略明斯義。[0731b25] 「善男子！譬如大曠野中",
    "T14n0489_011:0731b26": "夏盛熱時，或有一人自東而西，復有一人自",
    "T14n0489_011:0731b27": "西而東，當其炎毒渴乏所逼時，西至人謂東",
    "T14n0489_011:0731b28": "來者：『我今極熱為渴所逼，汝所從來善履途",
    "T14n0489_011:0731b29": "道，何處當有流泉池沼清冷之水？願為我說，",
    "T14n0489_011:0731c01": "令我飲之除其渴惱。』其東來者，善知東方所",
    "T14n0489_011:0731c02": "有道路，亦復悉知有水之處，其味甘美及深",
    "T14n0489_011:0731c03": "淺等，即告之云：『汝今前去，當觀一處有二道",
    "T14n0489_011:0731c04": "路，出於左者不應當詣，由於右者汝可往之。",
    "T14n0489_011:0731c05": "彼有園林蒼翠滋茂，中有池沼，清流甘美衍",
    "T14n0489_011:0731c06": "漾彌滿。』[0731c06] 「善男子！於汝意云何？彼渴乏人纔聞",
    "T14n0489_011:0731c07": "說示有妙池沼起思念時，便能除去渴惱之",
    "T14n0489_011:0731c08": "患，即能內自得清涼邪？」[0731c08] 除蓋障菩薩言：「不也。",
    "T14n0489_011:0731c09": "世尊！而炎渴人，若親詣彼有水之處，於其池",
    "T14n0489_011:0731c10": "中飲其水已，是人乃能除去炎渴內自清涼。」",
    "T14n0489_011:0731c11": "[0731c11] 佛言：「善男子！聞思修慧非纔得聞便能內自",
    "T14n0489_011:0731c12": "解入法性，亦復如是。汝今當知，大曠野者是",
    "T14n0489_011:0731c13": "生死境；夏盛熱時受炎渴人，即是一切諸有",
    "T14n0489_011:0731c14": "情類；極炎熾者，即是煩惱六塵愛境；善知路",
    "T14n0489_011:0731c15": "人，即諸菩薩善能知於一切智道；其飲水者",
    "T14n0489_011:0731c16": "即是內自入證解者，得法勝味輕清甘美，第",
    "T14n0489_011:0731c17": "一義諦諸法實性。[0731c17] 「善男子！汝今當聽，復說譬",
    "T14n0489_011:0731c18": "喻。假使如來住壽一劫，於閻浮提一切人前，",
    "T14n0489_011:0731c19": "稱讚天蘇陀妙色妙香，最上清淨精美之味，",
    "T14n0489_011:0731c20": "其所飲者得妙樂觸。善男子！閻浮提人聞如",
    "T14n0489_011:0731c21": "是說，於色香等內了知邪？」[0731c21] 除蓋障菩薩言：「不",
    "T14n0489_011:0731c22": "也。世尊！」[0731c22] 佛言：「善男子！由是之故，當知聞思修",
    "T14n0489_011:0731c23": "慧非纔聞時便能內自解入法性。汝今復聽，",
    "T14n0489_011:0731c24": "譬若有人於果實中知一果名，自先食已，與",
    "T14n0489_011:0731c25": "未食人說其果味及色香等。善男子！於汝意",
    "T14n0489_011:0731c26": "云何？彼未食人而能了知其果味邪？」[0731c26] 除蓋障",
    "T14n0489_011:0731c27": "菩薩言：「不也。世尊！」[0731c27] 佛言：「善男子！由是之故，",
    "T14n0489_011:0731c28": "當知聞思修慧非纔聞時便能內自解入法性。」",
    "T14n0489_011:0731c29": "[0731c29] 爾時，除蓋障菩薩前白佛言：「善說世尊！善說",
    "T14n0489_011:0732a01": "善逝！如是內證理法，若有善男子能一歷耳，",
    "T14n0489_011:0732a02": "當知是人即能具足聞思修法。何以故？是人",
    "T14n0489_011:0732a03": "已具不顛倒因，故得此法。」[0732a03] 佛言：「如是，如是。善",
    "T14n0489_011:0732a04": "男子！菩薩若修如是十種法者，即得善解法",
    "T14n0489_011:0732a05": "界之理。[0732a05] 「復次，善男子！菩薩若修十種法者，善",
    "T14n0489_011:0732a06": "知空境界。何等為十？一者、知力空；二者、知無",
    "T14n0489_011:0732a07": "畏空；三者、知不共佛法空；四者、知戒蘊空；五",
    "T14n0489_011:0732a08": "者、知定蘊空；六者、智慧蘊空；七者、知解脫蘊",
    "T14n0489_011:0732a09": "空；八者、知解脫知見蘊空；九者、知空空；十者、",
    "T14n0489_011:0732a10": "知勝義空。雖知是空，亦不以其空因緣故，而",
    "T14n0489_011:0732a11": "於彼空有所得相，亦不執空，不起空見，不依",
    "T14n0489_011:0732a12": "止空，復不以其空因緣故，墮於斷見。善男子！",
    "T14n0489_011:0732a13": "菩薩若修如是十種法者，即善知空境界。[0732a13] 「復",
    "T14n0489_011:0732a14": "次，善男子！菩薩若修十種法者，即能善修無",
    "T14n0489_011:0732a15": "相之行。何等為十？一者、離外相；二者、離內相；",
    "T14n0489_011:0732a16": "三者、離戲論相；四者、離一切遍計相；五者、離",
    "T14n0489_011:0732a17": "一切有所得相；六者、離一切舉動相；七者、離",
    "T14n0489_011:0732a18": "一切虛假相；八者、離一切所緣相；九者、離識",
    "T14n0489_011:0732a19": "有得相；十者、離識所知境相。善男子！菩薩若",
    "T14n0489_011:0732a20": "修如是十種法者，即能善修無相之行。」",
    "T14n0489_011:0732a21": "[0732a21] 爾時，除蓋障菩薩白佛言：「世尊！如是行相是",
    "T14n0489_011:0732a22": "菩薩修無相之行。云何復見如來所修？」佛言：",
    "T14n0489_011:0732a23": "「善男子！當知此是不思議處。何以故？離心境",
    "T14n0489_011:0732a24": "界故。一切有情若謂如來有所思者，彼即狂",
    "T14n0489_011:0732a25": "亂。所有如來，若此岸事、若彼岸事，乃至疲極",
    "T14n0489_011:0732a26": "終不可見，亦不可得。所以者何？如來之法不",
    "T14n0489_011:0732a27": "可思議，甚深難測，莫究其際，與虛空等，超",
    "T14n0489_011:0732a28": "出一切尋伺境界，超出一切有所得相，非諸",
    "T14n0489_011:0732a29": "惟忖較計度量之所能及。」[0732a29] 除蓋障菩薩白佛",
    "T14n0489_011:0732b01": "言：「世尊！我有少疑欲伸請問，若如來、應供、正",
    "T14n0489_011:0732b02": "等正覺，見聽我問，願為略說。」[0732b02] 佛言：「除蓋障！",
    "T14n0489_011:0732b03": "汝今當問斯為常事。」[0732b03] 除蓋障菩薩白佛言：「世",
    "T14n0489_011:0732b04": "尊！諸有自高之者乃非正士，如何世尊為大",
    "T14n0489_011:0732b05": "法王，今自讚說，得非自高邪？」[0732b05] 佛言：「善哉！善哉！",
    "T14n0489_011:0732b06": "善男子！而汝心志深固能發是問，汝應諦",
    "T14n0489_011:0732b07": "聽，極善作意，今為汝說。」時除蓋障菩薩受教",
    "T14n0489_011:0732b08": "而聽。[0732b08] 佛言：「善男子！如來無我慢心亦不自高，",
    "T14n0489_011:0732b09": "不為利養名稱所欲生於我慢，亦不為求人",
    "T14n0489_011:0732b10": "所知故，亦不起於諂誑心故生於我慢，但以",
    "T14n0489_011:0732b11": "己所得法，廣為利益安樂一切有情。何以故？",
    "T14n0489_011:0732b12": "欲令有情於如來所發生清淨歡喜之心，堪",
    "T14n0489_011:0732b13": "任法器者令彼獲得一切善法，使其長夜得",
    "T14n0489_011:0732b14": "大利樂。」[0732b14] 除蓋障菩薩白佛言：「世尊！云何有情",
    "T14n0489_011:0732b15": "而不能知如來勝德？」[0732b15] 佛言：「善男子！彼實不知。",
    "T14n0489_011:0732b16": "何以故？此佛剎中諸有情類，信解狹劣志著",
    "T14n0489_011:0732b17": "&#x9E81;弊，少慧少信善根微&#x5C20;，而不能知如來勝",
    "T14n0489_011:0732b18": "德，是故如來乃自讚說所有功德，意欲令諸",
    "T14n0489_011:0732b19": "有情發生淨信，能成如來諸勝功德。[0732b19] 「善男子！",
    "T14n0489_011:0732b20": "譬如有人為大醫師，善療眾病，國中第一無有",
    "T14n0489_011:0732b21": "倫比，然其國中不知是人，明善方藥具醫勝",
    "T14n0489_011:0732b22": "德。時彼醫師，見有疾苦所逼惱者即起是念：",
    "T14n0489_011:0732b23": "『是人疾苦不善方藥，我今應當為其治療。』是",
    "T14n0489_011:0732b24": "時，醫師詣病人所語其人言：『我是醫師，明練方",
    "T14n0489_011:0732b25": "術，善知眾病及病所因，汝之病惱善為治療。』",
    "T14n0489_011:0732b26": "時彼病人聞是言已，即於醫師起信重心而作",
    "T14n0489_011:0732b27": "依仗。醫師即時為其治療，病得除愈。[0732b27] 「善男子！",
    "T14n0489_011:0732b28": "於汝意云何？而彼醫師於病人前說已能解，",
    "T14n0489_011:0732b29": "為自讚邪？」[0732b29] 除蓋障菩薩白佛言：「不也。世尊！」[0732b29] 佛",
    "T14n0489_011:0732c01": "言：「善男子！如來亦復如是，為大醫王，善療有",
    "T14n0489_011:0732c02": "情諸煩惱病，知病所因施大法藥，而諸有情",
    "T14n0489_011:0732c03": "為無明等諸煩惱病之所逼迫，如來見已即詣",
    "T14n0489_011:0732c04": "其前，稱說如來具勝功德。令諸有情為其病",
    "T14n0489_011:0732c05": "苦所逼惱者，聞說如來勝功德已，能生清淨",
    "T14n0489_011:0732c06": "信重之心，以佛如來而為依仗。是故如來勝",
    "T14n0489_011:0732c07": "大醫王，為彼病者施大法藥，使諸有情煩惱",
    "T14n0489_011:0732c08": "重病咸得銷滅。[0732c08] 「善男子！何等是大法藥？所謂",
    "T14n0489_011:0732c09": "多貪有情作不淨觀，多瞋有情作慈悲觀，愚",
    "T14n0489_011:0732c10": "癡有情作緣生觀。以是緣故，乃見如來自讚",
    "T14n0489_011:0732c11": "勝得。[0732c11] 「復次，善男子！菩薩若修十種法者，得諸",
    "T14n0489_011:0732c12": "願離著。何等為十？一者、雖行布施而有願求，",
    "T14n0489_011:0732c13": "亦不著於布施；二者、雖持禁戒，亦不著於持",
    "T14n0489_011:0732c14": "戒；三者、雖行忍辱，亦不著於忍辱；四者、雖起",
    "T14n0489_011:0732c15": "精進，亦不著於精進；五者、雖習禪定，亦不著",
    "T14n0489_011:0732c16": "於禪定；六者、雖修智慧，亦不著於智慧；七者、",
    "T14n0489_011:0732c17": "雖依三界，亦不著於三界；八者、雖求菩提，亦",
    "T14n0489_011:0732c18": "不著於菩提；九者、雖行正道，亦不著於正道；",
    "T14n0489_011:0732c19": "十者、雖入涅槃，亦不著於涅槃。何以故？菩薩",
    "T14n0489_011:0732c20": "離諸所著，雖於世間一切所行而悉無著。善",
    "T14n0489_011:0732c21": "男子！菩薩若修如是十種法者，即得諸願離",
    "T14n0489_011:0732c22": "著。[0732c22] 「復次，善男子！菩薩若修十種法者，得慈身",
    "T14n0489_011:0732c23": "具足。何等為十？一者、無方分慈；二者、無種類",
    "T14n0489_011:0732c24": "慈；三者、法慈；四者、定慈；五者、不害慈；六者、利",
    "T14n0489_011:0732c25": "益慈；七者、於一切有情平等心慈；八者、等心",
    "T14n0489_011:0732c26": "無瞋恚慈；九者、周遍十方廣大慈；十者、出世",
    "T14n0489_011:0732c27": "間慈。善男子！菩薩若修如是十種法者，即得",
    "T14n0489_011:0732c28": "慈身具足。[0732c28] 「復次，善男子！菩薩若修十種法者，",
    "T14n0489_011:0732c29": "得悲身具足。何等為十？一者、見諸苦惱無救",
    "T14n0489_011:0733a01": "無依無歸趣者，菩薩見已發起菩提心；二者、",
    "T14n0489_011:0733a02": "發菩提心已求所得法；三者、歷苦勤求得法",
    "T14n0489_011:0733a03": "成已，普為有情作大利益；四者、慳貪有情令",
    "T14n0489_011:0733a04": "行布施；五者、毀戒有情令持淨戒；六者、瞋心",
    "T14n0489_011:0733a05": "有情令修忍行；七者、懈怠有情令發精進；八",
    "T14n0489_011:0733a06": "者、散亂有情令住定心；九者、無智有情令修",
    "T14n0489_011:0733a07": "智慧；十者、菩薩為利有情故，不以艱苦壞失",
    "T14n0489_011:0733a08": "退轉菩提勝行。善男子！菩薩若修如是十種",
    "T14n0489_011:0733a09": "法者，即得悲身具足。[0733a09] 「復次，善男子！菩薩若修",
    "T14n0489_011:0733a10": "十種法者，善修喜行。何等為十？一者、菩薩自",
    "T14n0489_011:0733a11": "得出離三有熾然，故生歡喜；二者、為斷長時",
    "T14n0489_011:0733a12": "輪迴往來繫縛之索，故生歡喜；三者、菩薩遠",
    "T14n0489_011:0733a13": "離種種尋求，自已得渡生死海中諸惡雜類，",
    "T14n0489_011:0733a14": "故生歡喜；四者、菩薩自已摧折久遠以來高",
    "T14n0489_011:0733a15": "慢之幢，故生歡喜；五者、菩薩以智金剛，自已",
    "T14n0489_011:0733a16": "摧碎煩惱高&#x5CEF;細無塵末，故生歡喜；六者、菩",
    "T14n0489_011:0733a17": "薩自得安隱亦復令他悉得安隱，故生歡喜；",
    "T14n0489_011:0733a18": "七者、菩薩於其世間，貪愛執縛暗瞑所覆不",
    "T14n0489_011:0733a19": "得自在，長眠境中自能醒然睡眼明已，亦復",
    "T14n0489_011:0733a20": "令他悉能開覺，故生歡喜；八者、菩薩自能解",
    "T14n0489_011:0733a21": "脫出離惡趣，亦復令他悉得解脫出離惡趣，",
    "T14n0489_011:0733a22": "故生歡喜；九者、有情久處生死曠野險難之",
    "T14n0489_011:0733a23": "中，獨行無侶周旋往返，不知其道不識方所，",
    "T14n0489_011:0733a24": "菩薩自能超出遠離，而悉為他指導開示，故",
    "T14n0489_011:0733a25": "生歡喜；十者、菩薩得近一切智城，故生歡喜。",
    "T14n0489_011:0733a26": "善男子！菩薩若修如是十種法者，即善修喜",
    "T14n0489_011:0733a27": "行。[0733a27] 「復次，善男子！菩薩若修十種法者，即善修",
    "T14n0489_011:0733a28": "捨行。何等為十？一者、眼雖觀色而行捨行，亦",
    "T14n0489_011:0733a29": "不見眼識色境，若增若減若成若壞；二者、耳",
    "T14n0489_011:0733b01": "雖聽聲；三者、鼻雖嗅香；四者、舌雖了味；五者、",
    "T14n0489_011:0733b02": "身雖覺觸；六者、意雖知法而行捨行，亦復不",
    "T14n0489_011:0733b03": "見耳聲鼻香舌味身觸意法諸塵，若增若減",
    "T14n0489_011:0733b04": "若成若壞；七者、雖觀行苦而行捨行，亦不見",
    "T14n0489_011:0733b05": "行苦，若增若減若成若壞；八者、雖觀苦苦而",
    "T14n0489_011:0733b06": "行捨行，亦不見苦苦，若增若減若成若壞；九",
    "T14n0489_011:0733b07": "者、雖觀壞苦而行捨行，亦不見壞苦，若增若",
    "T14n0489_011:0733b08": "減若成若壞；十者、觀所作已辦有情，菩薩於",
    "T14n0489_011:0733b09": "彼生歡喜心，乃起是念：『我欲度彼，彼已自度。』",
    "T14n0489_011:0733b10": "故修捨行。善男子！菩薩若修如是十種法者，",
    "T14n0489_011:0733b11": "即善修捨行。[0733b11] 「復次，善男子！菩薩若修十種法",
    "T14n0489_011:0733b12": "者，即得神通游戲。何等為十？一者、示現捨",
    "T14n0489_011:0733b13": "壽；二者、入胎受生；三者、現童子相宮中游戲；",
    "T14n0489_011:0733b14": "四者、出家；五者、苦行；六者、詣菩提場；七者、成",
    "T14n0489_011:0733b15": "等正覺降伏魔軍；八者、現寂靜相；九者、轉妙",
    "T14n0489_011:0733b16": "法輪；十者、入大涅槃。」",
    "T14n0489_011:0733b17": "[0733b17] 爾時，除蓋障菩薩前白佛言：「世尊！何因緣故，",
    "T14n0489_011:0733b18": "菩薩示現兜率陀天捨壽，乃至示現入大涅",
    "T14n0489_011:0733b19": "槃？」[0733b19] 佛言：「善男子！兜率陀天諸有情等多生常",
    "T14n0489_011:0733b20": "想，而彼有情見菩薩——於一切世間最上最勝，",
    "T14n0489_011:0733b21": "而復高顯觀者無厭，不為五欲境界所染——能",
    "T14n0489_011:0733b22": "起捨壽，而彼有情見已，轉於常想生無常想，",
    "T14n0489_011:0733b23": "由依止無常故，即起不放逸行。[0733b23] 「又復有情起",
    "T14n0489_011:0733b24": "放逸心者，於菩薩所雖有愛樂信重之心，然",
    "T14n0489_011:0733b25": "於諸境生愛著故，於菩薩所不來親近恭敬",
    "T14n0489_011:0733b26": "承事，而彼有情乃起是念：『菩薩久住於此，我",
    "T14n0489_011:0733b27": "亦久住。』生放逸心。菩薩為欲令彼有情起於",
    "T14n0489_011:0733b28": "厭離得不放逸，由能不起放逸心故，即得不",
    "T14n0489_011:0733b29": "退轉於阿耨多羅三藐三菩提，菩薩以是緣",
    "T14n0489_011:0733c01": "故，於兜率陀天示現捨壽。[0733c01] 「善男子！若有有情",
    "T14n0489_011:0733c02": "應以入胎受生而可度者，菩薩即現入胎受",
    "T14n0489_011:0733c03": "生之相，令其見已生希有心。菩薩處母胎中，",
    "T14n0489_011:0733c04": "為彼彼有情如應說法，令得不退轉於阿耨",
    "T14n0489_011:0733c05": "多羅三藐三菩提，菩薩以是緣故，示現受生。",
    "T14n0489_011:0733c06": "[0733c06] 「善男子！若有有情應以童子宮中游戲之相",
    "T14n0489_011:0733c07": "而可度者，又以下劣信解諸有情類，菩薩為",
    "T14n0489_011:0733c08": "成熟故為護持故，乃現童子宮中游戲之相。",
    "T14n0489_011:0733c09": "[0733c09] 「善男子！若有有情應以出家之相而可度者，",
    "T14n0489_011:0733c10": "菩薩為成熟故，乃現出家之相。[0733c10] 「善男子！若有",
    "T14n0489_011:0733c11": "志著&#x9E81;弊天、龍、夜叉、乾闥婆、阿修羅等，應以",
    "T14n0489_011:0733c12": "苦行之相而可度者，菩薩為欲成熟彼故，及",
    "T14n0489_011:0733c13": "為降伏諸外道故，乃現苦行之相。[0733c13] 「善男子！若",
    "T14n0489_011:0733c14": "有有情於長時中，念求菩薩當於何時詣菩",
    "T14n0489_011:0733c15": "提場，我當隨應作供養事。菩薩為欲成熟彼",
    "T14n0489_011:0733c16": "有情故，即為示現詣菩提場。至菩提場已，令",
    "T14n0489_011:0733c17": "諸有情隨應供養，作供養已，而彼有情即得",
    "T14n0489_011:0733c18": "不退轉於阿耨多羅三藐三菩提。[0733c18] 「善男子！若",
    "T14n0489_011:0733c19": "有有情自恃我慢貢高，菩薩為欲令彼轉於",
    "T14n0489_011:0733c20": "我慢心故，現坐道場成等正覺降伏魔軍。復",
    "T14n0489_011:0733c21": "為有情樂寂靜者，便謂獲得勝上所證，菩薩",
    "T14n0489_011:0733c22": "乃為示現成等正覺。菩薩成正覺時，三千大",
    "T14n0489_011:0733c23": "千世界種種音聲皆悉寂然，而彼樂寂有情",
    "T14n0489_011:0733c24": "見是三千大千世界皆寂然已，俱發願言：『願",
    "T14n0489_011:0733c25": "我亦復如是，得成阿耨多羅三藐三菩提果。』",
    "T14n0489_011:0733c26": "[0733c26] 「善男子！若有有情樂為師尊專志願求，然不",
    "T14n0489_011:0733c27": "能知出離之法，亦復不知後世因果。菩薩為",
    "T14n0489_011:0733c28": "彼有情成熟善根，令其堪任法器，乃為開示",
    "T14n0489_011:0733c29": "正道故，成正覺已，詣迦尸國三轉十二行相",
    "T14n0489_011:0734a01": "聖妙法輪。[0734a01] 「善男子！若有有情應以入涅槃相",
    "T14n0489_011:0734a02": "而可度者，菩薩乃為示現入大涅槃。善男",
    "T14n0489_011:0734a03": "子！菩薩以是因緣，示現兜率陀天捨壽乃至",
    "T14n0489_011:0734a04": "入大涅槃。善男子！菩薩若修如是十種法者，",
    "T14n0489_011:0734a05": "即得神通游戲。"
}