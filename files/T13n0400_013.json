{
    "T13n0400_013:0507c20": "佛說海意菩薩所問淨印法門經",
    "T13n0400_013:0507c21": "卷第十三",
    "T13n0400_013:0507c23": "譯經三藏朝散大夫試鴻臚卿光梵",
    "T13n0400_013:0507c24": "大師賜紫沙門臣惟淨等奉 詔譯",
    "T13n0400_013:0507c25": "[0507c25] 「復次，海意！云何是金剛句？謂即自身。是金剛",
    "T13n0400_013:0507c26": "句自性無分別故，海意！此金剛句於諸見",
    "T13n0400_013:0507c27": "中決擇而轉無明。是金剛句入諸明故，此",
    "T13n0400_013:0507c28": "金剛句於所緣事中遍知而轉五無間際。是",
    "T13n0400_013:0507c29": "金剛句無加行平等故，此金剛句於諸加",
    "T13n0400_013:0508a01": "行遍知而轉貪際。是金剛句離貪際平等故，",
    "T13n0400_013:0508a02": "此金剛句於貪離貪平等而轉瞋際。是金剛",
    "T13n0400_013:0508a03": "句慈際平等故，此金剛句破諸瞋恚、癡際。",
    "T13n0400_013:0508a04": "是金剛句慧光明平等故，此金剛句開顯",
    "T13n0400_013:0508a05": "明慧。一切眾生一眾生，是金剛句遍入眾生",
    "T13n0400_013:0508a06": "平等故，此金剛句而隨覺了眾生自性。一切",
    "T13n0400_013:0508a07": "眾生心一眾生心，是金剛句入無心故，此",
    "T13n0400_013:0508a08": "金剛句而隨了知心之自性本來明澈。一切",
    "T13n0400_013:0508a09": "佛一佛，是金剛句遍入真如平等故，此金",
    "T13n0400_013:0508a10": "剛句而隨覺了平等性智。一切剎土一剎土，",
    "T13n0400_013:0508a11": "是金剛句遍入無盡剎土故，此金剛句隨",
    "T13n0400_013:0508a12": "知虛空平等。一切法一法，是金剛句入一切",
    "T13n0400_013:0508a13": "法性平等故，此金剛句而隨了知無二法門。",
    "T13n0400_013:0508a14": "一切法佛法，是金剛句於一切處智隨入解",
    "T13n0400_013:0508a15": "故，此金剛句而隨覺了金剛喻定。諸魔事業",
    "T13n0400_013:0508a16": "諸佛事業，是金剛句入諸魔業隨警悟故，",
    "T13n0400_013:0508a17": "此金剛句出過一切魔之事業。一切語言如",
    "T13n0400_013:0508a18": "來語言，是金剛句遍入一切音聲隨解了故，",
    "T13n0400_013:0508a19": "此金剛句而隨了知不可說法。一切法無生，",
    "T13n0400_013:0508a20": "是金剛句入無滅故，此金剛句超越生、老、",
    "T13n0400_013:0508a21": "病、死之道。一切法無起，是金剛句入無止息",
    "T13n0400_013:0508a22": "故，此金剛句而能隨轉諸法寂滅。[0508a22] 「海意！此",
    "T13n0400_013:0508a23": "如是等諸金剛句，是不破壞句，是精妙句，是",
    "T13n0400_013:0508a24": "平等句，是聖諦句，是堅固句，是無種種句，是",
    "T13n0400_013:0508a25": "愛樂句，是不斷句，是寂靜遍寂近寂之句，是",
    "T13n0400_013:0508a26": "無作用句，是不和合句，是入無趣之趣句，是",
    "T13n0400_013:0508a27": "無行句，是真性句，是如實句，是不背佛句，是",
    "T13n0400_013:0508a28": "不謗法句，是不破僧句，是如所說句，是三輪",
    "T13n0400_013:0508a29": "清淨句，是勇猛句，是梵行句，是空寂句，是虛",
    "T13n0400_013:0508b01": "空句，是覺支句，是無相句，是無願句，是法相",
    "T13n0400_013:0508b02": "句，是心意識無住句，是摧伏諸魔外道句，是",
    "T13n0400_013:0508b03": "清淨無垢明澈句，是觀照菩提句，是慧光明",
    "T13n0400_013:0508b04": "句，是無法顯示句，是畢竟不生不滅句，是",
    "T13n0400_013:0508b05": "自境界清淨句，是入佛境界句，是無思惟分",
    "T13n0400_013:0508b06": "別遍計句，是法界無差別句，是入無句之句",
    "T13n0400_013:0508b07": "句。海意！如是等金剛勝妙諸句，若有菩薩",
    "T13n0400_013:0508b08": "隨能領受決擇其義者，我說是人決定當坐",
    "T13n0400_013:0508b09": "菩提道場，作師子吼。」[0508b09] 當佛世尊說是門句、印",
    "T13n0400_013:0508b10": "句、金剛句時，此會中有八千菩薩獲得入一",
    "T13n0400_013:0508b11": "切法門印陀羅尼，及得遍入一切眾生意樂",
    "T13n0400_013:0508b12": "三摩地。",
    "T13n0400_013:0508b13": "[0508b13] 爾時，十方世界所來集會一切菩薩摩訶薩眾",
    "T13n0400_013:0508b14": "聞是法已，踊躍歡喜，心意快然，各以神力，",
    "T13n0400_013:0508b15": "隨自所來諸佛剎土，彼彼剎中各各所有花",
    "T13n0400_013:0508b16": "鬘塗香，及抹香等而悉集來。於此會中廣雨",
    "T13n0400_013:0508b17": "眾妙花鬘香等，普用持奉供養世尊釋迦牟",
    "T13n0400_013:0508b18": "尼如來及此正法，願此正法久住世間。是諸",
    "T13n0400_013:0508b19": "菩薩作供養已，同發妙音，讚歎世尊，說伽陀",
    "T13n0400_013:0508b20": "曰：",
    "T13n0400_013:0508b21": "「無相顯示於色相，  一相離相大聖尊；",
    "T13n0400_013:0508b22": " 諸相平等相無相，  稽首安住真實相。",
    "T13n0400_013:0508b23": " 遍入一切眾生語，  所入音聲智隨入；",
    "T13n0400_013:0508b24": " 一切音聲解脫門，  稽首平等心解脫。",
    "T13n0400_013:0508b25": " 世間差別諸心行，  心如幻故無所覺；",
    "T13n0400_013:0508b26": " 無行、等行、無所行，  我禮虛空心明顯。",
    "T13n0400_013:0508b27": " 有無平等邊無邊，  法法分別離分別；",
    "T13n0400_013:0508b28": " 一切心意本寂然，  我今頂禮心寂靜。",
    "T13n0400_013:0508b29": " 佛知因緣諸運用，  佛能宣說諸因行；",
    "T13n0400_013:0508c01": " 因緣解脫本際中，  佛知實際真平等。",
    "T13n0400_013:0508c02": " 今此遍入平等相，  我觀善逝身非身；",
    "T13n0400_013:0508c03": " 不可分別有相身，  故現差別諸妙相。",
    "T13n0400_013:0508c04": " 所有十方佛剎土，  皆同入此佛剎中；",
    "T13n0400_013:0508c05": " 而此佛剎無所增，  彼剎無動亦無減。",
    "T13n0400_013:0508c06": " 諸心平等心無心，  幻心無異無分別；",
    "T13n0400_013:0508c07": " 了知平等菩提心，  世尊常行平等法。",
    "T13n0400_013:0508c08": " 法界混入平等界，  諸法無性而可入；",
    "T13n0400_013:0508c09": " 性常平等染淨中，  我禮世間利益者。",
    "T13n0400_013:0508c10": " 日、月尚可使墜地，  風無形相亦可繫；",
    "T13n0400_013:0508c11": " 須彌山可吹如塵，  唯佛世尊無妄說。",
    "T13n0400_013:0508c12": " 真實語言本清淨，  淨心如空心明煥；",
    "T13n0400_013:0508c13": " 世法貪愛不染心，  如蓮不染居三有。",
    "T13n0400_013:0508c14": " 或聞稱讚不生喜，  或聞譏謗不生瞋；",
    "T13n0400_013:0508c15": " 如須彌山不動搖，  我禮世間與樂者。」",
    "T13n0400_013:0508c16": "[0508c16] 爾時，彼諸菩薩摩訶薩眾說是伽陀讚歎佛已，",
    "T13n0400_013:0508c17": "俱白佛言：「世尊！由佛世尊出世間故，即是寶",
    "T13n0400_013:0508c18": "出。佛出世故，即是樂出；即念慧行智出；即布",
    "T13n0400_013:0508c19": "施、持戒、忍辱、精進、禪定、勝慧出；即慈、悲、喜、捨",
    "T13n0400_013:0508c20": "出；即勝義出；即實諦出；即正法出；即作證",
    "T13n0400_013:0508c21": "法出；即念處、正勤、神足、根、力、覺、道之法出；即",
    "T13n0400_013:0508c22": "奢摩他出；即毘&#x9262;舍那出；即六通、三明、八解",
    "T13n0400_013:0508c23": "脫出。以要言之，即斷一切不善法集，一切",
    "T13n0400_013:0508c24": "善法出。」",
    "T13n0400_013:0508c25": "[0508c25] 爾時，會中有一菩薩，名曰慧積，前白佛言：「世",
    "T13n0400_013:0508c26": "尊！如我解佛所說義者，以有身見生故，佛",
    "T13n0400_013:0508c27": "出世；以無明有愛生故，佛出世；貪、瞋、癡生",
    "T13n0400_013:0508c28": "故，佛出世；四顛倒生，五蓋、六入、七識處、八",
    "T13n0400_013:0508c29": "邪法、九惱處，十不善業生故，佛出世。何以",
    "T13n0400_013:0509a01": "故？為斷一切眾生諸不善業故，佛出世。然佛",
    "T13n0400_013:0509a02": "世尊，亦無對治及增勝力，以無所對治故，",
    "T13n0400_013:0509a03": "佛出世。世尊！若諸菩薩欲知諸佛出世因",
    "T13n0400_013:0509a04": "者，應如是知、如是修學。」[0509a04] 佛言：「善男子！如",
    "T13n0400_013:0509a05": "是，如是！如汝所說，如佛出世應如是知、如是",
    "T13n0400_013:0509a06": "修學。以佛出世如是因故，諸法出世亦如是",
    "T13n0400_013:0509a07": "知。」",
    "T13n0400_013:0509a08": "[0509a08] 爾時，海意菩薩摩訶薩白佛言：「世尊！彼初發",
    "T13n0400_013:0509a09": "心菩薩聞如是說佛出世因，彼不解了故，謂",
    "T13n0400_013:0509a10": "佛出世者，云何如是？」[0509a10] 佛言：「海意！佛出世因",
    "T13n0400_013:0509a11": "而諸菩薩隨其所應心得清淨。所以者何？海",
    "T13n0400_013:0509a12": "意當知！菩薩有四種。何等為四？一者、初發",
    "T13n0400_013:0509a13": "心菩薩；二者、修行位菩薩；三者、不退轉菩薩；",
    "T13n0400_013:0509a14": "四者、一生補處菩薩。海意！於此四種菩薩之",
    "T13n0400_013:0509a15": "中，若初發心菩薩，觀佛如來色相莊嚴，心得",
    "T13n0400_013:0509a16": "清淨；若修行位菩薩，觀佛如來成辦一切勝妙",
    "T13n0400_013:0509a17": "功德，心得清淨；若不退轉菩薩，觀佛法身，心",
    "T13n0400_013:0509a18": "得清淨；若一生補處菩薩者，彼不觀佛色相",
    "T13n0400_013:0509a19": "莊嚴，亦不觀佛種姓族氏，亦不觀佛成辦功",
    "T13n0400_013:0509a20": "德，是中而悉無法可觀。何以故？慧觀照故；",
    "T13n0400_013:0509a21": "慧眼力故；慧所攝故；慧無行故；離諸戲論。彼",
    "T13n0400_013:0509a22": "不如是觀亦非無觀。何以故？有見、無見斯為",
    "T13n0400_013:0509a23": "二種，此位菩薩於見、非見離彼二邊，如是觀",
    "T13n0400_013:0509a24": "佛。以如是觀佛故，觀身亦然。觀身清淨已，",
    "T13n0400_013:0509a25": "即觀佛清淨。觀佛清淨已，應知一切法亦如",
    "T13n0400_013:0509a26": "是清淨。如是觀中若清淨者，是為智觀。此",
    "T13n0400_013:0509a27": "即名為真實觀佛。[0509a27] 「海意！由如是故，我昔得",
    "T13n0400_013:0509a28": "見然燈如來，我時見已獲得無生法忍，及無",
    "T13n0400_013:0509a29": "所得相應忍。即時涌身虛空，高七多羅樹，",
    "T13n0400_013:0509b01": "處虛空中，得一切智智無差別力，永斷諸見，",
    "T13n0400_013:0509b02": "越諸思惟分別遍計，於諸境界意無所住。爾",
    "T13n0400_013:0509b03": "時，復得六萬三摩地門，是故然燈如來為我",
    "T13n0400_013:0509b04": "授記：『汝於來世當得作佛，號釋迦牟尼如來、",
    "T13n0400_013:0509b05": "應供、正等正覺。』我當彼佛說記之時，我於耳",
    "T13n0400_013:0509b06": "根無所對礙，亦非餘識有所了知。我於和合",
    "T13n0400_013:0509b07": "有所得見中而無所住，我於爾時無佛及佛",
    "T13n0400_013:0509b08": "想，無我及我想，亦無授記及授記想。海意！",
    "T13n0400_013:0509b09": "是故菩薩三輪清淨，授成佛記。三輪清淨者，",
    "T13n0400_013:0509b10": "謂無佛及佛想，無我及我想，亦無授記及授",
    "T13n0400_013:0509b11": "記想。海意！復有三輪清淨。何等為三？謂無",
    "T13n0400_013:0509b12": "我執，無眾生執，無法執。復有三輪清淨：謂",
    "T13n0400_013:0509b13": "無名執，無色相執，無所緣執。復有三輪清",
    "T13n0400_013:0509b14": "淨：謂過去已盡智，未來未至智，現在住法界",
    "T13n0400_013:0509b15": "智。復有三輪清淨：謂身如影像智，語如響智，",
    "T13n0400_013:0509b16": "心如幻智。復有三輪清淨：謂五蘊與法蘊平",
    "T13n0400_013:0509b17": "等，十八界與法界平等，十二處觀如空聚。復",
    "T13n0400_013:0509b18": "有三輪清淨：謂解了於空，信順無相、無願、無",
    "T13n0400_013:0509b19": "求。海意！若此三輪清淨即一切法清淨，是",
    "T13n0400_013:0509b20": "故諸菩薩若三輪清淨者應修善巧之智。」",
    "T13n0400_013:0509b21": "[0509b21] 爾時，海意菩薩復白佛言：「希有，世尊！彼不退",
    "T13n0400_013:0509b22": "轉菩薩而能具足甚深法智。世尊！若諸菩薩",
    "T13n0400_013:0509b23": "能具如是法智之者，彼即善能成熟功德。」[0509b23] 佛",
    "T13n0400_013:0509b24": "告海意菩薩言：「海意！當知此位菩薩以本願",
    "T13n0400_013:0509b25": "力故善作勝業，而彼菩薩設在散位之中，以",
    "T13n0400_013:0509b26": "本願力，而亦不壞成熟功德。海意！世有一",
    "T13n0400_013:0509b27": "等無智之人，不能解我所說，今以喻言，當令",
    "T13n0400_013:0509b28": "聞者由譬喻得解。海意！譬如世間有甘蔗",
    "T13n0400_013:0509b29": "田，或復稻田，或復豆田，農作之人，於彼諸田",
    "T13n0400_013:0509c01": "作治事已，開其水道，隨彼畎澮，流注周遍，",
    "T13n0400_013:0509c02": "水悉盈滿。是農作人善安布已，憩於他所，",
    "T13n0400_013:0509c03": "彼諸田中，隨處所經水自然入，不假田人",
    "T13n0400_013:0509c04": "更施功力，所植諸田各得成熟。菩薩亦復如",
    "T13n0400_013:0509c05": "是，或時雖居散位，有善方便，於一切眾生相",
    "T13n0400_013:0509c06": "續善根之中而能成熟，隨其所說一切佛法",
    "T13n0400_013:0509c07": "中，諸有善根悉能圓滿。而彼菩薩心意清",
    "T13n0400_013:0509c08": "淨，善護戒蘊，或在定位之中，以本願力故，",
    "T13n0400_013:0509c09": "而能成熟一切善根，令諸眾生於佛法中，相",
    "T13n0400_013:0509c10": "續滋長一切善法。海意！以是緣故，當知諸菩",
    "T13n0400_013:0509c11": "薩隨其所應不假施力，而自圓滿一切善根，",
    "T13n0400_013:0509c12": "復善迴向於一切智。是故諸菩薩若定、若散，",
    "T13n0400_013:0509c13": "以本願力，於諸善根中身心調暢，念不散亂，",
    "T13n0400_013:0509c14": "不墮下乘趣向大乘。[0509c14] 「海意！譬如城中有一大",
    "T13n0400_013:0509c15": "樹，或有人來斷彼樹根，斷已即去。當斷樹",
    "T13n0400_013:0509c16": "時，樹漸低下，畢竟須隨斫處墮地。菩薩亦復",
    "T13n0400_013:0509c17": "如是，於長夜中修習善法，趣向一切智，漸",
    "T13n0400_013:0509c18": "入一切智，畢竟成熟一切善根。既成熟已，",
    "T13n0400_013:0509c19": "悉用迴向於一切智；迴向一切眾生共其功",
    "T13n0400_013:0509c20": "德；迴向願令三寶聖種不斷不絕；迴向圓滿",
    "T13n0400_013:0509c21": "身相莊嚴具諸相好；迴向圓滿語業莊嚴，廣",
    "T13n0400_013:0509c22": "為眾生說無誑法；迴向圓滿心業莊嚴，常念",
    "T13n0400_013:0509c23": "諸佛定願成就。而是菩薩不假功用，無所發",
    "T13n0400_013:0509c24": "悟，悉能成熟一切善根；普用迴向於一切智，",
    "T13n0400_013:0509c25": "不墮餘乘。若定若散，於菩提分法修習圓滿，",
    "T13n0400_013:0509c26": "皆由本願方便善巧迴向之力。[0509c26] 「海意！又如苾",
    "T13n0400_013:0509c27": "芻欲入滅定，先當要期聞犍稚聲然後出定。",
    "T13n0400_013:0509c28": "彼入定已，而犍稚聲亦不入於定中，而是苾",
    "T13n0400_013:0509c29": "芻後假犍稚之聲乃從定起。菩薩亦復如是，",
    "T13n0400_013:0510a01": "為欲解脫一切眾生，起大悲誓願：『我當救度",
    "T13n0400_013:0510a02": "一切眾生普令解脫，悉當成辦菩提事業，於",
    "T13n0400_013:0510a03": "諸眾生廣行慈心。於生死流中運心意識普",
    "T13n0400_013:0510a04": "為濟度，雖入定中以本度脫眾生大悲願故，",
    "T13n0400_013:0510a05": "終不墮於聲聞緣覺之地。』後從定起開發正",
    "T13n0400_013:0510a06": "慧，還復積集菩提分法，廣為眾生成熟化度。",
    "T13n0400_013:0510a07": "海意！汝且觀是諸菩薩者所作事業而悉最",
    "T13n0400_013:0510a08": "勝，雖入寂靜三摩地中，而能出過聲聞、緣覺",
    "T13n0400_013:0510a09": "解脫境界。◎"
}