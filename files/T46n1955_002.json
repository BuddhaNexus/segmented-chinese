{
    "T46n1955_002:0999a06": "顯密圓通成佛心要集卷下(供佛利生儀附)",
    "T46n1955_002:0999a08": "五臺山金河寺沙門道[厄*殳]集",
    "T46n1955_002:0999a09": "三顯密雙辯者。若雙依顯密二宗修者。上上",
    "T46n1955_002:0999a10": "根也。謂心造法界帝網等觀。口誦準提六字",
    "T46n1955_002:0999a11": "等呪。此有二類。一久修者。顯密齊運。二初習",
    "T46n1955_002:0999a12": "者。先作顯教普賢觀已。方乃三密加持。或",
    "T46n1955_002:0999a13": "先用三密竟然後作觀。二類皆得。余雖下材",
    "T46n1955_002:0999a14": "心尚顯密雙修。故仁王般若陀羅尼釋。并仁",
    "T46n1955_002:0999a15": "王儀軌皆云。若不修三密門。不依普賢行願。",
    "T46n1955_002:0999a16": "得成佛者無有是處。又華嚴經字輪儀軌云。",
    "T46n1955_002:0999a17": "夫欲頓入一乘修習毘盧遮那法身觀者。先",
    "T46n1955_002:0999a18": "應發起普賢行願。復以三密加持身心。則能",
    "T46n1955_002:0999a19": "悟入文殊師利大智慧海。是知上根須要顯",
    "T46n1955_002:0999a20": "密雙修。中下之根隨心所樂。或顯或密科修",
    "T46n1955_002:0999a21": "一門皆得。然顯圓華嚴諸佛共讚菩薩同遵。",
    "T46n1955_002:0999a22": "西天東夏上智上賢。無不歸心為大教廣行。",
    "T46n1955_002:0999a23": "人多見聞不假讚揚。密圓神呪是諸佛之頂",
    "T46n1955_002:0999a24": "菩薩之心。功能廣大利樂無邊。為時流少知",
    "T46n1955_002:0999a25": "今略敘述。亦分為二。一敘述密呪功德深廣。",
    "T46n1955_002:0999a26": "二問答密呪法器勝劣。且初敘述密呪功德",
    "T46n1955_002:0999a27": "深廣者。粗依聖教略出十門。廣有無量(為人多不知密",
    "T46n1955_002:0999a28": "教深勝故。以十門讚揚用警未聞。若實一向捨顯讚密。亦非通人。華嚴經云。受一非餘魔所攝持。勸諸後學若",
    "T46n1955_002:0999a29": "顯若密。或性或相行則任在。一門信須圓通無礙。勿同盲人摸象弟子洗足。余曾有偈云。大聖親宣五教文。千",
    "T46n1955_002:0999b01": "門萬戶入天真。遍觀受一非餘者。盡是佛家不了人。又既準提總攝二十五部。即知已下十門。皆說準提陀羅尼",
    "T46n1955_002:0999b02": "功德也)。",
    "T46n1955_002:0999b03": "一護持國王安樂人民門　二能滅罪障遠離",
    "T46n1955_002:0999b04": "鬼神門　三除身心病增長福慧門　四凡所",
    "T46n1955_002:0999b05": "求事皆不思議門　五利樂有情救脫幽靈門",
    "T46n1955_002:0999b06": "　六是諸佛母教行本源門　七四眾易修金",
    "T46n1955_002:0999b07": "剛守護門　八令凡同佛如來歸命門　九具",
    "T46n1955_002:0999b08": "自他力現成菩提門　十諸佛如來尚乃求學",
    "T46n1955_002:0999b09": "門",
    "T46n1955_002:0999b10": "初護持國王安樂人民門者。謂祕密藏諸陀",
    "T46n1955_002:0999b11": "羅尼經。皆說陀羅尼能護持國王安樂人民。",
    "T46n1955_002:0999b12": "故寶星陀羅尼經云。一切國土中所有陀羅",
    "T46n1955_002:0999b13": "尼流行之地。令其人王常得擁護勢力自在。",
    "T46n1955_002:0999b14": "亦能擁護王之政化。所有王子妃后。宰相輔",
    "T46n1955_002:0999b15": "臣諸官將等。皆得擁護令獲安樂。國中所有",
    "T46n1955_002:0999b16": "內外怨敵。謀計姦詐疾疫飢饉。亢旱水澇惡",
    "T46n1955_002:0999b17": "獸毒龍。如是一切不祥之事皆悉斷滅。復令",
    "T46n1955_002:0999b18": "財穀豐饒庫藏盈溢。華果榮盛人民安樂。又",
    "T46n1955_002:0999b19": "寶藏陀羅尼經說。陀羅尼流行之處。能擁護",
    "T46n1955_002:0999b20": "國王王子。妃后公主百寮輔相。令其災難消",
    "T46n1955_002:0999b21": "滅。所願圓成善神加護。不令鬼魔來相嬈惱。",
    "T46n1955_002:0999b22": "復於國內獲十種果報。一國中無他兵怨賊",
    "T46n1955_002:0999b23": "侵嬈。二國中無諸星宿變怪而起災患。三國",
    "T46n1955_002:0999b24": "中無惡鬼神行諸疾疫。善神衛護萬民安樂。",
    "T46n1955_002:0999b25": "四國中無諸風火霜雹等難。五國中人無怨",
    "T46n1955_002:0999b26": "家得便。六國中人不為諸魔所逼。七國中人",
    "T46n1955_002:0999b27": "無諸橫死。八國中五穀成熟甘果豐足。九國",
    "T46n1955_002:0999b28": "中善龍入境依時降雨。無有旱澇不調之名。",
    "T46n1955_002:0999b29": "十國中人不為虎狼兕獸諸惡雜毒損害。又",
    "T46n1955_002:0999c01": "七佛神呪經云。陀羅尼若日月失度能使正",
    "T46n1955_002:0999c02": "行。穀米不登能使豐登。大臣謀反惡心自滅。",
    "T46n1955_002:0999c03": "疾疫刀兵悉能攘之。又云其諸人王。欲得現",
    "T46n1955_002:0999c04": "世安樂離眾患難。其王應當勤心讀誦陀羅",
    "T46n1955_002:0999c05": "尼。亦當勸於后妃婇女諸王子等。勤心修習。",
    "T46n1955_002:0999c06": "又守護國界主陀羅尼經云。何以偏說護於",
    "T46n1955_002:0999c07": "國主。謂國主若安樂時。萬民安樂是以偏說",
    "T46n1955_002:0999c08": "護於國主。葉衣觀自在菩薩經云陀羅尼能",
    "T46n1955_002:0999c09": "除一切有情災禍。疾疫飢儉劫賊刀兵。水旱",
    "T46n1955_002:0999c10": "不調星宿失度。亦能增長福德。國界豐盛人",
    "T46n1955_002:0999c11": "民安樂。國王男女皆得長壽。又蘇婆呼童子",
    "T46n1955_002:0999c12": "經云。離真言外更無別法。能與眾生樂者。廣",
    "T46n1955_002:0999c13": "如諸陀羅尼經中說之。昔有遼國天佑皇帝。",
    "T46n1955_002:0999c14": "法輪廣運佛慧流通。堅持密呪聿獲神功。遂",
    "T46n1955_002:0999c15": "得禾登九穗麥秀兩岐。寶祚恒安兆民永樂。",
    "T46n1955_002:0999c16": "斯乃陀羅尼之驗也。",
    "T46n1955_002:0999c17": "二能滅罪障遠離鬼神門者。謂菩提場莊嚴",
    "T46n1955_002:0999c18": "陀羅尼經。最勝總持經樓閣陀羅尼等。二",
    "T46n1955_002:0999c19": "十餘本經皆說。若書寫陀羅尼置佛像中塔",
    "T46n1955_002:0999c20": "中杵中。或書在幢上堂殿上。或紙素竹帛上。",
    "T46n1955_002:0999c21": "或樺皮牆壁板木等上。有眾生得覩視者。或",
    "T46n1955_002:0999c22": "身手觸者或影中過者。或真言字上塵飄在",
    "T46n1955_002:0999c23": "身者。又或書之戴在頂上者。身上者衣中者。",
    "T46n1955_002:0999c24": "或書之旛上。若風吹旛動其旛。所指處眾生。",
    "T46n1955_002:0999c25": "或書鐘鼓鈴鐸螺鈸等出聲物上。有聞聲者。",
    "T46n1955_002:0999c26": "此上來所說諸眾生等。縱有五無間之罪諸",
    "T46n1955_002:0999c27": "佛不懺之業悉皆滅盡。來世生諸佛國。何況",
    "T46n1955_002:0999c28": "親誦持者。故昔人云。五無間之極釁應念雲",
    "T46n1955_002:0999c29": "消。十惡業之巨愆纔聞霧散。又隨求頌云。縱",
    "T46n1955_002:1000a01": "犯波羅十惡罪殺阿羅漢及尊親。五逆根本",
    "T46n1955_002:1000a02": "七無遮。應念隨聲並消滅。真言聖力功無量。",
    "T46n1955_002:1000a03": "故我稱讚不思議。又末法中一字呪等諸陀",
    "T46n1955_002:1000a04": "羅尼經說。持呪者於四方面五百驛內。諸惡",
    "T46n1955_002:1000a05": "星曜鬼神天魔等。盡皆馳散而去。有發善心",
    "T46n1955_002:1000a06": "守護者不去。若有固爾不去作障礙者。便令",
    "T46n1955_002:1000a07": "頭破百分身心粉碎。由是行者無諸魔障得",
    "T46n1955_002:1000a08": "至菩提。問曰有人言。持呪者能惹魔障。今",
    "T46n1955_002:1000a09": "何却說能離魔障。答曰此是閭巷之談聖教",
    "T46n1955_002:1000a10": "無文。今密部諸經皆說陀羅尼能離魔障。且",
    "T46n1955_002:1000a11": "置勿論。如顯教法華經中。恐有講誦修習法",
    "T46n1955_002:1000a12": "華者。有魔障起故。說陀羅尼品令除惡魔故",
    "T46n1955_002:1000a13": "彼經云。若不順我呪惱亂說法者。頭破作七",
    "T46n1955_002:1000a14": "分如阿梨樹枝。又釋摩訶衍論。令坐禪人須",
    "T46n1955_002:1000a15": "得誦呪除魔又止觀云。若諸魔障惱亂坐禪",
    "T46n1955_002:1000a16": "行者當誦大乘方等教中諸治魔呪若出禪時",
    "T46n1955_002:1000a17": "亦當誦呪。又金光明經說。十地菩薩尚以呪",
    "T46n1955_002:1000a18": "護持。何況凡夫。故首楞嚴經云。若不持呪而",
    "T46n1955_002:1000a19": "坐道場。令其身心遠諸魔事。無有是處。又",
    "T46n1955_002:1000a20": "云末世眾生樂修三昧恐同邪魔。應當勸令",
    "T46n1955_002:1000a21": "持我神呪。若未能誦寫於禪堂或戴身上。一",
    "T46n1955_002:1000a22": "切諸魔所不能動。如是等文藏教彌多。現見",
    "T46n1955_002:1000a23": "世人被鬼神惱害。持呪者尚能除得。況於自",
    "T46n1955_002:1000a24": "己敢惱害耶。",
    "T46n1955_002:1000a25": "三除身心病增長福慧門者。謂聖六字陀羅",
    "T46n1955_002:1000a26": "尼經。普賢陀羅尼經。文殊一字呪等。十五餘",
    "T46n1955_002:1000a27": "本經皆說。真言行人能除種種身心病苦。言",
    "T46n1955_002:1000a28": "身病者。所謂一切熱病冷病風病瘧病。眼病",
    "T46n1955_002:1000a29": "耳病鼻病舌病。口病齒病脣病喉病。面病頭",
    "T46n1955_002:1000b01": "病頸病胸病。脅病腹病手病背病。腰病臍病",
    "T46n1955_002:1000b02": "髀病膝病。脚病痔病痢病痰病。氣病痲病疔",
    "T46n1955_002:1000b03": "病腫病。班病疥病疱病癩病。癬病痒病瘡病",
    "T46n1955_002:1000b04": "狂病。癲癎病鬼魅病。舉要而言。或四大種",
    "T46n1955_002:1000b05": "種病。或五臟種種病。或鬼神所作種種病。或",
    "T46n1955_002:1000b06": "宿業所感種種病。如是等病。以神呪不思議",
    "T46n1955_002:1000b07": "力悉能除愈。故持句神呪經。大悲心陀羅尼",
    "T46n1955_002:1000b08": "經皆云。陀羅尼能令枯木還生華果。況有情",
    "T46n1955_002:1000b09": "病而不除也(問曰真言行者。許加持鬼神療他人病不。答謂妙臂童子經。蘇悉地經等皆",
    "T46n1955_002:1000b10": "云。若求上品大成就事。不得用真言加持鬼神。禁諸蟲蛇療他人病。作此能妨大事。後學宜依佛語誡之誡之。",
    "T46n1955_002:1000b11": "若實大悲深廣懷菩薩心。不在所遮。故羂索經云。除鬼神病須三業清淨具慈悲心。此諸菩薩方能為之)。又",
    "T46n1955_002:1000b12": "一切貪嗔癡心病自然消滅故白傘蓋陀羅尼",
    "T46n1955_002:1000b13": "經云。若有宿習貪心等不能除滅。應當一心",
    "T46n1955_002:1000b14": "誦我神呪如摩登伽女與阿難。是曩劫恩愛",
    "T46n1955_002:1000b15": "以我呪力愛心永斷成阿羅漢。彼是婬女無",
    "T46n1955_002:1000b16": "心修行。神呪冥資速證無學。何況本心求菩",
    "T46n1955_002:1000b17": "提者。又大悲經云至心稱念陀羅尼。婬欲火",
    "T46n1955_002:1000b18": "滅邪心除。又如意輪等諸陀羅尼經說。真言",
    "T46n1955_002:1000b19": "行人現能增長一切福慧。凡所出言人皆信",
    "T46n1955_002:1000b20": "受。所用衣物財寶等。舉意從心。能令五百",
    "T46n1955_002:1000b21": "由旬內人天鬼神盡來歸仰。又自然通曉一",
    "T46n1955_002:1000b22": "切經律論。并世間典籍。或得總持不忘日記",
    "T46n1955_002:1000b23": "千頌。故大佛頂經云。若讀若誦陀羅尼者。此",
    "T46n1955_002:1000b24": "諸眾生縱其自身不作福業。十方如來所有功",
    "T46n1955_002:1000b25": "德悉與此人。又云若持神呪不生疑悔。是善",
    "T46n1955_002:1000b26": "男子。於此父母所生之身不得心通。十方諸",
    "T46n1955_002:1000b27": "佛便為妄語。又云未精進者令得精進。無智",
    "T46n1955_002:1000b28": "慧者令得智慧等云云。如世間藥餌。尚能令",
    "T46n1955_002:1000b29": "人去除睡眠增長精神。豈況神呪不生智慧耶",
    "T46n1955_002:1000c01": "(又不空羂索神呪心經云。若有四眾受持齋戒。專心持誦神呪七遍。不雜異語。當知是人現世定得二十種勝利云",
    "T46n1955_002:1000c02": "何二十。一者身無眾病安隱快樂。二者由先業力雖有病生而速除愈。三者身體柔軟皮膚光澤面目鮮明。四者",
    "T46n1955_002:1000c03": "眾人愛敬。五者密護諸根。六者多獲財寶隨意受用。七者所有財寶王賊水火不能侵損。八者所作事業皆善成",
    "T46n1955_002:1000c04": "辦。九者所有種植不畏惡龍霜雹風雨。十者若有稼穡災橫所侵。持誦神呪加持灰或水。經七遍已於其田中。八方",
    "T46n1955_002:1000c05": "結界上下散灑。災橫爾時皆即除滅。十一者不為一切暴惡鬼神羅剎等吸奪精氣。十二者一切有情見聞歡喜。愛",
    "T46n1955_002:1000c06": "樂尊重常無厭足。十三者常不怖畏一切怨讐。十四者設有怨讐速自消滅。十五者人非人等不能侵害。十六者厭",
    "T46n1955_002:1000c07": "魅呪詛蠱道不著。十七者煩惱纏垢不數現行。十八者刀毒水火不能傷害。十九者諸天善神常隨衛護。二十者生",
    "T46n1955_002:1000c08": "生不離慈悲喜捨。又下一面觀世音神呪經云。若有淨信善男子善女人等。誦持神呪者。現身獲得十勝利。何",
    "T46n1955_002:1000c09": "等為十。一者身常無病。二者恒為十方諸佛攝受。三者財寶衣食受用無盡。四者能伏怨敵而無所畏。五者令諸",
    "T46n1955_002:1000c10": "尊貴恭敬信言。六者蠱毒鬼魅不能中傷。七者一切刀杖所不能害。八者水不能溺。九者火不能燒。十者冬不橫",
    "T46n1955_002:1000c11": "死)。",
    "T46n1955_002:1000c12": "四凡所求事皆不思議門者。謂觀自在儀軌",
    "T46n1955_002:1000c13": "經。文殊師利儀軌經。一字頂輪等十餘本經",
    "T46n1955_002:1000c14": "皆說。真言行人求成就時用四種物。一者弓",
    "T46n1955_002:1000c15": "箭鉞斧鉤輪杵鏡。或數珠瓶鉢袈裟等。僧家",
    "T46n1955_002:1000c16": "所用種種之物。二者雄黃雌黃等種種藥物。",
    "T46n1955_002:1000c17": "三者取河岸上土和泥。作師子象馬牛駝。或",
    "T46n1955_002:1000c18": "鷄鵝孔雀金翅鳥等種種禽獸之形。四者或",
    "T46n1955_002:1000c19": "塑畫雕刻種種佛菩薩明王等形像。隨心所",
    "T46n1955_002:1000c20": "樂科作一事。依法成已而置壇中。如法誦呪。",
    "T46n1955_002:1000c21": "若得火焰出時。或手執或塗身或乘之。與助",
    "T46n1955_002:1000c22": "伴知識飛騰虛空。或有人見成就者。或成就",
    "T46n1955_002:1000c23": "者見彼人等。總得騰空遊諸世界。供養諸佛",
    "T46n1955_002:1000c24": "菩薩皆壽命一劫。獲初地百法明門。若煙出",
    "T46n1955_002:1000c25": "時依前用之。得諸仙中為王。住壽萬萬歲。若",
    "T46n1955_002:1000c26": "煖氣出時。得一切人天敬愛所求如意。此是",
    "T46n1955_002:1000c27": "上中下三品成就相也(若火光出上品。煙出中品。煖氣出下品也。又云若火",
    "T46n1955_002:1001a01": "光現。得一切呪神常來擁護。八部之眾皆常恭敬。一切神呪用之皆得最勝靈驗。若煙相現。隨所去處而無障",
    "T46n1955_002:1001a02": "難。所求遂心。若煖氣現。得一切諸人并鬼神等同心敬愛)。西方有一人。得上品",
    "T46n1955_002:1001a03": "成就。引五百人昇空。如此方淮南王藥就。鷄",
    "T46n1955_002:1001a04": "犬舐鼎皆得昇空。故昔人云。淮南成道犬吠",
    "T46n1955_002:1001a05": "雲中。王喬得仙劍飛天上。藥力尚爾。況佛",
    "T46n1955_002:1001a06": "不思議呪耶。神變疏云。人手執仙方。未曾和",
    "T46n1955_002:1001a07": "合服用。却謗白日昇空者。以為虛談全成不",
    "T46n1955_002:1001a08": "可。又大教王等諸陀羅尼經說。或令人追龍",
    "T46n1955_002:1001a09": "女為妻。降藥叉作奴。執羂索入修羅宮。呪死",
    "T46n1955_002:1001a10": "屍令開伏藏。或說成於聖藥。或說勅於財寶",
    "T46n1955_002:1001a11": "等云云顯教之中此事罕聞。故先德云。三乘",
    "T46n1955_002:1001a12": "教外別有持明是也。問曰諸佛本意令斷貪",
    "T46n1955_002:1001a13": "嗔等何却令人起貪心求世事名利等耶。答",
    "T46n1955_002:1001a14": "云諸佛有不思議度生方便。謂有眾生不肯",
    "T46n1955_002:1001a15": "直求菩提。且隨其所樂令持呪求之。由神呪",
    "T46n1955_002:1001a16": "不思議力。所求之事盡得遂心。一切罪業亦",
    "T46n1955_002:1001a17": "得消滅。自然超凡入聖。如小兒有病不肯服",
    "T46n1955_002:1001a18": "藥。被有智醫人塗在母乳。其小兒本食母乳。",
    "T46n1955_002:1001a19": "不覺服著良藥除却病苦。故羂索心呪經云。",
    "T46n1955_002:1001a20": "若有眾生設以諂曲。為求富貴名利等得聞",
    "T46n1955_002:1001a21": "此呪。彼諸眾生生生處處。成就智慧福聚之",
    "T46n1955_002:1001a22": "香。神變疏云。真言境界。十地菩薩尚非其境。",
    "T46n1955_002:1001a23": "況生死中人乎(有人云。陀羅尼多令人有所希求。反損陷眾生者。此是離求外別取無",
    "T46n1955_002:1001a24": "求。全同斷見外道。今佛教說。終日求之不見求相。是真無求。非同木石全不希求也。故觀音鈔云。雖念念",
    "T46n1955_002:1001a25": "求。而無能求所求之相。又況諸佛大慈大悲。豈可故意損害眾生)。",
    "T46n1955_002:1001a26": "五利樂有情救脫幽靈門者。謂大寶樓閣經",
    "T46n1955_002:1001a27": "大悲心經。牟梨呪等十五餘本經皆說。若有",
    "T46n1955_002:1001a28": "眾生得見持呪人身者。或聞語音者或影中",
    "T46n1955_002:1001b01": "過者。盡滅十惡五逆之罪。來世生諸佛國。又",
    "T46n1955_002:1001b02": "持呪人眼所見者。身所觸者諸有情等。亦滅",
    "T46n1955_002:1001b03": "一切罪。來世生諸佛國。又持呪人。路行有風",
    "T46n1955_002:1001b04": "吹衣。此風已去所吹者。或江河中洗身。此",
    "T46n1955_002:1001b05": "水已去所漂者。或天雨時仰空誦呪。其雨滴",
    "T46n1955_002:1001b06": "所霑者。或山頂上誦呪。盡目所覩處。如上所",
    "T46n1955_002:1001b07": "說諸眾生等。皆得滅一切罪。來世生諸佛淨",
    "T46n1955_002:1001b08": "土蓮華化生。如世間有毒藥處下風過者。觸",
    "T46n1955_002:1001b09": "著風時便致損傷。尚有難測功力。況不思議",
    "T46n1955_002:1001b10": "神呪耶。又羂索經說。若聞陀羅尼而生毀謗",
    "T46n1955_002:1001b11": "者。亦獲利益。如人惡心入龍腦栴檀等林中。",
    "T46n1955_002:1001b12": "斫截踐踏龍腦樹等。其人亦身惹香氣。故佛",
    "T46n1955_002:1001b13": "頂頌云。神通勝化不思議。陀羅尼門最第一。",
    "T46n1955_002:1001b14": "又無垢淨光經。云空羂索經。佛頂尊勝經。隨",
    "T46n1955_002:1001b15": "求經等皆說。若亡人廣造惡業死墮三塗。真",
    "T46n1955_002:1001b16": "言行者。即稱亡人名字專心誦呪。亡者應時",
    "T46n1955_002:1001b17": "得離惡趣生於天上。又以真言呪土砂或蓮",
    "T46n1955_002:1001b18": "華。散亡者墓上屍上。亡者即得生於諸佛淨",
    "T46n1955_002:1001b19": "土又亡人衣物或身分骨肉等。得持呪人影",
    "T46n1955_002:1001b20": "映著。亦得生諸佛國。又書陀羅尼置亡人骨",
    "T46n1955_002:1001b21": "上屍上。亡人即得生於天宮。故先哲云。塵飄",
    "T46n1955_002:1001b22": "影爍神翫天宮。土散水霑識分惡趣。問曰亡",
    "T46n1955_002:1001b23": "人造業既成已墮三塗之中。云何真言行者。",
    "T46n1955_002:1001b24": "或稱亡人名字。或呪砂土置屍塚上。便令亡",
    "T46n1955_002:1001b25": "人轉惡道苦得佛國樂耶。非唯俗士懷疑。兼",
    "T46n1955_002:1001b26": "乃緇流難信。答云智者以譬喻得解。今舉喻",
    "T46n1955_002:1001b27": "況之。如世禁呪之人。禁火不燒禁刀不斫禁",
    "T46n1955_002:1001b28": "蛇不螫。尚能變有毒而作無毒。豈況如來神",
    "T46n1955_002:1001b29": "呪。不能改苦得樂耶。又如列子書說。師文善",
    "T46n1955_002:1001c01": "彈琴。正當春時而叩商弦以召南呂。涼風總",
    "T46n1955_002:1001c02": "至草木成實(商金音屬秋。南呂八月律。由得秋氣草木成實)。正秋而叩",
    "T46n1955_002:1001c03": "角弦以激夾鍾。涼風徐迴草木發榮(角木音屬春。夾鍾",
    "T46n1955_002:1001c04": "二月律。由得春氣草木榮華)。當夏而叩羽弦以召黃鍾霜雪交",
    "T46n1955_002:1001c05": "下川池暴凍(羽水音屬冬。黃鐘十一月律。得冬氣故凝陰氷凍)。及冬而叩",
    "T46n1955_002:1001c06": "徵弦以激蕤賓。陽光熾烈堅氷消散(徵火音屬夏。蕤賓",
    "T46n1955_002:1001c07": "五月律。得夏氣故堅氷消散)。此是世間彈琴之術。尚能變秋",
    "T46n1955_002:1001c08": "作春更冬為夏。況如來大不思議神呪。豈不",
    "T46n1955_002:1001c09": "能改惡道苦得佛國樂耶。又莊子云。六合之",
    "T46n1955_002:1001c10": "外。聖人存而不論。華嚴經說。十地菩薩一",
    "T46n1955_002:1001c11": "舉足量智功德。九地菩薩不能知。況我如來",
    "T46n1955_002:1001c12": "是諸聖中王。所有祕密心印。豈可以凡夫妄",
    "T46n1955_002:1001c13": "情而欲籌量者哉。其猶井坎之魚爭知東海",
    "T46n1955_002:1001c14": "之深廣也。唯宜諦而信之。故觀世音菩薩祕",
    "T46n1955_002:1001c15": "密藏神呪經云。若有受持神呪之者。凡有所",
    "T46n1955_002:1001c16": "作必得成就。唯須深信不得生疑(持呪之者既能利樂有情救脫",
    "T46n1955_002:1001c17": "幽靈。準千手千眼觀世音菩薩大悲心陀羅尼經說。其持呪人不受　五種惡死。一者不令其人飢餓困苦死。二者",
    "T46n1955_002:1001c18": "不為枷禁杖楚死。三者不為冤家讐對死。四者不為軍陣相殺死。五者不為虎狼惡獸殘害死。六者不為毒蛇蚖蝎",
    "T46n1955_002:1001c19": "所中死。七者不為水火漂焚死。八者不為毒藥所中死。九者不為蠱毒所害死。十者不為狂亂失念死。十一者不",
    "T46n1955_002:1001c20": "為山樹崖岸墜落死。十二者不為惡人厭魅死。十三者不為邪神惡鬼得便死。十四者不為惡病纏身死。十五者不",
    "T46n1955_002:1001c21": "為非分自害死。又不空羂索神呪心經說。誦呪之人。臨命終時獲八種勝利。一者臨命終時見觀自在菩薩。作苾",
    "T46n1955_002:1001c22": "芻相來現其前歡喜慰喻。二者安隱命終無諸苦痛。三者將捨命時眼不反戴口無欠呿。手絕紛擾足離舒捲。不泄",
    "T46n1955_002:1001c23": "便利無顛墮床。四者將捨命時住正憶念意無亂想。五者當命終時不覆面死。六者將捨命時得無盡辯。七者既捨",
    "T46n1955_002:1001c24": "命已隨願往生諸佛淨國。八者常與善友不相捨離。又十一面觀世音神呪經說。誦呪之人得四種功德。一者臨命",
    "T46n1955_002:1001c25": "終時得見諸佛。二者終不墮諸惡趣。三者不因險厄而死。四者得生極樂世界)。",
    "T46n1955_002:1001c26": "六是諸佛母教行本源門者。謂一切諸佛皆",
    "T46n1955_002:1001c27": "從陀羅尼所生。樓閣經云。真言是諸佛之母。",
    "T46n1955_002:1002a01": "成佛種子。若無真言終不能成無上正覺。又",
    "T46n1955_002:1002a02": "三藏教盡從陀羅尼所出。故最上大乘寶王",
    "T46n1955_002:1002a03": "經中。說有四乘。一聲聞乘。二緣覺乘。三方",
    "T46n1955_002:1002a04": "廣大乘。四最上金剛乘。謂陀羅尼藏是也。一",
    "T46n1955_002:1002a05": "切法皆從金剛乘陀羅尼中流出。神變鈔云。",
    "T46n1955_002:1002a06": "千流萬派起自崑崙積石之山。十二分經出",
    "T46n1955_002:1002a07": "乎總持祕密之藏。又萬行總從陀羅尼所流。",
    "T46n1955_002:1002a08": "謂真言中每一一字全是無相法界。萬行無",
    "T46n1955_002:1002a09": "不從法界所流。故持明藏儀軌經云。唵字即",
    "T46n1955_002:1002a10": "是無相法界。神變疏云。無相法界全是真言。",
    "T46n1955_002:1002a11": "真言全是無相法界。又真言亦名三藏。有持",
    "T46n1955_002:1002a12": "呪者皆號三藏。謂真言中每一一字。皆含戒",
    "T46n1955_002:1002a13": "定慧三。且萬行不出六度。六度不離三學。既",
    "T46n1955_002:1002a14": "真言名三藏。即知真言總含萬行。真言是總",
    "T46n1955_002:1002a15": "行。其餘法門是支流行門也(問曰上引經云。陀羅尼是禪定藏。百",
    "T46n1955_002:1002a16": "千三昧常現前故。今又說真言總含三藏。即知真言備含一切禪定之門。何以今時禪者不許持呪耶。答云準諸傳",
    "T46n1955_002:1002a17": "記。竺天華夏。古來禪德眾善奉行。何況神呪是無相定門諸佛心印耶。故白傘蓋陀羅尼頌云。開無相門圓寂",
    "T46n1955_002:1002a18": "宗。字字觀照金剛定。又云瑜珈妙旨傳心印。摩訶衍行總持門。如龍樹菩薩準傳燈錄。是西天禪宗第十四祖。",
    "T46n1955_002:1002a19": "節略持明藏經。弘揚準提神呪。一行禪師是中夏聖人。贊述神變真言。智者禪師得宿命通。廣示持呪軌儀。契",
    "T46n1955_002:1002a20": "符禪師。人問最上乘法。直教持誦密言。古來禪師豈不許持呪耶。又禪宗既說一切諸法皆是真如。持誦真言豈",
    "T46n1955_002:1002a21": "非是真如耶。今有或禪或講見弘密呪。恐失己利心生嫉妬者。請現在未來隄防惡報。故佛頂無垢光明陀羅尼經",
    "T46n1955_002:1002a22": "說。昔無垢婆羅門。為人宣說祕密神呪。有光明長者。先有多人歸仰。恐失利己而生惡心。興惡心已便得癩",
    "T46n1955_002:1002a23": "病。受大苦惱直至命終。墮於無間大地獄中。受苦一劫又墮傍生中。受苦一劫復生地獄中。受苦一劫方得為",
    "T46n1955_002:1002a24": "人。生無兩目以宿緣力再遇無垢婆羅門。作大苾芻宣說密呪。聞之歡喜承彼呪力。死生天上等上說謗之獲益。",
    "T46n1955_002:1002a25": "但有遠益非無謗罪。如光明長者是也。蓋為密呪是諸佛心印。有無量明王諸天龍神等護持。致使謗之者現世多",
    "T46n1955_002:1002a26": "得癩病。奉勸時流切宜慎之)。",
    "T46n1955_002:1002a27": "七四眾易修金剛守護門者。謂一切四眾但",
    "T46n1955_002:1002b01": "解言語者。行住坐臥四威儀中而易誦習。又",
    "T46n1955_002:1002b02": "但口誦便是真行。能除煩惱安樂法身。不假",
    "T46n1955_002:1002b03": "備通教典如病人得藥服之。便能除病身安。",
    "T46n1955_002:1002b04": "不在廣會醫書。故般若經云。總持猶妙藥。亦",
    "T46n1955_002:1002b05": "如天甘露。能療眾惑病。服者常安樂。佛頂",
    "T46n1955_002:1002b06": "陀羅尼疏云。齋戒不稟而自備。果證不遠而",
    "T46n1955_002:1002b07": "不可。消難獲利自行化他。因人果人靡不由",
    "T46n1955_002:1002b08": "此而辦其事。又曼荼羅疏云。念如來之神呪。",
    "T46n1955_002:1002b09": "心心暗契如來心。諷菩薩之密言。願願冥符",
    "T46n1955_002:1002b10": "菩薩願。何生死而不逃。何涅槃而不得。若",
    "T46n1955_002:1002b11": "依餘宗修行。須要廣知聖教明悟真心。然後",
    "T46n1955_002:1002b12": "修行方是正行。若未悟而修皆非正行。如世",
    "T46n1955_002:1002b13": "病人。須要廣知醫書明閑藥性。方得治病者。",
    "T46n1955_002:1002b14": "即萬中難得一也。是知神呪行門省略功德",
    "T46n1955_002:1002b15": "甚深。普引七眾速至菩提。最為要道故義淨",
    "T46n1955_002:1002b16": "三藏云。昇天乘龍役使百神。利生之道唯呪",
    "T46n1955_002:1002b17": "是親。問曰夫依顯教。須得依教生信依信生",
    "T46n1955_002:1002b18": "解。依解起行行成得果。今密宗神呪不令生",
    "T46n1955_002:1002b19": "解。但誦持之便得道果。既越常規難以生信。",
    "T46n1955_002:1002b20": "答曰如世間病人不解醫方。遇神妙藥而服",
    "T46n1955_002:1002b21": "食之。便得病除身安。彼既不解藥性。何得病",
    "T46n1955_002:1002b22": "除身安。世藥尚爾。況如來不思議呪耶。又如",
    "T46n1955_002:1002b23": "來之教不可以一理推。既言顯密有異。不須",
    "T46n1955_002:1002b24": "一[番*去]要解。起信鈔云。膠柱調絃全歸愚者。守",
    "T46n1955_002:1002b25": "株待兔且非智人。唯宜信而持之速得道果。",
    "T46n1955_002:1002b26": "若不生信空無所獲。大悲心經說。誦持呪者。",
    "T46n1955_002:1002b27": "一切所求皆得果遂。唯除於呪生疑。又云若",
    "T46n1955_002:1002b28": "有生疑不信。其人百萬劫中。常處惡道不聞",
    "T46n1955_002:1002b29": "三寶。又諸經說。真言行者四威儀中。有無",
    "T46n1955_002:1002c01": "量天龍八部。諸金剛眾常守護之。故廣大圓",
    "T46n1955_002:1002c02": "滿無碍大悲心陀羅尼經云。誦持陀羅尼者",
    "T46n1955_002:1002c03": "是無畏藏。龍天善神常護持故。又云若能如",
    "T46n1955_002:1002c04": "法誦呪。即有一切善神龍王金剛密跡。常隨",
    "T46n1955_002:1002c05": "衛護不離其側。如護眼睛如護己命。又持呪",
    "T46n1955_002:1002c06": "者若在空山曠野獨宿孤眠。是諸善神番代",
    "T46n1955_002:1002c07": "宿衛辟除災障。若在深山迷失道路。善神王",
    "T46n1955_002:1002c08": "化作善人示其正道。若逢賊陣被他抄掠墮",
    "T46n1955_002:1002c09": "落他國。善神龍王接還本土。若在山林曠野",
    "T46n1955_002:1002c10": "乏少水火。龍王護故化出水火。故彼頌云。龍",
    "T46n1955_002:1002c11": "天眾聖同慈護。百千三昧頓熏修。又大佛頂",
    "T46n1955_002:1002c12": "陀羅尼經說。設有眾生於散亂心口持神呪",
    "T46n1955_002:1002c13": "常有八萬四千那由他恒河沙俱胝金剛藏王",
    "T46n1955_002:1002c14": "菩薩種族。一一皆有諸金剛眾而為眷屬。晝",
    "T46n1955_002:1002c15": "夜常隨侍衛此人。縱令魔王求其方便終不",
    "T46n1955_002:1002c16": "可得。諸小鬼神去此善人十由旬外。若魔眷",
    "T46n1955_002:1002c17": "屬欲來侵擾是善人者。諸金剛眾而以寶杵。",
    "T46n1955_002:1002c18": "殞碎其首猶如微塵。恒令此人所作如願。故",
    "T46n1955_002:1002c19": "彼頌云。八萬四千金剛眾。行住坐臥每隨身。",
    "T46n1955_002:1002c20": "密部諸經廣說護持。誦呪之人欲要知者。請",
    "T46n1955_002:1002c21": "看藏教。",
    "T46n1955_002:1002c22": "八令凡同佛如來歸命門者。謂真言行者持",
    "T46n1955_002:1002c23": "誦神呪課數滿時。身語意三所作善惡之業。",
    "T46n1955_002:1002c24": "皆成無漏功德法門。故白傘蓋頌云。誦滿一",
    "T46n1955_002:1002c25": "萬八千遍。遍遍入於無相定。號成堅固金剛",
    "T46n1955_002:1002c26": "幢。自在得名人中佛。縱使罵詈不為過。諸天",
    "T46n1955_002:1002c27": "常聞梵語聲。大悲心陀羅尼經云。誦持陀羅",
    "T46n1955_002:1002c28": "尼者。口中所出言音若善若惡。一切天龍聞",
    "T46n1955_002:1002c29": "者皆是清淨法音。又偈云。譬如靈丹藥。點鐵",
    "T46n1955_002:1003a01": "成金寶。誦持陀羅尼。變凡作賢聖。又神變疏",
    "T46n1955_002:1003a02": "云。真言行者能令三業。即同本尊三業。又持",
    "T46n1955_002:1003a03": "呪行者。得諸佛歸命故。佛頂偈云十方世界",
    "T46n1955_002:1003a04": "諸如來。護念歸命受持者是也。",
    "T46n1955_002:1003a05": "九具自他力現成菩提門者。謂顯教中有自",
    "T46n1955_002:1003a06": "力他力二門。十住論念佛鏡等說。一自力門。",
    "T46n1955_002:1003a07": "謂修六度萬行等。名難行道。如人陸地步行",
    "T46n1955_002:1003a08": "千里程則遲到。二他力門。謂念佛等名易行",
    "T46n1955_002:1003a09": "道。如人水路乘船行千里程則疾到。今真言",
    "T46n1955_002:1003a10": "中密具自他二力。謂大乘寶王等諸經中說。",
    "T46n1955_002:1003a11": "真言行者日日得具。六波羅蜜圓滿功德。又",
    "T46n1955_002:1003a12": "佛頂頌云。不持齋者名持齋。不持戒者名持",
    "T46n1955_002:1003a13": "戒。僧破二百五十戒。比丘尼犯八波羅。聞念",
    "T46n1955_002:1003a14": "佛頂陀羅尼。便得具足聲戒(彼佛頂疏云。菩薩行門隨行則具。今",
    "T46n1955_002:1003a15": "不行而備蓋神呪之力具足萬行。斯言不誣矣)。則是自力門。又真言中",
    "T46n1955_002:1003a16": "每一一字。皆是諸佛全身。末法中一字呪經",
    "T46n1955_002:1003a17": "云。吾滅度之後變身作此呪等。即是他力門。",
    "T46n1955_002:1003a18": "又諸經說。真言行者現世能成無上菩提。故",
    "T46n1955_002:1003a19": "樓閣經云。我與無量俱胝百千劫。雖行苦行",
    "T46n1955_002:1003a20": "猶不得菩提。由纔聞陀羅尼故。加行相應便",
    "T46n1955_002:1003a21": "成正覺。又五字陀羅尼頌云。諸佛本誓力。現",
    "T46n1955_002:1003a22": "成諸聖事。即於一坐中。便成最正覺。又陀羅",
    "T46n1955_002:1003a23": "尼序云。若覺蘊於心。即凡夫三業成功德聚。",
    "T46n1955_002:1003a24": "只於此生便得菩提。何勞修進多劫。又神變",
    "T46n1955_002:1003a25": "疏判陀羅尼。為大不思議成佛神通乘。謂依",
    "T46n1955_002:1003a26": "餘門成佛。如乘羊馬行千里程。經久方到。",
    "T46n1955_002:1003a27": "依陀羅尼門成佛。如乘神通行千里程。舉意",
    "T46n1955_002:1003a28": "便到所至處。雖無異所乘法有遲疾也。又餘",
    "T46n1955_002:1003a29": "門成佛。如磨黃石取如意珠。依真言門成佛。",
    "T46n1955_002:1003b01": "如神通力取如意珠。又云如餘菩薩為求菩",
    "T46n1955_002:1003b02": "提。雖難行苦行如救頭然經無量劫。尚不能",
    "T46n1955_002:1003b03": "得如是成就。真言行者不虧法則。只於此生",
    "T46n1955_002:1003b04": "得菩提也故神變鈔云。頓超地位譬之以神",
    "T46n1955_002:1003b05": "通。速離纏痾喻之以呪術。又大教王經云。若",
    "T46n1955_002:1003b06": "不依祕密課誦修行。終不成於無上菩提也。",
    "T46n1955_002:1003b07": "十諸佛如來尚乃求學門者。如大乘莊嚴寶",
    "T46n1955_002:1003b08": "王經說。諸佛亦求神呪。何況凡夫而不持誦",
    "T46n1955_002:1003b09": "耶。故彼經說。觀音菩薩一毛孔中有無量國",
    "T46n1955_002:1003b10": "土無量諸佛菩薩等。普賢菩薩入觀音一毛",
    "T46n1955_002:1003b11": "孔中。經十二年不知分齊。又云觀音有六字",
    "T46n1955_002:1003b12": "大明陀羅尼。一切如來皆不知其所得之處。",
    "T46n1955_002:1003b13": "因位菩薩云何得知。乃至說蓮華上佛成",
    "T46n1955_002:1003b14": "佛竟。方經歷諸佛求此六字大明等。問曰",
    "T46n1955_002:1003b15": "佛具一切智。豈不知得陀羅尼也。答有三",
    "T46n1955_002:1003b16": "義。一者表此陀羅尼最勝最深。令人生於",
    "T46n1955_002:1003b17": "尊重。所以言佛不知而自求之。二者謂權教",
    "T46n1955_002:1003b18": "中佛。不能知得圓宗密呪。如小乘極果。不",
    "T46n1955_002:1003b19": "能知得大乘深法。三者密宗神呪即體便是",
    "T46n1955_002:1003b20": "圓圓果海。故佛不得。如釋大乘論說。圓圓海",
    "T46n1955_002:1003b21": "佛亦不得。今六字大明准提神呪即體便是",
    "T46n1955_002:1003b22": "圓圓果海也(今密部一切神呪。當顯教中所詮法也。實而論之具含能所詮。一切神呪說文。",
    "T46n1955_002:1003b23": "當顯教中能詮言也。今六字准提。當顯教中果海也。問曰寶王經。只言六字大明佛不知得。云何今說准提佛亦",
    "T46n1955_002:1003b24": "不知得。答云彼寶王經。說六字大明已便說准提。是知准提同是果海。又佛知佛說者真言。於五部中佛部中",
    "T46n1955_002:1003b25": "收。今准提獨出五部之外。若非圓圓果海是何法耶。又問曰夫真言者但是能詮言教即以聲名句文為體。何得判",
    "T46n1955_002:1003b26": "為圓圓果海。答云若作此問。蓋是未知密教宗旨。今密教中祕密神呪。即是所詮之法。一切說文。是能詮言。",
    "T46n1955_002:1003b27": "如上已說。又設縱神呪便屬能詮。若伸此問但是小乘之見解也。謂小乘教中能詮言教。多以聲名句文為體。大",
    "T46n1955_002:1003b28": "乘始教。或以聲名句文為體。或以唯識為體。終教中說。以無性真如為體。頓教之中。以絕待真如為體。圓",
    "T46n1955_002:1003c01": "教中說。或以十玄為體。或海印三昧為體。彼顯教中能詮之言尚爾。即是絕待真如十玄門等。況密宗神呪。當顯",
    "T46n1955_002:1003c02": "圓中一真法界耶。又釋摩訶衍論。據生滅門中能詮之教。會相歸性以真如為體。或多一心為體。真如門中即",
    "T46n1955_002:1003c03": "絕待真如為體。又甚深玄理論。不動本源論。此二論中廣略解說不二果海。當彼二論中能詮之言以何為體。以",
    "T46n1955_002:1003c04": "理推徵。即知以不二果海為體。彼能詮言當爾。即是不二果海。況今六字大明准提神呪。義當彼二論中所詮",
    "T46n1955_002:1003c05": "法耶。又自古諸師皆云。祕密神呪是諸佛心印。唯佛得知非因位所解。又今莊嚴寶王經說。佛亦不知神呪。若",
    "T46n1955_002:1003c06": "非圓圓果海是何法耶。願諸學者。虛懷體之勿滯局情)。",
    "T46n1955_002:1003c07": "問曰何以圓圓果海諸佛不得。答云謂圓圓",
    "T46n1955_002:1003c08": "果海。是本性成就之法表。非是諸佛修因斷",
    "T46n1955_002:1003c09": "障所得故。又表逈出因果之外故。所以言諸",
    "T46n1955_002:1003c10": "佛不得而自求之。據實而論諸佛皆知得也。",
    "T46n1955_002:1003c11": "故賢首云。性德果海即十方境界是也。問曰",
    "T46n1955_002:1003c12": "六字大明准提神呪。即是圓圓果海即是十",
    "T46n1955_002:1003c13": "佛境界。何以凡夫而得持誦。答云今密教中",
    "T46n1955_002:1003c14": "說。以真言不思議力。令凡夫三業同如來三",
    "T46n1955_002:1003c15": "業而得持誦。又密宗神呪。若據所知所解。即",
    "T46n1955_002:1003c16": "唯是諸佛境界。今位因凡夫。雖非知解但當",
    "T46n1955_002:1003c17": "持誦。自然滅障成德超凡入聖也。斯之一義。",
    "T46n1955_002:1003c18": "語驚俗聽理越常情。人既罕聞庸流難信。博",
    "T46n1955_002:1003c19": "學上智細而詳之。於上三義任情取捨。上來",
    "T46n1955_002:1003c20": "十門略述密部盡依經典。非是下愚能知密",
    "T46n1955_002:1003c21": "旨。故神變鈔云。金剛手方可探其賾。蓮華眼",
    "T46n1955_002:1003c22": "始能窺其奧。",
    "T46n1955_002:1003c23": "二問答密呪法器勝劣者。問曰上之十門盡",
    "T46n1955_002:1003c24": "敘述圓教中真言。為當一切真言而有勝劣。",
    "T46n1955_002:1003c25": "五教各不同耶。為復一切真言而無勝劣。皆",
    "T46n1955_002:1003c26": "是圓教耶。答云准神變疏而有二門。一隨他",
    "T46n1955_002:1003c27": "意門。一切真言而有勝劣。諸部不同。又清",
    "T46n1955_002:1003c28": "涼疏主。於經律論三藏之外立一雜藏。收陀",
    "T46n1955_002:1004a01": "羅尼而成四藏。三乘各四。成十二藏。既三乘",
    "T46n1955_002:1004a02": "中各有陀羅尼。例知五教下亦各有密呪也。",
    "T46n1955_002:1004a03": "如諸阿含經中呪。即是小教。諸般若經中呪。",
    "T46n1955_002:1004a04": "即是始教。金光明經中呪。即是終教。楞伽經",
    "T46n1955_002:1004a05": "中呪。即是頓教。大乘莊嚴寶王經中。六字大",
    "T46n1955_002:1004a06": "明准提神呪。即是圓教(又上來十門中所引諸陀羅尼經。多是圓教)梵",
    "T46n1955_002:1004a07": "語陀羅尼。此云總持。即以教理行果四法為",
    "T46n1955_002:1004a08": "體。五教中陀羅尼。各總含攝當教中教理行",
    "T46n1955_002:1004a09": "果也(五教勝劣今舉喻況之。令初學易知。一小教如鐵。二始教如銅。三終教如銀。四頓教如金。",
    "T46n1955_002:1004a10": "五圓教似如意珠)。二隨自意門。一切真言更無勝劣。皆",
    "T46n1955_002:1004a11": "是毘盧遮那大不思議祕密心印(一代教中乃至鬼神所說真",
    "T46n1955_002:1004a12": "言。皆是毘盧遮那如來。欲普門益生。全體變作彼鬼神類而說真言。非實鬼神能說真言。餘類皆爾)。又",
    "T46n1955_002:1004a13": "賢首清涼以義判教。一經之中容有多教。即",
    "T46n1955_002:1004a14": "知一切經中真言。皆是圓教。一切真言名總",
    "T46n1955_002:1004a15": "持者。能總含攝無盡教理行果也。實而言之。",
    "T46n1955_002:1004a16": "雙用二門妙契佛心。故神變疏云。真言行者。",
    "T46n1955_002:1004a17": "能於差別中解無差別義。於無差別中解差",
    "T46n1955_002:1004a18": "別義。當知是人善達真言相也。問曰上說密",
    "T46n1955_002:1004a19": "部。包廣包深難思難議。未審此法被何根器。",
    "T46n1955_002:1004a20": "答云所被根器亦有二門。一就隨他意門。真",
    "T46n1955_002:1004a21": "言既有五教不同。根器亦乃五種各異。五教",
    "T46n1955_002:1004a22": "中陀羅尼。各總被當教中上中下三根也。故",
    "T46n1955_002:1004a23": "曼荼羅疏中亦說。陀羅尼通被勝劣諸根。二",
    "T46n1955_002:1004a24": "就隨自意門。一切陀羅尼皆被不思議圓根。",
    "T46n1955_002:1004a25": "故佛頂頌云。神通勝化不思議。陀羅尼門最",
    "T46n1955_002:1004a26": "第一。今有未曾鑽仰密教者。多云陀羅尼藏",
    "T46n1955_002:1004a27": "唯被下根。斯言甚謬。且諸經中說陀羅尼。或",
    "T46n1955_002:1004a28": "名最上乘或名無上乘。或名金剛乘或名不",
    "T46n1955_002:1004a29": "思議乘。豈可唯被下根耶。故清涼云。以淺為",
    "T46n1955_002:1004b01": "深有符理之得。以深為淺有謗法之愆。冀諸",
    "T46n1955_002:1004b02": "學者。切宜留心。不得固執先聞而生輕忽。五",
    "T46n1955_002:1004b03": "天中夏。顯密雙明方是通人。上來顯密雙辯",
    "T46n1955_002:1004b04": "竟。",
    "T46n1955_002:1004b05": "四慶遇述懷者。謂如來一代聖教。不出顯密",
    "T46n1955_002:1004b06": "兩門(仁王經鈔云。如來一切教。不越顯密兩宗)。於顯教中雖五教不",
    "T46n1955_002:1004b07": "同。而華嚴一經最尊最妙。是諸佛之髓菩薩",
    "T46n1955_002:1004b08": "之心。具包三藏總含五教(梵本有十萬偈。此方已翻譯者。或八十卷六十",
    "T46n1955_002:1004b09": "卷四十卷等。雖文義廣博。其中最津要者。唯別行普賢行願品一卷經文。是華嚴之關鍵修行之樞機。可讚可",
    "T46n1955_002:1004b10": "崇。西天道流無不依之修行也)。於密部中雖五部有異。而准提",
    "T46n1955_002:1004b11": "一呪最靈最勝。是諸佛之母菩薩之命。具包",
    "T46n1955_002:1004b12": "三密總含五部(梵本有十萬偈。此方已翻譯者。有諸師諸本。雖儀式稍異。其中最綱",
    "T46n1955_002:1004b13": "要者。准唐善無畏三藏所譯一卷經文。是諸壇之領袖",
    "T46n1955_002:1004b14": "七眾之藥餌。可傳可尚。東夏高德無不依之持誦也)。",
    "T46n1955_002:1004b15": "今此兩宗。准纂靈記并義淨傳說。自如來密",
    "T46n1955_002:1004b16": "度已後。時人不聞不知(不聞顯圓不知密圓)。至龍樹菩薩",
    "T46n1955_002:1004b17": "七百年中出世。雙弘顯密圓宗。方乃流行人",
    "T46n1955_002:1004b18": "世。今居末法之中。得值天佑皇帝菩薩國王。",
    "T46n1955_002:1004b19": "率士之內流通二教。一介微僧幸得遭逢。感",
    "T46n1955_002:1004b20": "慶之心終日有懷。似病人逢靈丹妙藥。窘夫",
    "T46n1955_002:1004b21": "得如意寶珠。喜躍不已形於詠言。乃成頌曰。",
    "T46n1955_002:1004b22": "　數年何幸頓忘愁　　顯密雙逢稱所求",
    "T46n1955_002:1004b23": "　五部神功功可賴　　十玄妙觀觀無休",
    "T46n1955_002:1004b24": "　音高音下真言轉　　身去身來華藏遊",
    "T46n1955_002:1004b25": "　法界眾生歡喜事　　只疑都在我心頭",
    "T46n1955_002:1004b26": "顯密圓通成佛心要卷下"
}