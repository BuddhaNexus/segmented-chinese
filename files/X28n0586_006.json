{
    "X28n0586_006:0230b04": "天台三大部補注卷第六　　(妙經　文句　文句記)",
    "X28n0586_006:0230b06": "永嘉沙門釋　從義　撰",
    "X28n0586_006:0230b07": "記云大種所起",
    "X28n0586_006:0230b08": "新譯諸論皆云大種即四大種也今之音聲即色",
    "X28n0586_006:0230b09": "大種是故云也亦如小乘發智論說如來咽喉微",
    "X28n0586_006:0230b10": "妙大種從此能生妙語音聲婆沙問曰何名大種",
    "X28n0586_006:0230b11": "答大而是種故名大種如言大地及大王等能減",
    "X28n0586_006:0230b12": "能增能損能益是為種義體相形量徧諸方域能",
    "X28n0586_006:0230b13": "成大事是為大義金光明亦云水火風種散滅壞",
    "X28n0586_006:0230b14": "時。",
    "X28n0586_006:0230b15": "難陀持戒如止觀第四記",
    "X28n0586_006:0230b16": "前已指引今更不云。",
    "X28n0586_006:0230b17": "經云盡諸苦際",
    "X28n0586_006:0230b18": "婆沙問云苦際為在苦中為在苦外若在苦中不",
    "X28n0586_006:0230b19": "應言苦際若在苦外世間現喻云何通耶猶如金",
    "X28n0586_006:0230b20": "籌初中後等皆悉是金苦亦如是初中後等皆悉",
    "X28n0586_006:0230b21": "是苦何名苦際耶答曰或有說者阿羅漢最後陰",
    "X28n0586_006:0230b22": "是苦際或云滅盡涅槃是苦際最後陰是苦際者",
    "X28n0586_006:0230b23": "更不生苦故不與苦相續故不造苦因故滅盡涅",
    "X28n0586_006:0230b24": "槃與現喻相違者此不須通以三藏中不云此故。",
    "X28n0586_006:0230c01": "記云若例聲聞須明行相",
    "X28n0586_006:0230c02": "逆順推見愛十二因緣具如四念處中。",
    "X28n0586_006:0230c03": "以小乘中無十方佛",
    "X28n0586_006:0230c04": "若準大論引阿含云東方世界有無量等是故小",
    "X28n0586_006:0230c05": "乘亦不言有亦不言無若言有者眾生懈怠不求",
    "X28n0586_006:0230c06": "度故大論又說聲聞但於一佛身心見十方佛菩",
    "X28n0586_006:0230c07": "薩乃於無量佛土中念十方佛若薩婆多云無十",
    "X28n0586_006:0230c08": "方佛若僧祇中說有十方佛若成實論云一世界",
    "X28n0586_006:0230c09": "無多世界有當知此皆所計不同耳今以大小對",
    "X28n0586_006:0230c10": "辨小乘中則無大乘中則有。",
    "X28n0586_006:0230c11": "又見佛子故云見",
    "X28n0586_006:0230c12": "準經合云於此悉見又覩諸佛故云見矣。",
    "X28n0586_006:0230c13": "殑伽河",
    "X28n0586_006:0230c14": "殑其升切經云恒沙或云恒迦河又云強伽河此",
    "X28n0586_006:0230c15": "云天堂來以西竺外書云本入摩醯首羅天頂從",
    "X28n0586_006:0230c16": "耳中流出地上以此天化身在雪山頂故作此云",
    "X28n0586_006:0230c17": "以見從高處來乃云天堂來也今且順彼之說是",
    "X28n0586_006:0230c18": "故云也。",
    "X28n0586_006:0230c19": "信度河",
    "X28n0586_006:0230c20": "亦言辛頭河此云驗河也。",
    "X28n0586_006:0230c21": "縛芻河",
    "X28n0586_006:0230c22": "亦言博叉河此云生丹河也。",
    "X28n0586_006:0230c23": "徙多河",
    "X28n0586_006:0230c24": "亦言私多又言悉陀或言私陀此云冷河也。",
    "X28n0586_006:0231a01": "經云金銀珊瑚",
    "X28n0586_006:0231a02": "大論云金出山沙石赤銅中銀出燒石中珊瑚珠",
    "X28n0586_006:0231a03": "名也說文云生海中其色赤。",
    "X28n0586_006:0231a04": "真珠摩尼",
    "X28n0586_006:0231a05": "大論云真珠出魚腹中竹中蛇腦中摩尼亦云末",
    "X28n0586_006:0231a06": "尼此翻離垢。",
    "X28n0586_006:0231a07": "硨磲碼碯",
    "X28n0586_006:0231a08": "硨磲色青白碼碯色或白或青如馬之腦故以為",
    "X28n0586_006:0231a09": "名後人或加石或加玉而作耳。",
    "X28n0586_006:0231a10": "金剛諸珍",
    "X28n0586_006:0231a11": "天竺國金生剛中百鍊不銷可以切玉也。",
    "X28n0586_006:0231a12": "車乘",
    "X28n0586_006:0231a13": "乘字去聲此方乃夏后氏奚仲所作即輿輪之都",
    "X28n0586_006:0231a14": "名也車齒邪切舍也行者所處舍也又居音言以",
    "X28n0586_006:0231a15": "居人也乘駕也載也。",
    "X28n0586_006:0231a16": "輦輿",
    "X28n0586_006:0231a17": "輦說文云輓車也人在前引之也古者卿大夫所",
    "X28n0586_006:0231a18": "乘自漢已來天子乘之天子皇后所乘車曰輦也",
    "X28n0586_006:0231a19": "輿與庶與諸二切說文云車輿也有輪曰車無輪",
    "X28n0586_006:0231a20": "曰輿今車輿形別制於古也或謂玉篇云眾也載",
    "X28n0586_006:0231a21": "也舉也多也。",
    "X28n0586_006:0231a22": "欄楯",
    "X28n0586_006:0231a23": "攔釣攔也遮也楯攔檻也縱曰攔橫曰楯。",
    "X28n0586_006:0231a24": "華蓋",
    "X28n0586_006:0231b01": "華胡瓜切黃帝與蚩尤戰于涿鹿之野有五色雲",
    "X28n0586_006:0231b02": "氣金枝玉葉止於帝上有華葩之象因而作於華",
    "X28n0586_006:0231b03": "蓋焉華亦呼瓜切西竺暑熱人多持蓋皆以華而",
    "X28n0586_006:0231b04": "飾之諸經或云幢旛華蓋斯之謂也。",
    "X28n0586_006:0231b05": "軒飾",
    "X28n0586_006:0231b06": "安車也以皮物而莊飾之即軒車也。",
    "X28n0586_006:0231b07": "記云具出其相如止觀第二記",
    "X28n0586_006:0231b08": "諸大乘經及首楞嚴大品大論皆明六度如大品",
    "X28n0586_006:0231b09": "相攝品云樓那白佛我今欲說菩薩之行佛言隨",
    "X28n0586_006:0231b10": "汝意說樓那於是廣明六度更互相攝六六三十",
    "X28n0586_006:0231b11": "六度等故云或以施為名說諸波羅蜜乃至或以",
    "X28n0586_006:0231b12": "般若為名說諸波羅蜜又攝大乘論互顯章大瓔",
    "X28n0586_006:0231b13": "珞無斷品並與首楞嚴意同。",
    "X28n0586_006:0231b14": "經云而被法服",
    "X28n0586_006:0231b15": "被平義切服也覆也。",
    "X28n0586_006:0231b16": "記云龍得一縷牛角一觸",
    "X28n0586_006:0231b17": "海龍王經龍王白佛如此海中無數種龍有四金",
    "X28n0586_006:0231b18": "翅常來食之願佛擁護令得安隱於是世尊脫身",
    "X28n0586_006:0231b19": "皁衣告龍王云汝取是衣分與諸龍皆令周徧於",
    "X28n0586_006:0231b20": "中有值一縷之者金翅鳥王不能觸犯持禁戒者",
    "X28n0586_006:0231b21": "所願必得法苑中引悲華經文釋迦如來昔於寶",
    "X28n0586_006:0231b22": "藏佛所願云成佛之時袈裟所感五種功德如今",
    "X28n0586_006:0231b23": "記中引者略同。",
    "X28n0586_006:0231b24": "文句云初禪一品乃至九品",
    "X28n0586_006:0231c01": "禪波羅蜜云修諸禪時有下中上三品離三為九",
    "X28n0586_006:0231c02": "品淺深若細論者有無量品禪禪皆然。",
    "X28n0586_006:0231c03": "修羅琴",
    "X28n0586_006:0231c04": "大論云法身菩薩化無量身度生說法而菩薩心",
    "X28n0586_006:0231c05": "無所分別如修羅琴常自出聲隨意而作無能彈",
    "X28n0586_006:0231c06": "者又緊那羅所彈之琴閻浮檀金華葉莊嚴善淨",
    "X28n0586_006:0231c07": "業報之所造作彈時聲徧三千世界宣說無生寂",
    "X28n0586_006:0231c08": "滅之法。",
    "X28n0586_006:0231c09": "記云四降魔相及八魔十魔等如止觀第八記",
    "X28n0586_006:0231c10": "三藏初伏四魔坐道場破煩惱魔又得法性身破",
    "X28n0586_006:0231c11": "陰魔此兩共破死魔樹下得不動三昧破天子魔",
    "X28n0586_006:0231c12": "通教初得無生忍至六地得菩提道如前八地道",
    "X28n0586_006:0231c13": "觀雙流是不動三昧破天子魔兩處聲聞只破三",
    "X28n0586_006:0231c14": "魔別教十住已破界內四魔初地分得菩提破煩",
    "X28n0586_006:0231c15": "惱魔分得法身破陰魔分得赤色三昧破天子魔",
    "X28n0586_006:0231c16": "圓教初住俱破八魔得菩提道破煩惱魔乃至妙",
    "X28n0586_006:0231c17": "覺永盡言四魔者煩惱魔陰魔死魔天子魔此約",
    "X28n0586_006:0231c18": "界內而說若約界外者分段諸魔悉過唯有無常",
    "X28n0586_006:0231c19": "等四倒此是界外煩惱魔煩惱魔故即有無等等",
    "X28n0586_006:0231c20": "色即是界外陰魔陰魔故即有死魔三賢十聖住",
    "X28n0586_006:0231c21": "果報而無第六天子魔但以赤色三昧未究竟名",
    "X28n0586_006:0231c22": "天子魔耳凡界內名至界外者並是義立故赤色",
    "X28n0586_006:0231c23": "三昧觀於他化自在天有破彼天有三惑未盡故",
    "X28n0586_006:0231c24": "通為天子魔此謂八魔也十魔者華嚴云一陰魔",
    "X28n0586_006:0232a01": "生諸取故二煩惱魔生雜染故三業魔能障礙故",
    "X28n0586_006:0232a02": "四心魔起高慢故五死魔捨生處故六天魔自憍",
    "X28n0586_006:0232a03": "縱故七善根魔恒執取故八三昧魔久耽味故九",
    "X28n0586_006:0232a04": "善知識魔起著心故十菩提法智魔常不捨故。",
    "X28n0586_006:0232a05": "經云處林放光",
    "X28n0586_006:0232a06": "處字上聲前獨處閑靜常處空閑皆上聲以至下",
    "X28n0586_006:0232a07": "文準義思之。",
    "X28n0586_006:0232a08": "記云華嚴如止觀第七記引",
    "X28n0586_006:0232a09": "舊譯華嚴經云又放光明名無慳彼光覺悟除貪",
    "X28n0586_006:0232a10": "惜又放光明名清涼彼光覺悟毀禁者又放光名",
    "X28n0586_006:0232a11": "忍莊嚴彼光覺悟嗔恚者又放光明名轉勝彼光",
    "X28n0586_006:0232a12": "覺悟懈怠者又放光明名寂靜彼光覺悟亂意者",
    "X28n0586_006:0232a13": "又放光名慧莊嚴彼光覺悟愚癡者然止觀第七",
    "X28n0586_006:0232a14": "記但引思益蒙光得益之相耳未見引華嚴此文",
    "X28n0586_006:0232a15": "後人請尋輔行又云地持六度各九者六度皆云",
    "X28n0586_006:0232a16": "一自性二一切三難四一切門五善人六一切行",
    "X28n0586_006:0232a17": "七除惱八此世他世九清淨九名雖同但以施等",
    "X28n0586_006:0232a18": "簡之則成六度各九却不見說蒙光得益更請尋",
    "X28n0586_006:0232a19": "之。",
    "X28n0586_006:0232a20": "未甞睡眠如止觀第四記",
    "X28n0586_006:0232a21": "經中既云未甞睡眠此必須指棄五蓋中棄睡眠",
    "X28n0586_006:0232a22": "文也心神昏昏為睡六識闇塞四支倚放為眠大",
    "X28n0586_006:0232a23": "論云眠為大闇無所見日日欺誑奪人明亦如臨",
    "X28n0586_006:0232a24": "陣白刃間如共毒蛇同室睡故知不指調五事中",
    "X28n0586_006:0232b01": "調眠之事也次文云那律等如第四記者前通序",
    "X28n0586_006:0232b02": "中已具引彼注之。",
    "X28n0586_006:0232b03": "經云惡罵捶打",
    "X28n0586_006:0232b04": "捶之藥切打音頂以杖而擊之謂也。",
    "X28n0586_006:0232b05": "記云五蓋如止觀第四卷",
    "X28n0586_006:0232b06": "一貪欲二嗔恚三睡眠四掉悔五疑通稱蓋者覆",
    "X28n0586_006:0232b07": "也蓋覆纏緜心神昏闇使定慧不明者也。",
    "X28n0586_006:0232b08": "大乘頓制何論楞伽前後制耶",
    "X28n0586_006:0232b09": "大乘頓制即梵網云夫食肉者斷大慈悲性種子",
    "X28n0586_006:0232b10": "若食肉者得無量罪楞伽前制即鹿苑施小但開",
    "X28n0586_006:0232b11": "三種淨肉耳餘不得食也楞伽後制即涅槃所禁",
    "X28n0586_006:0232b12": "也釋籤第十引楞伽中大慧問佛外道尚遮不許",
    "X28n0586_006:0232b13": "食肉何況如來大悲含育而許自他令食肉耶若",
    "X28n0586_006:0232b14": "大乘中梵網已制猶作此說當知楞伽四含之後",
    "X28n0586_006:0232b15": "為漸制之始下佛答中乃云菩薩不應食肉故知",
    "X28n0586_006:0232b16": "仍存小教中開今謂釋籤其文恐誤何者楞伽經",
    "X28n0586_006:0232b17": "中佛答大慧經文具云一切諸肉有無量緣菩薩",
    "X28n0586_006:0232b18": "於中當生悲愍不應食之所謂眾生從無始來生",
    "X28n0586_006:0232b19": "死輪迴曾作父母兄弟眷屬云何於中而取食之",
    "X28n0586_006:0232b20": "乃至云我若聽許聲聞食肉我則非是住慈心者",
    "X28n0586_006:0232b21": "大慧我於諸處說遮千種許三種者是漸禁斷令",
    "X28n0586_006:0232b22": "其修學今此經中自死他殺凡是肉者一切悉斷",
    "X28n0586_006:0232b23": "大慧我不曾許弟子食肉亦不現許亦不當許大",
    "X28n0586_006:0232b24": "慧凡是肉者於出家人悉是不淨若有癡人謗言",
    "X28n0586_006:0232c01": "如來聽許食肉亦自食者當知是人惡業所纏必",
    "X28n0586_006:0232c02": "當永墮不饒益處大慧二乘菩薩尚唯法食豈況",
    "X28n0586_006:0232c03": "如來乃至偈中云食肉無慚愧生生常顛狂諸佛",
    "X28n0586_006:0232c04": "及菩薩二乘所嫌惡象腋與大雲涅槃勝鬘等及",
    "X28n0586_006:0232c05": "此楞伽經我皆制斷肉先說見聞疑已斷一切肉",
    "X28n0586_006:0232c06": "十卷楞伽四卷楞伽與此大同但是其文有廣略",
    "X28n0586_006:0232c07": "耳故知釋籤判於楞伽但制菩薩仍存小教中開",
    "X28n0586_006:0232c08": "者誤矣大經第四四相品云從今日始不聽聲聞",
    "X28n0586_006:0232c09": "弟子食肉若受檀越信施之時應觀是肉如子肉",
    "X28n0586_006:0232c10": "想迦葉問云如來何故先聽比丘食三淨肉佛言",
    "X28n0586_006:0232c11": "是三淨肉隨事漸制迦葉又問若不食肉者五種",
    "X28n0586_006:0232c12": "牛味乳酪等亦不應受佛言佛所制戒各有異意",
    "X28n0586_006:0232c13": "異意故聽食三種淨肉異想故一切悉斷及自死",
    "X28n0586_006:0232c14": "者是故我從今日制諸弟子不得復食一切肉也",
    "X28n0586_006:0232c15": "若乞食時得雜肉食當以水洗令與肉別但使無",
    "X28n0586_006:0232c16": "味然後可食由是而知但是大乘咸制三乘不應",
    "X28n0586_006:0232c17": "食肉非謂楞伽但制藏通菩薩而許二乘之開也",
    "X28n0586_006:0232c18": "然楞伽是方等所收而文指於涅槃經者此是後",
    "X28n0586_006:0232c19": "分之意耳又大經云佛先聽食五種牛味及以油",
    "X28n0586_006:0232c20": "蜜又云我唯聽食五種味等聽著革屣憍奢耶衣",
    "X28n0586_006:0232c21": "我說四大無有壽命若有經律作此說者是名佛",
    "X28n0586_006:0232c22": "說若不爾者則是魔說又楞嚴中斷五牛味故云",
    "X28n0586_006:0232c23": "若諸比丘不服東方絲綿絹帛靴履裘毳乳酪醍",
    "X28n0586_006:0232c24": "醐如是比丘於世真脫不游三界何以故服其身",
    "X28n0586_006:0233a01": "分皆為彼緣又大經云我滅度後聲聞弟子愚癡",
    "X28n0586_006:0233a02": "破戒乃云如是大涅槃經非佛所說是六師說所",
    "X28n0586_006:0233a03": "以者何一切諸佛悉說無常無我等法若言諸法",
    "X28n0586_006:0233a04": "常樂我淨云何當是佛之所說諸佛菩薩不制弟",
    "X28n0586_006:0233a05": "子斷五牛味及以食肉六師不聽食五牛味及以",
    "X28n0586_006:0233a06": "脂血若斷是者云何當是佛之正典由是而知涅",
    "X28n0586_006:0233a07": "槃楞嚴諸大乘經並皆不許食五牛味然楞嚴經",
    "X28n0586_006:0233a08": "亦是方等之後分耳如下具辨此方南岳思大禪",
    "X28n0586_006:0233a09": "師南山律師並皆不服絲綿絹帛南山歎云唯有",
    "X28n0586_006:0233a10": "南岳慈行可歸言三種淨肉者小乘毗尼並云不",
    "X28n0586_006:0233a11": "見為我殺不聞為我殺不疑為我殺皆得食也若",
    "X28n0586_006:0233a12": "楞嚴云五種淨肉者於前三上更加自死及以鳥",
    "X28n0586_006:0233a13": "殘是為五也若涅槃云九種淨肉者於前三中各",
    "X28n0586_006:0233a14": "有根本前後方便而為九也況復經云悉我神力",
    "X28n0586_006:0233a15": "之所化成斯乃鹿苑諸比丘得三五淨肉悉是如",
    "X28n0586_006:0233a16": "來神力化作非的食于眾生身分矣良以小根未",
    "X28n0586_006:0233a17": "任頓制故以方便而接引耳。",
    "X28n0586_006:0233a18": "迦葉袈裟直十萬兩金",
    "X28n0586_006:0233a19": "阿含經云摩訶迦葉欲出家時選擇家中最下衣",
    "X28n0586_006:0233a20": "裳得一獘衣其價猶直十萬兩金即便取之作僧",
    "X28n0586_006:0233a21": "伽梨時彼王舍大地中間有羅羅揵陀羅羅揵陀",
    "X28n0586_006:0233a22": "中間有多子塔迦葉於此值佛世尊乃求出家即",
    "X28n0586_006:0233a23": "以此衣而為其座持以奉佛佛即授其[(商口)/貝]那納衣",
    "X28n0586_006:0233a24": "大論亦云迦葉袈裟直十萬兩金袈裟兩字既皆",
    "X28n0586_006:0233b01": "梵音只應作加沙而並加衣者人而不思也袈裟",
    "X28n0586_006:0233b02": "此云染從色立名耳復次應知跋難陀死衣物直",
    "X28n0586_006:0233b03": "四十萬兩金國王大臣及諸親里各欲收取佛言",
    "X28n0586_006:0233b04": "王賜諸臣比丘不得又如陳如於空林中入般涅",
    "X28n0586_006:0233b05": "槃時放牧人送衣上王王乃評之只直五錢更有",
    "X28n0586_006:0233b06": "天須菩提面王比丘等因便須知止觀補注具引",
    "X28n0586_006:0233b07": "天須菩提面王比丘也。",
    "X28n0586_006:0233b08": "經云種種教詔",
    "X28n0586_006:0233b09": "教詔兩字並去聲呼訓也誨也告也示也。",
    "X28n0586_006:0233b10": "云記離合不同如止觀第七記",
    "X28n0586_006:0233b11": "如禪有願智力開出泥滓波羅蜜有神通力開出",
    "X28n0586_006:0233b12": "婆羅波羅蜜如般若有道種智開出漚和俱舍羅",
    "X28n0586_006:0233b13": "波羅蜜有一切種智開出闍那波羅蜜是故離則",
    "X28n0586_006:0233b14": "有十合但六也。",
    "X28n0586_006:0233b15": "雖復雙泯而說而照故云說不可說等",
    "X28n0586_006:0233b16": "此與文句少異學者宜細詳之。",
    "X28n0586_006:0233b17": "以佛舍利",
    "X28n0586_006:0233b18": "此順長行是故云耳。",
    "X28n0586_006:0233b19": "俱尸",
    "X28n0586_006:0233b20": "此云角城城有三角故也。",
    "X28n0586_006:0233b21": "經云縱廣正等",
    "X28n0586_006:0233b22": "縱即容切長也廣去聲橫也南北曰縱東西名廣。",
    "X28n0586_006:0233b23": "珠交露幔",
    "X28n0586_006:0233b24": "珠交以珠而交之也露不覆也幔莫半切幕也在",
    "X28n0586_006:0233c01": "傍曰帷在上曰幕幕覆也交結珠珍覆露其上也",
    "X28n0586_006:0233c02": "諸經亦云珠交露蓋珠交露車同其事也。",
    "X28n0586_006:0233c03": "寶鈴和鳴",
    "X28n0586_006:0233c04": "音樂調和也蓋以寶為鈴音聲和調而鳴者也詩",
    "X28n0586_006:0233c05": "云和鈴央央是也春秋桓公二年左傳云錫鸞和",
    "X28n0586_006:0233c06": "鈴昭其聲也注云和在衡鈴在旂動皆有聲焉錫",
    "X28n0586_006:0233c07": "音羊。",
    "X28n0586_006:0233c08": "記云具如釋籤引大經文",
    "X28n0586_006:0233c09": "波利質多羅此云圓生其根入地深五由旬高百",
    "X28n0586_006:0233c10": "由旬枝葉四布五十由旬香氣周徧五十由旬光",
    "X28n0586_006:0233c11": "明遠照八十由旬三十三天夏三月時在下受樂。",
    "X28n0586_006:0233c12": "文句云倉卒",
    "X28n0586_006:0233c13": "倉茫也大遠不明之皃也卒暴也李陵與蘇子卿",
    "X28n0586_006:0233c14": "書云前書倉卒未盡所懷論語云造次必於是注",
    "X28n0586_006:0233c15": "云造次謂急遽也正義云造次猶草木次鄭玄云",
    "X28n0586_006:0233c16": "倉卒也皆急速迫促之義耳。",
    "X28n0586_006:0233c17": "踟蹰",
    "X28n0586_006:0233c18": "行不進之皃也若言躊躇者即猶豫之皃也。",
    "X28n0586_006:0233c19": "猶豫之心",
    "X28n0586_006:0233c20": "顏氏家訓云禮記曰定猶豫決嫌疑離騷曰心猶",
    "X28n0586_006:0233c21": "豫而狐疑先儒未有釋者案尸子曰五尺犬為猶",
    "X28n0586_006:0233c22": "說文云隴西謂犬子為猶吾以為人將行犬好豫",
    "X28n0586_006:0233c23": "在人前待人不得又來迎候如此往還至于終日",
    "X28n0586_006:0233c24": "斯乃豫之所以為未定也或以爾雅中猶如麂善",
    "X28n0586_006:0234a01": "登木猶獸名也既聞人聲乃豫登木如此上下故",
    "X28n0586_006:0234a02": "云猶豫或以為獸又多猜疑故聽河水無流水聲",
    "X28n0586_006:0234a03": "然後乃渡今俗中云狐疑虎卜則其義矣猶平聲",
    "X28n0586_006:0234a04": "亦去聲亦作猷字亦作冘冘豫不定耳言謙光者",
    "X28n0586_006:0234a05": "易謙卦云天道下濟而光明地道卑而上行乃至",
    "X28n0586_006:0234a06": "云謙尊而光卑而不可踰君子之終也。",
    "X28n0586_006:0234a07": "釗師",
    "X28n0586_006:0234a08": "梁南冥寺慧釗法師也姓徐氏次師光宅如玄籤",
    "X28n0586_006:0234a09": "補注中委辨。",
    "X28n0586_006:0234a10": "記云支遁",
    "X28n0586_006:0234a11": "字道林也。",
    "X28n0586_006:0234a12": "標幟",
    "X28n0586_006:0234a13": "幟人志切標頭上幟也通俗文徽號曰標私記曰",
    "X28n0586_006:0234a14": "幟謂以絳帛等書著背上曰徽廣雅云旛也墨子",
    "X28n0586_006:0234a15": "云長丈五廣半幅標正作幖或云標識識音志。",
    "X28n0586_006:0234a16": "五不男",
    "X28n0586_006:0234a17": "生劇妬變半解釋如下文。",
    "X28n0586_006:0234a18": "纔堪為受聲聞無作一緣等",
    "X28n0586_006:0234a19": "將為殺小乘戒先問十三難此五不男即其一矣",
    "X28n0586_006:0234a20": "十三難者一邊罪二犯比丘尼三賊心四破內外",
    "X28n0586_006:0234a21": "道五非黃門即五不男是六殺父七殺母八殺羅",
    "X28n0586_006:0234a22": "漢九破僧十出佛血十一非人十二畜生十三二",
    "X28n0586_006:0234a23": "形有十三難不得受小乘戒若大乘戒婬男婬女",
    "X28n0586_006:0234a24": "黃門皆得受也若有七遮逆罪亦不得受大乘戒",
    "X28n0586_006:0234b01": "七逆即殺父殺母殺聖人殺阿闍梨出佛血殺和",
    "X28n0586_006:0234b02": "尚破羯磨轉法輪僧。",
    "X28n0586_006:0234b03": "經云無量無邊",
    "X28n0586_006:0234b04": "偈中又云無量無數劫般若經中須菩提白佛無",
    "X28n0586_006:0234b05": "量無數無邊有何等異佛言無數者名不墮數中",
    "X28n0586_006:0234b06": "若有為性中若無為性中無量者量不可得若過",
    "X28n0586_006:0234b07": "去若未來若現在無邊者諸法邊不可得故新譯",
    "X28n0586_006:0234b08": "四十卷華嚴第十卷中具說無量等數須者應尋",
    "X28n0586_006:0234b09": "經文。",
    "X28n0586_006:0234b10": "如來應供至世尊",
    "X28n0586_006:0234b11": "應字去聲舊作平呼然此十號下第二經文句自",
    "X28n0586_006:0234b12": "釋光明文句引釋論云佛是第九號輔行云大經",
    "X28n0586_006:0234b13": "解釋為十一句大論合無上士與調御丈夫以為",
    "X28n0586_006:0234b14": "一句乃至世尊為第十句涅槃疏云成論阿含以",
    "X28n0586_006:0234b15": "無上士與調御丈夫合為一號至世尊句十號方",
    "X28n0586_006:0234b16": "足涅槃釋論以無上士與調御丈夫開為二號至",
    "X28n0586_006:0234b17": "佛字則十號足耳總結上十號足故為世所尊故",
    "X28n0586_006:0234b18": "云世尊此與光明文句及輔行不同恐章安誤耳。",
    "X28n0586_006:0234b19": "記云然釋法號須從法立如止觀第二記",
    "X28n0586_006:0234b20": "乘無二智來契正境故曰如來以無二理徧入諸",
    "X28n0586_006:0234b21": "法名為應供了不二智智體無偏名正徧知知無",
    "X28n0586_006:0234b22": "二法互通法界雖無來往徧入三世名明行足無",
    "X28n0586_006:0234b23": "二之法性冥三德名為善逝理徧一切具三世間",
    "X28n0586_006:0234b24": "解此理故名世間解能解此理無復過上名無上",
    "X28n0586_006:0234c01": "士解此理故能調難調調十法界名為調御了法",
    "X28n0586_006:0234c02": "界法名為丈夫契此理故一切宗仰過於三教人",
    "X28n0586_006:0234c03": "天之上名天人師覺此理故名之為佛達此理故",
    "X28n0586_006:0234c04": "而為三世之所宗敬名為世尊智契法身具法界",
    "X28n0586_006:0234c05": "號故能垂示應身十號法應十號一體無二又引",
    "X28n0586_006:0234c06": "淨名云若我分別此三句義窮劫不盡證十號中",
    "X28n0586_006:0234c07": "初三號者此恐訛略以彼初號名三藐三佛陀即",
    "X28n0586_006:0234c08": "第三號也次號名多陀阿伽度第一號也次號名",
    "X28n0586_006:0234c09": "佛陀即第九號也彼經但云佛告阿難若我廣說",
    "X28n0586_006:0234c10": "此三句義汝以劫壽不能盡受。",
    "X28n0586_006:0234c11": "十號功德如育王經香口比丘",
    "X28n0586_006:0234c12": "育王請僧入宮供養有一比丘名優鉢羅年在盛",
    "X28n0586_006:0234c13": "壯端正殊特口中乃作優鉢羅華之香育王自行",
    "X28n0586_006:0234c14": "水次聞此比丘口香如是乃作念言而此比丘端",
    "X28n0586_006:0234c15": "正年少口中含香將無不欲動我宮人之心乎王",
    "X28n0586_006:0234c16": "即語云以水洗口洗已倍香王乃問之久近含此",
    "X28n0586_006:0234c17": "香耶答云過去有佛號曰迦葉人壽二萬我於爾",
    "X28n0586_006:0234c18": "時為高座法師讚歎佛法故四十九億歲生於天",
    "X28n0586_006:0234c19": "人不墮八難口中恒作如此之香育王聞已益加",
    "X28n0586_006:0234c20": "恭敬。",
    "X28n0586_006:0234c21": "涉法師云日能破闇等",
    "X28n0586_006:0234c22": "慈恩亦云日有二能一導明二成熟月有二能一",
    "X28n0586_006:0234c23": "除熱二清涼燈有二能一破闇二傳照此顯佛能",
    "X28n0586_006:0234c24": "導迷至覺成器根除煩惱熱得涅槃涼永破愚癡",
    "X28n0586_006:0235a01": "化生傳法當知此說稍同涉師。",
    "X28n0586_006:0235a02": "有人云初句總六句別離七為十",
    "X28n0586_006:0235a03": "慈恩云初中後為三瑜伽論云四文巧此云其語",
    "X28n0586_006:0235a04": "巧妙五義妙此云其義深遠六純一此云純一無",
    "X28n0586_006:0235a05": "雜七圓滿此云具足八清淨九鮮白十梵行又文",
    "X28n0586_006:0235a06": "句中引金光明前心如來不思議等文出真諦翻",
    "X28n0586_006:0235a07": "金光明學者尋之。",
    "X28n0586_006:0235a08": "經云說應四諦法",
    "X28n0586_006:0235a09": "應字平聲當也稱也法與機相當相稱義也次文",
    "X28n0586_006:0235a10": "準此記中問云問前問中以菩薩為三藏大乘三",
    "X28n0586_006:0235a11": "藏之後方云種種即指二酥今何以將菩薩六度",
    "X28n0586_006:0235a12": "答種種耶答凡諸問答乃至三意又下文中文句",
    "X28n0586_006:0235a13": "謂之後引一佛但舉開漸同記中乃云以中後指",
    "X28n0586_006:0235a14": "前初一佛等請後學者子細將文句及記對詳經",
    "X28n0586_006:0235a15": "文自見其訛略也即文句及記有訛略耳記中又",
    "X28n0586_006:0235a16": "引真諦翻頗羅墮乃婆羅門之一姓者若最後佛",
    "X28n0586_006:0235a17": "未出家有八王子豈非乃是剎利姓耶更請思之。",
    "X28n0586_006:0235a18": "文句云從今得三菩提去",
    "X28n0586_006:0235a19": "今字誤也應云令得。",
    "X28n0586_006:0235a20": "記云此八子名作四對釋但得觀心餘三全無",
    "X28n0586_006:0235a21": "慈恩云一大智大悲雙二了有了空雙三進善破",
    "X28n0586_006:0235a22": "惡雙四達偽知真雙如其次第而配對之故此四",
    "X28n0586_006:0235a23": "雙只是四對耳以今家意觀此四對義同觀心若",
    "X28n0586_006:0235a24": "乃因緣約教本迹三科則闕故云全無記中又引",
    "X28n0586_006:0235b01": "有云金輪必不值佛等者若俱舍中乃云人壽八",
    "X28n0586_006:0235b02": "萬時輪王出世已後則無者由身壽減眾惡增故。",
    "X28n0586_006:0235b03": "華嚴十種不出四弘如止觀第一卷",
    "X28n0586_006:0235b04": "止觀云或推理發心或覩佛相發心或覩神通發",
    "X28n0586_006:0235b05": "心或聞法發心或遊土發心或覩眾發心或見修",
    "X28n0586_006:0235b06": "行發心或見法滅發心或見種種過發心或見他",
    "X28n0586_006:0235b07": "受苦發心故此十種與彼華嚴其相略同華嚴云",
    "X28n0586_006:0235b08": "或見佛相好或覩神變或聞佛說法或聽佛教誡",
    "X28n0586_006:0235b09": "等(云云)。",
    "X28n0586_006:0235b10": "文句云從六十小下",
    "X28n0586_006:0235b11": "越州新板從字誤為後字也。",
    "X28n0586_006:0235b12": "經云多陀阿伽度等",
    "X28n0586_006:0235b13": "多陀阿伽度此云如來阿羅訶此云應供三藐三",
    "X28n0586_006:0235b14": "佛陀此云正徧知然今經云燈明如來授德藏菩",
    "X28n0586_006:0235b15": "薩記次當作佛與下文云彌勒菩薩釋迦牟尼佛",
    "X28n0586_006:0235b16": "之所授記次後作佛不亦同乎況前明時節同亦",
    "X28n0586_006:0235b17": "將下文五十小劫謂如半日例同六十小劫謂如",
    "X28n0586_006:0235b18": "食頃又舍利弗成佛號華光如來授堅滿菩薩記",
    "X28n0586_006:0235b19": "次當作佛號華足安行多陀阿伽度阿羅訶三藐",
    "X28n0586_006:0235b20": "三佛陀故知燈明如來授德藏菩薩記次當作佛",
    "X28n0586_006:0235b21": "即是補處成道耳今文句云昔事已成故言授菩",
    "X28n0586_006:0235b22": "薩記等者此由前文對告妙光乃是菩薩一往相",
    "X28n0586_006:0235b23": "帶來此中耳況龍樹釋經每於一文存於眾解敬",
    "X28n0586_006:0235b24": "請詳之。",
    "X28n0586_006:0235c01": "記云後分雖有授記事乖",
    "X28n0586_006:0235c02": "舊譯華嚴第三十八入法界品列眾云五百聲聞",
    "X28n0586_006:0235c03": "故曰後分雖有也不曾與記故曰事乖焉清涼觀",
    "X28n0586_006:0235c04": "師謂華嚴經亦記二乘及明如來久成正覺謂與",
    "X28n0586_006:0235c05": "法華本迹兩門其意無別破此具如玄籤補注。",
    "X28n0586_006:0235c06": "楞伽乃密對菩薩",
    "X28n0586_006:0235c07": "楞伽經第六變化品云大慧菩薩白佛言世尊如",
    "X28n0586_006:0235c08": "來何故授阿羅漢三菩提記何故復說無般涅槃",
    "X28n0586_006:0235c09": "法眾生得成佛道佛告大慧我為無餘涅槃界故",
    "X28n0586_006:0235c10": "密勸令彼修菩薩行此界他土有諸菩薩心樂求",
    "X28n0586_006:0235c11": "於聲聞涅槃令捨是心進修大行又變化佛與化",
    "X28n0586_006:0235c12": "聲聞而授記莂非法性佛大慧當知授聲聞記是",
    "X28n0586_006:0235c13": "秘密記輔行判云此有三意一為入無餘界者密",
    "X28n0586_006:0235c14": "勸令修菩薩行故二為此界他土菩薩樂求聲聞",
    "X28n0586_006:0235c15": "涅槃之者勸捨此心修大行故三變化佛授聲聞",
    "X28n0586_006:0235c16": "記非法性佛初意自為已入滅者次意乃是斥鈍",
    "X28n0586_006:0235c17": "菩薩對彼說記非關二乘第三判非法性佛者此",
    "X28n0586_006:0235c18": "是以實而隔於權況法性之佛尚不記菩薩何獨",
    "X28n0586_006:0235c19": "聲聞以此觀之今文中云密對菩薩正屬第二若",
    "X28n0586_006:0235c20": "據密字亦兼第一故楞伽三意並異法華顯露彰",
    "X28n0586_006:0235c21": "灼授聲聞記。",
    "X28n0586_006:0235c22": "方等為斥奪聲聞",
    "X28n0586_006:0235c23": "方等陀羅尼經授記品云佛告五百大弟子汝等",
    "X28n0586_006:0235c24": "各各作佛俱同一號號寶月王如來文殊白佛言",
    "X28n0586_006:0236a01": "昔於王舍大城授聲聞記今復於舍衛國授聲聞",
    "X28n0586_006:0236a02": "記昔於波羅奈授大弟子記我今少疑欲有所問",
    "X28n0586_006:0236a03": "唯佛聽許時舍利弗問文殊言世尊授我等記不",
    "X28n0586_006:0236a04": "久得三菩提各於世界如今世尊攝諸眾生世尊",
    "X28n0586_006:0236a05": "不虗所言至誠故能第二第三授我等記文殊師",
    "X28n0586_006:0236a06": "利於汝意云何文殊語舍利弗言於汝意云何猶",
    "X28n0586_006:0236a07": "如枯樹更生枝不猶如山水還本處不折石還合",
    "X28n0586_006:0236a08": "不焦種生芽不舍利弗言不也文殊語言若不可",
    "X28n0586_006:0236a09": "得云何問我得菩提記生歡喜心是授記法無形",
    "X28n0586_006:0236a10": "無相無我無有言語如水聚沫無有實處如是觀",
    "X28n0586_006:0236a11": "者乃名得記此之經文乃是文殊破舍利弗得記",
    "X28n0586_006:0236a12": "之相亦同彈訶是故今云方等乃斥奪聲聞也然",
    "X28n0586_006:0236a13": "金光明文句及以妙玄判是方等後分如彼具示",
    "X28n0586_006:0236a14": "此一段記文學者雖多誦得而解義頗疎故今注",
    "X28n0586_006:0236a15": "之請加詳悉。",
    "X28n0586_006:0236a16": "經云名曰然燈",
    "X28n0586_006:0236a17": "大論云然燈佛生時一切身邊如燈故曰然燈太",
    "X28n0586_006:0236a18": "子作佛亦名然燈也舊云定光者定應作錠錠都",
    "X28n0586_006:0236a19": "定切豆有足曰錠無足曰鐙燈正作鐙錠若作徒",
    "X28n0586_006:0236a20": "徑切錫屬耳非也然燈即定光是。",
    "X28n0586_006:0236a21": "八百弟子",
    "X28n0586_006:0236a22": "以父兄之禮而事於師故曰弟子又生在師後名",
    "X28n0586_006:0236a23": "之曰弟解從師生名之曰子。",
    "X28n0586_006:0236a24": "記云宿智頗忘",
    "X28n0586_006:0236b01": "頗字恐誤應作叵字不可也請詳之十住斷結經",
    "X28n0586_006:0236b02": "云慈氏菩薩積行恒沙數劫先以誓願成就正覺",
    "X28n0586_006:0236b03": "吾方習行而在其後佛告彌勒現佛光相翼從多",
    "X28n0586_006:0236b04": "少爾時彌勒隱菩薩身還現佛形剎土國界弟子",
    "X28n0586_006:0236b05": "菩薩不可思議眾會皆見歎未曾有菩薩處胎經",
    "X28n0586_006:0236b06": "云文殊自言本為能仁師今乃為弟子佛道極廣",
    "X28n0586_006:0236b07": "大清淨無增減我欲現佛身二尊不並立本迹難",
    "X28n0586_006:0236b08": "思議其若如是也。",
    "X28n0586_006:0236b09": "經云瑠璃頗梨色",
    "X28n0586_006:0236b10": "具云吠瑠璃此翻不遠山寶以去波羅奈國不遠",
    "X28n0586_006:0236b11": "有山出此寶故也頗梨此云水玉其色多紅也。",
    "X28n0586_006:0236b12": "記云尚滅至一生等",
    "X28n0586_006:0236b13": "滅字恐誤應云減至。",
    "X28n0586_006:0236b14": "須約別圓故注云云",
    "X28n0586_006:0236b15": "準此應於現形字下而注云云文句無者或恐脫",
    "X28n0586_006:0236b16": "落或恐指於前文之中注云云耳。",
    "X28n0586_006:0236b17": "波羅提木叉",
    "X28n0586_006:0236b18": "四分律鈔云此翻處處解脫也。",
    "X28n0586_006:0236b19": "波羅奢華",
    "X28n0586_006:0236b20": "章安云此是樹名其葉青色華有三色日未出時",
    "X28n0586_006:0236b21": "照則黑色日正照時其華赤色日沒照時其華黃",
    "X28n0586_006:0236b22": "色今取赤色如血義耳經音中云赤華樹者失於",
    "X28n0586_006:0236b23": "黑黃之色也。",
    "X28n0586_006:0236b24": "若我又住",
    "X28n0586_006:0236c01": "又應作久釋迦牟尼種種訶責等文出彌勒成佛",
    "X28n0586_006:0236c02": "經也。",
    "X28n0586_006:0236c03": "經云多遊族姓家",
    "X28n0586_006:0236c04": "尚書云方命圯族族類也周禮四閭為族鄭玄云",
    "X28n0586_006:0236c05": "百家也族亦聚也。",
    "X28n0586_006:0236c06": "記云故知上之五句",
    "X28n0586_006:0236c07": "合云六句宜細詳之。",
    "X28n0586_006:0236c08": "文句云聯翩",
    "X28n0586_006:0236c09": "上連音下篇音文選陸仕衡文賦云浮藻聯翩若",
    "X28n0586_006:0236c10": "翰鳥纓繳而墜曾雲之峻注云藻文也聯翩鳥飛",
    "X28n0586_006:0236c11": "皃也謂文思將來聯翩然若翰鳥纓繳而墜自高",
    "X28n0586_006:0236c12": "雲之峻言速也纓纏也繳射也曾高也今亦例然。",
    "X28n0586_006:0236c13": "數百年",
    "X28n0586_006:0236c14": "三百年也論語云子曰加我數年學易可以無大",
    "X28n0586_006:0236c15": "過矣正義云孔子年四十七時讀易數年即至五",
    "X28n0586_006:0236c16": "十者也。",
    "X28n0586_006:0236c17": "記云當知法護",
    "X28n0586_006:0236c18": "西晉時月支國沙門曇摩羅剎此云法護本姓支",
    "X28n0586_006:0236c19": "解三十六國語次居燉煌乃稱竺氏後居長安青",
    "X28n0586_006:0236c20": "門之外立寺行道精勤異常南山經序云燉煌菩",
    "X28n0586_006:0236c21": "薩者蓋美其人云耳僧祐錄及出藏記謂支菩薩",
    "X28n0586_006:0236c22": "及竺法護是二人者斯乃迷其姓氏先後故也長",
    "X28n0586_006:0236c23": "安城東出南頭名霸城門俗以其色青故謂之青",
    "X28n0586_006:0236c24": "門也。",
    "X28n0586_006:0237a01": "有阿黨耶",
    "X28n0586_006:0237a02": "論語云子曰君子周而不比小人比而不周注云",
    "X28n0586_006:0237a03": "忠信為周阿黨為比比毗至切正義云君子行其",
    "X28n0586_006:0237a04": "忠信而不私相阿黨也。",
    "X28n0586_006:0237a05": "生公天真獨秀",
    "X28n0586_006:0237a06": "竺道生法師與僧叡慧嚴慧觀同學齊名時人為",
    "X28n0586_006:0237a07": "之語曰生叡發天真嚴觀窪流得慧義彭亨進宼",
    "X28n0586_006:0237a08": "淵于默塞生叡二公獨標天真獨秀之目者良以",
    "X28n0586_006:0237a09": "悟自天真秀出群士故也。",
    "X28n0586_006:0237a10": "此用攝論理量破之",
    "X28n0586_006:0237a11": "理即如理智量即如量智故攝論云順理清淨名",
    "X28n0586_006:0237a12": "如理智十八空論云如理智即無分別智如量智",
    "X28n0586_006:0237a13": "即無分別後智又如理智是一切種智如量智是",
    "X28n0586_006:0237a14": "一切智唯是一智通真通俗通真即空義而名如",
    "X28n0586_006:0237a15": "理智通俗即有義而名如量智佛性論云又此二",
    "X28n0586_006:0237a16": "智有二種相一者無著二者無礙言無著者見眾",
    "X28n0586_006:0237a17": "生界自性清淨是如理智相也言無礙者能通達",
    "X28n0586_006:0237a18": "觀無量無邊諸世界故是如量智相也又如理智",
    "X28n0586_006:0237a19": "為因如量智為果言為因者能作生死及涅槃因",
    "X28n0586_006:0237a20": "言為果者由此理故知於如來真俗等法。",
    "X28n0586_006:0237a21": "文句云乃至半滿四宗",
    "X28n0586_006:0237a22": "古立五時今已敘畢更有四時三時之說不能委",
    "X28n0586_006:0237a23": "引略云乃至菩提流支立半滿從鹿苑明半從般",
    "X28n0586_006:0237a24": "若去明滿光統律師立四宗一因緣宗指毗曇二",
    "X28n0586_006:0237b01": "假名宗指成論三誑相宗指大品四常宗指涅槃",
    "X28n0586_006:0237b02": "更有人立五宗於前四加華嚴法界宗復有人立",
    "X28n0586_006:0237b03": "六宗四如前更加法華萬善同歸名為真宗大集",
    "X28n0586_006:0237b04": "染淨俱融法界圓普名為圓宗言三時者華嚴化",
    "X28n0586_006:0237b05": "菩薩為頓三藏化小乘等為漸勝鬘金光明為偏",
    "X28n0586_006:0237b06": "方不定或於漸自為三十二年前為有十二年後",
    "X28n0586_006:0237b07": "為空最後涅槃為常住言四時者三時同前更於",
    "X28n0586_006:0237b08": "無相之後常住之前指法華為萬善同歸。",
    "X28n0586_006:0237b09": "記云亦如三種法輪殊乖承稟",
    "X28n0586_006:0237b10": "嘉祥吉藏法師依法華經第五立三種法輪教一",
    "X28n0586_006:0237b11": "始見我身聞我所說即皆信入如來之慧為根本",
    "X28n0586_006:0237b12": "法輪教即華嚴經也二除先修習學小乘者為枝",
    "X28n0586_006:0237b13": "末法輪教即三乘等於所說也三我今亦令得聞",
    "X28n0586_006:0237b14": "是經入如來慧為攝末歸本法輪教即法華經四",
    "X28n0586_006:0237b15": "十年後迴三入一也嘉祥舊立此三法輪後師天",
    "X28n0586_006:0237b16": "台須改先說若不改者甚乖稟承清涼觀師華嚴",
    "X28n0586_006:0237b17": "鈔中亦許三種法輪之義故清涼云於一佛乘分",
    "X28n0586_006:0237b18": "別說三言一佛乘者即華嚴也會三歸一即攝末",
    "X28n0586_006:0237b19": "歸本也始見我身聞我所說即皆信受入如來慧",
    "X28n0586_006:0237b20": "即指華嚴為根本也除先修習學小乘者我今亦",
    "X28n0586_006:0237b21": "令得聞是經入於佛慧即攝末歸本也是經即法",
    "X28n0586_006:0237b22": "華也法華攝於餘經歸華嚴也故天台指為乳教",
    "X28n0586_006:0237b23": "乳是酪等諸味之本故也若依難信解義設將已",
    "X28n0586_006:0237b24": "說該於華嚴若比法華亦為易信始成正覺便說",
    "X28n0586_006:0237c01": "一極上根所受不對昔權故比法華成易信耳已",
    "X28n0586_006:0237c02": "上並是清涼之說若欲破之請將記中斥嘉祥之",
    "X28n0586_006:0237c03": "文例破清涼則可知矣今問清涼法華若攝餘經",
    "X28n0586_006:0237c04": "歸華嚴者何不攝餘經歸法華而卻歸華嚴耶況",
    "X28n0586_006:0237c05": "法華部內實無會入華嚴之文何得謬立耶天台",
    "X28n0586_006:0237c06": "但判頓部在初喻之乳味何曾指初為根本邪是",
    "X28n0586_006:0237c07": "經之言既云法華何得謂之歸華嚴邪言自矛盾",
    "X28n0586_006:0237c08": "所立如何耶若云華嚴便說一極者圓教可爾兼",
    "X28n0586_006:0237c09": "別如何況復法華對於昔權既兼華嚴如何卻云",
    "X28n0586_006:0237c10": "法華攝於餘經歸華嚴耶是則最後醍醐上味還",
    "X28n0586_006:0237c11": "歸最初華嚴之乳一何可笑也況將易信立為根",
    "X28n0586_006:0237c12": "本殊乖經旨何者以法華云難信難解最為第一",
    "X28n0586_006:0237c13": "故也何故不將法華第一立為根本卻以易信而",
    "X28n0586_006:0237c14": "非第一是根本耶嗚呼清涼謬之甚矣。",
    "X28n0586_006:0237c15": "伏膺之說靡施頂戴之言奚寄",
    "X28n0586_006:0237c16": "嘉祥上智者書云常願伏膺甘露頂戴法橋自顧",
    "X28n0586_006:0237c17": "傭訥不堪指授但佛日將沉群生眼滅若非大師",
    "X28n0586_006:0237c18": "弘紉何以克興伏願廣布慈雲啟發蒙滯吉藏謹",
    "X28n0586_006:0237c19": "當竭愚奉稟誨誘窮此形命遠至來劫所以荊谿",
    "X28n0586_006:0237c20": "引之而詰也又復嘉祥親自疏請智者大師講法",
    "X28n0586_006:0237c21": "華經其疏辭曰吳州會稽縣嘉祥寺吉藏稽首和",
    "X28n0586_006:0237c22": "南伏聞山號[山/罪]嵬道安登而說法峯名匡岫慧遠",
    "X28n0586_006:0237c23": "栖以安禪未若茲嶺宏麗接漢連霞濬壑飛流衝",
    "X28n0586_006:0237c24": "天灌日赤城丹水仙宅隩區佛隴香爐聖果福地",
    "X28n0586_006:0238a01": "復經擅美孫賦稱奇智者栖憑二十餘載禪慧門",
    "X28n0586_006:0238a02": "徒化流遐邇昔童壽英彥纔解通經法淨後神正",
    "X28n0586_006:0238a03": "傳禪業若非道參窮學德侔補處豈能經論洞明",
    "X28n0586_006:0238a04": "定慧兼照至如周且沒後孔丘命世馬鳴化終龍",
    "X28n0586_006:0238a05": "樹繼後如內外不墜信在人弘光顯大乘開發秘",
    "X28n0586_006:0238a06": "教千年之興五百實復在於今日南岳叡聖天台",
    "X28n0586_006:0238a07": "明哲昔三業住持今二尊紹係豈止灑甘露於震",
    "X28n0586_006:0238a08": "旦亦當[掘出+衣]法鼓於天竺生知妙悟魏晉以來典籍",
    "X28n0586_006:0238a09": "風謠實無連類釋迦教主童英發疑盧舍法王善",
    "X28n0586_006:0238a10": "財訪道敢緣前迹諦想崇誠謹共禪眾一百餘僧",
    "X28n0586_006:0238a11": "奉請智者大師演暢法華一部此典眾聖之喉襟",
    "X28n0586_006:0238a12": "諸經之關鍵伏願開佛知見耀此重昏示真實道",
    "X28n0586_006:0238a13": "朗茲玄夜庶以三千國土來稟未聞百劫後生奉",
    "X28n0586_006:0238a14": "遵大義築場戒節析木將臨搖落山莊玄黃均野",
    "X28n0586_006:0238a15": "挂巖玉蘂菊岸華榮彌切聲聞之心頗傷緣覺之",
    "X28n0586_006:0238a16": "抱吉藏仰謝前達俯愧詢求兢懼唯深但增戰悚",
    "X28n0586_006:0238a17": "謹請。",
    "X28n0586_006:0238a18": "大乘方便經十種方便未檢",
    "X28n0586_006:0238a19": "尋之未見。",
    "X28n0586_006:0238a20": "樔",
    "X28n0586_006:0238a21": "應作此巢。",
    "X28n0586_006:0238a22": "不同世人以教為因佛智為果亦不同他三四等",
    "X28n0586_006:0238a23": "如慈恩云能詮智慧教門為因所說諸佛智慧為",
    "X28n0586_006:0238a24": "果方便有三或四一進趣方便謂見道前七方便",
    "X28n0586_006:0238b01": "二施為方便謂方便善巧三集成方便謂諸法同",
    "X28n0586_006:0238b02": "體巧相集成四權巧方便謂實無此事應物而說",
    "X28n0586_006:0238b03": "又上文云三說所無其言何在者止觀中以三周",
    "X28n0586_006:0238b04": "為三說也所無者即三周說中皆云無有餘乘及",
    "X28n0586_006:0238b05": "無二亦無三等也又云令釋本地者釋字誤也當",
    "X28n0586_006:0238b06": "為識字。",
    "X28n0586_006:0238b07": "初往成就",
    "X28n0586_006:0238b08": "論云一者往成就謂從兜率沒乃至入涅槃往字",
    "X28n0586_006:0238b09": "論文不同或作住字請詳其義焉。",
    "X28n0586_006:0238b10": "文句云體同權實",
    "X28n0586_006:0238b11": "同字誤也應云體用。",
    "X28n0586_006:0238b12": "記云今云悉檀文恐誤也",
    "X28n0586_006:0238b13": "文句之中應存舊本今之文句已依記文改定而",
    "X28n0586_006:0238b14": "說則令記文於今無用此是挍勘者擅改也上下",
    "X28n0586_006:0238b15": "諸文準斯可識。",
    "X28n0586_006:0238b16": "三結成四句",
    "X28n0586_006:0238b17": "三應作二。",
    "X28n0586_006:0238b18": "乃至多少廣狹準知",
    "X28n0586_006:0238b19": "玄義中問迹本相望千界塵則少增道數則多本",
    "X28n0586_006:0238b20": "迹法身淺深異耶答法身先滿無增無減約化緣",
    "X28n0586_006:0238b21": "廣狹耳問若爾初住二住化緣多少法身亦應淺",
    "X28n0586_006:0238b22": "深答菩薩位未窮約實證判淺深佛位已滿但約",
    "X28n0586_006:0238b23": "權化有四句廣狹釋籤云三千世界地踊菩薩是",
    "X28n0586_006:0238b24": "本眷屬若望今時迹中眷屬如分別功德品增道",
    "X28n0586_006:0238c01": "損生初六百八十萬億那由他恒河沙眾生得無",
    "X28n0586_006:0238c02": "生法忍復千倍得聞持乃至一四天下及八界塵",
    "X28n0586_006:0238c03": "等比於踊出踊出甚少又本感廣迹感狹迹感廣",
    "X28n0586_006:0238c04": "本感狹俱廣俱狹應亦如是被多世界為廣少世",
    "X28n0586_006:0238c05": "界為狹最初垂應及中間等亦有廣狹今亦不從",
    "X28n0586_006:0238c06": "廣狹以判但以久成為妙中間今日為麤故知但",
    "X28n0586_006:0238c07": "以久近而判本迹終不以法身深淺化緣廣狹等",
    "X28n0586_006:0238c08": "判也。",
    "X28n0586_006:0238c09": "有人問云今方便品以何為體他答有人云以後得",
    "X28n0586_006:0238c10": "智為體引唯識說後五波羅蜜皆後得智我今以根",
    "X28n0586_006:0238c11": "本智為體",
    "X28n0586_006:0238c12": "此是慈恩法華玄贊作是說也故彼疏云方便以",
    "X28n0586_006:0238c13": "智慧為性無分別智內冥真境後得智中利他說",
    "X28n0586_006:0238c14": "法能起方便之妙用故以後得智為性唯識等說",
    "X28n0586_006:0238c15": "後五波羅蜜皆後得智性故也唯識論云十波羅",
    "X28n0586_006:0238c16": "蜜一布施二持戒三忍辱四精進五靜慮六般若",
    "X28n0586_006:0238c17": "七方便八願九力十智此十若論性者施以無貪",
    "X28n0586_006:0238c18": "及彼所起三業為性戒以受學菩薩戒時三業為",
    "X28n0586_006:0238c19": "性忍以無嗔精進審慧及彼所起三業為性靜慮",
    "X28n0586_006:0238c20": "但以等持為性彼五皆以擇法為性說是根本後",
    "X28n0586_006:0238c21": "得故此實有十而說六者應知後四第六所攝開",
    "X28n0586_006:0238c22": "為十者第六唯攝無分別智後四皆是後得智攝",
    "X28n0586_006:0238c23": "緣世俗故應知根本後得二智亦是如理如量二",
    "X28n0586_006:0238c24": "智亦同今家所立自他權實情智二諦學者應須",
    "X28n0586_006:0239a01": "辨其麤妙等相又下文云準南岳意者誤也應云",
    "X28n0586_006:0239a02": "準南方也。",
    "X28n0586_006:0239a03": "廢會開覆等",
    "X28n0586_006:0239a04": "玄文甚廣今略引之破三顯一約破情顯智說廢",
    "X28n0586_006:0239a05": "三顯一約教說之開三顯一約理而說住一顯一",
    "X28n0586_006:0239a06": "約佛意說住三顯一約權智說住非三非一顯一",
    "X28n0586_006:0239a07": "此約理性又約人天乘等說覆三顯一約逗後緣",
    "X28n0586_006:0239a08": "說住三用一約弟子本是法身現為聲聞示住於",
    "X28n0586_006:0239a09": "三而常顯一說住一用三此約本願施三乘說本",
    "X28n0586_006:0239a10": "中十義準可思之但以文多卒非可具。",
    "X28n0586_006:0239a11": "又云發三菩提心",
    "X28n0586_006:0239a12": "彼婆沙云聲聞辟支佛佛名為三菩提也。",
    "X28n0586_006:0239a13": "文句云加趺",
    "X28n0586_006:0239a14": "趺足上也字書云大坐也當知此方未曉加趺但",
    "X28n0586_006:0239a15": "云大坐今佛法坐其相如結二趺相加故云加趺",
    "X28n0586_006:0239a16": "也新婆沙云以兩足趺加致兩髀如龍蟠結又重",
    "X28n0586_006:0239a17": "疊兩足左右交蟠是故名為結加趺坐又記中云",
    "X28n0586_006:0239a18": "現量色者作釋立量出慈恩宗瑜伽論云現量比",
    "X28n0586_006:0239a19": "量現量有三一者非不現見二者非已思應思三",
    "X28n0586_006:0239a20": "者非錯亂境界如於陽焰而起水想名為錯亂比",
    "X28n0586_006:0239a21": "量有五一相比量二體比量三業比量四法比量",
    "X28n0586_006:0239a22": "五因果比量如見幢故比知有車是相比量言作",
    "X28n0586_006:0239a23": "釋者即六釋也一依主二持業三有財四相違五",
    "X28n0586_006:0239a24": "帶數六隣近言依主者謂所依為主如說眼識識",
    "X28n0586_006:0239b01": "依眼起即眼之識故名眼識舉眼之主以表於識",
    "X28n0586_006:0239b02": "亦名依士釋云云。",
    "X28n0586_006:0239b03": "記云真如究漏",
    "X28n0586_006:0239b04": "漏字誤也應云究滿。",
    "X28n0586_006:0239b05": "區區屈曲皃",
    "X28n0586_006:0239b06": "區豈俱切禮云草木茂區萌達注云屈生曰區也。",
    "X28n0586_006:0239b07": "若圓四門具如止觀第五圓教觀門及教智行理",
    "X28n0586_006:0239b08": "經論所說諸門不同或文字為門如大品四十二",
    "X28n0586_006:0239b09": "字是也或觀行為門如釋論明菩薩修三三昧緣",
    "X28n0586_006:0239b10": "諸法實相是也或智慧為門如法華云其智慧門",
    "X28n0586_006:0239b11": "是也或理為門如大品明無生法忍無來無去是",
    "X28n0586_006:0239b12": "也依乎教門通于觀門依乎觀門通于智門依乎",
    "X28n0586_006:0239b13": "智門通于理門理門復何所通雖無所通而能徧",
    "X28n0586_006:0239b14": "通是妙門也餘門且置今論教門何者止觀是行",
    "X28n0586_006:0239b15": "無生門是教故也。",
    "X28n0586_006:0239b16": "令二乘人不得記等耶",
    "X28n0586_006:0239b17": "此斥北地所計定性二乘不成佛也。",
    "X28n0586_006:0239b18": "令佛壽短促等耶",
    "X28n0586_006:0239b19": "自古諸師謂今壽量品久成正覺是神通延壽故",
    "X28n0586_006:0239b20": "今斥之云爾。",
    "X28n0586_006:0239b21": "故四意趣中平等意趣只云諸佛咸然不可以他佛",
    "X28n0586_006:0239b22": "替此亦不可以別時意趣釋記聲聞意樂意趣釋迹",
    "X28n0586_006:0239b23": "本長遠等",
    "X28n0586_006:0239b24": "此辨慈恩疏鈔及以古師釋義之失也彼疏文云",
    "X28n0586_006:0239c01": "莊嚴論攝論對法論等皆說四意趣一平等意趣",
    "X28n0586_006:0239c02": "二別時意趣三別義意趣四補特伽羅意樂意趣",
    "X28n0586_006:0239c03": "補特伽羅此翻數取趣以數取諸趣故即是眾生",
    "X28n0586_006:0239c04": "之異號耳詮明法師鈔解此云思量名意理趣為",
    "X28n0586_006:0239c05": "趣思量理趣故云意趣一平等意趣者楞伽經云",
    "X28n0586_006:0239c06": "一字平等過去及我同名佛故二語平等謂三世",
    "X28n0586_006:0239c07": "佛皆有六十四種美妙音聲而說法故三身平等",
    "X28n0586_006:0239c08": "我及諸佛法身相好等無有異四法平等我及諸",
    "X28n0586_006:0239c09": "佛皆得三十七種菩提分法十力四無所畏故故",
    "X28n0586_006:0239c10": "依四種爾乃唱云我是拘留孫佛等然勝觀釋迦",
    "X28n0586_006:0239c11": "本非一體經云彼佛即是我身道理有乖故知秘",
    "X28n0586_006:0239c12": "密談佛意趣據平等理言彼是我以會通其相違",
    "X28n0586_006:0239c13": "故也二別時意趣者言雖說此意在他時言說與",
    "X28n0586_006:0239c14": "意時分有異故曰別時故無性云謂觀懈怠不能",
    "X28n0586_006:0239c15": "於法精懃學者故說是言若稱多寶如來名便得",
    "X28n0586_006:0239c16": "涅槃若唯發願生西方等此意乃是長養先時善",
    "X28n0586_006:0239c17": "根故也三別義意趣者雖談於此意在別義以由",
    "X28n0586_006:0239c18": "言說與義不同故名別義攝論云若以逢事爾所",
    "X28n0586_006:0239c19": "殑伽沙佛於大乘法方能解義無性釋云謂證相",
    "X28n0586_006:0239c20": "大乘法義與教相大乘法義皆有差別意云解義",
    "X28n0586_006:0239c21": "有二不同一證理之時方名解義即證相大乘在",
    "X28n0586_006:0239c22": "初地已去菩薩二聞思時亦名解義即教相大乘",
    "X28n0586_006:0239c23": "在十信前凡夫所聞聖凡階位而不同也四補特",
    "X28n0586_006:0239c24": "伽羅意樂意趣者雖於一法讚毀不同為對所化",
    "X28n0586_006:0240a01": "意樂故爾無性釋云先為慳貪讚歎布施後已樂",
    "X28n0586_006:0240a02": "施毀訾檀那為欲具修勝品善故故於一施讚而",
    "X28n0586_006:0240a03": "復毀自語相違有似乖張觀根授法理合如斯故",
    "X28n0586_006:0240a04": "名意樂意趣者矣所以他宗以四意趣釋法華者",
    "X28n0586_006:0240a05": "亦如下文敘舊以西方無量壽佛以合長者等是",
    "X28n0586_006:0240a06": "以他佛替此而談平等意趣也今家破之謂其閇",
    "X28n0586_006:0240a07": "眼穿鑿也又謂然雖授記聲聞意在別時今家之",
    "X28n0586_006:0240a08": "意既得開權云何却在別時者哉又復若謂發願",
    "X28n0586_006:0240a09": "一念作別時者此定不可故云若將臨終無間十",
    "X28n0586_006:0240a10": "念猛利善行是別時者幾許誤哉又謂迹本長遠",
    "X28n0586_006:0240a11": "是意樂意趣所以或長及短促等於今家意未之",
    "X28n0586_006:0240a12": "然也下去記中有二三處云四意趣故於此中委",
    "X28n0586_006:0240a13": "而引之至下臨文勿迷此說余患學者臨文多迷",
    "X28n0586_006:0240a14": "所以博引諸文示之惑者未知乃生譏誚誠可悲",
    "X28n0586_006:0240a15": "矣是故一家三大部文不易弘傳安以淺識廢多",
    "X28n0586_006:0240a16": "學哉。",
    "X28n0586_006:0240a17": "廣如止觀四門料簡各立事譬",
    "X28n0586_006:0240a18": "破法徧中其文甚廣舉其大略三藏乃以龜毛兔",
    "X28n0586_006:0240a19": "角為譬通教乃以如幻等譬別教乃以幣帛裹金",
    "X28n0586_006:0240a20": "土模內像等譬圓教乃以一微塵中有大千經卷",
    "X28n0586_006:0240a21": "等譬。",
    "X28n0586_006:0240a22": "文句云非但光宅不識實智等",
    "X28n0586_006:0240a23": "記云四教實智皆無若干豈圓實智更有若干請",
    "X28n0586_006:0240a24": "有眼者熟讀斯文而四明云三千皆實相相宛然",
    "X28n0586_006:0240b01": "以至云理體自有差別法身寂光有胎獄華池等",
    "X28n0586_006:0240b02": "相還合智者荊谿之意否況止觀云第一義中一",
    "X28n0586_006:0240b03": "法尚不可得況有三千乎世諦中尚有無量法何",
    "X28n0586_006:0240b04": "但三千耶輔行云四眼二智萬像森然佛眼種智",
    "X28n0586_006:0240b05": "真空冥寂斯等格言莫是外道斷見耶豈是小乘",
    "X28n0586_006:0240b06": "頑空耶且嘉祥云一者實相名為無量二者實相",
    "X28n0586_006:0240b07": "所生名為無量荊谿破云實相之言應申能生無",
    "X28n0586_006:0240b08": "量之說應申所生雖分能所俱名無量則未可也",
    "X28n0586_006:0240b09": "而四明云實相理體法身寂光相相宛然豈非嘉",
    "X28n0586_006:0240b10": "祥謂之實相名為無量豈非光宅謂之實智乃有",
    "X28n0586_006:0240b11": "若干嗚呼四明云何妄認智者荊谿所破之非執",
    "X28n0586_006:0240b12": "之為是邪悲哉。",
    "X28n0586_006:0240b13": "四等",
    "X28n0586_006:0240b14": "慈悲喜捨名四無量華嚴中說亦名四等四等從",
    "X28n0586_006:0240b15": "心無量從境境既無量慈亦無差等心對四故云",
    "X28n0586_006:0240b16": "四等。",
    "X28n0586_006:0240b17": "記云八音四辯力無所畏如法界次第等",
    "X28n0586_006:0240b18": "一極好音二柔輭音三和適音四尊慧音五不女",
    "X28n0586_006:0240b19": "音六不誤音七深遠音八不竭音一義無礙辯二",
    "X28n0586_006:0240b20": "法無礙辯三辭無礙辯四樂說無礙辯一是處非",
    "X28n0586_006:0240b21": "處力二業力三定力四根力五欲力六性力七至",
    "X28n0586_006:0240b22": "處道力八宿命力九天眼力十漏盡力一一切智",
    "X28n0586_006:0240b23": "無所畏二漏盡無所畏三說障道無所畏四說盡",
    "X28n0586_006:0240b24": "苦道無所畏上略引其名目而已若欲消名釋義",
    "X28n0586_006:0240c01": "委在彼中。",
    "X28n0586_006:0240c02": "亦窮八脫之源",
    "X28n0586_006:0240c03": "因時名背捨果上為解脫所言八者一內有色相",
    "X28n0586_006:0240c04": "分觀色二內無色相外觀色三淨背捨身作證四",
    "X28n0586_006:0240c05": "虗空處背捨五識處背捨六無所有處背捨七非",
    "X28n0586_006:0240c06": "有想非無想背捨八滅受想背捨。",
    "X28n0586_006:0240c07": "若以根本三三昧等而釋此中等",
    "X28n0586_006:0240c08": "慈恩云禪謂色界四靜慮定謂四無色定解脫謂",
    "X28n0586_006:0240c09": "八解脫等言三三昧者一有覺有觀三昧二無覺",
    "X28n0586_006:0240c10": "有觀三昧三無覺無觀三昧。",
    "X28n0586_006:0240c11": "近代已來此義全棄等",
    "X28n0586_006:0240c12": "唐朝已來慈恩等師菩薩一乘不分小衍是則五",
    "X28n0586_006:0240c13": "百應真所集三祇四階菩薩須還天竺以由近代",
    "X28n0586_006:0240c14": "不謂此是三藏故耳又復所說開權顯實但開二",
    "X28n0586_006:0240c15": "乘不開菩薩於二乘中其定性者一向趣寂元無",
    "X28n0586_006:0240c16": "大性若其然者經云菩薩聞法疑網皆除雖生滅",
    "X28n0586_006:0240c17": "想於彼得聞如何解會耶。",
    "X28n0586_006:0240c18": "自得四聖",
    "X28n0586_006:0240c19": "得字誤也應云自位故下文云若照自位等也。",
    "X28n0586_006:0240c20": "達磨鬱多羅",
    "X28n0586_006:0240c21": "此云法尚是阿羅漢佛滅度後八百年出今家諸",
    "X28n0586_006:0240c22": "文多引用之。",
    "X28n0586_006:0240c23": "文句云婆沙第七云地獄道成就他化天法",
    "X28n0586_006:0240c24": "彼婆沙云地獄眾生則應成就他化自在天煩惱",
    "X28n0586_006:0241a01": "業及善他化自在天亦成就地獄眾生煩惱業及",
    "X28n0586_006:0241a02": "不善具在論中亦如下文辨之。",
    "X28n0586_006:0241a03": "記云是知談法界者未窮斯妙致使惑果事而迷因",
    "X28n0586_006:0241a04": "理",
    "X28n0586_006:0241a05": "此斥弘華嚴師不善華嚴之法界也以彼諸師不",
    "X28n0586_006:0241a06": "知眾生因理本具諸法但說果上諸法相即而已",
    "X28n0586_006:0241a07": "若不談具何能相即故知果上依正融通並由眾",
    "X28n0586_006:0241a08": "生理本者矣然則一家所談法門一曰性體此當",
    "X28n0586_006:0241a09": "正因二曰性量此當了因三曰性具此當緣因具",
    "X28n0586_006:0241a10": "即是假假即空中只一法性有茲三義雖有三義",
    "X28n0586_006:0241a11": "會之彌分派之恒合雖一一徧亦無所在當知他",
    "X28n0586_006:0241a12": "宗談乎法性亦同今家性體性量以彼皆云法性",
    "X28n0586_006:0241a13": "真如與虗空等但闕第三性具之義是故今家諸",
    "X28n0586_006:0241a14": "文斥耳學今家者或只談具或究空寂此則於其",
    "X28n0586_006:0241a15": "圓宗三法偏計一隅是故當知性體量具三義俱",
    "X28n0586_006:0241a16": "陳心性方顯一義有隱圓頓未彰達斯義者諍論",
    "X28n0586_006:0241a17": "息矣。",
    "X28n0586_006:0241a18": "文句云幰蓋",
    "X28n0586_006:0241a19": "幰虗偃切以帛張車上故云幰蓋也。",
    "X28n0586_006:0241a20": "眇目",
    "X28n0586_006:0241a21": "一目小曰眇眇亡沼切。",
    "X28n0586_006:0241a22": "濛朧",
    "X28n0586_006:0241a23": "濛細雨也亦作朦。",
    "X28n0586_006:0241a24": "秪為",
    "X28n0586_006:0241b01": "秪章移切專辭也亦可作只。",
    "X28n0586_006:0241b02": "記云重釋究竟為二謂釋結",
    "X28n0586_006:0241b03": "此文誤也應云重釋究竟為三即先重釋三德等",
    "X28n0586_006:0241b04": "三科是也又次文云重釋究竟等又三者此文亦",
    "X28n0586_006:0241b05": "誤也應云重釋究竟等為二謂釋結釋又為三也",
    "X28n0586_006:0241b06": "應以此文在前移前文來此乃無妨也又下文云",
    "X28n0586_006:0241b07": "豈智明發仍存先暗云常在邪終須破盡究竟永",
    "X28n0586_006:0241b08": "淨方名常在而四明云以反本時三障宛然毒害",
    "X28n0586_006:0241b09": "無作何能符合祖師之教深願後德思之詳之然",
    "X28n0586_006:0241b10": "文句中明暗喻文出瓔珞經學者知之。",
    "X28n0586_006:0241b11": "論云五道各有自爾力",
    "X28n0586_006:0241b12": "婆沙論云五道生處各有自爾之法如地獄報色",
    "X28n0586_006:0241b13": "斷便還續生處自爾畜生中能飛虗空餓鬼施摶",
    "X28n0586_006:0241b14": "食則到人中有勇健念力梵行勇健者不見果而",
    "X28n0586_006:0241b15": "能修因念力者久遠所作久遠所說而能憶念梵",
    "X28n0586_006:0241b16": "行者能得解脫分達分善根得正決定天中有自",
    "X28n0586_006:0241b17": "然隨意所須之物等。",
    "X28n0586_006:0241b18": "淫祀",
    "X28n0586_006:0241b19": "禮記云非其所祭而祭之名曰淫祀婬祀無福注",
    "X28n0586_006:0241b20": "云妄祭神不饗也今亦例然。",
    "X28n0586_006:0241b21": "又云諸土各有",
    "X28n0586_006:0241b22": "各有字下合有自爾力三字恐脫落耳婆沙論云",
    "X28n0586_006:0241b23": "方土亦有生處自爾之法如罽賓土秋時牛胭繫",
    "X28n0586_006:0241b24": "鬱金華鬘餘方貴勝所不能得如那伽羅國凡人",
    "X28n0586_006:0241c01": "飲蒲萄酒東方貴人所不能得如東方貴勝衣絹",
    "X28n0586_006:0241c02": "凡人衣氈如北方人貴勝衣氈凡人衣絹故云諸",
    "X28n0586_006:0241c03": "土各有者也。",
    "X28n0586_006:0241c04": "自爾力如釋籤",
    "X28n0586_006:0241c05": "玄義引婆沙云六入殊勝本自爾故釋籤云皆有",
    "X28n0586_006:0241c06": "通用故云殊勝自爾之名通於大小然小乘中於",
    "X28n0586_006:0241c07": "一切法立因緣已皆云自爾如青葉紅華非染使",
    "X28n0586_006:0241c08": "然故云自爾通亦如是但是得禪自爾有通雖是",
    "X28n0586_006:0241c09": "作意即是諸禪自爾力也。",
    "X28n0586_006:0241c10": "非指權法名為化他",
    "X28n0586_006:0241c11": "若據文句云正頌上種種因緣而上文云四十餘",
    "X28n0586_006:0241c12": "年以三種化他權實逗會眾生故言種種也文句",
    "X28n0586_006:0241c13": "又云化他之權是實智餘助經中又云更以異方",
    "X28n0586_006:0241c14": "便助顯第一義又多僕從而侍衛之餘深法中示",
    "X28n0586_006:0241c15": "教利喜與今餘法不亦同乎而今記云非指權法",
    "X28n0586_006:0241c16": "恐是誤也又前文云故諸佛中並二智各明歎釋",
    "X28n0586_006:0241c17": "結此別仍合無歎等三更請詳之。",
    "X28n0586_006:0241c18": "經云盡思共度量",
    "X28n0586_006:0241c19": "盡即忍切思相吏切任也窮也度徒落切。",
    "X28n0586_006:0241c20": "文句云毫[氂未+牛]",
    "X28n0586_006:0241c21": "氂正作[氂未+牛]里之切十毫曰[氂未+牛]若作莫袍切者[氂未+牛]牛",
    "X28n0586_006:0241c22": "尾耳。",
    "X28n0586_006:0241c23": "記云如意珠如止觀",
    "X28n0586_006:0241c24": "如意珠者天上勝寶狀如芥粟七寶琳瑯非內畜",
    "X28n0586_006:0242a01": "非外入雨寶穰穰大論中說如意珠者出佛舍利",
    "X28n0586_006:0242a02": "若法滅時是諸舍利皆為如意珠矣色法尚爾況",
    "X28n0586_006:0242a03": "心神靈妙而不具法耶文句中云實相不生能生",
    "X28n0586_006:0242a04": "般若者即方便般若之應用耳。",
    "X28n0586_006:0242a05": "世人若問若三俱會等",
    "X28n0586_006:0242a06": "此亦慈恩有茲說也彼之所談如今所敘而破者",
    "X28n0586_006:0242a07": "也又復古來亦有此說。",
    "X28n0586_006:0242a08": "由聞三偽一真是諸等",
    "X28n0586_006:0242a09": "是字應作者字語勢始便請細詳之。",
    "X28n0586_006:0242a10": "文句云若至下除疑中",
    "X28n0586_006:0242a11": "除字須作陳字請尋下文。",
    "X28n0586_006:0242a12": "記云得益之者乃至須辨待時",
    "X28n0586_006:0242a13": "此中有三十七字由文句中云佛知三周得益前",
    "X28n0586_006:0242a14": "後不俱故使記中有茲說耳則不可云記中剩長",
    "X28n0586_006:0242a15": "三十七字學者詳之。",
    "X28n0586_006:0242a16": "經云瞻仰兩足尊",
    "X28n0586_006:0242a17": "他云佛於二足多足無足一切中尊而云兩足尊",
    "X28n0586_006:0242a18": "者前三類中兩足為貴即人天之謂也亦如大經",
    "X28n0586_006:0242a19": "釋天人師諸佛雖為一切眾生無上大師而天人",
    "X28n0586_006:0242a20": "中能發阿耨菩提之心修十善道而證果等是故",
    "X28n0586_006:0242a21": "稱佛為天人師。",
    "X28n0586_006:0242a22": "如我等比",
    "X28n0586_006:0242a23": "比春秋音義作必利切比輩也。",
    "X28n0586_006:0242a24": "記云無以經意靁同",
    "X28n0586_006:0242b01": "禮記曲禮篇云毋雷同注云雷之發聲物無不同",
    "X28n0586_006:0242b02": "時應者人之言各當由己不當然也孟子曰人無",
    "X28n0586_006:0242b03": "是非之心非人也此由北宗堅執定性之人永無",
    "X28n0586_006:0242b04": "成佛之理恐他不了論有餘義故今誡之不可以",
    "X28n0586_006:0242b05": "經與論雷同況復論中前二未熟慈恩那忽改未",
    "X28n0586_006:0242b06": "為不而釋義耶所言論涉有餘說者謂彼論中更",
    "X28n0586_006:0242b07": "有餘義未說故也餘義則是不在此會及彼土等",
    "X28n0586_006:0242b08": "論中未說故涉有餘未為究竟盡理故也故大經",
    "X28n0586_006:0242b09": "中文殊問佛如佛所說一切江河必有迴曲一切",
    "X28n0586_006:0242b10": "女人必懷諂曲非一切河必有迴曲非一切女必",
    "X28n0586_006:0242b11": "懷諂曲佛所說偈其義有餘唯願世尊說有餘義",
    "X28n0586_006:0242b12": "令諸菩薩深信解之論亦例然故云有餘也。",
    "X28n0586_006:0242b13": "身子一聞如止觀第六記",
    "X28n0586_006:0242b14": "身子初遇頞鞞說云諸法從緣生是法說因緣是",
    "X28n0586_006:0242b15": "法緣及盡我師如是說身子聞已便得初果及為",
    "X28n0586_006:0242b16": "目連說如上法目連再聞方得初果初句苦諦也",
    "X28n0586_006:0242b17": "第二句集諦也第三句滅諦也由身子根利故不",
    "X28n0586_006:0242b18": "說道諦。",
    "X28n0586_006:0242b19": "信法等相具如止觀六十四番",
    "X28n0586_006:0242b20": "彼十乘中第三安心約信法行各四悉檀皆論止",
    "X28n0586_006:0242b21": "觀迴轉相資自行化他成六十四如信行人以止",
    "X28n0586_006:0242b22": "安心有四悉檀以觀安心有四悉檀止觀四悉乃",
    "X28n0586_006:0242b23": "成八番信行既然法行亦爾故信法行有十六番",
    "X28n0586_006:0242b24": "信行轉資法行之人亦有八番法行轉資信行之",
    "X28n0586_006:0242c01": "人又有八番二八復成一十六番并前乃成三十",
    "X28n0586_006:0242c02": "二番又以自行化他合辨是則乃有六十四番準",
    "X28n0586_006:0242c03": "彼又有一百二十八番等說。",
    "X28n0586_006:0242c04": "文句云胡文或有漢略不書",
    "X28n0586_006:0242c05": "應云梵文或有秦略不書耳今則且取佛法初至",
    "X28n0586_006:0242c06": "及方言未通故云胡文漢語也具在玄籤止觀補",
    "X28n0586_006:0242c07": "注中辨。",
    "X28n0586_006:0242c08": "記云若將永滅權論用釋開會實經",
    "X28n0586_006:0242c09": "此責慈恩專用唯識等論定性滅種之文以通法",
    "X28n0586_006:0242c10": "華而於彼土得聞之者故成唯識第三引解深密",
    "X28n0586_006:0242c11": "經阿陀那識甚深細一切種子如暴流我於凡愚",
    "X28n0586_006:0242c12": "不開演恐彼分別執為我以能執持諸法種子及",
    "X28n0586_006:0242c13": "能執受色根依處亦能執取結生相續故說此識",
    "X28n0586_006:0242c14": "名阿陀那無性有情不能窮底故說甚深趣寂種",
    "X28n0586_006:0242c15": "性不能通達故名甚細是一切法真實種子緣繫",
    "X28n0586_006:0242c16": "便生轉識波浪恒無間斷猶如暴流凡即無性愚",
    "X28n0586_006:0242c17": "即趣寂恐彼於此起分別執墮諸惡趣障生聖道",
    "X28n0586_006:0242c18": "故我世尊不為開演慈恩引用此文具如上下委",
    "X28n0586_006:0242c19": "辨。",
    "X28n0586_006:0242c20": "三論師意",
    "X28n0586_006:0242c21": "中論百論十二門論弘此三論之師也。",
    "X28n0586_006:0242c22": "具如止觀第三文末彼漫引之以為難辭",
    "X28n0586_006:0242c23": "勝鬘云若不知常住所有三歸皆不成就此云何",
    "X28n0586_006:0242c24": "通遠尋根本三乘初業不愚於法若取四念處聞",
    "X28n0586_006:0243a01": "慧為初者此初知真諦常住齊已知也若古昔為",
    "X28n0586_006:0243a02": "初業者先發菩提心早知常住畏怖生死退大取",
    "X28n0586_006:0243a03": "小具在彼文。",
    "X28n0586_006:0243a04": "矛盾具如止觀記",
    "X28n0586_006:0243a05": "盾文句作楯誤也楚有賣矛及盾者有來買矛語",
    "X28n0586_006:0243a06": "買者言此矛壞千盾有來買盾語買者言此盾壞",
    "X28n0586_006:0243a07": "千矛買矛者猶在買盾者復至買矛者語賣者言",
    "X28n0586_006:0243a08": "還與汝矛而壞汝盾為得幾盾賣者無答自語相",
    "X28n0586_006:0243a09": "違故矛戈矛也建於兵車長二丈盾干盾也。",
    "X28n0586_006:0243a10": "且順大經諍論之文故大經皆云不解我意然彼經",
    "X28n0586_006:0243a11": "中二十三雙",
    "X28n0586_006:0243a12": "涅槃經中迦葉菩薩白世尊言眾生於佛滅後作",
    "X28n0586_006:0243a13": "如是說如來畢竟入於涅槃或不畢竟入於涅槃",
    "X28n0586_006:0243a14": "或說有我或說無我或說有中陰或說無中陰或",
    "X28n0586_006:0243a15": "說有退或說無退或言如來身是有為或言如來",
    "X28n0586_006:0243a16": "身是無為或有說言十二因緣是有為法或說是",
    "X28n0586_006:0243a17": "無為法或說心是有常或說心是無常或有說言",
    "X28n0586_006:0243a18": "受五欲樂能障聖道或說不遮或說世第一法唯",
    "X28n0586_006:0243a19": "是欲界或說三界或有說言施是意業或有說言",
    "X28n0586_006:0243a20": "即是五陰或有說言有三無為或有說言無三無",
    "X28n0586_006:0243a21": "為或有說言有於造色或有說言無其造色或有",
    "X28n0586_006:0243a22": "說言有無作色或有說言無無作色或有說言有",
    "X28n0586_006:0243a23": "心數法或有說言無心數法或有說言有五種有",
    "X28n0586_006:0243a24": "或有說言有六種有或有說言八戒齋法優婆塞",
    "X28n0586_006:0243b01": "戒具足受得或有說言不具受得或有說言比丘",
    "X28n0586_006:0243b02": "犯四重已比丘戒在或說不在或有說言須陀洹",
    "X28n0586_006:0243b03": "人至阿羅漢皆得佛道或言不得或有說言佛性",
    "X28n0586_006:0243b04": "即眾生有或說佛性離眾生有或有說言犯四重",
    "X28n0586_006:0243b05": "禁作五逆罪一闡提等皆有佛性或說言無或有",
    "X28n0586_006:0243b06": "說言有十方佛或有說言無十方佛如是問已佛",
    "X28n0586_006:0243b07": "皆答之一一皆云不解我意如云我於經中告諸",
    "X28n0586_006:0243b08": "比丘一乘一道一行一緣如是一乘乃至一緣能",
    "X28n0586_006:0243b09": "為眾生作大寂靜永斷一切繫縛愁苦苦及苦因",
    "X28n0586_006:0243b10": "令一切眾到於一有我諸弟子不解我意唱言如",
    "X28n0586_006:0243b11": "來說須陀洹乃至羅漢皆得佛道我於經中說須",
    "X28n0586_006:0243b12": "陀洹人間天上七返往來便般涅槃等我諸弟子",
    "X28n0586_006:0243b13": "不解我意唱言如來說須陀洹至阿羅漢不得佛",
    "X28n0586_006:0243b14": "道乃至結云如是諍訟是佛境界非諸聲聞緣覺",
    "X28n0586_006:0243b15": "所知準此數之有二十一雙言二十三雙者開善",
    "X28n0586_006:0243b16": "云二十冶城云二十一章安云佛赴緣異說眾生",
    "X28n0586_006:0243b17": "不解致成諍論凡二十一條今云二十三者誤也",
    "X28n0586_006:0243b18": "開善云二十者以第二十合第十九為一雙故冶",
    "X28n0586_006:0243b19": "城開之成二十一耳又下文云二十二雙應改之",
    "X28n0586_006:0243b20": "云其二十雙又云二十三內應云二十一內也。",
    "X28n0586_006:0243b21": "若唯引不成以證定性乃至人不見之徒援權典用",
    "X28n0586_006:0243b22": "證實教",
    "X28n0586_006:0243b23": "此辨慈恩偏計之失故彼疏云法華論說決定上",
    "X28n0586_006:0243b24": "慢根未熟故如來不記菩薩與記者方便令發心",
    "X28n0586_006:0243c01": "故即常不輕菩薩也言未熟者上慢可爾趣寂種",
    "X28n0586_006:0243c02": "性畢竟不熟云何言未準理應言趣寂之人不愚",
    "X28n0586_006:0243c03": "於法信根不熟佛不與記非趣寂者當亦成佛莊",
    "X28n0586_006:0243c04": "嚴論云餘人善根涅槃時盡菩薩善根不爾也涅",
    "X28n0586_006:0243c05": "槃經中說須陀洹等皆當成佛名不解我意故知",
    "X28n0586_006:0243c06": "趣寂定不作佛矣。",
    "X28n0586_006:0243c07": "縱二十三內小部不同",
    "X28n0586_006:0243c08": "此辨小乘於前等法所計不同如薩婆多據事而",
    "X28n0586_006:0243c09": "明畢竟涅槃若曇無德及僧祇部約理而言不畢",
    "X28n0586_006:0243c10": "竟滅數人宗於薩婆多部純明無我破諸外道謂",
    "X28n0586_006:0243c11": "之邪我無假名我論人所計同曇無德明有假我",
    "X28n0586_006:0243c12": "破諸外道即陰離陰婆沙論引育多提婆說色界",
    "X28n0586_006:0243c13": "生定有中陰毗婆闍婆說無中陰薩婆多亦言定",
    "X28n0586_006:0243c14": "有中陰論家亦然舉業利鈍惡業強者直入地獄",
    "X28n0586_006:0243c15": "善業強者徑生天人並無中陰數人所計無漏有",
    "X28n0586_006:0243c16": "退如初果位一向無退入思惟中二果用於等智",
    "X28n0586_006:0243c17": "斷惑即有退義羅漢無漏理應不退前兩果退牽",
    "X28n0586_006:0243c18": "羅漢退舉沙井喻上下有甎中間有沙中沙既頺",
    "X28n0586_006:0243c19": "上去到下論人所計無漏不退但禪定退修得欲",
    "X28n0586_006:0243c20": "界電光之定此定難捉有時退失名之為退無漏",
    "X28n0586_006:0243c21": "無退薩婆多說佛身有為僧祇所說佛身無為成",
    "X28n0586_006:0243c22": "論所計亦有亦無約絕言故乃是無為約寄言故",
    "X28n0586_006:0243c23": "則是有為應身有為真身無為薩婆多宗所計因",
    "X28n0586_006:0243c24": "緣則是有為僧祇所說乃是無為薩婆多云心無",
    "X28n0586_006:0244a01": "相續即是無常僧祇所說心有相續即是常義成",
    "X28n0586_006:0244a02": "論復用薩婆提義心有相續即是常也薩婆多說",
    "X28n0586_006:0244a03": "五欲障道僧祗所說五欲不障成論所計有障不",
    "X28n0586_006:0244a04": "障薩婆多云色界根本四禪能發世第一法曇無",
    "X28n0586_006:0244a05": "德云色欲兩界通能發於五種方便無有論明無",
    "X28n0586_006:0244a06": "色界發五方便者唯犢子部三界屏發在凡夫時",
    "X28n0586_006:0244a07": "等智斷惑至無色界而於後時更修無漏以斷於",
    "X28n0586_006:0244a08": "惑至無色界仍前所斷即發方便所以得云三界",
    "X28n0586_006:0244a09": "屏發成論云唯在意地以捨財相應思為正體亦",
    "X28n0586_006:0244a10": "以身口暢之毗曇用薩婆多云施定二業但意地",
    "X28n0586_006:0244a11": "善故身口亦善成論所計無三無為以三無為非",
    "X28n0586_006:0244a12": "異體故數人所計有三無為以三無為有別體故",
    "X28n0586_006:0244a13": "毗曇中計定有造色成論所說造色則無薩婆多",
    "X28n0586_006:0244a14": "計無作有色成論并及曇無德云無作無色僧祇",
    "X28n0586_006:0244a15": "所計不可定言有色無色薩婆多云異體心數一",
    "X28n0586_006:0244a16": "時俱起僧祇部中說無心數佛陀提婆計無異體",
    "X28n0586_006:0244a17": "起亦相次前起為心後起為數成論同此餘部多",
    "X28n0586_006:0244a18": "說有於五道唯犢子部說有六道薩婆多具受乃",
    "X28n0586_006:0244a19": "得成論不具亦得四卷毗曇有犯重捨即是失雜",
    "X28n0586_006:0244a20": "心毗曇但是薉戒除法滅盡及犯重禁並言不捨",
    "X28n0586_006:0244a21": "二根生時不入僧數又非尼攝餘部多言不失四",
    "X28n0586_006:0244a22": "卷毗曇有五時捨一邪見增二法滅盡三命根斷",
    "X28n0586_006:0244a23": "四犯重五罷道一乘三乘諸部之中並無此計何",
    "X28n0586_006:0244a24": "者一三皆是大乘所說非其境界所以無此佛性",
    "X28n0586_006:0244b01": "即離諸部亦無並是近代所計耳犯重之人有性",
    "X28n0586_006:0244b02": "無性文略不云薩婆多云無十方佛僧祇則云有",
    "X28n0586_006:0244b03": "十方佛成論所說若一界中無十方佛若多世界",
    "X28n0586_006:0244b04": "有十方佛言小部者除一乘三乘佛性即離二雙",
    "X28n0586_006:0244b05": "之外餘即小宗部執不同也。",
    "X28n0586_006:0244b06": "文句云內心了了久知",
    "X28n0586_006:0244b07": "越州新板知字誤作如字。",
    "X28n0586_006:0244b08": "覺即捨身不覺徙之及彗星等",
    "X28n0586_006:0244b09": "徙斯氏切移也彗祥歲切星名也亦謂之孛言其",
    "X28n0586_006:0244b10": "形孛孛似掃彗也華嚴四十三云菩薩從兜率將",
    "X28n0586_006:0244b11": "下時放光照三千大千世界諸辟支佛覺斯光者",
    "X28n0586_006:0244b12": "即捨壽命若不覺者光明力故徙置他方餘世界",
    "X28n0586_006:0244b13": "中涅槃第九云譬如黑月彗星夜現其明炎熾暫",
    "X28n0586_006:0244b14": "出還沒眾生見已生不祥想諸辟支佛亦復如是",
    "X28n0586_006:0244b15": "出無佛世眾生見已皆謂如來真實滅度生憂悲",
    "X28n0586_006:0244b16": "想而如來身實不滅度如彼日月無有滅沒。",
    "X28n0586_006:0244b17": "記云願尚牽來如眷屬妙",
    "X28n0586_006:0244b18": "若先值佛發真見諦生猶未盡或在上界或在他",
    "X28n0586_006:0244b19": "方今佛分段作佛或以願力或以通力來生下界",
    "X28n0586_006:0244b20": "輔佛行化斷餘殘思而出三界若殘惑未盡值佛",
    "X28n0586_006:0244b21": "入滅亦自能斷或待後佛慈恩基師引仁王經列",
    "X28n0586_006:0244b22": "獨覺眾又云釋迦出世五百獨覺從山中來至於",
    "X28n0586_006:0244b23": "佛所如何通之然婆沙云問支佛為如佛獨出世",
    "X28n0586_006:0244b24": "為有俱者答或云獨出無俱者以支佛根利勝身",
    "X28n0586_006:0244c01": "子故如身子尚無並出何況五百功德者俱出問",
    "X28n0586_006:0244c02": "若佛不並出而五百功德一時出世何耶答此皆",
    "X28n0586_006:0244c03": "本是聲聞以緣悟菩提故名支佛若本種支佛行",
    "X28n0586_006:0244c04": "者獨出世則如佛也。",
    "X28n0586_006:0244c05": "或二十八如止觀第六記",
    "X28n0586_006:0244c06": "楞伽第三云下者至七中者三五上者即生入般",
    "X28n0586_006:0244c07": "涅槃如親族法限至七代如七步蛇四大力故行",
    "X28n0586_006:0244c08": "至七步蛇毒力故不至八步惑力至七道力非八",
    "X28n0586_006:0244c09": "婆沙云應有十四何故云七答中有本有數不出",
    "X28n0586_006:0244c10": "七故但云七又總論生應云七人七天十四中有",
    "X28n0586_006:0244c11": "合成二十八生也。",
    "X28n0586_006:0244c12": "如喜根等即遠益人如止觀第八記",
    "X28n0586_006:0244c13": "大論云文殊白佛言昔我先世過無量劫爾時有",
    "X28n0586_006:0244c14": "佛名師子音王時有二菩薩比丘一名喜根二名",
    "X28n0586_006:0244c15": "勝意喜根但說諸法實相一切諸法婬嗔癡相皆",
    "X28n0586_006:0244c16": "是實相無所罣礙勝意持戒清淨毀訾喜根言是",
    "X28n0586_006:0244c17": "人說法入邪見中是時喜根念此之人為惡業覆",
    "X28n0586_006:0244c18": "當墮大罪我今為說甚深之法雖今無益作後世",
    "X28n0586_006:0244c19": "因緣乃說偈云婬欲即是道恚癡亦復然如此三",
    "X28n0586_006:0244c20": "事中無量諸佛道說如是等七十餘偈時三萬天",
    "X28n0586_006:0244c21": "子得無生忍勝意是時身陷地獄喜根今於東方",
    "X28n0586_006:0244c22": "作佛號曰光踰日明王勝意比丘今我身是。",
    "X28n0586_006:0244c23": "十種大心",
    "X28n0586_006:0244c24": "發廣大心長養一切善根究竟不退心無厭足見",
    "X28n0586_006:0245a01": "一切佛恭敬供養心無厭足正求一切佛法心無",
    "X28n0586_006:0245a02": "厭足遍行菩薩波羅蜜心無厭足具足一切菩薩",
    "X28n0586_006:0245a03": "三昧心無厭足於一切三世流轉心無厭足嚴淨",
    "X28n0586_006:0245a04": "佛剎充滿十方心無厭足教化成就一切眾生心",
    "X28n0586_006:0245a05": "無厭足於一切剎一切劫中行菩薩行心無厭足",
    "X28n0586_006:0245a06": "修習諸波羅蜜度脫眾生心無厭足。",
    "X28n0586_006:0245a07": "經云唯然",
    "X28n0586_006:0245a08": "禮記曲禮篇云父召無諾先生召無諾唯而起鄭",
    "X28n0586_006:0245a09": "玄注云應辭唯恭於諾也唯以水切。",
    "X28n0586_006:0245a10": "記云菩提流支",
    "X28n0586_006:0245a11": "流亦作留此云道希北天竺三藏也當後魏時至",
    "X28n0586_006:0245a12": "于此國。",
    "X28n0586_006:0245a13": "金輪王出大海減少金輪路現此華乃生",
    "X28n0586_006:0245a14": "施設論云繞贍部洲有轉輪王路廣一踰繕那無",
    "X28n0586_006:0245a15": "輪王時海水所覆無能見者若轉輪王出現于世",
    "X28n0586_006:0245a16": "大海水減一踰繕那此輪王路爾乃出現金沙遍",
    "X28n0586_006:0245a17": "布眾寶莊嚴栴檀香水以灑其上轉輪聖王巡幸",
    "X28n0586_006:0245a18": "洲渚與四種軍俱游此路泥洹經云閻浮提內有",
    "X28n0586_006:0245a19": "尊樹王名優曇鉢羅有實無華優曇鉢樹有金華",
    "X28n0586_006:0245a20": "者世乃有佛。",
    "X28n0586_006:0245a21": "世云勤學不如擇師",
    "X28n0586_006:0245a22": "禮記云是故擇師不可不慎也楊子云務學不如",
    "X28n0586_006:0245a23": "務求師師者人之模範也模不模範不範為不少",
    "X28n0586_006:0245a24": "矣。",
    "X28n0586_006:0245b01": "但會二乘何二乘等",
    "X28n0586_006:0245b02": "此辨北宗不知二乘有兩教之異不知菩薩有小",
    "X28n0586_006:0245b03": "衍之殊。",
    "X28n0586_006:0245b04": "章安云三十心是初依五恒也初地已去是第二依",
    "X28n0586_006:0245b05": "等",
    "X28n0586_006:0245b06": "涅槃釋文云今明凞連至三恒為初依一分八分",
    "X28n0586_006:0245b07": "為二依十二十四為三依十六為四依又云今約",
    "X28n0586_006:0245b08": "地前未斷別惑是初依地上斷別惑作三依是別",
    "X28n0586_006:0245b09": "義也約十信是初依三十心十地斷別惑是圓義",
    "X28n0586_006:0245b10": "也就圓更作通別而說通則四十心共作四依別",
    "X28n0586_006:0245b11": "乃十信為初依初住至六住為第二依七住至九",
    "X28n0586_006:0245b12": "住為第三依十住是第四依又云四依通是師位",
    "X28n0586_006:0245b13": "為世間作依止故通是弟子位弘宣佛法故別則",
    "X28n0586_006:0245b14": "初依是弟子位第四依是師位中間二依亦師亦",
    "X28n0586_006:0245b15": "弟。",
    "X28n0586_006:0245b16": "凞連",
    "X28n0586_006:0245b17": "章安云相傳凞連只是跋提今言不爾跋提大凞",
    "X28n0586_006:0245b18": "連小或言廣四丈或八丈在城北跋提在城南相",
    "X28n0586_006:0245b19": "去百里佛居其間凞連未見翻言凞連河未能信",
    "X28n0586_006:0245b20": "受者恐誤也經云若有眾生於凞連河沙諸如來",
    "X28n0586_006:0245b21": "所發菩提心乃能於是惡世受持如是經典不生",
    "X28n0586_006:0245b22": "誹謗。",
    "X28n0586_006:0245b23": "俱尸",
    "X28n0586_006:0245b24": "此方翻為角城城有三角也更有諸說具如涅槃",
    "X28n0586_006:0245c01": "疏。",
    "X28n0586_006:0245c02": "攝大乘等位如釋籤引",
    "X28n0586_006:0245c03": "攝大乘第七釋第四因果勝相中亦但明歡喜等",
    "X28n0586_006:0245c04": "十地而已十地論唯釋華嚴經十地品耳。",
    "X28n0586_006:0245c05": "文句云十七地論五凡夫記云恐是十地論剩七字",
    "X28n0586_006:0245c06": "甞撿十地經論未見具列五凡夫名然他人引用",
    "X28n0586_006:0245c07": "今不測之後人更尋記文之中乃云恐是十地論",
    "X28n0586_006:0245c08": "剩七字者甞看群錄開元錄云真諦三藏梁朝太",
    "X28n0586_006:0245c09": "清二年八月屆于都邑後與沙門寶瓊等二十餘",
    "X28n0586_006:0245c10": "人譯十七地論適得五卷而國有難於是遂輟此",
    "X28n0586_006:0245c11": "與唐譯瑜伽師地論論本是同也今恐文句云十",
    "X28n0586_006:0245c12": "七地論即是此論矣其十七地論今闕本焉瑜伽",
    "X28n0586_006:0245c13": "論云一五識身相應地二意地三有尋有伺地四",
    "X28n0586_006:0245c14": "無尋唯伺地五無尋無伺地六三摩呬多地七非",
    "X28n0586_006:0245c15": "三摩呬多地八有心地九無心地十聞所成地十",
    "X28n0586_006:0245c16": "一思所成地十二修所成地十三聲聞地十四獨",
    "X28n0586_006:0245c17": "覺地十五菩薩地十六有餘依地十七無餘依地",
    "X28n0586_006:0245c18": "此十七地如論具明淨名疏引五凡夫論十地名",
    "X28n0586_006:0245c19": "為聖慧凡夫是則降佛已下皆是凡夫若然十信",
    "X28n0586_006:0245c20": "十住十行十迴向十地是五凡夫耶。",
    "X28n0586_006:0245c21": "大論四智因果總別",
    "X28n0586_006:0245c22": "大論明四智有多解或言因中總別果上總別言",
    "X28n0586_006:0245c23": "總別者直語道慧及一切智故名為總因果之上",
    "X28n0586_006:0245c24": "各加種故故名為別又云盡智等者毗曇云我知",
    "X28n0586_006:0246a01": "苦乃至我知道無生智者謂我知苦已不復更知",
    "X28n0586_006:0246a02": "乃至我知道已不復更知。",
    "X28n0586_006:0246a03": "邐迆",
    "X28n0586_006:0246a04": "相連接皃。",
    "X28n0586_006:0246a05": "記云當非不故不得云無",
    "X28n0586_006:0246a06": "此由慈恩改法華論決定上慢根未熟故佛不與",
    "X28n0586_006:0246a07": "記未應言不即根不熟也故今斥之。",
    "X28n0586_006:0246a08": "疑通會別理不應然乃至而苦不許公違論文",
    "X28n0586_006:0246a09": "此亦慈恩謂法華經俱會二乘不開菩薩故今斥",
    "X28n0586_006:0246a10": "之余在此地曾問彼宗人云法華若不開菩薩何",
    "X28n0586_006:0246a11": "以經云諸求三乘人若有疑悔者等彼乃答云疑",
    "X28n0586_006:0246a12": "通三乘人會別在二乘余又問云若會別在二乘",
    "X28n0586_006:0246a13": "而菩薩不會者經何故云聲聞若菩薩皆成佛無",
    "X28n0586_006:0246a14": "疑若不會之豈曰成佛及無疑耶若菩薩有疑不",
    "X28n0586_006:0246a15": "會則菩薩之疑永不除耶。",
    "X28n0586_006:0246a16": "引證除位",
    "X28n0586_006:0246a17": "除字應作住字。",
    "X28n0586_006:0246a18": "如字平呼",
    "X28n0586_006:0246a19": "平字應作去字李陵與蘇武書云主客之形既不",
    "X28n0586_006:0246a20": "相如注中作而去切今記主準此以去聲呼之而",
    "X28n0586_006:0246a21": "傳寫者誤改去字作平字耳更請詳之亦如下文",
    "X28n0586_006:0246a22": "云故別知見信經劫數頗到故也頗字亦是後人",
    "X28n0586_006:0246a23": "妄改應作叵字如前序中宿智頗忘頗字亦是後",
    "X28n0586_006:0246a24": "人妄改。",
    "X28n0586_006:0246b01": "未必全爾如止觀第三記",
    "X28n0586_006:0246b02": "若通途說智只是慧俱通權實及以因果如云般",
    "X28n0586_006:0246b03": "若翻為智慧如大論云因名般若果名薩婆若又",
    "X28n0586_006:0246b04": "復智慧俱在於因如云止觀為因眼智為果如來",
    "X28n0586_006:0246b05": "智慧諸佛智慧等此則智慧俱在於果若云方便",
    "X28n0586_006:0246b06": "智慧此則俱在於權如云智慧甚深此則俱在於",
    "X28n0586_006:0246b07": "實。",
    "X28n0586_006:0246b08": "如大經中釋別五味亦寄三乘判菩薩位",
    "X28n0586_006:0246b09": "妙玄止觀皆引大經第九云聲聞如乳緣覺如酪",
    "X28n0586_006:0246b10": "菩薩如生熟酥佛如醍醐即別教五味也。",
    "X28n0586_006:0246b11": "讀者皆云等",
    "X28n0586_006:0246b12": "此斥弘華嚴人不解華嚴經意又上文云華嚴更",
    "X28n0586_006:0246b13": "加三世說平等句合為十句十種三世等者新舊",
    "X28n0586_006:0246b14": "華嚴皆云有十種說三世所謂過去世說過去世",
    "X28n0586_006:0246b15": "過去世說未來世過去世說現在世未來世說過",
    "X28n0586_006:0246b16": "去世未來世說現在世未來世說無盡現在世說",
    "X28n0586_006:0246b17": "過去世現在世說未來世現在世說平等現在世",
    "X28n0586_006:0246b18": "說三世即一念是為十也非謂華嚴有十種三世",
    "X28n0586_006:0246b19": "矣。",
    "X28n0586_006:0246b20": "文句云父具四一",
    "X28n0586_006:0246b21": "父字誤也應云文具越州新本則云文具。",
    "X28n0586_006:0246b22": "記云諸釋甚廣於今非要",
    "X28n0586_006:0246b23": "如慈恩疏五門分別五濁之義一釋名二出體三",
    "X28n0586_006:0246b24": "對治四廢立五相攝於是廣說文有四五紙餘。",
    "X28n0586_006:0246c01": "隟",
    "X28n0586_006:0246c02": "正作隙綺戟切。",
    "X28n0586_006:0246c03": "蟣",
    "X28n0586_006:0246c04": "居豈切。",
    "X28n0586_006:0246c05": "蝨",
    "X28n0586_006:0246c06": "所乙切。",
    "X28n0586_006:0246c07": "俱盧舍者",
    "X28n0586_006:0246c08": "即二里也。",
    "X28n0586_006:0246c09": "踰繕那者",
    "X28n0586_006:0246c10": "亦言由旬此云合也應也計合爾許之量也同此",
    "X28n0586_006:0246c11": "方之驛耳自古聖王一日行量也然有大小或八",
    "X28n0586_006:0246c12": "俱盧舍或四俱盧舍或四十里等。",
    "X28n0586_006:0246c13": "剎那怛剎那臘縛等者",
    "X28n0586_006:0246c14": "法苑中翻剎那為一念也翻怛剎那為一瞬也臘",
    "X28n0586_006:0246c15": "縛亦言羅婆雖未見翻準上乃是六十一瞬故也。",
    "X28n0586_006:0246c16": "攪",
    "X28n0586_006:0246c17": "古巧切。",
    "X28n0586_006:0246c18": "撓",
    "X28n0586_006:0246c19": "奴巧切。",
    "X28n0586_006:0246c20": "憀",
    "X28n0586_006:0246c21": "力彫切憀賴也。",
    "X28n0586_006:0246c22": "藤",
    "X28n0586_006:0246c23": "徒登切。",
    "X28n0586_006:0246c24": "膚",
    "X28n0586_006:0247a01": "甫無切。",
    "X28n0586_006:0247a02": "記云十六知見如法界次第",
    "X28n0586_006:0247a03": "一我二眾生三壽者四命者五生者六養育七眾",
    "X28n0586_006:0247a04": "數八人九作者十使作者十一起者十二使起者",
    "X28n0586_006:0247a05": "十三受者十四使受者十五知者十六見者。",
    "X28n0586_006:0247a06": "若作三世五陰各計四句謂過去如去等",
    "X28n0586_006:0247a07": "大論云如去等者如人來此間生去至後世亦如",
    "X28n0586_006:0247a08": "是也有云先世無所從來滅亦無所去有云身神",
    "X28n0586_006:0247a09": "和合為人死後神去身不去是名如去不如去非",
    "X28n0586_006:0247a10": "如去非不如去者見去不去有失故說非去非不",
    "X28n0586_006:0247a11": "去是人不能捨神而著非去非不去有云國土世",
    "X28n0586_006:0247a12": "間八方有邊上下無邊總上二法是名有邊無邊",
    "X28n0586_006:0247a13": "有人見有邊無邊俱有過故不說有邊無邊故云",
    "X28n0586_006:0247a14": "非有邊非無邊神及世間常等者外道說神有二",
    "X28n0586_006:0247a15": "種一常二無常若計常者常修福德後受果報故",
    "X28n0586_006:0247a16": "或由行道故神得解脫若計無常者為今世名利",
    "X28n0586_006:0247a17": "故有所作若計常無常者有人謂神有二種一者",
    "X28n0586_006:0247a18": "細微常住二者現有所作現有所作者身死時無",
    "X28n0586_006:0247a19": "常細神是常若計非常非無常者若常則無罪福",
    "X28n0586_006:0247a20": "若無常亦無罪福何者若常則苦樂不異譬如虗",
    "X28n0586_006:0247a21": "空雨不濕風日不能乾若無常則苦樂變異譬如",
    "X28n0586_006:0247a22": "風雨在牛皮中則爛壞以我心故說必有神但非",
    "X28n0586_006:0247a23": "常非無常佛言四種皆是邪見。",
    "X28n0586_006:0247a24": "若本劫本見等六十二",
    "X28n0586_006:0247b01": "長阿含十三云佛告善念梵志此本末見不出六",
    "X28n0586_006:0247b02": "十二本劫本見一十八末劫末見四十四合六十",
    "X28n0586_006:0247b03": "二也言十八者有四四句并根本二成十八也初",
    "X28n0586_006:0247b04": "四句者一見二十劫成敗二見四十劫三見八十",
    "X28n0586_006:0247b05": "劫四以捷疾智說一一句皆云神及世間常也第",
    "X28n0586_006:0247b06": "二四句者一我及世間半常半無常二計由戲笑",
    "X28n0586_006:0247b07": "三計失意生四以捷疾智說第三四句者一神及",
    "X28n0586_006:0247b08": "世間有邊二無邊三上下方有邊四方無邊四以",
    "X28n0586_006:0247b09": "捷疾智說第四四句者一我不知不見善惡有報",
    "X28n0586_006:0247b10": "無報耶二我不知不見有他世無他世耶三我不",
    "X28n0586_006:0247b11": "知不見何者善何者惡耶四愚癡闇鈍隨他問答",
    "X28n0586_006:0247b12": "根本二句者一定意知眾生未來無因緣而有二",
    "X28n0586_006:0247b13": "以捷疾智說其次末劫末見四十四句者於中第",
    "X28n0586_006:0247b14": "一有四四句初四句者一有想四句也一我此終",
    "X28n0586_006:0247b15": "後生有色有想二生無色有想三生有色無色有",
    "X28n0586_006:0247b16": "想四非有色非無色有想二四句者以有邊無邊",
    "X28n0586_006:0247b17": "對有想作四句三四句者以有樂無樂對有想作",
    "X28n0586_006:0247b18": "四句四四句者一有想二若干想三少想四無量",
    "X28n0586_006:0247b19": "想第二有二四句初四句者以有色無色對無想",
    "X28n0586_006:0247b20": "作四句次四句者以有邊無邊對無想作四句第",
    "X28n0586_006:0247b21": "三有二四句初四句者以有色無色對非有想非",
    "X28n0586_006:0247b22": "無想為四句次四句者以有邊無邊對非有想非",
    "X28n0586_006:0247b23": "無想為四句此兩二四并前四四合三十二復有",
    "X28n0586_006:0247b24": "斷見七句一若沙門婆羅門作如是論我身從父",
    "X28n0586_006:0247c01": "母而生終歸磨滅二欲界諸天生具足斷滅三色",
    "X28n0586_006:0247c02": "界諸天生具足斷滅四空處五識處六不用處七",
    "X28n0586_006:0247c03": "非想非非想處次常見有五句一計現在五欲自",
    "X28n0586_006:0247c04": "恣得涅槃二初禪三二禪四三禪五四禪並計得",
    "X28n0586_006:0247c05": "涅槃斷常有十二句并前三十二句合四十四句",
    "X28n0586_006:0247c06": "并前十八句合六十二句也具釋如經。",
    "X28n0586_006:0247c07": "文句云稠林",
    "X28n0586_006:0247c08": "觀法師云難知曰稠多故名林。",
    "X28n0586_006:0247c09": "宕",
    "X28n0586_006:0247c10": "徒浪切過也。",
    "X28n0586_006:0247c11": "殞",
    "X28n0586_006:0247c12": "為閔切沒也。",
    "X28n0586_006:0247c13": "記云先斷",
    "X28n0586_006:0247c14": "斷都管切。",
    "X28n0586_006:0247c15": "兩醫如止觀第三記",
    "X28n0586_006:0247c16": "大經云譬如舊醫純用乳藥如彼外道唯說邪常",
    "X28n0586_006:0247c17": "客醫如來初令制乳如說無常以破邪常成無常",
    "X28n0586_006:0247c18": "已還用真常以破無常新舊二乳乳名雖同邪正",
    "X28n0586_006:0247c19": "義別。",
    "X28n0586_006:0247c20": "應云四法一時",
    "X28n0586_006:0247c21": "今文句中已依記文改定而說據理應須存舊文",
    "X28n0586_006:0247c22": "句方見記文而有用也舊本文句但云一時闕於",
    "X28n0586_006:0247c23": "四法但是略耳。",
    "X28n0586_006:0247c24": "委釋具如止觀第五記",
    "X28n0586_006:0248a01": "論云三假施設止觀云法假如因成受假如相續",
    "X28n0586_006:0248a02": "名假如相待五眾和合是法假既云和合與因成",
    "X28n0586_006:0248a03": "同也如根莖枝葉故有樹名是受假受謂領納由",
    "X28n0586_006:0248a04": "根莖故樹可領納領納樹故有樹始終即相續假",
    "X28n0586_006:0248a05": "也用是名字取二法相說是二種是名假用於樹",
    "X28n0586_006:0248a06": "名及枝葉名取二名下二種之法樹名之下枝葉",
    "X28n0586_006:0248a07": "為法枝葉名下四大為法二名二法若待非樹有",
    "X28n0586_006:0248a08": "樹名生即相待假也。",
    "X28n0586_006:0248a09": "初禪劫命等二禪已去劫短命長等",
    "X28n0586_006:0248a10": "初禪初天壽二十中劫二天壽四十中劫三天壽",
    "X28n0586_006:0248a11": "六十中劫此則名為劫命等也二禪初天壽二大",
    "X28n0586_006:0248a12": "劫二天壽四大劫三天壽八大劫此則名為劫短",
    "X28n0586_006:0248a13": "命長三禪已去準說可知。",
    "X28n0586_006:0248a14": "命是不相應行法",
    "X28n0586_006:0248a15": "百法疏云行即行蘊行蘊有二一相應行即心所",
    "X28n0586_006:0248a16": "法二不相應行亦言心不相應行不與心相應故",
    "X28n0586_006:0248a17": "非心法故簡相應行也亦言非色不相應行準百",
    "X28n0586_006:0248a18": "法論不相應行有二十四一得二命三眾同分四",
    "X28n0586_006:0248a19": "異生性五無想定六滅盡定七無想報八名九句",
    "X28n0586_006:0248a20": "十文十一生十二老十三住十四無常十五流轉",
    "X28n0586_006:0248a21": "十六定異十七相應十八勢速十九次第二十時",
    "X28n0586_006:0248a22": "二十一方二十二數二十三和合性二十四不和",
    "X28n0586_006:0248a23": "合性若準俱舍頌云心不相應行得非得同分無",
    "X28n0586_006:0248a24": "想二定命相名身等類論云如是諸法心不相應",
    "X28n0586_006:0248b01": "非色等性行蘊所收。",
    "X28n0586_006:0248b02": "俱舍中明五道壽別",
    "X28n0586_006:0248b03": "等活等上六如次以欲天壽為一晝夜壽量亦同",
    "X28n0586_006:0248b04": "彼極熱半中劫無間中劫全鬼日月五百傍生極",
    "X28n0586_006:0248b05": "中劫人間五十年下天一晝夜乘斯壽五百上五",
    "X28n0586_006:0248b06": "增倍倍唯無雲減三什法師云將來世劫盡時刀",
    "X28n0586_006:0248b07": "兵起人壽十歲婆須蜜從忉利天下生王家作太",
    "X28n0586_006:0248b08": "子教眾人言我等祖父壽命極長今人嗔恚無慈",
    "X28n0586_006:0248b09": "心故其壽乃短是故汝等應行慈心眾人從命惡",
    "X28n0586_006:0248b10": "心漸薄其後生子壽二十歲如其轉續至于八萬",
    "X28n0586_006:0248b11": "四千歲也因文句中辨大小劫故引此云當以此",
    "X28n0586_006:0248b12": "文用通諸說。",
    "X28n0586_006:0248b13": "如阿閦國亦有女人而無邪欲",
    "X28n0586_006:0248b14": "悲華經云阿閦菩薩願云所有女人成就一切諸",
    "X28n0586_006:0248b15": "妙功德猶如兜術天上天女無有婦女諸不淨事",
    "X28n0586_006:0248b16": "若諸男子發婬欲心至女人所以愛心視須臾之",
    "X28n0586_006:0248b17": "間便得離欲如是女人若見男子有愛欲心便得",
    "X28n0586_006:0248b18": "妊身亦得離於婬欲之想禪波羅蜜明三種瞋一",
    "X28n0586_006:0248b19": "非理瞋二順理瞋三諍論瞋無事生怒是非理瞋",
    "X28n0586_006:0248b20": "名為邪瞋因人來惱而生怒者名順理瞋即正瞋",
    "X28n0586_006:0248b21": "也乃引摩訶衍論說清淨佛土中雖無邪三毒而",
    "X28n0586_006:0248b22": "有正三毒為例今言順理正瞋者即其人也。",
    "X28n0586_006:0248b23": "博地之言無教可準餘國之義出自他人",
    "X28n0586_006:0248b24": "此文未知斥何人也或恐斥瑤師如下文中是也",
    "X28n0586_006:0248c01": "慈恩亦云於我有緣以神通力接引於彼遇我得",
    "X28n0586_006:0248c02": "聞是經或是凡夫若是無學求有餘無餘涅槃將",
    "X28n0586_006:0248c03": "此涅槃謂實滅度之想求入證此二種涅槃修二",
    "X28n0586_006:0248c04": "乘行種性所排慈悲所引生彼遇我求佛智慧或",
    "X28n0586_006:0248c05": "雖於餘佛有緣生彼平等意趣故亦說是我也授",
    "X28n0586_006:0248c06": "記品記云但以滅想作凡夫釋曲會經文令成己",
    "X28n0586_006:0248c07": "義若準此說驗知今斥乃慈恩耳。",
    "X28n0586_006:0248c08": "學不師安義不中難",
    "X28n0586_006:0248c09": "秦時藍田縣得一大鼎容二十七斛邊有篆銘人",
    "X28n0586_006:0248c10": "莫能識乃以此篆示道安法師安師云此古篆書",
    "X28n0586_006:0248c11": "云魯襄公所鑄乃寫為隸文又有一人持一銅斛",
    "X28n0586_006:0248c12": "於市賣之其形正圓下向為斗橫梁昂者為升低",
    "X28n0586_006:0248c13": "者為合梁一頭籥籥同黃鐘容半合邊有篆銘堅",
    "X28n0586_006:0248c14": "以問安師安云此王莽自言出自帝舜龍集戊辰",
    "X28n0586_006:0248c15": "改正即位以同律量布之四方欲小大器均令天",
    "X28n0586_006:0248c16": "下取平焉安公多聞廣識為若此也堅勅學士內",
    "X28n0586_006:0248c17": "外群臣凡有疑滯皆師於安所以京兆為之語曰",
    "X28n0586_006:0248c18": "學不師安義不中難矣。",
    "X28n0586_006:0248c19": "而生五道之言",
    "X28n0586_006:0248c20": "維摩經云而生五道以現其身為大醫王善療眾",
    "X28n0586_006:0248c21": "病應病與藥令得服行。",
    "X28n0586_006:0248c22": "却入生死之說",
    "X28n0586_006:0248c23": "寶積經云文殊師利言吾又恣心入諸塵勞生死",
    "X28n0586_006:0248c24": "之內。",
    "X28n0586_006:0249a01": "驚入火宅之喻",
    "X28n0586_006:0249a02": "此經云驚入火宅方宜救濟。",
    "X28n0586_006:0249a03": "非涅槃一百之文",
    "X28n0586_006:0249a04": "止觀云釋論有二文初以二乘為四百後以二乘",
    "X28n0586_006:0249a05": "為一百今通之論明通意通家以真諦為極過三",
    "X28n0586_006:0249a06": "百已未破化城但入涅槃即指涅槃為四百耳而",
    "X28n0586_006:0249a07": "復以二乘為一百者更明出假菩薩從空出假非",
    "X28n0586_006:0249a08": "涅槃為一百入三界為三百耳。",
    "X28n0586_006:0249a09": "小乘之中諸部不同亦有信有十方佛",
    "X28n0586_006:0249a10": "薩婆多部云無十方佛僧祇部云有十方佛成實",
    "X28n0586_006:0249a11": "論云一世界則無多世界則有又大論云聲聞法",
    "X28n0586_006:0249a12": "中有十方佛汝自不解如雜阿含說譬如大雨連",
    "X28n0586_006:0249a13": "注渧渧無間不可知數是諸世界亦復如是我見",
    "X28n0586_006:0249a14": "東方無量世界有成有住其數甚多不可分別如",
    "X28n0586_006:0249a15": "是乃至十方亦然長阿含云有鬼神王請佛偈云",
    "X28n0586_006:0249a16": "大精進人我歸命佛二足中最尊上智慧眼人能",
    "X28n0586_006:0249a17": "知見諸天不解此慧事過去未來今諸佛一切咸",
    "X28n0586_006:0249a18": "皆稽首禮如是我今歸命佛亦如恭敬三世尊如",
    "X28n0586_006:0249a19": "是偈中有十方佛若佛於聲聞法中言有十方佛",
    "X28n0586_006:0249a20": "者眾生當言佛易可遇不勤脫苦若不遇此佛當",
    "X28n0586_006:0249a21": "遇彼佛因此懈怠不勤求度以是故於聲聞法中",
    "X28n0586_006:0249a22": "不言有十方佛亦不言無十方佛也。",
    "X28n0586_006:0249a23": "凡夫有反復",
    "X28n0586_006:0249a24": "復應作覆。",
    "X28n0586_006:0249b01": "此直是異解等九字恐須作白字書之",
    "X28n0586_006:0249b02": "或云白字即寫白也古本文句此之九字注於文",
    "X28n0586_006:0249b03": "下記主意謂此之九字不可注于文下須作大書",
    "X28n0586_006:0249b04": "即是寫白也今之文句已依記文改定而示乃令",
    "X28n0586_006:0249b05": "記文無用後人更請詳之。",
    "X28n0586_006:0249b06": "文句云今不頌順但頌揀誡等",
    "X28n0586_006:0249b07": "此一段文恐是訛略若對上文此中應云今不頌",
    "X28n0586_006:0249b08": "順誡但頌揀許揀復為二初三行半頌上五千退",
    "X28n0586_006:0249b09": "次二句頌上眾已清淨次一句頌許又下釋中云",
    "X28n0586_006:0249b10": "舍利弗善聽即頌上誡許誡令善聽者亦恐誤也",
    "X28n0586_006:0249b11": "但是頌於揀許之許耳非誡許也故長行云汝今",
    "X28n0586_006:0249b12": "善聽當為汝說又下文云諸佛所得下三十三行",
    "X28n0586_006:0249b13": "三句者亦誤也應云三十四行三句也又云從未",
    "X28n0586_006:0249b14": "來世諸佛下者亦誤也應云從未來諸世尊下也。",
    "X28n0586_006:0249b15": "記云凡夫上慢有五不同等",
    "X28n0586_006:0249b16": "大婆沙云異生有五謂有漏善及以四果初果起",
    "X28n0586_006:0249b17": "四除第一一來起三除前二不還起二除前三羅",
    "X28n0586_006:0249b18": "漢無慢故知四善根但為一四果為四名五不同",
    "X28n0586_006:0249b19": "矣委如論中辨之。",
    "X28n0586_006:0249b20": "各有其意如釋籤",
    "X28n0586_006:0249b21": "大論十戒者一不缺二不破三不穿四不雜五隨",
    "X28n0586_006:0249b22": "道六無著七智所讚八自在九隨定十具足不缺",
    "X28n0586_006:0249b23": "戒是性重四波羅夷也不破戒是十三僧殘也不",
    "X28n0586_006:0249b24": "穿戒是波逸等也不雜戒是定共戒也隨道戒是",
    "X28n0586_006:0249c01": "順理見真也無著戒是於思惑無染也智讚自在",
    "X28n0586_006:0249c02": "約俗諦辨隨定具足就中道明大經十戒者一禁",
    "X28n0586_006:0249c03": "戒二清淨戒三善戒四不缺戒五不析戒六大乘",
    "X28n0586_006:0249c04": "戒七不退戒八隨順戒九畢竟戒十具足諸波羅",
    "X28n0586_006:0249c05": "蜜戒論中前四戒與大經前四次第對之至其第",
    "X28n0586_006:0249c06": "四而不同者論不雜戒即大經不缺戒與論不缺",
    "X28n0586_006:0249c07": "名同義別論取缺壞不任故對四重經取微有缺",
    "X28n0586_006:0249c08": "損故對不雜也論隨道無著戒即大經不析戒論",
    "X28n0586_006:0249c09": "智所讚戒即大經大乘戒論自在戒即大經不退",
    "X28n0586_006:0249c10": "戒隨順戒論隨定戒即大經畢竟戒論具足戒即",
    "X28n0586_006:0249c11": "大經具足諸波羅蜜戒但依此對不須改也。",
    "X28n0586_006:0249c12": "今且依大經以不缺等三",
    "X28n0586_006:0249c13": "上文云若依大論即不缺第三若依大經則不缺",
    "X28n0586_006:0249c14": "居首此恐誤矣大論大經十戒列名如向已示妙",
    "X28n0586_006:0249c15": "玄又將不破戒首列請以向列為準。",
    "X28n0586_006:0249c16": "并定共道共即六戒",
    "X28n0586_006:0249c17": "須并無著戒方成六戒也又云道共定共判在三",
    "X28n0586_006:0249c18": "藏四果者亦是誤也。",
    "X28n0586_006:0249c19": "隨自意中通途善惡",
    "X28n0586_006:0249c20": "夫善惡無定如諸蔽為惡事度為善人天報盡還",
    "X28n0586_006:0249c21": "墮三途已復是惡二乘出苦名之為善二乘雖善",
    "X28n0586_006:0249c22": "但是自度當知生死涅槃俱復是惡六度菩薩慈",
    "X28n0586_006:0249c23": "悲兼濟此乃為善雖能兼濟如毒器貯食食則殺",
    "X28n0586_006:0249c24": "人已復是惡三乘同斷此乃稱妙而不見別理已",
    "X28n0586_006:0250a01": "復是惡別教為善猶帶方便豈非是惡唯圓名善",
    "X28n0586_006:0250a02": "善順實相如此善惡其義則通。",
    "X28n0586_006:0250a03": "文句云九部十二部如玄義說",
    "X28n0586_006:0250a04": "小乘九部以小乘中灰斷無如意珠身故無方廣",
    "X28n0586_006:0250a05": "部又無天皷自鳴故無無問自說部雖有授記以",
    "X28n0586_006:0250a06": "其少故復無授記部此且從別作如是說若乃通",
    "X28n0586_006:0250a07": "途大小兩乘皆論十二部也一修多羅此云法本",
    "X28n0586_006:0250a08": "二祇夜此云重頌三和伽羅那此云授記四伽陀",
    "X28n0586_006:0250a09": "此云不重頌五優陀那此云無問自說六尼陀那",
    "X28n0586_006:0250a10": "此云因緣七阿波陀那此云譬喻八伊帝曰多伽",
    "X28n0586_006:0250a11": "此云本事九闍陀伽此云本生十毗佛略此云方",
    "X28n0586_006:0250a12": "廣十一阿浮陀達磨此云未曾有十二優波提舍",
    "X28n0586_006:0250a13": "此云論議部者別也類也以此十二其類別也新",
    "X28n0586_006:0250a14": "譯恐濫部袟故乃謂之十二分教也。",
    "X28n0586_006:0250a15": "經云無二亦無三",
    "X28n0586_006:0250a16": "余於京國見慈恩宗人云三藏奘師準梵本中應",
    "X28n0586_006:0250a17": "云無其第二及以第三以是之故但會二乘不會",
    "X28n0586_006:0250a18": "菩薩乃引下文密遣二人無有二乘說二涅槃等",
    "X28n0586_006:0250a19": "文作證當知他宗如斯釋經與夫天台大義相違",
    "X28n0586_006:0250a20": "所以記中斥云此是極聖誠說而不肯信也具如",
    "X28n0586_006:0250a21": "上下辨之可知。",
    "X28n0586_006:0250a22": "文句云本誓既普今眾生等",
    "X28n0586_006:0250a23": "越州新板今字誤作令字又下文約三義釋眾生",
    "X28n0586_006:0250a24": "者眾字去呼故漢書中亦作去呼然則常讀多依",
    "X28n0586_006:0250b01": "平呼解義乃是去呼耳。",
    "X28n0586_006:0250b02": "兇",
    "X28n0586_006:0250b03": "許容切惡也。",
    "X28n0586_006:0250b04": "欒",
    "X28n0586_006:0250b05": "此字是木名也正作圞圓也。",
    "X28n0586_006:0250b06": "從癡有愛則我病生",
    "X28n0586_006:0250b07": "下句相帶來耳。",
    "X28n0586_006:0250b08": "坏",
    "X28n0586_006:0250b09": "此字是未燒瓦也若作衃即凝血也若作肧即懷",
    "X28n0586_006:0250b10": "胎一月也恐正作肧。",
    "X28n0586_006:0250b11": "疱",
    "X28n0586_006:0250b12": "薄教切。",
    "X28n0586_006:0250b13": "膊",
    "X28n0586_006:0250b14": "普各切字應作[骨*專]補各切肩胛也。",
    "X28n0586_006:0250b15": "腕",
    "X28n0586_006:0250b16": "烏貫切。",
    "X28n0586_006:0250b17": "荕",
    "X28n0586_006:0250b18": "字應從竹。",
    "X28n0586_006:0250b19": "記云聲嘶忽急",
    "X28n0586_006:0250b20": "嘶先奚切聲散也亦悲聲也。",
    "X28n0586_006:0250b21": "略如止觀第四記引入胎經及三十八七日并俱舍",
    "X28n0586_006:0250b22": "五位等",
    "X28n0586_006:0250b23": "佛為難陀廣說胎相六趣不同兼辨六趣中陰等",
    "X28n0586_006:0250b24": "相乃至父母精血不淨相等初入如風雨入舍或",
    "X28n0586_006:0250c01": "在母腹而命終者又母有患而不入胎若不壞者",
    "X28n0586_006:0250c02": "七日一變初七如薄酪二七如厚酪三七如短小",
    "X28n0586_006:0250c03": "藥杵四七如溫石五七五皰開張乃至第三十八",
    "X28n0586_006:0250c04": "七風力所轉頭向產門申兩臂出每於一七各有",
    "X28n0586_006:0250c05": "一風吹令變異如經廣說也俱舍五位即是五七",
    "X28n0586_006:0250c06": "之梵音耳次第對之可以知矣又復應知羯剌藍",
    "X28n0586_006:0250c07": "亦言歌羅邏又羯邏藍此翻和合又云凝滑父母",
    "X28n0586_006:0250c08": "不淨和合凝滑如薄酪也頞部陀此翻皰結於凝",
    "X28n0586_006:0250c09": "酪中生一皰結也閇尸亦言閇手又卑尸此翻肉",
    "X28n0586_006:0250c10": "團結聚成團也羯男亦言鍵南又伽訶那此翻堅",
    "X28n0586_006:0250c11": "肉團堅實也鉢羅奢佉此云枝五七之時有形相",
    "X28n0586_006:0250c12": "之枝故也。",
    "X28n0586_006:0250c13": "有人具立受胎章門并世人云法華亦明三乘",
    "X28n0586_006:0250c14": "他宗章疏率多如此宋咸云凡坦然明白之條則",
    "X28n0586_006:0250c15": "五行俱下而詮釋洎卓爾難明之意則一辭不措",
    "X28n0586_006:0250c16": "而闕亡其斯之謂歟然受胎事亦可知之故婆沙",
    "X28n0586_006:0250c17": "云若是男子於母生愛於父生恚彼作是念若無",
    "X28n0586_006:0250c18": "此男子者我當與此女人而共交會父母合會所",
    "X28n0586_006:0250c19": "有精氣見是已有見已生喜生喜之後便乃迷悶",
    "X28n0586_006:0250c20": "以迷悶故中有轉重更不移動是時自見己身在",
    "X28n0586_006:0250c21": "母右脇面向母背而坐若是女人反此可知廣說",
    "X28n0586_006:0250c22": "中有及受胎相請讀婆沙慈恩宗說法華明一佛",
    "X28n0586_006:0250c23": "乘是頓教攝說其三車是漸教收妙莊嚴王品八",
    "X28n0586_006:0250c24": "萬四千得法眼淨是初果等他人或以普門品後",
    "X28n0586_006:0251a01": "現三乘身是說三乘等。",
    "X28n0586_006:0251a02": "若菩薩不開何須引昔",
    "X28n0586_006:0251a03": "此斥他宗云不開菩薩之失也具如上辨次文中",
    "X28n0586_006:0251a04": "云四衢者爾雅云四達謂之衢注云交道四出也",
    "X28n0586_006:0251a05": "又云碌碌者多石皃也。",
    "X28n0586_006:0251a06": "支佛五級",
    "X28n0586_006:0251a07": "五字誤也經云辟支佛塔應十一層。",
    "X28n0586_006:0251a08": "阿難問佛何故爾等",
    "X28n0586_006:0251a09": "此文訛略經云阿難一切四眾起佛舍利七寶塔",
    "X28n0586_006:0251a10": "已應當更起三塔供養所謂支佛羅漢輪王阿難",
    "X28n0586_006:0251a11": "白佛如來出世悲憫眾生滅後起塔得大功德其",
    "X28n0586_006:0251a12": "餘三塔於諸眾生得何等利佛言支佛悟法因緣",
    "X28n0586_006:0251a13": "入深法性能為人天而作福田羅漢生分已盡能",
    "X28n0586_006:0251a14": "為世間福田輪王以十善化物以是應當起塔供",
    "X28n0586_006:0251a15": "養如來塔高一十三層辟支佛塔應十一層羅漢",
    "X28n0586_006:0251a16": "四層輪王無級何以故未脫三界諸有苦故。",
    "X28n0586_006:0251a18": "天台三大部補注卷第六"
}