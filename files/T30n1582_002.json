{
    "T30n1582_002:0968a23": "菩薩善戒經卷第二",
    "T30n1582_002:0968a25": "宋罽賓三藏求那跋摩譯",
    "T30n1582_002:0968a26": "菩薩地真實義品第五",
    "T30n1582_002:0968a27": "[0968a27] 云何名真實義。真實義者有二種。一者法",
    "T30n1582_002:0968a28": "性。二者法等。復有四種。一者世流布。二者方",
    "T30n1582_002:0968a29": "便流布。三者淨煩惱障四者淨智慧障。云何",
    "T30n1582_002:0968b01": "名世流布。世間之法同其名號。眾生見地真",
    "T30n1582_002:0968b02": "實是地終不言火。火真實火不言是地。水風",
    "T30n1582_002:0968b03": "色聲香味觸衣服飲食瓔珞器物伎樂明闇男",
    "T30n1582_002:0968b04": "女舍宅田業苦樂。苦真實苦終不言樂。樂真",
    "T30n1582_002:0968b05": "實樂終不言苦。此是此非定以不定。一切世",
    "T30n1582_002:0968b06": "間從昔已來。傳此名相自然而知。不從修集",
    "T30n1582_002:0968b07": "然後知也。是名世流布真實義也。云何名方",
    "T30n1582_002:0968b08": "便流布。如世智人先以籌量。然後造作經書",
    "T30n1582_002:0968b09": "論議。是名方便流布。云何淨煩惱障。一切聲",
    "T30n1582_002:0968b10": "聞辟支佛等。以無漏智無漏道壞煩惱故得",
    "T30n1582_002:0968b11": "無礙智。是名淨煩惱障。以壞煩惱故智得明",
    "T30n1582_002:0968b12": "淨。智慧淨故身心無礙。是名淨智慧障真實",
    "T30n1582_002:0968b13": "義也。云何復名真實。真實者名為四諦。所謂",
    "T30n1582_002:0968b14": "苦集滅道。觀此四諦得實智慧。是名聲聞辟",
    "T30n1582_002:0968b15": "支佛。聲聞辟支佛分觀五陰。是故離陰都不",
    "T30n1582_002:0968b16": "見我及以我所分觀十二因緣。是故離陰不",
    "T30n1582_002:0968b17": "見眾生及以士夫。是名淨智慧障真實義也。",
    "T30n1582_002:0968b18": "若智不能知境界者。名曰智障。若能壞障知",
    "T30n1582_002:0968b19": "境界者。名淨智障真實義也。真實義者。謂佛",
    "T30n1582_002:0968b20": "菩薩深觀一切陰入界故觀我無我。眾生非",
    "T30n1582_002:0968b21": "眾生。士夫非士夫。是名淨智障。觀諸法界不",
    "T30n1582_002:0968b22": "可宣說。知世諦故分別法界。知諸法界真實",
    "T30n1582_002:0968b23": "性故。名無勝慧。無勝慧者壞一切障。是故名",
    "T30n1582_002:0968b24": "為淨智慧障真實義也。真實義者復有二種。",
    "T30n1582_002:0968b25": "一者有。二者無。有者名世流布。世流布者。所",
    "T30n1582_002:0968b26": "謂色受想行識。眼耳鼻舌身。地水火風。色聲",
    "T30n1582_002:0968b27": "香味觸。善不善無記。出法滅法從緣生法。去",
    "T30n1582_002:0968b28": "來現在有為無為。此世他世日月。見聞識知",
    "T30n1582_002:0968b29": "所得覺觀。修集受持乃至涅槃。是名世流布",
    "T30n1582_002:0968c01": "有也。世間有者所謂法性。無者世流布有。從",
    "T30n1582_002:0968c02": "色乃至涅槃其性無故是名為無。眾生見故",
    "T30n1582_002:0968c03": "名之為有。法性本無名之為無。諸佛如來所",
    "T30n1582_002:0968c04": "說有無名之真實。真實者名為中道。非有非",
    "T30n1582_002:0968c05": "無名為中道。中道者名無上道。如是中道諸",
    "T30n1582_002:0968c06": "佛世尊除壞障礙。是故名之為一切智。菩薩",
    "T30n1582_002:0968c07": "摩訶薩雖學如是中道猶有障礙。是故不得",
    "T30n1582_002:0968c08": "為一切智。菩薩智慧為方便故。名阿耨多羅",
    "T30n1582_002:0968c09": "三藐三菩提因。何以故。菩薩摩訶薩雖不具",
    "T30n1582_002:0968c10": "足中道智慧。說生死相亦有亦無亦為流布",
    "T30n1582_002:0968c11": "無上佛法。雖在生死亦能了了知生死過患",
    "T30n1582_002:0968c12": "心無厭悔。如其不知生死過者。則不能得壞",
    "T30n1582_002:0968c13": "煩惱結。若心厭者則不能得教化眾生護諸",
    "T30n1582_002:0968c14": "佛法疾得涅槃。若得涅槃則不能得阿耨多",
    "T30n1582_002:0968c15": "羅三藐三菩提。若不教化諸眾生者。云何能",
    "T30n1582_002:0968c16": "得阿耨多羅三藐三菩提。是故菩薩若在生",
    "T30n1582_002:0968c17": "死之中修菩提道。不畏涅槃不求涅槃。菩薩",
    "T30n1582_002:0968c18": "若畏於涅槃者。則不能得具足莊嚴菩提之",
    "T30n1582_002:0968c19": "道。亦不能為無量眾生讚歎涅槃。於涅槃所",
    "T30n1582_002:0968c20": "不生信喜專念之心。是故菩薩於涅槃所不",
    "T30n1582_002:0968c21": "生怖畏。若是菩薩求涅槃者即能得之。如其",
    "T30n1582_002:0968c22": "得者則不能成阿耨多羅三藐三菩提。以諸",
    "T30n1582_002:0968c23": "佛法教化眾生。若是菩薩不能深觀生死過",
    "T30n1582_002:0968c24": "患。或生厭離怖畏涅槃。或求涅槃。是名菩薩",
    "T30n1582_002:0968c25": "無善方便。若是菩薩能深觀察生死過患樂",
    "T30n1582_002:0968c26": "處其中。不畏涅槃不求涅槃。是名菩薩有善",
    "T30n1582_002:0968c27": "方便。善方便者解第一義空。菩薩摩訶薩修",
    "T30n1582_002:0968c28": "集如是第一義空。名菩薩戒大方便也。為得",
    "T30n1582_002:0968c29": "如來無上智故。若有修集是菩薩戒得真實",
    "T30n1582_002:0969a01": "智。知見諸法無我我所知諸法性。是故於法",
    "T30n1582_002:0969a02": "心無所著。亦說世諦第一義諦。見一切法其",
    "T30n1582_002:0969a03": "心平等。能大惠施。以施因緣善知世事。雖學",
    "T30n1582_002:0969a04": "世事心不厭悔。悉得了知得大念力。雖知世",
    "T30n1582_002:0969a05": "事心無憍慢。常教眾生不生慳&#x608B;。以巧方便",
    "T30n1582_002:0969a06": "善教眾生世間之事。為令眾生得阿耨多羅",
    "T30n1582_002:0969a07": "三藐三菩提故。菩薩於是世間之事。勤心修",
    "T30n1582_002:0969a08": "集無有厭悔。若見眾生受苦惱時。即得增長",
    "T30n1582_002:0969a09": "阿耨多羅三藐三菩提心。菩薩如是增長善",
    "T30n1582_002:0969a10": "法不生憍慢。於諸眾生生憐愛心。菩薩如是",
    "T30n1582_002:0969a11": "增長智慧不生憍慢。破壞眾生種種邪見。菩",
    "T30n1582_002:0969a12": "薩若得世間三昧出世三昧。不顯己德令他",
    "T30n1582_002:0969a13": "供養。不為世法之所污染。菩薩爾時成就具",
    "T30n1582_002:0969a14": "足無量功德。名菩薩戒。菩薩摩訶薩所有善",
    "T30n1582_002:0969a15": "法。悉以迴向菩提之道。名菩薩戒。過去菩薩",
    "T30n1582_002:0969a16": "得阿耨多羅三藐三菩提。皆由成就菩薩禁",
    "T30n1582_002:0969a17": "戒。未來現在亦復如是。菩薩摩訶薩受持三",
    "T30n1582_002:0969a18": "世諸菩薩法。能以佛法教化眾生。至心修行",
    "T30n1582_002:0969a19": "菩提之道。為菩提道不惜身命。不惜身命是",
    "T30n1582_002:0969a20": "菩薩戒。惜身命者終不能得菩薩禁戒。乃至",
    "T30n1582_002:0969a21": "&#x608B;惜一錢之物。亦不能得菩薩禁戒菩薩摩",
    "T30n1582_002:0969a22": "訶薩為眾生故受身畜財。若於是二生&#x608B;惜",
    "T30n1582_002:0969a23": "心。假名菩薩非義菩薩。菩薩若能不惜財",
    "T30n1582_002:0969a24": "命。當知則能利益眾生。能行忍辱能壞瞋恚",
    "T30n1582_002:0969a25": "嫉&#x59AC;之心。了知世事善解方便。能壞眾生所",
    "T30n1582_002:0969a26": "有疑心。能自增長菩提果因。善能調伏所有",
    "T30n1582_002:0969a27": "諸根。不為四倒之所傾動。能解諸法甚深之",
    "T30n1582_002:0969a28": "義。能得具足四無量心。成就五通四無礙智。",
    "T30n1582_002:0969a29": "畢竟能觀十二因緣。逮得菩薩一子之地。能",
    "T30n1582_002:0969b01": "得常樂我淨之身。得大自在無上涅槃。善能",
    "T30n1582_002:0969b02": "開示方便涅槃。菩薩摩訶薩成就如是無量",
    "T30n1582_002:0969b03": "功德。皆因禁戒因緣而得。菩薩摩訶薩成就",
    "T30n1582_002:0969b04": "具足菩薩戒者。能為一切眾生僕使。若為眾",
    "T30n1582_002:0969b05": "生之所瞋罵打害劫奪則生慈心。若見眾生",
    "T30n1582_002:0969b06": "厚重煩惱發憐愍心。為欲破壞眾生煩惱。繫",
    "T30n1582_002:0969b07": "心思惟諸善方便。於諸眾生心無姦曲。任力",
    "T30n1582_002:0969b08": "所能施眾生樂。不求恩報不懷瞋恨。為壞眾",
    "T30n1582_002:0969b09": "生瞋惱心故。思惟方便知恩念恩。無有求者",
    "T30n1582_002:0969b10": "先意行施。若己所有不施求者。不得成就菩",
    "T30n1582_002:0969b11": "薩禁戒。求者三至若不施者。是名犯重。不犯",
    "T30n1582_002:0969b12": "者。若以方便善語慰喻。令彼求者不生恨心。",
    "T30n1582_002:0969b13": "求者二種。一者貧窮。二者邪見。不施貧者則",
    "T30n1582_002:0969b14": "便得罪。不施邪見則不名犯。若不犯者是名",
    "T30n1582_002:0969b15": "善行。善行菩薩諦知法界不可宣說。知法界",
    "T30n1582_002:0969b16": "性知世流布。世流布者。色受想行識乃至",
    "T30n1582_002:0969b17": "涅槃。色乃至涅槃不名真實。何以故。而是色",
    "T30n1582_002:0969b18": "者非有非無。乃至涅槃非有非無。若非有無",
    "T30n1582_002:0969b19": "云何真實。云何非有。眾生顛倒計色為我。乃",
    "T30n1582_002:0969b20": "至涅槃橫計為我。是名非有。云何非無。世",
    "T30n1582_002:0969b21": "流布故。不虛誑故。可宣說故。是名非無。以是",
    "T30n1582_002:0969b22": "故名非有非無。如所說法如說有者。一法之",
    "T30n1582_002:0969b23": "中應無量名。無量名故則有無量性。何以故。",
    "T30n1582_002:0969b24": "一一法中有無量名故。云何名為無量名耶。",
    "T30n1582_002:0969b25": "如色一法。亦說青黃赤白長短方圓&#x9E81;細可",
    "T30n1582_002:0969b26": "見不可見有對無對&#x6F81;滑輕重。是名可說。隨",
    "T30n1582_002:0969b27": "說有者。應一法中有無量相。所可宣說實無",
    "T30n1582_002:0969b28": "定性。以言說故流布於世。實無說者及真實",
    "T30n1582_002:0969b29": "性。一切諸法亦復如是。如其色中乃至涅槃",
    "T30n1582_002:0969c01": "有實性者。不應說有青黃赤白乃至輕重。若",
    "T30n1582_002:0969c02": "無實性。未流布時云何可傳。以流布性有。無",
    "T30n1582_002:0969c03": "有初始故可流布。若未有色時有流布者。以",
    "T30n1582_002:0969c04": "何因緣無色之時不流布耶。如其流布能作",
    "T30n1582_002:0969c05": "色性者。何故流布而不能作色無量性。是故",
    "T30n1582_002:0969c06": "法性不可宣說。如色受想行識乃至涅槃亦",
    "T30n1582_002:0969c07": "復如是。有二種人遠離佛法。非佛弟子永失",
    "T30n1582_002:0969c08": "佛法。一者說色乃至涅槃有真實性。二者不",
    "T30n1582_002:0969c09": "信世流布性如是二人不任受持菩薩禁戒。",
    "T30n1582_002:0969c10": "如其受者受者不得。師則有罪。何故不得。誹",
    "T30n1582_002:0969c11": "謗實法著非法故。是故雖受終不得戒。若不",
    "T30n1582_002:0969c12": "得戒云何得名在此法中為佛弟子。是故名",
    "T30n1582_002:0969c13": "為遠離佛法。菩薩戒者非口所得。心口和",
    "T30n1582_002:0969c14": "合然後乃獲。是二種人都無實心云何可得。",
    "T30n1582_002:0969c15": "若於色中妄生計著。於佛法中則為永失。若",
    "T30n1582_002:0969c16": "不信色是流布者。是則名為謗一切法。是人",
    "T30n1582_002:0969c17": "則為永失佛法。是故不可宣說若有若無。何",
    "T30n1582_002:0969c18": "以故。如因五陰則有我人眾生士夫。若無五",
    "T30n1582_002:0969c19": "陰如是等名何由流布。色亦如是。以有色故",
    "T30n1582_002:0969c20": "則有種種。名字流布。真實之法無有流布。離",
    "T30n1582_002:0969c21": "真實法亦無流布。愚癡之人說諸法空則得",
    "T30n1582_002:0969c22": "大罪。若有說言大乘經中一切法空亦得大",
    "T30n1582_002:0969c23": "罪。不能善解大乘經義。生憍慢心言我善解。",
    "T30n1582_002:0969c24": "隨其自心妄想思惟。為人廣說亦得大罪。若",
    "T30n1582_002:0969c25": "言一切諸法性無云何得有流布於世亦得大",
    "T30n1582_002:0969c26": "罪。何以故。謗一切法故。謗一切法者即是外",
    "T30n1582_002:0969c27": "道富蘭那等真弟子也富蘭那謂諸法性無。",
    "T30n1582_002:0969c28": "而佛法中亦有亦無。若有人說一切法空。當",
    "T30n1582_002:0969c29": "知是人不中共住共語論議布薩說戒。若與",
    "T30n1582_002:0970a01": "共住乃至說戒則得大罪。何以故。不解空義",
    "T30n1582_002:0970a02": "故。是人不能自利利他。是故大乘經說。若不",
    "T30n1582_002:0970a03": "解空甚於癡人。何以故。愚癡之人說色是我",
    "T30n1582_002:0970a04": "至識是我。有我見者不壞佛法。不解空義永",
    "T30n1582_002:0970a05": "壞佛法破失滅沒。生我見者不至三惡。不解",
    "T30n1582_002:0970a06": "空義為人廣說。當知是人必到阿鼻。有我見",
    "T30n1582_002:0970a07": "者不謗三寶。妄說空者誹謗三寶。說有我者",
    "T30n1582_002:0970a08": "不誑眾生。不謗實性。不妨法性。不妨眾生。獲",
    "T30n1582_002:0970a09": "得解脫。不教他人毀犯禁戒。不解空者謗一",
    "T30n1582_002:0970a10": "切法。不解實性。不解法性。妨於解脫。與多",
    "T30n1582_002:0970a11": "眾生作惡知識。自不持戒教人毀禁。常樂宣",
    "T30n1582_002:0970a12": "說無作無受。令多眾生增長地獄。以是義故。",
    "T30n1582_002:0970a13": "名為遠離無上佛法。云何名為不解空義。若",
    "T30n1582_002:0970a14": "有比丘比丘尼優婆塞優婆夷。不信受空。不",
    "T30n1582_002:0970a15": "解於空。不解於法。是則名為不解空義。何以",
    "T30n1582_002:0970a16": "故。說一切法。本性自空無因緣空。說一切法",
    "T30n1582_002:0970a17": "亦無處所。若無處所云何名空。是名不解空。",
    "T30n1582_002:0970a18": "云何名為真解空義。若比丘比丘尼優婆塞",
    "T30n1582_002:0970a19": "優婆夷。說一切法中無有性故。是名為空。法",
    "T30n1582_002:0970a20": "亦不空是名解空。如是解者不妨於義。不謗",
    "T30n1582_002:0970a21": "三寶。是名正解無有錯謬。云何正解。如色說",
    "T30n1582_002:0970a22": "色乃至涅槃。分別無有種種相性。是名色空",
    "T30n1582_002:0970a23": "以色真實流布於世。是名不空。以是義故。說",
    "T30n1582_002:0970a24": "色一法亦有亦無。解是二故亦法亦空。終不",
    "T30n1582_002:0970a25": "於中妄生計著。是名真解空義。是故大乘經",
    "T30n1582_002:0970a26": "中說偈。",
    "T30n1582_002:0970a27": " 一法有多名  實法中則無",
    "T30n1582_002:0970a28": " 不失法性故  流布於世間",
    "T30n1582_002:0970a29": "[0970a29] 如色乃至涅槃則有多名。色無自性。無自性",
    "T30n1582_002:0970b01": "者則無多名。有多名者名為流布。以是義故",
    "T30n1582_002:0970b02": "雜藏中說。諸佛世尊不著流布。若見若聞思",
    "T30n1582_002:0970b03": "惟覺知。如色名乃至涅槃名。名為流布。諸佛",
    "T30n1582_002:0970b04": "世尊終不說言。有流布性而生染著。何以故。",
    "T30n1582_002:0970b05": "壞顛倒故。有染著者名為顛倒。如來已斷一",
    "T30n1582_002:0970b06": "切惡見故不染著。以不見不說不染著故。名",
    "T30n1582_002:0970b07": "為正見。是故如來為迦栴延比丘。而作是",
    "T30n1582_002:0970b08": "說。迦栴延。我弟子者不著地定。水火風定。",
    "T30n1582_002:0970b09": "空定識定。無所有定。非有想非無想定。非此",
    "T30n1582_002:0970b10": "世非他世。非日非月。非見非聞。非思非量。非",
    "T30n1582_002:0970b11": "取非得。非覺非觀。是名禪定。云何比丘不著",
    "T30n1582_002:0970b12": "地定。比丘於地不作地相。乃至覺觀不作覺",
    "T30n1582_002:0970b13": "觀相。是則名為不著地定。乃至覺觀亦復如",
    "T30n1582_002:0970b14": "是。若有比丘能作如是修集定者。即為諸天",
    "T30n1582_002:0970b15": "釋天梵天十方諸佛及大菩薩之所讚歎。南",
    "T30n1582_002:0970b16": "無大士。南無大士。咸作是言。我都不知汝在",
    "T30n1582_002:0970b17": "何定修集何定。若有染著地相地名。當知是",
    "T30n1582_002:0970b18": "人名不修空。若於色中不著名相。是名修空。",
    "T30n1582_002:0970b19": "為流布故宣說地相及以地名。若著色相及",
    "T30n1582_002:0970b20": "以色名名增長相。若壞色相及以色名名放",
    "T30n1582_002:0970b21": "捨相。不增不捨是名中道。修集如是二種相",
    "T30n1582_002:0970b22": "故。是名比丘修集地定乃至覺觀。若有比丘",
    "T30n1582_002:0970b23": "修是定者。是名實相。以實相故比丘於法無",
    "T30n1582_002:0970b24": "所言說。以諸法性不可說故。是故比丘無所",
    "T30n1582_002:0970b25": "言說。若一切法無可說者。云何說不可說。若",
    "T30n1582_002:0970b26": "不可說云何得聞。若不說不聞。云何得知一",
    "T30n1582_002:0970b27": "切諸法不可宣說。以可知故說令流布。愚癡",
    "T30n1582_002:0970b28": "之人不知不解世流布故。於諸法中生八種",
    "T30n1582_002:0970b29": "謬。一者性謬。二者分別謬。三者聚謬。四者我",
    "T30n1582_002:0970c01": "謬。五者我所謬。六者愛謬。七者不愛謬。八",
    "T30n1582_002:0970c02": "者非愛非不愛謬。是八謬中初三種謬。乃是",
    "T30n1582_002:0970c03": "一切諸謬根本。著性著名不解流布。從此展",
    "T30n1582_002:0970c04": "轉生無量謬。我我所謬名為我見。我見復是",
    "T30n1582_002:0970c05": "諸見根本。是二種謬從憍慢生。是故憍慢諸",
    "T30n1582_002:0970c06": "見根本。後三謬者從三毒生。是八種謬攝取",
    "T30n1582_002:0970c07": "一切諸結煩惱。令諸眾生迴轉三有。云何性",
    "T30n1582_002:0970c08": "謬。若色作色想。乃至重作重想。是名性謬。",
    "T30n1582_002:0970c09": "云何分別謬。若分別色是色非色。是可見是",
    "T30n1582_002:0970c10": "不可見。是有對是無對。是名分別謬。云何聚",
    "T30n1582_002:0970c11": "謬。如於色中見我眾生士夫壽命。屋舍四眾",
    "T30n1582_002:0970c12": "軍旅衣食。蓮華車乘樹木積聚。如是等中各",
    "T30n1582_002:0970c13": "作一相。是名聚謬。云何名我我所謬。於有",
    "T30n1582_002:0970c14": "漏中取我我所。無量世中常生取著計我我",
    "T30n1582_002:0970c15": "所。是名我我所謬。云何愛謬。於淨物中生貪",
    "T30n1582_002:0970c16": "著心。是名愛謬。云何不愛謬。於不淨物中生",
    "T30n1582_002:0970c17": "瞋恚心。是名不愛謬。云何非愛非不愛謬。於",
    "T30n1582_002:0970c18": "一切淨不淨物中生貪恚心。是名非愛非不",
    "T30n1582_002:0970c19": "愛謬。是名八謬。菩薩摩訶薩云何能知是八",
    "T30n1582_002:0970c20": "種謬。應推四事。何等四。一者推名。二者推",
    "T30n1582_002:0970c21": "物。三者推性。四者推分別。云何推名。菩薩摩",
    "T30n1582_002:0970c22": "訶薩唯知名名不見名物。是名推名。云何推",
    "T30n1582_002:0970c23": "物。唯知是物不知餘者。是名推物。云何推性。",
    "T30n1582_002:0970c24": "知名流布。是名推性。云何推分別。名不見物",
    "T30n1582_002:0970c25": "物不見名。是名推分別。菩薩摩訶薩何故推",
    "T30n1582_002:0970c26": "名。知名實名是故推名。菩薩諦觀。若無色名",
    "T30n1582_002:0970c27": "何由說色。若不說色。云何觀色。若不觀色。",
    "T30n1582_002:0970c28": "云何而得阿耨多羅三藐三菩提。是故菩薩",
    "T30n1582_002:0970c29": "推求知名菩薩何故推求於物若無物者誰",
    "T30n1582_002:0971a01": "有此名。而此名者非不可說。若不可說。云何",
    "T30n1582_002:0971a02": "得知諸法之性。是故菩薩推求於物。菩薩何",
    "T30n1582_002:0971a03": "故推求於性。菩薩摩訶薩知於色性乃至涅",
    "T30n1582_002:0971a04": "槃性。知色流布乃至涅槃流布。云何名為",
    "T30n1582_002:0971a05": "知於色性。知是色性如鏡中像幻化夢影響",
    "T30n1582_002:0971a06": "熟時之焰水中月形。是名推性。菩薩何故推",
    "T30n1582_002:0971a07": "求分別。菩薩摩訶薩若分別名。分別物。分別",
    "T30n1582_002:0971a08": "性。分別法。分別非法。分別有無是色非色可",
    "T30n1582_002:0971a09": "見不可見。是名分別。以分別故得阿耨多羅",
    "T30n1582_002:0971a10": "三藐三菩提。是故菩薩推求分別。菩薩摩訶",
    "T30n1582_002:0971a11": "薩為壞八謬推是四事。菩薩何故壞是八謬。",
    "T30n1582_002:0971a12": "八謬因緣增長邪見。邪見增故煩惱增長。煩",
    "T30n1582_002:0971a13": "惱增長故生死增長。生死增長故十二因緣增",
    "T30n1582_002:0971a14": "長。菩薩若修如是四事斷除邪見。邪見斷故",
    "T30n1582_002:0971a15": "諸煩惱滅。煩惱滅故生死滅。生死滅故知十",
    "T30n1582_002:0971a16": "二因緣滅。知十二因緣滅故修無上道。修無",
    "T30n1582_002:0971a17": "上道故得阿耨多羅三藐三菩提。得阿耨多",
    "T30n1582_002:0971a18": "羅三藐三菩提故能壞眾生如是八謬。能教",
    "T30n1582_002:0971a19": "眾生知世流布說真實義。若除眾生如是八",
    "T30n1582_002:0971a20": "謬名大涅槃。能得現世大自在故。得大神通",
    "T30n1582_002:0971a21": "故。得大方便故。得大禪定故。得大一切智",
    "T30n1582_002:0971a22": "故求得不退不墮處故。是名大涅槃。得大自",
    "T30n1582_002:0971a23": "在菩薩摩訶薩成就五事。一者心得寂靜。二",
    "T30n1582_002:0971a24": "者了知世事及出世事。三者為眾生故。處在",
    "T30n1582_002:0971a25": "生死心不愁惱。四者了知如來甚深祕藏。五",
    "T30n1582_002:0971a26": "者菩提之心無能壞者。菩薩何故心得寂靜。",
    "T30n1582_002:0971a27": "能破現在眾生煩惱故心得寂靜。為調眾生",
    "T30n1582_002:0971a28": "得佛法故。了知世事及出世事。為令眾生得",
    "T30n1582_002:0971a29": "利根故。樂處生死心不愁惱。有令眾生破壞",
    "T30n1582_002:0971b01": "疑心。受持讀誦了知如來甚深祕義。法說",
    "T30n1582_002:0971b02": "非法能滅佛法污辱佛法。犯說非犯受畜八",
    "T30n1582_002:0971b03": "種不淨之物。為擯如是諸惡人故。受持解",
    "T30n1582_002:0971b04": "說如來祕密甚深之義。雖知外道微細書論",
    "T30n1582_002:0971b05": "解其義趣。終不破壞菩提之心。如是五事攝",
    "T30n1582_002:0971b06": "取菩薩菩提之事。亦名五事。亦名五功德。何",
    "T30n1582_002:0971b07": "等名為菩提之事。能自利益調伏眾生。受",
    "T30n1582_002:0971b08": "持佛法不破菩薩所修禁戒。菩提之心終不",
    "T30n1582_002:0971b09": "傾動。懃修精進壞邪見等說三乘道。菩薩",
    "T30n1582_002:0971b10": "成就如是五事有三種。謂下中上。具足二種",
    "T30n1582_002:0971b11": "是名為下。具足三種是名為中。若具四種是",
    "T30n1582_002:0971b12": "名為上。",
    "T30n1582_002:0971b13": "菩薩地不可思議品第六",
    "T30n1582_002:0971b14": "[0971b14] 云何菩薩摩訶薩不可思議。菩薩摩訶薩得",
    "T30n1582_002:0971b15": "自在三昧。發心已得無量功德。不造作業",
    "T30n1582_002:0971b16": "而獲果報。不修聖道而得聖心。是名菩薩",
    "T30n1582_002:0971b17": "不可思議。少作善業得大果報。為菩提故",
    "T30n1582_002:0971b18": "於無量世修諸苦行。菩薩實知無有眾生。而",
    "T30n1582_002:0971b19": "能為之勤修苦行。知無作者及無受者。能作",
    "T30n1582_002:0971b20": "受者。是名菩薩不可思議。不可思議有五種。",
    "T30n1582_002:0971b21": "一者六通不可思議。二者法不可思議。三者",
    "T30n1582_002:0971b22": "共生不可思議。四者不共生不可思議。五",
    "T30n1582_002:0971b23": "者共不共不可思議。云何六通。神足天耳天",
    "T30n1582_002:0971b24": "眼他心智宿命智漏盡智。是名六通不可思",
    "T30n1582_002:0971b25": "議。云何法不可思議。法者所謂檀波羅蜜尸",
    "T30n1582_002:0971b26": "波羅蜜羼提波羅蜜毘梨耶波羅蜜禪波羅蜜",
    "T30n1582_002:0971b27": "般若波羅蜜。是名法不可思議。云何神通。神",
    "T30n1582_002:0971b28": "通有二種。一者變。二者化。何等為變。振動",
    "T30n1582_002:0971b29": "出火。光明示現。自轉其身。或現去來。現種種",
    "T30n1582_002:0971c01": "色。大眾隱顯。障他神通。言辭無礙。施他憶",
    "T30n1582_002:0971c02": "念。施眾歡樂。放大光明。是名變神通。云何震",
    "T30n1582_002:0971c03": "動。菩薩摩訶薩得自在三昧。能動舍宅聚落",
    "T30n1582_002:0971c04": "村邑城郭國土。從四天下至千世界。二千世",
    "T30n1582_002:0971c05": "界。三千大千世界。百三千大千世界。千三千",
    "T30n1582_002:0971c06": "大千世界。千萬三千大千世界。乃至無量無",
    "T30n1582_002:0971c07": "邊世界。是名震動。云何出火。身上出火身下",
    "T30n1582_002:0971c08": "出水。身上出水身下出火。或舉身出火作種",
    "T30n1582_002:0971c09": "種色。青黃赤白紫黑頗梨是名出火。云何",
    "T30n1582_002:0971c10": "光明。身出光明充遍一舍聚落村邑乃至無",
    "T30n1582_002:0971c11": "量無邊三千大千世界。是名光明。云何示現。",
    "T30n1582_002:0971c12": "諸佛菩薩為度眾生。示現地獄畜生餓鬼天",
    "T30n1582_002:0971c13": "人雜類乾闥婆阿修羅迦樓羅緊那羅摩&#x777A;羅",
    "T30n1582_002:0971c14": "伽。或復示現十方世界無量無邊恒河沙等",
    "T30n1582_002:0971c15": "諸佛國土及其佛身諸大菩薩。說諸佛名令",
    "T30n1582_002:0971c16": "諸眾生皆悉聞知。是名示現。云何為轉。諸佛",
    "T30n1582_002:0971c17": "菩薩得自在三昧。能變地為火變火為水。風",
    "T30n1582_002:0971c18": "亦如是。變色為香變香為色。色香味觸變為",
    "T30n1582_002:0971c19": "草木衣食瓔珞器物石貝琉璃真珠金銀等",
    "T30n1582_002:0971c20": "山。好色作惡惡色作好。是名為轉。云何去來。",
    "T30n1582_002:0971c21": "或往梵處。從梵處還。或往阿迦膩吒天上",
    "T30n1582_002:0971c22": "復從彼還。或至東方南西北方四維上下。乃",
    "T30n1582_002:0971c23": "至無量無邊世界皆亦如是。遠能作近近能",
    "T30n1582_002:0971c24": "作遠。能令須彌如小微塵。令小微塵如須彌",
    "T30n1582_002:0971c25": "山。是名去來。云何種種色。能現自身。或作男",
    "T30n1582_002:0971c26": "女大小僮僕樹林草木。是名種種色。云何大",
    "T30n1582_002:0971c27": "眾隱顯自在。能以大眾內己身中。而心不怖",
    "T30n1582_002:0971c28": "身無妨礙。是諸大眾各不自知來往處所。或",
    "T30n1582_002:0971c29": "時往至婆羅門眾現同其像。同色同衣形質",
    "T30n1582_002:0972a01": "脩短。與彼無差。音聲無別。彼所說者亦能",
    "T30n1582_002:0972a02": "說之。彼不能說亦能說之。能以方便善導其",
    "T30n1582_002:0972a03": "人。示已即滅彼眾不知何來何滅人耶天耶。",
    "T30n1582_002:0972a04": "如婆羅門眾剎利眾大會眾長者眾。四天王",
    "T30n1582_002:0972a05": "眾。三十三天眾。夜摩天眾。兜率陀天眾。化自",
    "T30n1582_002:0972a06": "在天眾。他化自在天眾。梵眾梵師天眾。大梵",
    "T30n1582_002:0972a07": "天眾。少光天眾。無量光天眾。淨光天眾。少善",
    "T30n1582_002:0972a08": "天眾。大善天眾。無邊善天眾。無雲天眾。福生",
    "T30n1582_002:0972a09": "天眾。廣果天眾。無暖天眾。無誑天眾。善",
    "T30n1582_002:0972a10": "見天眾。愛見天眾。阿迦膩吒天眾。亦復如",
    "T30n1582_002:0972a11": "是。於如是等諸天眾中。一時之頃百出百沒",
    "T30n1582_002:0972a12": "千出千沒千萬出千萬沒。是名大眾隱顯自",
    "T30n1582_002:0972a13": "在。云何障他神通。菩薩摩訶薩除佛世尊。",
    "T30n1582_002:0972a14": "同行同性同定。後邊生菩薩所得神通。勝",
    "T30n1582_002:0972a15": "餘內外一切神通。是名障他神通。云何言辭",
    "T30n1582_002:0972a16": "無礙。菩薩摩訶薩說法之時。言辭無盡義味",
    "T30n1582_002:0972a17": "無盡樂說無盡。是名言辭無礙。云何施他憶",
    "T30n1582_002:0972a18": "念。菩薩摩訶薩說法之時。無量眾生於無量",
    "T30n1582_002:0972a19": "世。諸所失念悉令還憶。是名施他憶念。云何",
    "T30n1582_002:0972a20": "施他歡樂。菩薩摩訶薩說法之時。能令眾生",
    "T30n1582_002:0972a21": "身心安樂壞煩惱障。聽者歡樂如第三禪。四",
    "T30n1582_002:0972a22": "大諸患一時消滅。諸惡鬼等不得其便。是名",
    "T30n1582_002:0972a23": "施眾歡樂。云何放大光明。菩薩摩訶薩放大",
    "T30n1582_002:0972a24": "光明遍照十方無量世界。至地獄中壞地獄",
    "T30n1582_002:0972a25": "苦。至放逸天教修人法。令得人身來至佛所。",
    "T30n1582_002:0972a26": "請召十方無量菩薩。來集佛所教化眾生。是",
    "T30n1582_002:0972a27": "名放大光明。如是等事名變神通。轉法性故",
    "T30n1582_002:0972a28": "名變神通。云何化神通物無作物故名為化。",
    "T30n1582_002:0972a29": "若化身若化聲。化身者。或似己身或似他身。",
    "T30n1582_002:0972b01": "有根具足不具足者。餘如轉中。又復化為無",
    "T30n1582_002:0972b02": "量之身。諸佛菩薩為眾生故化無量身遍無",
    "T30n1582_002:0972b03": "量界。有佛菩薩現遍化身。或有如幻。或有真",
    "T30n1582_002:0972b04": "實。衣食金銀琉璃真珠頗梨珂貝亦復如是。",
    "T30n1582_002:0972b05": "為破眾生貧窮困苦。是名化身。化聲者。諸佛",
    "T30n1582_002:0972b06": "菩薩化現好聲疾聲妙聲。自說義聲。他說義",
    "T30n1582_002:0972b07": "聲。無義聲。說法聲。教化聲。以是諸聲能壞眾",
    "T30n1582_002:0972b08": "生放逸之心。是名化聲。佛菩薩聲深遠如雷。",
    "T30n1582_002:0972b09": "如迦陵頻伽聲。人所愛樂聲。遍滿聲。思惟聲。",
    "T30n1582_002:0972b10": "了了聲。易解聲。喜聞聲。無所著聲。無可呵",
    "T30n1582_002:0972b11": "聲。無盡聲。菩薩摩訶薩如是諸聲。若三千",
    "T30n1582_002:0972b12": "大千世界所有天眾人眾聲聞眾辟支佛眾菩",
    "T30n1582_002:0972b13": "薩眾。若近若遠悉得聞之。如是聲中出種種",
    "T30n1582_002:0972b14": "法利益眾生。自化聲者。如自說法。為放逸眾",
    "T30n1582_002:0972b15": "生故。他化聲者。如佛化身為他說法。為放逸",
    "T30n1582_002:0972b16": "眾生故。無義聲者。如虛空出聲。說法聲者。為",
    "T30n1582_002:0972b17": "癡眾生故。教化聲者。為放逸者增長不放逸",
    "T30n1582_002:0972b18": "故。諸佛菩薩如是等化神通之事。展轉無量",
    "T30n1582_002:0972b19": "不可稱計。如是無量不可稱計神通變化為",
    "T30n1582_002:0972b20": "於二事。一者為令眾生生於信心趣向佛法",
    "T30n1582_002:0972b21": "故。二者為示貧窮困苦眾生無上福田故。云",
    "T30n1582_002:0972b22": "何宿命智。菩薩摩訶薩自知宿世與如是等",
    "T30n1582_002:0972b23": "眾生共住共行。自識名字及他名字。知自種",
    "T30n1582_002:0972b24": "姓及他種姓。知自飲食及他飲食。自知苦樂",
    "T30n1582_002:0972b25": "及他苦樂。菩薩自知如是宿世。亦能教他令",
    "T30n1582_002:0972b26": "知宿世。自識乃至無量世事。亦能教他識無",
    "T30n1582_002:0972b27": "量世若&#x9E81;若細。是名宿命智。以是宿命智勢",
    "T30n1582_002:0972b28": "力故。能說本昔菩薩因緣。令諸眾生於佛法",
    "T30n1582_002:0972b29": "中現在生信。說諸菩薩本因緣經。闍陀伽經。",
    "T30n1582_002:0972c01": "阿浮陀那經。說業因緣惡業善業。為破眾生",
    "T30n1582_002:0972c02": "常見及無常見故。是名菩薩宿命智。云何天",
    "T30n1582_002:0972c03": "眼。菩薩摩訶薩以淨天眼過於人眼。見諸眾",
    "T30n1582_002:0972c04": "生死此生彼。若好色若惡色若好若醜。明見",
    "T30n1582_002:0972c05": "眾生善惡等業善惡果。若老若少若自造作",
    "T30n1582_002:0972c06": "若教他作。若&#x9E81;若細。若人天色。若三惡道色。",
    "T30n1582_002:0972c07": "乃至無量十方世界無量佛土眾生之色。明",
    "T30n1582_002:0972c08": "了無量十方諸佛演說法時。是名天眼通。云",
    "T30n1582_002:0972c09": "何天耳。菩薩摩訶薩所聞音聲。若天聲若人",
    "T30n1582_002:0972c10": "聲。若聖聲若非聖聲。若&#x9E81;聲若細聲。若化聲",
    "T30n1582_002:0972c11": "若實聲。若遠聲若近聲。天聲者。從欲天至阿",
    "T30n1582_002:0972c12": "迦尼吒乃至上方無量世界。諸天音聲悉得",
    "T30n1582_002:0972c13": "聞之。是名天聲。人聲者。所謂十方無量世界。",
    "T30n1582_002:0972c14": "聖聲者。謂諸佛菩薩聲聞緣覺。為化眾生宣",
    "T30n1582_002:0972c15": "說佛法。若讚布施持戒善業破壞惡業。讀誦",
    "T30n1582_002:0972c16": "解說書寫佛經。是名聖聲。非聖聲者。所謂妄",
    "T30n1582_002:0972c17": "語兩舌惡口無義之言。下至三惡上至欲界。",
    "T30n1582_002:0972c18": "所有諸天十方眾生。有如是等四種惡口。是",
    "T30n1582_002:0972c19": "名非聖聲。云何&#x9E81;聲。謂大眾聲。大眾生聲。地",
    "T30n1582_002:0972c20": "獄聲。雷震聲。貝聲鼓聲。是名&#x9E81;聲。細聲者。",
    "T30n1582_002:0972c21": "謂竊語聲。不了聲。陀毘羅國聲。粟特聲。月",
    "T30n1582_002:0972c22": "支聲。大秦聲。安息聲。真丹聲。法(丹本佉)沙聲。",
    "T30n1582_002:0972c23": "裸形聲。鮮卑聲。如是等邊地聲名為細聲。何",
    "T30n1582_002:0972c24": "以故。嫉&#x59AC;煩惱因緣得故。菩薩成就如是天",
    "T30n1582_002:0972c25": "耳。聞諸眾生所出善聲讚歎恭敬。教住佛法",
    "T30n1582_002:0972c26": "令生信心。廣為分別十二部經菩薩祕藏。若",
    "T30n1582_002:0972c27": "聞惡聲即便呵責。說惡業過開對治門。是名",
    "T30n1582_002:0972c28": "天耳通。云何他心智通。菩薩悉知十方世界",
    "T30n1582_002:0972c29": "所有眾生。共煩惱心不共煩惱心。煩惱繫心",
    "T30n1582_002:0973a01": "及不繫心。善願心惡願心。疑心無疑心。上心",
    "T30n1582_002:0973a02": "下心。貪恚癡心。欲界心色無色界心。乃至一",
    "T30n1582_002:0973a03": "切畜生眾生受苦樂心。無苦無樂心。以一心",
    "T30n1582_002:0973a04": "觀一眾生心。以一心觀無量眾生心。是名他",
    "T30n1582_002:0973a05": "心智通。諸佛菩薩他心智通。為知眾生利鈍",
    "T30n1582_002:0973a06": "根故。為知眾生諸種性故。知是眾生有善心",
    "T30n1582_002:0973a07": "已。即為演說十二部經及菩薩藏。知惡心已",
    "T30n1582_002:0973a08": "即便呵責說惡業過。是名菩薩他心智通。漏",
    "T30n1582_002:0973a09": "盡智通者。菩薩摩訶薩為斷煩惱故修集道。",
    "T30n1582_002:0973a10": "自壞煩惱故修集道。為壞眾生諸煩惱故而",
    "T30n1582_002:0973a11": "為說法。為壞有漏憍慢眾生。為破非道計道",
    "T30n1582_002:0973a12": "眾生故。菩薩摩訶薩雖為眾生說盡漏法自",
    "T30n1582_002:0973a13": "不盡漏雖未盡漏不為所污。菩薩摩訶薩漏",
    "T30n1582_002:0973a14": "盡智通不可思議。修漏盡通為化眾生壞憍",
    "T30n1582_002:0973a15": "慢故。是名漏盡通。云何為法。檀波羅蜜乃",
    "T30n1582_002:0973a16": "至般若波羅蜜果。是名為法。是六種果凡有",
    "T30n1582_002:0973a17": "四事。一者修集道故。二者莊嚴菩提故。三",
    "T30n1582_002:0973a18": "者自他利益故。四者得後世大善果故。菩薩",
    "T30n1582_002:0973a19": "行施破壞慳貪。莊嚴菩提道攝取眾生。為菩",
    "T30n1582_002:0973a20": "提道令行布施。欲施施時施已歡喜。是名自",
    "T30n1582_002:0973a21": "利。斷除眾生飢渴苦惱寒熱恐怖。是名利他。",
    "T30n1582_002:0973a22": "捨是身已獲大自在饒財尊貴。是名大果。是",
    "T30n1582_002:0973a23": "名菩薩布施四事。菩薩摩訶薩受持禁戒除",
    "T30n1582_002:0973a24": "滅惡戒。莊嚴菩提道攝取眾生。為菩提道令",
    "T30n1582_002:0973a25": "持禁戒。離破戒怖臥安覺安。心無悔恨歡喜",
    "T30n1582_002:0973a26": "悅樂。是名自利。於諸眾生無有害心施眾生",
    "T30n1582_002:0973a27": "無畏是名利他。持戒故受人天樂得道涅槃。",
    "T30n1582_002:0973a28": "是名大果。是名菩薩持戒四事。菩薩摩訶薩",
    "T30n1582_002:0973a29": "修於忍辱破壞不忍。莊嚴菩提道攝取眾生。",
    "T30n1582_002:0973b01": "為菩提道令修忍辱。若自若他遠離怖畏。是",
    "T30n1582_002:0973b02": "名自利利他。以忍因緣無有瞋心。眷屬不壞",
    "T30n1582_002:0973b03": "不受苦惱。心無悔恨捨是身已受人天樂得",
    "T30n1582_002:0973b04": "道涅槃。是名大果。是名菩薩忍辱四事。菩薩",
    "T30n1582_002:0973b05": "摩訶薩勤修精進破壞懈怠莊嚴菩提道攝取",
    "T30n1582_002:0973b06": "眾生。為菩提道令修精進。臥安覺安離諸煩",
    "T30n1582_002:0973b07": "惱。增長善法身受安樂是名自利。菩薩精進",
    "T30n1582_002:0973b08": "不惱眾生打擲呵罵。是名利他。捨是身已受",
    "T30n1582_002:0973b09": "人天樂。身得大力獲菩提道是名大果。是名",
    "T30n1582_002:0973b10": "菩薩精進四事。菩薩修定壞破亂心。莊嚴菩",
    "T30n1582_002:0973b11": "提道攝取眾生。為菩提道令修禪定。現世受",
    "T30n1582_002:0973b12": "樂身心寂靜。是名自利。以身心靜故不惱眾",
    "T30n1582_002:0973b13": "生。是名利他。捨是身已受清淨身。安隱快樂",
    "T30n1582_002:0973b14": "得道涅槃。是名大果。是名菩薩禪定四事。菩",
    "T30n1582_002:0973b15": "薩摩訶薩成就智慧破壞無明。莊嚴菩提道",
    "T30n1582_002:0973b16": "以四攝法攝取眾生。為菩提道修行智慧。以",
    "T30n1582_002:0973b17": "知法界故身受安樂。是名自利。能教眾生世",
    "T30n1582_002:0973b18": "間之事及出世事。是名利他。能壞煩惱智慧",
    "T30n1582_002:0973b19": "二障。是名大果。是名菩薩智慧四事。共生不",
    "T30n1582_002:0973b20": "可思議者。菩薩摩訶薩非宿命智憶宿世事。",
    "T30n1582_002:0973b21": "為觀眾生善惡諸業。同受苦者為欲利益。菩",
    "T30n1582_002:0973b22": "薩摩訶薩處兜率天。成就壽命有三事勝。一",
    "T30n1582_002:0973b23": "者壽勝。二者色勝。三者名稱勝。初下之時放",
    "T30n1582_002:0973b24": "大光明遍照十方。了了自知始入母胞胎時住",
    "T30n1582_002:0973b25": "時出時。於十方面行七步時。無人扶侍作如",
    "T30n1582_002:0973b26": "是言。我今此身是最後邊。諸天鬼神乾闥婆",
    "T30n1582_002:0973b27": "阿修羅迦樓羅緊那羅摩&#x777A;羅伽。以諸華香",
    "T30n1582_002:0973b28": "微妙伎樂幡蓋供養。三十二相莊嚴其身",
    "T30n1582_002:0973b29": "無能勝者。以慈善力壞魔兵眾。一一支節同",
    "T30n1582_002:0973c01": "那羅延所得大力。童&#x9F53;之年不學世事而能",
    "T30n1582_002:0973c02": "知之。無師而學自然而得阿耨多羅三藐三",
    "T30n1582_002:0973c03": "菩提。梵天勸請為諸眾生轉正法輪。正受三",
    "T30n1582_002:0973c04": "昧雷聲震動不能令動。諸獸親附愛如父母。",
    "T30n1582_002:0973c05": "畜生奉食知佛心故。雲神降雨洗浴其身。樹",
    "T30n1582_002:0973c06": "隨曲枝蔭翳其軀。既成道已六年之中。魔常",
    "T30n1582_002:0973c07": "伺求不得其短。常在禪定成就念心。善能了",
    "T30n1582_002:0973c08": "知覺觀起滅。是名菩薩共生不可思議。不共",
    "T30n1582_002:0973c09": "生者為欲利益一切眾生。如彼狂人緣見如來",
    "T30n1582_002:0973c10": "還得本心。盲者得眼。倒產得順。聾者得聽。貪",
    "T30n1582_002:0973c11": "瞋癡者悉得除滅。是名不共生不可思議。又",
    "T30n1582_002:0973c12": "共生者。如來所行不可思議。常右&#x8107;臥如師",
    "T30n1582_002:0973c13": "子王。若草若葉無有動亂。隨藍猛風不動衣",
    "T30n1582_002:0973c14": "服。發足行步如師子王白鵝王等。若欲行時",
    "T30n1582_002:0973c15": "先發右足。所行之處高下皆平。食無完過遺",
    "T30n1582_002:0973c16": "粒在口。是名共生不可思議。如來世尊。入涅",
    "T30n1582_002:0973c17": "槃時。大地震動。放大光明遍十方界。一切悉",
    "T30n1582_002:0973c18": "聞伎樂之音。是名共生不可思議。云何名為",
    "T30n1582_002:0973c19": "共。聲聞緣覺不共。聲聞緣覺不共有三。一者",
    "T30n1582_002:0973c20": "細。二者行。三者界。如來悉知一切眾生無量",
    "T30n1582_002:0973c21": "煩惱無量對治。是名為細。行者名為六通六",
    "T30n1582_002:0973c22": "波羅蜜法性自生不可思議。是名為行。界者",
    "T30n1582_002:0973c23": "一切世間無礙智慧。是名為界。是名不共不",
    "T30n1582_002:0973c24": "可思議。聲聞神通齊二千世界。緣覺神通齊",
    "T30n1582_002:0973c25": "三千大千世界。諸佛菩薩通達無量無邊世",
    "T30n1582_002:0973c26": "界。是名不共。共者除上三事餘一切法。是名",
    "T30n1582_002:0973c27": "為共。是故聲聞辟支佛等。尚不得與佛菩薩",
    "T30n1582_002:0973c28": "共。況凡夫人天外道邪見。菩薩摩訶薩六波",
    "T30n1582_002:0973c29": "羅蜜法性共生不共生。聲聞緣覺共法不共",
    "T30n1582_002:0974a01": "法。是名不可思議。"
}