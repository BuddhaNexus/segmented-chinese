{
    "T29n1562_063:0687b05": "阿毘達磨順正理論卷第六十三",
    "T29n1562_063:0687b07": "尊者眾賢造",
    "T29n1562_063:0687b08": "三藏法師玄奘奉　詔譯",
    "T29n1562_063:0687b09": "辯賢聖品第六之七",
    "T29n1562_063:0687b10": "如是已破上座所宗。唯執八心名諦現觀。餘",
    "T29n1562_063:0687b11": "部於此有作是言。諸聖諦中唯頓現觀。彼言",
    "T29n1562_063:0687b12": "既總理或無違。以諦現觀總有三種。其三",
    "T29n1562_063:0687b13": "者何。謂見緣事。唯無漏慧於諸諦境。如實覺",
    "T29n1562_063:0687b14": "了名見現觀。是即由見分明現前。如實而觀",
    "T29n1562_063:0687b15": "四諦境義。即無漏慧并餘相應。同一所緣名",
    "T29n1562_063:0687b16": "緣現觀。是即由見等心心所法同。能取所緣",
    "T29n1562_063:0687b17": "四諦境義。即諸能緣并餘俱有。同一事業",
    "T29n1562_063:0687b18": "名事現觀。是即由見等心心所法。并餘俱",
    "T29n1562_063:0687b19": "有戒及生相等。於諸諦中同所作義。戒生相",
    "T29n1562_063:0687b20": "等是現觀因。於現觀中彼有事用。故亦於彼",
    "T29n1562_063:0687b21": "立現觀名。如是應知非相應法。唯一現觀除",
    "T29n1562_063:0687b22": "慧所餘。心心所法有二現觀。唯無漏慧具足",
    "T29n1562_063:0687b23": "有三。諸說名為頓現觀者。謂於一諦得現觀",
    "T29n1562_063:0687b24": "時。於餘諦中亦得現觀。故於前說頓現觀",
    "T29n1562_063:0687b25": "察。應審推徵依何現觀。若言依事應讚言",
    "T29n1562_063:0687b26": "善。以於苦諦得現觀時。於苦具三於餘唯事。",
    "T29n1562_063:0687b27": "謂初觀見苦聖諦時。盡煩惱故即名斷集。得",
    "T29n1562_063:0687b28": "擇滅故即名證滅。起對治故即名修道。以見",
    "T29n1562_063:0687b29": "苦位於集等三。有斷證修事現觀故。約事現",
    "T29n1562_063:0687c01": "觀名頓無失。若言依見應撥言非。此現觀必",
    "T29n1562_063:0687c02": "漸諸諦相別故。一見理無多行相故。隨彼自",
    "T29n1562_063:0687c03": "相一一諦中。世尊說言各各見故。如契經說。",
    "T29n1562_063:0687c04": "正見云何。謂聖出世無漏無取。廣說乃至。諸",
    "T29n1562_063:0687c05": "聖弟子以苦行相思惟於苦。以集行相思惟",
    "T29n1562_063:0687c06": "於集。以滅行相思惟於滅。以道行相思惟於",
    "T29n1562_063:0687c07": "道。無漏作意相應擇法。一見理無非一行相。",
    "T29n1562_063:0687c08": "故必無有別相諦中。隨其自相俱時見理。由",
    "T29n1562_063:0687c09": "此定應許漸現觀。若謂以一無我行相頓觀",
    "T29n1562_063:0687c10": "四諦。理必不然。此不應名無漏慧故。謂無",
    "T29n1562_063:0687c11": "漏慧於諸諦中。一一別觀方名見諦。異此應",
    "T29n1562_063:0687c12": "說以非我行相。思惟苦等不應說言。以苦等",
    "T29n1562_063:0687c13": "行相思惟苦等。又彼應說非我現觀。能治何",
    "T29n1562_063:0687c14": "等迷三諦惑。非謗集等惑非我觀能治以二",
    "T29n1562_063:0687c15": "行相都不相違。由此不應名真現觀。如迷諦",
    "T29n1562_063:0687c16": "惑別有四門。現觀亦應如彼有別。唯迷苦境",
    "T29n1562_063:0687c17": "有我執生。唯悟此生非我行相。能為對治非",
    "T29n1562_063:0687c18": "頓總緣。若頓總觀諸法非我。如何於諦能別",
    "T29n1562_063:0687c19": "了知。愛真有因滅真寂靜道真出離。若不了",
    "T29n1562_063:0687c20": "知如是等相何名見諦。若觀滅道如苦行相。",
    "T29n1562_063:0687c21": "應名邪智非如實知。是故但緣苦為非我。可",
    "T29n1562_063:0687c22": "名現觀非一切緣。又若見苦時斷迷道等惑。",
    "T29n1562_063:0687c23": "修所斷惑何不能斷。若爾於苦得現觀時。應",
    "T29n1562_063:0687c24": "於一切所作已辦。既非所許故理不然。若謂",
    "T29n1562_063:0687c25": "數修能對治道。方能漸斷修所斷惑。非治頓",
    "T29n1562_063:0687c26": "起可名數修。亦應要由解道等見。方能永斷",
    "T29n1562_063:0687c27": "迷道等惑。非解苦時名解道等。如何能斷迷",
    "T29n1562_063:0687c28": "道等惑。又由佛說非四諦中。總相頓觀成真",
    "T29n1562_063:0687c29": "現觀。故有設難。諦應如蘊。一時總觀成真現",
    "T29n1562_063:0688a01": "觀。若異此者法相無邊。現觀應無究竟時。者",
    "T29n1562_063:0688a02": "唐捐其功。如善授經佛告長者。於四聖諦非",
    "T29n1562_063:0688a03": "頓現觀。必漸現觀。廣說乃至。無處無容於苦",
    "T29n1562_063:0688a04": "聖諦未現觀已。能現觀集。如是乃至。無處無",
    "T29n1562_063:0688a05": "容於滅聖諦。未現觀已能現觀道。如是慶喜",
    "T29n1562_063:0688a06": "及一苾芻。二經所言意皆同此。二經一一各",
    "T29n1562_063:0688a07": "有別喻。若言我等不誦此經。理不應然。如向",
    "T29n1562_063:0688a08": "所引。分明顯示漸現觀經。頓現觀經不可得",
    "T29n1562_063:0688a09": "故。謂若汝等不誦此經。復無別經分明顯說",
    "T29n1562_063:0688a10": "必頓非漸。是汝所誦可為定量非撥此經。豈",
    "T29n1562_063:0688a11": "無分明說現觀教。是故汝等應誦此經。此經",
    "T29n1562_063:0688a12": "不違諸餘聖教及法性故。不可非撥。又共所",
    "T29n1562_063:0688a13": "誦轉法輪經。說現觀中別觀四諦。如彼經說。",
    "T29n1562_063:0688a14": "此苦聖諦。是先未聞法。應如理思惟。廣說",
    "T29n1562_063:0688a15": "乃至。此道聖諦。是先未聞法。應如理思惟。不",
    "T29n1562_063:0688a16": "可判為初修業地。說此無間證等覺故。更不",
    "T29n1562_063:0688a17": "別說現觀位故。若判此為初修業地。應言何",
    "T29n1562_063:0688a18": "處說入真現觀時。既更無文此即現觀。故漸",
    "T29n1562_063:0688a19": "現觀不違教理。又應詰彼頓現觀宗。執頓現",
    "T29n1562_063:0688a20": "觀依何教理。具依教理。且教者何。如契經",
    "T29n1562_063:0688a21": "言諸聖弟子。入諦現觀故俱時斷三結。此中",
    "T29n1562_063:0688a22": "不見說漸次言。又契經說。於觀四諦應知慧",
    "T29n1562_063:0688a23": "根。此既總說觀四諦言知頓現觀。又契經說。",
    "T29n1562_063:0688a24": "修非常想斷諸欲貪。乃至廣說。非漸現觀唯",
    "T29n1562_063:0688a25": "非常想。能斷一切欲貪等結。又契經說。若",
    "T29n1562_063:0688a26": "斷一切疑由知薩因苦。薩是并義。此經意言",
    "T29n1562_063:0688a27": "遍知有取苦。并遍知苦集。顯頓現觀。又契",
    "T29n1562_063:0688a28": "經說。若於苦無疑。於集滅道即亦得無疑。既",
    "T29n1562_063:0688a29": "頓捨疑非漸現觀。如是謂教。其理者何。謂",
    "T29n1562_063:0688b01": "見苦時。斷所斷集。為見故斷。為不見耶。若",
    "T29n1562_063:0688b02": "見如何遮苦集諦俱時現觀。若不見者見苦",
    "T29n1562_063:0688b03": "諦時不應斷集。經說聖慧見時斷故。又如頓",
    "T29n1562_063:0688b04": "取五種色衣。謂如頓觀五色衣者。總取衣上",
    "T29n1562_063:0688b05": "五種顯色。如是總以一種行相。頓觀苦等別",
    "T29n1562_063:0688b06": "諦理成。又如日船燈體雖一而能頓起。種種",
    "T29n1562_063:0688b07": "功能聖慧亦然。其體雖一作四事業亦無有",
    "T29n1562_063:0688b08": "過。謂日出時一剎那頃。除冷遣闇生煖發光。",
    "T29n1562_063:0688b09": "船於一念捨此趣彼負重截流。燈亦一時發",
    "T29n1562_063:0688b10": "時破闇盡油燒炷。又斷見苦所斷惑時。若即",
    "T29n1562_063:0688b11": "得初果應頓觀四諦。若未得果則斷一切見",
    "T29n1562_063:0688b12": "斷惑時。亦應未得。差別因緣不可得故。又",
    "T29n1562_063:0688b13": "執於諦漸現觀者。既必定許於苦等諦。一時",
    "T29n1562_063:0688b14": "頓具知斷證修。亦必應許頓皆通達。如說於",
    "T29n1562_063:0688b15": "苦為通達遍知。乃至於道為通達修習。故約",
    "T29n1562_063:0688b16": "見現觀頓現觀理成。如是所言皆不成證。且",
    "T29n1562_063:0688b17": "彼引教說俱時聲。為證不成有別義故。見於",
    "T29n1562_063:0688b18": "無間亦說俱聲。如曼馱多俱時墮落。然非此",
    "T29n1562_063:0688b19": "說一剎那心。但說現觀故俱時斷三結。謂於",
    "T29n1562_063:0688b20": "四諦漸現觀故。爾時便能永斷三結。故非由",
    "T29n1562_063:0688b21": "此頓現觀成。或俱時聲顯俱有義。如世間說",
    "T29n1562_063:0688b22": "有一母驢。與其十子俱時負駄。此則顯示永",
    "T29n1562_063:0688b23": "斷三結。與諦現觀俱時有義。非唯於苦得現",
    "T29n1562_063:0688b24": "觀故。便能一時永斷三結。世間亦見有說俱",
    "T29n1562_063:0688b25": "聲。而不唯顯一剎那義。如說動足俱時時",
    "T29n1562_063:0688b26": "財。又說入城俱時富貴。引慧根教證亦不成。",
    "T29n1562_063:0688b27": "如信等根慧亦爾故。如契經說。於四證淨應",
    "T29n1562_063:0688b28": "知信根。非緣佛信即緣僧等。又如經說於四",
    "T29n1562_063:0688b29": "念住。應知念根非緣身念。即緣受等慧根亦",
    "T29n1562_063:0688c01": "爾非緣苦慧即緣集等。此言意顯於一一諦。",
    "T29n1562_063:0688c02": "有一慧根。故此無能證頓現觀。非常想教證",
    "T29n1562_063:0688c03": "亦不成。此於餘諦理不能現觀故。由非常想",
    "T29n1562_063:0688c04": "唯以苦諦為所緣境非四諦故。若觀苦諦修",
    "T29n1562_063:0688c05": "非常想。爾時即名觀四諦者。苦應即四四應",
    "T29n1562_063:0688c06": "即苦。如是便成非所愛過。故緣一諦修非常",
    "T29n1562_063:0688c07": "想。必定不能現觀四諦。然詳經意。說有學",
    "T29n1562_063:0688c08": "者修非常想斷諸欲貪。及能蠲除順上分結。",
    "T29n1562_063:0688c09": "謂說修位起緣苦道。斷修所斷三界繫貪。掉",
    "T29n1562_063:0688c10": "慢無明非說見道。如何引此證頓現觀。薩因",
    "T29n1562_063:0688c11": "苦教證亦不成。見次第中亦言薩故。如言薩",
    "T29n1562_063:0688c12": "子提婆達多。然此薩聲亦顯有義。此即顯示",
    "T29n1562_063:0688c13": "知有因苦。非知苦位即知苦因。或復相違行",
    "T29n1562_063:0688c14": "相別故。非苦行相即能知集。或復相違故知",
    "T29n1562_063:0688c15": "有因。苦聖諦位非即知集。此意顯苦非無有",
    "T29n1562_063:0688c16": "因。理必應然。由此經說知。有因苦。曾無餘",
    "T29n1562_063:0688c17": "經世尊於集說知言故。由此為證。知此經中",
    "T29n1562_063:0688c18": "非說知因但說知苦。又若見說知并因苦。即",
    "T29n1562_063:0688c19": "言苦集一時現觀。此既不言并知滅道。應許",
    "T29n1562_063:0688c20": "現觀非頓理成。又理無容頓斷疑故。謂無容",
    "T29n1562_063:0688c21": "見有因苦時迷滅道疑亦皆頓斷。經何故說",
    "T29n1562_063:0688c22": "斷一切疑。今此經中言一切者。唯顯見此所",
    "T29n1562_063:0688c23": "斷諸疑。謂此契經說前後際所有緣起。有情",
    "T29n1562_063:0688c24": "於彼愚因果故生多疑惑。謂我過去為曾有",
    "T29n1562_063:0688c25": "等。乘此契經作如是說。知薩因苦斷一切疑。",
    "T29n1562_063:0688c26": "惑此縱說斷一切疑。如何便能證唯頓斷。",
    "T29n1562_063:0688c27": "由此或可顯隣近義。謂顯苦時知有因苦。便",
    "T29n1562_063:0688c28": "極隣近斷一切疑。是一切疑必當斷義。如言",
    "T29n1562_063:0688c29": "汝等若無憤發。則為證得究竟涅槃。是故此",
    "T29n1562_063:0689a01": "經顯初現觀。不可引證唯頓非漸。由此已釋",
    "T29n1562_063:0689a02": "若於苦無疑。於集滅道亦得無疑。教以時促",
    "T29n1562_063:0689a03": "故定當斷。故不出觀故說亦得言。非見苦時",
    "T29n1562_063:0689a04": "一切疑斷。或依至果密說此言。以至果時",
    "T29n1562_063:0689a05": "並無疑故。有作是誦。若於道無疑。於苦集",
    "T29n1562_063:0689a06": "滅亦得無疑。故已通其教。理亦不然。且見苦",
    "T29n1562_063:0689a07": "時斷所斷集。由無常等四種行相隨一現前",
    "T29n1562_063:0689a08": "見彼故斷。苦集二物無差別故。以約行相苦",
    "T29n1562_063:0689a09": "集智別。非約所緣有差別故。見苦所斷集可",
    "T29n1562_063:0689a10": "如是斷。見集所斷集斷則不然。以離因等四",
    "T29n1562_063:0689a11": "種行相。了知集諦則不能斷。以說於集為通",
    "T29n1562_063:0689a12": "達永斷。乃至於道為通達修習。若異此者。",
    "T29n1562_063:0689a13": "經但應言。集應永斷。乃至廣說。此即證成現",
    "T29n1562_063:0689a14": "觀非頓。然非要見方能斷集。勿修道中緣滅",
    "T29n1562_063:0689a15": "道智。不能永斷修所斷集。經言聖慧見時斷",
    "T29n1562_063:0689a16": "者。說見時能斷非見所斷法如所證修。非要",
    "T29n1562_063:0689a17": "由見所證修法。勿修道位苦集智起無所證",
    "T29n1562_063:0689a18": "修。斷亦應然。非要由見。言如頓取五種色衣。",
    "T29n1562_063:0689a19": "理亦不然。於一剎那分明取五。非所許故。眼",
    "T29n1562_063:0689a20": "識總取五色衣時。不能了別青黃等異。唯能",
    "T29n1562_063:0689a21": "總作顯行相轉。意識隨後次第了別。由行相",
    "T29n1562_063:0689a22": "速生增上慢。謂於一時頓取五色。然必無有",
    "T29n1562_063:0689a23": "現觀起時。不能分明了苦等異。唯於四諦總",
    "T29n1562_063:0689a24": "行相轉。如不明了總緣眼識。故不應引喻頓",
    "T29n1562_063:0689a25": "現觀。雖亦許有總相緣智。頓緣別相多境",
    "T29n1562_063:0689a26": "而起。然不能了多境別相。於真現觀為喻不",
    "T29n1562_063:0689a27": "成。如日船燈亦不應理。一體多業此不成故。",
    "T29n1562_063:0689a28": "以總日中煖觸除冷。光色遣闇煖光自類。後",
    "T29n1562_063:0689a29": "從前生非從一起。既無一體作四事業。故此",
    "T29n1562_063:0689b01": "無能喻頓現觀。又日初出無遍除遣諸冷闇",
    "T29n1562_063:0689b02": "能。故非頓喻燈不成喻。類此應知盡油燒炷",
    "T29n1562_063:0689b03": "非別用故。船之捨趣亦無有別。負重截流各",
    "T29n1562_063:0689b04": "非全分。故亦無喻頓現觀能。雖有多能同依",
    "T29n1562_063:0689b05": "一體。而非現觀可與彼同。四行相殊互相違",
    "T29n1562_063:0689b06": "故。況此三喻體皆非一。如何可引證頓現觀。",
    "T29n1562_063:0689b07": "引得果證理亦不然。如斷上惑成應果故。如",
    "T29n1562_063:0689b08": "漸斷上界一切煩惱。成阿羅漢果無有過失。",
    "T29n1562_063:0689b09": "如是應知漸斷一切見所斷惑成預流果。又",
    "T29n1562_063:0689b10": "如學位同而有差別故。如預流等學位雖同。",
    "T29n1562_063:0689b11": "而於其中非無差別。如是第八類亦應然。又",
    "T29n1562_063:0689b12": "修道中亦應徵責。斷下下道所斷惑時。若即",
    "T29n1562_063:0689b13": "得一來應頓斷六品。若許爾者修斷不成。若",
    "T29n1562_063:0689b14": "未得一來後亦不應得。無別因故。餘位亦然。",
    "T29n1562_063:0689b15": "故彼所言無能證用。說於苦諦為通達等。不",
    "T29n1562_063:0689b16": "違我宗。有別義故。於苦至道為通達言。顯",
    "T29n1562_063:0689b17": "見道前四善根位。於四聖諦欣樂別觀。從此",
    "T29n1562_063:0689b18": "便能入見道位。如其次第。於四諦中正能遍",
    "T29n1562_063:0689b19": "知。乃至修習。此意為顯漸次現觀。如是所說",
    "T29n1562_063:0689b20": "豈違我宗。然通達言正顯見道。於四諦迹樂",
    "T29n1562_063:0689b21": "欲見者。必應先起求通達心。故此位中說為",
    "T29n1562_063:0689b22": "通達。或為通達即是見道。為達諦理見道生",
    "T29n1562_063:0689b23": "故。恐唯見諦即謂事成。顯見諦時別有所作。",
    "T29n1562_063:0689b24": "故次復說遍知等言。或此經應言於苦等諦",
    "T29n1562_063:0689b25": "由通達遍知。乃至修習顯所作事由慧故成。",
    "T29n1562_063:0689b26": "若不許然不應重說。通達遍知義無別故。此",
    "T29n1562_063:0689b27": "所引教但如其文。足能證成漸現觀義。以說",
    "T29n1562_063:0689b28": "於苦為通達遍知。乃至於道為通達修習。分",
    "T29n1562_063:0689b29": "明顯說漸現觀義。若異此者不應別說。既一",
    "T29n1562_063:0689c01": "一別說為通達言。故四聖諦境相各別。故唯",
    "T29n1562_063:0689c02": "一慧體一剎那中。無容決了四別相故。如諦",
    "T29n1562_063:0689c03": "別相審覺了時。方能斷迷別相惑故。證知現",
    "T29n1562_063:0689c04": "觀非頓必漸。今正詳彼所引契經。顯由四見",
    "T29n1562_063:0689c05": "力成四事現觀。非顯由一見四事現觀成。不",
    "T29n1562_063:0689c06": "應引來證頓現觀。已辯現觀具十六心。此十",
    "T29n1562_063:0689c07": "六心為依何地。頌曰。",
    "T29n1562_063:0689c08": "　皆與世第一　　同依於一地",
    "T29n1562_063:0689c09": "論曰。隨世第一所依諸地。應知即此十六心",
    "T29n1562_063:0689c10": "依。彼依六地如先已說。謂四靜慮未至中間。",
    "T29n1562_063:0689c11": "何緣必有如是忍智。前後次第相雜而起。頌",
    "T29n1562_063:0689c12": "曰。",
    "T29n1562_063:0689c13": "　忍智如次第　　無間解脫道",
    "T29n1562_063:0689c14": "論曰。十六心中四法類忍名無間道。四法類",
    "T29n1562_063:0689c15": "智名解脫道。名如前說。能忍可先來未見欲",
    "T29n1562_063:0689c16": "苦。初念無漏慧名苦法忍。以契經中世尊自",
    "T29n1562_063:0689c17": "說。若於此法以下劣慧。或增上慧審察忍可。",
    "T29n1562_063:0689c18": "名隨信行隨法行故。應知此忍即無間道。何",
    "T29n1562_063:0689c19": "處說此無間道名。經說一法難可通達。名為",
    "T29n1562_063:0689c20": "無間心等持故。又世尊說。有苦法智有苦類",
    "T29n1562_063:0689c21": "智。乃至廣說。非此二智同緣三界苦等境起。",
    "T29n1562_063:0689c22": "如先已辯。故於苦法忍所見欲苦中。決斷解",
    "T29n1562_063:0689c23": "生名苦法智。前忍能斷十煩惱得。後智能與",
    "T29n1562_063:0689c24": "彼離繫得俱生。經說智生隨於前忍。故知後",
    "T29n1562_063:0689c25": "智名解脫道。從此無間忍色無色。未曾見",
    "T29n1562_063:0689c26": "苦第三剎那。無漏慧生名苦類忍。是見欲苦",
    "T29n1562_063:0689c27": "忍種類故。次於苦類忍所觀上苦中。決斷解",
    "T29n1562_063:0689c28": "生名苦類智。忍智如次斷煩惱得名無間道。",
    "T29n1562_063:0689c29": "離繫得俱名解脫道。准前應說。於餘三諦准",
    "T29n1562_063:0690a01": "苦應知。故前八忍名無間道。後之八智名解",
    "T29n1562_063:0690a02": "脫道。復以何緣說斷對治名無間道。說離繫",
    "T29n1562_063:0690a03": "得俱時起智名解脫道。經主釋言約斷惑得",
    "T29n1562_063:0690a04": "無能隔礙故名為無間道。已脫惑得與離繫",
    "T29n1562_063:0690a05": "得。俱時起故名解脫道。若爾解脫道亦應名",
    "T29n1562_063:0690a06": "無間。約與離繫得俱亦無能隔礙故。應作是",
    "T29n1562_063:0690a07": "釋。無間隔故名為無間。無間即道名無間道。",
    "T29n1562_063:0690a08": "是無同類道能為間隔。令於解脫道不為緣",
    "T29n1562_063:0690a09": "義。諸無間道唯一剎那。諸解脫道或相續故。",
    "T29n1562_063:0690a10": "於自所治諸煩惱得已得解脫。與彼斷得俱",
    "T29n1562_063:0690a11": "時起道名解脫道。自所治言欲顯何義苦類",
    "T29n1562_063:0690a12": "忍等諸無間道。亦與他所治離繫得俱生。勿",
    "T29n1562_063:0690a13": "彼亦名解脫道故。若苦法忍後即有苦類忍。",
    "T29n1562_063:0690a14": "與前忍果斷得俱生。餘位亦然。斯有何失。若",
    "T29n1562_063:0690a15": "爾此位緣欲苦等。已斷疑智應不得生。許此",
    "T29n1562_063:0690a16": "不生復有何過。則於後修位我已知苦等。諸",
    "T29n1562_063:0690a17": "決定智應不得生。於苦等境中先未生智故。",
    "T29n1562_063:0690a18": "若於先位未有智生。後已知言便成無義。若",
    "T29n1562_063:0690a19": "見道位唯忍能斷惑。應與本論九結聚相違。",
    "T29n1562_063:0690a20": "以本論中說四法類智及修所斷為九結聚",
    "T29n1562_063:0690a21": "故。此不相違。以依諸忍是智眷屬密意說故。",
    "T29n1562_063:0690a22": "此十六心皆見諦理。一切皆說見道攝耶。頌曰。",
    "T29n1562_063:0690a23": "　前十五見道　　見未曾見故",
    "T29n1562_063:0690a24": "論曰。見未曾見四聖諦理名為見道。故於現",
    "T29n1562_063:0690a25": "觀十六心中前十五心是見道攝。道類忍位",
    "T29n1562_063:0690a26": "於諸諦中見圓滿故。至第十六道類智時。雖",
    "T29n1562_063:0690a27": "亦有一先未知諦。而無一諦先未見者。以一",
    "T29n1562_063:0690a28": "切忍皆見性故。由此爾時不名見道。豈不亦",
    "T29n1562_063:0690a29": "見曾未見諦。謂道類智見道類忍。相應俱有",
    "T29n1562_063:0690b01": "一念道故。諸有唯見曾未見者名為見道。爾",
    "T29n1562_063:0690b02": "時通見曾未曾見。故無此失。或此約諦不約",
    "T29n1562_063:0690b03": "剎那。非爾時觀未曾見諦。非於一諦多剎那。",
    "T29n1562_063:0690b04": "中未見一剎那可名未見。諦如刈畦稻唯餘",
    "T29n1562_063:0690b05": "一科。不可名為此畦未刈。故見未見名為見",
    "T29n1562_063:0690b06": "道。是見道相義善成立。故我宗說現觀後邊",
    "T29n1562_063:0690b07": "道類智品是修道攝。兼修異境智行相故。謂",
    "T29n1562_063:0690b08": "見道位唯修未來自同類境。智及行相道類",
    "T29n1562_063:0690b09": "智位。如餘修道通修未來同異類境智及行",
    "T29n1562_063:0690b10": "相。故修道攝。若謂見道有種種類。如或有",
    "T29n1562_063:0690b11": "時唯修無漏。有時通修有漏無漏。如是應許",
    "T29n1562_063:0690b12": "有時唯修自同類境智及行相。有時通修同",
    "T29n1562_063:0690b13": "異類境智及行相。此例不然。唯修同境種種",
    "T29n1562_063:0690b14": "類故。若許便有太過失故。謂於見道極成剎",
    "T29n1562_063:0690b15": "那。唯約能修與自同境智及行相。名種種類。",
    "T29n1562_063:0690b16": "然道類智未來所修。如餘極成修道位故。決",
    "T29n1562_063:0690b17": "定不可以見道中。有未來修餘種種類故。例",
    "T29n1562_063:0690b18": "亦更有餘種種類修。若許例然。應盡智等亦",
    "T29n1562_063:0690b19": "見道攝。所以者何。所立見道種種類因無差",
    "T29n1562_063:0690b20": "別故。謂亦可例如見道中。苦法智等亦見亦",
    "T29n1562_063:0690b21": "智。忍唯是見名種種類。如是應許無學位中。",
    "T29n1562_063:0690b22": "無學正見亦見亦智。盡無生智唯智非見。有",
    "T29n1562_063:0690b23": "種種故亦見道攝。既不許然。則不應許以修",
    "T29n1562_063:0690b24": "同境種種類故。亦修同異境種種智行相。故",
    "T29n1562_063:0690b25": "先所言道類智品。兼修異境智行相故。是修",
    "T29n1562_063:0690b26": "道攝。理無傾動。又見道應依色無色身故。謂",
    "T29n1562_063:0690b27": "先離欲入離生者。道類智時證不還果。彼命",
    "T29n1562_063:0690b28": "終已生色無色。乃至未得阿羅漢果。成道類",
    "T29n1562_063:0690b29": "智無捨因故。既不許彼成就見道。故道類智",
    "T29n1562_063:0690c01": "是修道攝。若許生在色無色界成就見道。斯",
    "T29n1562_063:0690c02": "有何失。有應生彼入離生失。以見道位一一",
    "T29n1562_063:0690c03": "剎那。皆是所入離生性故。若謂生彼雖成不",
    "T29n1562_063:0690c04": "行。此但有言無行障故。若謂生彼行無用故",
    "T29n1562_063:0690c05": "雖成不行。如已獲得勝進道者果行無用。應",
    "T29n1562_063:0690c06": "生彼聖棄背聖道。以若獲得增上道時。於下",
    "T29n1562_063:0690c07": "劣道可生棄背。既未獲得增上聖道。生彼重",
    "T29n1562_063:0690c08": "起斯有何過。又於爾時現觀已滿。見道現前",
    "T29n1562_063:0690c09": "成無用故。謂起見道為成現觀。道類智位現",
    "T29n1562_063:0690c10": "觀已成。見道現前都無勝用。此現起故非見",
    "T29n1562_063:0690c11": "道攝。既是修道攝未得勝果道。生上二界應",
    "T29n1562_063:0690c12": "容現行。又道類智品已知根攝故。謂餘極成",
    "T29n1562_063:0690c13": "修位攝道已知根攝。此道類智既許攝在已",
    "T29n1562_063:0690c14": "知根中。勿有一聖成二根失非極成。見道",
    "T29n1562_063:0690c15": "許是已知根。是故聖道若一根攝。亦應許是",
    "T29n1562_063:0690c16": "一道所收故。道類智是修道攝。又成彼聖者",
    "T29n1562_063:0690c17": "得差別名故。謂成修道補特伽羅。名信勝解",
    "T29n1562_063:0690c18": "或名見至。成道類智補特伽羅。亦得此名故",
    "T29n1562_063:0690c19": "非見道必無極成。成見道者得信勝解見至",
    "T29n1562_063:0690c20": "二名。是故一名所目聖道。應知皆是一道所",
    "T29n1562_063:0690c21": "收。故道類智是修道攝。又遮見道中修他心",
    "T29n1562_063:0690c22": "智故。謂道類智如餘極成。修道所攝諸解脫",
    "T29n1562_063:0690c23": "道。亦有能修他心智者。然本論說見道位中。",
    "T29n1562_063:0690c24": "決定不能修他心智。故道類智如餘修道。是",
    "T29n1562_063:0690c25": "修道攝。修彼智故。又成此位中有練根等故。",
    "T29n1562_063:0690c26": "等言為顯容相續起。命終受生捨前道等。故",
    "T29n1562_063:0690c27": "道類智是修道攝。非見道攝其理極成。或有",
    "T29n1562_063:0690c28": "欲令是見道攝。一諦現觀最後心故。如緣三",
    "T29n1562_063:0690c29": "諦現觀後心。謂現觀中於四聖諦。一一各有",
    "T29n1562_063:0691a01": "四剎那心。三最後心即見道攝。故道類智定",
    "T29n1562_063:0691a02": "是見道。此亦非理。道類智忍時見道已滿故。",
    "T29n1562_063:0691a03": "謂第十六道類智時。無一諦理未見今見。如",
    "T29n1562_063:0691a04": "後念故非見道攝。見道中間苦等七智。有餘",
    "T29n1562_063:0691a05": "諦理當應見故。未息求見阿世耶故。不可判",
    "T29n1562_063:0691a06": "為非見道攝。道類智忍雖有一諦未知當知。",
    "T29n1562_063:0691a07": "而於諸諦見已圓滿。是見道最後故得已滿",
    "T29n1562_063:0691a08": "名。由此中間苦等七智。見中間轉故是見道",
    "T29n1562_063:0691a09": "所攝非道類智。可與彼同越見相故是修所",
    "T29n1562_063:0691a10": "攝。或如餘別應有別故。謂如三諦現觀後心。",
    "T29n1562_063:0691a11": "能於未來修世俗智。非緣道諦現觀後心。如",
    "T29n1562_063:0691a12": "是亦應許彼三智。是見道攝非道類智。又道",
    "T29n1562_063:0691a13": "類智是沙門果。見後邊起隔生成就。諸未來",
    "T29n1562_063:0691a14": "所修非定不生法。餘三類智則不如是。故應",
    "T29n1562_063:0691a15": "唯彼是見道攝。故彼所說如緣三諦現觀後",
    "T29n1562_063:0691a16": "心。此亦後心應見道攝定為非理。若爾應言",
    "T29n1562_063:0691a17": "此道類智。非數習故是見道攝。謂鈍根者起",
    "T29n1562_063:0691a18": "修道時。要由數習。由彼聖道數習起故得修",
    "T29n1562_063:0691a19": "道名。此道類智設鈍根者。亦能頓起不由數",
    "T29n1562_063:0691a20": "習。猶如前位見道剎那。故應如前是見道攝。",
    "T29n1562_063:0691a21": "此亦非理。以鈍根者起盡智時亦唯頓故。與",
    "T29n1562_063:0691a22": "金剛喻定一加行起故。或彼應說盡智如何。",
    "T29n1562_063:0691a23": "由數習生非道類智。如彼盡智同類數數現",
    "T29n1562_063:0691a24": "在前故許修道攝。此道類智例亦應然。不應",
    "T29n1562_063:0691a25": "判為見道所攝。有餘師說。此道類智必不退",
    "T29n1562_063:0691a26": "故是見道攝。謂鈍根者於道類智。亦必無退",
    "T29n1562_063:0691a27": "有退修道。故定應許是見道攝。此亦不然。由",
    "T29n1562_063:0691a28": "忍所斷必無重起故此不退。謂道類智設許",
    "T29n1562_063:0691a29": "退者。必由見斷煩惱現前。設諸鈍根見斷已",
    "T29n1562_063:0691b01": "斷。必無重起故此不退。又無退住無間道中。",
    "T29n1562_063:0691b02": "若退道類智必退道類忍。然現觀忍許必無",
    "T29n1562_063:0691b03": "退。故道類智定無退理。又道類智以能任",
    "T29n1562_063:0691b04": "持見道所斷煩惱斷故。雖鈍根者亦無有退。",
    "T29n1562_063:0691b05": "若謂由此應見道攝。此難不然。一來果等亦",
    "T29n1562_063:0691b06": "應同此見道攝故。謂彼後時捨預流果。至一",
    "T29n1562_063:0691b07": "來等解脫道中。亦能任持見斷法斷。彼亦應",
    "T29n1562_063:0691b08": "是見道所攝。若謂後位亦能任持修斷法斷",
    "T29n1562_063:0691b09": "無斯過者。理亦不然。應二性故。或不應說以",
    "T29n1562_063:0691b10": "能任持見斷斷故應見道攝。彼此別因不可",
    "T29n1562_063:0691b11": "得故。謂有何理一來等位。俱能任持二斷法",
    "T29n1562_063:0691b12": "斷。但名修道非見道攝。是故不可約能任持",
    "T29n1562_063:0691b13": "煩惱斷故立見修道。或見法性有種種故。非",
    "T29n1562_063:0691b14": "由不退便見道攝。謂見諸聖有退墮者。然非",
    "T29n1562_063:0691b15": "聖者一切可退。見諸鈍根有退墮者。然非鈍",
    "T29n1562_063:0691b16": "根一切皆退。見退法性有退墮者。然非退法",
    "T29n1562_063:0691b17": "一切皆退。雖有從果勝果道退。而非一切皆",
    "T29n1562_063:0691b18": "有退理。謂漸次退非超越者。不經生退非經",
    "T29n1562_063:0691b19": "生者。如彼容退有不退者。此亦應然何偏固",
    "T29n1562_063:0691b20": "執。謂雖許有從修道退而非一切。除初剎那",
    "T29n1562_063:0691b21": "餘修退時不必見退故。容有退初修若退亦",
    "T29n1562_063:0691b22": "必退見故無退理。以必定無退見道故。非不",
    "T29n1562_063:0691b23": "退故是見道攝。有餘師說。此由見道加行成",
    "T29n1562_063:0691b24": "故是見道攝。謂道類智即由見道加行所成。",
    "T29n1562_063:0691b25": "如餘見道不應說為修道所攝。此亦非理。若",
    "T29n1562_063:0691b26": "期心不出第十七等心亦應同故。若謂不定",
    "T29n1562_063:0691b27": "故。理亦不然。雖不定有者修道攝故。謂有見",
    "T29n1562_063:0691b28": "道加行所生非見道攝。由此見道加行成故",
    "T29n1562_063:0691b29": "非決定因。又應此因有太過失。謂世第一既",
    "T29n1562_063:0691c01": "與見道一加行生。應見道攝。又諸解脫與無",
    "T29n1562_063:0691c02": "間道一加行生。應無間攝。故彼所立非定證",
    "T29n1562_063:0691c03": "因。有餘師言。別有至教顯道類智是見道攝。",
    "T29n1562_063:0691c04": "如本論說有九結聚。若道類智是修道攝。彼",
    "T29n1562_063:0691c05": "所斷結應名修斷。不應復立修斷結聚。或應",
    "T29n1562_063:0691c06": "見斷結聚唯七。然第八結。理必應是道類智",
    "T29n1562_063:0691c07": "斷。以解脫道與無間道同所作故。如說九根",
    "T29n1562_063:0691c08": "得預流果。此亦非理。教意別故。以本論中說",
    "T29n1562_063:0691c09": "見斷結。是諸忍斷非智斷故。又以正理證道",
    "T29n1562_063:0691c10": "類智。正所斷結非見所斷。以聖教中說二結",
    "T29n1562_063:0691c11": "聚。一見所斷。二修所斷。然無漏慧有三類別。",
    "T29n1562_063:0691c12": "一唯是見。二唯是智。三通二種。於此三中唯",
    "T29n1562_063:0691c13": "是智者不能斷結。唯見斷者名見所斷。通二",
    "T29n1562_063:0691c14": "斷者名修所斷。不爾立名應無有義。道類智",
    "T29n1562_063:0691c15": "體既通智見。故彼所斷非見斷攝。然非所立",
    "T29n1562_063:0691c16": "九結聚名全無有義。為顯無間是解脫道助",
    "T29n1562_063:0691c17": "伴攝。故顯此復何用證成。本論中所說八十",
    "T29n1562_063:0691c18": "九有為沙門果。以無間道是沙門故。此力引",
    "T29n1562_063:0691c19": "生解脫道故。若無間道不斷結得。則解脫道",
    "T29n1562_063:0691c20": "無容得生。如臣剪除諸怨賊處。王方自在安",
    "T29n1562_063:0691c21": "住其中。或由智故忍有差別。故於忍所斷論",
    "T29n1562_063:0691c22": "者說智名。或復何勞方便通釋。此文正應說",
    "T29n1562_063:0691c23": "法類智忍斷。然不說者略中間言。所說九根",
    "T29n1562_063:0691c24": "得預流義。如辯根處已具思擇。不可由斯證",
    "T29n1562_063:0691c25": "道類智。如道類忍是見道攝。故見道位唯十",
    "T29n1562_063:0691c26": "五心。",
    "T29n1562_063:0691c27": "說一切有部順正理論卷第六十三"
}