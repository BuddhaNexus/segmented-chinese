{
    "T08n0223_007:0266c02": "摩訶般若波羅蜜經卷第七",
    "T08n0223_007:0266c04": "後秦龜茲國三藏鳩摩羅什譯",
    "T08n0223_007:0266c05": "◎會宗品第二十四",
    "T08n0223_007:0266c06": "[0266c06] 爾時慧命富樓那彌多羅尼子白佛言：「世尊！",
    "T08n0223_007:0266c07": "佛使須菩提為諸菩薩摩訶薩說般若波羅",
    "T08n0223_007:0266c08": "蜜，今乃說摩訶衍為？」[0266c08] 須菩提白佛言：「世尊！",
    "T08n0223_007:0266c09": "我說摩訶衍，將無離般若波羅蜜耶？」[0266c09] 佛",
    "T08n0223_007:0266c10": "言：「不也，須菩提！汝說摩訶衍，隨般若波羅",
    "T08n0223_007:0266c11": "蜜不離。何以故？一切所有善法、助道法，若",
    "T08n0223_007:0266c12": "聲聞法、若辟支佛法、若菩薩法、若佛法，是一",
    "T08n0223_007:0266c13": "切法皆攝入般若波羅蜜中。」[0266c13] 須菩提白佛言：",
    "T08n0223_007:0266c14": "「世尊！何等諸善法、助道法、聲聞法、辟支佛法、",
    "T08n0223_007:0266c15": "菩薩法、佛法，皆攝入般若波羅蜜中？」[0266c15] 佛告",
    "T08n0223_007:0266c16": "須菩提：「所謂檀那波羅蜜、尸羅波羅蜜、羼",
    "T08n0223_007:0266c17": "提波羅蜜、毘梨耶波羅蜜、禪那波羅蜜、般若",
    "T08n0223_007:0266c18": "波羅蜜，四念處、四正懃、四如意足、五根、五力、",
    "T08n0223_007:0266c19": "七覺分、八聖道分，空、無相、無作解脫門，佛十",
    "T08n0223_007:0266c20": "力、四無所畏、四無閡智、大慈大悲、十八不共",
    "T08n0223_007:0266c21": "法，無錯謬相常捨行。須菩提！是諸餘善",
    "T08n0223_007:0266c22": "法、助道法，若聲聞法、若辟支佛法、若菩薩法、",
    "T08n0223_007:0266c23": "若佛法，皆攝入般若波羅蜜中。須菩提！若菩",
    "T08n0223_007:0266c24": "薩摩訶薩摩訶衍，若般若波羅蜜、禪那波",
    "T08n0223_007:0266c25": "羅蜜、毘梨耶波羅蜜、羼提波羅蜜、尸羅波羅蜜、",
    "T08n0223_007:0266c26": "檀那波羅蜜，若色受想行識，眼色眼識、",
    "T08n0223_007:0266c27": "眼觸眼觸因緣生諸受，乃至意法意識、意",
    "T08n0223_007:0266c28": "觸意觸因緣生諸受，地種乃至識種，四念",
    "T08n0223_007:0266c29": "處乃至八聖道分，空、無相、無作解脫門，及諸",
    "T08n0223_007:0267a01": "善法，若有漏若無漏、若有為若無為，若苦諦、",
    "T08n0223_007:0267a02": "集諦、滅諦、道諦，若欲界、若色界、若無色界，若",
    "T08n0223_007:0267a03": "內空乃至無法有法空，諸三昧門、諸陀羅尼",
    "T08n0223_007:0267a04": "門，佛十力乃至十八不共法，若佛法、佛法性、",
    "T08n0223_007:0267a05": "如、實際、不可思議性、涅槃，是一切諸法皆不",
    "T08n0223_007:0267a06": "合不散、無色無形無對無閡無等，一相",
    "T08n0223_007:0267a07": "所謂無相。須菩提！以是因緣故，汝所說",
    "T08n0223_007:0267a08": "摩訶衍隨順般若波羅蜜。何以故？須菩提！摩",
    "T08n0223_007:0267a09": "訶衍不異般若波羅蜜，般若波羅蜜不異",
    "T08n0223_007:0267a10": "摩訶衍，般若波羅蜜、摩訶衍無二無別。",
    "T08n0223_007:0267a11": "檀那波羅蜜不異摩訶衍，摩訶衍不異",
    "T08n0223_007:0267a12": "檀那波羅蜜，檀那波羅蜜、摩訶衍無二無",
    "T08n0223_007:0267a13": "別。乃至禪那波羅蜜亦如是。須菩提！四",
    "T08n0223_007:0267a14": "念處不異摩訶衍，摩訶衍不異四念處，四",
    "T08n0223_007:0267a15": "念處、摩訶衍無二無別。乃至十八不共法不",
    "T08n0223_007:0267a16": "異摩訶衍，摩訶衍不異十八不共法，十八",
    "T08n0223_007:0267a17": "不共法、摩訶衍無二無別。以是因緣故，須",
    "T08n0223_007:0267a18": "菩提！汝說摩訶衍即是說般若波羅蜜。」◎",
    "T08n0223_007:0267a19": "摩訶般若波羅蜜經十無品第二十五",
    "T08n0223_007:0267a20": "[0267a20] 慧命須菩提白佛言：「世尊！菩薩摩訶薩前",
    "T08n0223_007:0267a21": "際不可得，後際不可得，中際不可得，色",
    "T08n0223_007:0267a22": "無邊故，當知菩薩摩訶薩亦無邊。受想行識",
    "T08n0223_007:0267a23": "無邊故，當知菩薩摩訶薩亦無邊。色是菩薩",
    "T08n0223_007:0267a24": "摩訶薩，是亦不可得。受想行識是菩薩摩",
    "T08n0223_007:0267a25": "訶薩，是亦不可得。如是，世尊！於一切種、",
    "T08n0223_007:0267a26": "一切處求菩薩不可得。世尊！我當教何",
    "T08n0223_007:0267a27": "等菩薩摩訶薩般若波羅蜜？世尊！菩薩摩訶",
    "T08n0223_007:0267a28": "薩但有名字。如說我名字，我畢竟不生。如",
    "T08n0223_007:0267a29": "我諸法亦如是無自性。何等色畢竟不生？",
    "T08n0223_007:0267b01": "何等受想行識畢竟不生？世尊！是畢竟不生",
    "T08n0223_007:0267b02": "不名為色，是畢竟不生不名為受想行識。",
    "T08n0223_007:0267b03": "世尊！若畢竟不生法，當教是般若波羅蜜",
    "T08n0223_007:0267b04": "耶？離畢竟不生亦無菩薩行阿耨多羅三藐",
    "T08n0223_007:0267b05": "三菩提。若菩薩聞作是說，心不沒不悔不",
    "T08n0223_007:0267b06": "驚不怖不畏，當知是菩薩摩訶薩能行般",
    "T08n0223_007:0267b07": "若波羅蜜。」[0267b07] 舍利弗問須菩提：「何因緣故，言",
    "T08n0223_007:0267b08": "菩薩摩訶薩前際不可得，後際不可得，中際",
    "T08n0223_007:0267b09": "不可得？須菩提！何因緣故，言色無邊故，當",
    "T08n0223_007:0267b10": "知菩薩亦無邊。受想行識無邊故，當知菩",
    "T08n0223_007:0267b11": "薩亦無邊。須菩提！何因緣故，言色是菩薩，",
    "T08n0223_007:0267b12": "是亦不可得，受想行識是菩薩，是亦不可",
    "T08n0223_007:0267b13": "得？須菩提！何因緣故，言於一切種、一切",
    "T08n0223_007:0267b14": "處菩薩不可得，當教何等菩薩般若波羅",
    "T08n0223_007:0267b15": "蜜？須菩提！何因緣故，言菩薩摩訶薩但有",
    "T08n0223_007:0267b16": "名字？須菩提！何因緣故，言如說我名字，",
    "T08n0223_007:0267b17": "我畢竟不生？如我諸法亦如是無自性。何",
    "T08n0223_007:0267b18": "等色畢竟不生？何等受想行識畢竟不生？須",
    "T08n0223_007:0267b19": "菩提！何因緣故，言畢竟不生不名為色，畢",
    "T08n0223_007:0267b20": "竟不生不名為受想行識？須菩提！何因緣",
    "T08n0223_007:0267b21": "故，言若畢竟不生法，當教是般若波羅蜜",
    "T08n0223_007:0267b22": "耶？須菩提！何因緣故，言離畢竟不生亦無",
    "T08n0223_007:0267b23": "菩薩行阿耨多羅三藐三菩提？須菩提！何因",
    "T08n0223_007:0267b24": "緣故，言若菩薩聞作是說，心不沒不悔不",
    "T08n0223_007:0267b25": "驚不怖不畏，若能如是行，是名菩薩摩訶",
    "T08n0223_007:0267b26": "薩行般若波羅蜜？」[0267b26] 爾時須菩提報舍利弗",
    "T08n0223_007:0267b27": "言：「眾生無所有故，菩薩前際不可得。眾生",
    "T08n0223_007:0267b28": "空故，菩薩前際不可得。眾生離故，菩薩前際",
    "T08n0223_007:0267b29": "不可得。舍利弗！色無有故，菩薩前際不可",
    "T08n0223_007:0267c01": "得；受想行識無有故，菩薩前際不可得。色",
    "T08n0223_007:0267c02": "空故，菩薩前際不可得；受想行識空故，菩薩",
    "T08n0223_007:0267c03": "前際不可得。色離故，菩薩前際不可得；受",
    "T08n0223_007:0267c04": "想行識離故，菩薩前際不可得。舍利弗！色性",
    "T08n0223_007:0267c05": "無故，菩薩前際不可得；受想行識性無故，菩",
    "T08n0223_007:0267c06": "薩前際不可得。舍利弗！檀那波羅蜜無有故，",
    "T08n0223_007:0267c07": "菩薩前際不可得；尸羅波羅蜜、羼提波羅蜜、",
    "T08n0223_007:0267c08": "毘梨耶波羅蜜、禪那波羅蜜、般若波羅蜜無",
    "T08n0223_007:0267c09": "有故，菩薩前際不可得。何以故？舍利弗！空",
    "T08n0223_007:0267c10": "中前際不可得，後際不可得，中際不可得。",
    "T08n0223_007:0267c11": "空不異菩薩，菩薩不異前際。舍利弗！空、菩",
    "T08n0223_007:0267c12": "薩、前際是諸法無二無別。以是因緣故，",
    "T08n0223_007:0267c13": "舍利弗！菩薩前際不可得。舍利弗！檀那波",
    "T08n0223_007:0267c14": "羅蜜空故，檀那波羅蜜離故，檀那波羅蜜性",
    "T08n0223_007:0267c15": "無故，菩薩前際不可得；尸羅波羅蜜、羼提",
    "T08n0223_007:0267c16": "波羅蜜、毘梨耶波羅蜜、禪那波羅蜜、般若波羅",
    "T08n0223_007:0267c17": "蜜空故，般若波羅蜜離故，般若波羅蜜性",
    "T08n0223_007:0267c18": "無故，菩薩前際不可得。何以故？舍利弗！空",
    "T08n0223_007:0267c19": "中前際不可得，後際不可得，中際不可得。",
    "T08n0223_007:0267c20": "空不異菩薩亦不異前際。舍利弗！空、",
    "T08n0223_007:0267c21": "菩薩、前際無二無別。以是因緣故，舍利",
    "T08n0223_007:0267c22": "弗！菩薩、前際不可得。[0267c22] 「復次，舍利弗！內空",
    "T08n0223_007:0267c23": "無所有故，菩薩前際不可得，乃至無法",
    "T08n0223_007:0267c24": "有法空無所有故，菩薩前際不可得；內",
    "T08n0223_007:0267c25": "空空故，內空離故，內空性無故，乃至無法有",
    "T08n0223_007:0267c26": "法空空故、離故、性無故，菩薩前際不可得。",
    "T08n0223_007:0267c27": "餘如上說。[0267c27] 「復次，舍利弗！四念處無所有",
    "T08n0223_007:0267c28": "故，菩薩前際不可得；四念處空故、離故、",
    "T08n0223_007:0267c29": "性無故，菩薩前際不可得。乃至十八不共",
    "T08n0223_007:0267c30": "法無所有故，菩薩前際不可得；十八不",
    "T08n0223_007:0268a01": "共法空故、離故、性無故，菩薩前際不可得。餘",
    "T08n0223_007:0268a02": "如上說。以是因緣故，舍利弗！菩薩前際不",
    "T08n0223_007:0268a03": "可得。◎[0268a03] 「復次，舍利弗！一切三昧門、一切陀",
    "T08n0223_007:0268a04": "羅尼門無有故，菩薩前際不可得；三昧門、",
    "T08n0223_007:0268a05": "陀羅尼門空故、離故、性無故，菩薩前際不可",
    "T08n0223_007:0268a06": "得。餘如上說。[0268a06] 「復次，舍利弗！法性無有故，",
    "T08n0223_007:0268a07": "菩薩前際不可得；法性空故、離故、性無故，",
    "T08n0223_007:0268a08": "菩薩前際不可得。餘如上說。[0268a08] 「復次，舍利弗！",
    "T08n0223_007:0268a09": "如無有故、空故、離故、性無故，實際無有故、空",
    "T08n0223_007:0268a10": "故、離故、性無故，不可思議性無有故、空故、離",
    "T08n0223_007:0268a11": "故、性無故，菩薩前際不可得。餘如上說。[0268a11] 「復",
    "T08n0223_007:0268a12": "次，舍利弗！聲聞無有故，菩薩前際不可得；",
    "T08n0223_007:0268a13": "聲聞空故、離故、性無故，菩薩前際不可得。辟",
    "T08n0223_007:0268a14": "支佛無有故、空故、離故、性無故，菩薩前際不",
    "T08n0223_007:0268a15": "可得。佛無有故、空故、離故、性無故，菩薩前際",
    "T08n0223_007:0268a16": "不可得。阿耨多羅三藐三菩提無有故乃至",
    "T08n0223_007:0268a17": "性無故，菩薩前際不可得。復次，一切種智無",
    "T08n0223_007:0268a18": "有故乃至性無故，菩薩前際不可得。何以故？",
    "T08n0223_007:0268a19": "舍利弗！空，前際不可得，後際不可得，中際",
    "T08n0223_007:0268a20": "不可得，菩薩不可得。舍利弗！空不異菩",
    "T08n0223_007:0268a21": "薩亦不異前際。空、菩薩、前際，是諸法無二",
    "T08n0223_007:0268a22": "無別。以是因緣故，舍利弗！菩薩前際不",
    "T08n0223_007:0268a23": "可得，後際、中際亦如是。[0268a23] 「如舍利弗言，色無",
    "T08n0223_007:0268a24": "邊故，當知菩薩亦無邊，受想行識無邊故，當",
    "T08n0223_007:0268a25": "知菩薩亦無邊。舍利弗！色如虛空，受想行",
    "T08n0223_007:0268a26": "識如虛空。何以故？舍利弗！如虛空，邊不可",
    "T08n0223_007:0268a27": "得、中不可得。無邊無中故，但說名虛空。",
    "T08n0223_007:0268a28": "如是，舍利弗！色，邊不可得、中不可得，是色",
    "T08n0223_007:0268a29": "空故，空中亦無邊亦無中。受想行識，邊不",
    "T08n0223_007:0268b01": "可得、中不可得，識空故，空中亦無邊亦無",
    "T08n0223_007:0268b02": "中。以是因緣故，舍利弗！色無邊故，當知菩",
    "T08n0223_007:0268b03": "薩亦無邊；受想行識無邊故，當知菩薩亦無",
    "T08n0223_007:0268b04": "邊。乃至十八不共法亦如是。[0268b04] 「如舍利弗言，",
    "T08n0223_007:0268b05": "色是菩薩，是亦不可得；受想行識是菩薩，是",
    "T08n0223_007:0268b06": "亦不可得。舍利弗！色色相空，受想行識識",
    "T08n0223_007:0268b07": "相空。檀那波羅蜜檀那波羅蜜相空，乃至般",
    "T08n0223_007:0268b08": "若波羅蜜亦如是。內空內空相空，乃至無",
    "T08n0223_007:0268b09": "法有法空無法有法空相空。四念處四念處",
    "T08n0223_007:0268b10": "相空，乃至十八不共法十八不共法相空。如、",
    "T08n0223_007:0268b11": "法性、實際、不可思議性不可思議性相空。三",
    "T08n0223_007:0268b12": "昧門三昧門相空，陀羅尼門陀羅尼門相空，",
    "T08n0223_007:0268b13": "一切智一切智相空，道智道智相空，一切",
    "T08n0223_007:0268b14": "種智一切種智相空。聲聞乘聲聞乘相空，辟",
    "T08n0223_007:0268b15": "支佛乘辟支佛乘相空，佛乘佛乘相空。聲",
    "T08n0223_007:0268b16": "聞人聲聞人相空，辟支佛人辟支佛人相",
    "T08n0223_007:0268b17": "空，佛佛相空。空中色不可得，受想行識",
    "T08n0223_007:0268b18": "不可得。以是因緣故，舍利弗！色是菩薩，是",
    "T08n0223_007:0268b19": "亦不可得；受想行識是菩薩，是亦不可得。",
    "T08n0223_007:0268b20": "[0268b20] 「如舍利弗言，何因緣故，於一切種、一切處",
    "T08n0223_007:0268b21": "菩薩不可得，當教何等菩薩般若波羅蜜？",
    "T08n0223_007:0268b22": "舍利弗！色色中不可得，色受中不可得；受",
    "T08n0223_007:0268b23": "受中不可得，受色中不可得，受想中不可",
    "T08n0223_007:0268b24": "得；想想中不可得，想色受中不可得，想行",
    "T08n0223_007:0268b25": "中不可得；行行中不可得，行色受想中不",
    "T08n0223_007:0268b26": "可得，行識中不可得；識識中不可得，識色",
    "T08n0223_007:0268b27": "受想行中不可得。舍利弗！眼眼中不可得，",
    "T08n0223_007:0268b28": "眼耳中不可得；耳耳中不可得，耳眼中不",
    "T08n0223_007:0268b29": "可得，耳鼻中不可得；鼻鼻中不可得，鼻眼",
    "T08n0223_007:0268c01": "耳中不可得，鼻舌中不可得；舌舌中不可",
    "T08n0223_007:0268c02": "得，舌眼耳鼻中不可得，舌身中不可得；",
    "T08n0223_007:0268c03": "身身中不可得，身眼耳鼻舌中不可得，身",
    "T08n0223_007:0268c04": "意中不可得；意意中不可得，意眼耳鼻舌",
    "T08n0223_007:0268c05": "身中不可得。六入、六識、六觸，六觸因緣生",
    "T08n0223_007:0268c06": "受亦如是。檀那波羅蜜乃至般若波羅蜜，內",
    "T08n0223_007:0268c07": "空乃至無法有法空，四念處乃至十八不共",
    "T08n0223_007:0268c08": "法，一切三昧門、一切陀羅尼門，性法乃至辟",
    "T08n0223_007:0268c09": "支佛法，初地乃至十地，一切智、道種智、一",
    "T08n0223_007:0268c10": "切種智亦如是。須陀洹乃至阿羅漢、辟支佛、",
    "T08n0223_007:0268c11": "菩薩、佛亦如是。菩薩菩薩中不可得，菩薩",
    "T08n0223_007:0268c12": "般若波羅蜜中不可得；般若波羅蜜般若波",
    "T08n0223_007:0268c13": "羅蜜中不可得，般若波羅蜜菩薩中不可",
    "T08n0223_007:0268c14": "得，般若波羅蜜中教化無所有不可得；教",
    "T08n0223_007:0268c15": "化中教化無所有不可得，教化中菩薩及",
    "T08n0223_007:0268c16": "般若波羅蜜無所有不可得。舍利弗！如是",
    "T08n0223_007:0268c17": "一切法無所有不可得。以是因緣故，於",
    "T08n0223_007:0268c18": "一切種、一切處菩薩不可得，當教何等菩",
    "T08n0223_007:0268c19": "薩般若波羅蜜？[0268c19] 「如舍利弗言，何因緣故，說",
    "T08n0223_007:0268c20": "菩薩摩訶薩但有假名？舍利弗！色是假名，受",
    "T08n0223_007:0268c21": "想行識是假名。色名非色，受想行識名非",
    "T08n0223_007:0268c22": "識。何以故？名名相空，若空則非菩薩。以",
    "T08n0223_007:0268c23": "是因緣故，舍利弗！菩薩但有假名。復次，舍利",
    "T08n0223_007:0268c24": "弗！檀那波羅蜜但有名字，名字中非有檀",
    "T08n0223_007:0268c25": "那波羅蜜，檀那波羅蜜中非有名字。以是",
    "T08n0223_007:0268c26": "因緣故，菩薩但有假名。尸羅波羅蜜、羼提波",
    "T08n0223_007:0268c27": "羅蜜、毘梨耶波羅蜜、禪那波羅蜜、般若波羅蜜",
    "T08n0223_007:0268c28": "但有名字，名字中無有般若波羅蜜，般若",
    "T08n0223_007:0268c29": "波羅蜜中無有名字。以是因緣故，菩薩但",
    "T08n0223_007:0269a01": "有假名。舍利弗！內空但有名字，乃至無法",
    "T08n0223_007:0269a02": "有法空但有名字。名字中無內空，內空中",
    "T08n0223_007:0269a03": "無名字。何以故？名字、內空俱不可得。乃至",
    "T08n0223_007:0269a04": "無法有法空亦如是。以是因緣故，舍利弗！",
    "T08n0223_007:0269a05": "菩薩但有假名。舍利弗！四念處但有名字，",
    "T08n0223_007:0269a06": "乃至十八不共法但有名字。一切三昧門、一",
    "T08n0223_007:0269a07": "切陀羅尼門，乃至一切種智亦如是。以是",
    "T08n0223_007:0269a08": "因緣故，舍利弗！我說菩薩但有假名。[0269a08] 「如舍",
    "T08n0223_007:0269a09": "利弗言，何因緣故，說我名字畢竟不生？舍",
    "T08n0223_007:0269a10": "利弗！我畢竟不可得，云何當有生？乃至知",
    "T08n0223_007:0269a11": "者、見者畢竟不可得，云何當有生？舍利弗！",
    "T08n0223_007:0269a12": "色畢竟不可得，云何當有生？受想行識畢",
    "T08n0223_007:0269a13": "竟不可得，云何當有生？眼畢竟不可得，",
    "T08n0223_007:0269a14": "乃至意觸因緣生受畢竟不可得，云何當有",
    "T08n0223_007:0269a15": "生？檀那波羅蜜畢竟不可得，乃至般若波",
    "T08n0223_007:0269a16": "羅蜜畢竟不可得，云何當有生！內空畢竟",
    "T08n0223_007:0269a17": "不可得，乃至無法有法空畢竟不可得，云",
    "T08n0223_007:0269a18": "何當有生？四念處畢竟不可得，乃至十八",
    "T08n0223_007:0269a19": "不共法畢竟不可得，云何當有生？諸三昧",
    "T08n0223_007:0269a20": "門、諸陀羅尼門畢竟不可得，云何當有生？",
    "T08n0223_007:0269a21": "聲聞乃至佛畢竟不可得，云何當有生？以",
    "T08n0223_007:0269a22": "是因緣故，舍利弗！我說如我名字，我亦畢",
    "T08n0223_007:0269a23": "竟不生。[0269a23] 「如舍利弗所言，如我諸法亦如是",
    "T08n0223_007:0269a24": "無自性。舍利弗！諸法和合生故無自性。舍",
    "T08n0223_007:0269a25": "利弗！何等和合生無自性？舍利弗！色和合",
    "T08n0223_007:0269a26": "生無自性，受想行識和合生無自性。眼和合",
    "T08n0223_007:0269a27": "生無自性，乃至意和合生無自性。色乃至",
    "T08n0223_007:0269a28": "法，眼界乃至法界，地種乃至識種，眼觸乃",
    "T08n0223_007:0269a29": "至意觸，眼觸因緣生受乃至意觸因緣生受，",
    "T08n0223_007:0269b01": "和合生無自性。檀那波羅蜜乃至般若波羅",
    "T08n0223_007:0269b02": "蜜，和合生無自性。四念處乃至十八不共法，",
    "T08n0223_007:0269b03": "和合生無自性。復次，舍利弗！一切法無常亦",
    "T08n0223_007:0269b04": "不失。」[0269b04] 舍利弗問須菩提：「何等法無常亦不",
    "T08n0223_007:0269b05": "失？」[0269b05] 須菩提言：「色無常亦不失，受想行識無",
    "T08n0223_007:0269b06": "常亦不失。何以故？法若無常，即是動相、即",
    "T08n0223_007:0269b07": "是空相。以是因緣故，舍利弗！一切有為法",
    "T08n0223_007:0269b08": "無常亦不失。復次，舍利弗！若有漏法、若無",
    "T08n0223_007:0269b09": "漏法，若有記法、若無記法。何以故？若法無",
    "T08n0223_007:0269b10": "常，即是動相、即是空相。以是因緣故，舍利",
    "T08n0223_007:0269b11": "弗！一切作法無常亦不失。復次，舍利弗！一",
    "T08n0223_007:0269b12": "切法非常非滅。」[0269b12] 舍利弗言：「何等法非常非",
    "T08n0223_007:0269b13": "滅？」[0269b13] 須菩提言：「色非常非滅。何以故？性自",
    "T08n0223_007:0269b14": "爾。受想行識非常非滅。何以故？性自爾。乃",
    "T08n0223_007:0269b15": "至意觸因緣生受非常非滅。何以故？性自",
    "T08n0223_007:0269b16": "爾。以是因緣故，舍利弗！諸法和合生無自",
    "T08n0223_007:0269b17": "性。[0269b17] 「如舍利弗所言，何因緣故，色畢竟不生？",
    "T08n0223_007:0269b18": "受想行識畢竟不生？」[0269b18] 須菩提言：「色非作法，",
    "T08n0223_007:0269b19": "受想行識非作法。何以故？作者不可得故。",
    "T08n0223_007:0269b20": "舍利弗！眼非作法。何以故？作者不可得故。",
    "T08n0223_007:0269b21": "乃至意亦如是。眼界乃至意觸因緣生受亦",
    "T08n0223_007:0269b22": "如是。復次，舍利弗！一切諸法皆非起非作。",
    "T08n0223_007:0269b23": "何以故？作者不可得故。以是因緣故，舍",
    "T08n0223_007:0269b24": "利弗！色畢竟不生，受想行識畢竟不生。[0269b24] 「如",
    "T08n0223_007:0269b25": "舍利弗所言，何因緣故，畢竟不生是不名",
    "T08n0223_007:0269b26": "為色，畢竟不生是不名受想行識？」[0269b26] 須菩",
    "T08n0223_007:0269b27": "提言：「色性空，是空無生無滅無住異。受想",
    "T08n0223_007:0269b28": "行識性空，是空無生無滅無住異。眼乃至",
    "T08n0223_007:0269b29": "一切有為法性空，是空無生無滅無住異。",
    "T08n0223_007:0269c01": "以是因緣故，舍利弗！畢竟不生不名色，",
    "T08n0223_007:0269c02": "畢竟不生不名受想行識。[0269c02] 「如舍利弗所言，",
    "T08n0223_007:0269c03": "何因緣故，畢竟不生法當教是般若波羅",
    "T08n0223_007:0269c04": "蜜耶？」[0269c04] 須菩提言：「畢竟不生即是般若波羅",
    "T08n0223_007:0269c05": "蜜，般若波羅蜜即是畢竟不生。般若波羅蜜、",
    "T08n0223_007:0269c06": "畢竟不生無二無別。以是因緣故，舍利弗！",
    "T08n0223_007:0269c07": "我說畢竟不生當教是般若波羅蜜耶？[0269c07] 「如",
    "T08n0223_007:0269c08": "舍利弗所言，何因緣故，離畢竟不生無菩",
    "T08n0223_007:0269c09": "薩行阿耨多羅三藐三菩提？」[0269c09] 須菩提言：「菩薩",
    "T08n0223_007:0269c10": "摩訶薩行般若波羅蜜時，不見畢竟不生",
    "T08n0223_007:0269c11": "異般若波羅蜜，亦不見畢竟不生異菩薩。",
    "T08n0223_007:0269c12": "畢竟不生及菩薩無二無別。不見畢竟不",
    "T08n0223_007:0269c13": "生異色。何以故？是畢竟不生及色無二無",
    "T08n0223_007:0269c14": "別。不見畢竟不生異受想行識。何以故？畢",
    "T08n0223_007:0269c15": "竟不生、受想行識無二無別。乃至一切種智",
    "T08n0223_007:0269c16": "亦如是。以是因緣故，舍利弗！離畢竟不",
    "T08n0223_007:0269c17": "生無菩薩行阿耨多羅三藐三菩提。[0269c17] 「如舍",
    "T08n0223_007:0269c18": "利弗所言，何因緣故，菩薩聞作是說，心不",
    "T08n0223_007:0269c19": "沒不悔不驚不怖不畏，是名菩薩行般",
    "T08n0223_007:0269c20": "若波羅蜜？」[0269c20] 須菩提言：「菩薩摩訶薩不見諸法",
    "T08n0223_007:0269c21": "有覺知想，見一切諸法如夢、如響、如幻、如",
    "T08n0223_007:0269c22": "焰、如影、如化。舍利弗！以是因緣故，菩薩",
    "T08n0223_007:0269c23": "聞作是說，心不沒不悔不驚不怖不畏。」",
    "T08n0223_007:0269c24": "[0269c24] 須菩提白佛言：「世尊！菩薩摩訶薩行般若",
    "T08n0223_007:0269c25": "波羅蜜如是觀諸法，是時菩薩摩訶薩不",
    "T08n0223_007:0269c26": "受色、不示色、不住色、不著色，亦不言是",
    "T08n0223_007:0269c27": "色。受想行識亦不受、不示、不住、不著，亦不",
    "T08n0223_007:0269c28": "言是受想行識。眼不受、不示、不住、不著、亦",
    "T08n0223_007:0269c29": "不言是眼。耳鼻舌身意不受、不示、不住、不",
    "T08n0223_007:0270a01": "著，亦不言是意。檀那波羅蜜不受，不示，不",
    "T08n0223_007:0270a02": "住，不著，亦不言是檀那波羅蜜。尸羅波羅",
    "T08n0223_007:0270a03": "蜜、羼提波羅蜜、毘梨耶波羅蜜、禪那波羅蜜、般",
    "T08n0223_007:0270a04": "若波羅蜜，不受、不示、不住、不著，亦不言",
    "T08n0223_007:0270a05": "是般若波羅蜜。內空不受、不示、不住、不著，",
    "T08n0223_007:0270a06": "亦不言是內空。乃至無法有法空亦如是。",
    "T08n0223_007:0270a07": "復次，世尊！菩薩摩訶薩行般若波羅蜜時，",
    "T08n0223_007:0270a08": "四念處不受、不示、不住、不著，亦不言是四",
    "T08n0223_007:0270a09": "念處。乃至十八不共法不受、不示、不住、不",
    "T08n0223_007:0270a10": "著，亦不言是十八不共法。一切三昧門、一",
    "T08n0223_007:0270a11": "切陀羅尼門乃至一切種智，不受、不示、不住、",
    "T08n0223_007:0270a12": "不著，亦不言是一切種智。復次，世尊！菩薩",
    "T08n0223_007:0270a13": "摩訶薩行般若波羅蜜時，不見色乃至不",
    "T08n0223_007:0270a14": "見一切種智。何以故？色不生是非色，受想",
    "T08n0223_007:0270a15": "行識不生是非識。眼不生是非眼，耳鼻舌",
    "T08n0223_007:0270a16": "身意不生是非意。檀那波羅蜜不生是非檀",
    "T08n0223_007:0270a17": "那波羅蜜，乃至般若波羅蜜不生是非般若",
    "T08n0223_007:0270a18": "波羅蜜。何以故？色、不生不二不別。乃至般",
    "T08n0223_007:0270a19": "若波羅蜜、不生不二不別。內空、不生是非內",
    "T08n0223_007:0270a20": "空，乃至無法有法空不生是非無法有法空。",
    "T08n0223_007:0270a21": "何以故？內空乃至無法有法空、不生不二不",
    "T08n0223_007:0270a22": "別。世尊！四念處不生非四念處。何以故？四",
    "T08n0223_007:0270a23": "念處、不生不二不別。何以故？世尊！是不生",
    "T08n0223_007:0270a24": "法非一非二非三非異。以是故，四念處、不",
    "T08n0223_007:0270a25": "生不二不別。乃至十八不共法不生非十八",
    "T08n0223_007:0270a26": "不共法。何以故。十八不共法、不生不二不",
    "T08n0223_007:0270a27": "別。何以故？世尊！是不生法非一非二非三",
    "T08n0223_007:0270a28": "非異。以是故，十八不共法不生非十八不",
    "T08n0223_007:0270a29": "共法。世尊！如不生是非如，乃至不可思議",
    "T08n0223_007:0270b01": "性不生是非不可思議性。世尊！是阿耨多羅",
    "T08n0223_007:0270b02": "三藐三菩提不生，一切智、一切種智不生是",
    "T08n0223_007:0270b03": "非一切種智。何以故？是阿耨多羅三藐三菩",
    "T08n0223_007:0270b04": "提乃至一切種智、不生不二不別。何以故？世",
    "T08n0223_007:0270b05": "尊！是不生非一非二非三非異。以是故，",
    "T08n0223_007:0270b06": "乃至一切種智不生非一切種智。世尊！色不",
    "T08n0223_007:0270b07": "滅相是非色。何以故？色及不滅相不二不",
    "T08n0223_007:0270b08": "別。何以故？世尊！是不滅法非一非二非三",
    "T08n0223_007:0270b09": "非異。以是故，色不滅相是非色，受想行識",
    "T08n0223_007:0270b10": "不滅相是非識。何以故？識及不滅不二不",
    "T08n0223_007:0270b11": "別。何以故？世尊！是不滅法非一非二非三",
    "T08n0223_007:0270b12": "非異。以是故，識不滅是非識。檀那波羅蜜",
    "T08n0223_007:0270b13": "乃至般若波羅蜜，內空乃至無法有法空，四",
    "T08n0223_007:0270b14": "念處乃至十八不共法亦如是。世尊！以是",
    "T08n0223_007:0270b15": "故，色入無二法數，受想行識入無二法數，",
    "T08n0223_007:0270b16": "乃至一切種智入無二法數。」◎",
    "T08n0223_007:0270b17": "摩訶般若波羅蜜經◎無生品第二十六",
    "T08n0223_007:0270b18": "[0270b18] 爾時慧命舍利弗語須菩提：「菩薩摩訶薩行",
    "T08n0223_007:0270b19": "般若波羅蜜觀諸法。何等是菩薩？何等是般",
    "T08n0223_007:0270b20": "若波羅蜜？何等是觀？」[0270b20] 須菩提語舍利弗：「汝",
    "T08n0223_007:0270b21": "所問何等是菩薩？為阿耨多羅三藐三菩提，",
    "T08n0223_007:0270b22": "是人發大心，以是故名為菩薩。亦知一切",
    "T08n0223_007:0270b23": "法、一切種相，是中亦不著。知色相亦不著，",
    "T08n0223_007:0270b24": "乃至知十八不共法相亦不著。」[0270b24] 舍利弗問",
    "T08n0223_007:0270b25": "須菩提：「何等為一切法相？」[0270b25] 須菩提言：「若以",
    "T08n0223_007:0270b26": "名字因緣和合等知諸法，是色是聲香味觸",
    "T08n0223_007:0270b27": "法、是內是外、是有為法是無為法，以是名字",
    "T08n0223_007:0270b28": "相語言知諸法，是名知諸法相。如舍利",
    "T08n0223_007:0270b29": "弗所問，何等是般若波羅蜜？遠離故是名般",
    "T08n0223_007:0270c01": "若波羅蜜。何等法遠離？遠離陰、界、入，遠",
    "T08n0223_007:0270c02": "離檀那波羅蜜乃至禪那波羅蜜，遠離內空",
    "T08n0223_007:0270c03": "乃至無法有法空。以是故，遠離名般若波羅",
    "T08n0223_007:0270c04": "蜜。復次，遠離四念處，乃至遠離十八不共",
    "T08n0223_007:0270c05": "法，遠離一切智。以是因緣故，遠離名般若",
    "T08n0223_007:0270c06": "波羅蜜。如舍利弗所問，何等是觀？舍利弗！",
    "T08n0223_007:0270c07": "菩薩摩訶薩行般若波羅蜜時，觀色非常",
    "T08n0223_007:0270c08": "非無常、非樂非苦、非我非無我、非空非",
    "T08n0223_007:0270c09": "不空、非相非無相、非作非無作、非寂滅",
    "T08n0223_007:0270c10": "非不寂滅、非離非不離，受想行識亦如是。",
    "T08n0223_007:0270c11": "檀那波羅蜜乃至般若波羅蜜，內空乃至無",
    "T08n0223_007:0270c12": "法有法空，四念處乃至十八不共法，一切三",
    "T08n0223_007:0270c13": "昧門、一切陀羅尼門乃至一切種智，觀非",
    "T08n0223_007:0270c14": "常非無常、非樂非苦、非我非無我、非空",
    "T08n0223_007:0270c15": "非不空、非相非無相、非作非無作、非寂",
    "T08n0223_007:0270c16": "滅非不寂滅、非離非不離。舍利弗！是名菩",
    "T08n0223_007:0270c17": "薩摩訶薩行般若波羅蜜時觀諸法。」[0270c17] 舍利弗",
    "T08n0223_007:0270c18": "問須菩提：「何因緣故，色不生是非色，受想",
    "T08n0223_007:0270c19": "行識不生是非識，乃至一切種智不生是非",
    "T08n0223_007:0270c20": "一切種智？」[0270c20] 須菩提言：「色色相空，色空中無",
    "T08n0223_007:0270c21": "色無生。以是因緣故，色不生是非色；受",
    "T08n0223_007:0270c22": "想行識識相空，識空中無識無生。以是因",
    "T08n0223_007:0270c23": "緣故，受想行識不生是非受想行識。舍利",
    "T08n0223_007:0270c24": "弗！檀那波羅蜜檀那波羅蜜相空，檀那波羅",
    "T08n0223_007:0270c25": "蜜空中無檀那波羅蜜無生；尸羅波羅蜜、羼",
    "T08n0223_007:0270c26": "提波羅蜜、毘梨耶波羅蜜、禪那波羅蜜、般若波",
    "T08n0223_007:0270c27": "羅蜜般若波羅蜜相空，般若波羅蜜空中無",
    "T08n0223_007:0270c28": "般若波羅蜜無生。以是因緣故，舍利弗！般",
    "T08n0223_007:0270c29": "若波羅蜜不生是非般若波羅蜜。內空乃至",
    "T08n0223_007:0271a01": "無法有法空，四念處乃至十八不共法、一切",
    "T08n0223_007:0271a02": "種智亦如是。以是因緣故，內空不生是非",
    "T08n0223_007:0271a03": "內空，乃至一切種智不生是非一切種智。」[0271a03] 舍",
    "T08n0223_007:0271a04": "利弗問須菩提：「汝何因緣故，言色不二是",
    "T08n0223_007:0271a05": "非色，受想行識不二是非識，乃至一切種",
    "T08n0223_007:0271a06": "智不二是非一切種智？」[0271a06] 須菩提答言：「所有",
    "T08n0223_007:0271a07": "色所有不二，所有受想行識所有不二，是",
    "T08n0223_007:0271a08": "一切法皆不合不散、無色無形無對，一相",
    "T08n0223_007:0271a09": "所謂無相。眼乃至一切種智亦如是。以是",
    "T08n0223_007:0271a10": "因緣故，舍利弗！色不二是非色，受想行識",
    "T08n0223_007:0271a11": "不二是非識，乃至一切種智不二是非一",
    "T08n0223_007:0271a12": "切種智。」[0271a12] 舍利弗問須菩提：「何因緣故，言是",
    "T08n0223_007:0271a13": "色入無二法數，受想行識入無二法數，乃至",
    "T08n0223_007:0271a14": "一切種智入無二法數？」[0271a14] 須菩提答言：「色不異",
    "T08n0223_007:0271a15": "無生、無生不異色，色即是無生、無生即是",
    "T08n0223_007:0271a16": "色。受想行識不異無生、無生不異識，識即",
    "T08n0223_007:0271a17": "是無生、無生即是識。以是因緣故，舍利弗！",
    "T08n0223_007:0271a18": "色入無二法數，受想行識入無二法數，乃至",
    "T08n0223_007:0271a19": "一切種智亦如是。」[0271a19] 爾時須菩提白佛言：「世",
    "T08n0223_007:0271a20": "尊！若菩薩摩訶薩行般若波羅蜜如是觀",
    "T08n0223_007:0271a21": "諸法，是時見色無生，畢竟淨故；見受想行",
    "T08n0223_007:0271a22": "識無生，畢竟淨故。見我無生乃至知者、見者",
    "T08n0223_007:0271a23": "無生，畢竟淨故。見檀那波羅蜜無生乃至般",
    "T08n0223_007:0271a24": "若波羅蜜無生，畢竟淨故。見內空無生乃至",
    "T08n0223_007:0271a25": "無法有法空無生，畢竟淨故。見四念處無生",
    "T08n0223_007:0271a26": "乃至十八不共法無生，畢竟淨故。見一切三",
    "T08n0223_007:0271a27": "昧、一切陀羅尼無生，畢竟淨故。乃至見一切",
    "T08n0223_007:0271a28": "種智無生，畢竟淨故。見凡人凡人法無生，畢",
    "T08n0223_007:0271a29": "竟淨故。見須陀洹須陀洹法、斯陀含斯陀含",
    "T08n0223_007:0271b01": "法、阿那含阿那含法、阿羅漢阿羅漢法、辟支佛",
    "T08n0223_007:0271b02": "辟支佛法、菩薩菩薩法、佛佛法無生，畢竟淨",
    "T08n0223_007:0271b03": "故。」[0271b03] 舍利弗語須菩提：「如我聞須菩提所說",
    "T08n0223_007:0271b04": "義，色是不生，受想行識是不生，乃至佛佛法",
    "T08n0223_007:0271b05": "是不生。若爾者，今不應得須陀洹須陀洹",
    "T08n0223_007:0271b06": "果、斯陀含斯陀含果、阿那含阿那含果、阿羅漢",
    "T08n0223_007:0271b07": "阿羅漢果、辟支佛辟支佛道，不應得菩薩摩",
    "T08n0223_007:0271b08": "訶薩一切種智，亦無六道別異，亦不得菩",
    "T08n0223_007:0271b09": "薩摩訶薩五種菩提。須菩提！若一切法不生",
    "T08n0223_007:0271b10": "相，何以故須陀洹為斷三結故修道？斯",
    "T08n0223_007:0271b11": "陀含為薄婬恚癡故修道？阿那含為斷五",
    "T08n0223_007:0271b12": "下分結故修道？阿羅漢為斷五上分結故",
    "T08n0223_007:0271b13": "修道？辟支佛為辟支佛法故修道？何以故",
    "T08n0223_007:0271b14": "菩薩摩訶薩作難行為眾生受種種苦？何",
    "T08n0223_007:0271b15": "以故佛得阿耨多羅三藐三菩提？何以故",
    "T08n0223_007:0271b16": "佛轉法輪？」[0271b16] 須菩提語舍利弗：「我不欲令無",
    "T08n0223_007:0271b17": "生法有所得，我亦不欲令無生法中得須",
    "T08n0223_007:0271b18": "陀洹須陀洹果，乃至不欲令無生法中得",
    "T08n0223_007:0271b19": "阿羅漢阿羅漢果、辟支佛辟支佛道。我亦不",
    "T08n0223_007:0271b20": "欲令菩薩作難行為眾生受種種苦，菩",
    "T08n0223_007:0271b21": "薩亦不以難行心行道。何以故？舍利弗！",
    "T08n0223_007:0271b22": "生難心苦心不能利益無量阿僧祇眾生。",
    "T08n0223_007:0271b23": "舍利弗！今菩薩憐愍眾生，於眾生如父母",
    "T08n0223_007:0271b24": "兄弟想，如兒子及己身想。如是能利益無",
    "T08n0223_007:0271b25": "量阿僧祇眾生，用無所得故。所以者何？",
    "T08n0223_007:0271b26": "菩薩摩訶薩應生如是心：『如我一切處、一",
    "T08n0223_007:0271b27": "切種不可得，內外法亦如是。』若生如是想",
    "T08n0223_007:0271b28": "則無難心苦心。何以故？是菩薩於一切種、",
    "T08n0223_007:0271b29": "一切處、一切法不受故。舍利弗！我亦不欲",
    "T08n0223_007:0271c01": "令無生中佛得阿耨多羅三藐三菩提，亦不",
    "T08n0223_007:0271c02": "欲令無生中轉法輪，亦不欲令以無生",
    "T08n0223_007:0271c03": "法得道。」[0271c03] 舍利弗語須菩提：「今欲令以生",
    "T08n0223_007:0271c04": "法得道、以無生法得道？」[0271c04] 須菩提語舍利弗：",
    "T08n0223_007:0271c05": "「我不欲令以生法得道。」[0271c05] 舍利弗言：「今須",
    "T08n0223_007:0271c06": "菩提欲令以無生法得道？」[0271c06] 須菩提言：「我亦",
    "T08n0223_007:0271c07": "不欲令以無生法得道。」[0271c07] 舍利弗言：「如須",
    "T08n0223_007:0271c08": "菩提所說，無知無得。」[0271c08] 須菩提言：「有知有得",
    "T08n0223_007:0271c09": "不以二法。今以世間名字故有知有得，",
    "T08n0223_007:0271c10": "世間名字故，有須陀洹乃至阿羅漢、辟支佛、",
    "T08n0223_007:0271c11": "諸佛。第一實義中無知無得，無須陀洹乃",
    "T08n0223_007:0271c12": "至無佛。」[0271c12] 「須菩提！若世間名字故有知有得，",
    "T08n0223_007:0271c13": "六道別異亦世間名字故有；非以第一實義",
    "T08n0223_007:0271c14": "耶？」[0271c14] 須菩提言：「如是，如是！舍利弗！如世間",
    "T08n0223_007:0271c15": "名字故有知有得，六道別異亦世間名字故",
    "T08n0223_007:0271c16": "有；非以第一實義。何以故？舍利弗！第一實",
    "T08n0223_007:0271c17": "義中無業無報、無生無滅、無淨無垢。」[0271c17] 舍利",
    "T08n0223_007:0271c18": "弗語須菩提：「不生法生？生法生？」[0271c18] 須菩提言：",
    "T08n0223_007:0271c19": "「我不欲令不生法生，亦不欲令生法生。」[0271c19] 舍",
    "T08n0223_007:0271c20": "利弗言：「何等不生法不欲令生？」[0271c20] 須菩提言：",
    "T08n0223_007:0271c21": "「色是不生法，自性空不欲令生；受想行識",
    "T08n0223_007:0271c22": "是不生法，自性空不欲令生。乃至阿耨多",
    "T08n0223_007:0271c23": "羅三藐三菩提是不生法，自性空不欲令",
    "T08n0223_007:0271c24": "生。」[0271c24] 舍利弗語須菩提：「生生？不生生？」[0271c24] 須菩提",
    "T08n0223_007:0271c25": "言：「非生生亦非不生生。何以故？舍利弗！",
    "T08n0223_007:0271c26": "生、不生是二法不合不散、無色無形無對，",
    "T08n0223_007:0271c27": "一相所謂無相。舍利弗！以是因緣故，非",
    "T08n0223_007:0271c28": "生生亦非不生生。」[0271c28] 爾時舍利弗語須菩提：",
    "T08n0223_007:0271c29": "「須菩提樂說無生法及無生相。」[0271c29] 須菩提語舍",
    "T08n0223_007:0272a01": "利弗：「我樂說無生法亦樂說無生相。何以",
    "T08n0223_007:0272a02": "故？諸無生法、無生相及樂說語言，是一切",
    "T08n0223_007:0272a03": "法皆不合不散、無色無形無對，一相所謂",
    "T08n0223_007:0272a04": "無相。」[0272a04] 舍利弗語須菩提：「汝樂說不生法亦",
    "T08n0223_007:0272a05": "樂說不生相，是樂說語言亦不生？」[0272a05] 須菩",
    "T08n0223_007:0272a06": "提言：「如是，如是！舍利弗！何以故？舍利弗！",
    "T08n0223_007:0272a07": "色不生，受想行識不生。眼不生乃至意不",
    "T08n0223_007:0272a08": "生，地種不生乃至識種不生，身行不生、口",
    "T08n0223_007:0272a09": "行不生、意行不生，檀那波羅蜜不生乃至",
    "T08n0223_007:0272a10": "一切種智不生。以是因緣故，舍利弗！我樂",
    "T08n0223_007:0272a11": "說不生法亦樂說不生相，是樂說語言亦",
    "T08n0223_007:0272a12": "不生。」[0272a12] 爾時舍利弗語須菩提：「須菩提於說",
    "T08n0223_007:0272a13": "法人中應最在上。何以故？須菩提隨所",
    "T08n0223_007:0272a14": "問皆能答。」[0272a14] 須菩提言：「諸法無所依故。」[0272a14] 舍利",
    "T08n0223_007:0272a15": "弗語須菩提：「云何諸法無所依？」[0272a15] 須菩提言：",
    "T08n0223_007:0272a16": "「色性常空，不依內、不依外、不依兩中間；",
    "T08n0223_007:0272a17": "受想行識性常空，不依內、不依外、不依兩",
    "T08n0223_007:0272a18": "中間。眼耳鼻舌身意性常空，不依內、不依",
    "T08n0223_007:0272a19": "外、不依兩中間；色性常空乃至法性常空，",
    "T08n0223_007:0272a20": "不依內、不依外、不依兩中間。檀那波羅蜜",
    "T08n0223_007:0272a21": "性常空乃至般若波羅蜜性常空，不依內、",
    "T08n0223_007:0272a22": "不依外、不依兩中間。內空性常空乃至無",
    "T08n0223_007:0272a23": "法有法空性常空，不依內、不依外、不依兩",
    "T08n0223_007:0272a24": "中間。舍利弗！四念處性常空乃至一切種智",
    "T08n0223_007:0272a25": "性常空，不依內、不依外、不依兩中間。以是",
    "T08n0223_007:0272a26": "因緣故，舍利弗！一切諸法無所依，性常空",
    "T08n0223_007:0272a27": "故。如是，舍利弗！菩薩摩訶薩行六波羅蜜",
    "T08n0223_007:0272a28": "時，應淨色受想行識，乃至應淨一切種智。」",
    "T08n0223_007:0272a29": "[0272a29] 舍利弗問須菩提：「菩薩摩訶薩云何行六波",
    "T08n0223_007:0272b01": "羅蜜時淨菩薩道？」[0272b01] 須菩提言：「有世間檀那",
    "T08n0223_007:0272b02": "波羅蜜，有出世間檀那波羅蜜。尸羅波",
    "T08n0223_007:0272b03": "羅蜜、羼提波羅蜜、毘梨耶波羅蜜、禪那波羅",
    "T08n0223_007:0272b04": "蜜、般若波羅蜜，有世間、有出世間。」[0272b04] 舍利弗",
    "T08n0223_007:0272b05": "問須菩提：「云何世間檀那波羅蜜？云何出",
    "T08n0223_007:0272b06": "世間檀那波羅蜜？」[0272b06] 須菩提言：「若菩薩摩訶",
    "T08n0223_007:0272b07": "薩作施主，能施沙門、婆羅門、貧窮乞人，須",
    "T08n0223_007:0272b08": "食與食，須飲與飲，須衣與衣，臥具床榻房",
    "T08n0223_007:0272b09": "舍、香華瓔珞醫藥，種種所須資生之物，若",
    "T08n0223_007:0272b10": "妻子國土、頭目手足支節等內外之物，盡以",
    "T08n0223_007:0272b11": "給施。施時作是念：『我與彼取，我不慳貪。我",
    "T08n0223_007:0272b12": "為施主，我能捨一切。我隨佛教施，我行檀",
    "T08n0223_007:0272b13": "那波羅蜜。』作是施已，用得法與一切眾",
    "T08n0223_007:0272b14": "生共之，迴向阿耨多羅三藐三菩提，念言：",
    "T08n0223_007:0272b15": "『是布施因緣，令眾生得今世樂，後當令得",
    "T08n0223_007:0272b16": "入涅槃樂。』是人布施有三礙。何等三？我相、",
    "T08n0223_007:0272b17": "他相、施相。著是三相布施，是名世間檀那",
    "T08n0223_007:0272b18": "波羅蜜。何因緣故名世間？於世間中不動",
    "T08n0223_007:0272b19": "不出，是名世間檀那波羅蜜。云何名出",
    "T08n0223_007:0272b20": "世間檀那波羅蜜？所謂三分清淨。何等三？",
    "T08n0223_007:0272b21": "菩薩摩訶薩布施時，我不可得、不見受者、",
    "T08n0223_007:0272b22": "施物不可得亦不望報，是名菩薩摩訶薩",
    "T08n0223_007:0272b23": "三分清淨檀那波羅蜜。復次，舍利弗！菩薩摩",
    "T08n0223_007:0272b24": "訶薩布施時，施與一切眾生，眾生亦不可",
    "T08n0223_007:0272b25": "得。以此布施迴向阿耨多羅三藐三菩提，",
    "T08n0223_007:0272b26": "乃至不見微細法相。舍利弗！是名出世間",
    "T08n0223_007:0272b27": "檀那波羅蜜。何以故名為出世間？於世",
    "T08n0223_007:0272b28": "間中能動能出，是故名出世間檀那波羅",
    "T08n0223_007:0272b29": "蜜。尸羅波羅蜜有所依是名世間尸羅波",
    "T08n0223_007:0272c01": "羅蜜，無所依是為出世間尸羅波羅蜜。餘",
    "T08n0223_007:0272c02": "如檀那波羅蜜說。羼提波羅蜜、毘梨耶波羅",
    "T08n0223_007:0272c03": "蜜、禪那波羅蜜、般若波羅蜜有所依是名",
    "T08n0223_007:0272c04": "世間，無所依是名出世間。餘亦如檀那波",
    "T08n0223_007:0272c05": "羅蜜中說。如是，舍利弗！菩薩摩訶薩行六",
    "T08n0223_007:0272c06": "波羅蜜時淨菩薩道。」[0272c06] 舍利弗問須菩提：「云",
    "T08n0223_007:0272c07": "何菩薩摩訶薩為阿耨多羅三藐三菩提道？」",
    "T08n0223_007:0272c08": "[0272c08] 須菩提言：「四念處是菩薩摩訶薩為阿耨多",
    "T08n0223_007:0272c09": "羅三藐三菩提道，乃至八聖道分，空解脫門、",
    "T08n0223_007:0272c10": "無相解脫門、無作解脫門，內空乃至無法有",
    "T08n0223_007:0272c11": "法空，一切三昧門、一切陀羅尼門，佛十力、四",
    "T08n0223_007:0272c12": "無所畏、四無礙智、十八不共法、大慈大悲。舍",
    "T08n0223_007:0272c13": "利弗！是名菩薩摩訶薩為阿耨多羅三藐三",
    "T08n0223_007:0272c14": "菩提道。」[0272c14] 爾時舍利弗讚須菩提言：「善哉，善",
    "T08n0223_007:0272c15": "哉！何等波羅蜜力？」[0272c15] 須菩提言：「是般若波羅蜜",
    "T08n0223_007:0272c16": "力。所以者何？般若波羅蜜能生一切諸善法，",
    "T08n0223_007:0272c17": "若聲聞法、辟支佛法、菩薩法、佛法。舍利弗！般",
    "T08n0223_007:0272c18": "若波羅蜜能受一切諸善法，聲聞法、辟支佛",
    "T08n0223_007:0272c19": "法、菩薩法、佛法。舍利弗！過去諸佛行般若波",
    "T08n0223_007:0272c20": "羅蜜得阿耨多羅三藐三菩提，未來諸佛亦",
    "T08n0223_007:0272c21": "行般若波羅蜜當得阿耨多羅三藐三菩",
    "T08n0223_007:0272c22": "提。舍利弗！今現在十方諸國土中諸佛亦",
    "T08n0223_007:0272c23": "行是般若波羅蜜得阿耨多羅三藐三菩提。",
    "T08n0223_007:0272c24": "舍利弗！若菩薩摩訶薩聞說般若波羅蜜時",
    "T08n0223_007:0272c25": "不疑不難，當知是菩薩摩訶薩行菩薩道。",
    "T08n0223_007:0272c26": "行菩薩道者救一切眾生故，心不捨一切",
    "T08n0223_007:0272c27": "眾生。以無所得故，是菩薩常應不離是",
    "T08n0223_007:0272c28": "念，所謂大悲念。」[0272c28] 舍利弗復問：「欲使菩薩摩",
    "T08n0223_007:0272c29": "訶薩常不離是念，所謂大悲念。若菩薩摩",
    "T08n0223_007:0273a01": "訶薩常不離大悲念，今一切眾生皆當作",
    "T08n0223_007:0273a02": "菩薩。何以故？須菩提！一切眾生亦不離諸",
    "T08n0223_007:0273a03": "念故。」[0273a03] 須菩提言：「善哉，善哉！舍利弗！汝欲難",
    "T08n0223_007:0273a04": "我而成我義。何以故？眾生無故念亦無，眾",
    "T08n0223_007:0273a05": "生性無故念性亦無，眾生法無故念法亦無，",
    "T08n0223_007:0273a06": "眾生離故念亦離，眾生空故念亦空，眾生不",
    "T08n0223_007:0273a07": "可知故念亦不可知。舍利弗！色無故念亦",
    "T08n0223_007:0273a08": "無，色性無故念性亦無，色法無故念法亦",
    "T08n0223_007:0273a09": "無，色離故念亦離，色空故念亦空，色不可",
    "T08n0223_007:0273a10": "知故念亦不可知；受想行識亦如是。眼",
    "T08n0223_007:0273a11": "乃至意，色乃至法，地種乃至識種，檀那波",
    "T08n0223_007:0273a12": "羅蜜乃至般若波羅蜜，內空乃至無法有法",
    "T08n0223_007:0273a13": "空，四念處乃至十八不共法，一切三昧門、一",
    "T08n0223_007:0273a14": "切陀羅尼門，一切智、一切種智乃至阿耨多",
    "T08n0223_007:0273a15": "羅三藐三菩提無故念亦無，乃至阿耨多羅",
    "T08n0223_007:0273a16": "三藐三菩提不可知故念亦不可知。舍利",
    "T08n0223_007:0273a17": "弗！菩薩摩訶薩行是道，我欲使不離是念，",
    "T08n0223_007:0273a18": "所謂大悲念。」[0273a18] 爾時佛讚須菩提言：「善哉，善",
    "T08n0223_007:0273a19": "哉！是菩薩摩訶薩般若波羅蜜，其有說者亦",
    "T08n0223_007:0273a20": "當如是說。汝所說般若波羅蜜，皆是承佛",
    "T08n0223_007:0273a21": "意故。菩薩摩訶薩學般若波羅蜜，應如汝",
    "T08n0223_007:0273a22": "所說學。」[0273a22] 須菩提說是般若波羅蜜品時，三",
    "T08n0223_007:0273a23": "千大千國土六種震動：東踊西沒，西踊",
    "T08n0223_007:0273a24": "東沒，南踊北沒，北踊南沒，中踊邊沒，邊",
    "T08n0223_007:0273a25": "踊中沒。爾時佛微笑。須菩提白佛：「何因",
    "T08n0223_007:0273a26": "緣故笑？」[0273a26] 佛告須菩提：「如我於此國土說",
    "T08n0223_007:0273a27": "般若波羅蜜，東方無量阿僧祇國土中諸佛",
    "T08n0223_007:0273a28": "亦為諸菩薩摩訶薩說般若波羅蜜，南西北",
    "T08n0223_007:0273a29": "方四維上下亦說是般若波羅蜜。說是般若",
    "T08n0223_007:0273b01": "波羅蜜品時，十二那由他諸天人得無生",
    "T08n0223_007:0273b02": "法忍。十方諸佛說是般若波羅蜜時，無量阿",
    "T08n0223_007:0273b03": "僧祇眾生亦發阿耨多羅三藐三菩提心。」",
    "T08n0223_007:0273b04": "摩訶般若波羅蜜經問住品第二十七",
    "T08n0223_007:0273b05": "(丹本作天主品)",
    "T08n0223_007:0273b06": "[0273b06] 爾時三千大千世界諸四天王天等，各與",
    "T08n0223_007:0273b07": "無數百千億諸天俱來在會中。三千大千",
    "T08n0223_007:0273b08": "世界諸釋提桓因等，諸忉利天、須夜摩天",
    "T08n0223_007:0273b09": "王等，諸夜摩天、兜率陀天王等，諸兜率陀",
    "T08n0223_007:0273b10": "天、須涅蜜陀天王等，諸妙化天、婆舍跋提天",
    "T08n0223_007:0273b11": "王等，諸自在行天各與無數百千億諸天",
    "T08n0223_007:0273b12": "俱來在會中。三千大千世界諸梵天王",
    "T08n0223_007:0273b13": "等，乃至首陀婆諸天等，各與無數百千億",
    "T08n0223_007:0273b14": "諸天俱來在會中。是諸四天王天乃至首陀",
    "T08n0223_007:0273b15": "婆諸天，業報生身光明，於佛常光百分千",
    "T08n0223_007:0273b16": "分千萬億分不能及一，乃至不可以算",
    "T08n0223_007:0273b17": "數譬喻為比。世尊光明最勝最妙最上第一，",
    "T08n0223_007:0273b18": "諸天業報光明在佛光邊不照不現，譬如",
    "T08n0223_007:0273b19": "燋柱比閻浮檀金。[0273b19] 爾時釋提桓因白大德",
    "T08n0223_007:0273b20": "須菩提：「是三千大千世界諸四天王天乃至",
    "T08n0223_007:0273b21": "首陀婆諸天，一切和合欲聽須菩提說般",
    "T08n0223_007:0273b22": "若波羅蜜義。須菩提！菩薩摩訶薩云何應住",
    "T08n0223_007:0273b23": "般若波羅蜜中？何等是菩薩摩訶薩般若波",
    "T08n0223_007:0273b24": "羅蜜？云何菩薩摩訶薩應行般若波羅蜜？」",
    "T08n0223_007:0273b25": "[0273b25] 須菩提語釋提桓因言：「憍尸迦！我今當承",
    "T08n0223_007:0273b26": "順佛意、承佛神力，為諸菩薩摩訶薩說般",
    "T08n0223_007:0273b27": "若波羅蜜。如菩薩摩訶薩所應住般若波",
    "T08n0223_007:0273b28": "羅蜜中，諸天子！今未發阿耨多羅三藐三",
    "T08n0223_007:0273b29": "菩提心者應當發心。諸天子若入聲聞",
    "T08n0223_007:0273c01": "正位，是人不能發阿耨多羅三藐三菩提",
    "T08n0223_007:0273c02": "心。何以故？與生死作障隔故。是人若",
    "T08n0223_007:0273c03": "發阿耨多羅三藐三菩提心者，我亦隨喜。所",
    "T08n0223_007:0273c04": "以者何？上人應更求上法，我終不斷其功",
    "T08n0223_007:0273c05": "德。憍尸迦！何等是般若波羅蜜？菩薩摩訶薩",
    "T08n0223_007:0273c06": "應薩婆若心，念色無常、念色苦、念色空、",
    "T08n0223_007:0273c07": "念色無我，念色如病、如敗癰瘡、如箭入身，",
    "T08n0223_007:0273c08": "痛惱衰壞憂畏不安，以無所得故。受想行",
    "T08n0223_007:0273c09": "識亦如是。眼耳鼻舌身意，地種水火風空識",
    "T08n0223_007:0273c10": "種，觀無常乃至憂畏不安，是亦無所得故。",
    "T08n0223_007:0273c11": "觀色寂滅離、不生不滅、不垢不淨，受想行識",
    "T08n0223_007:0273c12": "亦如是。觀地種乃至識種寂滅離、不生不滅、",
    "T08n0223_007:0273c13": "不垢不淨，亦無所得故。[0273c13] 「復次，憍尸迦！菩",
    "T08n0223_007:0273c14": "薩摩訶薩應薩婆若心，觀無明緣諸行，乃",
    "T08n0223_007:0273c15": "至老死因緣大苦聚集，亦無所得故。觀無",
    "T08n0223_007:0273c16": "明滅故諸行滅，乃至生滅故老死滅，老死滅",
    "T08n0223_007:0273c17": "故憂悲苦惱大苦聚滅，以無所得故。[0273c17] 「復次，",
    "T08n0223_007:0273c18": "憍尸迦！菩薩摩訶薩應薩婆若心，修四念",
    "T08n0223_007:0273c19": "處，以無所得故。乃至修佛十力、十八不共",
    "T08n0223_007:0273c20": "法，以無所得故。[0273c20] 「復次，憍尸迦！菩薩摩訶薩",
    "T08n0223_007:0273c21": "應薩婆若心，行檀那波羅蜜，以無所得",
    "T08n0223_007:0273c22": "故。行尸羅波羅蜜、羼提波羅蜜、毘梨耶波羅",
    "T08n0223_007:0273c23": "蜜、禪那波羅蜜，以無所得故。[0273c23] 「復次，憍尸迦！",
    "T08n0223_007:0273c24": "菩薩摩訶薩行般若波羅蜜時，作是觀：『但",
    "T08n0223_007:0273c25": "諸法諸法共相因緣潤益增長分別校計，是",
    "T08n0223_007:0273c26": "中無我無我所，菩薩迴向心不在阿耨多",
    "T08n0223_007:0273c27": "羅三藐三菩提心中，阿耨多羅三藐三菩提",
    "T08n0223_007:0273c28": "心不在迴向心中，迴向心於阿耨多羅三",
    "T08n0223_007:0273c29": "藐三菩提心中不可得，阿耨多羅三藐三菩",
    "T08n0223_007:0274a01": "提心於迴向心中不可得。』菩薩雖觀一切",
    "T08n0223_007:0274a02": "法，亦無法可得，是名菩薩摩訶薩般若波",
    "T08n0223_007:0274a03": "羅蜜。」[0274a03] 釋提桓因問大德須菩提：「云何菩薩迴",
    "T08n0223_007:0274a04": "向心不在阿耨多羅三藐三菩提心中？云",
    "T08n0223_007:0274a05": "何阿耨多羅三藐三菩提心不在迴向心中？",
    "T08n0223_007:0274a06": "云何迴向心於阿耨多羅三藐三菩提心中",
    "T08n0223_007:0274a07": "不可得？云何阿耨多羅三藐三菩提心於",
    "T08n0223_007:0274a08": "迴向心中不可得？」[0274a08] 須菩提語釋提桓因",
    "T08n0223_007:0274a09": "言：「憍尸迦！迴向心、阿耨多羅三藐三菩提心",
    "T08n0223_007:0274a10": "非心是非心相，非心相中不可迴向。是非",
    "T08n0223_007:0274a11": "心相常非心相，不可思議相常不可思議相，",
    "T08n0223_007:0274a12": "是名菩薩摩訶薩般若波羅蜜。」[0274a12] 爾時佛讚須",
    "T08n0223_007:0274a13": "菩提言：「善哉，善哉！須菩提！汝為諸菩薩摩",
    "T08n0223_007:0274a14": "訶薩說般若波羅蜜，安慰諸菩薩摩訶薩",
    "T08n0223_007:0274a15": "心。」[0274a15] 須菩提白佛言：「世尊！我應報恩，不應",
    "T08n0223_007:0274a16": "不報恩。過去諸佛及諸弟子，為諸菩薩說",
    "T08n0223_007:0274a17": "六波羅蜜示教利喜，世尊爾時亦在中學",
    "T08n0223_007:0274a18": "得阿耨多羅三藐三菩提。我今亦當為諸菩",
    "T08n0223_007:0274a19": "薩說六波羅蜜示教利喜，令得阿耨多羅",
    "T08n0223_007:0274a20": "三藐三菩提。」[0274a20] 爾時須菩提語釋提桓因言：「憍",
    "T08n0223_007:0274a21": "尸迦！汝今當聽菩薩摩訶薩般若波羅蜜中，",
    "T08n0223_007:0274a22": "如所應住、所不應住。憍尸迦！色色空，受想",
    "T08n0223_007:0274a23": "行識受想行識空。菩薩菩薩空。是色空、菩",
    "T08n0223_007:0274a24": "薩空不二不別，受想行識空、菩薩空不二",
    "T08n0223_007:0274a25": "不別。憍尸迦！菩薩摩訶薩般若波羅蜜中",
    "T08n0223_007:0274a26": "應如是住。復次，眼眼空乃至意意空，菩薩菩",
    "T08n0223_007:0274a27": "薩空。眼空乃至菩薩空不二不別。六塵亦",
    "T08n0223_007:0274a28": "如是。地種地種空，乃至識種識種空。菩薩",
    "T08n0223_007:0274a29": "菩薩空。憍尸迦！地種空乃至識種空、菩薩",
    "T08n0223_007:0274b01": "空不二不別。憍尸迦！菩薩摩訶薩般若波",
    "T08n0223_007:0274b02": "羅蜜中應如是住。無明無明空，乃至老死老",
    "T08n0223_007:0274b03": "死空。無明滅無明滅空，乃至老死滅老死滅",
    "T08n0223_007:0274b04": "空。菩薩菩薩空。憍尸迦！無明空乃至老死",
    "T08n0223_007:0274b05": "空，無明滅空乃至老死滅空，菩薩空不二不",
    "T08n0223_007:0274b06": "別。憍尸迦！菩薩摩訶薩般若波羅蜜中應",
    "T08n0223_007:0274b07": "如是住。檀那波羅蜜乃至般若波羅蜜，內",
    "T08n0223_007:0274b08": "空乃至無法有法空，四念處乃至十八不共",
    "T08n0223_007:0274b09": "法，一切三昧門、一切陀羅尼門，聲聞乘、辟支",
    "T08n0223_007:0274b10": "佛乘、佛乘，聲聞、辟支佛、菩薩、佛亦如是，一切",
    "T08n0223_007:0274b11": "種智一切種智空。菩薩菩薩空。一切種智空、",
    "T08n0223_007:0274b12": "菩薩空不二不別。憍尸迦！菩薩摩訶薩般",
    "T08n0223_007:0274b13": "若波羅蜜中應如是住。」[0274b13] 爾時釋提桓因問須",
    "T08n0223_007:0274b14": "菩提：「云何般若波羅蜜中所不應住？」[0274b14] 須菩",
    "T08n0223_007:0274b15": "提言：「憍尸迦！菩薩摩訶薩不應色中住。以",
    "T08n0223_007:0274b16": "有所得故。不應受想行識中住。以有所得",
    "T08n0223_007:0274b17": "故。不應眼中住乃至不應意中住，不應",
    "T08n0223_007:0274b18": "色中住乃至不應法中住。眼識乃至意識，",
    "T08n0223_007:0274b19": "眼觸乃至意觸，眼觸因緣生受乃至意觸因",
    "T08n0223_007:0274b20": "緣生受中不應住。以有所得故。地種乃至",
    "T08n0223_007:0274b21": "識種中不應住。以有所得故。檀那波羅",
    "T08n0223_007:0274b22": "蜜乃至般若波羅蜜，四念處乃至十八不共",
    "T08n0223_007:0274b23": "法中不應住。以有所得故。須陀洹果中",
    "T08n0223_007:0274b24": "不應住。以有所得故。乃至阿羅漢果、辟支",
    "T08n0223_007:0274b25": "佛道、菩薩道、佛道、一切種智中不應住。以",
    "T08n0223_007:0274b26": "有所得故。[0274b26] 「復次，憍尸迦！菩薩摩訶薩，色是常",
    "T08n0223_007:0274b27": "不應住，色是無常不應住，受想行識亦如",
    "T08n0223_007:0274b28": "是。色若樂若苦、若淨若不淨、若我若無我、",
    "T08n0223_007:0274b29": "若空若不空、若寂滅若不寂滅、若離若不離",
    "T08n0223_007:0274c01": "不應住。以有所得故。受想行識亦如是。[0274c01] 「復",
    "T08n0223_007:0274c02": "次，憍尸迦！菩薩摩訶薩，須陀洹果無為相、斯",
    "T08n0223_007:0274c03": "陀含果無為相、阿那含果無為相、阿羅漢果",
    "T08n0223_007:0274c04": "無為相不應住。辟支佛道無為相、佛道無為",
    "T08n0223_007:0274c05": "相不應住。須陀洹福田不應住，斯陀含、阿",
    "T08n0223_007:0274c06": "那含、阿羅漢、辟支佛、佛福田不應住。[0274c06] 「復次，憍",
    "T08n0223_007:0274c07": "尸迦！菩薩摩訶薩初地中不應住。以有所",
    "T08n0223_007:0274c08": "得故。乃至十地中不應住，以有所得故。",
    "T08n0223_007:0274c09": "[0274c09] 「復次，菩薩摩訶薩住初發心中，我當具足檀",
    "T08n0223_007:0274c10": "那波羅蜜不應住。乃至我當具足般若波",
    "T08n0223_007:0274c11": "羅蜜不應住。具足六波羅蜜當入菩薩",
    "T08n0223_007:0274c12": "位不應住。入菩薩位已當住阿惟越致",
    "T08n0223_007:0274c13": "地不應住。菩薩當具足五神通不應住。",
    "T08n0223_007:0274c14": "以有所得故。菩薩住五神通已，我當遊無",
    "T08n0223_007:0274c15": "量阿僧祇佛國土，禮敬供養諸佛聽法，聽",
    "T08n0223_007:0274c16": "法已為他人說。菩薩摩訶薩如是不應住，",
    "T08n0223_007:0274c17": "以有所得故。如諸佛國土嚴淨，我亦當莊",
    "T08n0223_007:0274c18": "嚴國土不應住。以有所得故。成就眾生",
    "T08n0223_007:0274c19": "令入佛道不應住。到無量阿僧祇國土",
    "T08n0223_007:0274c20": "諸佛所，尊重愛敬供養，以香華瓔珞澤香",
    "T08n0223_007:0274c21": "搗香、幢幡華蓋、百千億種寶衣供養諸佛不",
    "T08n0223_007:0274c22": "應住。以有所得故。我當令無量阿僧祇",
    "T08n0223_007:0274c23": "眾生發阿耨多羅三藐三菩提心，如是菩薩",
    "T08n0223_007:0274c24": "不應住。我當生五眼——肉眼、天眼、慧眼、法眼、",
    "T08n0223_007:0274c25": "佛眼——不應住。我當生一切三昧門不應",
    "T08n0223_007:0274c26": "住。隨所欲遊戲諸三昧不應住。我當生",
    "T08n0223_007:0274c27": "一切陀羅尼門不應住。我當得佛十力",
    "T08n0223_007:0274c28": "不應住。我當得四無所畏、四無礙智、十八",
    "T08n0223_007:0274c29": "不共法不應住。我當具足大慈大悲不應",
    "T08n0223_007:0275a01": "住。我當具足三十二相不應住。我當具",
    "T08n0223_007:0275a02": "足八十隨形好不應住。以有所得故。是八",
    "T08n0223_007:0275a03": "人是信行人、是法行人，如是不應住。須陀",
    "T08n0223_007:0275a04": "洹極七世生不應住。家家不應住。須陀洹",
    "T08n0223_007:0275a05": "命終垢盡不應住。須陀洹中間入涅槃不",
    "T08n0223_007:0275a06": "應住。是人向斯陀含果證不應住。是人",
    "T08n0223_007:0275a07": "斯陀含一來入涅槃不應住。是人向阿那",
    "T08n0223_007:0275a08": "含果證不應住。斯陀含一種不應住。是人",
    "T08n0223_007:0275a09": "阿那含彼間入涅槃不應住。是人向阿羅",
    "T08n0223_007:0275a10": "漢果證不應住。是人阿羅漢今世入無餘",
    "T08n0223_007:0275a11": "涅槃不應住。是辟支佛不應住。過聲聞、辟",
    "T08n0223_007:0275a12": "支佛地，我當住菩薩地不應住。道種智中",
    "T08n0223_007:0275a13": "不應住。以有所得故。一切種、一切法知已，",
    "T08n0223_007:0275a14": "斷諸煩惱及習不應住。佛得阿耨多羅三",
    "T08n0223_007:0275a15": "藐三菩提當轉法輪不應住。作佛事度",
    "T08n0223_007:0275a16": "無量阿僧祇眾生入涅槃不應住。四如意",
    "T08n0223_007:0275a17": "足中不應住。入是三昧住如恒河沙等劫",
    "T08n0223_007:0275a18": "壽不應住。我當得壽命無央數劫不應",
    "T08n0223_007:0275a19": "住。三十二相一一相百福莊嚴不應住。我",
    "T08n0223_007:0275a20": "一世界如十方恒河沙等世界不應住。",
    "T08n0223_007:0275a21": "我三千大千世界純是金剛不應住。我菩",
    "T08n0223_007:0275a22": "提樹當出如是香，眾生聞者無有婬欲瞋",
    "T08n0223_007:0275a23": "恚愚癡，亦無聲聞、辟支佛心，是一切人必當",
    "T08n0223_007:0275a24": "得阿耨多羅三藐三菩提。若眾生聞是香",
    "T08n0223_007:0275a25": "者，身病意病皆悉除盡不應住。當使我世",
    "T08n0223_007:0275a26": "界中無有色受想行識名字不應住。當使",
    "T08n0223_007:0275a27": "我世界中無有檀那波羅蜜名字乃至無",
    "T08n0223_007:0275a28": "有般若波羅蜜名字，當使我世界中無",
    "T08n0223_007:0275a29": "有四念處名字乃至無有十八不共法名",
    "T08n0223_007:0275b01": "字，亦無須陀洹名字乃至無有佛名字不",
    "T08n0223_007:0275b02": "應住。以有所得故。何以故？諸佛得阿耨",
    "T08n0223_007:0275b03": "多羅三藐三菩提時，一切諸法無所得故。",
    "T08n0223_007:0275b04": "如是，憍尸迦！菩薩於般若波羅蜜中不應",
    "T08n0223_007:0275b05": "住，以有所得故。」[0275b05] 爾時舍利弗心念：「菩薩",
    "T08n0223_007:0275b06": "今云何應住般若波羅蜜中？」[0275b06] 須菩提知舍",
    "T08n0223_007:0275b07": "利弗心所念，語舍利弗言：「於汝意云何，",
    "T08n0223_007:0275b08": "諸佛何所住？」[0275b08] 舍利弗語須菩提：「諸佛法無",
    "T08n0223_007:0275b09": "有住處。諸佛不色中住，不受想行識中住，",
    "T08n0223_007:0275b10": "不有為性中住，不無為性中住，不四念處",
    "T08n0223_007:0275b11": "中住，乃至不十八不共法中住，不一切種",
    "T08n0223_007:0275b12": "智中住。」[0275b12] 「舍利弗！菩薩摩訶薩般若波羅蜜中",
    "T08n0223_007:0275b13": "應如是住。如諸佛住，於諸法中非住非",
    "T08n0223_007:0275b14": "不住。舍利弗！菩薩摩訶薩般若波羅蜜中應",
    "T08n0223_007:0275b15": "如是學！我當住不住法故。」[0275b15] 爾時會中有諸",
    "T08n0223_007:0275b16": "天子作是念：「諸夜叉語言字句所說尚可",
    "T08n0223_007:0275b17": "了知，須菩提所說語言論議解釋般若波羅",
    "T08n0223_007:0275b18": "蜜了不可知。」[0275b18] 須菩提知諸天子心所念，語",
    "T08n0223_007:0275b19": "諸天子：「不解不知耶？」[0275b19] 諸天子言：「大德！不",
    "T08n0223_007:0275b20": "解不知。」[0275b20] 須菩提語諸天子：「汝等法應不",
    "T08n0223_007:0275b21": "知我無所論說，乃至我不說一字亦無",
    "T08n0223_007:0275b22": "聽者。何以故？諸字非般若波羅蜜，般若波",
    "T08n0223_007:0275b23": "羅蜜中無聽者，諸佛阿耨多羅三藐三菩提",
    "T08n0223_007:0275b24": "無字無說。諸天子！如佛化作化人，是化",
    "T08n0223_007:0275b25": "人復化作四部眾——比丘、比丘尼、優婆塞、優婆",
    "T08n0223_007:0275b26": "夷——化人於四部眾中說法。於汝意云何，是",
    "T08n0223_007:0275b27": "中有說者、有聽者、有知者不？」[0275b27] 諸天子言：",
    "T08n0223_007:0275b28": "「不也，大德！」[0275b28] 須菩提言：「一切法皆如化，此中",
    "T08n0223_007:0275b29": "無說者、無聽者、無知者。諸天子！譬如人夢",
    "T08n0223_007:0275c01": "中見佛說法，於汝意云何，是中有說者、有",
    "T08n0223_007:0275c02": "聽者、有知者不？」[0275c02] 諸天子言：「不也，大德！」[0275c02] 須",
    "T08n0223_007:0275c03": "菩提語諸天子：「一切諸法皆如夢，無說、無",
    "T08n0223_007:0275c04": "聽、無知者。諸天子！譬如二人在大深澗，各",
    "T08n0223_007:0275c05": "住一面讚佛法眾，有二響出。於諸天子",
    "T08n0223_007:0275c06": "意云何，是二響展轉相解不？」[0275c06] 諸天子言：",
    "T08n0223_007:0275c07": "「不也，大德！」[0275c07] 須菩提語諸天子：「一切法亦",
    "T08n0223_007:0275c08": "如是，無說、無聽、無知者。諸天子！譬如工",
    "T08n0223_007:0275c09": "幻師於四衢道中化作佛及四部眾，於中",
    "T08n0223_007:0275c10": "說法。於諸天子意云何，是中有說者、有",
    "T08n0223_007:0275c11": "聽者、有知者不？」[0275c11] 諸天子言：「不也，大德！」[0275c11] 須",
    "T08n0223_007:0275c12": "菩提語諸天子：「一切諸法如幻，無說者、無",
    "T08n0223_007:0275c13": "聽者、無知者。」[0275c13] 爾時諸天子心念：「須菩提所",
    "T08n0223_007:0275c14": "說欲令易解，轉深轉妙。」[0275c14] 須菩提知諸天子",
    "T08n0223_007:0275c15": "心所念，語諸天子言：「色非深非妙，受想行",
    "T08n0223_007:0275c16": "識非深非妙。色性非深非妙，受想行識性",
    "T08n0223_007:0275c17": "非深非妙。眼性乃至意性，色性乃至法性，眼",
    "T08n0223_007:0275c18": "界性乃至意界性，眼識乃至意識，眼觸乃至",
    "T08n0223_007:0275c19": "意觸，眼觸因緣生受乃至意觸因緣生受。檀",
    "T08n0223_007:0275c20": "那波羅蜜乃至般若波羅蜜，內空乃至無法",
    "T08n0223_007:0275c21": "有法空，四念處乃至十八不共法，一切諸三",
    "T08n0223_007:0275c22": "昧門、一切諸陀羅尼門，乃至一切種智、一切",
    "T08n0223_007:0275c23": "種智性，非深非妙。」[0275c23] 諸天子復作是念：「是所",
    "T08n0223_007:0275c24": "說法中不說色，不說受想行識，不說眼",
    "T08n0223_007:0275c25": "乃至意觸因緣生受，不說檀那波羅蜜乃",
    "T08n0223_007:0275c26": "至般若波羅蜜，不說內空乃至無法有法空，",
    "T08n0223_007:0275c27": "不說四念處乃至十八不共法，不說陀羅",
    "T08n0223_007:0275c28": "尼門三昧門乃至一切種智，不說須陀洹果",
    "T08n0223_007:0275c29": "乃至阿羅漢果，不說辟支佛道，不說阿耨",
    "T08n0223_007:0276a01": "多羅三藐三菩提道。是法中不說名字語言。」",
    "T08n0223_007:0276a02": "[0276a02] 須菩提知諸天子心所念，語諸天子言：「如",
    "T08n0223_007:0276a03": "是，如是！諸天子！是法中諸佛阿耨多羅三藐",
    "T08n0223_007:0276a04": "三菩提不可說相，是中無說者、無聽者、無",
    "T08n0223_007:0276a05": "知者。以是故，諸天子！善男子、善女人欲住",
    "T08n0223_007:0276a06": "須陀洹果欲證須陀洹果者，是人不離是",
    "T08n0223_007:0276a07": "忍。斯陀含、阿那含、阿羅漢果、辟支佛道、佛道，",
    "T08n0223_007:0276a08": "欲住欲證不離是忍。如是，諸天子！菩薩摩",
    "T08n0223_007:0276a09": "訶薩從初發心般若波羅蜜中應作如是",
    "T08n0223_007:0276a10": "住，以無說無聽故。」◎"
}