{
    "T30n1582_005:0985b02": "菩薩善戒經卷第五",
    "T30n1582_005:0985b04": "宋罽賓三藏求那跋摩譯",
    "T30n1582_005:0985b05": "◎菩薩地忍品第十二",
    "T30n1582_005:0985b06": "[0985b06] 云何菩薩摩訶薩性忍。智慧力故能堪種種",
    "T30n1582_005:0985b07": "苦惱等事。一切忍一切忍。一切忍有憐愍故。",
    "T30n1582_005:0985b08": "得慈心故。性忍有二種。一者出家。二者在家。",
    "T30n1582_005:0985b09": "在家出家俱有三種。一者能忍眾生打罵等",
    "T30n1582_005:0985b10": "事。二者能自堪忍一切諸苦。三者忍樂善法。",
    "T30n1582_005:0985b11": "能忍眾生打罵等者。菩薩摩訶薩若為眾生",
    "T30n1582_005:0985b12": "所打罵時。作是思惟。緣我是身造作惡業今",
    "T30n1582_005:0985b13": "自受報。云何於彼而生瞋恚。我亦不求是苦",
    "T30n1582_005:0985b14": "煩惱。今若不忍後復增多。不忍辱者是則名",
    "T30n1582_005:0985b15": "為苦煩惱因。我所受身及諸煩惱。非眾生過",
    "T30n1582_005:0985b16": "自是我咎。若有惡事實不樂受。今若不忍便",
    "T30n1582_005:0985b17": "是自作。若自作者復當自受生死性苦。身若",
    "T30n1582_005:0985b18": "受苦云何不忍。聲聞緣覺為自利益尚修忍",
    "T30n1582_005:0985b19": "辱。何況我今為欲利益一切眾生而當不忍。",
    "T30n1582_005:0985b20": "我若不忍不得具足菩薩禁戒修八正道得無",
    "T30n1582_005:0985b21": "上道。菩薩摩訶薩作是觀時修五種忍一者",
    "T30n1582_005:0985b22": "於怨於親非怨親中修行於忍。二者於上中",
    "T30n1582_005:0985b23": "下人修集於忍。三者於受苦受樂不苦不樂",
    "T30n1582_005:0985b24": "人中修集於忍。四者於有福德無福德非有",
    "T30n1582_005:0985b25": "福德非無福德人中修集於忍。五者於一切",
    "T30n1582_005:0985b26": "惡人中修集於忍。菩薩成就如是五忍修",
    "T30n1582_005:0985b27": "集五想。一者眾生想。二者法想。三者無",
    "T30n1582_005:0985b28": "常想。四者苦想。五者無我我所想。菩薩",
    "T30n1582_005:0985b29": "為彼惡人所打。云何而能作親友想。菩薩諦",
    "T30n1582_005:0985c01": "觀。過去世時流轉生死。無有眾生非我父母",
    "T30n1582_005:0985c02": "師長和上眷屬親族所可恭敬供養之者。作",
    "T30n1582_005:0985c03": "是觀時怨憎想滅親友想生。親想生故能",
    "T30n1582_005:0985c04": "修於忍。是時成就眾生之想。法想者。菩薩",
    "T30n1582_005:0985c05": "諦觀。眾生者名為法界。名有為法。名有漏法。",
    "T30n1582_005:0985c06": "若是法界還對法界誰打誰瞋。無我無我所",
    "T30n1582_005:0985c07": "壽命士夫。以智慧力作是觀時。滅眾生想",
    "T30n1582_005:0985c08": "成就法想。無常想者。菩薩思惟。一切眾生",
    "T30n1582_005:0985c09": "一切有為有漏之法皆悉無常。以無常故誰",
    "T30n1582_005:0985c10": "有罵者誰有受者。若使罵者及以受者暫時",
    "T30n1582_005:0985c11": "停住。則不得言諸法無常。若使常者誰罵誰",
    "T30n1582_005:0985c12": "受。常無常中俱無是二。俱無作受尚不應生",
    "T30n1582_005:0985c13": "微惡之心。何有打罵。是故菩薩破於常想修",
    "T30n1582_005:0985c14": "無常想。以能修集無常想故成就忍心。成",
    "T30n1582_005:0985c15": "忍心故修菩提道。乃至得阿耨多羅三藐三",
    "T30n1582_005:0985c16": "菩提。云何菩薩修集苦想。菩薩摩訶薩作",
    "T30n1582_005:0985c17": "是觀察。若欲界眾生得大自在。饒財巨富如",
    "T30n1582_005:0985c18": "轉輪王尚有三苦。況復餘人。三苦者。謂復變",
    "T30n1582_005:0985c19": "苦生死苦苦苦。作是觀時。若使眾生有此三",
    "T30n1582_005:0985c20": "苦我不應瞋。我若瞋者云何當能救彼眾生",
    "T30n1582_005:0985c21": "是三苦耶。我若瞋者則為增長眾生三苦。作",
    "T30n1582_005:0985c22": "是觀時。樂想滅苦想生。以能修集苦想因",
    "T30n1582_005:0985c23": "緣故。修八正道得阿耨多羅三藐三菩提。云",
    "T30n1582_005:0985c24": "何菩薩修無我無我所想。菩薩諦觀。有諸外",
    "T30n1582_005:0985c25": "道說我是常。我若常者眾生無我。何以故。眾",
    "T30n1582_005:0985c26": "生者即是五陰。五陰無常。若無我者何有我",
    "T30n1582_005:0985c27": "所。是故無我無我所。菩薩復作是觀我者即",
    "T30n1582_005:0985c28": "是菩提之心。菩薩初發菩提心時。於眾生",
    "T30n1582_005:0985c29": "中得一子心。是名我所。若我於彼有瞋心者。",
    "T30n1582_005:0986a01": "云何得名有我有我所。我若增長瞋恚心者。",
    "T30n1582_005:0986a02": "不能度脫一切眾生。作是觀時。成就於忍增",
    "T30n1582_005:0986a03": "長無我無我所心得無我想。以是因緣修八",
    "T30n1582_005:0986a04": "正道得阿耨多羅三藐三菩提。云何菩薩能",
    "T30n1582_005:0986a05": "忍眾生打罵等苦。菩薩爾時復作是觀。我於",
    "T30n1582_005:0986a06": "過去為五欲故備受眾苦。在家作務耕田種",
    "T30n1582_005:0986a07": "殖受種種苦。親近國主市買販易多受眾",
    "T30n1582_005:0986a08": "苦。我於爾時雖受如是種種大苦不得利益。",
    "T30n1582_005:0986a09": "若我今為度眾生故。受諸苦惱當得利益。我",
    "T30n1582_005:0986a10": "若當得大利益者。應受無量不可計苦。作是",
    "T30n1582_005:0986a11": "願時。菩薩則能堪忍眾苦。受苦者名一切苦。",
    "T30n1582_005:0986a12": "一切苦者有八種。一者依苦。二者世法苦。三",
    "T30n1582_005:0986a13": "者威儀苦。四者攝法苦。五者乞食苦。六者",
    "T30n1582_005:0986a14": "精進苦。七者為利眾生苦。八者營事苦。",
    "T30n1582_005:0986a15": "依苦者名四依苦。若比丘受四依已。得出",
    "T30n1582_005:0986a16": "家受戒得名具足比丘。若得少衣少食臥具",
    "T30n1582_005:0986a17": "病藥。不生愁苦心無悔恨。以能修集壞苦",
    "T30n1582_005:0986a18": "心故。修八正道得阿耨多羅三藐三菩提。是",
    "T30n1582_005:0986a19": "名依苦。世法苦者有九種。一者求不得苦。二",
    "T30n1582_005:0986a20": "者惡聲苦。三者現對惡法苦。四者苦苦。五",
    "T30n1582_005:0986a21": "者亡失苦。六者物盡苦。七者老苦。八者病苦。",
    "T30n1582_005:0986a22": "九者死苦。是名世法苦。菩薩受是九種苦時。",
    "T30n1582_005:0986a23": "不生愁惱心不悔恨。不廢無上菩提之心。以",
    "T30n1582_005:0986a24": "不悔故菩提增長。菩提增長故得阿耨多羅",
    "T30n1582_005:0986a25": "三藐三菩提。威儀苦者名身四威儀。一者",
    "T30n1582_005:0986a26": "行。二者住。三者坐。四者臥。菩薩若行若坐。",
    "T30n1582_005:0986a27": "晝夜常調惡業之心忍行坐苦。非時不臥非",
    "T30n1582_005:0986a28": "時不住。所住內外若床若地若草若葉。於是",
    "T30n1582_005:0986a29": "四處常念供養佛法僧寶。讚歎經法受持禁",
    "T30n1582_005:0986b01": "戒。持無上法廣為人說。正思惟義如法而住。",
    "T30n1582_005:0986b02": "分別法界修舍摩他毘婆舍那。菩薩修集如",
    "T30n1582_005:0986b03": "是法時。設有諸苦堪樂忍受。是名威儀苦。",
    "T30n1582_005:0986b04": "攝法苦者有七種一者身捨飾好。二者剃除",
    "T30n1582_005:0986b05": "鬚髮。三者著割截衣。四者一切世事不得自",
    "T30n1582_005:0986b06": "在命屬於他。五者乞求活命。六者遠離生業",
    "T30n1582_005:0986b07": "少欲知足。七者捨離親族五欲之樂。是名攝",
    "T30n1582_005:0986b08": "法苦。乞求苦者。供身之物衣服飲食房舍臥",
    "T30n1582_005:0986b09": "具病瘦醫藥。一切仰他不得不嫌得時知足。",
    "T30n1582_005:0986b10": "乃至盡壽。障受五欲伎樂戲笑忍如是苦是",
    "T30n1582_005:0986b11": "名乞食苦。精懃苦者。菩薩精懃供養三寶。",
    "T30n1582_005:0986b12": "受持讀誦菩薩藏經。書寫解說思惟其義晝",
    "T30n1582_005:0986b13": "夜不廢。懃加精進修集聖道。以精進故堪忍",
    "T30n1582_005:0986b14": "眾苦。是名精進苦。為利眾生苦者。如上利",
    "T30n1582_005:0986b15": "內外十一事中說。是名利眾生苦。營事苦者。",
    "T30n1582_005:0986b16": "熏&#x9262;縫衣染作浣濯。眾僧使役供給師長。若",
    "T30n1582_005:0986b17": "為供養塗掃佛塔。為善法故終不休息。為阿",
    "T30n1582_005:0986b18": "耨多羅三藐三菩提故忍種種苦。是名營事",
    "T30n1582_005:0986b19": "苦。忍樂善法苦者有八種忍。受三寶所有功",
    "T30n1582_005:0986b20": "德忍。佛菩薩不可思議忍。因忍。果忍。善方便",
    "T30n1582_005:0986b21": "忍。佛菩薩性復有二忍。一者究竟忍。二者淨",
    "T30n1582_005:0986b22": "智慧忍。是名法忍。云何菩薩難忍。難忍有三",
    "T30n1582_005:0986b23": "種。一者有無量眾生打罵菩薩菩薩能忍。二",
    "T30n1582_005:0986b24": "者菩薩有自在力能打能罵忍受不報。三",
    "T30n1582_005:0986b25": "者菩薩處在種族豪貴能忍卑下。云何一切",
    "T30n1582_005:0986b26": "自忍。菩薩摩訶薩於怨親中非怨親中忍。下",
    "T30n1582_005:0986b27": "忍中忍上忍。是名一切自忍。善人忍者。有五",
    "T30n1582_005:0986b28": "種知忍功德。一者不著惡心瞋心。二者心難",
    "T30n1582_005:0986b29": "沮壞。三者心無愁惱。四者死時無悔。五者",
    "T30n1582_005:0986c01": "死已受天人樂。菩薩觀忍有如是功德。教化",
    "T30n1582_005:0986c02": "眾生令行於忍。自所修忍亦得增長。讚歎忍",
    "T30n1582_005:0986c03": "辱。見行忍者恭敬尊重讚歎禮拜。是名善人",
    "T30n1582_005:0986c04": "忍。一切行忍者。菩薩摩訶薩觀不忍者所有",
    "T30n1582_005:0986c05": "過惡。云何名惡果報。能得三惡道故。畏惡道",
    "T30n1582_005:0986c06": "故應修行忍。憐愍故忍。為修慈故忍。為軟心",
    "T30n1582_005:0986c07": "故忍為愛眾生故忍。至心為阿耨多羅三藐",
    "T30n1582_005:0986c08": "三菩提故忍。具足羼提波羅蜜故忍。為出家",
    "T30n1582_005:0986c09": "故忍。為受戒故忍。為具足性故忍。為欲修",
    "T30n1582_005:0986c10": "集無量世忍故忍。為得忍性故忍。為得無",
    "T30n1582_005:0986c11": "愛無瞋故忍。為見法界故忍。為見眾生界故",
    "T30n1582_005:0986c12": "忍。一切時忍。一切國忍一切心忍。是名一切",
    "T30n1582_005:0986c13": "行忍。除忍者。若有貧窮之人數從菩薩乞索",
    "T30n1582_005:0986c14": "所須。復有惡人亦來從乞。復有破戒之人亦",
    "T30n1582_005:0986c15": "來從乞。破壞惡心修集忍心。為破苦故施",
    "T30n1582_005:0986c16": "以樂事。是名除忍。自利利他忍者。菩薩忍",
    "T30n1582_005:0986c17": "於飢渴寒熱風雨惡獸終不放逸。生死受苦",
    "T30n1582_005:0986c18": "憐愍眾生。菩薩摩訶薩得如是等忍。增長現",
    "T30n1582_005:0986c19": "在一切善法遠離煩惱。他世獲得無量善果。",
    "T30n1582_005:0986c20": "悉能調伏眾生惡心。惡心調故一切煩惱不",
    "T30n1582_005:0986c21": "得其便。現在安樂後獲善果。是名自利利他",
    "T30n1582_005:0986c22": "忍。寂靜忍者。菩薩若為諸惡眾生之所打罵。",
    "T30n1582_005:0986c23": "於彼終不生於惡心。不作怨想作善友想。",
    "T30n1582_005:0986c24": "若無如是諸惡人者。我之善法云何增長。見",
    "T30n1582_005:0986c25": "有罵者軟語慰喻。修慈悲心能壞欲界所有",
    "T30n1582_005:0986c26": "煩惱。具足如是十忍菩薩。能修八正道得阿",
    "T30n1582_005:0986c27": "耨多羅三藐三菩提。",
    "T30n1582_005:0986c28": "菩薩地精進品第十三",
    "T30n1582_005:0986c29": "[0986c29] 云何菩薩性精進。性精進者心勤精進。為攝",
    "T30n1582_005:0987a01": "善法故。為利眾生故。為令眾生得無上道故。",
    "T30n1582_005:0987a02": "為破顛倒故。以性精進故得身口意業善。是",
    "T30n1582_005:0987a03": "名性精進。一切精進者有二種。一者世。二",
    "T30n1582_005:0987a04": "者出世復有二種。一者在家。二者出家。復有",
    "T30n1582_005:0987a05": "三種。一者莊嚴。二者攝取善法。三者為利",
    "T30n1582_005:0987a06": "眾生。莊嚴者。菩薩摩訶薩初發心時懃精進",
    "T30n1582_005:0987a07": "莊嚴。若我能令一人解脫。於無量劫在地獄",
    "T30n1582_005:0987a08": "中受大苦惱。受大苦惱已然後得阿耨多羅",
    "T30n1582_005:0987a09": "三藐三菩提。得菩提已乃至能令一人解脫。",
    "T30n1582_005:0987a10": "亦當受於地獄之苦心不休息。是名莊嚴。菩",
    "T30n1582_005:0987a11": "薩具足莊嚴精進。勝於一切聲聞緣覺所得",
    "T30n1582_005:0987a12": "功德。不可稱計。何以故。為欲利益一切眾生",
    "T30n1582_005:0987a13": "受大苦故。若為一人受大苦惱。尚得無量無",
    "T30n1582_005:0987a14": "邊功德。何況乃為一切眾生。是名菩薩莊嚴",
    "T30n1582_005:0987a15": "精進攝取善法。懃精進者。若為修行檀波羅",
    "T30n1582_005:0987a16": "蜜尸羅波羅蜜羼提波羅蜜禪波羅蜜般若",
    "T30n1582_005:0987a17": "波羅蜜懃精進者。名為不動。一切煩惱一切",
    "T30n1582_005:0987a18": "惡業一切邪見一切苦惱不傾動故。亦名堅",
    "T30n1582_005:0987a19": "固。健莊嚴故。復名一切。知世方術及出世法",
    "T30n1582_005:0987a20": "故。復名具足方便。真實因緣修集道故。復",
    "T30n1582_005:0987a21": "名真實。得真實義故。復名為廣。一切時中無",
    "T30n1582_005:0987a22": "休息故。復名調伏。懃修精進不生憍慢故。如",
    "T30n1582_005:0987a23": "是七事增長善法。是名攝取善法精進。以勤",
    "T30n1582_005:0987a24": "精進故。具足六波羅蜜勤精進法。於諸趣向",
    "T30n1582_005:0987a25": "菩提法中。是近因緣無上無勝。是故如來於",
    "T30n1582_005:0987a26": "經中說。阿難。懃精進者疾得阿耨多羅三藐",
    "T30n1582_005:0987a27": "三菩提。為利眾生懃精進者有十一種。如戒",
    "T30n1582_005:0987a28": "中說。難精進者。菩薩摩訶薩不作衣想。不",
    "T30n1582_005:0987a29": "作食想。不作臥具想。不作我想。不作我所",
    "T30n1582_005:0987b01": "想。不作法想。不作道想。不作菩提想。亦為菩",
    "T30n1582_005:0987b02": "提懃修精進。是名難精進。於一切時一切國",
    "T30n1582_005:0987b03": "一切心懃修精進。是亦名難。不急不緩處中",
    "T30n1582_005:0987b04": "而行。是名難精進。難精進有二種因。一者",
    "T30n1582_005:0987b05": "悲。二者慧。一切自精進者有四種。一者離惡",
    "T30n1582_005:0987b06": "法。二者增長善法。三者瑩磨善法。四者增長",
    "T30n1582_005:0987b07": "智慧。離惡法者。名菩薩摩訶薩懃修精進。",
    "T30n1582_005:0987b08": "未生惡法懃作方便令不生故增長善法者。",
    "T30n1582_005:0987b09": "已生善法方便令增廣故。瑩磨善法者。懃修",
    "T30n1582_005:0987b10": "身口意業因緣。至心繫念受持善法故。增長",
    "T30n1582_005:0987b11": "智慧者。若菩薩懃修精進多聞修定增長智",
    "T30n1582_005:0987b12": "慧故。是名一切自精進。善人精進者。菩薩為",
    "T30n1582_005:0987b13": "善法故。懃精進時設燒身首不以為熱。菩薩",
    "T30n1582_005:0987b14": "修善法時懃行精進。尚自不覺地獄火熱。況",
    "T30n1582_005:0987b15": "世間火。菩薩精進不多不少平等而行。增長",
    "T30n1582_005:0987b16": "精進善調御故。所以者何。心清淨故。不休不",
    "T30n1582_005:0987b17": "息心不悔故。得大利益不顛倒故。畢竟能得",
    "T30n1582_005:0987b18": "阿耨多羅三藐三菩提故。是名善人精進。一",
    "T30n1582_005:0987b19": "切行精進者。常懃精進。至心精進。智慧精進。",
    "T30n1582_005:0987b20": "不斷精進。莊嚴精進。忍苦精進。不動精進。",
    "T30n1582_005:0987b21": "不時精進。不知足精進。菩薩成就一切行精",
    "T30n1582_005:0987b22": "進名為大力。常懃精進。安住善處堅固莊嚴。",
    "T30n1582_005:0987b23": "不休不息得於善法。欲心精進菩薩摩訶薩。",
    "T30n1582_005:0987b24": "求阿耨多羅三藐三菩提故。至心欲精進菩",
    "T30n1582_005:0987b25": "薩摩訶薩。增長菩提心故。方便心精進菩薩",
    "T30n1582_005:0987b26": "摩訶薩。諸煩惱垢不污其心。以身為器成阿",
    "T30n1582_005:0987b27": "耨多羅三藐三菩提故。勝精進菩薩摩訶薩。",
    "T30n1582_005:0987b28": "為於善法不救身首火故。如是菩薩勝於一",
    "T30n1582_005:0987b29": "切聲聞緣覺。求精進菩薩摩訶薩。求於世法",
    "T30n1582_005:0987c01": "及出世法諸方術故。學精進菩薩摩訶薩。速",
    "T30n1582_005:0987c02": "得世法及出世法故。利他精進菩薩摩訶薩",
    "T30n1582_005:0987c03": "有十一種如戒中說。不作犯意犯已懺悔。除",
    "T30n1582_005:0987c04": "精進及自利利他。如忍中說。寂靜精進者有",
    "T30n1582_005:0987c05": "十種。一者宜。二者修集。三者非動。四者堅",
    "T30n1582_005:0987c06": "持。五者一切時。六者緣三相。七者捨。八者不",
    "T30n1582_005:0987c07": "散。九者調御十者趣向菩提。菩薩若起一切",
    "T30n1582_005:0987c08": "煩惱。為除病故隨對治之。如貪欲起觀不淨",
    "T30n1582_005:0987c09": "相。瞋恚起時修於慈心。愚癡心起觀十二因",
    "T30n1582_005:0987c10": "緣。思覺起時觀阿那波那。破憍慢故觀眾生",
    "T30n1582_005:0987c11": "界。是名宜精進。菩薩精進非始非終。無量世",
    "T30n1582_005:0987c12": "中常得成就。是名修集精進。菩薩精進常懃",
    "T30n1582_005:0987c13": "修集亦如初得。是名非動精進。一切時中",
    "T30n1582_005:0987c14": "勤精進故。是名非動。菩薩摩訶薩常能親近",
    "T30n1582_005:0987c15": "諸師長宿有德之人修學多聞。若修三昧思",
    "T30n1582_005:0987c16": "惟其義。懃行精進隨順聽受。是名堅持精進。",
    "T30n1582_005:0987c17": "菩薩摩訶薩心不顛倒。宜修舍摩他時修舍",
    "T30n1582_005:0987c18": "摩他。宜修毘婆舍那時修毘婆舍那。宜修捨",
    "T30n1582_005:0987c19": "時修行於捨。是名一切時精進菩薩善知定",
    "T30n1582_005:0987c20": "慧捨時時修集三相。入相住相起相。不失正",
    "T30n1582_005:0987c21": "念至心精懃。是名緣三相精進。菩薩若聞諸",
    "T30n1582_005:0987c22": "佛菩薩懃精進故不可思議。聞已其心不自",
    "T30n1582_005:0987c23": "輕不愁惱不知足。是名捨精進。菩薩摩訶薩",
    "T30n1582_005:0987c24": "時時調伏諸根諸入。飲食知足。初夜後夜減",
    "T30n1582_005:0987c25": "損睡眠。至心不亂無有放逸。推求莊嚴發懃",
    "T30n1582_005:0987c26": "精進。修真實義心無顛倒隨順修道。是名不",
    "T30n1582_005:0987c27": "散精進。菩薩精進不急不緩。所作事業處中",
    "T30n1582_005:0987c28": "而行。是名調御精進。菩薩一切精進悉以迴",
    "T30n1582_005:0987c29": "向阿耨多羅三藐三菩提。菩薩摩訶薩修性",
    "T30n1582_005:0988a01": "精進乃至寂靜精進。悉為阿耨多羅三藐三",
    "T30n1582_005:0988a02": "菩提故。是名一切精進。悉以迴向阿耨多羅",
    "T30n1582_005:0988a03": "三藐三菩提。過去世諸菩薩所持精進。悉為",
    "T30n1582_005:0988a04": "阿耨多羅三藐三菩提。未來世諸菩薩所持",
    "T30n1582_005:0988a05": "精進。亦為阿耨多羅三藐三菩提。現在世諸",
    "T30n1582_005:0988a06": "菩薩至心不放逸所持精進。亦為阿耨多羅",
    "T30n1582_005:0988a07": "三藐三菩提。是名趣向菩提精進。◎",
    "T30n1582_005:0988a08": "◎菩薩地禪品第十四",
    "T30n1582_005:0988a09": "[0988a09] 云何菩薩摩訶薩性禪。菩薩若聞菩薩法藏。",
    "T30n1582_005:0988a10": "若思惟義。若世間禪出世間禪。繫心一處定",
    "T30n1582_005:0988a11": "智分等修集於道。是名性禪。一切禪者有二",
    "T30n1582_005:0988a12": "種。一者世間。二者出世間。是二種復有三種",
    "T30n1582_005:0988a13": "一者入禪現在受樂。二者入禪增長菩提。三",
    "T30n1582_005:0988a14": "者入禪利益眾生現在受樂者。菩薩摩訶薩",
    "T30n1582_005:0988a15": "破諸疑網身心寂靜。受遠離樂壞諸憍慢。不",
    "T30n1582_005:0988a16": "貪著味離一切相。是名入禪現在受樂。入禪",
    "T30n1582_005:0988a17": "增長菩提者。菩薩摩訶薩禪定有種種緣。不",
    "T30n1582_005:0988a18": "可思惟。不可稱計。無有限量。攝十力性得種",
    "T30n1582_005:0988a19": "種三昧如是三昧一切聲聞辟支佛等尚不識",
    "T30n1582_005:0988a20": "名。況能修集。復有共法。所謂八勝處。十一",
    "T30n1582_005:0988a21": "切處。四無礙智。願智無諍智頂智。增長如是",
    "T30n1582_005:0988a22": "共有法故。是名入禪增長菩提。入禪利益眾",
    "T30n1582_005:0988a23": "生者。有十一種。如戒中說。菩薩摩訶薩修具",
    "T30n1582_005:0988a24": "如是十一種禪。能化眾生破苦煩惱。修集",
    "T30n1582_005:0988a25": "善法種種智慧。知恩報恩能救眾生種種苦",
    "T30n1582_005:0988a26": "惱。能施一切所須之物。善知方便能畜弟子。",
    "T30n1582_005:0988a27": "能使弟子隨意受行。如是等禪名一切禪。難",
    "T30n1582_005:0988a28": "禪者有三種。一者菩薩摩訶薩入禪定時。所",
    "T30n1582_005:0988a29": "受快樂勝於一切世間之樂及出世樂。為眾",
    "T30n1582_005:0988b01": "生故捨禪定樂受欲界身。二者菩薩摩訶薩",
    "T30n1582_005:0988b02": "修集禪定。無量無邊阿僧祇等不可思議不",
    "T30n1582_005:0988b03": "可稱計。修集三昧。一切聲聞辟支佛等。不",
    "T30n1582_005:0988b04": "能知其所入境界。三者菩薩摩訶薩禪因緣",
    "T30n1582_005:0988b05": "故。得阿耨多羅三藐三菩提。是名難禪。一",
    "T30n1582_005:0988b06": "切自禪者有四種。一者共覺觀。二者共喜。三",
    "T30n1582_005:0988b07": "者共樂。四者共捨。是名一切自禪。善人禪者",
    "T30n1582_005:0988b08": "有五種。一者無愛。二者共慈。三者共悲。四者",
    "T30n1582_005:0988b09": "共喜。五者共捨。是名善人禪。一切行禪者有",
    "T30n1582_005:0988b10": "十三種。一者善無記。二者神足。三者趣舍摩",
    "T30n1582_005:0988b11": "他四者趣毘婆舍那。五者自利。六者利他七",
    "T30n1582_005:0988b12": "者得五神通功德禪。八者辭因緣。九者義因",
    "T30n1582_005:0988b13": "緣。十者舍摩他相因緣。十一者毘婆舍那相",
    "T30n1582_005:0988b14": "因緣。十二者捨相因緣。十三者現在受樂行",
    "T30n1582_005:0988b15": "因緣。是名一切行禪。除禪者有八種。一者菩",
    "T30n1582_005:0988b16": "薩入三昧時。能除眾生種種苦毒。所謂暴風",
    "T30n1582_005:0988b17": "雹雨熱病鬼病。是名為禪。二者若入三昧能",
    "T30n1582_005:0988b18": "治眾生身中四大不調適苦。是名為禪。三者",
    "T30n1582_005:0988b19": "若入三昧能於亢旱飢饉之世施降甘雨。是",
    "T30n1582_005:0988b20": "名為禪。四者若入三昧能令眾生離種種怖。",
    "T30n1582_005:0988b21": "所謂人怖鬼怖水怖陸怖。是名為禪。五者若",
    "T30n1582_005:0988b22": "入三昧能施曠野飢乏眾生水漿飲食所須之",
    "T30n1582_005:0988b23": "物。是名為禪。六者若入三昧能施貧窮困苦",
    "T30n1582_005:0988b24": "之人種種所須。是名為禪。七者若入三昧能",
    "T30n1582_005:0988b25": "破十方眾生放逸。是名為禪。八者若入三昧",
    "T30n1582_005:0988b26": "能破眾生種種疑網。是名為禪。是名除禪。",
    "T30n1582_005:0988b27": "自利利他禪者有九種。一者入禪因神足故",
    "T30n1582_005:0988b28": "調伏眾生。二者入禪因他心智故調伏眾生。",
    "T30n1582_005:0988b29": "三者入禪因真實說故調伏眾生。四者入禪",
    "T30n1582_005:0988c01": "為惡眾生示地獄苦。五者入禪令失瘖者語。",
    "T30n1582_005:0988c02": "六者入禪令失念者念。七者入禪隨順解說",
    "T30n1582_005:0988c03": "十二部經菩薩法藏菩薩摩夷。為法久住。八",
    "T30n1582_005:0988c04": "者入禪能教眾生種種世事。書疏算數讀誦",
    "T30n1582_005:0988c05": "書印金木瓦匠。九者入禪為施大光明破",
    "T30n1582_005:0988c06": "三惡眾生苦惱。是名自利利他禪。寂靜禪者",
    "T30n1582_005:0988c07": "有十種。一者世法寂靜淨。二者出世法寂靜",
    "T30n1582_005:0988c08": "淨。三者方便寂靜淨。四者根本寂靜淨。五",
    "T30n1582_005:0988c09": "者上寂靜淨。六者入寂靜淨。七者住寂靜淨。",
    "T30n1582_005:0988c10": "八者起寂靜淨。九者自在寂靜淨。十者煩惱",
    "T30n1582_005:0988c11": "智慧二障寂靜淨。如是十種寂靜淨。名為淨",
    "T30n1582_005:0988c12": "禪。菩薩修集如是十種。成就無量無邊功",
    "T30n1582_005:0988c13": "德。為得無上菩提果故。過去未來現在菩薩",
    "T30n1582_005:0988c14": "皆修是禪。得阿耨多羅三藐三菩提。",
    "T30n1582_005:0988c15": "菩薩地慧品第十五",
    "T30n1582_005:0988c16": "[0988c16] 云何菩薩性慧。為一切智故分別法界。是名",
    "T30n1582_005:0988c17": "性慧。又復善學五種方術。所謂內方術因論",
    "T30n1582_005:0988c18": "聲論醫方一切世事。是名性慧。一切慧者有",
    "T30n1582_005:0988c19": "二種。一者世間。二者出世間。是二種復有三",
    "T30n1582_005:0988c20": "種。一者知如實如實。知五種術。知三聚眾",
    "T30n1582_005:0988c21": "生。知利益眾生方便。知法界不可說。知四真",
    "T30n1582_005:0988c22": "諦無我無我所。於諸法界無有覺觀。觀諸法",
    "T30n1582_005:0988c23": "界其心平等。不捨不著不常不斷說於中道。",
    "T30n1582_005:0988c24": "是名智慧。二者知世間事及出世法。為阿耨",
    "T30n1582_005:0988c25": "多羅三藐三菩提故。是名智慧。三者觀深法",
    "T30n1582_005:0988c26": "界分別演說。為利益眾生故。是名智慧。是名",
    "T30n1582_005:0988c27": "一切慧。難慧者有十一種。如戒中說。為調眾",
    "T30n1582_005:0988c28": "生故善知其心。是名難慧。知一切法界無有",
    "T30n1582_005:0988c29": "障礙。是名難慧。為諸眾生說深法界。是名難",
    "T30n1582_005:0989a01": "慧。善知無我及無我所。是名難慧。一切自慧",
    "T30n1582_005:0989a02": "者。若能受持讀誦解說聲聞法藏菩薩藏故",
    "T30n1582_005:0989a03": "則得修智。因修智故得智慧力。智慧力故知",
    "T30n1582_005:0989a04": "可修不可修可作不可作。至心觀無量事。是",
    "T30n1582_005:0989a05": "名一切自慧。善人慧者有五種。一者因聞正",
    "T30n1582_005:0989a06": "法故得。二者因思惟正法故得。三者因自利",
    "T30n1582_005:0989a07": "利他故得。四者因不顛倒見法處所故得。五",
    "T30n1582_005:0989a08": "者因破煩惱故得。復有五種。一者能知微細",
    "T30n1582_005:0989a09": "甚深義故。二者修集禪定知法界故。三者共",
    "T30n1582_005:0989a10": "慧莊嚴得智慧故。四者從佛菩薩來故。五者",
    "T30n1582_005:0989a11": "具足獲得寂靜之心乃至畢竟心故。是名善",
    "T30n1582_005:0989a12": "人慧。一切行慧者有十三種。一者苦智。二者",
    "T30n1582_005:0989a13": "集智。三者滅智。四者道智。五者盡智。六者無",
    "T30n1582_005:0989a14": "生智。七者法智。八者比智。九者世智。十者通",
    "T30n1582_005:0989a15": "智。十一者因智。十二者力智。十三者初心智。",
    "T30n1582_005:0989a16": "是名一切行慧。除慧者。謂四無礙智世智出",
    "T30n1582_005:0989a17": "世智。破一切闇故。是名除慧。自利利他慧者。",
    "T30n1582_005:0989a18": "如初五術中說。以是五術因緣故。得阿耨多",
    "T30n1582_005:0989a19": "羅三藐三菩提。是名自利利他慧。寂靜慧者",
    "T30n1582_005:0989a20": "為真實故修集。為眾生故修集。為得義故",
    "T30n1582_005:0989a21": "修集。為知因果故修集。為破顛倒故修",
    "T30n1582_005:0989a22": "集。為善知方便故修集。為知作不作事故",
    "T30n1582_005:0989a23": "修集。為知煩惱故修集。為畢竟得故修",
    "T30n1582_005:0989a24": "集。是名寂靜慧。菩薩具足如是十慧。名智",
    "T30n1582_005:0989a25": "名慧。亦名畢竟。亦名真實。亦名無量慧。以是",
    "T30n1582_005:0989a26": "無量慧因緣故。菩薩具足般若波羅蜜。具足",
    "T30n1582_005:0989a27": "般若波羅蜜故。得阿耨多羅三藐三菩提。如",
    "T30n1582_005:0989a28": "佛經中。有具足般若有不具足。當知十種性",
    "T30n1582_005:0989a29": "乃至寂靜。或說一波羅蜜。或說二三四五",
    "T30n1582_005:0989b01": "六。若說一則攝於六。乃至說六亦攝於六。",
    "T30n1582_005:0989b02": "若有眾生聞一一中十種名字。信受奉持讀",
    "T30n1582_005:0989b03": "誦書寫。分別廣說教化眾生。畢竟當得具足",
    "T30n1582_005:0989b04": "成就六波羅蜜。",
    "T30n1582_005:0989b05": "菩薩地軟語品第十六",
    "T30n1582_005:0989b06": "[0989b06] 云何菩薩性軟語。菩薩摩訶薩歡喜語樂聞",
    "T30n1582_005:0989b07": "語實語法語義語利眾生語。是名性軟語。一",
    "T30n1582_005:0989b08": "切軟語者。菩薩摩訶薩若見有人初未相識。",
    "T30n1582_005:0989b09": "見已軟語先意共談。若見前人端正有德勝",
    "T30n1582_005:0989b10": "於己者不懷&#x59AC;心。破於憍慢敬意問訊。四大",
    "T30n1582_005:0989b11": "安不。道路疲極不。苦惱不。善來相見。為施",
    "T30n1582_005:0989b12": "床座給施漿水為行世法故。隨眾生意故菩",
    "T30n1582_005:0989b13": "薩終不為諸眾生說&#x9E81;惡語。所謂死殺破壞",
    "T30n1582_005:0989b14": "劫奪失物。唯說善語。所謂汝兒息長大今已",
    "T30n1582_005:0989b15": "娉娶。財物滋息穀米豐熟。智慧成就。信戒施",
    "T30n1582_005:0989b16": "進廣博多聞。菩薩具足如是法語為利眾生。",
    "T30n1582_005:0989b17": "是名一切軟語。解析軟語者有二種。一者隨",
    "T30n1582_005:0989b18": "世。二者隨出世。世者有二。一者下世。二者上",
    "T30n1582_005:0989b19": "世。出世有二種。一者正法自利出世。二者正",
    "T30n1582_005:0989b20": "法利他出世。菩薩摩訶薩為下上世法軟語。",
    "T30n1582_005:0989b21": "為自利利他出世軟語。是名解析軟語。難軟",
    "T30n1582_005:0989b22": "語者。若有眾生來害菩薩。菩薩於彼生於子",
    "T30n1582_005:0989b23": "想至心軟語。謂打者罵者劫者。又難軟語。菩",
    "T30n1582_005:0989b24": "薩摩訶薩常為癡人軟語說法。身口意業多",
    "T30n1582_005:0989b25": "受眾苦。雖受大苦續復教喻。汝好懃學後當",
    "T30n1582_005:0989b26": "如我。或復見勝是名難軟語。復次菩薩見有",
    "T30n1582_005:0989b27": "瞋人&#x59AC;人慳人。不受師教欺誑師長父母宿",
    "T30n1582_005:0989b28": "德。惡害邪見賊栴陀羅。與共軟語不生惡",
    "T30n1582_005:0989b29": "心。是名難軟語。一切自軟語者有四種。一者",
    "T30n1582_005:0989c01": "為破煩惱因緣故軟語。二者為生人天因緣",
    "T30n1582_005:0989c02": "故軟語。三者為增長善法因緣故軟語。四者",
    "T30n1582_005:0989c03": "為說莊嚴菩提因緣故軟語。復有四種。一",
    "T30n1582_005:0989c04": "者說四真諦令彼解故。二者破四倒故。三者",
    "T30n1582_005:0989c05": "破放逸故。四者破疑心故。是名一切自軟語。",
    "T30n1582_005:0989c06": "善人軟語者。菩薩摩訶薩教化眾生時。有因",
    "T30n1582_005:0989c07": "緣故說法。所謂為解說因緣故說法。為莊嚴",
    "T30n1582_005:0989c08": "菩提因緣故說法。為神足因緣故說法。為持",
    "T30n1582_005:0989c09": "戒因緣故說法。是故諸法從緣故生。從緣故",
    "T30n1582_005:0989c10": "滅。是名善人軟語。一切行軟語者。若說法時",
    "T30n1582_005:0989c11": "有可聽者。有可遮者。以柔軟語隨順法性說",
    "T30n1582_005:0989c12": "字不倒。有恐怖者能以軟語令除恐怖。有求",
    "T30n1582_005:0989c13": "乞者亦以軟語許之施與。是名一切行軟語。",
    "T30n1582_005:0989c14": "除軟語者。離口四惡妄語兩舌惡口無義語。",
    "T30n1582_005:0989c15": "見則言見。聞則言聞。知則言知。識則言識。",
    "T30n1582_005:0989c16": "不見不聞不識不知亦復如是。是名除軟語。",
    "T30n1582_005:0989c17": "自利利他軟語者。若見受苦之人為說軟語。",
    "T30n1582_005:0989c18": "若以軟語教化眾生。或以軟語教誡眾生。或",
    "T30n1582_005:0989c19": "以軟語教令正見。或以軟語教令行施。或以",
    "T30n1582_005:0989c20": "軟語教令正命。或以軟語說於正法。是名自",
    "T30n1582_005:0989c21": "利利他軟語。寂靜軟語者有二十種。如初性",
    "T30n1582_005:0989c22": "力品中說。性利他者。若菩薩摩訶薩為教",
    "T30n1582_005:0989c23": "誡他。分別戒義說如法住義。憐愍眾生修",
    "T30n1582_005:0989c24": "集悲心。至心教化調伏眾生。是名性利他。",
    "T30n1582_005:0989c25": "一切利他者。未熟眾生令解脫故。得現世樂",
    "T30n1582_005:0989c26": "及他世樂。教出家者是名他世樂。說法教令",
    "T30n1582_005:0989c27": "破欲界結。是名現在他世樂。以破欲界諸煩",
    "T30n1582_005:0989c28": "惱故身心寂靜。身心寂靜故受安樂。是名一",
    "T30n1582_005:0989c29": "切利他。難利他者有三種。一者若有眾生",
    "T30n1582_005:0990a01": "未種善根未有善因難教化者。是名難利他。",
    "T30n1582_005:0990a02": "二者若有眾生多饒財寶勢力自在。貪心慳",
    "T30n1582_005:0990a03": "&#x608B;難可教化。何以故。放逸故。是名難利他。三",
    "T30n1582_005:0990a04": "者若有外道邪見難可教化。何以故。癡狂故。",
    "T30n1582_005:0990a05": "能化如是等得利益故。是名難利他。一切自",
    "T30n1582_005:0990a06": "利利他者有四種。一者未有信者教令生信。",
    "T30n1582_005:0990a07": "二者未有戒者教令持戒。三者慳貪之人教",
    "T30n1582_005:0990a08": "令修施。四者愚癡之人教令得慧。是名一切",
    "T30n1582_005:0990a09": "自利利他。善人利他者。菩薩摩訶薩教化眾",
    "T30n1582_005:0990a10": "生。令知真實知時知義知柔軟語。教化修慈。",
    "T30n1582_005:0990a11": "是名善人利他。一切行利他者。菩薩摩訶薩",
    "T30n1582_005:0990a12": "見諸眾生可讚歎者則以美言讚歎。可呵責",
    "T30n1582_005:0990a13": "者則以苦言呵責。若有眾生於佛正法破信",
    "T30n1582_005:0990a14": "心者則能調伏。未入佛法者教令得入。已得",
    "T30n1582_005:0990a15": "入者為說正法。令彼善根得增長故。調伏安",
    "T30n1582_005:0990a16": "置於三乘中。根已熟者為說解脫。樂聲聞者",
    "T30n1582_005:0990a17": "教令發阿耨多羅三藐三菩提心。未有善莊",
    "T30n1582_005:0990a18": "嚴者教令莊嚴。無定性者教定性心。是名一",
    "T30n1582_005:0990a19": "切行利他。除利他者。若有眾生無慚愧者教",
    "T30n1582_005:0990a20": "令慚愧。&#x9E81;獷之人教令修心。為&#x59AC;嫉者除壞",
    "T30n1582_005:0990a21": "&#x59AC;心。為慳貪者除斷慳心。為疑心者除破",
    "T30n1582_005:0990a22": "疑網。是名除利他。自利利他者。菩薩摩訶",
    "T30n1582_005:0990a23": "薩常以十善教化眾生。是名自利利他。寂靜",
    "T30n1582_005:0990a24": "利他者有十種善。內寂靜有五種。外寂靜亦",
    "T30n1582_005:0990a25": "有五種。內五種者。一者淨。二者不轉。三者次",
    "T30n1582_005:0990a26": "第。四者遍有。五者隨順善法。淨者。菩薩不",
    "T30n1582_005:0990a27": "以惡法不淨法不善法用教眾生。是名為淨。",
    "T30n1582_005:0990a28": "不轉者。菩薩於解脫中不說非解脫。清淨法",
    "T30n1582_005:0990a29": "中不說不淨。不顛倒中不說顛倒。是名不",
    "T30n1582_005:0990b01": "轉。於非解脫不說解脫。不淨法中不說清淨。",
    "T30n1582_005:0990b02": "顛倒法中不說非倒。是名不轉。次第者。菩薩",
    "T30n1582_005:0990b03": "見有癡者說淺易義而調伏之。中根之人為",
    "T30n1582_005:0990b04": "說中法。利根之人為說上法。先說惠施次說",
    "T30n1582_005:0990b05": "持戒後說智慧。是名次第。遍有者。菩薩說法",
    "T30n1582_005:0990b06": "之時不觀眾生種姓貧富。隨力隨智而為說",
    "T30n1582_005:0990b07": "法。令彼眾生得安樂故。是名遍有。隨順善法",
    "T30n1582_005:0990b08": "者。觀諸眾生應得下中上法隨為說之。是名",
    "T30n1582_005:0990b09": "隨順善法。外寂靜五事者。一者菩薩摩訶薩",
    "T30n1582_005:0990b10": "修集無量慈心為眾生故。二者受無量苦為",
    "T30n1582_005:0990b11": "眾生故。三者得大喜見諸眾生得利益故。四",
    "T30n1582_005:0990b12": "者得大自在猶屬眾生如僮僕故。五者有菩",
    "T30n1582_005:0990b13": "薩具大威德。猶故謙卑如栴陀羅子故。是",
    "T30n1582_005:0990b14": "名內外寂靜利他。云何名菩薩摩訶薩同利。",
    "T30n1582_005:0990b15": "菩薩摩訶薩既自成就具足善法。復以此法",
    "T30n1582_005:0990b16": "轉勸眾生。是名菩薩同利。菩薩摩訶薩為同",
    "T30n1582_005:0990b17": "行故教化眾生。眾生受已善法心堅難可傾",
    "T30n1582_005:0990b18": "動。何以故。眾生諦知菩薩成就是善法已轉",
    "T30n1582_005:0990b19": "以勸我。為欲令我得安樂故。若修善法得惡",
    "T30n1582_005:0990b20": "事者。菩薩摩訶薩終不自修以勸於我。菩薩",
    "T30n1582_005:0990b21": "勸化無量眾生同己利時。無有一人能說菩",
    "T30n1582_005:0990b22": "薩自不成就而勸於人。亦無有言汝自不善",
    "T30n1582_005:0990b23": "云何勸他令行善法。復次菩薩有自成就不",
    "T30n1582_005:0990b24": "能勸他。有自不成而能勸他。有自成就能勸",
    "T30n1582_005:0990b25": "於他。有自不成亦不勸他。自成就不勸他者。",
    "T30n1582_005:0990b26": "同師同學同法同德不顯己功。是名自成不",
    "T30n1582_005:0990b27": "勸於他。自不成就而能勸他者。菩薩若見諸",
    "T30n1582_005:0990b28": "惡眾生行於惡法。栴陀羅人乃至畜生。為調",
    "T30n1582_005:0990b29": "伏故同彼受身同於事業。破惡業故。是名自",
    "T30n1582_005:0990c01": "不成就而能勸他。有自成就能勸他者。菩薩",
    "T30n1582_005:0990c02": "摩訶薩自成善法。亦勸他人令成善法。破於",
    "T30n1582_005:0990c03": "憍慢輕心轉心。是名自成能勸於他。有自不",
    "T30n1582_005:0990c04": "成不勸他者。若菩薩自放逸故。不能教化調",
    "T30n1582_005:0990c05": "伏眾生。菩薩摩訶薩以六波羅蜜自莊嚴身。",
    "T30n1582_005:0990c06": "以四攝法莊嚴眾生。菩薩摩訶薩以六波羅",
    "T30n1582_005:0990c07": "蜜自調其心。以四攝法調眾生心。身口意淨",
    "T30n1582_005:0990c08": "故菩提數法淨。自身淨故眾生心淨。成就善",
    "T30n1582_005:0990c09": "身心故。名為無上無勝無共。以此無上無勝",
    "T30n1582_005:0990c10": "無共教化眾生。是名同利。菩薩摩訶薩於諸",
    "T30n1582_005:0990c11": "眾生於時於物悉無分別。於眾生中無分別",
    "T30n1582_005:0990c12": "者。菩薩為眾生故。行檀波羅蜜乃至般若波",
    "T30n1582_005:0990c13": "羅蜜求諸善法。於時無分別者。菩薩摩訶薩",
    "T30n1582_005:0990c14": "於一切時為眾生故。懃心精進求於善法。於",
    "T30n1582_005:0990c15": "物無分別者。菩薩摩訶薩為眾生故受畜雜",
    "T30n1582_005:0990c16": "物。然於此物心無貪著。以是三無分別因緣",
    "T30n1582_005:0990c17": "故。得阿耨多羅三藐三菩提。菩薩摩訶薩甘",
    "T30n1582_005:0990c18": "樂修集一切善行心無悔退。以修集因緣",
    "T30n1582_005:0990c19": "故。能壞眾生邪法邪見。自所修學善根增長。",
    "T30n1582_005:0990c20": "至心觀察善行功德。一切邪見不能沮壞。終",
    "T30n1582_005:0990c21": "不求於轉輪王身釋身魔身及以梵身。不求",
    "T30n1582_005:0990c22": "恩報利養名譽長壽身樂。菩薩修集如是等",
    "T30n1582_005:0990c23": "法。則得具足檀波羅蜜乃至般若波羅蜜。是",
    "T30n1582_005:0990c24": "名同利。菩薩摩訶薩修同利時心不動壞。清",
    "T30n1582_005:0990c25": "淨寂靜大明無翳。菩薩摩訶薩住淨心地。具",
    "T30n1582_005:0990c26": "足成就無上善法光明善法。光明善法者。菩",
    "T30n1582_005:0990c27": "薩摩訶薩所行善法。一切無有能呰毀者。菩",
    "T30n1582_005:0990c28": "薩摩訶薩心不動者。所修善法無有動轉。日",
    "T30n1582_005:0990c29": "夜增長如初生月。寂靜善法者。菩薩所得三",
    "T30n1582_005:0991a01": "昧寂靜同於如來。垂近阿耨多羅三藐三菩",
    "T30n1582_005:0991a02": "提菩薩摩訶薩一切施戒一切四攝因緣故。",
    "T30n1582_005:0991a03": "得金剛身。得法身果。菩薩摩訶薩難施難戒",
    "T30n1582_005:0991a04": "因緣故。獲得如來不可思議功德妙果。一切",
    "T30n1582_005:0991a05": "自施戒因緣故。得諸人天所奉供養果。善人",
    "T30n1582_005:0991a06": "施戒因緣故。於眾生中為無有上。一切行施",
    "T30n1582_005:0991a07": "戒因緣故。獲得如來三十二相八十種好。除",
    "T30n1582_005:0991a08": "施除戒因緣故。得坐道場菩提樹下。魔王眷",
    "T30n1582_005:0991a09": "屬不能傾動。自利利他施戒因緣故。獲得如",
    "T30n1582_005:0991a10": "來常樂解脫。寂靜施戒因緣故得四寂靜果。",
    "T30n1582_005:0991a11": "所謂身寂靜緣寂靜心寂靜智寂靜。十力四",
    "T30n1582_005:0991a12": "無所畏大悲三念處五智三昧。為眾生故數",
    "T30n1582_005:0991a13": "有十八不共之法。利智慧故乃有無量不共",
    "T30n1582_005:0991a14": "法數。◎"
}