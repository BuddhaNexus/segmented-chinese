{
    "T48n2003_004:0170a18": "佛果圜悟禪師碧巖錄卷第四",
    "T48n2003_004:0170a20": "[0170a20] 垂示云。動則影現。覺則&#x6C37;生。其或不動不覺。",
    "T48n2003_004:0170a21": "不免入野狐窟裏。透得徹信得及。無絲毫障",
    "T48n2003_004:0170a22": "翳。如龍得水似虎靠山。放行也瓦礫生光。把",
    "T48n2003_004:0170a23": "定也真金失色。古人公案。未免周遮。且道評",
    "T48n2003_004:0170a24": "論什麼邊事。試舉看。",
    "T48n2003_004:0170a25": "[0170a25] 【三一】舉。麻谷持錫到章敬。遶禪床三匝。振錫一",
    "T48n2003_004:0170a26": "下。卓然而立(曹溪樣子一模脫出。直得驚天動地)敬云。是是(泥裏",
    "T48n2003_004:0170a27": "洗土塊。賺殺一船人。是什麼語話。繫驢橛子)雪竇著語云。錯(放過則不可。猶較",
    "T48n2003_004:0170a28": "一著在)麻谷又到南泉遶禪床三匝。振錫一",
    "T48n2003_004:0170a29": "下。卓然而立(依前泥裏洗土塊。再運前來。&#x9C15;跳不出斗)泉云。不是",
    "T48n2003_004:0170b01": "不是(何不承當。殺人不眨眼。是什麼語話)雪竇著語云。錯(放過不可)麻",
    "T48n2003_004:0170b02": "谷富時云。章敬道是。和尚為什麼道不是",
    "T48n2003_004:0170b03": "(主人公在什麼處。這漢元來取人舌頭。漏逗了也)泉云。章敬即是是。汝",
    "T48n2003_004:0170b04": "不是(也好。殺人須見血。為人須為徹。瞞&#x5374;多少人來)此是風力所轉。",
    "T48n2003_004:0170b05": "終成敗壞(果然被他籠罩。爭奈自己何)。",
    "T48n2003_004:0170b06": "[0170b06] 古人行&#x811A;。遍歷叢林。直以此事為念。要辨他",
    "T48n2003_004:0170b07": "曲錄木床上老和尚。具眼不具眼。古人一言",
    "T48n2003_004:0170b08": "相契即住。一言不契即去。看他麻谷到章敬。",
    "T48n2003_004:0170b09": "遶禪床三匝。振錫一下。卓然而立。章敬云。是",
    "T48n2003_004:0170b10": "是殺人刀活人劍。須是本分作家。雪竇云。",
    "T48n2003_004:0170b11": "錯。落在兩邊。爾若去兩邊會。不見雪竇意。他",
    "T48n2003_004:0170b12": "卓然而立。且道。為什麼事。雪竇為什麼&#x5374;",
    "T48n2003_004:0170b13": "道錯。什麼處是他錯處。章敬道是。什麼處是",
    "T48n2003_004:0170b14": "是處。雪竇如坐讀判語。麻谷檐箇是字。便去",
    "T48n2003_004:0170b15": "見南泉。依然遶禪床三匝。振錫一下。卓然",
    "T48n2003_004:0170b16": "而立。泉云。不是不是。殺人刀活人劍。須是本",
    "T48n2003_004:0170b17": "分宗師。雪竇云。錯。章敬道是是。南泉云。不",
    "T48n2003_004:0170b18": "是不是。為復是同是別。前頭道是。為什麼也",
    "T48n2003_004:0170b19": "錯。後頭道不是。為什麼也錯。若向章敬句下",
    "T48n2003_004:0170b20": "薦得。自救也不了。若向南泉句下薦得。可與",
    "T48n2003_004:0170b21": "祖佛為師。雖然恁麼。衲僧家須是自肯始得。",
    "T48n2003_004:0170b22": "莫一向取人口辯。他問既一般。為什麼一箇",
    "T48n2003_004:0170b23": "道是。一箇道不是。若是通方作者。得大解脫",
    "T48n2003_004:0170b24": "底人。必須別有生涯。若是機境不忘底。決定",
    "T48n2003_004:0170b25": "滯在這兩頭。若要明辨古今。坐斷天下人舌",
    "T48n2003_004:0170b26": "頭。須是明取這兩錯始得。及至後頭雪竇頌。",
    "T48n2003_004:0170b27": "也只頌這兩錯。雪竇要提活鱍鱍處。所以如",
    "T48n2003_004:0170b28": "此。若是皮下有血底漢。自然不向言句中作",
    "T48n2003_004:0170b29": "解會。不向繫驢橛上作道理。有者道。雪竇代",
    "T48n2003_004:0170c01": "麻谷下這兩錯。有什麼交涉。殊不知。古人著",
    "T48n2003_004:0170c02": "語。鎖斷要關。這邊也是。那邊也是。畢竟不在",
    "T48n2003_004:0170c03": "這兩頭。慶藏主道。持錫遶禪床是與不是俱",
    "T48n2003_004:0170c04": "錯。其實亦不在此。爾不見。永嘉到曹溪見六",
    "T48n2003_004:0170c05": "祖。遶禪床三匝。振錫一下。卓然而立。祖云。",
    "T48n2003_004:0170c06": "夫沙門者。具三千威儀。八萬細行。大德從何",
    "T48n2003_004:0170c07": "方而來。生大我慢。為什麼六祖&#x5374;道他生大",
    "T48n2003_004:0170c08": "我慢。此箇也不說是。也不說不是。是與不是",
    "T48n2003_004:0170c09": "都是繫驢橛。唯有雪竇下兩錯。猶較些子。麻",
    "T48n2003_004:0170c10": "谷云。章敬道是。和尚為什麼道不是。這老漢",
    "T48n2003_004:0170c11": "不惜眉毛。漏逗不少。南泉道章敬則是是汝",
    "T48n2003_004:0170c12": "不是。南泉可謂見兔放鷹。慶藏主云。南泉忒",
    "T48n2003_004:0170c13": "殺郎當。不是便休。更與他出過道。此是風力",
    "T48n2003_004:0170c14": "所轉。終成敗壞。圓覺經云。我今此身。四大和",
    "T48n2003_004:0170c15": "合。所謂髮毛爪齒。皮肉筋骨。髓腦垢色。皆歸",
    "T48n2003_004:0170c16": "於地。唾涕膿血。皆歸於水。暖氣歸火。動轉歸",
    "T48n2003_004:0170c17": "風。四大各離今者妄身。當在何處。他麻谷",
    "T48n2003_004:0170c18": "持錫遶禪床。既是風力所轉。終成敗壞。且道",
    "T48n2003_004:0170c19": "畢竟。發明心宗底事。在什麼處。到這裏。也須",
    "T48n2003_004:0170c20": "是生鐵鑄就底箇漢始得。豈不見張拙秀才。",
    "T48n2003_004:0170c21": "參西堂藏禪師。問云。山河大地。是有是無。三",
    "T48n2003_004:0170c22": "世諸佛。是有是無藏云。有張拙秀才云。錯。藏",
    "T48n2003_004:0170c23": "云。先輩曾參見什麼人來。拙云。參見徑山和",
    "T48n2003_004:0170c24": "尚來。某甲凡有所問話。徑山皆言無。藏云。先",
    "T48n2003_004:0170c25": "輩有什麼眷屬。拙云。有一山妻兩箇癡頑。又",
    "T48n2003_004:0170c26": "&#x5374;問。徑山有甚眷屬。拙云。徑山古佛。和尚莫",
    "T48n2003_004:0170c27": "謗渠好。藏云。待先輩得似徑山時。一切言無。",
    "T48n2003_004:0170c28": "張拙俛首而已。大凡作家宗師。要與人解粘",
    "T48n2003_004:0170c29": "去縛。抽釘拔楔。不可只守一邊。左撥右轉。右",
    "T48n2003_004:0171a01": "撥左轉。但看仰山到中邑處謝戒。邑見來。於",
    "T48n2003_004:0171a02": "禪床上拍手云。和尚。仰山即東邊立。又西邊",
    "T48n2003_004:0171a03": "立。又於中心立。然後謝戒了。&#x5374;退後立。邑",
    "T48n2003_004:0171a04": "云。什麼處得此三昧來。仰山云。於曹溪印子",
    "T48n2003_004:0171a05": "上。脫將來。邑云。汝道曹溪用此三昧接什麼",
    "T48n2003_004:0171a06": "人。仰云。接一宿覺。仰山又復問中邑云。和尚",
    "T48n2003_004:0171a07": "什麼處得此三昧來。邑云。我於馬祖處得此",
    "T48n2003_004:0171a08": "三昧來。似恁麼說話。豈不是舉一明三。見本",
    "T48n2003_004:0171a09": "逐末底漢。龍牙示眾道。夫參學人。須透過祖",
    "T48n2003_004:0171a10": "佛始得。新豐和尚道。見祖佛言教。如生冤家。",
    "T48n2003_004:0171a11": "始有參學分。若透不得。即被祖佛瞞去。時有",
    "T48n2003_004:0171a12": "僧問。祖佛還有瞞人之心也無。牙云。汝道江",
    "T48n2003_004:0171a13": "湖還有礙人之心也無。又云江湖雖無礙人",
    "T48n2003_004:0171a14": "之心。自是時人過不得。所以江湖&#x5374;成礙人",
    "T48n2003_004:0171a15": "去。不得道江湖不礙人。祖佛雖無瞞人之心。",
    "T48n2003_004:0171a16": "自是時人透不得。祖佛&#x5374;成瞞人去也。不得",
    "T48n2003_004:0171a17": "道祖佛不瞞人。若透得祖佛過。此人即過&#x5374;",
    "T48n2003_004:0171a18": "祖佛。也須是體得祖佛意。方與向上。古人同。",
    "T48n2003_004:0171a19": "如未透得。儻學佛學祖。則萬劫無有得期。又",
    "T48n2003_004:0171a20": "問如何得不被祖佛瞞去。牙云。直須自悟去。",
    "T48n2003_004:0171a21": "到這裏須是如此始得。何故為人須為徹。殺",
    "T48n2003_004:0171a22": "人須見血。南泉雪竇是這般人。方敢拈弄。頌",
    "T48n2003_004:0171a23": "云。",
    "T48n2003_004:0171a24": "此錯彼錯(惜取眉毛。據令而行。天上天下。唯我獨尊) 切忌拈&#x5374;(兩箇無孔",
    "T48n2003_004:0171a25": "鐵鎚。直饒千手大悲也提不起。或若拈去闍黎喫三十棒)  四海浪平(天下人不敢動著。東西",
    "T48n2003_004:0171a26": "南北一等家風。近日多雨水)  百川潮落(淨&#x8EB6;&#x8EB6;赤洒洒。且得自家安穩。直得海晏河清)",
    "T48n2003_004:0171a27": " 古策風高十二門(何似這箇。杖頭無眼。切忌向拄杖頭上作活計) 門門",
    "T48n2003_004:0171a28": "有路空蕭索(一物也無。賺爾平生。覷著即瞎)  非蕭索(果然。賴有轉身處。",
    "T48n2003_004:0171b01": "已瞎了也。便打)  作者好求無病藥(一死更不再活。十二時中為什麼瞌",
    "T48n2003_004:0171b02": "睡。撈天摸地作什麼)",
    "T48n2003_004:0171b03": "[0171b03] 這一箇頌。似德山見溈山公案相似。先將公",
    "T48n2003_004:0171b04": "案。著兩轉語。穿作一串。然後頌出。此錯彼",
    "T48n2003_004:0171b05": "錯。切忌拈&#x5374;。雪竇意云。此處一錯。彼處一",
    "T48n2003_004:0171b06": "錯。切忌拈&#x5374;。拈&#x5374;即乖。須是如此。著這兩",
    "T48n2003_004:0171b07": "錯。直得四海浪平百川潮落。可殺清風明月。",
    "T48n2003_004:0171b08": "爾若向這兩錯下會得。更沒一星事。山是山",
    "T48n2003_004:0171b09": "水是水。長者自長短者自短。五日一風十日",
    "T48n2003_004:0171b10": "一雨。所以道。四海浪平百川潮落。後面頌麻",
    "T48n2003_004:0171b11": "谷持錫云。古策風高十二門。古人以鞭為策。",
    "T48n2003_004:0171b12": "衲僧家以拄杖為策(祖庭事苑中。古策舉錫杖經)西王母瑤池",
    "T48n2003_004:0171b13": "上。有十二朱門。古策即是拄杖。頭上清風。高",
    "T48n2003_004:0171b14": "於十二朱門。天子及帝釋所居之處。亦各有",
    "T48n2003_004:0171b15": "十二朱門。若是會得這兩錯。拄杖頭上生光",
    "T48n2003_004:0171b16": "古策也用不著。古人道。識得拄杖子。一生參",
    "T48n2003_004:0171b17": "學事畢。又道不是標形虛事褫。如來寶杖親",
    "T48n2003_004:0171b18": "蹤跡。此之類也。到這裏。七顛八倒。於一切時",
    "T48n2003_004:0171b19": "中。得大自在。門門有路空蕭索。雖有路。只是",
    "T48n2003_004:0171b20": "空蕭索。雪竇到此。自覺漏逗。更與爾打破。然",
    "T48n2003_004:0171b21": "雖如是。也有非蕭索處。任是作者。無病時。也",
    "T48n2003_004:0171b22": "須是先討些藥喫始得。",
    "T48n2003_004:0171b23": "[0171b23] 垂示云。十方坐斷千眼頓開。一句截流萬機",
    "T48n2003_004:0171b24": "寢削。還有同死同生底麼。見成公案打疊不",
    "T48n2003_004:0171b25": "下。古人葛藤試請舉看。",
    "T48n2003_004:0171b26": "[0171b26] 【三二】舉。定上座。問臨濟。如何是佛法大意(多少人到",
    "T48n2003_004:0171b27": "此茫然。猶有這箇在。訝郎當作什麼)濟下禪床擒住。與一掌。便",
    "T48n2003_004:0171b28": "托開(今日捉敗。老婆心切。天下衲僧跳不出)定佇立(已落鬼窟裏。蹉過了也。未",
    "T48n2003_004:0171b29": "免失&#x5374;鼻孔)傍僧云。定上座何不禮拜(冷地裏有人覷破。全得",
    "T48n2003_004:0171c01": "他力。東家人死西家人助哀)定方禮拜(將勤補拙)忽然大悟(如暗得燈。如",
    "T48n2003_004:0171c02": "貧得寶。將錯就錯。且道定上座見箇什麼便禮拜)。",
    "T48n2003_004:0171c03": "[0171c03] 看他恁麼。直出直入。直往直來。乃是臨濟正",
    "T48n2003_004:0171c04": "宗。有恁麼作用。若透得去。便可翻天作地。自",
    "T48n2003_004:0171c05": "得受用。定上座是這般漢。被臨濟一掌。禮拜",
    "T48n2003_004:0171c06": "起來。便知落處。他是向北人。最朴直。既得之",
    "T48n2003_004:0171c07": "後。更不出世。後來全用臨濟機。也不妨&#x9834;脫。",
    "T48n2003_004:0171c08": "一日路逢巖頭雪&#x5CEF;欽山三人。巖頭乃問甚",
    "T48n2003_004:0171c09": "處來。定云。臨濟。頭云。和尚萬福。定云。已順",
    "T48n2003_004:0171c10": "世了也。頭云。某等三人。特去禮拜。福緣淺",
    "T48n2003_004:0171c11": "薄。又值歸寂。未審和尚在日。有何言句。請上",
    "T48n2003_004:0171c12": "座舉一兩則看。定遂舉臨濟一日示眾云。赤",
    "T48n2003_004:0171c13": "肉團上。有一無位真人。常從汝諸人面門出",
    "T48n2003_004:0171c14": "入。未證據者看看。時有僧出問。如何是無位",
    "T48n2003_004:0171c15": "真人。濟便擒住云。道道。僧擬議。濟便托開",
    "T48n2003_004:0171c16": "云。無位真人。是什麼乾屎橛。便歸方丈。巖頭",
    "T48n2003_004:0171c17": "不覺吐舌。欽山云。何不道非無位真人。被定",
    "T48n2003_004:0171c18": "擒住云。無位真人與非無位真人。相去多少。",
    "T48n2003_004:0171c19": "速道速道。山無語。直得面黃面青。巖頭雪&#x5CEF;。",
    "T48n2003_004:0171c20": "近前禮拜云。這新戒不識好惡。觸忤上座。望",
    "T48n2003_004:0171c21": "慈悲且放過。定云。若不是這兩箇老漢。[祝/土]殺",
    "T48n2003_004:0171c22": "這尿床鬼子。又在鎮州齋回。到橋上歇。逢三",
    "T48n2003_004:0171c23": "人座主。一人問。如何是禪河深處。須窮底。定",
    "T48n2003_004:0171c24": "擒住擬拋向橋下。時二座主。連忙救云。休休。",
    "T48n2003_004:0171c25": "是伊觸忤上座。且望慈悲。定云。若不是二座。",
    "T48n2003_004:0171c26": "主從他窮到底去。看他恁麼手段。全是臨濟",
    "T48n2003_004:0171c27": "作用。更看雪竇頌出云。",
    "T48n2003_004:0171c28": "斷際全機繼後蹤(黃河從源頭濁了也。子承父業) 持來何必",
    "T48n2003_004:0171c29": "在從容(在什麼處。爭奈有如此人。無&#x811A;手人還得他也無)  巨靈&#x64E1;手無",
    "T48n2003_004:0172a01": "多子(嚇殺人。少賣弄。打一拂子。更不再勘)  分破華山千萬重(乾坤",
    "T48n2003_004:0172a02": "大地一時露出。墮也)",
    "T48n2003_004:0172a03": "[0172a03] 雪竇頌。斷際全機繼後蹤。持來何必在從容。",
    "T48n2003_004:0172a04": "黃檗大機大用。唯臨濟獨繼其蹤。拈得將來",
    "T48n2003_004:0172a05": "不容擬議。或若躊躇便落陰界。楞嚴經云。如",
    "T48n2003_004:0172a06": "我按指。海印發光。汝暫舉心。塵勞先起。巨靈",
    "T48n2003_004:0172a07": "&#x64E1;手無多子。分破華山千萬重。巨靈神有大",
    "T48n2003_004:0172a08": "神力。以手擘開太華。放水流入黃河。定上座",
    "T48n2003_004:0172a09": "疑情。如山堆岳積。被臨濟一掌。直得瓦解",
    "T48n2003_004:0172a10": "&#x6C37;消。",
    "T48n2003_004:0172a11": "[0172a11] 垂示云。東西不辨南北不分。從朝至暮從暮",
    "T48n2003_004:0172a12": "至朝。還道伊瞌睡麼。有時眼似流星。還道伊",
    "T48n2003_004:0172a13": "惺惺麼有時呼南作北。且道是有心是無心。",
    "T48n2003_004:0172a14": "是道人是常人。若向箇裏透得。始知落處。方",
    "T48n2003_004:0172a15": "知古人恁麼不恁麼。且道是什麼時節。試舉",
    "T48n2003_004:0172a16": "看。",
    "T48n2003_004:0172a17": "[0172a17] 【三三】舉。陳操尚書看資福。福見來便畫一圓",
    "T48n2003_004:0172a18": "相(是精識精。是賊識賊。若不蘊藉爭識這漢。還見金剛圈麼)操云。弟子恁麼",
    "T48n2003_004:0172a19": "來。早是不著便。何況更畫一圓相(今日撞著箇瞌睡漢",
    "T48n2003_004:0172a20": "這老賊)福便掩&#x5374;方丈門(賊不打貧兒家。已入他圈繢了也)雪竇",
    "T48n2003_004:0172a21": "云。陳操只具一隻眼(雪竇頂門具眼。且道他意在什麼處。也好與一圓相。",
    "T48n2003_004:0172a22": "灼然龍頭蛇尾。當時好與一拶。教伊進亦無門退亦無路。且道更與他什麼一拶)。",
    "T48n2003_004:0172a23": "[0172a23] 陳操尚書。與裴休李翱同時。凡見一僧來。先",
    "T48n2003_004:0172a24": "請齋。襯錢三百。須是勘辨。一日雲門到相看",
    "T48n2003_004:0172a25": "便問。儒書中即不問。三乘十二分教。自有座",
    "T48n2003_004:0172a26": "主。作麼生是衲僧家行&#x811A;事。雲門云。尚書曾",
    "T48n2003_004:0172a27": "問幾人來。操云。即今問上座。門云。即今且",
    "T48n2003_004:0172a28": "置。作麼生是教意。操云。黃卷赤軸。門云。這",
    "T48n2003_004:0172b01": "箇是文字語言。作麼生是教意。操云。口欲談",
    "T48n2003_004:0172b02": "而辭喪。心欲緣而慮亡。門云。口欲談而辭喪。",
    "T48n2003_004:0172b03": "為對有言。心欲緣而慮亡。為對妄想。作麼生",
    "T48n2003_004:0172b04": "是教意。操無語。門云。見說尚書看法華經是",
    "T48n2003_004:0172b05": "否。操云是門云。經中道。一切治生產業。皆",
    "T48n2003_004:0172b06": "與實相不相違背。且道非非想天。即今有幾",
    "T48n2003_004:0172b07": "人退位。操又無語。門云。尚書且莫草草。師僧",
    "T48n2003_004:0172b08": "家拋&#x5374;三經五論來入叢林。十年二十年。尚",
    "T48n2003_004:0172b09": "自不奈何。尚書又爭得會。操禮拜云。某甲罪",
    "T48n2003_004:0172b10": "過。又一日與眾官登樓次。望見數僧來。一官",
    "T48n2003_004:0172b11": "人云。來者總是禪僧。操云。不是。官云。焉知",
    "T48n2003_004:0172b12": "不是。操云。待近來與爾勘過。僧至樓前。操驀",
    "T48n2003_004:0172b13": "召云。上座。僧舉頭。書謂眾官云。不信道。唯",
    "T48n2003_004:0172b14": "有雲門一人。他勘不得。他參見睦州來。一日",
    "T48n2003_004:0172b15": "去參資福。福見來。便畫一圓相。資福乃溈山",
    "T48n2003_004:0172b16": "仰山下尊宿。尋常愛以境致接人。見陳操尚",
    "T48n2003_004:0172b17": "書便畫一圓相。爭奈操&#x5374;是作家。不受人瞞。",
    "T48n2003_004:0172b18": "解自點檢云。弟子恁麼來早是不著便。那堪",
    "T48n2003_004:0172b19": "更畫一圓相。福掩&#x5374;門。這般公案謂之言中",
    "T48n2003_004:0172b20": "辨的句裏藏機。雪竇道。陳操只具。一隻眼。雪",
    "T48n2003_004:0172b21": "竇可謂頂門具眼。且道意在什麼處。也好與",
    "T48n2003_004:0172b22": "一圓相。若總恁麼地。衲僧家如何為人。我且",
    "T48n2003_004:0172b23": "問爾。當時若是諸人作陳操時。堪下得箇什",
    "T48n2003_004:0172b24": "麼語。免得雪竇道他只具一隻眼。所以雪竇",
    "T48n2003_004:0172b25": "踏翻頌云。",
    "T48n2003_004:0172b26": "團團珠遶玉珊珊(三尺杖子攪黃河。須是碧眼胡僧始得。生鐵鑄就) 馬",
    "T48n2003_004:0172b27": "載驢駝上鐵船(用許多作什麼。有什麼限。且與闍黎看)  分付海山",
    "T48n2003_004:0172b28": "無事客(有人不要。若是無事客也不消得。須是無事始得)  釣鼇時下一",
    "T48n2003_004:0172b29": "圈攣(恁麼來恁麼去。一時出不得。若是蝦蟆堪作什麼。蝦蜆螺蚌怎生奈何。須是釣鼇始得)",
    "T48n2003_004:0172c01": "[0172c01] 雪竇復云。天下衲僧跳不出(兼身在內。一坑埋&#x5374;。闍黎還跳",
    "T48n2003_004:0172c02": "得出麼)",
    "T48n2003_004:0172c03": "[0172c03] 團團珠遶玉珊珊。馬載驢駝上鐵船。雪竇當",
    "T48n2003_004:0172c04": "頭頌出。只頌箇圓相。若會得去。如虎戴角相",
    "T48n2003_004:0172c05": "似。這箇些子。須是桶底脫機關盡。得失是非。",
    "T48n2003_004:0172c06": "一時放&#x5374;。更不要作道理會。也不得作玄妙",
    "T48n2003_004:0172c07": "會。畢竟作麼生會。這箇須是馬載驢駝上鐵",
    "T48n2003_004:0172c08": "船。這裏看始得。別處則不可分付。須是將去",
    "T48n2003_004:0172c09": "分付海山無事底客。爾若肚裏有些子事。即",
    "T48n2003_004:0172c10": "承當不得。這裏須是有事無事。違情順境。若",
    "T48n2003_004:0172c11": "佛若祖奈何他不得底人。方可承當。若有禪",
    "T48n2003_004:0172c12": "可參。有凡聖情量。決定承當他底不得。承當",
    "T48n2003_004:0172c13": "得了。作麼生會。他道釣鼇時下一圈攣。釣鼇",
    "T48n2003_004:0172c14": "須是圈攣始得。所以風穴云。慣釣鯨鯢澄巨",
    "T48n2003_004:0172c15": "浸。&#x5374;嗟蛙步碾泥沙。又云。巨鼇莫戴三山",
    "T48n2003_004:0172c16": "去。吾欲逢萊頂上行。雪竇復云。天下衲僧跳",
    "T48n2003_004:0172c17": "不出。若是巨鼇。終不作衲僧見解。若是衲僧。",
    "T48n2003_004:0172c18": "終不作巨鼇見解。",
    "T48n2003_004:0172c19": "[0172c19] 【三四】舉。仰山問僧。近離甚處(天下人一般。也要問過。因風吹火。不可",
    "T48n2003_004:0172c20": "不作常程)僧云。廬山(實頭人難得)山云曾遊五老&#x5CEF;麼(因行",
    "T48n2003_004:0172c21": "不妨掉臂。何曾蹉過)僧云。不曾到(移一步。面赤不如語直。也似忘前失後)山",
    "T48n2003_004:0172c22": "云。闍黎不曾遊山(太多事生。惜取眉毛好。這老漢著甚死急)雲門",
    "T48n2003_004:0172c23": "云。此語皆為慈悲之故。有落草之談(殺人刀活",
    "T48n2003_004:0172c24": "人&#x5292;。兩箇三箇。要知山上路。須是去來人)。",
    "T48n2003_004:0172c25": "[0172c25] 驗人端的處。下口便知音。古人道。沒量大人。",
    "T48n2003_004:0172c26": "向語脈裏轉&#x5374;。若是頂門具眼。舉著便知落",
    "T48n2003_004:0172c27": "處。看他一問一答。歷歷分明。雲門為什麼&#x5374;",
    "T48n2003_004:0172c28": "道。此語皆為慈悲之故。有落草之談。古人到",
    "T48n2003_004:0173a01": "這裏。如明鏡當臺明珠在掌。胡來胡現漢來",
    "T48n2003_004:0173a02": "漢。現一箇蠅子也過他鑑不得。且道作麼生",
    "T48n2003_004:0173a03": "是慈悲之故有落草之談。也不妨險峻。到這",
    "T48n2003_004:0173a04": "田地。也須是箇漢始可提掇。雲門拈云這僧",
    "T48n2003_004:0173a05": "親從廬山來。因什麼&#x5374;道。闍黎不曾遊山溈",
    "T48n2003_004:0173a06": "山。一日問抑山云。諸方若有僧來。汝將什麼",
    "T48n2003_004:0173a07": "驗他。仰山云。某甲有驗處。溈山云。子試舉",
    "T48n2003_004:0173a08": "看。仰云。某甲尋常見僧來。只舉拂子向伊道。",
    "T48n2003_004:0173a09": "諸方還有這箇麼。待伊有語只向伊道。這箇",
    "T48n2003_004:0173a10": "即且置。那箇如何。溈山云。此是向上人牙",
    "T48n2003_004:0173a11": "爪。豈不見。馬祖問百丈。什麼處來。丈云。山",
    "T48n2003_004:0173a12": "下來。祖云。路上還逢著一人麼。丈云。不曾。",
    "T48n2003_004:0173a13": "祖云。為什麼不曾逢著。丈云。若逢著。即舉似",
    "T48n2003_004:0173a14": "和尚。祖云。那裏得這消息來。丈云。某甲罪",
    "T48n2003_004:0173a15": "過。祖云。&#x5374;是老僧罪過。仰山問僧正相類此。",
    "T48n2003_004:0173a16": "當時待他道曾到五老&#x5CEF;麼。這僧若是箇漢。",
    "T48n2003_004:0173a17": "但云禍事。&#x5374;道不曾到。這僧既不作家。仰山",
    "T48n2003_004:0173a18": "何不據令而行。免見後面許多葛藤。&#x5374;云。闍",
    "T48n2003_004:0173a19": "黎不曾遊山。所以雲門道。此語皆為慈悲之",
    "T48n2003_004:0173a20": "故。有落草之談。若是出草之談。則不恁麼。",
    "T48n2003_004:0173a21": "出草入草(頭上漫漫&#x811A;下漫漫。半開半合。他也恁麼我也恁麼) 誰解尋",
    "T48n2003_004:0173a22": "討(頂門具一隻眼。闍黎不解尋討)  白雲重重(千重百匝。頭上安頭) 紅日",
    "T48n2003_004:0173a23": "杲杲(破也。瞎。舉眼即錯)  左顧無瑕(瞎漢。依前無事。爾作許多伎倆作什麼)",
    "T48n2003_004:0173a24": " 右盻已老(一念萬年過) 君不見。寒山子(癩兒牽伴) 行太早",
    "T48n2003_004:0173a25": "(也不早)  十年歸不得(即今在什麼處。灼然) 忘&#x5374;來時道(渠儂得自",
    "T48n2003_004:0173a26": "由。放過一著。便打。莫做這忘前失後好)",
    "T48n2003_004:0173a27": "[0173a27] 出草入草誰解尋討。雪竇&#x5374;知他落處。到這",
    "T48n2003_004:0173a28": "裏。一手&#x64E1;一手搦。白雲重重紅日杲杲。大似",
    "T48n2003_004:0173b01": "草茸茸煙羃羃。到這裏無一絲毫屬凡。無一",
    "T48n2003_004:0173b02": "絲毫屬聖。遍界不曾藏。一一蓋覆不得。所謂",
    "T48n2003_004:0173b03": "無心境界。寒不聞寒。熱不聞熱。都盧是箇大",
    "T48n2003_004:0173b04": "解脫門。左顧無瑕右盻已老。懶瓚和尚。隱居",
    "T48n2003_004:0173b05": "衡山石室中。唐德宗聞其名。遣使召之。使",
    "T48n2003_004:0173b06": "者至其室宣言。天子有詔。尊者當起謝恩。瓚",
    "T48n2003_004:0173b07": "方撥牛糞火。尋煨芋而食。寒涕垂頤未&#x751E;答。",
    "T48n2003_004:0173b08": "使者笑曰。且勸尊者拭涕。瓚曰。我豈有工",
    "T48n2003_004:0173b09": "夫為俗人拭涕耶。竟不起。使回奏。德宗甚",
    "T48n2003_004:0173b10": "欽嘆之。似這般清寥寥白的的。不受人處分。",
    "T48n2003_004:0173b11": "直是把得定。如生鐵鑄就相似。只如善道和",
    "T48n2003_004:0173b12": "尚。遭沙汰後。更不復作僧。人呼為石室行者。",
    "T48n2003_004:0173b13": "每踏碓忘移步。僧問臨濟。石室行者忘移步",
    "T48n2003_004:0173b14": "意旨如何。濟云。沒溺深坑。法眼圓成實性頌",
    "T48n2003_004:0173b15": "云。理極忘情謂。如何有喻齊。到頭霜夜月。任",
    "T48n2003_004:0173b16": "運落前溪。&#x83D3;熟兼猿重。山長似路迷。舉頭殘",
    "T48n2003_004:0173b17": "照在。元是住居西。雪竇道。君不見。寒山子行",
    "T48n2003_004:0173b18": "太早。十年歸不得。忘&#x5374;來時道。寒山子詩云。",
    "T48n2003_004:0173b19": "欲得安身處。寒山可長保。微風吹幽松。近聽",
    "T48n2003_004:0173b20": "聲愈好。下有班白人。嘮嘮讀黃老。十年歸不",
    "T48n2003_004:0173b21": "得。忘&#x5374;來時道。永嘉又道。心是根法是塵。兩",
    "T48n2003_004:0173b22": "種猶如鏡上痕。痕垢盡時光始現。心法雙忘",
    "T48n2003_004:0173b23": "性即真。到這裏。如癡似兀。方見此公案。若不",
    "T48n2003_004:0173b24": "到這田地。只在語言中走。有甚了曰。",
    "T48n2003_004:0173b25": "[0173b25] 垂示云。定龍蛇分玉石。別緇素決猶豫。若不",
    "T48n2003_004:0173b26": "是頂門上有眼。肘臂下有符。往往當頭蹉過。",
    "T48n2003_004:0173b27": "只如今見聞不昧。聲色純真。且道是皂是白。",
    "T48n2003_004:0173b28": "是曲是直。到這裏作麼生辨。",
    "T48n2003_004:0173b29": "[0173b29] 【三五】舉。文殊問無著。近離什麼處(不可不借問。也有這箇消息)",
    "T48n2003_004:0173c01": "無著云。南方(草窠裏出頭。何必擔向眉毛上。大方無外。為什麼&#x5374;有南方)殊",
    "T48n2003_004:0173c02": "云。南方佛法。如何住持(若問別人則禍生。猶掛唇齒在)著",
    "T48n2003_004:0173c03": "云。末法比丘。少奉戒律(實頭人難得)殊云。多少",
    "T48n2003_004:0173c04": "眾(當時便與一喝。一拶拶倒了也)著云。或三百或五百(盡是野狐精。",
    "T48n2003_004:0173c05": "果然漏逗)無著問文殊。此間如何住持(拶著。便回轉鎗頭",
    "T48n2003_004:0173c06": "來也)殊云。凡聖同居龍蛇混雜(敗缺不少。直得&#x811A;忙手亂)著",
    "T48n2003_004:0173c07": "云。多少眾(還我話頭來。也不得放過)殊云。前三三後三三",
    "T48n2003_004:0173c08": "(顛言倒語。且道是多少。千手大悲數不足)。",
    "T48n2003_004:0173c09": "[0173c09] 無著遊五臺。至中路荒僻處。文殊化一寺。接",
    "T48n2003_004:0173c10": "他宿。遂問。近離甚處。著云。南方。殊云。南方",
    "T48n2003_004:0173c11": "佛法。如何住持。著云。末法比丘。少奉戒律。",
    "T48n2003_004:0173c12": "殊云。多少眾。著云。或三百或五百。無著&#x5374;問",
    "T48n2003_004:0173c13": "文殊。此間如何住持。殊云。凡聖同居龍蛇混",
    "T48n2003_004:0173c14": "雜。著云。多少眾。殊云。前三三後三三。&#x5374;喫",
    "T48n2003_004:0173c15": "茶。文殊舉起玻璃盞子云。南方還有這箇麼。",
    "T48n2003_004:0173c16": "著云。無。殊云。尋常將什麼喫茶。著無語遂辭",
    "T48n2003_004:0173c17": "去。文殊令均提童子。送出門首。無著問童子",
    "T48n2003_004:0173c18": "云。適來道前三三後三三。是多少。童子云。大",
    "T48n2003_004:0173c19": "德著應喏。童子云。是多少。又問此是何寺。童",
    "T48n2003_004:0173c20": "子指金剛後面。著回首。化寺童子。悉隱不見。",
    "T48n2003_004:0173c21": "只是空谷。彼處後來謂之金剛窟。後有僧問",
    "T48n2003_004:0173c22": "風穴。如何是清涼山中主。穴云。一句不遑",
    "T48n2003_004:0173c23": "無著問。迄今猶作野盤僧。若要參透平平實",
    "T48n2003_004:0173c24": "實。&#x811A;踏實地。向無著言下薦得。自然居鑊湯",
    "T48n2003_004:0173c25": "爐炭中。亦不聞熱。居寒&#x6C37;上亦不聞冷。若要",
    "T48n2003_004:0173c26": "參透使孤危峭峻。如金剛王寶劍。向文殊言",
    "T48n2003_004:0173c27": "下薦取。自然水灑不著風吹不入。不見漳州",
    "T48n2003_004:0173c28": "地藏問僧。近離甚處。僧云。南方。藏云。彼中",
    "T48n2003_004:0174a01": "佛法如何。僧云。商量浩浩地。藏云。爭似我這",
    "T48n2003_004:0174a02": "裏種田博飯喫。且道與文殊答處。是同是別。",
    "T48n2003_004:0174a03": "有底道。無著答處不是。文殊答處。也有龍有",
    "T48n2003_004:0174a04": "蛇。有凡有聖。有什麼交涉。還辨明得前三三",
    "T48n2003_004:0174a05": "後三三麼。前箭猶輕後箭深。且道是多少。若",
    "T48n2003_004:0174a06": "向這裏透得。千句萬句。只是一句。若向此一",
    "T48n2003_004:0174a07": "句下。截得斷把得住。相次間到這境界。",
    "T48n2003_004:0174a08": "千&#x5CEF;盤屈色如藍(還見文殊麼) 誰謂文殊是對談",
    "T48n2003_004:0174a09": "(設使普賢也不顧。蹉過了也)  堪笑清涼多少眾(且道笑什麼。已在言前) 前",
    "T48n2003_004:0174a10": "三三與後三三(試請&#x811A;下辨看。爛泥裏有刺。碗子落地楪子成七片)",
    "T48n2003_004:0174a11": "[0174a11] 千&#x5CEF;盤屈色如藍。誰謂文殊是對談。有者道。",
    "T48n2003_004:0174a12": "雪竇只是重拈一遍。不曾頌著。只如僧問法",
    "T48n2003_004:0174a13": "眼。如何是曹源一滴水。眼云。是曹源一滴水。",
    "T48n2003_004:0174a14": "又僧問瑯&#x7458;覺和尚。清淨本然云何忽生山",
    "T48n2003_004:0174a15": "河大地。覺云。清淨本然云何忽生山河大地。",
    "T48n2003_004:0174a16": "不可也喚作重拈一遍。明招獨眼龍。亦頌其",
    "T48n2003_004:0174a17": "意。有蓋天蓋地之機道。廓周沙界勝伽藍。滿",
    "T48n2003_004:0174a18": "目文殊是對談。言下不知開佛眼。回頭只見",
    "T48n2003_004:0174a19": "翠山巖。廓周沙界勝伽藍。此指草窟化寺。所",
    "T48n2003_004:0174a20": "謂有權實雙行之機。滿目文殊是對談。言下",
    "T48n2003_004:0174a21": "不知開佛眼。回頭只見翠山巖。正當恁麼時。",
    "T48n2003_004:0174a22": "喚作文殊普賢觀音境界得麼。要且不是這",
    "T48n2003_004:0174a23": "箇道理。雪竇只改明招底用。&#x5374;有針線。千&#x5CEF;",
    "T48n2003_004:0174a24": "盤屈色如藍。更不傷鋒犯手。句中有權有實。",
    "T48n2003_004:0174a25": "有理有事。誰謂文殊是對談。一夜對談。不知",
    "T48n2003_004:0174a26": "是文殊。後來無著。在五臺山作典座。文殊",
    "T48n2003_004:0174a27": "每於粥鍋上現。被無著拈攪粥篦便打。雖然",
    "T48n2003_004:0174a28": "如是。也是賊過後張弓。當時等他道南方佛",
    "T48n2003_004:0174a29": "法。如何住持。劈脊便棒。猶較些子。堪笑清涼",
    "T48n2003_004:0174b01": "多少眾。雪竇笑中有刀。若會得這笑處。便見",
    "T48n2003_004:0174b02": "他道前三三與後三三。",
    "T48n2003_004:0174b03": "[0174b03] 【三六】舉。長沙。一日遊山。歸至門首(今日一日。只管落草。前頭",
    "T48n2003_004:0174b04": "也是落草。後頭也是落草)首座問。和尚什麼處去來(也要勘過",
    "T48n2003_004:0174b05": "這老漢。頭過新羅)沙云。遊山來(不可落草。敗缺不少。草裏漢)首座云。",
    "T48n2003_004:0174b06": "到什麼處來(拶。若有所至未免落草。相牽入火坑)沙云。始隨芳",
    "T48n2003_004:0174b07": "草去。又逐落花回(漏逗不少。元來只在荊棘林裏坐)座云。大",
    "T48n2003_004:0174b08": "似春意(相隨來也。將錯就錯。一手&#x64E1;一手搦)沙云。也勝秋露滴",
    "T48n2003_004:0174b09": "芙蕖(土上加泥。前箭猶輕後箭深有什麼了期)雪竇著語云。謝答",
    "T48n2003_004:0174b10": "話(一火弄泥團漢。三箇一狀領過)。",
    "T48n2003_004:0174b11": "[0174b11] 長沙鹿苑招賢大師。法嗣南泉。與趙州紫胡",
    "T48n2003_004:0174b12": "輩同時。機鋒敏捷。有人問教。便與說教。要頌",
    "T48n2003_004:0174b13": "便與頌。爾若要作家相見。便與爾作家相見。",
    "T48n2003_004:0174b14": "仰山尋常機鋒。最為第一。一日同長沙翫月",
    "T48n2003_004:0174b15": "次。仰山指月云。人人盡有這箇。只是用不得。",
    "T48n2003_004:0174b16": "沙云恰是。便倩爾用那。仰山云。爾試用看。沙",
    "T48n2003_004:0174b17": "一踏踏倒仰山起云。師叔一似箇大蟲。後來",
    "T48n2003_004:0174b18": "人號為岑大蟲。因一日遊山歸。首座亦是他",
    "T48n2003_004:0174b19": "會下人。便問和尚什麼處去來。沙云。遊山來。",
    "T48n2003_004:0174b20": "座云。到什麼處去來。沙云。始隨芳草去。又逐",
    "T48n2003_004:0174b21": "落花回。須是坐斷十方底人始得。古人出入",
    "T48n2003_004:0174b22": "未&#x751E;不以此事為念。看他賓主互換。當機直",
    "T48n2003_004:0174b23": "截。各不相饒。既是遊山。為什麼&#x5374;問道。到什",
    "T48n2003_004:0174b24": "麼處去來。若是如今禪和子。便道到夾山亭",
    "T48n2003_004:0174b25": "來。看他古人。無絲毫道理計較。亦無住著處。",
    "T48n2003_004:0174b26": "所以道。始隨芳草去。又逐落花回。首座便",
    "T48n2003_004:0174b27": "隨他意向他道。大似春意。沙云。也勝秋露滴",
    "T48n2003_004:0174b28": "芙蕖。雪竇云。謝答語。代末後語也。也落兩",
    "T48n2003_004:0174c01": "邊。畢竟不在這兩邊。昔有張拙秀才。看千佛",
    "T48n2003_004:0174c02": "名經。乃問百千諸佛。但聞其名。未審居何國",
    "T48n2003_004:0174c03": "土。還化物也無。沙云。黃鶴樓崔顥題詩後。秀",
    "T48n2003_004:0174c04": "才曾題也未。拙云。未曾題。沙云。得閑題取一",
    "T48n2003_004:0174c05": "篇也好。岑大蟲平生為人。直得珠回玉轉。要",
    "T48n2003_004:0174c06": "人當面便會。頌云。",
    "T48n2003_004:0174c07": "大地絕纖埃(豁開戶牖當軒者誰。盡少這箇不得。天下太平) 何人眼不",
    "T48n2003_004:0174c08": "開(頂門上放大光明始得。撒土撒沙作什麼)  始隨芳草去(漏逗不少。不是一回落",
    "T48n2003_004:0174c09": "草。賴值前頭已道了)  又逐落花回(處處全真。且喜歸來。&#x811A;下泥深三尺) 羸鶴",
    "T48n2003_004:0174c10": "翹寒木(左之右之。添一句更有許多閑事在)  狂猿嘯古臺(&#x5374;因新著力。",
    "T48n2003_004:0174c11": "添一句也不得。減一句也不得)  長沙無限意(便打。末後一句道什麼。一坑埋&#x5374;。",
    "T48n2003_004:0174c12": "墮在鬼窟裏。咄。草裏漢。賊過後張弓。更不可放過)",
    "T48n2003_004:0174c13": "[0174c13] 且道這公案。與仰山問僧。近離甚處。僧云廬",
    "T48n2003_004:0174c14": "山。仰云。曾到五老&#x5CEF;麼。僧云。不曾到。仰云。",
    "T48n2003_004:0174c15": "闍黎不曾遊山。辨緇素看。是同是別。到這裏。",
    "T48n2003_004:0174c16": "須是機關盡意識忘。山河大地。草芥人畜。無",
    "T48n2003_004:0174c17": "些子滲漏。若不如此。古人謂之猶在勝妙境",
    "T48n2003_004:0174c18": "界。不見雲門道。直得山河大地。無纖毫過患。",
    "T48n2003_004:0174c19": "猶為轉物。不見一切色。始是半提。更須知",
    "T48n2003_004:0174c20": "有全提時節向上一竅。始解穩坐。若透得。依",
    "T48n2003_004:0174c21": "舊山是山水是水。各住自位。各當本體。如",
    "T48n2003_004:0174c22": "大拍盲人相似。趙州道。&#x9DC4;鳴丑。愁見起來",
    "T48n2003_004:0174c23": "還漏逗。裙子褊衫箇也無。袈裟形相些些",
    "T48n2003_004:0174c24": "有。&#x88E9;無襠&#x88B4;無口。頭上青灰三五斗。本為",
    "T48n2003_004:0174c25": "修行利濟人。誰知翻成不唧[口*留]。若得真實到",
    "T48n2003_004:0174c26": "這境界。何人眼不開。一任七顛八倒。一切處",
    "T48n2003_004:0174c27": "都是這境界。都是這時節。十方無壁落。四面",
    "T48n2003_004:0174c28": "亦無門。所以道。始隨芳草去。又逐落花回。雪",
    "T48n2003_004:0175a01": "竇不妨巧只去他左邊貼一句。右邊貼一句。",
    "T48n2003_004:0175a02": "一似一首詩相似。羸鶴翹寒木。狂猿嘯古臺。",
    "T48n2003_004:0175a03": "雪竇引到這裏。自覺漏逗。驀云。長沙無限意。",
    "T48n2003_004:0175a04": "咄。如作夢&#x5374;醒相似。雪竇雖下一喝。未得勦",
    "T48n2003_004:0175a05": "絕。若是山僧即不然。長沙無限意。掘地更深",
    "T48n2003_004:0175a06": "埋。",
    "T48n2003_004:0175a07": "[0175a07] 垂示云。掣電之機徒勞佇思。當空霹靂。掩耳",
    "T48n2003_004:0175a08": "難諧。腦門上播紅旗。耳背後輪雙劍。若不是",
    "T48n2003_004:0175a09": "眼辨手親。爭能搆得。有般底。低頭佇思。意根",
    "T48n2003_004:0175a10": "下卜度。殊不知髑髏前見鬼無數。且道不落",
    "T48n2003_004:0175a11": "意根。不抱得失。忽有箇恁麼舉覺。作麼生祗",
    "T48n2003_004:0175a12": "對。試舉看。",
    "T48n2003_004:0175a13": "[0175a13] 【三七】舉。盤山垂語云。三界無法(箭既離弦無返回勢。月明照見夜",
    "T48n2003_004:0175a14": "行人。中也。識法耆懼。好和聲便打)何處求心(莫瞞人好。不勞重舉。自點檢看。便打云。",
    "T48n2003_004:0175a15": "是什麼)。",
    "T48n2003_004:0175a16": "[0175a16] 向北幽州盤山寶積和尚。乃馬祖下尊宿。後",
    "T48n2003_004:0175a17": "出普化一人。師臨遷化謂眾云。還有人邈得",
    "T48n2003_004:0175a18": "吾真麼。眾皆寫真呈師。師皆叱之。普化出云。",
    "T48n2003_004:0175a19": "某甲邈得。師云。何不呈似老僧。普化便打筋",
    "T48n2003_004:0175a20": "斗而出。師云。這漢向後如風狂接人去在一",
    "T48n2003_004:0175a21": "日示眾云。三界無法。何處求心。四大本空。佛",
    "T48n2003_004:0175a22": "依何住。璿璣不動。寂止無痕。覿面相呈。更無",
    "T48n2003_004:0175a23": "餘事。雪竇拈兩句來頌。直是渾金璞玉。不",
    "T48n2003_004:0175a24": "見道。瘥病不假驢駝藥。山僧為什麼道。和聲",
    "T48n2003_004:0175a25": "便打。只為他擔枷過狀。古人道。聞稱聲外句。",
    "T48n2003_004:0175a26": "莫向意中求。且道他意作麼生。直得奔流度",
    "T48n2003_004:0175a27": "刃。電轉星飛。若擬議尋思。千佛出世。也摸索",
    "T48n2003_004:0175a28": "他不著。若是深入閫奧。徹骨徹髓。見得透底。",
    "T48n2003_004:0175a29": "盤山一場敗缺。若承言會宗左轉右轉底。盤",
    "T48n2003_004:0175b01": "山只得一橛。若是&#x62D5;泥帶水。聲色堆裏轉。未",
    "T48n2003_004:0175b02": "夢見盤山在。五祖先師道。透過那邊方有自",
    "T48n2003_004:0175b03": "由分。不見三祖道。執之失度必入邪路。放之",
    "T48n2003_004:0175b04": "自然體無去住。若向這裏。道無佛無法。又打",
    "T48n2003_004:0175b05": "入鬼窟裏去。古人謂之解脫深坑。本是善因",
    "T48n2003_004:0175b06": "而招惡果。所以道。無為無事人。猶遭金鎖難。",
    "T48n2003_004:0175b07": "也須是窮到底始得。若向無言處言得。行不",
    "T48n2003_004:0175b08": "得處行得。謂之轉身處。三界無法何處求心。",
    "T48n2003_004:0175b09": "爾若作情解。只在他言下死&#x5374;。雪竇見處。七",
    "T48n2003_004:0175b10": "穿八穴。所以頌出。",
    "T48n2003_004:0175b11": "三界無法(言猶在耳) 何處求心(不勞重舉。自點檢看。打云。是什麼) 白",
    "T48n2003_004:0175b12": "雲為蓋(頭上安頭。千重萬重)  流泉作琴(聞麼。相隨來也。一聽一堪悲)",
    "T48n2003_004:0175b13": " 一曲兩曲無人會(不落宮商非干角徵。借路經過。五音六律盡分明。自領出去。",
    "T48n2003_004:0175b14": "聽則聾)  雨過夜塘秋水深(迅雷不及掩耳。直得&#x62D5;泥帶水。在什麼處。便打)",
    "T48n2003_004:0175b15": "[0175b15] 三界無法何處求心。雪竇頌得。一似華嚴境",
    "T48n2003_004:0175b16": "界。有者道。雪竇無中唱出。若是眼皮綻底。終",
    "T48n2003_004:0175b17": "不恁麼會。雪竇去他傍邊。貼兩句道。白雲為",
    "T48n2003_004:0175b18": "蓋。流泉作琴。蘇內翰見照覺。有頌云。溪聲便",
    "T48n2003_004:0175b19": "是廣長舌。山色豈非清淨身。夜來八萬四千",
    "T48n2003_004:0175b20": "偈。他日如何舉似人。雪竇借流泉。作一片長",
    "T48n2003_004:0175b21": "舌頭。所以道。一曲兩曲無人會。不見九&#x5CEF;虔",
    "T48n2003_004:0175b22": "和尚道。還識得命麼。流泉是命。湛寂是身。千",
    "T48n2003_004:0175b23": "波競起是文殊家風。一&#x4E98;晴空。是普賢境界。",
    "T48n2003_004:0175b24": "流泉作琴。一曲兩曲無人會。這般曲調。也",
    "T48n2003_004:0175b25": "須是知音始得。若非其人。徒勞側耳。古人道。",
    "T48n2003_004:0175b26": "聾人也唱胡家曲。好惡高低總不聞。雲門道。",
    "T48n2003_004:0175b27": "舉不顧即差互。擬思量。何劫悟。舉是體。顧是",
    "T48n2003_004:0175b28": "用。未舉已前。朕兆未分已前見得。坐斷要津。",
    "T48n2003_004:0175b29": "若朕兆纔分見得。便有照用。若朕兆分後見",
    "T48n2003_004:0175c01": "得。落在意根。雪竇忒殺慈悲。更向爾道。&#x5374;似",
    "T48n2003_004:0175c02": "雨過夜塘秋水深。此一頌曾有人論量。美雪",
    "T48n2003_004:0175c03": "竇有翰林之才。雨過夜塘秋水深。也須是急",
    "T48n2003_004:0175c04": "著眼看。更若遲疑。即討不見。",
    "T48n2003_004:0175c05": "[0175c05] 垂示云。若論漸也。返常合道。&#x9599;市裏七縱八",
    "T48n2003_004:0175c06": "橫。若論頓也。不留朕&#x8FF9;。千聖亦摸索不著。儻",
    "T48n2003_004:0175c07": "或不立頓漸。又作麼生。快人一言快馬一鞭。",
    "T48n2003_004:0175c08": "正恁麼時。誰是作者。試舉看。",
    "T48n2003_004:0175c09": "[0175c09] 【三八】舉。風穴在郢州衙內。上堂云(倚公說禪。道什麼)。祖",
    "T48n2003_004:0175c10": "師心印。狀似鐵牛之機(千人萬人撼不動。&#x8AB5;訛節角在什麼處。三要印",
    "T48n2003_004:0175c11": "開。不犯鋒鋩)去即印住(正令當行。錯)住即印破(再犯不容。看取令行時。",
    "T48n2003_004:0175c12": "拶。便打)只如不去不住(看無頓置處。多少&#x8AB5;訛)印即是不",
    "T48n2003_004:0175c13": "印即是(天下人頭出頭沒有分。文彩已彰。但請掀倒禪床喝散大眾)時有盧陂",
    "T48n2003_004:0175c14": "長老出問。某甲有鐵牛之機(釣得一箇諳曉得。不妨奇特)請",
    "T48n2003_004:0175c15": "師不搭印(好箇話頭。爭奈&#x8AB5;訛)穴云。慣釣鯨鯢澄巨",
    "T48n2003_004:0175c16": "浸。&#x5374;嗟蛙步輾泥沙(似鶻捉鳩。寶網漫空。神駒千里)陂佇",
    "T48n2003_004:0175c17": "思(可惜許。也有出身處。可惜放過)穴喝云。長老何不進語(攙旗",
    "T48n2003_004:0175c18": "奪&#x76B7;。炒&#x9599;來也)陂擬議(三回死了。兩重公案)穴打一拂子(好打。這箇",
    "T48n2003_004:0175c19": "令須是恁麼。人行始得)穴云。還記得話頭麼。試舉看",
    "T48n2003_004:0175c20": "(何必。雪上加霜)陂擬開口(一死更不再活。這漢鈍置殺人。遭他毒手)穴又打",
    "T48n2003_004:0175c21": "一拂子。牧主云。佛法與王法一般(灼然。&#x5374;被傍人覷",
    "T48n2003_004:0175c22": "破)穴云。見箇什麼道理(也好與一拶。&#x5374;回鎗頭來也)牧主云。",
    "T48n2003_004:0175c23": "當斷不斷返招其亂(似則似是則未是。須知傍人有眼。東家人死。西家",
    "T48n2003_004:0175c24": "人助哀)穴便下座(將錯就錯。見機而變。且得參學事畢)。",
    "T48n2003_004:0175c25": "[0175c25] 風穴乃臨濟下尊宿。臨濟當初在黃檗會下",
    "T48n2003_004:0175c26": "栽松次。檗云。深山裏栽許多松作什麼。濟云。",
    "T48n2003_004:0175c27": "一與山門作境致。二與後人作標榜。道了便",
    "T48n2003_004:0176a01": "钁地一下。檗云。雖然如是。子已喫二十棒了",
    "T48n2003_004:0176a02": "也。濟又打地一下云。噓噓。檗云。吾宗到汝",
    "T48n2003_004:0176a03": "大興於世。溈山&#x5586;云。臨濟恁麼。大似平地喫",
    "T48n2003_004:0176a04": "交。雖然如是。臨危不變。始稱真丈夫。檗云。",
    "T48n2003_004:0176a05": "吾宗到汝大興於世。大似憐兒不覺醜。後來",
    "T48n2003_004:0176a06": "溈山問仰山。黃檗當時。只囑付臨濟一人。別",
    "T48n2003_004:0176a07": "更有在。仰山云有。只是年代深遠。不欲舉似",
    "T48n2003_004:0176a08": "和尚。溈山。云雖然如是。吾亦要知。但舉看。",
    "T48n2003_004:0176a09": "仰山云。一人指南吳越令行。遇大風即止。此",
    "T48n2003_004:0176a10": "乃讖風穴也。穴初參雪&#x5CEF;五年。因請益。臨濟",
    "T48n2003_004:0176a11": "入堂。兩堂首座齊下一喝。僧問臨濟。還有賓",
    "T48n2003_004:0176a12": "主也無。濟云。賓主歷然。穴云。未審意旨如",
    "T48n2003_004:0176a13": "何。&#x5CEF;云。吾昔與巖頭欽山。去見臨濟。在途中",
    "T48n2003_004:0176a14": "聞已遷化。若要會他賓主話。須是參他宗派",
    "T48n2003_004:0176a15": "下尊宿。穴後又見瑞巖常自喚主人公。自云",
    "T48n2003_004:0176a16": "喏。復云。惺惺著。他後莫受人瞞&#x5374;。穴云。自",
    "T48n2003_004:0176a17": "拈自弄。有什麼難。後在襄州鹿門與廓侍者",
    "T48n2003_004:0176a18": "過夏。廓指他來參南院。穴云。入門須辨主。端",
    "T48n2003_004:0176a19": "的請師分。一日遂見南院。舉前話云。某甲",
    "T48n2003_004:0176a20": "特來親覲。南院云。雪&#x5CEF;古佛。一日見鏡清。清",
    "T48n2003_004:0176a21": "問近離甚處。穴云。自離東來。清云。還過小江",
    "T48n2003_004:0176a22": "否。穴云。大舸獨飄空。小江無可濟。清云。鏡",
    "T48n2003_004:0176a23": "水圖山。鳥飛不渡。子莫盜聽遺言。穴云。滄溟",
    "T48n2003_004:0176a24": "尚怯蒙輪勢。列漢飛帆渡五湖。清&#x7AEA;起拂子",
    "T48n2003_004:0176a25": "云。爭奈這箇何。穴云。這箇是什麼。清云。果",
    "T48n2003_004:0176a26": "然不識。穴云。出沒卷舒。與師同用。清云。杓",
    "T48n2003_004:0176a27": "卜聽虛聲。熟睡饒譫語。穴云。澤廣藏山理",
    "T48n2003_004:0176a28": "能伏豹。清云。赦罪放愆。速須出去。穴云。出",
    "T48n2003_004:0176a29": "即失。乃便出至法堂上。自謂言。大丈夫。公案",
    "T48n2003_004:0176b01": "未了。豈可便休。&#x5374;回再入方丈。清坐次。便",
    "T48n2003_004:0176b02": "問。某適來輒呈騃見。&#x5190;瀆尊顏。伏蒙和尚",
    "T48n2003_004:0176b03": "慈悲。未賜罪責。清云。適來從東來。豈不是翠",
    "T48n2003_004:0176b04": "嚴來。穴云。雪竇親棲寶蓋東。清云。不逐亡羊",
    "T48n2003_004:0176b05": "狂解息。&#x5374;來這裏念詩篇。穴云。路逢劍客須",
    "T48n2003_004:0176b06": "呈劍。不是詩人莫獻詩。清云。詩速祕&#x5374;。略借",
    "T48n2003_004:0176b07": "劍&#x5CEF;穴云。梟首甑人&#x643A;劍去。清云。不獨觸風",
    "T48n2003_004:0176b08": "化。亦自顯顢頇。穴云。若不觸風化。焉明古佛",
    "T48n2003_004:0176b09": "心。清云。何名古佛心。穴又云再許允容。師今",
    "T48n2003_004:0176b10": "何有清云。東來衲子菽麥不分。穴云。只聞不",
    "T48n2003_004:0176b11": "以而以。何得抑以而以。清云。巨浪湧千尋。澄",
    "T48n2003_004:0176b12": "波不離水。穴云。一句截流萬機寢削。穴便禮",
    "T48n2003_004:0176b13": "拜。清以拂子點三點云。俊哉。且坐喫茶。風穴",
    "T48n2003_004:0176b14": "初到南院。入門不禮拜。院云。入門須辨主。",
    "T48n2003_004:0176b15": "穴云。端的請師分。院左手拍膝一下。穴便",
    "T48n2003_004:0176b16": "喝。院右手拍膝一下。穴亦喝。院舉左手云。這",
    "T48n2003_004:0176b17": "箇即從闍黎。又舉右手云。這箇又作麼生。穴",
    "T48n2003_004:0176b18": "云。瞎院遂拈拄杖。穴云。作什麼。某甲奪&#x5374;拄",
    "T48n2003_004:0176b19": "杖。打著和尚。莫言不道。院便擲下拄杖云。今",
    "T48n2003_004:0176b20": "日被這黃面浙子。鈍置一上。穴云。和尚大似",
    "T48n2003_004:0176b21": "持&#x9262;不得。詐道不飢。院云。闍黎莫曾到此間",
    "T48n2003_004:0176b22": "麼。穴云。是何言歟。院云。好好借問。穴云。也",
    "T48n2003_004:0176b23": "不得放過。院云。且坐喫茶。爾看俊流自是機",
    "T48n2003_004:0176b24": "鋒峭峻。南院亦未辨得他。至次日南院只作",
    "T48n2003_004:0176b25": "平常問云。今夏在什麼處。穴云。鹿門與廓侍",
    "T48n2003_004:0176b26": "者同過夏。院云。元來親見作家來。又云他",
    "T48n2003_004:0176b27": "向爾道什麼。穴云。始終只教某甲一向作主。",
    "T48n2003_004:0176b28": "院便打推出方丈云。這般納敗缺底漢。有什",
    "T48n2003_004:0176b29": "麼用處。穴自此服膺。在南院會下作園頭。一",
    "T48n2003_004:0176c01": "日院到園裏問云。南方一棒作麼生商量。穴",
    "T48n2003_004:0176c02": "云。作奇特商量。穴云。和尚此間作麼生商量。",
    "T48n2003_004:0176c03": "院拈棒起云。棒下無生忍。臨機不讓師。穴於",
    "T48n2003_004:0176c04": "是豁然大悟。是時五代離亂。郢州牧主請師",
    "T48n2003_004:0176c05": "度夏是。時臨濟一宗大盛。他凡是問答垂示。",
    "T48n2003_004:0176c06": "不妨語句尖新。攢花簇錦。字字皆有下落。一",
    "T48n2003_004:0176c07": "日牧主。請師上堂。示眾云。祖師心印。狀似鐵",
    "T48n2003_004:0176c08": "牛之機。去即印住。住即印破。只如不去不住。",
    "T48n2003_004:0176c09": "印即是不印即是。何故。不似石人木馬之機。",
    "T48n2003_004:0176c10": "直下似鐵牛之機。無爾撼動處。爾才去即印",
    "T48n2003_004:0176c11": "住。爾才住即印破。教爾百雜碎。只如不去不",
    "T48n2003_004:0176c12": "住。印即是不印即是。看他恁麼垂示可謂鉤",
    "T48n2003_004:0176c13": "頭有餌。是時座下有盧陂長老。亦是臨濟下",
    "T48n2003_004:0176c14": "尊宿。敢出頭來與他對機。便轉他話頭。致箇",
    "T48n2003_004:0176c15": "問端。不妨奇特。道某甲有鐵牛之機。請師不",
    "T48n2003_004:0176c16": "搭印。爭奈風穴是作家。便答他道。慣釣鯨鯢",
    "T48n2003_004:0176c17": "澄巨浸。&#x5374;嗟蛙步輾泥沙。也是言中有響。",
    "T48n2003_004:0176c18": "雲門云。垂鉤四海只釣獰龍。格外玄機為尋",
    "T48n2003_004:0176c19": "知已。巨浸乃十二頭水牯牛。為鉤餌。&#x5374;只釣",
    "T48n2003_004:0176c20": "得一蛙出來。此語且無玄妙。亦無道理計較。",
    "T48n2003_004:0176c21": "古人道。若向事上&#x89BB;則易。若向意根下卜度",
    "T48n2003_004:0176c22": "則沒交涉。盧陂佇思。見之不取千載難逢。可",
    "T48n2003_004:0176c23": "惜許。所以道。直饒講得千經論。一可臨機下",
    "T48n2003_004:0176c24": "口難。其實盧陂要討好語對他。不欲行令。被",
    "T48n2003_004:0176c25": "風穴一向用攙旗奪&#x76B7;底機鋒。一向逼將去。",
    "T48n2003_004:0176c26": "只得沒奈何。俗諺云。陣敗不禁苕&#x83F7;掃。當初",
    "T48n2003_004:0176c27": "更要討鎗法敵他。等爾討得來。即頭落地。",
    "T48n2003_004:0176c28": "牧主亦久參風穴。解道佛法與王法一般。穴",
    "T48n2003_004:0176c29": "云。爾見箇什麼。牧主云。當斷不斷返招其亂。",
    "T48n2003_004:0177a01": "風穴渾是一團精神。如水上葫蘆子相似。捺",
    "T48n2003_004:0177a02": "著便轉。按著便動。解隨機說法。若不隨機翻",
    "T48n2003_004:0177a03": "成妄語。穴便下座。只如臨濟有四賓主話。夫",
    "T48n2003_004:0177a04": "參學之人。大須子細。如賓主相見。有語論賓",
    "T48n2003_004:0177a05": "主往來。或應物見形。全體作用。或把機權喜",
    "T48n2003_004:0177a06": "怒。或現半身。或乘獅子。或乘象王。如有真正",
    "T48n2003_004:0177a07": "學人便喝。先拈出一箇膠盆子。善知識不辨",
    "T48n2003_004:0177a08": "是境。便上他境上。作模作樣。便學人又喝。",
    "T48n2003_004:0177a09": "前人不肯放下。此是膏肓之病。不堪醫治。喚",
    "T48n2003_004:0177a10": "作賓看主。或是善知識。不拈出物。隨學人",
    "T48n2003_004:0177a11": "問處便奪。學人被奪。抵死不放。此是主看賓。",
    "T48n2003_004:0177a12": "或有學人。應一箇清淨境。出善知識前。知識",
    "T48n2003_004:0177a13": "辨得是境。把他拋向坑裏。學人言。大好善知",
    "T48n2003_004:0177a14": "識。知識即云。咄哉不識好惡。學人禮拜。此喚",
    "T48n2003_004:0177a15": "作主看主。或有學人。披枷帶鎖。出善知識前。",
    "T48n2003_004:0177a16": "知識更與他安一重枷鎖。學人歡喜。彼此不",
    "T48n2003_004:0177a17": "辨。呼為賓看賓。大德山僧所舉。皆是辨魔揀",
    "T48n2003_004:0177a18": "異。知其邪正。不見僧問慈明。一喝分賓主。照",
    "T48n2003_004:0177a19": "用一時行時如何。慈明便喝。又雲居弘覺禪",
    "T48n2003_004:0177a20": "師示眾云。譬如獅子捉象亦全其力。捉兔亦",
    "T48n2003_004:0177a21": "全其力。時有僧問。未審全什麼力。雲居云。不",
    "T48n2003_004:0177a22": "欺之力。看他雪竇頌出 梟(堅堯切通作梟斷首倒縣)。",
    "T48n2003_004:0177a23": "擒得盧陂跨鐵牛(千人萬人中。也要呈巧藝。敗軍之將不再斬) 三玄",
    "T48n2003_004:0177a24": "戈甲未輕酬(當局者迷。受災如受福。受降如受敵)  楚王城畔朝",
    "T48n2003_004:0177a25": "宗水(說什麼朝宗水。浩浩充塞天地。任是四海也須倒流)  喝下曾令&#x5374;倒",
    "T48n2003_004:0177a26": "流(不是這一喝截&#x5374;爾舌頭。咄。驚走陝府鐵牛。嚇殺嘉州大象)",
    "T48n2003_004:0177a27": "[0177a27] 雪竇知風穴有這般宗風。便頌道。擒得盧陂",
    "T48n2003_004:0177a28": "跨鐵牛。三玄戈甲未輕酬。臨濟下有三玄三",
    "T48n2003_004:0177a29": "要。凡一句中須具三玄。一玄中須具三要。僧",
    "T48n2003_004:0177b01": "問臨濟。如何是第一句。濟云。三要印開朱",
    "T48n2003_004:0177b02": "點窄。未容擬議主賓分。如何是第二句。濟",
    "T48n2003_004:0177b03": "云。妙辨豈容無著問。漚和不負截流機。如",
    "T48n2003_004:0177b04": "何是第三句。濟云。但看棚頭弄傀儡。抽牽",
    "T48n2003_004:0177b05": "全藉裏頭人。風穴一句中便具三玄戈甲。七",
    "T48n2003_004:0177b06": "事隨身。不輕酬他。若不如此。爭奈盧陂何。後",
    "T48n2003_004:0177b07": "面雪竇要出臨濟下機鋒。莫道是盧陂假饒",
    "T48n2003_004:0177b08": "楚王城畔。洪波浩渺白浪滔天。盡去朝宗。只",
    "T48n2003_004:0177b09": "消一喝。也須教倒流。",
    "T48n2003_004:0177b10": "[0177b10] 垂示云。途中受用底。似虎靠山。世諦流布底。",
    "T48n2003_004:0177b11": "如猿在檻。欲知佛性義。當觀時節因緣。欲&#x7145;",
    "T48n2003_004:0177b12": "百鍊精金。須是作家爐&#x97DB;。且道大用現前底。",
    "T48n2003_004:0177b13": "將什麼試驗。",
    "T48n2003_004:0177b14": "[0177b14] 【三九】舉。僧問雲門。如何是清淨法身(壒圾堆頭見丈六金身。",
    "T48n2003_004:0177b15": "斑斑駁駁是什麼)門云。花藥欄(問處不真。答來鹵莽。[祝/土]著磕著。曲不藏直)僧",
    "T48n2003_004:0177b16": "云。便恁麼去時如何(渾崙吞箇棗。放憨作麼)門云。金毛",
    "T48n2003_004:0177b17": "獅子(也褒也貶。兩采一賽。將錯就錯。是什麼心行)。",
    "T48n2003_004:0177b18": "[0177b18] 諸人還知這僧問處與雲門答處麼。若知得。",
    "T48n2003_004:0177b19": "兩口同無一舌。若不知。未免顢頇。僧問玄沙。",
    "T48n2003_004:0177b20": "如何是清淨法身。沙云。膿滴滴地。具金剛眼。",
    "T48n2003_004:0177b21": "試請辨看。雲門不同別人。有時把定壁立萬",
    "T48n2003_004:0177b22": "仞。無爾湊泊處。有時與爾開一線道。同死同",
    "T48n2003_004:0177b23": "生。雲門三寸甚密。有者道。是信彩答去。若",
    "T48n2003_004:0177b24": "恁麼會。且道雲門落在什麼處。這箇是屋裏",
    "T48n2003_004:0177b25": "事。莫向外卜度。所以百丈道。森羅萬象。一切",
    "T48n2003_004:0177b26": "語言。皆轉歸自己。令轉轆轆地。向活潑潑",
    "T48n2003_004:0177b27": "處便道。若擬議尋思。便落第二句了也。永嘉",
    "T48n2003_004:0177b28": "道。法身覺了無一物。本源自性天真佛。雲門",
    "T48n2003_004:0177b29": "驗這僧。其僧亦是他屋裏人。自是久參。知他",
    "T48n2003_004:0177c01": "屋裏事。進云。便恁麼去時如何。門云。金毛獅",
    "T48n2003_004:0177c02": "子。且道是肯他。是不肯他。是褒他是貶他。巖",
    "T48n2003_004:0177c03": "頭道。若論戰也。箇箇立在轉處。又道他參活",
    "T48n2003_004:0177c04": "句。不參死句。活句下薦得。永劫不忘。死句下",
    "T48n2003_004:0177c05": "薦得。自救不了。又僧問雲門。佛法如水中月",
    "T48n2003_004:0177c06": "是否。門云。清波無透路。進云。和尚從何而",
    "T48n2003_004:0177c07": "得。門云。再問復何來。僧云。正恁麼去時如",
    "T48n2003_004:0177c08": "何。門云。重疊關山路。須知此事。不在言句",
    "T48n2003_004:0177c09": "上。如擊石火似閃電光。構得構不得。未免喪",
    "T48n2003_004:0177c10": "身失命。雪竇是其中人。便當頭頌出。",
    "T48n2003_004:0177c11": "花藥欄(言猶在耳) 莫顢頇(如麻似粟。也有些子自領出去) 星在秤兮",
    "T48n2003_004:0177c12": "不在盤(太葛藤。各自向衣單下返觀。不免說道理)  便恁麼(渾崙吞箇棗) 太",
    "T48n2003_004:0177c13": "無端(自領出去。灼然。莫錯怪他雲門好)  金毛獅子大家看(放出一箇",
    "T48n2003_004:0177c14": "半箇也是箇狗子。雲門也是普州人送賊)",
    "T48n2003_004:0177c15": "[0177c15] 雪竇相席打令。動絃別曲。一句一句判將去。",
    "T48n2003_004:0177c16": "此一頌。不異拈古之格。花藥欄。便道莫顢頇。",
    "T48n2003_004:0177c17": "人皆道雲門信彩答將去。總作情解會他底。",
    "T48n2003_004:0177c18": "所以雪竇下本分莫料。便道莫顢頇。蓋雲門",
    "T48n2003_004:0177c19": "意。不在花藥欄處。所以雪竇道。星在秤兮不",
    "T48n2003_004:0177c20": "在盤。這一句忒殺漏逗。水中元無月。月在青",
    "T48n2003_004:0177c21": "天。如星在秤不在於槃。且道那箇是秤。若",
    "T48n2003_004:0177c22": "辨明得出。不辜負雪竇。古人到這裏。也不妨",
    "T48n2003_004:0177c23": "慈悲。分明向爾道。不在這裏。在那邊去。且道",
    "T48n2003_004:0177c24": "那邊是什麼處。此頌頭邊一句了。後面頌這",
    "T48n2003_004:0177c25": "僧道便恁麼去時如何。雪竇道。這僧也太無",
    "T48n2003_004:0177c26": "端。且道是明頭合暗頭合。會來恁麼道。不會",
    "T48n2003_004:0177c27": "來恁麼道。金毛獅子大家看。還見金毛獅子",
    "T48n2003_004:0177c28": "麼。瞎。",
    "T48n2003_004:0177c29": "[0177c29] 垂示云。休去歇去。鐵樹開花。有麼有麼黠兒",
    "T48n2003_004:0178a01": "落。節。直饒七縱八橫。不免穿他鼻孔。且道",
    "T48n2003_004:0178a02": "&#x8AB5;訛在什麼處。試舉看。",
    "T48n2003_004:0178a03": "[0178a03] 【四&#x3007;】舉。陸&#x4E98;大夫。與南泉語話次。陸云。肇法",
    "T48n2003_004:0178a04": "師道。天地與我同根。萬物與我一體。也甚",
    "T48n2003_004:0178a05": "奇怪(鬼窟裏作活計。畫餅不可充飢。也是草裏商量)南泉指庭前花(道恁麼。",
    "T48n2003_004:0178a06": "咄。經有經師論有論師。不干山僧事。咄。大丈夫當時下得一轉語。不唯截斷南泉。亦乃與天下衲僧",
    "T48n2003_004:0178a07": "出氣)召大夫云。時人見此一株花。如夢相似",
    "T48n2003_004:0178a08": "(鴛鴦&#x7D89;了從君看。莫把金針度與人。莫寐語。引得黃鶯下柳條)。",
    "T48n2003_004:0178a09": "[0178a09] 陸&#x4E98;大夫久參南泉。尋常留心於理性中。游",
    "T48n2003_004:0178a10": "泳肇論。一日坐次。遂拈此兩句。以為奇特。問",
    "T48n2003_004:0178a11": "云。肇法師道。天地與我同根。萬物與我一體。",
    "T48n2003_004:0178a12": "也甚奇怪。肇法師。乃晉時高僧。與生融叡。同",
    "T48n2003_004:0178a13": "在羅什門下。謂之四哲。幼年好讀莊老。後因",
    "T48n2003_004:0178a14": "寫古維摩經。有悟處。方知莊老猶未盡善。故",
    "T48n2003_004:0178a15": "綜諸經。乃造四論。莊老意謂。天地形之大也。",
    "T48n2003_004:0178a16": "我形亦爾也。同生於虛無之中。莊生大意。只",
    "T48n2003_004:0178a17": "論齊物。肇公大意論性皆歸自己。不見他論",
    "T48n2003_004:0178a18": "中道。夫至人空洞無象。而萬物無非我造。會",
    "T48n2003_004:0178a19": "萬物為自己者。其唯聖人乎。雖有神有人有",
    "T48n2003_004:0178a20": "賢有聖。各別而皆同一性一體。古人道。盡乾",
    "T48n2003_004:0178a21": "坤大地。只是一箇自己。寒則普天普地寒。熱",
    "T48n2003_004:0178a22": "則普天普地熱。有則普天普地有。無則普天",
    "T48n2003_004:0178a23": "普地無。是則普天普地是。非則普天普地非。",
    "T48n2003_004:0178a24": "法眼云。渠渠渠。我我我。南北東西皆可可。不",
    "T48n2003_004:0178a25": "可可。但唯我無不可。所以道。天上天下唯我",
    "T48n2003_004:0178a26": "獨尊。石頭因看肇論。至此會萬物為自己處。",
    "T48n2003_004:0178a27": "豁然大悟。後作一本參同契。亦不出此意。看",
    "T48n2003_004:0178a28": "他恁麼問。且道。同什麼根。同那箇體。到這",
    "T48n2003_004:0178a29": "裏。也不妨奇特。豈同他常人。不知天之高地",
    "T48n2003_004:0178b01": "之厚。豈有恁麼事。陸&#x4E98;大夫恁麼問。奇則甚",
    "T48n2003_004:0178b02": "奇。只是不出教意。若道教意是極則。世尊何",
    "T48n2003_004:0178b03": "故更拈花。祖師更西來作麼。南泉答處。用衲",
    "T48n2003_004:0178b04": "僧巴鼻。與他拈出痛處。破他窠窟。遂指庭前",
    "T48n2003_004:0178b05": "花。召大夫云。時人見此一株花。如夢相似。如",
    "T48n2003_004:0178b06": "引人向萬丈懸崖上打一推。令他命斷。爾若",
    "T48n2003_004:0178b07": "平地上推倒彌勒佛下生。也只不解命斷。亦",
    "T48n2003_004:0178b08": "如人在夢。欲覺不覺被人喚醒相似。南泉若",
    "T48n2003_004:0178b09": "是眼目不正。必定被他搽糊將去。看他恁麼",
    "T48n2003_004:0178b10": "說話。也不妨難會。若是眼目定動。活底聞得。",
    "T48n2003_004:0178b11": "如醍醐上味。若是死底聞得翻成毒藥。古人",
    "T48n2003_004:0178b12": "道。若於事上見。墮在常情。若向意根下卜度。",
    "T48n2003_004:0178b13": "卒摸索不著。巖頭道。此是向上人活計。只露",
    "T48n2003_004:0178b14": "目前些子。如同電拂。南泉大意如此。有擒",
    "T48n2003_004:0178b15": "虎兕定龍蛇底手&#x811A;。到這裏也須是自會始",
    "T48n2003_004:0178b16": "得。不見道。向上一路千聖不傳。學者勞形如",
    "T48n2003_004:0178b17": "猿捉影。看他雪竇頌出。",
    "T48n2003_004:0178b18": "聞見覺知非一一(森羅萬象無有一法。七花八裂。眼耳鼻舌身意。一時是箇無孔",
    "T48n2003_004:0178b19": "鐵鎚)  山河不在鏡中觀(我這裏無這箇消息。長者自長短者自短。青是青黃是黃。",
    "T48n2003_004:0178b20": "爾向什麼處觀)  霜天月落夜將半(引爾入草了也。遍界不曾藏。切忌向鬼窟裏坐)",
    "T48n2003_004:0178b21": " 誰共澄潭照影寒(有麼有麼。若不同床睡。焉知被底穿。愁人莫向愁人說。說",
    "T48n2003_004:0178b22": "向愁人愁殺人)",
    "T48n2003_004:0178b23": "[0178b23] 南泉小睡語。雪竇大睡語。雖然作夢&#x5374;作得",
    "T48n2003_004:0178b24": "箇好夢。前頭說一體。這裏說不同。聞見覺知",
    "T48n2003_004:0178b25": "非一一。山河不在鏡中觀。若道在鏡中觀。然",
    "T48n2003_004:0178b26": "後方曉了。則不離鏡處。山河大地。草木叢林。",
    "T48n2003_004:0178b27": "莫將鏡鑑。若將鏡鑑。便為兩段。但只可山是",
    "T48n2003_004:0178b28": "山水是水。法法住法位。世間相常住。山河不",
    "T48n2003_004:0178b29": "在鏡中觀。且道向什麼處觀。還會麼。到這",
    "T48n2003_004:0178c01": "裏。向霜天月落夜將半。這邊與爾打併了",
    "T48n2003_004:0178c02": "也。那邊爾自相度。還知雪竇以本分事為人",
    "T48n2003_004:0178c03": "麼。誰共澄潭照影寒。為復自照。為復共人照。",
    "T48n2003_004:0178c04": "須是絕機絕解。方到這境界。即今也不要澄",
    "T48n2003_004:0178c05": "潭。也不待霜天月落。即今作麼生。"
}