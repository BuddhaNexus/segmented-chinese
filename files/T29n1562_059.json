{
    "T29n1562_059:0668a23": "阿毘達磨順正理論卷第五十九",
    "T29n1562_059:0668a25": "尊者眾賢造",
    "T29n1562_059:0668a26": "三藏法師玄奘奉　詔譯",
    "T29n1562_059:0668a27": "辯賢聖品第六之三",
    "T29n1562_059:0668a28": "今應思擇。於聖諦中求真見者初修何行。求",
    "T29n1562_059:0668a29": "見聖諦初業地中。所習行儀極為繁廣。欲遍",
    "T29n1562_059:0668b01": "解者當於眾聖。所集觀行諸論中求。以要言",
    "T29n1562_059:0668b02": "之初修行者。應於解脫具深意樂觀涅槃德",
    "T29n1562_059:0668b03": "背生死過。先應方便親近善友。善友能為眾",
    "T29n1562_059:0668b04": "行本故。具聞等力得善友名。譬如良醫於療",
    "T29n1562_059:0668b05": "疾位。先審觀察諸有病者。何等本性如何變",
    "T29n1562_059:0668b06": "異。何所規度有何勢力。何處何時習何成性。",
    "T29n1562_059:0668b07": "何志何失何法所隨。何食何業住何分位。彼",
    "T29n1562_059:0668b08": "從先來串服何藥。次觀諸藥味勢熟德。隨",
    "T29n1562_059:0668b09": "應授與令熱令膩。或令進湯引諸病出。凡所",
    "T29n1562_059:0668b10": "授藥功不唐捐。具悲智尊亦復如是。先觀煩",
    "T29n1562_059:0668b11": "惱重病所逼。初欲習業諸弟子眾。何等本性",
    "T29n1562_059:0668b12": "為貪行耶。廣說乃至為雜行耶。如何變異誰",
    "T29n1562_059:0668b13": "令變耶。為經久住為暫爾耶。令違本性有何",
    "T29n1562_059:0668b14": "德耶。何所規度為求世榮為求出世堅固功",
    "T29n1562_059:0668b15": "德。有何勢力彼所依身。為極堅固堪耐勞苦。",
    "T29n1562_059:0668b16": "獨處閑居專精受行。杜多功德為極愞軟。為",
    "T29n1562_059:0668b17": "居何處有居此處。此德失生處亦順生諸得",
    "T29n1562_059:0668b18": "失。故理須觀察為在何時。有在此時欣樂於",
    "T29n1562_059:0668b19": "此時。亦順生欣樂心故理須觀察或根熟位說",
    "T29n1562_059:0668b20": "名為時。習何成性彼於先來。串習何德今成",
    "T29n1562_059:0668b21": "此性。有何志性為性怯劣為性強勇。堪處閑",
    "T29n1562_059:0668b22": "居為性劬勞。為極勇猛堪能擔荷大劬勞擔。",
    "T29n1562_059:0668b23": "有何過失為增上慢。為被他言之所牽引。為",
    "T29n1562_059:0668b24": "多尋伺為性愚矇。為多諂曲為性躁擾。為",
    "T29n1562_059:0668b25": "貪敬奉為愛利養。為多邪解為多疑惑。何法",
    "T29n1562_059:0668b26": "所隨為何煩惱。堅所隨逐何可動耶。彼宜何",
    "T29n1562_059:0668b27": "食順益彼身。身依食住故應觀察。彼有何業",
    "T29n1562_059:0668b28": "是先所為令順先修故應觀察住何分位。功",
    "T29n1562_059:0668b29": "德過失隨年位殊。故應觀察彼宜授與。何等",
    "T29n1562_059:0668c01": "法藥為應捨置。為應訶擯為應讚勵為應誨",
    "T29n1562_059:0668c02": "示。次應觀察諸對治門。隨其所應授與令學。",
    "T29n1562_059:0668c03": "各令獲益功不唐捐。由此世尊契經中說。親",
    "T29n1562_059:0668c04": "近善友名全梵行。行者既為能說正法。善友",
    "T29n1562_059:0668c05": "攝持應修何行。頌曰。",
    "T29n1562_059:0668c06": "　將趣見諦道　　應住戒勤修",
    "T29n1562_059:0668c07": "　聞思修所成　　謂名俱義境",
    "T29n1562_059:0668c08": "論曰。諸有發心將趣見諦。應先安住清淨尸",
    "T29n1562_059:0668c09": "羅。然後勤修聞所成等。故世尊說依住尸羅。",
    "T29n1562_059:0668c10": "於二法中能勤修習。謂先安住清淨戒已。復",
    "T29n1562_059:0668c11": "數親近諸瑜伽師。隨瑜伽師教授誡勗。精勤",
    "T29n1562_059:0668c12": "攝受順見諦聞。聞已勤求所聞法義。令師教",
    "T29n1562_059:0668c13": "誡所生慧增。漸勝漸明乃至純熟。非唯於此",
    "T29n1562_059:0668c14": "生喜足心。復於法義自專思擇。如是如是決",
    "T29n1562_059:0668c15": "定慧生。自思為因決慧生已。能勤修習諸煩",
    "T29n1562_059:0668c16": "惱等。自相共相二對治修。今於此中略攝義",
    "T29n1562_059:0668c17": "者。謂修行者住戒勤修。依聞所成慧起思所",
    "T29n1562_059:0668c18": "成慧。依思所成慧起修所成慧。此三慧相差",
    "T29n1562_059:0668c19": "別云何。謂如次緣名俱義境。理實三慧於成",
    "T29n1562_059:0668c20": "滿時。一切皆唯緣義為境。爾時難辯三慧相",
    "T29n1562_059:0668c21": "別。故今且約加行位。辯說聞思修緣名俱義。",
    "T29n1562_059:0668c22": "非唯緣名境有決定慧生故。聞所成慧不但",
    "T29n1562_059:0668c23": "緣名境。然隨師說名句文身故。於義差別",
    "T29n1562_059:0668c24": "有決定慧生。此慧名為聞所成慧。約入方便",
    "T29n1562_059:0668c25": "說但緣名。聞慧成已為知別義。復加精勤自",
    "T29n1562_059:0668c26": "審思擇。欲令思擇無謬失故。復念師教名句",
    "T29n1562_059:0668c27": "文身。由此後時於義差別。生決定慧名思所",
    "T29n1562_059:0668c28": "成。此加行時由思義力。引念名故說緣俱境。",
    "T29n1562_059:0668c29": "思慧成已等引現前。不待名言證義差別。此",
    "T29n1562_059:0669a01": "決定慧名修所成。諸瑜伽師此中立喻。如彩",
    "T29n1562_059:0669a02": "畫者習彩畫時。最初從師敬受畫本。審諦瞻",
    "T29n1562_059:0669a03": "相臨本倣學。數毀數習乃至刮真。然後背",
    "T29n1562_059:0669a04": "本數思數習。為令所習無謬失故。復將比校",
    "T29n1562_059:0669a05": "所倣畫本。令己所造等本或增。不爾所習無",
    "T29n1562_059:0669a06": "增進理。由此後時所作轉勝。無勞觀本隨欲",
    "T29n1562_059:0669a07": "皆成。習三慧法應知亦爾。毘婆沙師復別立",
    "T29n1562_059:0669a08": "喻。如有一類浮深駛水。曾未學者不能離岸。",
    "T29n1562_059:0669a09": "及浮所依曾學未成。能暫捨離去之不遠。恐",
    "T29n1562_059:0669a10": "乏沈溺復還趣岸。或執所依曾善學者。能無",
    "T29n1562_059:0669a11": "勞倦不顧岸依。雖經極深險難洄澓。能免淪",
    "T29n1562_059:0669a12": "沒自在浮渡。如是應知三慧相別。經主謂此",
    "T29n1562_059:0669a13": "思慧不成。謂此既通緣名緣義。如次應是聞",
    "T29n1562_059:0669a14": "修所成。今詳三相無過別者。謂修行者依聞",
    "T29n1562_059:0669a15": "至教。所生勝慧名聞所成。依思正理所生勝",
    "T29n1562_059:0669a16": "慧名思所成。依修等持所生勝慧名修所成。",
    "T29n1562_059:0669a17": "彼由未達毘婆沙意故作是言。然毘婆沙辯",
    "T29n1562_059:0669a18": "三相別意不如是。謂若有慧於加行時。由緣",
    "T29n1562_059:0669a19": "名力引生義解。此所引慧名聞所成。若加行",
    "T29n1562_059:0669a20": "時由思義力引念名解。由此於後生決定慧",
    "T29n1562_059:0669a21": "名思所成。若不待名唯觀於義。起內證慧名",
    "T29n1562_059:0669a22": "修所成。如彼所宗辯此三慧。雖皆決定相無",
    "T29n1562_059:0669a23": "差別。而依至教正理等持。為因不同三相有",
    "T29n1562_059:0669a24": "別。如是我宗辯此三慧成時緣義。相雖無別",
    "T29n1562_059:0669a25": "而依緣名緣俱緣義。加行別故三相有別。且",
    "T29n1562_059:0669a26": "思所成是思正理。所生決慧為此加行。勢力",
    "T29n1562_059:0669a27": "堅強無有謬失。重念師教名句文身。是思所",
    "T29n1562_059:0669a28": "成加行助伴。約加行說通緣名義。非成滿位",
    "T29n1562_059:0669a29": "亦可通緣。是故於三決慧生位。雖俱緣義相",
    "T29n1562_059:0669b01": "無差別。而加行中有差別故。毘婆沙者約之",
    "T29n1562_059:0669b02": "顯別。既爾思慧非為不成。閑居者言聞所成",
    "T29n1562_059:0669b03": "慧現在前位。輕安光明未遍所依。亦不堅住",
    "T29n1562_059:0669b04": "思慧行位。輕安光明未遍所依。少得堅住修",
    "T29n1562_059:0669b05": "慧行位。定力所引殊勝大種。遍身中故便有",
    "T29n1562_059:0669b06": "殊勝。輕安光明遍滿身中。相續堅住由此行",
    "T29n1562_059:0669b07": "者。所依極輕容貌光鮮。特異常位三慧之相",
    "T29n1562_059:0669b08": "差別如是。餘不定位亦有光明。然非皆是聞",
    "T29n1562_059:0669b09": "思慧攝。此中二慧名所成者。是因聞思力所",
    "T29n1562_059:0669b10": "生義。第三修慧名所成者。是即以修為自性",
    "T29n1562_059:0669b11": "義。如言命器食寶所成。諸有欲於修精勤學",
    "T29n1562_059:0669b12": "者。如何淨身器令修速成。頌曰。",
    "T29n1562_059:0669b13": "　俱身心遠離　　無不足大欲",
    "T29n1562_059:0669b14": "　謂已得未得　　多求名所無",
    "T29n1562_059:0669b15": "　治相違界三　　無漏無貪性",
    "T29n1562_059:0669b16": "　四聖種亦爾　　前三唯喜足",
    "T29n1562_059:0669b17": "　三生具後業　　為治四愛生",
    "T29n1562_059:0669b18": "　我所我事欲　　暫息永除故",
    "T29n1562_059:0669b19": "論曰。身器清淨略由三因。何等謂三因。一",
    "T29n1562_059:0669b20": "身心遠離。二喜足少欲。三住四聖種。謂若欲",
    "T29n1562_059:0669b21": "令修速成者。要先精勤清淨身器。欲令身器",
    "T29n1562_059:0669b22": "得清淨者。要先修習身心遠離。身遠離者。謂",
    "T29n1562_059:0669b23": "遠惡朋心遠離者。謂離惡尋由身心離惡朋",
    "T29n1562_059:0669b24": "尋故。身器清淨心易得定。此二由何易可成",
    "T29n1562_059:0669b25": "者。由於衣等喜足少欲。言喜足者無不喜足。",
    "T29n1562_059:0669b26": "少欲者無大欲。諸有多求資生具者。晝狎惡",
    "T29n1562_059:0669b27": "朋侶。夜起惡尋思。由此無容令心得定。所無",
    "T29n1562_059:0669b28": "二種差別云何。謂於已得妙多衣等。恨不得",
    "T29n1562_059:0669b29": "此倍妙倍多。即於此中顯等倍勝。更欣欲故",
    "T29n1562_059:0669c01": "名不喜足。若於未得妙多衣等。求得故名",
    "T29n1562_059:0669c02": "大欲。諸所有物足能治苦。若更多求便越善",
    "T29n1562_059:0669c03": "品是此中義。如契經言。隨有所得身安樂",
    "T29n1562_059:0669c04": "者。令心易定及能說法。故有希求治苦物",
    "T29n1562_059:0669c05": "者。是為助道非為過失。故經主言。應作",
    "T29n1562_059:0669c06": "是說於所已得。不妙不多悵望不歡名不喜",
    "T29n1562_059:0669c07": "足。於所未得衣服等事。求妙求多名為大欲",
    "T29n1562_059:0669c08": "不應正理。所以者何。若已得物未能治苦悵",
    "T29n1562_059:0669c09": "望不歡。若都未得能治苦物。希求得者此不",
    "T29n1562_059:0669c10": "障定有何過失。又彈對法所辯相言。豈不更",
    "T29n1562_059:0669c11": "求亦緣未得。此二差別便應不成。理亦不然",
    "T29n1562_059:0669c12": "非對法者。言於已得妙多衣等。更別欣求餘",
    "T29n1562_059:0669c13": "所未得。妙多衣等名不喜足。如何說二差別",
    "T29n1562_059:0669c14": "不成。若爾所言有何意趣。謂於已得足能治",
    "T29n1562_059:0669c15": "苦妙多衣等。即於此中顯等倍勝。更生欣欲",
    "T29n1562_059:0669c16": "恨先不得。此衣服等倍妙倍多名不喜足。於",
    "T29n1562_059:0669c17": "已獲得足能治苦。更倍希求方能障定。非於",
    "T29n1562_059:0669c18": "已得未能治苦。更倍希求便能障定。故對法",
    "T29n1562_059:0669c19": "者所說無失。或不喜足雖更希求與大欲殊",
    "T29n1562_059:0669c20": "故無有失。謂先已得諸資生具無所乏少。而",
    "T29n1562_059:0669c21": "更希求如是希求。從於已得心不喜足。所引",
    "T29n1562_059:0669c22": "生故果受因名名不喜足。於先未得諸資生",
    "T29n1562_059:0669c23": "具。心無所顧過量希求。如是希求名為大欲。",
    "T29n1562_059:0669c24": "二種差別其相如是。喜足少欲能治此故。與",
    "T29n1562_059:0669c25": "此相違應知相別。謂治不喜足不喜足相。違",
    "T29n1562_059:0669c26": "是喜足相能治大欲。大欲相違是少欲相是",
    "T29n1562_059:0669c27": "於已得能治苦物。不更希求名為喜足。於所",
    "T29n1562_059:0669c28": "未得能治苦物。不過量求名少欲義。喜足少",
    "T29n1562_059:0669c29": "欲界繫通三。亦有越三無漏攝者。謂欲界繫",
    "T29n1562_059:0670a01": "善心相應。喜足少欲是欲界繫二界無漏例",
    "T29n1562_059:0670a02": "此應說。所治二種唯欲界繫。以何證知色無",
    "T29n1562_059:0670a03": "色界亦有能治喜足少欲。以現見有生在欲",
    "T29n1562_059:0670a04": "界。從色無色等引起時。所治二種現行遠故。",
    "T29n1562_059:0670a05": "能治二種現行增故。已說喜足少欲別相二",
    "T29n1562_059:0670a06": "種通相。所謂無貪以二俱能對治貪故。所治",
    "T29n1562_059:0670a07": "通相所謂欲貪。聖種應知如能治說。謂亦通",
    "T29n1562_059:0670a08": "三界無漏是無貪。如無色中雖無怨境。而亦",
    "T29n1562_059:0670a09": "得有無瞋善根。故無色中雖無衣等。而亦得",
    "T29n1562_059:0670a10": "有無貪善根。如彼不貪身亦不貪資具故。無",
    "T29n1562_059:0670a11": "色界具四聖種受欲聖者。於聖種中有阿世",
    "T29n1562_059:0670a12": "耶。而無加行眾聖種故名為聖種。聖眾皆從",
    "T29n1562_059:0670a13": "此四生故。展轉承嗣次第不絕。前為後種世",
    "T29n1562_059:0670a14": "所極成。眾聖法身皆從於衣生。喜足等力所",
    "T29n1562_059:0670a15": "引起。是聖族姓得聖種名。四中前三體唯喜",
    "T29n1562_059:0670a16": "足。謂於衣服飲食臥具。隨所得中皆生喜足。",
    "T29n1562_059:0670a17": "此三喜足即三聖種。無貪善根有多品類。於",
    "T29n1562_059:0670a18": "中若治不喜足貪。此乃名為前三聖種。第四",
    "T29n1562_059:0670a19": "聖種謂樂斷修斷。謂離繫修。謂聖道樂。謂",
    "T29n1562_059:0670a20": "於彼情深欣慕。以樂斷及修名樂斷。修即是",
    "T29n1562_059:0670a21": "欣慕滅及道義。或樂斷之修名樂斷。修即是",
    "T29n1562_059:0670a22": "欣慕滅之道義為證惑滅樂修道故。由此能",
    "T29n1562_059:0670a23": "治有無有貪故此亦以無貪為性。豈不第四",
    "T29n1562_059:0670a24": "亦能治瞋等。則應亦以無瞋等為性非無此",
    "T29n1562_059:0670a25": "義。然以前三為資糧故。前三唯是無貪性故。",
    "T29n1562_059:0670a26": "此亦自能對治貪故從顯偏說。何緣唯立喜",
    "T29n1562_059:0670a27": "足為聖種非少欲耶。以少欲者容於衣等物",
    "T29n1562_059:0670a28": "有希求故。謂有意樂性下劣者。於未得境不",
    "T29n1562_059:0670a29": "敢多求。設已得多容求不歇。見喜足者少有",
    "T29n1562_059:0670b01": "所得。尚不更求。況復多得。故唯喜足建立",
    "T29n1562_059:0670b02": "聖種。或為遮止苦行者欲。不說少欲以為聖",
    "T29n1562_059:0670b03": "種。非彼外道心有勝欲。恒有劣欲熏相續故",
    "T29n1562_059:0670b04": "或隨所得生歡喜心。不更欣求名為喜足。斷",
    "T29n1562_059:0670b05": "樂欲樂此為最勝。欲界有情多樂欲樂。此樂",
    "T29n1562_059:0670b06": "欲樂違出家心。於離惑中令心闇鈍。能障梵",
    "T29n1562_059:0670b07": "行靜慮現前。為過最深喜足能治。故唯喜足",
    "T29n1562_059:0670b08": "建立聖種。非於未得多衣等中。起希求時心",
    "T29n1562_059:0670b09": "生歡喜。何況於少是故少欲。於能對治樂欲",
    "T29n1562_059:0670b10": "樂中。非最勝故不立聖種。緣衣服等所生喜",
    "T29n1562_059:0670b11": "足。如何可說是無漏耶。誰言如是喜足是無",
    "T29n1562_059:0670b12": "漏。若爾聖種寧皆通無漏。由彼增上所生聖",
    "T29n1562_059:0670b13": "道。彼所引故從彼為名。故言聖種皆通無漏。",
    "T29n1562_059:0670b14": "不作是言緣衣服等。所有喜足皆通無漏。少",
    "T29n1562_059:0670b15": "欲無漏准此應釋。謂彼增上所生聖道。彼所",
    "T29n1562_059:0670b16": "引故從彼為名。非聖道生緣衣等境。世尊何",
    "T29n1562_059:0670b17": "故說四聖種。以諸弟子捨俗生具。及俗事業",
    "T29n1562_059:0670b18": "歸佛出家。為彼顯示於佛聖法。毘奈耶中有",
    "T29n1562_059:0670b19": "能助道生具事業。謂有厭離生死居家。出家",
    "T29n1562_059:0670b20": "求脫有何生具。於隨所得衣服等中深生喜",
    "T29n1562_059:0670b21": "足。作何事業深樂斷修。異此無能證涅槃故。",
    "T29n1562_059:0670b22": "何緣唯四不增不減齊此滿足聖生因故。謂聖",
    "T29n1562_059:0670b23": "生因略有二種。一棄捨過。二攝持德。如次即",
    "T29n1562_059:0670b24": "是前三第四。是故唯四不增不減。或聞思修",
    "T29n1562_059:0670b25": "所成諸善。皆是聖種解脫依故。然為對治四",
    "T29n1562_059:0670b26": "種愛生。是故世尊略說四種。以契經說有四",
    "T29n1562_059:0670b27": "愛生。故契經言。苾芻諦聽愛因衣服。應生時",
    "T29n1562_059:0670b28": "生應住時住應執時執。如是愛因飲食臥具。",
    "T29n1562_059:0670b29": "及有無有皆如是說。為治此四故唯說四聖",
    "T29n1562_059:0670c01": "種。於藥喜足何非聖種。不說於彼有愛生故。",
    "T29n1562_059:0670c02": "為治愛生建立聖種。經唯說有四種愛生。是",
    "T29n1562_059:0670c03": "故於藥不立聖種。或即攝在前三中故。謂藥",
    "T29n1562_059:0670c04": "有在衣服中攝。有在飲食中攝有在臥具中",
    "T29n1562_059:0670c05": "攝。故於藥喜足不別立聖種。或若於中引憍",
    "T29n1562_059:0670c06": "等過。對治彼故建立聖種於藥無引憍等過",
    "T29n1562_059:0670c07": "生。故聖種無於藥喜足。或一切人皆受用者。",
    "T29n1562_059:0670c08": "於彼喜足可立聖種。非彼尊者縛矩羅等。曾",
    "T29n1562_059:0670c09": "無有病受用藥故。或一切時應受用者。於彼",
    "T29n1562_059:0670c10": "喜足可立聖種。非一切時受用藥故。或醫方",
    "T29n1562_059:0670c11": "論亦見說有於藥喜足。毘奈耶中方見說有。",
    "T29n1562_059:0670c12": "衣等喜足聖種唯在內法有故。有言雖有於",
    "T29n1562_059:0670c13": "藥喜足而不建立為聖種者。諸藥有能順梵",
    "T29n1562_059:0670c14": "行故。謂世現見樂學戒者。於藥喜足障梵行",
    "T29n1562_059:0670c15": "故。或佛為欲暫息永除我我所事欲故說四",
    "T29n1562_059:0670c16": "聖種。謂為暫息我所事欲故說前三聖種為",
    "T29n1562_059:0670c17": "永滅除及我事欲故說第四聖種。經主於此",
    "T29n1562_059:0670c18": "自作釋言。我所事者。謂衣服等。我事者。謂自",
    "T29n1562_059:0670c19": "身緣彼貪名為欲。若作此釋義不異前。頌中",
    "T29n1562_059:0670c20": "不應別為文句。與前所說治四愛生。言雖有",
    "T29n1562_059:0670c21": "殊義無別故。由此我部毘婆沙師。更約異門",
    "T29n1562_059:0670c22": "釋此文句。我所我執立以欲名。謂為暫時息",
    "T29n1562_059:0670c23": "我所執。故世尊說前三聖種。即於衣等所生",
    "T29n1562_059:0670c24": "喜足。及彼增上所引聖道。為永滅除及我事",
    "T29n1562_059:0670c25": "執。故世尊說第四聖種。即樂斷修及彼增上。",
    "T29n1562_059:0670c26": "所引聖道皆名聖種。此門意顯令有身見。暫",
    "T29n1562_059:0670c27": "息永除說四聖種。如是已說將趣見諦所應",
    "T29n1562_059:0670c28": "修行及修行已。為修速成淨治身器。既集如",
    "T29n1562_059:0670c29": "是聖道資糧。欲正入修由何門入。頌曰。",
    "T29n1562_059:0671a01": "　入修要二門　　不淨觀息念",
    "T29n1562_059:0671a02": "　貪尋增上者　　如次第應修",
    "T29n1562_059:0671a03": "論曰。諸有情類行別眾多。故入修門亦有多",
    "T29n1562_059:0671a04": "種。然彼多分依二門入。一不淨觀。二持息念。",
    "T29n1562_059:0671a05": "故唯此二名曰要門。為諸有情入皆由二。不",
    "T29n1562_059:0671a06": "爾如次貪尋增者。謂貪增者入依初門。尋增",
    "T29n1562_059:0671a07": "上者入依息念。如非一病一藥能除。就近治",
    "T29n1562_059:0671a08": "門說不淨觀。能治貪病非不治餘。息念治尋",
    "T29n1562_059:0671a09": "應知亦爾。然持息念緣無差別微細境故。所",
    "T29n1562_059:0671a10": "緣繫屬自相續故。非如不淨觀緣多外境故。",
    "T29n1562_059:0671a11": "能止亂尋既已總說。貪尋增者入修如次。由",
    "T29n1562_059:0671a12": "前二門此中先應辯不淨觀。如是觀相云何。",
    "T29n1562_059:0671a13": "頌曰。",
    "T29n1562_059:0671a14": "　為通治四貪　　且辯觀骨鎖",
    "T29n1562_059:0671a15": "　廣至海復略　　名初習業位",
    "T29n1562_059:0671a16": "　除足至頭半　　名為已熟修",
    "T29n1562_059:0671a17": "　繫心在眉間　　名超作意位",
    "T29n1562_059:0671a18": "論曰。修不淨觀正為治貪。然貪差別略有四",
    "T29n1562_059:0671a19": "種。一顯色貪。二形色貪。三妙觸貪。四供奉",
    "T29n1562_059:0671a20": "貪。對治四貪依二思擇。一觀內屍。二觀外",
    "T29n1562_059:0671a21": "屍。利根初依前。鈍根初依後。謂利根者先於",
    "T29n1562_059:0671a22": "內身。皮為邊際足上頂下。周遍觀察令心厭",
    "T29n1562_059:0671a23": "患。為欲伏治顯色貪者。應專隨念內身分中。",
    "T29n1562_059:0671a24": "膿血脂精涎洟髓腦。大小便等變異顯色。及",
    "T29n1562_059:0671a25": "應隨念眾病所生。內身皮上變異顯色。黃白",
    "T29n1562_059:0671a26": "青黑如雲如煙。斑駮黧黯不明不淨。由此令",
    "T29n1562_059:0671a27": "心極生厭患。便能伏治緣顯色貪。以知此身",
    "T29n1562_059:0671a28": "為如是等。非愛顯色所依止處。故於一切皆",
    "T29n1562_059:0671a29": "得離染。為欲伏治形色貪者。應別觀察諸內",
    "T29n1562_059:0671b01": "身支。是髮毛等三十六物。聚集安立和合",
    "T29n1562_059:0671b02": "所成。離此都無毛等形色。復以勝解分割身",
    "T29n1562_059:0671b03": "支。為二或多散擲於地。種種禽獸爭共食",
    "T29n1562_059:0671b04": "噉。骨肉零落支體分離。由此令心極生厭",
    "T29n1562_059:0671b05": "患。便能伏治緣形色貪。為欲伏治妙觸貪者。",
    "T29n1562_059:0671b06": "應以勝解除去皮肉。唯觀骸骨澁如瓦礫。",
    "T29n1562_059:0671b07": "由此令心極生厭患。便能伏治緣妙觸貪。為",
    "T29n1562_059:0671b08": "欲伏治供奉貪者。應以勝解觀察內身。如眠",
    "T29n1562_059:0671b09": "醉悶顛癎病等。不能自在運動身支。如老",
    "T29n1562_059:0671b10": "病時或至未至。被如是事纏縛其身。又觀內",
    "T29n1562_059:0671b11": "身不自在行。無不繫屬眾緣故生。於中都無",
    "T29n1562_059:0671b12": "少許身分。可為供奉威儀所依。徒妄執為能",
    "T29n1562_059:0671b13": "供奉者。彼決定有能供奉事。然供奉名所目",
    "T29n1562_059:0671b14": "義者。謂以彼彼身分為緣。決定能為舞歌笑",
    "T29n1562_059:0671b15": "睇。含啼戲等威儀事業。觀彼事業都無定性。",
    "T29n1562_059:0671b16": "如箜篌等所發音曲。一切皆類幻化所為。由",
    "T29n1562_059:0671b17": "此令心極生厭患。便能伏治緣供奉貪。是名",
    "T29n1562_059:0671b18": "利根初習業者。思所成慧觀察內身。能伏四",
    "T29n1562_059:0671b19": "貪令不現起。若鈍根者由根鈍故。煩惱猛利",
    "T29n1562_059:0671b20": "難可摧伏。藉外緣力方能伏治。故先明了觀",
    "T29n1562_059:0671b21": "察外屍。漸令自心煩惱摧伏。謂彼初欲觀外",
    "T29n1562_059:0671b22": "屍時。先起慈心往施身處。如世尊說。初修",
    "T29n1562_059:0671b23": "行者欲求方便速滅欲貪當起慈心之澹泊",
    "T29n1562_059:0671b24": "路。精勤修觀乃至廣說。至彼處已為欲伏治",
    "T29n1562_059:0671b25": "四種貪故。應如四種澹泊路經。修不淨觀觀",
    "T29n1562_059:0671b26": "外屍相。以況內身。彼相既然。此亦應爾。由此",
    "T29n1562_059:0671b27": "方便。漸能令心亦於內身深生厭患。便能伏",
    "T29n1562_059:0671b28": "治前說四貪。由於內身見自性故。為不淨觀",
    "T29n1562_059:0671b29": "速得成滿。應修八想伏治四貪。為欲伏治顯",
    "T29n1562_059:0671c01": "色貪故。修青瘀想及異赤想。為欲伏治形色",
    "T29n1562_059:0671c02": "貪故。修被食想及分離想。為欲伏治妙觸貪",
    "T29n1562_059:0671c03": "故。修破壞想及骸骨想。為欲伏治供奉貪故。",
    "T29n1562_059:0671c04": "修膖脹想及膿爛想。許緣骨鎖修不淨觀通",
    "T29n1562_059:0671c05": "能伏治如是四貪。以一骨瑣中具離四貪境",
    "T29n1562_059:0671c06": "故。應且辯修骨瑣觀。然於引發諸善根時。補",
    "T29n1562_059:0671c07": "特伽羅約所修行。說有三位。一初習業。二已",
    "T29n1562_059:0671c08": "熟修。三超作意。且觀行者欲修如是不淨觀",
    "T29n1562_059:0671c09": "時。應先繫心於自身分。或於足指或於眉間。",
    "T29n1562_059:0671c10": "或鼻頞中或於額等。隨所樂處專注不移為",
    "T29n1562_059:0671c11": "令等持得堅牢故。從入已去名初習業。入",
    "T29n1562_059:0671c12": "言為顯最初繫心。假想自身足指等處。下至",
    "T29n1562_059:0671c13": "能見錢量白骨。由勝解力漸廣漸增乃至具",
    "T29n1562_059:0671c14": "見全身骨瑣謂於此位諸瑜伽師。假想思惟",
    "T29n1562_059:0671c15": "皮肉爛墜。漸令骨淨初量如錢。乃至遍身皆",
    "T29n1562_059:0671c16": "成白骨。彼於此位有多想轉。想轉言顯不捨",
    "T29n1562_059:0671c17": "所緣。數數轉生餘勝解想。有餘師說。觀行",
    "T29n1562_059:0671c18": "未成作意但由想力故轉。觀行成已便由慧",
    "T29n1562_059:0671c19": "力。此位未成故由想轉。應知此中所言作意。",
    "T29n1562_059:0671c20": "總顯一切心心所法。皆由想力相續而轉。見",
    "T29n1562_059:0671c21": "全身已復方便入。緣外白骨不淨觀門。謂為",
    "T29n1562_059:0671c22": "漸令勝解增故。觀外骨瑣在己身邊。漸遍一",
    "T29n1562_059:0671c23": "床一房一寺。一園一邑一田一國。乃至遍地",
    "T29n1562_059:0671c24": "以海為邊。於其中間骨瑣充滿。為令勝解漸",
    "T29n1562_059:0671c25": "復增故。於所廣事漸略而觀。乃至唯觀自身",
    "T29n1562_059:0671c26": "骨瑣。齊此漸略不淨觀成。名瑜伽師初習業",
    "T29n1562_059:0671c27": "位為令略觀勝解轉增。於自骨中復除足骨。",
    "T29n1562_059:0671c28": "思惟餘骨繫心而住。漸次乃至除頭半骨。思",
    "T29n1562_059:0671c29": "惟半骨繫心而住。齊此轉略不淨觀成名瑜",
    "T29n1562_059:0672a01": "伽師已熟修位。為令略觀勝解自在。除半",
    "T29n1562_059:0672a02": "頭骨繫心眉間。專注一緣湛然而住。齊此極",
    "T29n1562_059:0672a03": "略不淨觀成。名瑜伽師超作意位。應知至此",
    "T29n1562_059:0672a04": "不淨觀成。諸所應為皆究竟故。住空閑者作",
    "T29n1562_059:0672a05": "如是言。此觀爾時有究竟相。謂有淨相欻爾",
    "T29n1562_059:0672a06": "現前。由此或令入息減少。或令發起不欣樂",
    "T29n1562_059:0672a07": "心。了知所修地究竟故。淨色相起擾亂心故。",
    "T29n1562_059:0672a08": "如人溫誦所熟誦文。又由得先所未得故。進",
    "T29n1562_059:0672a09": "證得餘勝善根故。如畦中水汎溢漫流。如是",
    "T29n1562_059:0672a10": "相名為此觀究竟相。有餘師說。若於爾時不",
    "T29n1562_059:0672a11": "於外緣起加行覺名不淨觀。究竟圓滿所緣",
    "T29n1562_059:0672a12": "自在。若小若大應作四句。如理應思今應思",
    "T29n1562_059:0672a13": "擇。此不淨觀既是勝解作意所攝。理應名為",
    "T29n1562_059:0672a14": "顛倒作意。則應此觀體非是善。非此所緣體",
    "T29n1562_059:0672a15": "皆是骨。皆作骨解豈非顛倒。此不淨觀且不",
    "T29n1562_059:0672a16": "可言。皆是勝解作意所攝。以不淨觀總有二",
    "T29n1562_059:0672a17": "種。一依自實。二依勝解。依自實者。謂由作意",
    "T29n1562_059:0672a18": "相應慧力。如實觀察自內身支所有不淨。若",
    "T29n1562_059:0672a19": "形若顯差別諸色。如九仙骨二商佉等。或如",
    "T29n1562_059:0672a20": "身中髮毛爪等。廣說具有三十六物。此等名",
    "T29n1562_059:0672a21": "為依自實觀。由與自相作意相應。是故不能",
    "T29n1562_059:0672a22": "永斷煩惱。依勝解者。謂勝解力假想思惟。諸",
    "T29n1562_059:0672a23": "不淨相此非顛倒作意所攝。以與煩惱性相",
    "T29n1562_059:0672a24": "違故。夫顛倒者本所欲為不能成辦。此隨所",
    "T29n1562_059:0672a25": "欲能伏煩惱。如何顛倒若謂此境非皆是骨。",
    "T29n1562_059:0672a26": "謂皆是骨寧非倒者。理亦不然如應解故。謂",
    "T29n1562_059:0672a27": "諸於杌起人覺者。不作是解我今於杌以人",
    "T29n1562_059:0672a28": "相觀故是顛倒。今觀行者作如是思。諸境界",
    "T29n1562_059:0672a29": "中雖非皆骨。我今為伏諸煩惱故。應以勝解",
    "T29n1562_059:0672b01": "遍觀為骨。既隨所欲如應而解。能伏煩惱寧",
    "T29n1562_059:0672b02": "是顛倒。此觀勢力能伏煩惱令暫不行。既有",
    "T29n1562_059:0672b03": "如斯巧方便力如何非善。是故無有如所難",
    "T29n1562_059:0672b04": "失。此不淨觀何性幾地緣。何境何處生何行",
    "T29n1562_059:0672b05": "相。緣何世為有漏為無漏。為離欲得為加行",
    "T29n1562_059:0672b06": "得。頌曰。",
    "T29n1562_059:0672b07": "　無貪性十地　　緣欲色人生",
    "T29n1562_059:0672b08": "　不淨自世緣　　有漏通二得",
    "T29n1562_059:0672b09": "論曰。如先所問今次第答。謂此觀以無貪為",
    "T29n1562_059:0672b10": "性。違逆作意為因所引。厭惡棄背與貪相翻。",
    "T29n1562_059:0672b11": "應知此中名不淨觀。名不淨觀應是慧者。理",
    "T29n1562_059:0672b12": "亦不然。觀所順故謂不淨觀能近治貪故。應",
    "T29n1562_059:0672b13": "正以無貪為性。貪因淨相由觀力除。故說無",
    "T29n1562_059:0672b14": "貪為觀所順。諸不淨觀皆是無貪。非諸無貪",
    "T29n1562_059:0672b15": "皆不淨觀。唯能伏治顯色等貪。方說名為此",
    "T29n1562_059:0672b16": "觀體故。此約自性若兼隨行。具以四蘊五蘊",
    "T29n1562_059:0672b17": "為性。通依十地謂四靜慮。及四近分中間欲",
    "T29n1562_059:0672b18": "界。唯爾所地此容有故。此觀唯緣欲界色處",
    "T29n1562_059:0672b19": "境。欲界顯形為此觀境故。若爾何故契經中",
    "T29n1562_059:0672b20": "言。耳根律儀所防護者。住不淨觀乃至廣說。",
    "T29n1562_059:0672b21": "此言為說諸為色貪所摧伏者。彼必由為緣",
    "T29n1562_059:0672b22": "聲等貪之所摧伏故。欲摧伏緣色貪者。必先",
    "T29n1562_059:0672b23": "應住耳根律儀。由此方能住不淨觀。有說。此",
    "T29n1562_059:0672b24": "觀唯依意識能引。所餘違逆行相故若有住",
    "T29n1562_059:0672b25": "耳根律儀彼必應先住不淨觀。此不淨觀力",
    "T29n1562_059:0672b26": "能遍緣。欲界所攝一切色處。若謂尊者阿泥",
    "T29n1562_059:0672b27": "律陀。不能觀天以為不淨。舍利子等於佛色",
    "T29n1562_059:0672b28": "身亦不能觀以為不淨。如何此觀遍緣欲色。",
    "T29n1562_059:0672b29": "此難不然。勝無滅者能觀天色為不淨故。佛",
    "T29n1562_059:0672c01": "能觀佛微妙色身為不淨故。由是此觀定能",
    "T29n1562_059:0672c02": "遍緣欲色為境。由此已顯緣義非名。亦已顯",
    "T29n1562_059:0672c03": "成通緣三性。初習業者唯依人趣。能生此觀",
    "T29n1562_059:0672c04": "非北俱盧。天趣中無青瘀等故不能初起。先",
    "T29n1562_059:0672c05": "於此起後生彼處亦得現前。此觀行相唯不",
    "T29n1562_059:0672c06": "淨轉。是善性故體應是淨。約行相故說為不",
    "T29n1562_059:0672c07": "淨。是身念住攝加行非根本。雖與喜樂捨三",
    "T29n1562_059:0672c08": "根相應。而厭俱行如苦集忍智。隨在何世緣",
    "T29n1562_059:0672c09": "自世境。若不生法通緣三世。此觀行相非無",
    "T29n1562_059:0672c10": "常等十六行攝。故唯有漏通加行得及離染",
    "T29n1562_059:0672c11": "得。離彼彼地染得彼彼定時。亦即獲得彼地",
    "T29n1562_059:0672c12": "此觀。離染得已於後後時。亦由加行令得現",
    "T29n1562_059:0672c13": "起。未離染者唯加行得。此中一切聖最後有",
    "T29n1562_059:0672c14": "異生皆通未曾。餘唯曾得。",
    "T29n1562_059:0672c15": "說一切有部順正理論卷第五十九"
}