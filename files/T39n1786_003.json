{
    "T39n1786_003:0109c21": "金光明經文句記卷第三(上)",
    "T39n1786_003:0109c23": "宋四明沙門知禮述",
    "T39n1786_003:0109c24": "[0109c24] ◎二從爾時下大段正宗分二。初總示文義",
    "T39n1786_003:0109c25": "二。初示經文起盡。懺悔讚歎空品三品全。及",
    "T39n1786_003:0109c26": "此壽量半品。同是正說。二凡三下辨三章大",
    "T39n1786_003:0109c27": "義二。初敘他師二。初正明他義三。初敘初",
    "T39n1786_003:0109c28": "師。二二云下敘次師二。初敘。二次乃下章安",
    "T39n1786_003:0109c29": "破。以今不云師及天台。知是私破。空雖是",
    "T39n1786_003:0110a01": "中乃是因位用中破執。且非果上所顯中體。",
    "T39n1786_003:0110a02": "法雖不異用顯義殊。古既昧此故今不用。三",
    "T39n1786_003:0110a03": "三藏下敘真諦二。初敘。虛空等者。新經三身",
    "T39n1786_003:0110a04": "分別品云。虛空藏菩薩白佛。云何菩薩於諸",
    "T39n1786_003:0110a05": "如來甚深祕密如法修行。指此為敘也。二直",
    "T39n1786_003:0110a06": "是下章安破。諸經節節皆有發問。豈盡稱",
    "T39n1786_003:0110a07": "敘。故云義弱。二師云下今師去取。彼虛空",
    "T39n1786_003:0110a08": "藏雖約因問。佛答乃云一切如來等有三身。",
    "T39n1786_003:0110a09": "豈非果義。故去三藏取初家。次師可知。二新",
    "T39n1786_003:0110a10": "舊下明今意三。初就新經明宗體三。初四佛",
    "T39n1786_003:0110a11": "說&#x8FF9;以顯本。拂八十之短疑。明海滴之長應。",
    "T39n1786_003:0110a12": "既聞應化能長能短。則達法報非滅非生。本",
    "T39n1786_003:0110a13": "&#x8FF9;既融思議乃絕。上根之者秖聞其&#x8FF9;亦悟",
    "T39n1786_003:0110a14": "本源。當第一周也。二若未下王子示本令悟",
    "T39n1786_003:0110a15": "&#x8FF9;。新經壽量品。四佛說壽益物事訖。有憍陳",
    "T39n1786_003:0110a16": "如婆羅門欲生天故。求佛舍利如芥粟許。&#x7282;",
    "T39n1786_003:0110a17": "車毘王子說偈答云。假使蚊蚋&#x811A;。可以作城",
    "T39n1786_003:0110a18": "樓。如來寂靜身。無有舍利事。兔角為梯&#x96A5;。",
    "T39n1786_003:0110a19": "從地得升天。邪思佛舍利。功德無是處。鼠登",
    "T39n1786_003:0110a20": "兔角梯。食月除修羅。依舍利盡惑。解脫無",
    "T39n1786_003:0110a21": "是處。中根直聞法身理本不生滅。乃悟報應",
    "T39n1786_003:0110a22": "能常無常。理事既融思議即絕。當第二周也。",
    "T39n1786_003:0110a23": "三若未下釋迦雙論令俱解。下根既鈍。偏談",
    "T39n1786_003:0110a24": "本&#x8FF9;不能懸解互融之意。是故釋迦具演三",
    "T39n1786_003:0110a25": "身。所謂法身應身化身。如依空有電依電有",
    "T39n1786_003:0110a26": "光。法身是理應身是智。智既應理即起化身。",
    "T39n1786_003:0110a27": "三身冥一一不定一。三身宛然。是故品題三",
    "T39n1786_003:0110a28": "身分別。法應是本化身是&#x8FF9;。一時俱說則生",
    "T39n1786_003:0110a29": "妙解思議乃絕。當第三周。此之三番皆說如",
    "T39n1786_003:0110b01": "來常宗顯體。意令聞者發智證理。二懺品下",
    "T39n1786_003:0110b02": "判三品俱明用。佛智之宗顯法性體。此即名",
    "T39n1786_003:0110b03": "為經宗經體。一切眾生以此宗體而為本心",
    "T39n1786_003:0110b04": "若能懺歎及修二空。故佛妙用全體而起。令",
    "T39n1786_003:0110b05": "此眾生滅惡生善。及發空用導成二用。故",
    "T39n1786_003:0110b06": "云三品俱是經用。三今之下明此本略二番。",
    "T39n1786_003:0110b07": "以其二番皆顯三身。今此一番所顯不別。",
    "T39n1786_003:0110b08": "是故讖師順好略機不翻後二。二文為下分",
    "T39n1786_003:0110b09": "文解釋四。初文二。初分文。二解釋四。初四",
    "T39n1786_003:0110b10": "佛說偈二。初經家敘。二四佛說喻二。初料簡",
    "T39n1786_003:0110b11": "身說二。初問。二答二。初明說。本稱機宜共別",
    "T39n1786_003:0110b12": "無在。二見亦下明身。釋題判教此經屬通。此",
    "T39n1786_003:0110b13": "教明佛丈六尊特一身異見。故名合身。今此",
    "T39n1786_003:0110b14": "室中有三乘眾。三中菩薩利根之者能深觀",
    "T39n1786_003:0110b15": "空見不空理。不空理者。乃是生佛同一覺性。",
    "T39n1786_003:0110b16": "故雖見佛佛非外來。隨大隨小皆無邊際。故",
    "T39n1786_003:0110b17": "云四佛同尊特身身智應用是一是常。豈唯",
    "T39n1786_003:0110b18": "諸佛無二無別。與其弟子亦復不異。故云眾",
    "T39n1786_003:0110b19": "一。雖未開廢利人見同。若鈍菩薩及二乘人",
    "T39n1786_003:0110b20": "既但見空。乃&#x89A9;四佛自外而來。取色分齊但",
    "T39n1786_003:0110b21": "是應化。佛尚各異弟子豈同。三乘差別故云",
    "T39n1786_003:0110b22": "眾多。二分八下分文解義二。初敘二家分文。",
    "T39n1786_003:0110b23": "二舊云下從初師釋義四。初四偈立譬二。",
    "T39n1786_003:0110b24": "初斥古二。初敘。二是義下斥。諸佛說法三時",
    "T39n1786_003:0110b25": "不謬。故上中下善。能詮有法故其言巧妙。所",
    "T39n1786_003:0110b26": "詮離情故其義深遠。若齊無意寧悟常宗。故",
    "T39n1786_003:0110b27": "知古師全迷經旨。二且作下今釋二。初開章",
    "T39n1786_003:0110b28": "敘意二。初開章。大師所解其義無窮。稱機釋",
    "T39n1786_003:0110b29": "文且示三意。二四諦下敘意二。初明三因果。",
    "T39n1786_003:0110c01": "四諦是理。因果通依。四念是行。修之在因。四",
    "T39n1786_003:0110c02": "德本有。證之在果。非此三義莫顯常宗。二若",
    "T39n1786_003:0110c03": "論下明三相由。討果由因因果由諦。欲成因",
    "T39n1786_003:0110c04": "果解諦居先。二上以下依章釋義三。初約四",
    "T39n1786_003:0110c05": "諦釋二。初用四諦釋偈二。初懸說諦義二。",
    "T39n1786_003:0110c06": "初明四諦義三。初對上明境智。上明能說人",
    "T39n1786_003:0110c07": "宜對於智。今明所說法合對於理。二舊讀下",
    "T39n1786_003:0110c08": "斥古唯齊事。言讀文者。大論第三解十號正",
    "T39n1786_003:0110c09": "遍知文也。故論問云。云何正遍知。答知苦",
    "T39n1786_003:0110c10": "如苦相等。舊讀此文雖以如字為不異解。而",
    "T39n1786_003:0110c11": "昧三藏以知事稱理為不異。摩訶衍中以知",
    "T39n1786_003:0110c12": "事即理為不異。致使解義唯齊於事全不顯",
    "T39n1786_003:0110c13": "理。又復此文解正遍知。正知於真遍知於俗。",
    "T39n1786_003:0110c14": "三今明下明今師正義二。初約二諦。二約",
    "T39n1786_003:0110c15": "三諦二。解意者。以苦等四是世出世因果",
    "T39n1786_003:0110c16": "之境。於此四境若其不了。即真即俗及空假",
    "T39n1786_003:0110c17": "中。則不名諦。仍了二諦以中為真。三論空",
    "T39n1786_003:0110c18": "假意在諦中。欲於迷悟十界因果。一一見",
    "T39n1786_003:0110c19": "中法法無作。方得名為世相常住。其理不爾。",
    "T39n1786_003:0110c20": "將何以拂信相之疑。二句皆初約苦諦釋。二",
    "T39n1786_003:0110c21": "例餘諦結。二明識下明對諦意。二一切下",
    "T39n1786_003:0110c22": "以諦釋文四。約因前果後以水山地空。對集",
    "T39n1786_003:0110c23": "苦道滅例皆分三。初牒示二引證。三釋結。",
    "T39n1786_003:0110c24": "苦諦中引小般若者。金剛般若也。對大",
    "T39n1786_003:0110c25": "品等稱之為小。以文為小理同大部。彼以須",
    "T39n1786_003:0110c26": "彌喻於佛身。今證苦者積聚義同。非集所感。",
    "T39n1786_003:0110c27": "然用佛報證生報者。彰苦無作陰入皆如。",
    "T39n1786_003:0110c28": "無苦可捨即生成滅故。盤峙盤迴。峙立也。",
    "T39n1786_003:0110c29": "或作磐字誤也。道諦中引法華智地者。",
    "T39n1786_003:0111a01": "以地喻地。既到智地道之中也。水陸兩途",
    "T39n1786_003:0111a02": "者。陸途但到海之此岸。可喻三乘通修道品。",
    "T39n1786_003:0111a03": "未度變易猶在此岸。水途能到海之彼岸。可",
    "T39n1786_003:0111a04": "喻一乘別修道品。能即二死到三德岸。滅",
    "T39n1786_003:0111a05": "諦中引法華者。以空喻空。此空畢竟故曰",
    "T39n1786_003:0111a06": "終歸。五翳者。煙雲塵霧修羅手也。三光者。",
    "T39n1786_003:0111a07": "日月星也。常住滅理本來不翳今亦非淨。問",
    "T39n1786_003:0111a08": "若以山喻佛身。道以地喻智地。滅以空喻",
    "T39n1786_003:0111a09": "妙空。此三既有即理之教。則可論於所證法",
    "T39n1786_003:0111a10": "身。若初集諦引證釋結。但論煩惱豈可亦得",
    "T39n1786_003:0111a11": "名法身耶。答無作四諦一一皆中。若非一切",
    "T39n1786_003:0111a12": "咸趣煩惱。那名即中。以即中故苦名法身。道",
    "T39n1786_003:0111a13": "是智地。滅名妙空。故知直以煩惱釋集示於",
    "T39n1786_003:0111a14": "法身。其意最妙。行者知之。二明四諦釋疑",
    "T39n1786_003:0111a15": "二。初示理明疑斷二。初示理明相。上釋總瑞",
    "T39n1786_003:0111a16": "一切世間末曾有事悉具出現。以表十界假",
    "T39n1786_003:0111a17": "實依報皆顯三德。今明十界假實依報一一",
    "T39n1786_003:0111a18": "四諦諦諦三德。是理遍相名為法身。知此名",
    "T39n1786_003:0111a19": "報。起用名應應有長短。二信相下示斷疑相",
    "T39n1786_003:0111a20": "三。初所斷疑。二四佛下能斷法。四種之喻本",
    "T39n1786_003:0111a21": "曉應長。大師特以四諦解之。若非應壽全是",
    "T39n1786_003:0111a22": "法身。三身一體何以妙會疏之兩說。故先示",
    "T39n1786_003:0111a23": "云。其言巧妙其義深遠。若定喻一身言豈巧",
    "T39n1786_003:0111a24": "耶。三若並別義豈深耶。三舉應下歎意巧。文",
    "T39n1786_003:0111a25": "喻應長意彰報法。信相得意疑暗豁明。二釋",
    "T39n1786_003:0111a26": "此下歎釋妙勸思。四佛巧喻斷信相疑。智者",
    "T39n1786_003:0111a27": "妙釋發行人解。今既得遇豈不審思。二四偈",
    "T39n1786_003:0111a28": "下約四念釋。念者即空假中三妙觀也。處者",
    "T39n1786_003:0111a29": "身受心法四妙境也。非此觀境三身不顯。豈",
    "T39n1786_003:0111b01": "曰談常。此釋分三。初以偈對法三。初捨別",
    "T39n1786_003:0111b02": "從通。身受心法但是五陰。故知四念本在苦",
    "T39n1786_003:0111b03": "諦。然念處觀修通四教。今唯約圓。謂觀身淨",
    "T39n1786_003:0111b04": "不淨非淨非不淨。乃至觀法我經我非我非",
    "T39n1786_003:0111b05": "無我。皆成三諦。二一切下從通對釋。想行念",
    "T39n1786_003:0111b06": "處者。秖是法念合此二陰。今欲配地故存陰",
    "T39n1786_003:0111b07": "名。想取行行者。想取相貌。行乃遷流。故云",
    "T39n1786_003:0111b08": "行行。下行字平聲。三若觀下對偈所以。常壽",
    "T39n1786_003:0111b09": "因果非圓念處無由得成。故用對偈。二若觀",
    "T39n1786_003:0111b10": "下以法疑釋二。初明念處因果二。初修因",
    "T39n1786_003:0111b11": "相。四枯即空。四榮即假。雙非即中。說有次第",
    "T39n1786_003:0111b12": "修無前後。乃一心三觀也。故佛於其四枯四",
    "T39n1786_003:0111b13": "榮雙樹中間般涅槃者。正表於此。二成五下",
    "T39n1786_003:0111b14": "得果相三。初明三德融即相。即枯即榮即非",
    "T39n1786_003:0111b15": "枯榮一剎那修。剎那剎那圓念不息。歷於五",
    "T39n1786_003:0111b16": "品發似證真。至果位時三惑盡淨。百界五陰",
    "T39n1786_003:0111b17": "自在無礙。名五解脫。百界五陰清淨如空。",
    "T39n1786_003:0111b18": "名五般若。百界五陰究竟難思。名五法身。",
    "T39n1786_003:0111b19": "智冥五陰理是所冥故。稱之為理。體雖是一",
    "T39n1786_003:0111b20": "不分而分。般若能冥法身所冥。以相冥故起",
    "T39n1786_003:0111b21": "解脫用。雖三下明祕藏義。如常所說。二仁王",
    "T39n1786_003:0111b22": "下明五陰常住相。性名不改。即百界五陰八",
    "T39n1786_003:0111b23": "相莫遷十方周遍然非事底別有性陰。秖善",
    "T39n1786_003:0111b24": "惡陰穢污陰等。當體常住名法性陰。慎勿別",
    "T39n1786_003:0111b25": "求。三陰之下明三身體用相。法報雙非全體",
    "T39n1786_003:0111b26": "起用能常無常。常用則長等者。長則四喻短",
    "T39n1786_003:0111b27": "則八十。既皆應壽悉是無常。今以長短分常",
    "T39n1786_003:0111b28": "無常者。由山斤等能顯於常。若非體常。安",
    "T39n1786_003:0111b29": "令應用人天莫數。是故信相聞八十滅疑壽",
    "T39n1786_003:0111c01": "無常。聞四喻長悟常住體。故云常用則長無",
    "T39n1786_003:0111c02": "常用則短。二信相下將果用釋疑三。初所破",
    "T39n1786_003:0111c03": "之疑。二四佛下能破之法。三信相下得解之",
    "T39n1786_003:0111c04": "相。此三興向四諦釋疑其意不別。然須深",
    "T39n1786_003:0111c05": "究。三四偈下約四德釋二。初以偈對德。碎",
    "T39n1786_003:0111c06": "地為塵尚無淨相。豈存於穢。故對淨德。喻於",
    "T39n1786_003:0111c07": "理淨淨於淨穢也。二四德下以德釋疑二。初",
    "T39n1786_003:0111c08": "顯德用。常等四德學者須揀。名同體別。一",
    "T39n1786_003:0111c09": "凡夫所著常樂我淨體是見思。二菩薩建立",
    "T39n1786_003:0111c10": "常樂我淨體是無明。三佛之所證常樂我淨",
    "T39n1786_003:0111c11": "體是中道。今四皆中。是故皆以雙非顯之。",
    "T39n1786_003:0111c12": "理須非於十二倒也。今此常等與其非常非",
    "T39n1786_003:0111c13": "無常等名異體同。四德雙非即法身也。四",
    "T39n1786_003:0111c14": "能冥智即報身也。法報既冥則能應物起常",
    "T39n1786_003:0111c15": "無常至淨不淨自在應用。二信相下除疑念",
    "T39n1786_003:0111c16": "三。初所破之疑。二四佛下能破之法。三信相",
    "T39n1786_003:0111c17": "下得解之相。若知四諦斷疑之意。此三可見。",
    "T39n1786_003:0111c18": "二億百下一偈合譬二。初標古解二失。二舊",
    "T39n1786_003:0111c19": "云下明今意破古二。初破僻取文二。初出古",
    "T39n1786_003:0111c20": "解。古秖齊文不知四佛巧示之意。二示今意",
    "T39n1786_003:0111c21": "二。初示經深意。四喻有量百千是數誰不知",
    "T39n1786_003:0111c22": "之。須達舉量舉數況於無量無數。二汝既下",
    "T39n1786_003:0111c23": "斥古誣經。言有縱奪。縱知應化。奪迷報法。報",
    "T39n1786_003:0111c24": "法乃是應化體本。深文淺解自毀毀他。自",
    "T39n1786_003:0111c25": "既招愆令他謗教也。二破偏執義。義是所詮",
    "T39n1786_003:0111c26": "化身應身法身。此之三身皆具四句。謂常無",
    "T39n1786_003:0111c27": "常雙亦雙非。顯乎三一不可一異而思說之。",
    "T39n1786_003:0111c28": "古人迷此化定無常。或聞化身即法故常。猶",
    "T39n1786_003:0111c29": "謂法常化是無常。良由不了即字義故。故起",
    "T39n1786_003:0112a01": "信論云。隨其所應常能住持不毀不失。此顯",
    "T39n1786_003:0112a02": "化身二義具足。三以是下二偈斷疑二。初",
    "T39n1786_003:0112a03": "牒因釋義二。初以事行消文二。初約因緣釋。",
    "T39n1786_003:0112a04": "因親緣&#x758E;。不殺存命為長壽因。此因親義也。",
    "T39n1786_003:0112a05": "施食助命為長壽緣。此緣&#x758E;義也。二若作下",
    "T39n1786_003:0112a06": "約二緣釋。不殺有二。不殺是止善。放生是行",
    "T39n1786_003:0112a07": "善。不盜有二。不盜是止善。施食是行善。是故",
    "T39n1786_003:0112a08": "十善各有止行悉名二緣。經於二善互舉止",
    "T39n1786_003:0112a09": "行。一一皆是長壽二緣。發菩提心方名為因。",
    "T39n1786_003:0112a10": "言法性者。無作四誓全法性起是長壽因。",
    "T39n1786_003:0112a11": "種種二緣既能資助真正道心。乃會法報非",
    "T39n1786_003:0112a12": "常非無常。能起應化常與無常。三身一體斯",
    "T39n1786_003:0112a13": "為妙常。二法食下明法門指上。若就法門明",
    "T39n1786_003:0112a14": "於施食及不殺等。如疑念序疏中具說。二修",
    "T39n1786_003:0112a15": "因下據果斷疑。以長釋短無常疑斷常住壽",
    "T39n1786_003:0112a16": "明經。是故大士。即指如來。如言無上士也。故",
    "T39n1786_003:0112a17": "義淨。新譯此句云是故大覺尊。四是故汝今",
    "T39n1786_003:0112a18": "下一偈結成。二爾時下信相歡喜二。初據",
    "T39n1786_003:0112a19": "所聞釋信相解。言本&#x8FF9;者。體本用&#x8FF9;也。聞壽",
    "T39n1786_003:0112a20": "無量解&#x8FF9;用能常非長之長也。乃知&#x8FF9;用能",
    "T39n1786_003:0112a21": "短非短而短。定八十之疑自茲而去也。深心",
    "T39n1786_003:0112a22": "者。悟於報法高深之體也。此之本體妙絕於",
    "T39n1786_003:0112a23": "量及以無量。二踊躍下約入位釋歡喜。真信",
    "T39n1786_003:0112a24": "解發入歡喜位。別在初地圓在初住。並破無",
    "T39n1786_003:0112a25": "明名疑惑。去此皆內凡而釋似。位十地頂。",
    "T39n1786_003:0112a26": "者若不立等。覺即第十地破上品無明之。惑",
    "T39n1786_003:0112a27": "升於後。心此位名為眾伏。之頂金剛喻定。",
    "T39n1786_003:0112a28": "既為最後無明所動。故生歡喜及踊躍也。三",
    "T39n1786_003:0112a29": "從說下當機得道。上根初悟者。即用新經三",
    "T39n1786_003:0112b01": "周意也。陳如求舍利為中根。三身分別為下",
    "T39n1786_003:0112b02": "根。阿耨多羅三藐三菩提翻無上正等覺。即",
    "T39n1786_003:0112b03": "一切眾生本來覺性。非登極果方名無上及",
    "T39n1786_003:0112b04": "此正等。此覺心發通於五即今是分真。四從",
    "T39n1786_003:0112b05": "時下四佛還本。二初因緣釋。此信相等一",
    "T39n1786_003:0112b06": "類機緣覺性合興。乃感四佛不現而現。現",
    "T39n1786_003:0112b07": "為發心。心既已發故不還而還也。二觀行釋。",
    "T39n1786_003:0112b08": "諦境者。三諦一境本覺也。覺慧者。三智一",
    "T39n1786_003:0112b09": "心始覺也。全本起始名之為發。始合於本名",
    "T39n1786_003:0112b10": "曰相應。善相應者。必雙忘也。不忘乃是通中",
    "T39n1786_003:0112b11": "起塞。為表俱寂故不現也。二釋懺悔品二。",
    "T39n1786_003:0112b12": "初釋題二初明懺悔義二。初正明大義四。",
    "T39n1786_003:0112b13": "初釋懺悔名三。初對他經。方等陀羅尼經明",
    "T39n1786_003:0112b14": "四眾懺法。普賢觀法經明六根懺法。大經闍",
    "T39n1786_003:0112b15": "王懺逆。請觀音經銷伏三障。諸經觀門皆能",
    "T39n1786_003:0112b16": "滅罪。何法非懺。然菩薩行為轉先業。作利他",
    "T39n1786_003:0112b17": "緣。乃論無生等三種懺法。聲聞自度縱明懺",
    "T39n1786_003:0112b18": "悔。多在作法求免三途。故今但對大乘諸經",
    "T39n1786_003:0112b19": "明散明專。二正釋名五。初約伏首釋。然懺",
    "T39n1786_003:0112b20": "悔二字乃雙舉二音。梵語懺摩蓽言悔過。以",
    "T39n1786_003:0112b21": "由悔過是首伏等五種之義。今既華梵二音",
    "T39n1786_003:0112b22": "並列。是故大師以首釋懺以伏釋悔。乃至慚",
    "T39n1786_003:0112b23": "愧對釋懺悔。欲令稟者即於二字修首伏行",
    "T39n1786_003:0112b24": "及慚愧等。斯是善巧說法之相。故不可以華",
    "T39n1786_003:0112b25": "梵詁訓而為責也。初約首伏釋。首音獸。自",
    "T39n1786_003:0112b26": "陳罪也。&#x6B35;誠也。二約黑白釋。企望也。尚猶尊",
    "T39n1786_003:0112b27": "尚也。三約棄求釋。鄙恥也。惡烏路切。嫌也。",
    "T39n1786_003:0112b28": "四約露斷釋。發露過現斷未來續。五約慚愧",
    "T39n1786_003:0112b29": "釋二。初總釋。直以慚愧釋於懺悔。未分五種",
    "T39n1786_003:0112c01": "人天之義。故名總釋。二慚則下別釋。乃分人",
    "T39n1786_003:0112c02": "天及以四教事理之別也。二初約人天釋。人",
    "T39n1786_003:0112c03": "是肉眼但見其顯。諸天則有報得天眼故見",
    "T39n1786_003:0112c04": "冥密。此人慚恥愧赧。名為懺悔。二又人下",
    "T39n1786_003:0112c05": "約四教釋。良以此經通三乘懺。三乘乃攝四",
    "T39n1786_003:0112c06": "教故也。既慚愧義該於四教。首伏等四豈不",
    "T39n1786_003:0112c07": "然耶。說者據義應細作之。又四教賢位皆要",
    "T39n1786_003:0112c08": "加功。聖則任運可類三界人天果報作意自",
    "T39n1786_003:0112c09": "然。又四教賢聖有修有證。四教之理本非造",
    "T39n1786_003:0112c10": "作。是故復得名為人天四。初三藏二。初賢聖。",
    "T39n1786_003:0112c11": "賢則七賢。聖則四聖。逮及也。二又賢下事",
    "T39n1786_003:0112c12": "理。二又慚下通教二。初賢聖。此教菩薩同二",
    "T39n1786_003:0112c13": "乘斷惑故三乘皆聖。二又三下事理。三又三",
    "T39n1786_003:0112c14": "下別教二。初賢聖。通教聖位止斷見思。別",
    "T39n1786_003:0112c15": "教三賢能斷塵沙又伏無明。故云尚非。二",
    "T39n1786_003:0112c16": "總此下事理。此以但中為第一義。四又三下",
    "T39n1786_003:0112c17": "圓教二。初賢聖。三十心去皆證法身皆垂八",
    "T39n1786_003:0112c18": "相。故判為聖。十信長別苦輪海故。故得名賢。",
    "T39n1786_003:0112c19": "二總此下事理。以具德中為第一義。三合十",
    "T39n1786_003:0112c20": "下合十數。以慚愧中分於總別。總一別五并",
    "T39n1786_003:0112c21": "首伏等四。故成十番釋懺悔名。二明懺悔處",
    "T39n1786_003:0112c22": "四。初明懺須得處。懺之所依如器淳朴非砧",
    "T39n1786_003:0112c23": "不成。以何為砧。謂一實相無別實相。即罪相",
    "T39n1786_003:0112c24": "是。得此處者。罪無不滅德無不顯。此自分二。",
    "T39n1786_003:0112c25": "初引經明處二。初引諸經二。初引大經二文。",
    "T39n1786_003:0112c26": "&#x9E81;言軟語等者。七方便教三障須滅眾行須",
    "T39n1786_003:0112c27": "修。能所不泯名曰&#x9E81;言。若圓教者一切修惡",
    "T39n1786_003:0112c28": "皆即性惡。所破既寂能破自忘。無言之言名",
    "T39n1786_003:0112c29": "為軟語。於此&#x9E81;軟當處寂然思議道絕。故",
    "T39n1786_003:0113a01": "曰皆歸第一義也。四真諦者。二死之苦五住",
    "T39n1786_003:0113a02": "之集。以即性故無一可捨。萬行之道三德之",
    "T39n1786_003:0113a03": "滅。以即性故無修無證。而言斷生死者。就即",
    "T39n1786_003:0113a04": "論斷。無斷之斷斷無不盡。亦口斷於性德之",
    "T39n1786_003:0113a05": "苦。此四絕思皆第一義。能如是知名為得處。",
    "T39n1786_003:0113a06": "二引法華二文。履歷名行親習名近。此二皆",
    "T39n1786_003:0113a07": "須依一實處。欲忍眾辱要住理地。此地是心",
    "T39n1786_003:0113a08": "更何所行及以分別。亦不謂我行不分別。若",
    "T39n1786_003:0113a09": "不爾者。何名得處。寶處在近等者。指障即",
    "T39n1786_003:0113a10": "德近豈過此。然須觀照故云前進。廢執權情",
    "T39n1786_003:0113a11": "名即滅化城。體權是實名即至寶所。二引此",
    "T39n1786_003:0113a12": "經二。初引。我即真我離人無法。法即所攬",
    "T39n1786_003:0113a13": "常住五陰。此陰為舍普覆眾生。闍王說偈解",
    "T39n1786_003:0113a14": "第一義。名歸世尊。令此經云。我作歸處。彼",
    "T39n1786_003:0113a15": "感此應其義泯然。二歸依處者下釋。經云。",
    "T39n1786_003:0113a16": "我作歸處我體如何。故以法性諦理妙境佛",
    "T39n1786_003:0113a17": "師祕藏。而證釋之。十方等者。若分若滿聖皆",
    "T39n1786_003:0113a18": "住中。即以此處令眾生住。初心能住名為得",
    "T39n1786_003:0113a19": "處。二若得下結示須處。實相本立則能生於",
    "T39n1786_003:0113a20": "無生妙懺清信之道。若其不體諸法即性。乃",
    "T39n1786_003:0113a21": "於中道平坦之地。而起八倒名為顛墜。如",
    "T39n1786_003:0113a22": "盲等者。四眼無明盲於佛眼。入於偏教諸見",
    "T39n1786_003:0113a23": "棘林觸途成礙。皆由失處。二故普下明得處",
    "T39n1786_003:0113a24": "懺妙二。初約妙明懺三。初引經示妙。端坐",
    "T39n1786_003:0113a25": "者。身儀也。禪波羅蜜具出坐法。須者宜檢。念",
    "T39n1786_003:0113a26": "實相者。懺罪觀也。實相無相當云何念。必以",
    "T39n1786_003:0113a27": "無念之念念無相之相。以無相相相無念念。",
    "T39n1786_003:0113a28": "若於念外別有實相。實相之外別有於念。則",
    "T39n1786_003:0113a29": "非此經念實相也。眾罪等者。滅罪所以也。",
    "T39n1786_003:0113b01": "前念實相蓋體修惡即是性惡。性惡照明斯",
    "T39n1786_003:0113b02": "為慧日。修惡本虛如鎖霜露。我心等者。",
    "T39n1786_003:0113b03": "亦出此經。心性本來即空假中離三惑染。名",
    "T39n1786_003:0113b04": "曰自空。十界罪福二我叵得。誰為主宰。如此",
    "T39n1786_003:0113b05": "體達是無生懺。故使如來立三種名。二無罪",
    "T39n1786_003:0113b06": "下約義明妙。以三種名對於三諦其義可知。",
    "T39n1786_003:0113b07": "若於三諦歷別而解。乃次第觀非今妙義。其",
    "T39n1786_003:0113b08": "義妙者。空即三諦假中亦然。名即一而三三",
    "T39n1786_003:0113b09": "諦俱空假中亦然。即三而一。行者應知。三",
    "T39n1786_003:0113b10": "一相即為彰懺處絕乎思議。若以此語增於",
    "T39n1786_003:0113b11": "言想。則永不識懺悔處也。三諸大下約人顯",
    "T39n1786_003:0113b12": "妙。大人所學其法豈&#x9E81;。二若識下結名妙懺。",
    "T39n1786_003:0113b13": "解見思心即三德藏。罪根既寂懺法自忘。能",
    "T39n1786_003:0113b14": "所泯然。何以名狀。強稱此處為妙上也。三大",
    "T39n1786_003:0113b15": "經下明懺妙人尊二。初引經書示。當念深廣",
    "T39n1786_003:0113b16": "其猶大海。就此懺悔名之為浴。萬行皆攝名",
    "T39n1786_003:0113b17": "用諸水。此喻懺得般若。無始惡業繫屬行人",
    "T39n1786_003:0113b18": "猶如債主。見業實相名依投王。業隨觀轉名",
    "T39n1786_003:0113b19": "返供養。此喻懺得解脫。心性無上猶如牆頭。",
    "T39n1786_003:0113b20": "初心達性如草依高。行位雖卑已能超過七",
    "T39n1786_003:0113b21": "方便頂。此喻懺得法身也。書云。即劉子也。",
    "T39n1786_003:0113b22": "二行人下舉行人結。四行人下勸先求懺悔",
    "T39n1786_003:0113b23": "處。然懺悔處誰人不具。何法暫非。但為本迷",
    "T39n1786_003:0113b24": "滿目不見全心不知。故下文云。於十力前不",
    "T39n1786_003:0113b25": "識諸佛。勸求覓者。須親善師須憑妙教。勤聽",
    "T39n1786_003:0113b26": "勤問審讀審思。若其然者必於能詮識所詮",
    "T39n1786_003:0113b27": "體。翛然慮外無以狀名。斯乃所求法性道理。",
    "T39n1786_003:0113b28": "此理至妙為懺法所依。故名為處。若依此處",
    "T39n1786_003:0113b29": "而立行門。方得名為大乘懺也。三次明下明",
    "T39n1786_003:0113c01": "懺悔法。此乃示於能懺之法也。三初開章。",
    "T39n1786_003:0113c02": "此之正助亦名慧行及行行也。大約即是緣",
    "T39n1786_003:0113c03": "了二因修德之法也。二正法下示相二。初正",
    "T39n1786_003:0113c04": "法二。初略示。上辦處中雖語能觀。意乃以",
    "T39n1786_003:0113c05": "觀顯所依處。今說能觀意乃以處顯能觀觀。",
    "T39n1786_003:0113c06": "法不孤立故須相帶。解之不濫方可用心。二",
    "T39n1786_003:0113c07": "法性下廣示二。初明修觀相二。初就內心修",
    "T39n1786_003:0113c08": "觀二。初明觀隨於境。法性者諸法實相也。",
    "T39n1786_003:0113c09": "名如來藏何德不具。雖具此德而本離念。今",
    "T39n1786_003:0113c10": "乃稱本絕念而觀。是故此觀亦具本性一切",
    "T39n1786_003:0113c11": "功德。是故結云觀慧亦爾。二境智下明境觀",
    "T39n1786_003:0113c12": "不二二。初融境觀二。初示相。境是本覺智",
    "T39n1786_003:0113c13": "是始覺。雖分本始而是一覺。境智既爾。方曰",
    "T39n1786_003:0113c14": "相冥無二之法。故舉此經如如不。異如名不",
    "T39n1786_003:0113c15": "異即境不異智智不異。境。亦云一合。其體一",
    "T39n1786_003:0113c16": "故方能冥合。二經言下引證。經即仁王般若",
    "T39n1786_003:0113c17": "也。智是般若處是實相。能觀之智與所觀處。",
    "T39n1786_003:0113c18": "同是般若智外無境也。二皆實相境外無智",
    "T39n1786_003:0113c19": "也。境智相冥其狀如是。二說如下會說默。",
    "T39n1786_003:0113c20": "復由說默二相不異。顯於境智一體相冥。非",
    "T39n1786_003:0113c21": "由無相境智焉發即默之說。非由性離之說。",
    "T39n1786_003:0113c22": "莫彰不二境智。故境智後須論說默。是以",
    "T39n1786_003:0113c23": "止觀義例云。故不思議境即是觀。是故得云",
    "T39n1786_003:0113c24": "境照境境照智。智照智智照境。照者方照非",
    "T39n1786_003:0113c25": "說可窮。照者應說非照可了。說者方說非照",
    "T39n1786_003:0113c26": "可窮。說者應照非說可了。故知彼義與此無",
    "T39n1786_003:0113c27": "殊。二以此下用淨心歷法二。初例內心泯淨。",
    "T39n1786_003:0113c28": "上論妙觀且就內心研於妙境攝一切法。觀",
    "T39n1786_003:0113c29": "境若成可以此觀遍歷三科及以業惑。自然",
    "T39n1786_003:0114a01": "皆見不思議境。故義例云。修觀次第必先內",
    "T39n1786_003:0114a02": "心。內心若淨。將此淨心遍歷諸法任運冥",
    "T39n1786_003:0114a03": "合。二故云下引教示融相二。初約法示。毘",
    "T39n1786_003:0114a04": "慮遮那此方翻為遍一切處。乃以華音彰法",
    "T39n1786_003:0114a05": "體遍。髓雖本遍迷時不知。今以內心妙觀遍",
    "T39n1786_003:0114a06": "歷於一切處。皆見遮那。此猶總歷。復更別歷",
    "T39n1786_003:0114a07": "六作六受。行住二作必兼坐臥語默作作。",
    "T39n1786_003:0114a08": "是名六作。明暗略舉眼受於色。合例取聲乃",
    "T39n1786_003:0114a09": "至意法。是名六受。故總結云六根所對。雖結",
    "T39n1786_003:0114a10": "六受身必六作。於此作受常得見佛。佛必三",
    "T39n1786_003:0114a11": "身。斯由內心成妙三觀。故於作受常見如來",
    "T39n1786_003:0114a12": "三德三諦。是故結云無非佛法。二者婆下引",
    "T39n1786_003:0114a13": "事喻三。初以耆婆喻任運破障。二以摩男喻",
    "T39n1786_003:0114a14": "法爾生善。三以那律喻自然顯理。此三乃是",
    "T39n1786_003:0114a15": "別示三觀遍歷一切。任運能契微妙三法。說",
    "T39n1786_003:0114a16": "有前後照不縱橫。二若如下明滅罪相。既於",
    "T39n1786_003:0114a17": "內心復歷緣境諦觀冥契。乃達十界罪福無",
    "T39n1786_003:0114a18": "主。修惡修善全體即是性惡性善。斯乃名",
    "T39n1786_003:0114a19": "見罪福實相。故法華云。深達罪福相。遍照於",
    "T39n1786_003:0114a20": "十方。十方即是十界。十界皆實相。相相宛然",
    "T39n1786_003:0114a21": "一收一切。一切皆各收於一切。此等一切無",
    "T39n1786_003:0114a22": "非實相。妄想皆實實亦自忘。此為大懺。二助",
    "T39n1786_003:0114a23": "道下助法三。初明用助意。正助二懺修逐根",
    "T39n1786_003:0114a24": "緣。自有一向修於正道直登圓住。或內外凡。",
    "T39n1786_003:0114a25": "自有一向修於助道。如南嶽立有相安樂行。",
    "T39n1786_003:0114a26": "不入三昧但誦持故。亦能得見上妙色。像此",
    "T39n1786_003:0114a27": "二隨根修入。不同若悟理時必。兩捨也。自",
    "T39n1786_003:0114a28": "有正助相兼而修。或先正後助。或先助後正。",
    "T39n1786_003:0114a29": "或同時而修。今之所立意在同修耳。若於三",
    "T39n1786_003:0114b01": "句都不攝者。則人身牛也。二所謂下明助道",
    "T39n1786_003:0114b02": "法二。初喻用助意。清水喻正灰等喻助。以垢",
    "T39n1786_003:0114b03": "難去獨水不能。灰皂助之水方有用。二略言",
    "T39n1786_003:0114b04": "下示助道法。助本助正。正觀不開蓋理惑覆。",
    "T39n1786_003:0114b05": "故修助行治於事蔽。事蔽若息不實理惑。",
    "T39n1786_003:0114b06": "故令正觀開入理門。具論六度略舉三業。其",
    "T39n1786_003:0114b07": "策觀者。或以五法策於正觀。亦助開門或",
    "T39n1786_003:0114b08": "策事觀。謂五門禪各有對治助開正觀。三如",
    "T39n1786_003:0114b09": "順下明用助功。正解如順水。正觀如順風。",
    "T39n1786_003:0114b10": "可喻正道能趣妙理。篙棹可喻施禮等善。",
    "T39n1786_003:0114b11": "助於風水船豈不疾。三如是下總結。四明懺",
    "T39n1786_003:0114b12": "悔位三。初他釋局淺二。初敘他。二此下略斥。",
    "T39n1786_003:0114b13": "二故新下今釋通深二。初正釋二。初明六凡",
    "T39n1786_003:0114b14": "合懺二。初四趣二。初明地獄二。初造逆。鞠亦",
    "T39n1786_003:0114b15": "養也。撫拍也。惟惟。憐子之貌也。內則六年教",
    "T39n1786_003:0114b16": "之數與方名。注云。方名東西。殺逆。殺或作",
    "T39n1786_003:0114b17": "弒。同音試。下殺於上也。易曰。臣弒君子弒父",
    "T39n1786_003:0114b18": "也。天雖下明天地之不能客其受生。故須入",
    "T39n1786_003:0114b19": "地獄也。以五逆罪。感五無間二。佛為下二",
    "T39n1786_003:0114b20": "明破戒初篇四重也。後聚吉羅也。若論五篇",
    "T39n1786_003:0114b21": "則初後俱篇。六聚則始終俱聚。綺文互現。",
    "T39n1786_003:0114b22": "故云初篇後聚也。三師謂和尚及羯磨教授",
    "T39n1786_003:0114b23": "二闍黎也。七僧印證戒者。此據中國十人也。",
    "T39n1786_003:0114b24": "佛海者。佛法如海犯重如屍。花園可解。言犯",
    "T39n1786_003:0114b25": "重者。須出淨眾。二多嗔下明三趣。心既多嗔",
    "T39n1786_003:0114b26": "等身口動作成於嗔業。故墮蛇虺。舉本攝末",
    "T39n1786_003:0114b27": "故云多嗔。下多欲等悉可為例。蛇虺者。爾",
    "T39n1786_003:0114b28": "雅云。蝮虺博三寸首大如擘。郭璞云。身廣三",
    "T39n1786_003:0114b29": "寸。頭如大擘指。此自一稱蛇名蝮虺。諂者。",
    "T39n1786_003:0114c01": "莊子云。希其意而道其言曰諂。餓鬼當飢等",
    "T39n1786_003:0114c02": "者。舉果難當須明懺悔。二人中下人天二。",
    "T39n1786_003:0114c03": "初人。八苦者。生老病死怨憎會愛別離求不",
    "T39n1786_003:0114c04": "得五陰盛。二天五衰者。衣裳垢膩。頭上花萎。",
    "T39n1786_003:0114c05": "身體臭穢。腋下污出。不樂本座。四心者。受想",
    "T39n1786_003:0114c06": "行識也。籠樊者。樊藩也。詩云。營營青蠅止于",
    "T39n1786_003:0114c07": "樊。今眾生處三界中如在籠藩籬之內。不能",
    "T39n1786_003:0114c08": "自出也。二苦出下明四教皆懺四。初三藏二。",
    "T39n1786_003:0114c09": "初聲聞二。初七賢。初五停心謂不淨停貪。",
    "T39n1786_003:0114c10": "茲悲停嗔。因緣停癡。數息停覺觀。界方便停",
    "T39n1786_003:0114c11": "著我。若貪等五煩惱障心不得停。應須懺悔。",
    "T39n1786_003:0114c12": "停下剩心字。次四念處去。用對位道品。四",
    "T39n1786_003:0114c13": "顛倒者。執身淨受樂心常法我。四念冶此",
    "T39n1786_003:0114c14": "四例。四正勤者。二惡者。已起令滅。未起令不",
    "T39n1786_003:0114c15": "起二善者。已生令增長。未生令發生。四如",
    "T39n1786_003:0114c16": "是足者。謂欲精進心思惟。五根者。謂信進",
    "T39n1786_003:0114c17": "念定慧。五力者。名同於根。以不動排障而分",
    "T39n1786_003:0114c18": "兩科。法華文句以正勤如意根力四科。對煖",
    "T39n1786_003:0114c19": "頂忍世第一位。煖頂與此有不同者。或是文",
    "T39n1786_003:0114c20": "誤或別有意。二苦忍下四果。苦忍明發者。",
    "T39n1786_003:0114c21": "見道有十六心。謂於下欲界四諦。各起法忍",
    "T39n1786_003:0114c22": "法智。上色無色二界四諦。各起類忍類智。",
    "T39n1786_003:0114c23": "此上下八諦共十六心。斷八十八使見惑也。",
    "T39n1786_003:0114c24": "今云苦忍即欲界苦諦下苦法忍也。明發得",
    "T39n1786_003:0114c25": "苦法智也。觀欲界苦諦已。即觀上界苦諦得",
    "T39n1786_003:0114c26": "類忍智。餘三諦例說。雖不下以無見惑橫起。",
    "T39n1786_003:0114c27": "故不墮惡道。欲界七生者。欲界九品思惑共",
    "T39n1786_003:0114c28": "潤七生。謂上上品潤二生。上中上下中上各",
    "T39n1786_003:0114c29": "潤一生。中中中下共潤一生。下三品共潤一",
    "T39n1786_003:0115a01": "生。此言初果也。雖斷欲下明二果。五下分者",
    "T39n1786_003:0115a02": "身見戒取疑貪嗔。貪雖通上不是唯上。嗔一",
    "T39n1786_003:0115a03": "唯下不通於上。餘三遍攝一切見惑。雖復通",
    "T39n1786_003:0115a04": "上而能牽下。縱斷貪等至無所有處。由身見",
    "T39n1786_003:0115a05": "等還來欲界。是故此五名為下分。餘三品在",
    "T39n1786_003:0115a06": "受一生名一往來也。雖斷五下名三果向人",
    "T39n1786_003:0115a07": "也。餘一品即第九品也。亦名一種子那含。雖",
    "T39n1786_003:0115a08": "斷色下正明三果人也。九品已盡不來欲界。",
    "T39n1786_003:0115a09": "而進斷上惑。雖入下無學二支佛。侵習未能",
    "T39n1786_003:0115a10": "全盡故須懺悔。言亦爾者。例上羅漢懺習氣",
    "T39n1786_003:0115a11": "也。菩薩未斷且在人天二若乾下通教。教詮",
    "T39n1786_003:0115a12": "體空異前析滅。空含中道是大乘門。利根方",
    "T39n1786_003:0115a13": "見屬後二教。今就二乘及鈍菩薩論懺悔也。",
    "T39n1786_003:0115a14": "支佛不達文字者。不能說法化他也。然支佛",
    "T39n1786_003:0115a15": "有部行麟喻之別。部行者。或能說法。今約麟",
    "T39n1786_003:0115a16": "喻為言也。獨悟孤行喻麟頭之一角。故名麟",
    "T39n1786_003:0115a17": "喻。三十信下別教。十信但信者。信能造心",
    "T39n1786_003:0115a18": "是佛性故。未能稱理者。以佛性心別修空故。",
    "T39n1786_003:0115a19": "故使十住偏證空理。十行但出建立之事。既",
    "T39n1786_003:0115a20": "其二觀互破互立。未能入中。十向不偏但",
    "T39n1786_003:0115a21": "修未證。然由漸修登地頓證。前前雖顯後後",
    "T39n1786_003:0115a22": "猶障。是故名為地地有障。至等覺尚有未得",
    "T39n1786_003:0115a23": "無學。故此凡聖皆須懺悔。四又十下圓教。",
    "T39n1786_003:0115a24": "此機初解中具二邊空假即中。故能三智一",
    "T39n1786_003:0115a25": "心修證。不言名字及五品者。以高況下也。",
    "T39n1786_003:0115a26": "十信尚懺況爾前耶。但是等者。法華中說三",
    "T39n1786_003:0115a27": "陀羅尼。雖通初後似位得之。其相最顯。一",
    "T39n1786_003:0115a28": "旋旋羅尼旋假入空。此齊七信。二百千萬",
    "T39n1786_003:0115a29": "億旋陀羅尼旋空出假。此當八信已上。三法",
    "T39n1786_003:0115b01": "音方便陀羅尼。以二觀為方。便轉入中道法",
    "T39n1786_003:0115b02": "音。當第十信也。匡郭等者。此三喻於法身智",
    "T39n1786_003:0115b03": "斷。俱未究盡俱須懺也。二齊此下斥局。下從",
    "T39n1786_003:0115b04": "造無間業者上至圓教等覺。故云位長。位位",
    "T39n1786_003:0115b05": "橫論。各有三障煩惱頭數結業流類苦報等",
    "T39n1786_003:0115b06": "差。故云義廣。古人何為但在凡夫。三是故下",
    "T39n1786_003:0115b07": "引經證結。大師本以三昧總持說懺悔位該",
    "T39n1786_003:0115b08": "&#x4E98;凡聖。自然與彼校計經合。寔匪尋經作",
    "T39n1786_003:0115b09": "此安布。行者知之。三若人下舉利勤修四。",
    "T39n1786_003:0115b10": "初明聞者宿殖。二語其下明聞者得報。果",
    "T39n1786_003:0115b11": "報者。此懺詣理功至極果。乃與諸佛互相恭",
    "T39n1786_003:0115b12": "敬。三直聞下以聞況修。解既稱理修之成行。",
    "T39n1786_003:0115b13": "則分滿之果證之匪遙。四已聞下。結示歸敬。",
    "T39n1786_003:0115b14": "佛恩若此。欲報之者唯當而說而修行之。歸",
    "T39n1786_003:0115b15": "命禮佛五悔中一。其四悔法安得不修。二",
    "T39n1786_003:0115b16": "正釋品題二。初釋二字義二。初依字訓釋二。",
    "T39n1786_003:0115b17": "初釋懺二。初明求鑑。恧奴六切。慚也。二身",
    "T39n1786_003:0115b18": "被下明被鑑。二釋悔二。初明能廢。二明所廢。",
    "T39n1786_003:0115b19": "意云十廢者。意如君主。身口如臣。君既克己",
    "T39n1786_003:0115b20": "臣息暴虐。故意總十。二又法下約法門釋種",
    "T39n1786_003:0115b21": "種。二懺悔下明三種懺三。初明三種相貌二。",
    "T39n1786_003:0115b22": "初列名示。列三種名示事通大小。二小乘下",
    "T39n1786_003:0115b23": "約相釋二。初明小三初作法。毘尼此云律。二",
    "T39n1786_003:0115b24": "十僧者。此約懺僧殘罪也。然對治有四法。一",
    "T39n1786_003:0115b25": "治覆藏情過。謂行波利婆沙。此云覆藏。或云",
    "T39n1786_003:0115b26": "別住。謂別住一房不得與僧同處。設入眾中",
    "T39n1786_003:0115b27": "不得談論亦不得答。行此法者須滿一百日。",
    "T39n1786_003:0115b28": "不憶元覆藏日數故。乃以百日為限。二治",
    "T39n1786_003:0115b29": "覆藏罪謂犯已覆藏得吉罪。不覆藏得殘罪。",
    "T39n1786_003:0115c01": "若覆藏者先懺吉罪後與別住。三治僧殘情",
    "T39n1786_003:0115c02": "過罪。謂六夜行摩那埵。此云意喜。前雖自意",
    "T39n1786_003:0115c03": "歡喜亦使眾僧歡喜。由前喜故與其少日即",
    "T39n1786_003:0115c04": "六夜也。故名意喜。僧眾歡云。此人改悔成清",
    "T39n1786_003:0115c05": "淨。故云眾僧喜也。四治僧殘。謂二十僧中以",
    "T39n1786_003:0115c06": "白四羯磨出罪。然覆藏不經明相直行摩那",
    "T39n1786_003:0115c07": "埵。然後入眾出罪。或半月作法者。謂行別",
    "T39n1786_003:0115c08": "住。時每至半月說戒。須白眾僧云我犯僧殘。",
    "T39n1786_003:0115c09": "對首作法者。懺重吉也。責心。懺輕吉也。摩夷",
    "T39n1786_003:0115c10": "論云。故作者對首一說。誤作者責心而悔。",
    "T39n1786_003:0115c11": "小乘犯夷亦有懺法。而疏文不引者。以懺已",
    "T39n1786_003:0115c12": "既為學悔沙彌仍障聖果。故非此中復本清",
    "T39n1786_003:0115c13": "淨義也。故荊谿云。小學悔已障果仍成重罪",
    "T39n1786_003:0115c14": "未忘。二阿含下取相。上明作法但令三業順",
    "T39n1786_003:0115c15": "於佛制法成罪滅。尚是散心罪滅猶淺。今論",
    "T39n1786_003:0115c16": "取相屬於定心。想成相起滅罪則深。故蛇口",
    "T39n1786_003:0115c17": "想成豈唯婬。罪得除。亦乃欲心不起。三亦",
    "T39n1786_003:0115c18": "有下無生。言觀空者。析法明空也。觀造罪",
    "T39n1786_003:0115c19": "心本無主宰。念念無常無誰能作無是業報。",
    "T39n1786_003:0115c20": "我見若亡諸使永寂。此觀若成四趣則除三",
    "T39n1786_003:0115c21": "界須出。小乘三懺其相略然。二明大三。初",
    "T39n1786_003:0115c22": "作法。二取相。三無生。行者應知三種懺法。無",
    "T39n1786_003:0115c23": "生是主二為助緣。故前疏云。灰汁皂莢助於",
    "T39n1786_003:0115c24": "清水。若闕妙觀不名大乘。便同外道無益苦",
    "T39n1786_003:0115c25": "行。須近善師學懺悔處及懺悔法。方可行於",
    "T39n1786_003:0115c26": "道場事儀。故於諸事皆用妙觀照而導之。",
    "T39n1786_003:0115c27": "使作法等皆順實理悉為佛因。有謂道場所",
    "T39n1786_003:0115c28": "修行法而而事治。須於十乘先修六法後方",
    "T39n1786_003:0115c29": "助開。而不思前六在道場中用。如今明懺",
    "T39n1786_003:0116a01": "具談三種豈捨事行。又有一卷法華三昧別",
    "T39n1786_003:0116a02": "行於世。大師制立正為初心懺障道罪。方可",
    "T39n1786_003:0116a03": "造修諸禪三昧。又諸苦行精進之門。各隨宜",
    "T39n1786_003:0116a04": "樂初心可修。但須皆用圓無生觀為主為導。",
    "T39n1786_003:0116a05": "使一一行即修是性無修無得。則成圓行也。",
    "T39n1786_003:0116a06": "豈諸事行妙觀妙境妙修。發大心安心等法",
    "T39n1786_003:0116a07": "皆妙修耶。若其然者。隨自意中歷彼三性",
    "T39n1786_003:0116a08": "全無十乘。何名三昧。若自未諳當依善友開",
    "T39n1786_003:0116a09": "導策修。乃成深益。又須了知。大乘三懺。",
    "T39n1786_003:0116a10": "後一雖可獨修不進則須假前二。前二不可",
    "T39n1786_003:0116a11": "暫離無生。得此意已方可說行三種懺法。初",
    "T39n1786_003:0116a12": "作法。八百等者。虛空藏經云。知法者復教八",
    "T39n1786_003:0116a13": "百日塗廁。日日告言。汝作不淨事。一心塗治",
    "T39n1786_003:0116a14": "一切廁勿令人知。塗已洗浴禮三十五佛稱",
    "T39n1786_003:0116a15": "虛空藏名。向十二部經五體投地。自說罪咎",
    "T39n1786_003:0116a16": "等。九十日等者。般舟經云。有四事疾得是三",
    "T39n1786_003:0116a17": "昧。一者不得有世間思想如指相彈頃三月。",
    "T39n1786_003:0116a18": "二者不得臥出三月如指相彈頃。三者經行",
    "T39n1786_003:0116a19": "不得休息不得坐三月。除其飯食左右。四者",
    "T39n1786_003:0116a20": "為人說經不得望人衣服飲食。是為四。般舟",
    "T39n1786_003:0116a21": "此云佛立。三昧成時見十方佛在虛空中立。",
    "T39n1786_003:0116a22": "故名佛立也。灰湯下明上諸行法各淨三業",
    "T39n1786_003:0116a23": "也。旋誦下諸法各有製度旋誦之度方等最",
    "T39n1786_003:0116a24": "切。旋一百二十匝誦袒持&#x546A;一百二十遍。",
    "T39n1786_003:0116a25": "一旋一&#x546A;不徐不疾。旋訖&#x5374;坐思惟中道正",
    "T39n1786_003:0116a26": "空。導此軌儀故名作法。二取相十二夢王者。",
    "T39n1786_003:0116a27": "方等陀羅尼經云。先求好夢凡十二種。隨",
    "T39n1786_003:0116a28": "得一相則許懺悔。梵網經云。若犯十戒者",
    "T39n1786_003:0116a29": "應教懺悔要見好相。好相者佛來摩頂見光",
    "T39n1786_003:0116b01": "見華等便得罪滅。唱聲下彼經明行者夢中",
    "T39n1786_003:0116b02": "若坐禪中現此菩薩。以摩尼珠印印行者臂。",
    "T39n1786_003:0116b03": "作罪滅字。或聞罪滅聲。得此相起知罪必滅。",
    "T39n1786_003:0116b04": "雖不下以在道場非不作法。俱從勝立名為",
    "T39n1786_003:0116b05": "取相。言事用者。作法也。三無生。以無念",
    "T39n1786_003:0116b06": "念念罪實相。念與實相能所名別其體不二。",
    "T39n1786_003:0116b07": "如是念之罪相既忘實相亦泯。此慧如日銷",
    "T39n1786_003:0116b08": "罪霜露。無緣緣畢竟空無中邊相。此理無過",
    "T39n1786_003:0116b09": "故名最上。雖不下此三種懺同時而修。無",
    "T39n1786_003:0116b10": "生是正二為助緣故云兼兩。斯乃正助一合",
    "T39n1786_003:0116b11": "而行。如膏益明證理彌速也。二作法下明三",
    "T39n1786_003:0116b12": "種功能二。初正示功能二。初明滅惡二。初四",
    "T39n1786_003:0116b13": "番通小釋。言通小者。以此四番釋三種懺。意",
    "T39n1786_003:0116b14": "雖在大而且未彰異小之相。故使滅惡於大",
    "T39n1786_003:0116b15": "小說皆無妨故。故云通小。四中初約遮性釋",
    "T39n1786_003:0116b16": "三。初作法。無作罪者。昔受佛戒由作法故發",
    "T39n1786_003:0116b17": "無作體。若毀犯者得違逆罪。今由作法翻破",
    "T39n1786_003:0116b18": "此罪。言性罪者即十惡也。不論受與不受犯",
    "T39n1786_003:0116b19": "之性自是罪。如犯下論云。斬大草殺畜二罪",
    "T39n1786_003:0116b20": "同懺。二種違制之罪俱除而殺畜償命猶存。",
    "T39n1786_003:0116b21": "二取相。由以定心想成勝相。熏修力強能轉",
    "T39n1786_003:0116b22": "惡業。是故能滅性遮二罪。如代下枝葉喻",
    "T39n1786_003:0116b23": "性遮罪。根本喻無明也。心惑既存罪可重作。",
    "T39n1786_003:0116b24": "如枝葉續生也。既對遮性辨於無明。故此無",
    "T39n1786_003:0116b25": "明通界內外。此即通小之相也。三無生。二又",
    "T39n1786_003:0116b26": "下約三學釋。作法防非故滅戒罪。取相專意",
    "T39n1786_003:0116b27": "故滅定罪。無生觀照故滅慧罪。事非是戒家",
    "T39n1786_003:0116b28": "罪。散亂是定家罪。惑暗是慧家罪。三又作下",
    "T39n1786_003:0116b29": "除三報釋。雖俱報障而有苦樂。三惡唯苦違",
    "T39n1786_003:0116c01": "法而得故作法能除。人道之報半苦半樂。散",
    "T39n1786_003:0116c02": "善所招故取相能滅。三界天報望人皆定。無",
    "T39n1786_003:0116c03": "苦惟樂。三漏所感故無生能滅。四又下除",
    "T39n1786_003:0116c04": "三業釋。例報可知。能感所感而分兩釋也。二",
    "T39n1786_003:0116c05": "又作下二番惟大釋。前之四釋通大小乘。無",
    "T39n1786_003:0116c06": "生滅惑未簡通別。作法或取毘尼之制。今之",
    "T39n1786_003:0116c07": "二釋無生的破障中無明。通惑不生為今取",
    "T39n1786_003:0116c08": "相。驗知此去惟就大釋二。初別煩惱釋。怖畏",
    "T39n1786_003:0116c09": "屬思憂愁屬見。今作法成位在五品。能伏此",
    "T39n1786_003:0116c10": "惑。指伏為破故云亦是。取相懺成在七信位。",
    "T39n1786_003:0116c11": "故滅四住。既見真諦望中名相故名取相。無",
    "T39n1786_003:0116c12": "生觀成位登初住。所除的在根本無明。故知",
    "T39n1786_003:0116c13": "此釋別就大乘明三種懺。二又三下通三障",
    "T39n1786_003:0116c14": "釋。共除報者。此乃現報。父母生身得六根淨。",
    "T39n1786_003:0116c15": "轉報實在正助合行。若但理觀雖入真似。亦",
    "T39n1786_003:0116c16": "有不得六根淨者。故云三懺共除報障。取相",
    "T39n1786_003:0116c17": "除業者。約出假說。能挾宿世無量業種作度",
    "T39n1786_003:0116c18": "生緣。業不能障於業自在名除業障。以其未",
    "T39n1786_003:0116c19": "是真出假位。故見俗諦猶名取相。無生除惑",
    "T39n1786_003:0116c20": "其義可知。二又作下明生善。仍約喻顯五石",
    "T39n1786_003:0116c21": "者。謂白瑛紫瑛石膏鍾乳石脂。五芝者謂五",
    "T39n1786_003:0116c22": "色令芝也。薑桂且喻小乘作法故未生善。",
    "T39n1786_003:0116c23": "若大作法生善非少。五石五芝通。喻小大生",
    "T39n1786_003:0116c24": "事理。善二如是下勸人修。學言須知者謂須",
    "T39n1786_003:0116c25": "知小大皆能滅惡生。善須知此三修方有。益",
    "T39n1786_003:0116c26": "說而不行為罪所得也。三今文下明經具三",
    "T39n1786_003:0116c27": "懺二。初示經有三文。二結懺為經用。◎",
    "T39n1786_003:0116c28": "金光明經文句記卷第三(上)",
    "T39n1786_003:0117a02": "金光明經文句記卷第三(下)",
    "T39n1786_003:0117a04": "宋四明沙門知禮述",
    "T39n1786_003:0117a05": "[0117a05] ◎二從此下釋文二。初對判分文二。初對判。",
    "T39n1786_003:0117a06": "明經力用通指三品也。今品下乃以此品對",
    "T39n1786_003:0117a07": "讚歎品論於傍正耳。二此品下分文。二夢者",
    "T39n1786_003:0117a08": "下依文釋義二。初明夢中見聞二。初夢見金",
    "T39n1786_003:0117a09": "鼓三。初正見金鼓。二初釋夢。疏中前釋信",
    "T39n1786_003:0117a10": "相菩薩在其似位。或是&#x96A3;極之似。或是&#x96A3;",
    "T39n1786_003:0117a11": "極之似。於此位中夢見金鼓。豈是博地昏",
    "T39n1786_003:0117a12": "惑之夢。故以二義釋於夢字。初謂三昧名為",
    "T39n1786_003:0117a13": "如夢。由達性具修德無功因辦果事。如夢勤",
    "T39n1786_003:0117a14": "加。是故名為如夢三昧。次又入下乃以凡人",
    "T39n1786_003:0117a15": "有夢有覺。喻法性觀有入有出。此以說默而",
    "T39n1786_003:0117a16": "為出入。二釋皆示夢是觀智。初釋稍親。問",
    "T39n1786_003:0117a17": "夢是顛倒迷真之法。觀是覺智悟理之法。經",
    "T39n1786_003:0117a18": "文云夢。疏中那以觀智釋之。迷解天殊。如何",
    "T39n1786_003:0117a19": "融會耶。答佛地迷盡凡夫未解皆不論觀。於",
    "T39n1786_003:0117a20": "迷能解得言觀智。故起信論云。依業識故故",
    "T39n1786_003:0117a21": "說見佛。若離業識則無所見。今明似解照法",
    "T39n1786_003:0117a22": "性故。名為入觀。依業識故名之為夢。智解",
    "T39n1786_003:0117a23": "未極安得非夢。照法性夢豈非觀智。不得此",
    "T39n1786_003:0117a24": "意此文莫銷。二法性即下釋鼓二。初正釋二。",
    "T39n1786_003:0117a25": "初直表三德。能觀之智既以夢示夢必見相。",
    "T39n1786_003:0117a26": "故以金鼓表於所觀。即法性也。蓋由鼓體具",
    "T39n1786_003:0117a27": "圓空鳴可表三德。其狀姝大復彰三德無量",
    "T39n1786_003:0117a28": "甚深。二姝大下三皆深廣。以此三德一一皆",
    "T39n1786_003:0117a29": "是法性全體。趣舉一德皆能具二。得名三身三",
    "T39n1786_003:0117b01": "智三脫。若不爾者。那得三種皆無量甚深耶。",
    "T39n1786_003:0117b02": "二此下結示。即鼓之三德對光秖是所照法",
    "T39n1786_003:0117b03": "身。即此法身攝報攝應為上三德。故云觀一",
    "T39n1786_003:0117b04": "而見三佛也。二從其下見鼓光。全所照理起",
    "T39n1786_003:0117b05": "能照智。故法性德皆成智德。鼓圓空鳴光豈",
    "T39n1786_003:0117b06": "不爾。鼓三姝大光亦合然。須知法性體是本",
    "T39n1786_003:0117b07": "覺智是始覺。秖是一覺由不覺故分本始殊。",
    "T39n1786_003:0117b08": "既成大果已離不覺。故始冥本稱法報合。",
    "T39n1786_003:0117b09": "豈始覺得異於本耶。所引新本同體同意同",
    "T39n1786_003:0117b10": "事者。既法報合故與諸佛無二無別。此即",
    "T39n1786_003:0117b11": "下此見鼓光正表報智。此智冥法法具三故",
    "T39n1786_003:0117b12": "故報亦三。亦是此報上能冥法下能垂應。故",
    "T39n1786_003:0117b13": "云具三。三復於下見光中佛二。初約文",
    "T39n1786_003:0117b14": "表義。言光從等者。對上二身。此總表應故",
    "T39n1786_003:0117b15": "云同事。應不孤立必具三身。&#x7460;璃下法。佛",
    "T39n1786_003:0117b16": "坐下報。大眾下應。二此即下結義歸圓二。",
    "T39n1786_003:0117b17": "初別結此三。以全法報為應身故。是故經",
    "T39n1786_003:0117b18": "文具表三佛。二&#x89A9;此下通結上義。言三佛",
    "T39n1786_003:0117b19": "者。即鼓表法佛。光表報佛。明表應佛。既",
    "T39n1786_003:0117b20": "其三佛皆具三義。乃顯法法具三。略則十",
    "T39n1786_003:0117b21": "種三法。廣則一切皆三。此諸三法順譬釋。則",
    "T39n1786_003:0117b22": "世金光明所譬三法也。若就附文當體釋。皆",
    "T39n1786_003:0117b23": "是法金光明。以一一具三可貴可重義。寂",
    "T39n1786_003:0117b24": "而常照義。能多利益義故其義既爾。是故此",
    "T39n1786_003:0117b25": "經名金光明也。此所表義乃由大師得旋總",
    "T39n1786_003:0117b26": "持。一中解無量無量中解一。故釋題消文圓",
    "T39n1786_003:0117b27": "融若此。見聞之者當去情著而思修之。二從",
    "T39n1786_003:0117b28": "見有下夢見擊鼓二。初分文。二見有下釋義",
    "T39n1786_003:0117b29": "三。初見擊鼓。二出大音聲。三其聲下聲所詮",
    "T39n1786_003:0117c01": "辨。二初鼓是下明似智會法起用。上鼓表",
    "T39n1786_003:0117c02": "三光三佛三秖是一。三今對信相機智所觀",
    "T39n1786_003:0117c03": "合三為一。但名法身婆羅門表真似淨行。既",
    "T39n1786_003:0117c04": "是&#x96A3;真故經稱似。圓似能伏同體惑染故名",
    "T39n1786_003:0117c05": "淨智。以此淨智會本常理。乃以甘露相似",
    "T39n1786_003:0117c06": "相應。能以妙音遍三千界。滅苦生樂。故使經",
    "T39n1786_003:0117c07": "文復以擊鼓表似位三身。若不爾者。則信相",
    "T39n1786_003:0117c08": "本性與佛天殊。佛之應用非信相感也。行者",
    "T39n1786_003:0117c09": "應了釋迦信相同興此夢。故有懺法利益眾",
    "T39n1786_003:0117c10": "生耳。二鼓是下明枹鼓合成三身。二從時下",
    "T39n1786_003:0117c11": "覺已說見聞二。初分文。二時信相下隨釋四。",
    "T39n1786_003:0117c12": "初往佛所。二初釋夢且二。初約教釋。疏存",
    "T39n1786_003:0117c13": "二釋。初約入觀出觀。此乃就法橫釋。次約伏",
    "T39n1786_003:0117c14": "惑斷惑。此乃就位&#x7AEA;釋。入觀本期登地斷惑。",
    "T39n1786_003:0117c15": "故知二釋其意相須也。言三十心者。借別顯",
    "T39n1786_003:0117c16": "圓也。二觀解。言觀行位者。既對分真即五",
    "T39n1786_003:0117c17": "品十信俱名觀行。以未證真似受觀名。內外",
    "T39n1786_003:0117c18": "凡位無明眠法全未破故。故觀三身如夢所",
    "T39n1786_003:0117c19": "見。真位分破於理明了。故觀三身猶如已旦。",
    "T39n1786_003:0117c20": "出王舍等者。變易五陰因位未離如居王舍。",
    "T39n1786_003:0117c21": "今出此舍表至於果。既論觀法有入分真及",
    "T39n1786_003:0117c22": "極果分。故預表之。二往耆下釋出往。王城靈",
    "T39n1786_003:0117c23": "鷲雖俱是地。山為佛居故表果地。信相在城",
    "T39n1786_003:0117c24": "合表因地。今以出往表因趣果。二爾時下與",
    "T39n1786_003:0117c25": "緣俱。三伸敬。信首為貴者。佛法大海以信得",
    "T39n1786_003:0117c26": "入。信是因人。以上求故如首為貴。慈悲為賤",
    "T39n1786_003:0117c27": "者。拔苦與樂乃果人下化。故如足為賤。以貴",
    "T39n1786_003:0117c28": "敬賤者。以信扣慈也。經禮畢右繞表戀慕。",
    "T39n1786_003:0117c29": "四從以下述夢二。初分文。皆言行者。古以",
    "T39n1786_003:0118a01": "散說一十七字為行。偈頌二等。四五言則四",
    "T39n1786_003:0118a02": "句為行。七言偈則二句為行。所以古師分經悉",
    "T39n1786_003:0118a03": "以行數為準。邇世變亂製度增減字數。致損",
    "T39n1786_003:0118a04": "元規。豈但使古疏分經參差。亦令目錄紙數",
    "T39n1786_003:0118a05": "無準。寄語有識當依古製。二以其下釋義二。",
    "T39n1786_003:0118a06": "初總明夢二。初明見金鼓三。初見鼓形狀。二",
    "T39n1786_003:0118a07": "其光下見鼓光明。三又因下見光中佛。此三",
    "T39n1786_003:0118a08": "共是長行所表三身之意。鼓雖具三是所證",
    "T39n1786_003:0118a09": "故合為法身。光具鼓三全理是智。故合為報",
    "T39n1786_003:0118a10": "身。諸佛境智及以攝機。亦具三身對上名應。",
    "T39n1786_003:0118a11": "此合九三。乃如夢三昧所觀之境。三昧是觀。",
    "T39n1786_003:0118a12": "二見婆下明見擊鼓。上文所表合九之三雖",
    "T39n1786_003:0118a13": "是佛法。既與心法及眾生法無差別故。為信",
    "T39n1786_003:0118a14": "相心性之境。今於夢中見已似智會性法身。",
    "T39n1786_003:0118a15": "起應機用說懺悔偈。斯乃信相同於如來起",
    "T39n1786_003:0118a16": "經力用。二從是下別明夢二。初分文。二釋義",
    "T39n1786_003:0118a17": "二。初明金鼓有滅惡生善之力二。初別分經",
    "T39n1786_003:0118a18": "六。初滅世間因果苦。前二行滅果。諸有者。",
    "T39n1786_003:0118a19": "三有也。後一行滅因。諸惱三惑也。二斷眾下",
    "T39n1786_003:0118a20": "生出世間因果樂。前二行出世間果。斷眾怖",
    "T39n1786_003:0118a21": "者。離五怖。謂惡道怖惡名怖死怖不活怖大",
    "T39n1786_003:0118a22": "眾威德怖。得無所畏者有四。一一切智無所",
    "T39n1786_003:0118a23": "畏。二漏盡無所畏。三說障道無所畏。四說盡",
    "T39n1786_003:0118a24": "苦道無所畏。離二死此岸到三智彼岸。後一",
    "T39n1786_003:0118a25": "行出世間因。定謂楞嚴此定具慧。即觀不思",
    "T39n1786_003:0118a26": "議境等正道行也。助道即事度等對治行也。",
    "T39n1786_003:0118a27": "三是鼓下能令眾生自他俱備。前一行半自",
    "T39n1786_003:0118a28": "行備。後二行半化他備。害煩惱是破因。除苦",
    "T39n1786_003:0118a29": "是破果。下二句釋上。貪瞋癡釋上煩惱等之",
    "T39n1786_003:0118b01": "一字。等取諸苦悉令寂滅。是正釋上能害消",
    "T39n1786_003:0118b02": "除義也。四若有下能滅報障兼得宿命。以戒",
    "T39n1786_003:0118b03": "緩故處於地獄。以乘急故聞金鼓聲。不獨出",
    "T39n1786_003:0118b04": "獄兼知宿命。千萬億生善知此事。故正念諸",
    "T39n1786_003:0118b05": "佛復聞諸佛圓妙法音。五是金下能令眾生",
    "T39n1786_003:0118b06": "得諸法門。先少得者。且約一種遠惡修善之",
    "T39n1786_003:0118b07": "法也。後多得者。隨思隨願皆悉令成就也。六",
    "T39n1786_003:0118b08": "若有下能破眾生八難流轉。即經云諸難也。",
    "T39n1786_003:0118b09": "八難者。三塗為三。人中有四。一盲聾瘖&#x7602;。二",
    "T39n1786_003:0118b10": "世智辯聰。三佛前佛後。四北州。天上一謂無",
    "T39n1786_003:0118b11": "想。或長壽天。二釋此下總示義。經示六文。該",
    "T39n1786_003:0118b12": "益雖遍語猶總略。備解或難。是故大師令講",
    "T39n1786_003:0118b13": "解者就此六文一一委明。從苦得樂漏得無漏。",
    "T39n1786_003:0118b14": "捨小入大自權至實。從因至果。節節皆論破",
    "T39n1786_003:0118b15": "惡生善。具辯應如二十五有。皆得果報因花。",
    "T39n1786_003:0118b16": "小草中草上草小樹大樹一實事方便實報十",
    "T39n1786_003:0118b17": "番利益。方盡金鼓所出妙音被物之相。具如",
    "T39n1786_003:0118b18": "妙玄及請觀音疏也。二從一下明教詔懺悔之",
    "T39n1786_003:0118b19": "法二。初分文二。初正分經文。二敘意生起。",
    "T39n1786_003:0118b20": "邪倒障理者。於苦果身起八顛倒障四德。此",
    "T39n1786_003:0118b21": "言報障也。下二可知。聖人下據上釋迦自作",
    "T39n1786_003:0118b22": "敘云。我今當說懺悔等法。今云聖人即本師",
    "T39n1786_003:0118b23": "也。令達三障即三德也。示其懺悔總示也。",
    "T39n1786_003:0118b24": "下三句別。示也。示道理報障即法身也。示因",
    "T39n1786_003:0118b25": "果煩惱即般若三觀為因三智為果也。示善",
    "T39n1786_003:0118b26": "行結業即解脫也。須願指歸者。以願導之令",
    "T39n1786_003:0118b27": "至究竟也。二自懺下釋義五。初教自說罪過",
    "T39n1786_003:0118b28": "懺悔二。初分文。二夫法下釋義三。初明法身",
    "T39n1786_003:0118b29": "是依憑。對修合故但名法身。而性常離故具",
    "T39n1786_003:0118c01": "三德。此三尊重復名三寶。法名不覺。佛名為",
    "T39n1786_003:0118c02": "覺。此寂照性本具諸法。故遍一切修德之處。",
    "T39n1786_003:0118c03": "以此和義名之為僧。凡小雖迷而全體即是。",
    "T39n1786_003:0118c04": "是故圓教初中後心一切菩薩無不以此為歸",
    "T39n1786_003:0118c05": "為本。此本若立則三智三行三身三脫一切道",
    "T39n1786_003:0118c06": "法任運而生。經言。我為等者。眾生性德全是",
    "T39n1786_003:0118c07": "果佛真如我也。二內本下請佛覆護。經兩足",
    "T39n1786_003:0118c08": "之尊者。大經明十號中兩釋。一約人天善趣",
    "T39n1786_003:0118c09": "兩足為貴於佛天人中尊。二約福慧俱備名",
    "T39n1786_003:0118c10": "為兩足。斯須猶頃刻也。扶疏盛也。豐&#x6B1D;茂也。",
    "T39n1786_003:0118c11": "說文云。扶疏枝葉四布也。二正明懺悔二。",
    "T39n1786_003:0118c12": "初分文。二釋義二。初總明懺悔二。別懺下",
    "T39n1786_003:0118c13": "別明懺悔二。初分文。二釋義三。初懺煩惱障",
    "T39n1786_003:0118c14": "二。初釋文三。初釋。不識諸佛十力者。一是",
    "T39n1786_003:0118c15": "處非處力。二業力。三定力。四根力。五欲力。",
    "T39n1786_003:0118c16": "六性力。七至處道力。八宿命力。九天眼力。十",
    "T39n1786_003:0118c17": "漏盡力。此十通名力者。即諸佛所得如實智",
    "T39n1786_003:0118c18": "用。通達一切了了分明。無能壞無能勝故名",
    "T39n1786_003:0118c19": "力也。大菩薩亦分得比力。但比佛小劣故沒",
    "T39n1786_003:0118c20": "不受名故。直名佛為十力也。此之十力法佛",
    "T39n1786_003:0118c21": "本具。報佛證之應佛用之。眾生色心依正因",
    "T39n1786_003:0118c22": "果舉體即是三佛十力。但以迷故全智為惑名",
    "T39n1786_003:0118c23": "煩惱障。而獨頭無明為煩惱種。蓋由觸處不",
    "T39n1786_003:0118c24": "了法身故。喻牛羊鳥雀之眼不識天子及以",
    "T39n1786_003:0118c25": "檠像。以不了故三細六&#x9E81;熾然而起。言檠",
    "T39n1786_003:0118c26": "像者。累土木為佛像也。人知畏敬鳥雀不然。",
    "T39n1786_003:0118c27": "或引周禮正弓之檠者。非此中意。二釋及",
    "T39n1786_003:0118c28": "父母恩淨名云。善權方便父智度菩薩母。一",
    "T39n1786_003:0118c29": "切諸導師無不由之生。以其不了獨頭相應",
    "T39n1786_003:0119a01": "全是二智。是故法身隱滅不生。三釋不解善",
    "T39n1786_003:0119a02": "法。助道眾善能辦應身既其不解。是故不修。",
    "T39n1786_003:0119a03": "二三佛下結示。舉不識解顯今識解是妙懺",
    "T39n1786_003:0119a04": "也。二自恃下懺報障三。初約事釋以姓。傲",
    "T39n1786_003:0119a05": "他者。以貴傲賤也。西土剎利婆羅門姓貴。毘",
    "T39n1786_003:0119a06": "舍首陀姓賤。餘二可解。此二善報。若縱恣者。",
    "T39n1786_003:0119a07": "為修道障。若不縱者。堪能助道。二今更約法",
    "T39n1786_003:0119a08": "釋二。初約三學。乃以事三表於三學。由慧得",
    "T39n1786_003:0119a09": "道故如姓貴。定能資慧故如財寶。戒能制",
    "T39n1786_003:0119a10": "犯故如盛年。染此下示為障相。大論云。自法",
    "T39n1786_003:0119a11": "愛染故毀訾他人法。雖持禁戒人不脫地獄",
    "T39n1786_003:0119a12": "苦。非求法者。法過涅槃尚了如幻。豈染自法。",
    "T39n1786_003:0119a13": "以慢他人。不見己他方名求法也。二法華下",
    "T39n1786_003:0119a14": "約三教。三中且取盛年一種該於三教。窮子",
    "T39n1786_003:0119a15": "除糞至知庫藏。歷漸三昧。二邊心強皆名",
    "T39n1786_003:0119a16": "少壯。佛居道後究竟無為方名衰邁。凡人下",
    "T39n1786_003:0119a17": "欲明法壯更舉事壯。藏教二乘通教三乘。析",
    "T39n1786_003:0119a18": "體雖殊皆以空強者陵有弱。別雖三觀共緣",
    "T39n1786_003:0119a19": "無量。故恃法眼陵於慧眼。此等皆名盛年放",
    "T39n1786_003:0119a20": "逸。種姓財寶歷教亦然。三著此下結須懺。",
    "T39n1786_003:0119a21": "三學三教名報障者。此心成就由宿熏感望。",
    "T39n1786_003:0119a22": "後在因望前為果。故得名為於報起障。障故",
    "T39n1786_003:0119a23": "須懺。三從心下懺業障三。初節經示義。二初",
    "T39n1786_003:0119a24": "一下隨文略釋十二段。如疏列。亦是教他",
    "T39n1786_003:0119a25": "者。指口作惡業也。即自造四過。復教他人行",
    "T39n1786_003:0119a26": "一切惡。既隨癡心豈能反照。經心生忿恚",
    "T39n1786_003:0119a27": "者。求五欲則忿他不與。有五欲則忿他見侵。",
    "T39n1786_003:0119a28": "忿怒也。經云。親近非聖謂外道也。外道",
    "T39n1786_003:0119a29": "自以為聖。故佛弟子指為非聖。慳&#x608B;財也。",
    "T39n1786_003:0119b01": "疾&#x59AC;賢也。私詐曰姦曲媚曰諂由貧窮故。而",
    "T39n1786_003:0119b02": "行詐媚。言無佛世敬田者。以辟支佛出無佛",
    "T39n1786_003:0119b03": "世故。菩薩歷劫形服不拘故。無佛世隨機化",
    "T39n1786_003:0119b04": "物。恩田者。田有三種。三寶曰敬田。父母曰",
    "T39n1786_003:0119b05": "恩田。貧窮曰悲田。通名田者。皆堪種福故。",
    "T39n1786_003:0119b06": "經憍慢者。俱舍云。慢對他心舉。憍由染自",
    "T39n1786_003:0119b07": "法。三造業下示解釋法。約今稟教且人為始。",
    "T39n1786_003:0119b08": "若所懺多屬四趣。通惑所造名有漏業。別惑",
    "T39n1786_003:0119b09": "所造名無漏業。大悲不思議等種種之業。故",
    "T39n1786_003:0119b10": "等覺來皆須懺也◎。二從我下明供養諸佛。",
    "T39n1786_003:0119b11": "二初立意分文。二依文釋義二。初明財供養。",
    "T39n1786_003:0119b12": "經我今等者。此乃即法以明財供。何者。以",
    "T39n1786_003:0119b13": "一大千界中自有千百億佛。況無量無邊大",
    "T39n1786_003:0119b14": "千諸佛。財若有限何能遍供。良由了達所奉",
    "T39n1786_003:0119b15": "之供體是法界。出世無盡一一周遍故一切",
    "T39n1786_003:0119b16": "剎一切佛前。皆有六塵妙供養事。不獨廣遍",
    "T39n1786_003:0119b17": "亦乃常存。盡未來時施作佛事。為彰次段修",
    "T39n1786_003:0119b18": "行法門。故此別名財供養矣。須知二供其體",
    "T39n1786_003:0119b19": "相即。為門不同故分為二。二法供養二。初",
    "T39n1786_003:0119b20": "分文立意。化他用慈是無緣慈不離三智。自",
    "T39n1786_003:0119b21": "行順智既是佛智豈離三慈。為令易解相對",
    "T39n1786_003:0119b22": "說耳。法供養第一者。能令佛壽常住不斷",
    "T39n1786_003:0119b23": "妙化無窮故也。又有法則二供俱成。無法",
    "T39n1786_003:0119b24": "則財供亦廢。是故法供得稱為最。二依文釋",
    "T39n1786_003:0119b25": "義二。初明化他法供養二。初化他令修行二。",
    "T39n1786_003:0119b26": "初分文。二釋義四。初我當下明化始以大悲",
    "T39n1786_003:0119b27": "拔苦。二我當安下勸真因十地之行。三已得",
    "T39n1786_003:0119b28": "下勸真果菩提大覺。四為一下勸精進督使",
    "T39n1786_003:0119b29": "成行。二夫眾下初教義。二觀行。一念心者。",
    "T39n1786_003:0119c01": "趣舉一念也。以妙三觀調妄即真名真明發。",
    "T39n1786_003:0119c02": "或至初住。或至六根。或成五品。皆得名為成",
    "T39n1786_003:0119c03": "真果也。故止觀義例道樹之喻。觀陰等境成",
    "T39n1786_003:0119c04": "不思議。名為生芽。初品已上皆名生果。彼修",
    "T39n1786_003:0119c05": "止觀生芽生果。與今觀心真明真果法喻相",
    "T39n1786_003:0119c06": "當。調一切等者。乃一心觀成歷彼彼心。無",
    "T39n1786_003:0119c07": "不成觀。與彼義例淨心遍歷任運泯合。其意",
    "T39n1786_003:0119c08": "亦同。二次四下化他令懺悔二。初立意分文。",
    "T39n1786_003:0119c09": "二依文釋義三。初欲說懺。二千釋下正為說。",
    "T39n1786_003:0119c10": "涉時既多造罪復重。若了逆罪即金光明。",
    "T39n1786_003:0119c11": "全所具理為能觀觀。由此顯出法性金等。名",
    "T39n1786_003:0119c12": "拔王難。障轉成德何罪能縛。故五無間皆解",
    "T39n1786_003:0119c13": "脫相。此乃名為正為說懺三我今下說懺已。",
    "T39n1786_003:0119c14": "二從我下明自行法供養二。初分文立意。前",
    "T39n1786_003:0119c15": "自下問。譬如下答。以譬帶法兼而答之。金師",
    "T39n1786_003:0119c16": "譬金鼓釋迦化主也。初習譬始發僧那時。皓",
    "T39n1786_003:0119c17": "首譬今果後示現。從始至今何嘗暫廢說行",
    "T39n1786_003:0119c18": "說懺。互燒譬即懺說行。互打譬即行說懺。智",
    "T39n1786_003:0119c19": "斷亦然。器成譬一番之機。自因得果。故未得",
    "T39n1786_003:0119c20": "果。須數燒打何嫌重說。今是下辨異。雖數",
    "T39n1786_003:0119c21": "燒打各有其門。二我當下依文釋義二。初自",
    "T39n1786_003:0119c22": "修行三。初標章。二珍寶下修因。&#x811A;足者。疏存",
    "T39n1786_003:0119c23": "二解。初以十地為果&#x811A;足。二以十度為十地",
    "T39n1786_003:0119c24": "&#x811A;足。言十度者。六外更加方便願力智也。",
    "T39n1786_003:0119c25": "於餘下釋出十度為地足意。華嚴十地品廣",
    "T39n1786_003:0119c26": "明其相。三果中下明成果。指經初句為總。餘",
    "T39n1786_003:0119c27": "三行三句為別。功德是福嚴。光明是智嚴。",
    "T39n1786_003:0119c28": "不離色光而論智光。以其色心不二究竟也。",
    "T39n1786_003:0119c29": "三行之中疏不釋者。今略列之。冀免檢尋法",
    "T39n1786_003:0120a01": "藏。須論八萬四千皆祕密。故名為甚深功德。",
    "T39n1786_003:0120a02": "乃是六度萬行所成就者。略言萬德廣則無",
    "T39n1786_003:0120a03": "量。一切種智即中道智。中必雙照今三圓極。",
    "T39n1786_003:0120a04": "禪謂達禪。達根本等皆法界故。定謂楞嚴。本",
    "T39n1786_003:0120a05": "性健相二是大乘事理二定。於一切法皆明",
    "T39n1786_003:0120a06": "靜故泛舉百千。根謂五根。力謂五力。即信",
    "T39n1786_003:0120a07": "進念定慧。此五能生一切善法。名之為根。",
    "T39n1786_003:0120a08": "力排五障。乃以疑怠邪亂癡遮此五故。名之",
    "T39n1786_003:0120a09": "為力。與上五根名同用別。覺謂七覺分。一擇",
    "T39n1786_003:0120a10": "法覺分。二精進。三喜。四除。五捨。六定。七念。",
    "T39n1786_003:0120a11": "此七能令定慧均平。通名覺分者。有到極果",
    "T39n1786_003:0120a12": "覺知之分也。道謂八正道。一正見。二正思惟。",
    "T39n1786_003:0120a13": "三正語。四正業。五正命。六正精進。七正念。",
    "T39n1786_003:0120a14": "八正定。八離偏邪通至涅槃。故名正道。根等",
    "T39n1786_003:0120a15": "道品修雖在因。證皆果德。陀羅尼者。翻為遮",
    "T39n1786_003:0120a16": "持。遮一切惡持一切善。數或五百八萬四千",
    "T39n1786_003:0120a17": "表破煩惱。且言其實數一切法能遮能持。十",
    "T39n1786_003:0120a18": "力如向記中已列。此乃自行始終之相。二從",
    "T39n1786_003:0120a19": "諸下自修懺二。初分文。二釋義二。初請佛。二",
    "T39n1786_003:0120a20": "後十下明懺二。初分文二。百劫下釋義五。初",
    "T39n1786_003:0120a21": "懺報障二。初出報障相。百劫受身身作眾惡。",
    "T39n1786_003:0120a22": "惡為因緣。即生憂苦。能生所生皆是報障。良",
    "T39n1786_003:0120a23": "由報得惡五陰故。故疏與經對於五陰。既知",
    "T39n1786_003:0120a24": "皆陰非報是何。須了五陰造作眾惡。方名報",
    "T39n1786_003:0120a25": "障。若作眾善豈名障耶。二十方下請惡除滅。",
    "T39n1786_003:0120a26": "願佛受懺即是除滅。若不助正資導成懺。佛",
    "T39n1786_003:0120a27": "雖有力何能除障。意可見故疏更不釋。二懺",
    "T39n1786_003:0120a28": "煩惱障二。初分文二。二釋義二。初出相。經業",
    "T39n1786_003:0120a29": "垢者業名動作。煩惱心動成於垢染。亦可煩",
    "T39n1786_003:0120b01": "惱從宿業生。故名業垢。二唯願下乞清淨。經",
    "T39n1786_003:0120b02": "大悲水者。同體之悲方稱為大。此悲為水洗",
    "T39n1786_003:0120b03": "無不淨。悲雖同體非緣不興。三懺為緣不洗",
    "T39n1786_003:0120b04": "而洗也。三懺業障二。初分文。二隨釋三。初&#x7AEA;",
    "T39n1786_003:0120b05": "論三世造業。二初對報示。現前色心名正",
    "T39n1786_003:0120b06": "受者。未成報者。有繫屬能。若修善禪諸無漏",
    "T39n1786_003:0120b07": "道。則來責報現諸業相。或密為障。不依大",
    "T39n1786_003:0120b08": "乘三種懺法此障不滅。二設問釋二。初設未",
    "T39n1786_003:0120b09": "有問。二明遮起答三。初引經論證。數家是",
    "T39n1786_003:0120b10": "婆沙論家是成實。遮未來者。斷相續心。若",
    "T39n1786_003:0120b11": "不遮斷(音短)未來必起。故新經淨除業障品懺",
    "T39n1786_003:0120b12": "罪文中。依三世菩薩皆云。已作之罪願得除",
    "T39n1786_003:0120b13": "滅。未來之惡更不敢作。並遮未來也。二今更",
    "T39n1786_003:0120b14": "下引現事例。在家例造罪時。捨家例修懺時。",
    "T39n1786_003:0120b15": "若不遮斷必須更改未有之事。至於正有。三",
    "T39n1786_003:0120b16": "未來下據義結答。索然猶解散也。二橫明現",
    "T39n1786_003:0120b17": "起十惡。三遠離下求懺過去業。若十惡十",
    "T39n1786_003:0120b18": "善止就三塗人天解釋。豈安十住逮十力耶。",
    "T39n1786_003:0120b19": "得前五戒持犯之意。則今義可解。十住十",
    "T39n1786_003:0120b20": "力別圓二教皆可明之。持犯之意今義易明。",
    "T39n1786_003:0120b21": "故須因位至於後果。節節論於十惡十善。四",
    "T39n1786_003:0120b22": "明迴向。此懺愛著因果之罪。他以此國及餘",
    "T39n1786_003:0120b23": "世界是五乘人修善法處。約處明人故云隨",
    "T39n1786_003:0120b24": "喜。今明我在此土他界所修之善。今悉攝取",
    "T39n1786_003:0120b25": "迴向眾生證無上道。聲喻諸善。角喻迴向。",
    "T39n1786_003:0120b26": "近遠可知。方便力大者。若善迴向成大方便。",
    "T39n1786_003:0120b27": "功等太虛。然若不了善即法界。不名迴向也。",
    "T39n1786_003:0120b28": "五釋八下懺善惡二難二。初揀示分文。次一",
    "T39n1786_003:0120b29": "行半疏釋正取善遮道義。二初四下釋二。隨",
    "T39n1786_003:0120c01": "文釋義二。初指惡為難。六初釋諸有險難。",
    "T39n1786_003:0120c02": "二十五有者。四趣并四洲六欲大梵天四禪",
    "T39n1786_003:0120c03": "無想報那含四空處。未絕漏業故同名有。釋",
    "T39n1786_003:0120c04": "報障義具於前疏。二釋生死險難。業為險",
    "T39n1786_003:0120c05": "難至非非想定。報為險難。至有頂天。&#x6B1D;頭藍",
    "T39n1786_003:0120c06": "弗是其例也。下之業報險難可知。三釋婬欲",
    "T39n1786_003:0120c07": "難。四釋輕躁難二。初正示輕躁相。謂初心在",
    "T39n1786_003:0120c08": "緣名覺。細心分別名觀。亦尋伺心也。此之",
    "T39n1786_003:0120c09": "陰心故屬報法。二如羅下引聖凡例二。初聖。",
    "T39n1786_003:0120c10": "出觀者。出定也。就無學釋無惑業故。驗是報",
    "T39n1786_003:0120c11": "法也。二更舉下凡。迴轉易轍者。如學經未成",
    "T39n1786_003:0120c12": "復欲學律。學律未成復欲學論。此輕躁人終",
    "T39n1786_003:0120c13": "不成功業也。不成業障者。障應作者。字之誤",
    "T39n1786_003:0120c14": "也。五釋近惡友難。如移&#x53A9;者。&#x53A9;音救馬舍",
    "T39n1786_003:0120c15": "也。馬之所聚也。付法藏傳云。親近賢善聽聞",
    "T39n1786_003:0120c16": "正法。如昔華氏國有一白象。氣力勇健若有",
    "T39n1786_003:0120c17": "罪人令象蹋殺。後時象&#x53A9;為火所燒。移近精",
    "T39n1786_003:0120c18": "舍。有一比丘誦法句。偈曰。為善生天為惡入",
    "T39n1786_003:0120c19": "淵。白象聞之心便柔和。後付罪人不害嗅舐",
    "T39n1786_003:0120c20": "而已。王召智臣共謀此事。一臣白王。此象繫",
    "T39n1786_003:0120c21": "近精舍。必聞妙法。是故爾耳。今可繫近屠坊。",
    "T39n1786_003:0120c22": "彼&#x89A9;殺害惡心當盛。王令繫象屠所象見殺",
    "T39n1786_003:0120c23": "戮。惡心猛盛殘害彌甚。&#x96A3;於哭貨者。謂墓",
    "T39n1786_003:0120c24": "學哭&#x96A3;市學貨。葵氏貨清經曰。貨化也。變",
    "T39n1786_003:0120c25": "化易之也。故字有化。又財也。史記曰。孟軻",
    "T39n1786_003:0120c26": "考母偏孤居近墓。軻乃常戲於墓。母曰。此非",
    "T39n1786_003:0120c27": "所居去居市傍。軻復戲為商賈。母又曰。不",
    "T39n1786_003:0120c28": "可居。又居學館之傍。乃為揖讓進退有禮。",
    "T39n1786_003:0120c29": "母曰。此真可以居。軻後遂為大儒。著書七",
    "T39n1786_003:0121a01": "篇。六釋三毒難。疏分科云。善惡八難。善論四",
    "T39n1786_003:0121a02": "難。經疏可了。今之惡難經似列七。約何云四。",
    "T39n1786_003:0121a03": "蓋就三障義有兼獨。一兼三獨。乃成四難。何",
    "T39n1786_003:0121a04": "者。六趣險難三有險難及輕躁難。此雖三",
    "T39n1786_003:0121a05": "難獨在報障。婬欲愚癡及三毒難獨屬煩惱。",
    "T39n1786_003:0121a06": "近惡友難獨屬業障。若生死險難疏有兩解。",
    "T39n1786_003:0121a07": "體兼業報。故三障惡義當四難。然須了知惡",
    "T39n1786_003:0121a08": "是性惡。是故此惡即無生觀。如此懺之頓消",
    "T39n1786_003:0121a09": "諸難。二遇無下指善為難。二初明善惡俱",
    "T39n1786_003:0121a10": "能為難二。初雙明二義。二遇無下依善釋文",
    "T39n1786_003:0121a11": "四。初釋遇無難難。二乘出宅到無畏處。無難",
    "T39n1786_003:0121a12": "相顯故舉為例。暫樂人天自謂無難。皆當此",
    "T39n1786_003:0121a13": "難。二釋修功德難。如一等者大論第八云。迦",
    "T39n1786_003:0121a14": "葉佛時有兄弟二人出家求道。一人持戒誦",
    "T39n1786_003:0121a15": "經坐禪。一人廣求檀越修諸福業。至釋迦佛",
    "T39n1786_003:0121a16": "出世。一人生長者家。一人作大白象。力能破",
    "T39n1786_003:0121a17": "賊。長者子出家學道得六通羅漢。而以薄福",
    "T39n1786_003:0121a18": "乞食難得。他日持&#x9262;入城乞食。遍不能得。",
    "T39n1786_003:0121a19": "到白象&#x53A9;見王供養象種種豐足。語此象言。",
    "T39n1786_003:0121a20": "我之與汝俱有罪過。象即感結三日不食。守",
    "T39n1786_003:0121a21": "象人怖求覓道人。見而問曰。汝作何術令王",
    "T39n1786_003:0121a22": "白象病而不食。答此象是我先身時弟。共於",
    "T39n1786_003:0121a23": "迦葉佛時出家學道。我但持戒誦經坐禪不",
    "T39n1786_003:0121a24": "行布施。弟但廣求檀越作諸布施。故飲食備",
    "T39n1786_003:0121a25": "具種種豐足。我但行道不修布施。故今雖得",
    "T39n1786_003:0121a26": "道乞食不得。妙莊嚴王者。法華疏云。昔佛末",
    "T39n1786_003:0121a27": "法有四比丘。於法華經極生殷重。如甘露未",
    "T39n1786_003:0121a28": "霑。於是結契入山修道。居山日久衣糧殫罄。",
    "T39n1786_003:0121a29": "一人云。君三人但以命奉道莫慮朝中。我捨",
    "T39n1786_003:0121b01": "身力誓給所須。三人功圓事辦。一人數涉人",
    "T39n1786_003:0121b02": "間偶逢王出。愛彼光榮。功德熏修報生人天",
    "T39n1786_003:0121b03": "常得為王。三人議云。我免籠樊功由於王。王",
    "T39n1786_003:0121b04": "耽果報增長有為。方沈火坑宜早開化。一人",
    "T39n1786_003:0121b05": "云。此王著欲而復邪見。若非愛鉤無由可拔。",
    "T39n1786_003:0121b06": "一人為端正婦。二作聰明兒。兒婦之言必當",
    "T39n1786_003:0121b07": "從順。如宜設化果獲改邪。婦即妙音菩薩也。",
    "T39n1786_003:0121b08": "二子即藥王藥上也。王即花德也。三釋值好",
    "T39n1786_003:0121b09": "時難。如劫初閻浮人壽八萬歲。北洲壽定一",
    "T39n1786_003:0121b10": "千歲。俱以壽長受樂不樂修道。&#x6B1D;單越此云",
    "T39n1786_003:0121b11": "殊勝。勝餘三洲故。四釋值佛亦難。興起行經",
    "T39n1786_003:0121b12": "云。多舌童女舞杅起腹。至我前曰。沙門何",
    "T39n1786_003:0121b13": "不自說家事。乃說他事。汝今自樂不知我苦",
    "T39n1786_003:0121b14": "耶。汝先共我通使我有娠。今當臨月。事須酥",
    "T39n1786_003:0121b15": "油養於小兒。盡常給我。天帝化作一鼠。入",
    "T39n1786_003:0121b16": "其衣裏嚙杅忽然落地。是時地裂旃遮現身",
    "T39n1786_003:0121b17": "墮阿鼻獄。涅槃迦葉品。善星是佛菩薩時子。",
    "T39n1786_003:0121b18": "出家之後受持解說十二部經。壞欲界結獲",
    "T39n1786_003:0121b19": "得四禪。而親近惡友退失四禪。生惡邪見。",
    "T39n1786_003:0121b20": "言無佛無法無有涅槃。遙見佛來生惡邪心。",
    "T39n1786_003:0121b21": "入阿鼻獄。調達是佛堂弟而自造三逆。謂出",
    "T39n1786_003:0121b22": "佛身血破轉法輪僧殺阿羅漢。教阿闍世殺",
    "T39n1786_003:0121b23": "父成就害母加行。復以惡心十爪甲下藏於",
    "T39n1786_003:0121b24": "毒藥。欲嗚佛足刺足害佛。將往耆山。出城地",
    "T39n1786_003:0121b25": "裂生入泥犁。此等值佛而成大難。然上三句",
    "T39n1786_003:0121b26": "體是漏善。障修無漏故名為難。此句造逆似",
    "T39n1786_003:0121b27": "不類上。以值三寶最名為善。逆故成難。亦可",
    "T39n1786_003:0121b28": "例上於善障道。二若讀下明平去二聲讀文",
    "T39n1786_003:0121b29": "二。初明讀字通平。二又依下據經屬去。三從",
    "T39n1786_003:0121c01": "諸下明稱歎二。初立意分文。二種供養可對",
    "T39n1786_003:0121c02": "身意。既不興言是故未洩。三業不足是故未",
    "T39n1786_003:0121c03": "備。今加口業顯而復具。故成次第。前雖自他",
    "T39n1786_003:0121c04": "修行修懺。而能資益佛之壽命。名供養門。",
    "T39n1786_003:0121c05": "今雖稱歎佛之三身。而能成就行人觀法。名",
    "T39n1786_003:0121c06": "念佛門。法雖互具從增勝故。立二法門。二標",
    "T39n1786_003:0121c07": "諸下隨文釋義三。初標歎。報應二修全理之",
    "T39n1786_003:0121c08": "事也。法身一性全事之理也。十方三世佛佛",
    "T39n1786_003:0121c09": "三身。如此標章何所不攝。我依止者。既云法",
    "T39n1786_003:0121c10": "性一體三佛。驗知他佛為心性佛。此依本覺",
    "T39n1786_003:0121c11": "起於始覺。亦是三諦發於三智。非此依止不",
    "T39n1786_003:0121c12": "成妙懺。故圓初心名修佛行。四眼入佛眼等。",
    "T39n1786_003:0121c13": "大論文也。十智與如實智總十一智。十智與",
    "T39n1786_003:0121c14": "二乘共。如實獨在佛。十智者。一法智。二比",
    "T39n1786_003:0121c15": "智。三他智。四世智。五苦智。六集智。七滅智。",
    "T39n1786_003:0121c16": "八道智。九盡智。十無生智。如物投等者。石蜜",
    "T39n1786_003:0121c17": "至甘。海水至鹹。物投水會皆失本味。體法即",
    "T39n1786_003:0121c18": "性無不妙也。此之佛海寧不歸敬。二就正下",
    "T39n1786_003:0121c19": "正歎二。初分文。二略歎下隨釋二。初寄言歡",
    "T39n1786_003:0121c20": "二。初略歎略況二。初釋略歎二。初金色相",
    "T39n1786_003:0121c21": "貌二。初以他金比色。閻浮金者。此是西域",
    "T39n1786_003:0121c22": "河名。近閻浮樹。其金出彼河中。此河因樹立",
    "T39n1786_003:0121c23": "稱。金由河得名。二又佛下以照物顯光。二",
    "T39n1786_003:0121c24": "然金下讚金色所以二。初明是眾相所依。二",
    "T39n1786_003:0121c25": "金有下明為四德之譬。二猶如下釋略況。二",
    "T39n1786_003:0121c26": "廣歎廣況二。初廣歎二。初分文。二從其下隨",
    "T39n1786_003:0121c27": "釋。言讚應色意彰法報。色相是表智證是裏。",
    "T39n1786_003:0121c28": "雖分表裏豈是異體。故新本中所明四德別",
    "T39n1786_003:0121c29": "屬三身。謂法具常我。應身具淨。化身具樂。",
    "T39n1786_003:0122a01": "分圓為別融別為圓。故圓三身身身四德。其",
    "T39n1786_003:0122a02": "得意者。了今應四即法報四。當以此意尋乎",
    "T39n1786_003:0122a03": "經疏。文四。初歎我德。二從善下歎淨德。三從",
    "T39n1786_003:0122a04": "功下歎常德。經巍巍者。高大貌也。玻[王*梨]此",
    "T39n1786_003:0122a05": "云水王也。四從三下歎樂德。潦音老行水也。",
    "T39n1786_003:0122a06": "稽首者。說文云。下首也首頭也。孔安國云。稽",
    "T39n1786_003:0122a07": "首謂首至地。二從如下廣況二。初分丈。二",
    "T39n1786_003:0122a08": "佛功下隨釋二。初廣況。此之四句喻前四佛",
    "T39n1786_003:0122a09": "舉。大師釋之。或喻應身有量無量。或喻法",
    "T39n1786_003:0122a10": "報四諦四德。玄文序中顯金光明佛不能喻。",
    "T39n1786_003:0122a11": "良以三身三一自在。是故四喻或別在一。",
    "T39n1786_003:0122a12": "或總顯三。此文正同前對四德。海無增減故",
    "T39n1786_003:0122a13": "常。地體是淨。山形高出如我。虛空無礙故",
    "T39n1786_003:0122a14": "樂。二合喻。二從一下絕言歎二。初分文。二一",
    "T39n1786_003:0122a15": "切下隨釋二。初正絕言。二更牒下牒喻帖",
    "T39n1786_003:0122a16": "合。問疏釋寄言及以絕言皆離思說。同耶異",
    "T39n1786_003:0122a17": "耶。答四德祕密本離心緣。今之稱歎為令眾",
    "T39n1786_003:0122a18": "生入祕藏故。故寄言絕言皆彰離念。寄言用",
    "T39n1786_003:0122a19": "四喻於四德。喻既莫數顯德忘緣。絕言中四",
    "T39n1786_003:0122a20": "不可為喻。亦顯四德忘於緣慮。大師深達經",
    "T39n1786_003:0122a21": "文妙旨。故解二文皆絕思說也。三從相下總",
    "T39n1786_003:0122a22": "結。四從我下明發願二。初立意分文。如牛無",
    "T39n1786_003:0122a23": "御者。謂牧豎也。夫立願者。若多若少皆須不",
    "T39n1786_003:0122a24": "失四弘之意。而此四弘須依四諦。願不依諦",
    "T39n1786_003:0122a25": "名為狂願。今就圓論。依無作諦雖世出世二",
    "T39n1786_003:0122a26": "種因果。皆了即性。無苦可度。無集可斷。無道",
    "T39n1786_003:0122a27": "可修。無滅可證。如是則能遍度盡斷圓修妙",
    "T39n1786_003:0122a28": "證。比前三教願未免狂。銷今諸願。若失此",
    "T39n1786_003:0122a29": "意非圓行人。二隨文釋義二。初正明發願",
    "T39n1786_003:0122b01": "二。初自發願二。初願果滿四。初我以下願意",
    "T39n1786_003:0122b02": "輪滿。大覺圓明故屬意業。二講宣下願口輪",
    "T39n1786_003:0122b03": "滿。三摧伏下願身輪滿。陰死天子多約於身。",
    "T39n1786_003:0122b04": "煩惱屬意。今從多分。四住壽下願慈悲滿。",
    "T39n1786_003:0122b05": "非無緣慈住壽不爾。二願因圓二。初分文。二",
    "T39n1786_003:0122b06": "釋義四。初我當下願有為功德滿。六度成就",
    "T39n1786_003:0122b07": "此約真因破於六蔽。從斷正論。是智德故故",
    "T39n1786_003:0122b08": "名有為。二斷諸下願無為功德滿。此約真位",
    "T39n1786_003:0122b09": "垂形九道調伏眾生。任運不與惑苦相應。是",
    "T39n1786_003:0122b10": "斷德故故名無為。故海東法師云。始覺斷障",
    "T39n1786_003:0122b11": "是實斷斷。本覺斷障是不斷斷。正與今家智",
    "T39n1786_003:0122b12": "覺二德。其義齊也。三我下願宿命念佛滿。憶",
    "T39n1786_003:0122b13": "宿命教。見過去佛。亦憶諸佛所說正法。四我",
    "T39n1786_003:0122b14": "因下願值佛滿。因過去善見未來佛。遠惡修",
    "T39n1786_003:0122b15": "善成智斷因。二為他發願二。初分文。二一切",
    "T39n1786_003:0122b16": "下釋義二。初願作藥王拔苦。二願作珠王與",
    "T39n1786_003:0122b17": "樂。此能拔能與是無緣慈悲。所拔所與須論",
    "T39n1786_003:0122b18": "十番。所謂果報修因聲聞支佛四教菩薩方",
    "T39n1786_003:0122b19": "便實報。今藥樹王拔此十種行人之苦。珠",
    "T39n1786_003:0122b20": "王合與十種人樂。當以此意銷與拔文。初自",
    "T39n1786_003:0122b21": "分四。初總拔眾苦。二若有下拔根缺苦。三",
    "T39n1786_003:0122b22": "十方下拔病苦。四若犯下拔王難苦。次與",
    "T39n1786_003:0122b23": "樂二。初分文。二上文下隨釋三。初與世間樂",
    "T39n1786_003:0122b24": "果。經鼓吹古今注云。短簫也。經優&#x9262;羅此云",
    "T39n1786_003:0122b25": "黛色。即青蓮華也。常於三時者。晝三時也。二",
    "T39n1786_003:0122b26": "從願下與出世樂因二。初分文。二人緣下隨",
    "T39n1786_003:0122b27": "釋二。初令修行外緣具二。初值三寶。二離八",
    "T39n1786_003:0122b28": "難。二令修行內因具二。初分文。二人因下",
    "T39n1786_003:0122b29": "隨釋二。初生尊貴。二饒財寶。五礙者。一不作",
    "T39n1786_003:0122c01": "梵王。二不作帝釋。三不作輪王。四不作魔王。",
    "T39n1786_003:0122c02": "五不得作佛。三從若下結成二。初分文。二",
    "T39n1786_003:0122c03": "釋經二。初結自。二結他。二從若此下約願隨",
    "T39n1786_003:0122c04": "喜二。初分文。二釋經二。初隨喜他。二隨喜",
    "T39n1786_003:0122c05": "自。五從若有下結成二。初分文。二釋經三。初",
    "T39n1786_003:0122c06": "結成斷惡。二諸善下結成生善。三非於下結",
    "T39n1786_003:0122c07": "值佛多。三釋讚歎品二。初釋題。二初約",
    "T39n1786_003:0122c08": "義通釋二。初示四悉意二。初列。二釋四。初世",
    "T39n1786_003:0122c09": "界。思疑佛壽者。即前經云。作是思惟心生疑",
    "T39n1786_003:0122c10": "惑也。一心信解者。開悟也。即經云。信相聞",
    "T39n1786_003:0122c11": "是四佛宣說壽命深心信解也。斯人者。相",
    "T39n1786_003:0122c12": "信也。本事者。今之所為皆由昔願。令眾歡喜",
    "T39n1786_003:0122c13": "故屬世界。二從下為人。三從滅下對治。罪之",
    "T39n1786_003:0122c14": "尤者。尤甚也。以德勝恩重毀之罪甚。口毀曰",
    "T39n1786_003:0122c15": "呰。亦訶也。四從所下第一義。言諸佛極",
    "T39n1786_003:0122c16": "尊甚深無量者。圓初住去分以法性為身體",
    "T39n1786_003:0122c17": "相。妙覺盡以深廣法性為身體相。故起信論",
    "T39n1786_003:0122c18": "云。諸佛如來皆是法身智相之身。第一義諦",
    "T39n1786_003:0122c19": "離於施作。今稱讚此令人入理。二若欲下釋",
    "T39n1786_003:0122c20": "讚歎名二。初分字釋義。亦更互分別者。以",
    "T39n1786_003:0122c21": "述德為讚。褒喻為歎。但使敘述褓稱義成。",
    "T39n1786_003:0122c22": "對字無在。二引論證成。彼之稱揚可證褒喻",
    "T39n1786_003:0122c23": "也。二此品下結示別顯二。初約三業別顯。",
    "T39n1786_003:0122c24": "雖具三業口業為正。故是別顯。二結此下約",
    "T39n1786_003:0122c25": "四悉別顯。四義指向能讚人等也。此品下別",
    "T39n1786_003:0122c26": "顯也。於四悉中正在生善。對前懺品正滅惡",
    "T39n1786_003:0122c27": "故。二釋文二。初分文。二隨釋二。初長行",
    "T39n1786_003:0122c28": "二。初釋對告人二。初約對治釋。瑞應云。",
    "T39n1786_003:0122c29": "佛告魔王。我積功累德今得作佛。魔云。積",
    "T39n1786_003:0123a01": "功累德誰為證。佛時以手指地云。是知我。是",
    "T39n1786_003:0123a02": "者謂指地神。干時地神涌現為證。二又對",
    "T39n1786_003:0123a03": "下約為人釋。半空已上皆是男天。半空已下",
    "T39n1786_003:0123a04": "皆是女天。是鬼神報稱為天者。有天然力用",
    "T39n1786_003:0123a05": "故褒之以天。召諸鬼神皆以天名不唯此也。",
    "T39n1786_003:0123a06": "實智乃是善法之本。今讚覺者生人實智。宜",
    "T39n1786_003:0123a07": "告善女。又別名堅牢宜證往事。稱理不懷",
    "T39n1786_003:0123a08": "云云之意也。二釋金龍尊。金光明法門所依",
    "T39n1786_003:0123a09": "法也。金龍尊能契行也。若法若行皆性一修",
    "T39n1786_003:0123a10": "二。故金為理能讚為龍。能益故尊。斯以證",
    "T39n1786_003:0123a11": "理起用二修對於一性。當體名為金龍尊也。",
    "T39n1786_003:0123a12": "二偈頌二。初分文。二隨釋三。初讚三世佛五。",
    "T39n1786_003:0123a13": "初總讚三。初約事理明總三世。十方心意",
    "T39n1786_003:0123a14": "識境名之為事。何有一事不從理現。經云。寂",
    "T39n1786_003:0123a15": "滅是涅槃義。既稱微妙是大滅度。則彰三德",
    "T39n1786_003:0123a16": "非縱非橫名祕密藏。密藏圓遍無別世方。世",
    "T39n1786_003:0123a17": "方宛然無非三德。不以二相見諸佛土。斯之",
    "T39n1786_003:0123a18": "謂歟。以此總讚為妙何極。二總理下約三法",
    "T39n1786_003:0123a19": "明總。法身者。明性一也。報應者。明修二也。",
    "T39n1786_003:0123a20": "全修在性合三為法。名總法身。全性成修合",
    "T39n1786_003:0123a21": "三為報。合三為應。是故名為總報應也。一切",
    "T39n1786_003:0123a22": "三法莫不然耳。又法身總三土。以實報等皆",
    "T39n1786_003:0123a23": "寂光故。報身總二土。方便同居&#x89A9;尊特故。應",
    "T39n1786_003:0123a24": "身總同居淨穢兩處。凡夫二乘見生身故。分",
    "T39n1786_003:0123a25": "別則三身三土勝劣不濫。融即則三身三土",
    "T39n1786_003:0123a26": "局偏相收。以此讚佛佛德無遺矣。三如是下",
    "T39n1786_003:0123a27": "約四德明總。經云。諸佛清淨。剋果明德也。",
    "T39n1786_003:0123a28": "果中眾德更無不會。舉一淨德必常樂我。四",
    "T39n1786_003:0123a29": "德圓妙。舉一全牧。是故此四乃是三身之德。",
    "T39n1786_003:0123b01": "三身融故四德遍嚴。是故三身無非四德。總",
    "T39n1786_003:0123b02": "此為讚極佛體用也。今此點示故注云云。二",
    "T39n1786_003:0123b03": "從色下別讚二。初分文立義二。初分文。大相",
    "T39n1786_003:0123b04": "謂三十二相。小相謂八十種好。皆稱海者。若",
    "T39n1786_003:0123b05": "大若小悉無有邊故。皆是法界全體顯現。故",
    "T39n1786_003:0123b06": "一一相無非法海。據其總讚諸佛清淨微妙",
    "T39n1786_003:0123b07": "寂滅。以總顯別。一一相好皆祕密藏。大師見",
    "T39n1786_003:0123b08": "彼得意處故。故釋相好皆立海名。二所以下",
    "T39n1786_003:0123b09": "立義二。初明能讚智巧。二夫下明所讚德深",
    "T39n1786_003:0123b10": "二。初歷教分別。二據圓融即。此之二意學者",
    "T39n1786_003:0123b11": "應知。括經論之幽文。立教觀之深趣彰化&#x8FF9;",
    "T39n1786_003:0123b12": "之不濫。顯圓機之頓照。何者。以分別故從勝",
    "T39n1786_003:0123b13": "別示。以融即故觸境遍收。得後後者必得前",
    "T39n1786_003:0123b14": "前。得前前者不得後後。不知後故當分義成。",
    "T39n1786_003:0123b15": "能知前故跨節義顯。若能了知真中感應二",
    "T39n1786_003:0123b16": "識見佛。則今二意收揀無遺矣。二識者。起信",
    "T39n1786_003:0123b17": "論云。佛用有二種。一依分別事識。凡夫二乘",
    "T39n1786_003:0123b18": "心所見者說名應身。以不知轉識現故見從",
    "T39n1786_003:0123b19": "外來。取色分齊不能盡知故。二者依於業識。",
    "T39n1786_003:0123b20": "謂諸菩薩從初發意乃至菩薩究竟地心所見",
    "T39n1786_003:0123b21": "者。名為報身。身有無量色。色有無量相。相有",
    "T39n1786_003:0123b22": "無量好。所住依果亦復無量。種種莊嚴隨所",
    "T39n1786_003:0123b23": "示現。即無有邊不可窮盡。離分齊相隨其所",
    "T39n1786_003:0123b24": "應。常能住持不毀不失。皆因諸波羅蜜無漏",
    "T39n1786_003:0123b25": "行熏及不思議熏之所成就。是受樂相說名",
    "T39n1786_003:0123b26": "報身(文畢)斯乃如來以法界用。隨順眾生事業",
    "T39n1786_003:0123b27": "二識。現報應身。應身是今生身。報身是今尊",
    "T39n1786_003:0123b28": "特及法性身。依事識者。但見應身不能&#x89A9;報。",
    "T39n1786_003:0123b29": "以其&#x9E81;淺不窮深故。依業識者。既&#x89A9;報身亦",
    "T39n1786_003:0123c01": "能見應。以知真如起二用故。行者應知。真如",
    "T39n1786_003:0123c02": "之用現佛身相大有三品。一如華嚴談相好",
    "T39n1786_003:0123c03": "數有十蓮華藏世界微塵。二如觀無量壽佛",
    "T39n1786_003:0123c04": "經。明八萬四千相好光明。三如此經及法華",
    "T39n1786_003:0123c05": "般舟等。說三十二相八十種好。此三品相既",
    "T39n1786_003:0123c06": "是真如全體之用。若多若少皆無邊際。故悉",
    "T39n1786_003:0123c07": "稱海無非尊特。然有通局。以藏塵八萬局業",
    "T39n1786_003:0123c08": "識見。其三十二通事識見名生名應。若業識",
    "T39n1786_003:0123c09": "見即無有邊不可窮盡。離分齊相名為尊特。",
    "T39n1786_003:0123c10": "屬於報身。此如今經別所歎相在三十二。以",
    "T39n1786_003:0123c11": "金龍尊就佛四德微妙寂滅。而為總讚。以總",
    "T39n1786_003:0123c12": "顯別故三十二無非祕藏。故一一相離於分",
    "T39n1786_003:0123c13": "齊。如空無邊常住不毀。疏據此釋三身融即",
    "T39n1786_003:0123c14": "正讚尊特。若其不知龍尊總讚是依業識見",
    "T39n1786_003:0123c15": "應即報。豈三十二圓光一尋名尊特耶。言真",
    "T39n1786_003:0123c16": "中感應者。良以如來現應化身示住&#x5FA7;真。",
    "T39n1786_003:0123c17": "說於生滅及無生法。被藏通機。現尊特身住",
    "T39n1786_003:0123c18": "於中道。宣說無量及無作法被別圓機。故文",
    "T39n1786_003:0123c19": "句云。丈六身佛住真諦。丈六尊特合身佛雙",
    "T39n1786_003:0123c20": "住真中。尊特身佛雙住俗中。法身佛住中道。",
    "T39n1786_003:0123c21": "疏有六處明應化尊特。皆約真中感應而辨。",
    "T39n1786_003:0123c22": "如法華歎佛。經文顯云三十二相八十種好。",
    "T39n1786_003:0123c23": "法身具故嚴法身故。是尊特相。是故荊谿類",
    "T39n1786_003:0123c24": "同華嚴一一相好與虛空等。又云。一一相皆",
    "T39n1786_003:0123c25": "法界海。一一好無非名海。疏釋今文大相小",
    "T39n1786_003:0123c26": "相皆稱為海。此大小相全異華嚴九十七名。",
    "T39n1786_003:0123c27": "一一皆與法界次第三十二相八十種好。名",
    "T39n1786_003:0123c28": "目無差。又懺悔品讚佛三十二相八十種好。",
    "T39n1786_003:0123c29": "豈龍尊昔讚與今金鼓所讚優劣。故知秖就",
    "T39n1786_003:0124a01": "中道感應稱為尊特。非是加添相好之數。方",
    "T39n1786_003:0124a02": "名尊特。故華嚴中業報眾生等十種之身。皆",
    "T39n1786_003:0124a03": "盧舍那。舍那非報報非尊特耶。失此意者勿",
    "T39n1786_003:0124a04": "議今宗也。父母生身丈六身也。三藏及通鈍",
    "T39n1786_003:0124a05": "根所感尊特。即是他受用報。通教利根及別",
    "T39n1786_003:0124a06": "所感法性是法身。圓人所感此乃如來法界",
    "T39n1786_003:0124a07": "大用。對三類機現三種身。故能嚴相亦分三",
    "T39n1786_003:0124a08": "種。三身力用優劣有殊。不唯示果身相不同。",
    "T39n1786_003:0124a09": "亦示行因三種差別。以今見佛皆是曩世結",
    "T39n1786_003:0124a10": "緣機也。如示&#x8FF9;因論四修相行六度等。或示",
    "T39n1786_003:0124a11": "事修。或即空修。或次第修。或圓頓修。示修不",
    "T39n1786_003:0124a12": "等致令眾機結緣有異。今日感見三身不同。",
    "T39n1786_003:0124a13": "二三身下別釋二。初釋三身相三。初釋生身",
    "T39n1786_003:0124a14": "相。林微尼此云解脫處。舉手攀樹者。即摩耶",
    "T39n1786_003:0124a15": "夫人攀無憂樹。而太子自右&#x8107;而生也。阿",
    "T39n1786_003:0124a16": "夷亦阿私陀此云無比。仙人名也。披開也。太",
    "T39n1786_003:0124a17": "子既生三日遂裹以白[疊*毛]。王召仙人相之。",
    "T39n1786_003:0124a18": "於是開[疊*毛]相其形也。相相炳明者。謂三十二",
    "T39n1786_003:0124a19": "相皆明顯也。決定成佛者。即仙人奏王之語。",
    "T39n1786_003:0124a20": "謂輪王雖有三十二相。相不明了。今觀太子",
    "T39n1786_003:0124a21": "相相炳明。決定作佛不為輪王也。悲不能聲",
    "T39n1786_003:0124a22": "者。即仙人自嗟年老不見太子成佛故泣也。",
    "T39n1786_003:0124a23": "無聲自出淚曰泣。今云悲不能聲是泣也。此",
    "T39n1786_003:0124a24": "是生身也者。疏雖標云父母生身須解其意。",
    "T39n1786_003:0124a25": "豈後二身全無父母。今特云者。彰藏通佛住",
    "T39n1786_003:0124a26": "偏真也。以偏真理不具五陰故。使佛身從正",
    "T39n1786_003:0124a27": "習造。機緣若盡灰滅淪空永無示現。故以父",
    "T39n1786_003:0124a28": "母顯其有生。機盡歸空顯其有滅。通雖幻有",
    "T39n1786_003:0124a29": "亦須永無。依教分別相狀如是。二如釋下釋",
    "T39n1786_003:0124b01": "尊特相。巍巍高也。堂堂明也。言尊崇奇特",
    "T39n1786_003:0124b02": "者。此別圓機所見身也。常身常光者。即凡夫",
    "T39n1786_003:0124b03": "二乘所見身也。然高明身相應知兩意。有須",
    "T39n1786_003:0124b04": "現起。有不須現。皆是如來鑑機進不中道之",
    "T39n1786_003:0124b05": "力。於須現者即為現之。如梵網經云。方坐",
    "T39n1786_003:0124b06": "蓮華臺。華嚴藏塵相。維摩所說身如須彌映",
    "T39n1786_003:0124b07": "于大海。觀無量壽相好八萬身量無邊。此等",
    "T39n1786_003:0124b08": "皆是現起尊特相也。有不須現者。但以力加。",
    "T39n1786_003:0124b09": "令於劣身見無分齊。作巍巍堂堂而解。以不",
    "T39n1786_003:0124b10": "可思議而觀。此如今經讚三十二為尊特法",
    "T39n1786_003:0124b11": "性之身。法華以三十二相莊嚴法身。相相皆",
    "T39n1786_003:0124b12": "與虛空等量。此等機緣悉以業識而見。以中",
    "T39n1786_003:0124b13": "智而觀。劣即無邊色即智性。故不須現起而",
    "T39n1786_003:0124b14": "稱尊特。若不爾者。龍尊所讚三十二相。疏云",
    "T39n1786_003:0124b15": "融三正讚尊特。如何和會。學人於此當善了",
    "T39n1786_003:0124b16": "之。三釋法性相。此乃諸佛第一義諦智相之",
    "T39n1786_003:0124b17": "身。凡夫二乘尚不知名。豈能&#x89A9;見。若論極證",
    "T39n1786_003:0124b18": "等覺罔窮。又復初地不知二地。是故樹神哀",
    "T39n1786_003:0124b19": "泣雨淚請佛現身即此身也。皆得名為非下",
    "T39n1786_003:0124b20": "地見。唯應度等者。斯是大乘第一義悉檀。",
    "T39n1786_003:0124b21": "機扣佛者。乃以此身應之令見。即前疏解一",
    "T39n1786_003:0124b22": "時之義。一切種智與中諦一時也。無身等者。",
    "T39n1786_003:0124b23": "非質礙身是微妙身。非差別相是智淨相。一",
    "T39n1786_003:0124b24": "切智是萬行首故以為頭。第一義諦諸法中",
    "T39n1786_003:0124b25": "最故以為髻。八萬塵勞轉為法門多數名髮。",
    "T39n1786_003:0124b26": "大悲為眼見苦即拔。中道白毫不偏無染。",
    "T39n1786_003:0124b27": "無漏為鼻嗅功德者。十八味舌遍&#x751E;理空。",
    "T39n1786_003:0124b28": "不共為齒四十數齊。大論以十八不共法十",
    "T39n1786_003:0124b29": "力四無畏大慈大悲三念處等為四十。皆不",
    "T39n1786_003:0124c01": "與下地共故。四弘為肩荷負不息。三三昧止",
    "T39n1786_003:0124c02": "散如腰束衣。圓三三昧秪是三觀。空即空觀。",
    "T39n1786_003:0124c03": "無相即假觀。不得空相故。無願即中觀。於",
    "T39n1786_003:0124c04": "二邊不作願求故。如來藏腹舍三千故。權",
    "T39n1786_003:0124c05": "實智手遍拔眾生。定慧等足究踐理地。今",
    "T39n1786_003:0124c06": "第三身與餘處列不無少異。如觀無量壽佛",
    "T39n1786_003:0124c07": "經疏云。色相身義當生身及他受用同為應",
    "T39n1786_003:0124c08": "身。次法門身。即今所列種種法門義當報",
    "T39n1786_003:0124c09": "身。乃自受用也。三實相身。即以法門所嚴",
    "T39n1786_003:0124c10": "之理為第三身。今則合彼理智二身為法性",
    "T39n1786_003:0124c11": "身。開彼應身為生身尊特。互有開合三身不",
    "T39n1786_003:0124c12": "虧。又復應知今法性身頭等法門。即是龍尊",
    "T39n1786_003:0124c13": "所讚之相心即色故名前二身。色即心故名",
    "T39n1786_003:0124c14": "為法門。但今歷教就分別門隨機所見。前不",
    "T39n1786_003:0124c15": "見後是故後後從勝立名。故使三身有優劣",
    "T39n1786_003:0124c16": "相。又復尊特及法性身皆業識見。以尊特相",
    "T39n1786_003:0124c17": "兼於別修。故就身相高廣而示。今法性佛即",
    "T39n1786_003:0124c18": "修明性。故隱色相從法門說。講者學者宜",
    "T39n1786_003:0124c19": "在精詳。二種相下釋三相業。此從如來淨",
    "T39n1786_003:0124c20": "佛土時。隨彼機緣示修不等。故分三種。初",
    "T39n1786_003:0124c21": "釋生身業。雖通通教今且在藏。以其通教",
    "T39n1786_003:0124c22": "是大乘門。利人能見後二佛故。今就三藏修",
    "T39n1786_003:0124c23": "行事度。為相好因。言修百福成一相者。論存",
    "T39n1786_003:0124c24": "多解今明一種。大千眾生遇緣當死。一一救",
    "T39n1786_003:0124c25": "之皆得壽命。是為一福。此福至百方成一相。",
    "T39n1786_003:0124c26": "此指伏惑事度所成。令彼眾生&#x52B9;此修之。今",
    "T39n1786_003:0124c27": "見生身。二若以空下釋尊特業。言空慧者。",
    "T39n1786_003:0124c28": "良以體法即空之慧三教共修。鈍根之者但",
    "T39n1786_003:0124c29": "能空有。利人知空非但空有。亦能空空。今",
    "T39n1786_003:0125a01": "分別門論尊特業。雖能雙空。且在別教但中",
    "T39n1786_003:0125a02": "之慧。導諸相業。諸業不出前之六度。以知中",
    "T39n1786_003:0125a03": "故非莊嚴莊嚴。乃能莊嚴第一義體。令彼眾",
    "T39n1786_003:0125a04": "生&#x52B9;此修種。今見尊特無分齊身。三若以實",
    "T39n1786_003:0125a05": "下釋法性業。實相者。中道理也。全中實理為",
    "T39n1786_003:0125a06": "能觀慧。名實相慧。實相即慧也。非別有慧。從",
    "T39n1786_003:0125a07": "其所照得實相名。導成諸業者。諸業豈離前",
    "T39n1786_003:0125a08": "之六度。以圓修故。一一即性故。無非實相。一",
    "T39n1786_003:0125a09": "攝一切故。無非法界。故散脂云。安住一切法",
    "T39n1786_003:0125a10": "如性。於一切法含受一切法。如是修之絕三",
    "T39n1786_003:0125a11": "教之情。名不思議業。令彼眾生&#x52B9;此修之。今",
    "T39n1786_003:0125a12": "見法佛同虛空相。二三身下據圓融即三。初",
    "T39n1786_003:0125a13": "正融即。圓佛頓證三身三相。亦能頓示三種",
    "T39n1786_003:0125a14": "修相。若其圓機能於一念。修三相業。能於一",
    "T39n1786_003:0125a15": "身見三身三相。以了三身是祕藏。故生身必",
    "T39n1786_003:0125a16": "具尊特法性。尊特必具法性生身。法性必具",
    "T39n1786_003:0125a17": "生身尊特。見身既爾修業亦然。如是方祛縱",
    "T39n1786_003:0125a18": "橫一異之情想也。常樂我淨微妙寂滅此義",
    "T39n1786_003:0125a19": "方成。金龍尊王昔是圓人頓修頓見。故於一",
    "T39n1786_003:0125a20": "身讚三身相。欲彰三相是祕藏。故寄言讚後",
    "T39n1786_003:0125a21": "絕言讚之。欲令眾生圓見圓修故也。二今經",
    "T39n1786_003:0125a22": "下明巧讚。經之讚辭就三十二即示絕言。乃",
    "T39n1786_003:0125a23": "顯能嚴即非莊嚴。嚴第一體。尊特身相豈不",
    "T39n1786_003:0125a24": "然乎。亦可得云非生非法而生而法。上兼法",
    "T39n1786_003:0125a25": "性下攝生身。其意在此。斯乃龍尊巧讚之意",
    "T39n1786_003:0125a26": "也。三一一下明妙用。三相三業。據圓雖即。",
    "T39n1786_003:0125a27": "被物成差。歷教分之即融而別。初安平相。生",
    "T39n1786_003:0125a28": "身則表魔邪不動。魔謂愛惑。邪是見惑。既",
    "T39n1786_003:0125a29": "往偏真此二莫動。若尊特佛雙住俗中。即無",
    "T39n1786_003:0125b01": "量四諦。故凡夫有二乘無。此二莫動。若法性",
    "T39n1786_003:0125b02": "佛唯住中道。邪外三教一切二邊。當處皆中",
    "T39n1786_003:0125b03": "何邊能動。最後肉髻兼無見頂。故以不禮而",
    "T39n1786_003:0125b04": "為所表。言法不禮者。謂法爾也。生身出離愛",
    "T39n1786_003:0125b05": "見一故。法爾不禮凡夫之人。尊特出離界內",
    "T39n1786_003:0125b06": "界外二種塵沙。法爾不禮藏通之聖。法性身",
    "T39n1786_003:0125b07": "佛究竟圓中。法爾不禮分證中道。初後既爾。",
    "T39n1786_003:0125b08": "中三十相。論用可知。然不禮凡聖兼因而說。",
    "T39n1786_003:0125b09": "非專果也。別有所出。及注云云者。指諸廣文",
    "T39n1786_003:0125b10": "解相好處也。◎"
}