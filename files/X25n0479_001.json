{
    "X25n0479_001:0133a05": "No. 479",
    "X25n0479_001:0133a06": "金剛般若波羅蜜經破空論",
    "X25n0479_001:0133a08": "姚秦三藏法師鳩摩羅什 譯經",
    "X25n0479_001:0133a09": "皇明菩薩沙彌智旭際明 造論",
    "X25n0479_001:0133a10": " 稽首實相三般若  本離四句及百非",
    "X25n0479_001:0133a11": " 滿分修證福慧尊  性修慈誓冥加被",
    "X25n0479_001:0133a12": " 為治&#x7FA3;盲惡取空  欲申如實不空義",
    "X25n0479_001:0133a13": " 不空&#x5FA7;破眾戲論  順悉檀故名破空",
    "X25n0479_001:0133a14": "[0133a14] 論曰。此歸命請加以申造論立名之旨趣也。稽首",
    "X25n0479_001:0133a15": "者。首至地也。由意篤敬。動身發口。即是三業翹勤",
    "X25n0479_001:0133a16": "供養也。實相者。非有相．非無相．非非有相．非非無",
    "X25n0479_001:0133a17": "相．非有無俱相。離一切相。&#x5FA7;為一切諸法作相。故",
    "X25n0479_001:0133a18": "名實相。此實相者。即是般若波羅蜜體。體自寂照。",
    "X25n0479_001:0133a19": "不可思議。如理而照。照不異寂。即名觀照般若。如",
    "X25n0479_001:0133a20": "理詮寂。寂詮即照。是名文字般若。夫實相者。為觀",
    "X25n0479_001:0133a21": "照體。為文字體。夫觀照者。照於實相。照於文字。夫",
    "X25n0479_001:0133a22": "文字者。詮於實相。詮於觀照。此一非一。舉一即三。",
    "X25n0479_001:0133a23": "此三非三。言三即一。為令眾生頓悟諸法自體性",
    "X25n0479_001:0133a24": "故。但舉實相。冠三般若。以實相體。統諸法故。此之",
    "X25n0479_001:0133b01": "實相。本自非有。亦復非無。非亦有無。非非有無。實",
    "X25n0479_001:0133b02": "相離四句故。觀照文字亦離四句。四句既離。百非",
    "X25n0479_001:0133b03": "目絕。以彼百非。總不出四句故。此實相三法。不可",
    "X25n0479_001:0133b04": "思議。非修非證。而為一切修證之本。滿修證者。謂",
    "X25n0479_001:0133b05": "諸如來。稱性而修。稱性而證。因果理窮。無可加故。",
    "X25n0479_001:0133b06": "分修證者。謂諸菩薩。全性成修。全性作證。如入大",
    "X25n0479_001:0133b07": "海。漸次深故。福名福德。慧名慧行。實相非福。而為",
    "X25n0479_001:0133b08": "一切福德之聚。稱性緣修。是成性福。實相非慧。而",
    "X25n0479_001:0133b09": "為一切慧行之本。稱性真修。是成性慧。依於文字。",
    "X25n0479_001:0133b10": "則有實相之福。福亦實相。具足福慧。依於觀照。則",
    "X25n0479_001:0133b11": "有實相之慧。慧亦實相。具足福慧。實相體尊。是故",
    "X25n0479_001:0133b12": "福慧修證。成兩足尊。[0133b12] 復次。實相非福慧。則不名尊。",
    "X25n0479_001:0133b13": "以一切眾生。皆悉具足實相體故。福慧非實相。亦",
    "X25n0479_001:0133b14": "不名尊。以一切權小。縱有種種福慧。不成無上大",
    "X25n0479_001:0133b15": "菩提故。由性具義。妙修得成。由妙修義。性德方顯。",
    "X25n0479_001:0133b16": "若但舉修德。不舉性德者。則眾生與佛。條然隔別。",
    "X25n0479_001:0133b17": "生不能感。佛不能應。若但舉性德。不舉修德者。則",
    "X25n0479_001:0133b18": "佛與眾生。一味平等。佛非能加。生非所加。今以眾",
    "X25n0479_001:0133b19": "生性中諸佛修成之慈誓。加被諸佛性中眾生本",
    "X25n0479_001:0133b20": "具之修德。能拔一切戲論苦。能與一切實相樂。性",
    "X25n0479_001:0133b21": "與性冥。修與修冥。性與修冥。修與性冥。性修不二。",
    "X25n0479_001:0133b22": "生佛體同。是故得成加被義也。復次行人。若身身",
    "X25n0479_001:0133b23": "業。若口口業。若意意業。當體即是實相。惟其當體",
    "X25n0479_001:0133b24": "即實相故。則無能禮．所禮差別之相。達此能所性",
    "X25n0479_001:0133c01": "非能所。非能所性。&#x5FA7;為一切能所而作依止。無有",
    "X25n0479_001:0133c02": "一能一所而非實相全體大用。是故三業得為能",
    "X25n0479_001:0133c03": "感。諸佛得為所感。諸佛得為能應。行人得為所應。",
    "X25n0479_001:0133c04": "此即歸命請加之旨趣也。[0133c04] 次申造論立名旨趣者。",
    "X25n0479_001:0133c05": "問曰。從上佛祖經論已足。何須更造此論。答曰。為",
    "X25n0479_001:0133c06": "治&#x7FA3;盲惡取空故。一切眾生。生無慧目。不能得見",
    "X25n0479_001:0133c07": "實相真體。亦復不知觀照。不知文字。猶如&#x7FA3;盲。不",
    "X25n0479_001:0133c08": "見乳色。隨語生解。聞鶴謂動。聞雪謂冷等。聞此經",
    "X25n0479_001:0133c09": "者亦爾。經本破一切相。令達實相。而諸&#x7FA3;盲。但聞",
    "X25n0479_001:0133c10": "破相。便執非相。取著於空。成惡知見。破壞俗諦。撥",
    "X25n0479_001:0133c11": "無因果。是以佛言。寧起有見如須彌山。莫起空見",
    "X25n0479_001:0133c12": "如芥子許。而彼不知實相。雖復永離一切幻妄之",
    "X25n0479_001:0133c13": "相。體性不空。以其無始以來。常恒不變。具足過恒",
    "X25n0479_001:0133c14": "沙等性德之用。蓋不惟為種種萬行之所莊嚴。而",
    "X25n0479_001:0133c15": "具萬行無非性具。無非性起。趣舉一行。無非實相",
    "X25n0479_001:0133c16": "全體大用。無分無劑。互&#x5FA7;互融。體即法界。義如是",
    "X25n0479_001:0133c17": "故。[0133c17] 問曰。如是義者。即已&#x5FA7;破一切戲論。所謂若有",
    "X25n0479_001:0133c18": "見戲論。若空見戲論。若亦有亦空見戲論。若非有",
    "X25n0479_001:0133c19": "非空見戲論。單四見戲論。複四見戲論。具足四見",
    "X25n0479_001:0133c20": "戲論。廣說乃至一百八見。種種見網諸戲論等。無",
    "X25n0479_001:0133c21": "不破盡。何故立名為破空耶。答曰。順悉檀故。名為",
    "X25n0479_001:0133c22": "破空。悉檀有四。一．世界悉檀。為令眾生得歡喜故。",
    "X25n0479_001:0133c23": "二．為人悉檀。為令眾生生善根。故三．對治悉檀。為",
    "X25n0479_001:0133c24": "令眾生滅愛見故。四．第一義悉檀。為令眾生入深",
    "X25n0479_001:0134a01": "理故。今治惡取空見。名為破空。即順對治悉檀義",
    "X25n0479_001:0134a02": "也。復次。於對治中。仍具四悉。所謂自有眾生聞破",
    "X25n0479_001:0134a03": "空論而生歡喜。復有眾生。善根增長。愛見消滅。證",
    "X25n0479_001:0134a04": "入實相。如是種種為益不同。以是因緣。須造論也。",
    "X25n0479_001:0134a05": "[0134a05] 金剛般若波羅蜜經",
    "X25n0479_001:0134a06": " 體是至寶相不壞  用能破物性常然",
    "X25n0479_001:0134a07": " 以喻般若三非三  通別咸成度無極",
    "X25n0479_001:0134a08": "[0134a08] 論曰。此一經之總題也。以對餘經。則名為別。以對",
    "X25n0479_001:0134a09": "經文。復名為通。若別若通。所詮無二。故曰咸成度",
    "X25n0479_001:0134a10": "無極也。金剛者。喻也。般若波羅蜜者。法也。金中之",
    "X25n0479_001:0134a11": "剛。故名金剛。此寶貴重。以喻實相般若。諸法中尊。",
    "X25n0479_001:0134a12": "其相堅固。物不能壞。以喻觀照般若。愛見莫侵。其",
    "X25n0479_001:0134a13": "用猛利。能破一切。以喻文字般若。能斷眾疑。復次。",
    "X25n0479_001:0134a14": "實相尊重故。觀照文字亦復尊重。觀照不壞故。即",
    "X25n0479_001:0134a15": "是實相文字不壞。文字斷疑故。即是實相觀照斷",
    "X25n0479_001:0134a16": "疑。譬如體是至寶。故不為一切所壞而能破一切",
    "X25n0479_001:0134a17": "也。不為一切所壞。故能破一切而稱至寶也。能破",
    "X25n0479_001:0134a18": "一切。故名為至寶而物莫能壞也。一體三義。混之",
    "X25n0479_001:0134a19": "愈分。三義一體。派之愈合。實相常住為體。體即法",
    "X25n0479_001:0134a20": "身。觀照契理為宗。宗即般若。文字斷疑為用。用即",
    "X25n0479_001:0134a21": "解脫。總此三法為名。借此三義為喻。此之三義。其",
    "X25n0479_001:0134a22": "性常然。諸佛菩薩。不能令增。一切眾生。不能令減。",
    "X25n0479_001:0134a23": "非悟非迷。無彼無此。惟其不屬迷悟。故&#x5FA7;為迷悟",
    "X25n0479_001:0134a24": "作依。惟其性無彼此。故依之成彼成此。[0134a24] 梵語波羅",
    "X25n0479_001:0134b01": "密。此翻彼岸到。亦翻度無極也。迷實相而為苦道。",
    "X25n0479_001:0134b02": "迷觀照而為煩惱。迷解脫而為結業。是以非此說",
    "X25n0479_001:0134b03": "此。說名生死無極之海。悟苦道即法身。悟煩惱即",
    "X25n0479_001:0134b04": "觀照。悟結業即解脫。是以非彼說彼。說名度無極",
    "X25n0479_001:0134b05": "也。復次。前五度對波羅蜜。各有四句料簡。般若惟",
    "X25n0479_001:0134b06": "三句。一者。非般若非波羅蜜。有為諸福德是。二者。",
    "X25n0479_001:0134b07": "是般若非波羅蜜。相似諸智慧是。三者。是般若是",
    "X25n0479_001:0134b08": "波羅蜜。此經所顯三般若是。更無是波羅蜜非般",
    "X25n0479_001:0134b09": "若句。以五度若非般若。不能到彼岸故。以五度若",
    "X25n0479_001:0134b10": "到彼岸。咸名為般若故。故但說般若。即為具說六",
    "X25n0479_001:0134b11": "度萬行。當知六度萬行。皆如金剛。離句。絕非。而非",
    "X25n0479_001:0134b12": "斷滅。",
    "X25n0479_001:0134b13": "[0134b13] 如是我聞。一時佛在舍衛國祇樹給孤獨園。與大比",
    "X25n0479_001:0134b14": "丘眾千二百五十人俱。",
    "X25n0479_001:0134b15": " 第一義諦無聲字  亦無時處主伴等",
    "X25n0479_001:0134b16": " 為利眾生轉法輪  六種成就而證信",
    "X25n0479_001:0134b17": "[0134b17] 論曰。實相之體。名為第一義諦。非能信．非所信．非",
    "X25n0479_001:0134b18": "能聞．非所聞．非三世所攝．非方隅所收．非主非伴．",
    "X25n0479_001:0134b19": "非一非多。而能所．時處．主伴．一多。咸依實相而得",
    "X25n0479_001:0134b20": "成就。是故若知第一義諦非種種。而種種無非第",
    "X25n0479_001:0134b21": "一義諦者。則不壞假名而達實相。可與信入此經。",
    "X25n0479_001:0134b22": "即通序而成別矣。",
    "X25n0479_001:0134b23": "[0134b23] 爾時世尊食時。著衣持&#x9262;。入舍衛大城乞食。於其城",
    "X25n0479_001:0134b24": "中。次第乞已。還至本處。飯食訖。收衣&#x9262;。洗足已。敷座",
    "X25n0479_001:0134c01": "而坐。",
    "X25n0479_001:0134c02": " 衣食行坐事即理  一切毗尼皆佛行",
    "X25n0479_001:0134c03": " 一一行中見實相  護念付囑善應知",
    "X25n0479_001:0134c04": "[0134c04] 論曰。末世甫欲趣向大乘。學深般若。便輕忽一切",
    "X25n0479_001:0134c05": "毗尼細行。輒云大道不拘小節。大象不由兔徑。豈",
    "X25n0479_001:0134c06": "思如來大聖。法中之王。而著衣持&#x9262;。乞食趺坐等。",
    "X25n0479_001:0134c07": "一一咸同比丘威儀。曾無稍異。故知全事即理。設",
    "X25n0479_001:0134c08": "欲捨壞色三衣。而空談慚愧忍辱之衣。何不并癈",
    "X25n0479_001:0134c09": "人間六味。而空談法喜禪悅之味乎。昔高峰妙禪",
    "X25n0479_001:0134c10": "師室中垂問云。大修行人。當遵佛行。因甚不守毗",
    "X25n0479_001:0134c11": "尼。蓋一切毗尼。無非佛行。安得名為兔徑小節。既",
    "X25n0479_001:0134c12": "是不遵佛行。豈名大修行人。須知即一著衣。便具",
    "X25n0479_001:0134c13": "慚愧忍辱功德之衣。即一飯食。便具禪悅法喜出",
    "X25n0479_001:0134c14": "世之食。即一行乞。便知如來行慈悲行。即一趺坐。",
    "X25n0479_001:0134c15": "便知如來坐法空座。是故一一行門無非實相。能",
    "X25n0479_001:0134c16": "令根熟菩薩。見諸如來與其同行。得悟實相。名善",
    "X25n0479_001:0134c17": "護念。令根未熟菩薩。依此法律。正住增長。進趣實",
    "X25n0479_001:0134c18": "相。名善付囑也。由此得名為發起序。",
    "X25n0479_001:0134c19": "[0134c19] 時。長老須菩提。在大眾中。即從座起。偏袒右肩。右膝",
    "X25n0479_001:0134c20": "著地。合掌恭敬而白佛言。希有。世尊。如來善護念諸",
    "X25n0479_001:0134c21": "菩薩。善付囑諸菩薩。世尊。善男子．善女人。發阿耨多",
    "X25n0479_001:0134c22": "羅三藐三菩提心。應云何住。云何降伏其心。",
    "X25n0479_001:0134c23": " 證實施權善鑒機  護念付囑故希有",
    "X25n0479_001:0134c24": " 發心應住降伏心  般若相應此應問",
    "X25n0479_001:0135a01": "[0135a01] 論曰。以三義故。歎為希有。實相般若。難證難入。惟",
    "X25n0479_001:0135a02": "佛窮底。故為希有。已證實智。為物施權。權實不二。",
    "X25n0479_001:0135a03": "故為希有。知彼&#x7FA3;機。有熟未熟。熟善護念。未熟付",
    "X25n0479_001:0135a04": "囑。於一切時。一切行中。具斯二利。故為希有。阿耨",
    "X25n0479_001:0135a05": "多羅三藐三菩提者。此翻無上正等正覺。乃一切",
    "X25n0479_001:0135a06": "種智之果。發心者從因趣果之勝心也。入理般若。",
    "X25n0479_001:0135a07": "名為住。應云何住。是問住果。云何降伏其心。是問",
    "X25n0479_001:0135a08": "淨因。夫無上菩提。雖名為果。體即非果。發無上心。",
    "X25n0479_001:0135a09": "雖名為因。體即非因。非果非因。實相法身寶也。應",
    "X25n0479_001:0135a10": "住是觀照。不壞宗也。降伏是解脫。斷惑用也。故名",
    "X25n0479_001:0135a11": "般若相應問也。",
    "X25n0479_001:0135a12": "[0135a12] 佛言。善哉。善哉。須菩提。如汝所說。如來善護念諸菩",
    "X25n0479_001:0135a13": "薩。善付囑諸菩薩。汝今諦聽。當為汝說。善男子善女",
    "X25n0479_001:0135a14": "人。發阿耨多羅三藐三菩提心。應如是住。如是降伏",
    "X25n0479_001:0135a15": "其心。唯然。世尊。願樂欲聞。",
    "X25n0479_001:0135a16": " 契理契機故善善  聞慧具足諦應思",
    "X25n0479_001:0135a17": "[0135a17] 論曰。自有契理而不契機者。如說大法。小機不堪。",
    "X25n0479_001:0135a18": "自有契機而不契理者。如說世善。不出生死。盡理",
    "X25n0479_001:0135a19": "而言。若非契理。決不契機。以理非權實。能權能實。",
    "X25n0479_001:0135a20": "權實皆理。如甘毒皆藥故。若非契機。亦決不契理。",
    "X25n0479_001:0135a21": "以說不當機。便成非量。如藥無貴賤。起病者良故。",
    "X25n0479_001:0135a22": "聞慧具足者。有聞無慧。如有燈無目。不見實相。有",
    "X25n0479_001:0135a23": "慧無聞。如暗室中坐。亦不見實相。誡令諦聽。為具",
    "X25n0479_001:0135a24": "足聞慧故。為引起思慧及修慧故。",
    "X25n0479_001:0135b01": "[0135b01] 佛告須菩提。諸菩薩摩訶薩。應如是降伏其心。所有",
    "X25n0479_001:0135b02": "一切眾生之類。若卵生．若胎生．若濕生．若化生．若有",
    "X25n0479_001:0135b03": "色．若無色．若有想．若無想．若非有想非無想。我皆令",
    "X25n0479_001:0135b04": "入無餘涅槃而滅度之。如是滅度無量無數無邊眾",
    "X25n0479_001:0135b05": "生。實無眾生得滅度者。何以故。須菩提。若菩薩有我",
    "X25n0479_001:0135b06": "相人相眾生相壽者相。即非菩薩。",
    "X25n0479_001:0135b07": " 廣大第一常不倒  四心亦即三迴向",
    "X25n0479_001:0135b08": " 如是誓願善降心  能會一心三般若",
    "X25n0479_001:0135b09": "[0135b09] 論曰。廣大心者。亦名無邊心。謂所緣境遍。即是橫",
    "X25n0479_001:0135b10": "&#x4E98;四生。豎窮三界。四生為能住。三界為所住。依&#x6BBB;",
    "X25n0479_001:0135b11": "曰卵生。如魚鳥等。含藏曰胎生。如人畜等。假潤曰",
    "X25n0479_001:0135b12": "濕生。如蟲蟻等。&#x5010;現曰化生。如諸天等。有色者。欲",
    "X25n0479_001:0135b13": "色二界。無色者。空等四天。於四空中。空處識處。名",
    "X25n0479_001:0135b14": "有想。無所有處。名無想。有頂眾生。名非有想非無",
    "X25n0479_001:0135b15": "想。第一心者。亦名最上心。所謂我皆令入無餘涅",
    "X25n0479_001:0135b16": "槃而滅度之。此非小乘無餘涅槃。功德施菩薩論",
    "X25n0479_001:0135b17": "云。無餘涅槃者何義。謂了諸法無生性空。永息一",
    "X25n0479_001:0135b18": "切有患諸蘊。資用無邊希有功德。清淨色相。圓滿",
    "X25n0479_001:0135b19": "莊嚴。廣利&#x7FA3;生。妙業無盡。天台疏云。大乘以累無",
    "X25n0479_001:0135b20": "不盡。德無不圓。名無餘也。常心者。亦名愛攝心。經",
    "X25n0479_001:0135b21": "云。如是滅度無量眾生。實無眾生得滅度者。論云。",
    "X25n0479_001:0135b22": "菩薩慈愛一切眾生。同於己故。眾生滅度。即我非",
    "X25n0479_001:0135b23": "他。是名愛攝。今謂此之經文。應依論釋。蓋一切眾",
    "X25n0479_001:0135b24": "生。雖復無量。總不離我同體心性。是故名為自性",
    "X25n0479_001:0135c01": "眾生。須知實無心外眾生得滅度者。非不滅度自",
    "X25n0479_001:0135c02": "性眾生。令證無餘涅槃樂也。夫眾生之界。本即大",
    "X25n0479_001:0135c03": "涅槃界。由迷妄故。生死浩然。譬如&#x7796;目。妄見空華。",
    "X25n0479_001:0135c04": "今令覺悟本滅即名為度。非有此岸可離。非有彼",
    "X25n0479_001:0135c05": "岸可到。若不達一切眾生即我心性。便生彼我之",
    "X25n0479_001:0135c06": "心。不能愛攝。若不達一切生死體即涅槃。便生難",
    "X25n0479_001:0135c07": "度之心。不能盡未來際。行菩薩道。故實無言。為遮",
    "X25n0479_001:0135c08": "心外計有眾生。及遮心內計有生死實法。非謂都",
    "X25n0479_001:0135c09": "不誓度自心如幻眾生。不顛倒心者。亦名正智心。",
    "X25n0479_001:0135c10": "經云。若菩薩有我相等。即非菩薩。四相是顛倒心。",
    "X25n0479_001:0135c11": "有則名非。無則名是。以失顯得也。宰主名我。形相",
    "X25n0479_001:0135c12": "名人。眾緣和合名眾生。相似相續名壽者。即十六",
    "X25n0479_001:0135c13": "知見之四。略舉以顯補特伽羅妄執。此執若無。名",
    "X25n0479_001:0135c14": "得正智。四心亦即三迴向者。菩薩所修三種迴向。",
    "X25n0479_001:0135c15": "謂迴自向他。迴因向果。迴事向理。今廣大心。即迴",
    "X25n0479_001:0135c16": "自向他義。第一心。即迴因向果義。常心．不顛倒心。",
    "X25n0479_001:0135c17": "即迴事向理義。以此誓願善降伏心。令因清淨。則",
    "X25n0479_001:0135c18": "會一心三般若性。迴自向他。會解脫性。喻如能破",
    "X25n0479_001:0135c19": "一切。迴因向果。會觀照性。喻如物莫能壞。迴事向",
    "X25n0479_001:0135c20": "理。會法身性。喻如體即至寶。",
    "X25n0479_001:0135c21": "[0135c21] 復次。須菩提。菩薩於法應無所住。行於布施。所謂不",
    "X25n0479_001:0135c22": "住色布施。不住聲香味觸法布施。須菩提。菩薩應如",
    "X25n0479_001:0135c23": "是布施不住於相。何以故。若菩薩不住相布施。其福",
    "X25n0479_001:0135c24": "德不可思量。須菩提。於意云何。東方&#x8657;空可思量不。",
    "X25n0479_001:0136a01": "不也。世尊。須菩提。南西北方四維上下&#x8657;空可思量",
    "X25n0479_001:0136a02": "不。不也。世尊。須菩提。菩薩無住相布施。福德亦復如",
    "X25n0479_001:0136a03": "是不可思量。須菩提。菩薩但應如所教住。",
    "X25n0479_001:0136a04": " 一切無住是應住  資生無畏法三檀",
    "X25n0479_001:0136a05": " 一二三攝六度滿  如&#x8657;空住是所教",
    "X25n0479_001:0136a06": "[0136a06] 論曰。前問及許。皆先住而後降者。從實智起權智",
    "X25n0479_001:0136a07": "也。今答中。先降而後住者。從權智入實智也。以無",
    "X25n0479_001:0136a08": "所住法。住般若中。熾然修行六波羅密而不取相。",
    "X25n0479_001:0136a09": "是故能令少施與&#x8657;空等。施有三種。一．資生施。即",
    "X25n0479_001:0136a10": "檀波羅蜜。二．無畏施。即尸羅孱提二波羅蜜。三者．",
    "X25n0479_001:0136a11": "法施。即毗離耶．禪那．般若三波羅蜜。不住六塵者。",
    "X25n0479_001:0136a12": "不著其因。不取其果。不著因者。不見我為能施。人",
    "X25n0479_001:0136a13": "為受施。物為所施。以若我．若人．若物。因緣無性故。",
    "X25n0479_001:0136a14": "如幻如夢故。惟心所現。因心成體。體即法界故。不",
    "X25n0479_001:0136a15": "取果者。不為貪求未來殊勝色等諸果報故。不住",
    "X25n0479_001:0136a16": "相者。相秪是六塵若因若果。蓋現前所有六度妙",
    "X25n0479_001:0136a17": "行。本皆實相舉體所成。是故隨舉一行。本即實相",
    "X25n0479_001:0136a18": "全體大用。譬如舉海成漚。舉漚攝海。而諸眾生住",
    "X25n0479_001:0136a19": "於相故。妄自計果計因。觀大觀小。若能稱性而住。",
    "X25n0479_001:0136a20": "不住諸相。譬如芥子中空。與十方空。性無二無別。",
    "X25n0479_001:0136a21": "以空非內外．彼此．方隅．形相。更無小空異大空故。",
    "X25n0479_001:0136a22": "無相之福。其福乃大。非謂無福。不住塵相。名如教",
    "X25n0479_001:0136a23": "住。非無應住。是故善破惡取空見。",
    "X25n0479_001:0136a24": "[0136a24] 須菩提。於意云何。可以身相見如來不。不也。世尊。不",
    "X25n0479_001:0136b01": "可以身相得見如來。何以故。如來所說身相。即非身",
    "X25n0479_001:0136b02": "相。佛告須菩提。凡所有相。皆是&#x8657;妄。若見諸相非相。",
    "X25n0479_001:0136b03": "即百如來。",
    "X25n0479_001:0136b04": " 如來果德不思議  身相非相即實相",
    "X25n0479_001:0136b05": " 不離諸相說非相  於佛三身如是見",
    "X25n0479_001:0136b06": "[0136b06] 論曰。准餘諸論。自此以下。皆為問答遣疑也。恐有",
    "X25n0479_001:0136b07": "疑曰。菩薩施時。不住於相。云何致成果時福相。故",
    "X25n0479_001:0136b08": "逆問曰。可以身相見如來不。尊者已達法身真理。",
    "X25n0479_001:0136b09": "隨即答曰。不可以身相得見如來。何以故。如來所",
    "X25n0479_001:0136b10": "說身相。即非身相。&#x8462;實相不變隨緣。說為身相。隨",
    "X25n0479_001:0136b11": "緣不變。即非身相。此則已悟報化非真。不離於真。",
    "X25n0479_001:0136b12": "佛迎其解而廣之曰。凡所有相。皆是&#x8657;妄。不惟取",
    "X25n0479_001:0136b13": "報化修德之相。名為&#x8657;妄。即復取法身性德之相。",
    "X25n0479_001:0136b14": "亦是&#x8657;妄。若見諸相非相。如達全波即水。無別波",
    "X25n0479_001:0136b15": "相。全漚即海。無別漚相。則不於法身外。別取報化",
    "X25n0479_001:0136b16": "相。亦不於報化外。別取法身相。而頭頭法法。皆是",
    "X25n0479_001:0136b17": "如來一體三身矣。",
    "X25n0479_001:0136b18": "[0136b18] 須菩提白佛言。世尊。頗有眾生得聞如是言說章句。",
    "X25n0479_001:0136b19": "生實信不。佛告須菩提。莫作是說。如來滅後。後五百",
    "X25n0479_001:0136b20": "歲。有持戒修福者。於此章句能生信心。以此為實。當",
    "X25n0479_001:0136b21": "知是人。不於一佛二佛三四五佛而種善根。已於無",
    "X25n0479_001:0136b22": "量千萬佛所種諸善根。聞是章句。乃至一念生淨信",
    "X25n0479_001:0136b23": "者。須菩提。如來悉知悉見是諸眾生得如是無量福",
    "X25n0479_001:0136b24": "德。何以故。是諸眾生。無復我相人相眾生相壽者相。",
    "X25n0479_001:0136c01": "無法相。亦無非法相。何以故。是諸眾生。若心取相。即",
    "X25n0479_001:0136c02": "為著我人眾生壽者。若取法相。即著我人眾生壽者。",
    "X25n0479_001:0136c03": "何以故。若取非法相。即著我人眾生壽者。是故不應",
    "X25n0479_001:0136c04": "取法。不應取非法。以是義故。如來常說。汝等比丘。知",
    "X25n0479_001:0136c05": "我說法。如筏喻者。法尚應捨。何況非法。",
    "X25n0479_001:0136c06": " 持戒修福有智慧  善根深故福德多",
    "X25n0479_001:0136c07": " 佛眼所見佛智知  離我法執度彼岸",
    "X25n0479_001:0136c08": "[0136c08] 論曰。不住相施為清淨因。諸相非相為清淨果。超",
    "X25n0479_001:0136c09": "情離見。誰能信樂。尊者因此致疑。佛答釋云莫作",
    "X25n0479_001:0136c10": "是說者。不定之辭也。若無三種善根。雖在佛世。實",
    "X25n0479_001:0136c11": "信不生。若有三種善根。雖後後時。能生淨信。三善",
    "X25n0479_001:0136c12": "根者。一持戒．二修福．三有智慧。[0136c12] 一．持戒者。功德施",
    "X25n0479_001:0136c13": "云。過去生中見無量佛。咸供養故。供養有三種。一．",
    "X25n0479_001:0136c14": "給侍左右。二．嚴辦所須。三．詢承法要。能守護故。名",
    "X25n0479_001:0136c15": "曰尸羅。謂能善守六情根故。彼復有三。一．能離尸",
    "X25n0479_001:0136c16": "羅。離於十不善業故。二．能作尸羅。作於菩提分業",
    "X25n0479_001:0136c17": "故。三．能趣尸羅。趣於第一義諦故。[0136c17] 二．修福者。功德",
    "X25n0479_001:0136c18": "施云。種無貪等三善根故。質直柔和及智悲等。[0136c18] 三．",
    "X25n0479_001:0136c19": "有智慧者。了知生法二俱空故。知生空者。即是無",
    "X25n0479_001:0136c20": "我人等相。知法空者。即是無法相。亦無非法相。雖",
    "X25n0479_001:0136c21": "云二空。秪是一理。不取則我．法本空。一取則二俱",
    "X25n0479_001:0136c22": "成著。此三善根。前不兼後。後必具前。前二為助。後",
    "X25n0479_001:0136c23": "一為正。若無正信。則助善福微。若無助善。則正信",
    "X25n0479_001:0136c24": "不發。由根深故。福乃無量。佛智所知現量而知。非",
    "X25n0479_001:0137a01": "比知也。佛眼所見。照窮因果。非肉眼也。世有侈談",
    "X25n0479_001:0137a02": "無相。而尸羅福德。置諸罔聞者。妄謂不著戒相。不",
    "X25n0479_001:0137a03": "知全墮破戒相中。妄謂不著福相。不知全墮眾罪",
    "X25n0479_001:0137a04": "相中。是以如來殷勤鄭重。特申誡云。何以故。若取",
    "X25n0479_001:0137a05": "非法相。即著我人眾生壽者。蓋凡夫未達戒之與",
    "X25n0479_001:0137a06": "福。當體即是無相。而欲別求無相戒福。不知一撥",
    "X25n0479_001:0137a07": "戒福法相。便墮非法相中。既取非法。生執宛然。欲",
    "X25n0479_001:0137a08": "會二空。愈趨愈遠。故曰法尚應捨。何況非法。猶佛",
    "X25n0479_001:0137a09": "頂所云。尚無不殺不盜不淫。云何更隨殺盜婬事",
    "X25n0479_001:0137a10": "也。非法相如病。法相如藥。病盡藥除。何更取病。非",
    "X25n0479_001:0137a11": "法相如此岸。法相如筏。已度彼岸。尚捨於筏。豈更",
    "X25n0479_001:0137a12": "作此岸事。若未到彼岸。秪應痛捨非法此岸。不應",
    "X25n0479_001:0137a13": "&#x8F19;捨法相之筏。若已到彼岸。還來度生。秪須用法",
    "X25n0479_001:0137a14": "相之筏。亦不須用此岸之非法。或於此岸示作警",
    "X25n0479_001:0137a15": "策。如婆藪調達等。又當別論。然今行人。幸自捫心。",
    "X25n0479_001:0137a16": "[0137a16] 須菩提。於意云何。如來得阿耨多羅三藐三菩提耶。",
    "X25n0479_001:0137a17": "如來有所說法耶。須菩提言。如我解佛所說義。無有",
    "X25n0479_001:0137a18": "定法名阿耨多羅三藐三菩提。亦無有定法如來可",
    "X25n0479_001:0137a19": "說。何以故。如來所說法。皆不可取。不可說。非法。非非",
    "X25n0479_001:0137a20": "法。所以者何。一切賢聖。皆以無為法而有差別。",
    "X25n0479_001:0137a21": " 法若可得及可說  即是有為非實義",
    "X25n0479_001:0137a22": " 所說非是無因緣  順於賢聖無為證",
    "X25n0479_001:0137a23": " 無為差別義應知  譬如丈尺&#x8657;空等",
    "X25n0479_001:0137a24": "[0137a24] 論曰。若復度彼岸時。法與非法皆捨。云何世尊得",
    "X25n0479_001:0137b01": "菩提法。有所說耶。為遣此疑。故設此問。尊者深會",
    "X25n0479_001:0137b02": "佛旨。故隨答言。無上菩提。超情．離見。即是究竟彼",
    "X25n0479_001:0137b03": "岸。不但無非法相。亦無法相可得。故云。無有定法",
    "X25n0479_001:0137b04": "名無上菩提。所證既超情離見。所說亦超情離見。",
    "X25n0479_001:0137b05": "故云亦無有定法如來可說。何以故。實相彼岸。雖",
    "X25n0479_001:0137b06": "復言語道斷。心行處滅。不可取說。而如來以四悉",
    "X25n0479_001:0137b07": "檀因緣故。亦可得說。但所說法。由其隨順四悉檀",
    "X25n0479_001:0137b08": "故。所以一文一句。罔不超情．離見。離過．絕非。而皆",
    "X25n0479_001:0137b09": "不可取．不可說．非法．非非法也。&#x8462;不惟如來所證",
    "X25n0479_001:0137b10": "所說。超情離見。離過絕非。即一切賢聖所證。亦皆",
    "X25n0479_001:0137b11": "超情離見。離過絕非。以一切賢聖同入無為法故。",
    "X25n0479_001:0137b12": "既曰無為。云何差別。須知無為無差別。差別不離",
    "X25n0479_001:0137b13": "無為。譬如&#x8657;空非丈．尺。丈尺顯&#x8657;空。又如入海漸",
    "X25n0479_001:0137b14": "次轉深。海非深淺。淺深皆海。以無為法而有差別。",
    "X25n0479_001:0137b15": "則非斷無明矣。奈何執性奪修。許即不許六耶。",
    "X25n0479_001:0137b16": "[0137b16] 須菩提。於意云何。若人滿三千大千世界七寶以用",
    "X25n0479_001:0137b17": "布施。是人所得福德。寧為多不。須菩提言。甚多。世尊。",
    "X25n0479_001:0137b18": "何以故。是福德。即非福德性。是故如來說福德多。若",
    "X25n0479_001:0137b19": "復有人。於此經中受持。乃至四句偈等。為他人說。其",
    "X25n0479_001:0137b20": "福勝彼。何以故。須菩提。一切諸佛。及諸佛阿耨多羅",
    "X25n0479_001:0137b21": "三藐三菩提法。皆從此經出。須菩提。所謂佛．法者。即",
    "X25n0479_001:0137b22": "非佛．法。",
    "X25n0479_001:0137b23": " 法施具足二莊嚴  財施非因故非勝",
    "X25n0479_001:0137b24": " 應知法施離取著  取著不名為受持",
    "X25n0479_001:0137c01": "[0137c01] 論曰。此以財施福德。與法施為格量也。財施雖多。",
    "X25n0479_001:0137c02": "於三檀中。但屬資生。今能受持。為他人說。須具三",
    "X25n0479_001:0137c03": "種善根。如前所明。當知具足二莊嚴也。又財施。若",
    "X25n0479_001:0137c04": "非般若為導。則彼修癡福者。名為第三世怨。以其",
    "X25n0479_001:0137c05": "增長生死。不動不出。故云即是非福德性。但是對",
    "X25n0479_001:0137c06": "少說多。多則有限。法施出生佛果功德。是出世因。",
    "X25n0479_001:0137c07": "其福極勝。既作此格量已。仍恐末世隨語生解偏",
    "X25n0479_001:0137c08": "執此經。以為佛法不復更修餘福。故復告云。所謂",
    "X25n0479_001:0137c09": "佛法者。即非佛法。蓋受一非餘。是名魔業故也。又",
    "X25n0479_001:0137c10": "復應知。既一切佛法皆從此經出。則一切法。皆即",
    "X25n0479_001:0137c11": "此經。譬如金作種種器具。則種種器具皆金。故知",
    "X25n0479_001:0137c12": "六度萬行。無非般若。若妄計此般若別是一法。獨",
    "X25n0479_001:0137c13": "勝餘法者。則便成非法矣。言乃至四句偈者。明其",
    "X25n0479_001:0137c14": "極少。隨以少文而攝全義。堪名一偈。無偏指也。",
    "X25n0479_001:0137c15": "[0137c15] 須菩提。於意云何。須陀洹能作是念。我得須陀洹果",
    "X25n0479_001:0137c16": "不。須菩提言。不也。世尊。何以故。須陀洹名為入流。而",
    "X25n0479_001:0137c17": "無所入。不入色聲香味觸法。是名須陀洹。須菩提。於",
    "X25n0479_001:0137c18": "意云何。斯陀含能作是念。我得斯陀含果不。須菩提",
    "X25n0479_001:0137c19": "言。不也。世尊。何以故。斯陀含名一往來。而實無往來。",
    "X25n0479_001:0137c20": "是名斯陀含。須菩提。於意云何。阿那含能作是念。我",
    "X25n0479_001:0137c21": "得阿那含果不。須菩提言。不也。世尊。何以故。阿那含",
    "X25n0479_001:0137c22": "名為不來。而實無不來。是故名阿那含。須菩提。於意",
    "X25n0479_001:0137c23": "云何。阿羅漢能作是念。我得阿羅漢道不。須菩提言。",
    "X25n0479_001:0137c24": "不也。世尊。何以故。實無有法名阿羅漢。世尊。若阿羅",
    "X25n0479_001:0138a01": "漢作是念。我得阿羅漢道。即為著我人眾生壽者。世",
    "X25n0479_001:0138a02": "尊。佛說我得無諍三昧。人中最為第一。是第一離欲",
    "X25n0479_001:0138a03": "阿羅漢。世尊。我不作是念。我是離欲阿羅漢。世尊。我",
    "X25n0479_001:0138a04": "若作是念。我得阿羅漢道。世尊則不說須菩提是樂",
    "X25n0479_001:0138a05": "阿蘭那行者。以須菩提實無所行而名須菩提是樂",
    "X25n0479_001:0138a06": "阿蘭那行。",
    "X25n0479_001:0138a07": " 以無為法有差別  四果智斷皆無生",
    "X25n0479_001:0138a08": " 無諍離欲最寂靜  無所行故如是行",
    "X25n0479_001:0138a09": "[0138a09] 論曰。此即釋上一切賢聖皆以無為法而有差別",
    "X25n0479_001:0138a10": "之疑也。疑曰。既稱無為。那有差別。既有差別。那是",
    "X25n0479_001:0138a11": "無為。今明四果同證無為。不妨差別。雖有差別。皆",
    "X25n0479_001:0138a12": "證無為。故大品云。須陀洹若智若斷。是菩薩無生",
    "X25n0479_001:0138a13": "法忍。乃至阿羅漢若智若斷。是菩薩無生法忍也。",
    "X25n0479_001:0138a14": "須陀洹此翻預流。亦翻逆流。言入流者。入即是預。",
    "X25n0479_001:0138a15": "約聖法流言之。入亦名逆。約生死流言之。理實無",
    "X25n0479_001:0138a16": "入無出。無逆無順。但以背覺合塵。假名為出法性",
    "X25n0479_001:0138a17": "入生死。背塵合覺。假名為逆生死預法性耳。無所",
    "X25n0479_001:0138a18": "入者。無為法性。無能所故。非六塵故。眾生無始以",
    "X25n0479_001:0138a19": "來。迷情妄見。不脫六塵境界。乃至非想非非想定。",
    "X25n0479_001:0138a20": "秖是意家微細法塵。若見道十六心滿。無漏智生。",
    "X25n0479_001:0138a21": "不見有少許法相可得。爾時初預無為聖流。於無",
    "X25n0479_001:0138a22": "為中。尚多差別。[0138a22] 今時暗證之徒。不達法相。每取空",
    "X25n0479_001:0138a23": "寂以為究竟。能所宛然。輒言無能無所。大似靈龜",
    "X25n0479_001:0138a24": "曳尾。轉掃轉多。不知彼所取空。不出二種。一者。逼",
    "X25n0479_001:0138b01": "拶功極。忽令世界身心平沉不現。如擊石火。似閃",
    "X25n0479_001:0138b02": "電光。瞥爾乍&#x89A9;空寂。名豁達空。二者。平日習聞真",
    "X25n0479_001:0138b03": "空言教。不解真空旨趣。於習坐時。捨生取滅。念念",
    "X25n0479_001:0138b04": "希求空寂勝境。由功深故。空境現前。名變相空。此",
    "X25n0479_001:0138b05": "二種空。皆法塵攝。乃是定中獨頭意識所現相分。",
    "X25n0479_001:0138b06": "於須陀洹所證無為。永非其分。以彼分別我執種",
    "X25n0479_001:0138b07": "子全未斷故。譬如認驢鞍橋。喚作阿爺下頷。豈不",
    "X25n0479_001:0138b08": "謬哉。是故末世狂禪。往往證此二種空後。方更破",
    "X25n0479_001:0138b09": "戒破見。自誤誤他。若實預流。云何破戒。破戒已非",
    "X25n0479_001:0138b10": "預流。云何濫叨極聖。而云無罪無果報耶。斯陀含",
    "X25n0479_001:0138b11": "名一往來。謂欲界九品思惑。前六品盡。餘有三品。",
    "X25n0479_001:0138b12": "故一往天上。一來人間。便得漏盡。言實無往來者。",
    "X25n0479_001:0138b13": "如瓶中擎空。本無出入故。阿那含名為不來。謂欲",
    "X25n0479_001:0138b14": "思已盡。即於上界入般涅槃。不復來生此欲界中。",
    "X25n0479_001:0138b15": "言實無不來者。彼界不增。欲界不減。如瓶貯空去。",
    "X25n0479_001:0138b16": "此本瓶地&#x8657;空不減少故。阿羅漢名無著。亦名應",
    "X25n0479_001:0138b17": "供。亦名殺賊。亦名不生。三界諸惑永斷盡故。實無",
    "X25n0479_001:0138b18": "有法名為不生。若有不生法可得。則能所宛然。四",
    "X25n0479_001:0138b19": "相全在。故尊者復述自行為證。夫有欲則有諍。有",
    "X25n0479_001:0138b20": "諍則名喧雜。非真寂靜。若有得有行。即便有欲有",
    "X25n0479_001:0138b21": "諍。云何得名無諍離欲。故不思議經云。佛問文殊。",
    "X25n0479_001:0138b22": "汝得不思議耶。文殊答言。不也。世尊。我即不思議。",
    "X25n0479_001:0138b23": "云何以不思議得不思議。故知大小雖殊。冥會是",
    "X25n0479_001:0138b24": "一。故得援四果以證般若。末世禪講。各以有所得",
    "X25n0479_001:0138c01": "心自是．非他。熾然諍競。其違二空甚矣。",
    "X25n0479_001:0138c02": "[0138c02] 佛告須菩提。於意云何。如來昔在然燈佛所。於法有",
    "X25n0479_001:0138c03": "所得不。不也。世尊。如來於然燈佛所。於法實無所得。",
    "X25n0479_001:0138c04": " 悟無生忍獲授記  無生無性無所得",
    "X25n0479_001:0138c05": " 是故了無所得時  方堪無上菩提記",
    "X25n0479_001:0138c06": "[0138c06] 論曰。四果既不可得。無生法忍亦不可得。云何說",
    "X25n0479_001:0138c07": "言佛於然燈佛時得無生法忍耶。為斷此疑。故言",
    "X25n0479_001:0138c08": "於法實無所得。實無所得。是名無生法忍。設有少",
    "X25n0479_001:0138c09": "法可得。皆是誑妄。譬如演若之頭。衣裡之珠。決定",
    "X25n0479_001:0138c10": "非從他得。然不得言無頭無珠也。",
    "X25n0479_001:0138c11": "[0138c11] 須菩提。於意云何。菩薩莊嚴佛土不。不也。世尊。何以",
    "X25n0479_001:0138c12": "故。莊嚴佛土者。即非莊嚴。是名莊嚴。",
    "X25n0479_001:0138c13": " 四種佛土皆惟心  心淨土淨離造作",
    "X25n0479_001:0138c14": " 迷心嚴土嚴非嚴  知土惟心嚴自在",
    "X25n0479_001:0138c15": "[0138c15] 論曰。無生法忍既無所得。攝取佛土。教化眾生。亦",
    "X25n0479_001:0138c16": "復無所得耶。為斷此疑。故云莊嚴佛土者。即非莊",
    "X25n0479_001:0138c17": "嚴。是名莊嚴。夫土有四種。一．常寂光土。即自受用",
    "X25n0479_001:0138c18": "處。二．實報土。三．方便土。四．同居土。即化眾生處。而",
    "X25n0479_001:0138c19": "皆不離自心。若自心無明究竟永盡。即莊嚴常寂",
    "X25n0479_001:0138c20": "光土畢竟清淨。若為攝化自心菩薩眾生故。莊嚴",
    "X25n0479_001:0138c21": "實報土令得清淨。若為攝化自心二乘眾生故。莊",
    "X25n0479_001:0138c22": "嚴方便土令得清淨。若為攝化自心六凡眾生故。",
    "X25n0479_001:0138c23": "莊嚴同居土令得清淨。所化眾生。既非性外。所取",
    "X25n0479_001:0138c24": "佛土。豈離自心。故淨名云。隨其心淨。則佛土淨。實",
    "X25n0479_001:0139a01": "非離於心性。別有外依報境可莊嚴也。是故諸佛",
    "X25n0479_001:0139a02": "心內種種眾生。還依淨心之業。隨其修力。生於眾",
    "X25n0479_001:0139a03": "生心內諸佛土中。所謂五濁障輕。生同居淨。體法",
    "X25n0479_001:0139a04": "斷惑。生方便淨。圓妙三觀。生實報淨。究竟智斷。生",
    "X25n0479_001:0139a05": "寂光淨。如此能化．所化。能生．所生。皆惟心故。性離",
    "X25n0479_001:0139a06": "造作。若達心外無土。淨心即是淨土。終日莊嚴而",
    "X25n0479_001:0139a07": "無莊嚴之相可取。亦無莊嚴之法可著。是名真實",
    "X25n0479_001:0139a08": "莊嚴佛土。能於一心性中。施設四種淨穢等土。橫",
    "X25n0479_001:0139a09": "豎示現。種種自在。若不達惟心。妄謂心外有土。可",
    "X25n0479_001:0139a10": "施莊嚴。則是有相有為。塵非常住。故云即非莊嚴",
    "X25n0479_001:0139a11": "也。",
    "X25n0479_001:0139a12": "[0139a12] 是故。須菩提。諸菩薩摩訶薩。應如是生清淨心。不應",
    "X25n0479_001:0139a13": "住色生心。不應住聲香味觸法生心。應無所住而生",
    "X25n0479_001:0139a14": "其心。",
    "X25n0479_001:0139a15": " 生心無住二非二  了無二義名淨心",
    "X25n0479_001:0139a16": " 淨心六度淨土因  是故菩薩應修學",
    "X25n0479_001:0139a17": "[0139a17] 論曰。此承上離相莊嚴之土。而正示離相莊嚴之",
    "X25n0479_001:0139a18": "行也。應如是生清淨心者。即是三檀六度妙行之",
    "X25n0479_001:0139a19": "心。以其不住色等六塵。故名清淨。但誡令勿住六",
    "X25n0479_001:0139a20": "度。非教令不生心也。終日生心。終日無住。終日無",
    "X25n0479_001:0139a21": "住。終日生心。惟生心故無住。惟無住故生心。說雖",
    "X25n0479_001:0139a22": "有二。義實非二。了此方名淨心。必&#x5C05;淨土妙果。所",
    "X25n0479_001:0139a23": "以六祖一聞此語。頓悟真乘。後世承言滯句。罕達",
    "X25n0479_001:0139a24": "深宗。惟幽溪師般若融心論。頗窺堂奧。今應略述",
    "X25n0479_001:0139b01": "其意。言無住者。不住諸有為相也。言生心者。生六",
    "X25n0479_001:0139b02": "度萬行心也。自有生心而不能無住者。事度菩薩",
    "X25n0479_001:0139b03": "是也。自有無住而不能生心者。藏通二乘是也。自",
    "X25n0479_001:0139b04": "有先生心而後無住者。藏通佛果是也。自有先無",
    "X25n0479_001:0139b05": "住而後生心者。出假菩薩是也。自有無住非生心。",
    "X25n0479_001:0139b06": "生心非無住者。別教地前是也。自有即無住而生",
    "X25n0479_001:0139b07": "心。即生心而無住者。別教地上及圓教名字位去",
    "X25n0479_001:0139b08": "是也。別教雖界外法。於此二義。始猶分二。後方不",
    "X25n0479_001:0139b09": "二。惟圓教行人。從始至終。了達非二。是故圓觀最",
    "X25n0479_001:0139b10": "為淨土真因。[0139b10] 復次。一切凡夫。妄於三界種種取著。",
    "X25n0479_001:0139b11": "恒住六塵。究竟推之。心境遞遷。何嘗有住。是謂理",
    "X25n0479_001:0139b12": "即無住。一切二乘。妄於偏真。&#x7070;心泯智。離分段生。",
    "X25n0479_001:0139b13": "盡理言之。變易全在。何嘗不生。是謂理即生心。圓",
    "X25n0479_001:0139b14": "人了知住即無住。無生即生。從此故有名字無住",
    "X25n0479_001:0139b15": "生心。乃至究竟無住生心。復次。言無住者。不住生",
    "X25n0479_001:0139b16": "死。不住涅槃。不住二邊。不住中道。故名無住。言生",
    "X25n0479_001:0139b17": "心者。生上求心。生下化心。生折伏心。生攝受心。&#x5FA7;",
    "X25n0479_001:0139b18": "於法界。窮於三際。故名生心。今人聞空。便取於空。",
    "X25n0479_001:0139b19": "尚非無住少分之旨。況生清淨心耶。",
    "X25n0479_001:0139b20": "[0139b20] 須菩提。譬如有人。身如須彌山王。於意云何。是身為",
    "X25n0479_001:0139b21": "大不。須菩提言。甚大。世尊。何以故。佛說非身。是名大",
    "X25n0479_001:0139b22": "身。",
    "X25n0479_001:0139b23": " 妙高山王勝一切  而不取我是山王",
    "X25n0479_001:0139b24": " 報佛非身亦如是  無分別故名大身",
    "X25n0479_001:0139c01": "[0139c01] 論曰。若不取一切法者。云何諸佛得成&#x5FA7;滿自在",
    "X25n0479_001:0139c02": "身耶。為斷此疑。故言非身是名大身。古論云。如須",
    "X25n0479_001:0139c03": "彌山王。勢力高遠。故名為大。而不取彼山王體。云",
    "X25n0479_001:0139c04": "我是山王。以無分別故。受樂報佛亦如是。以得無",
    "X25n0479_001:0139c05": "上法王體故。名為大身。而不取彼法王體。云我是",
    "X25n0479_001:0139c06": "法王。以無分別故。復次。須彌山王。止是片喻。以彼",
    "X25n0479_001:0139c07": "山王。非餘山故。佛以法界為身。非如山王對小說",
    "X25n0479_001:0139c08": "大。一切諸法皆即佛身。是名大身。",
    "X25n0479_001:0139c09": "[0139c09] 須菩提。如恒河中所有沙數。如是沙等恒河。於意云",
    "X25n0479_001:0139c10": "何。是諸恒河沙。寧為多不。須菩提言。甚多。世尊。但諸",
    "X25n0479_001:0139c11": "恒河尚多無數。何況其沙。須菩提。我今實言告汝。若",
    "X25n0479_001:0139c12": "有善男子．善女人。以七寶滿爾所恒河沙數三千大",
    "X25n0479_001:0139c13": "千世界。以用布施。得福多不。須菩提言。甚多。世尊。佛",
    "X25n0479_001:0139c14": "告須菩提。若善男子．善女人。於此經中。乃至受持四",
    "X25n0479_001:0139c15": "句偈等。為他人說。而此福德。勝前福德。",
    "X25n0479_001:0139c16": "[0139c16] 功德施云。此之勝喻。何不先舉。以諸凡夫未見真",
    "X25n0479_001:0139c17": "實。先為廣說。不生信解。漸次聞之。乃生信故。復次。",
    "X25n0479_001:0139c18": "受持福多。以十三種因而得成福。所謂。處可恭敬",
    "X25n0479_001:0139c19": "故。人可尊崇故。一切勝因故。彼義無上故。越內外",
    "X25n0479_001:0139c20": "多故。勝佛色因故。超內施福故。同佛出現故。希能",
    "X25n0479_001:0139c21": "信解故。難有修行故。信修果大故。信解成就故。威",
    "X25n0479_001:0139c22": "力無上故。世尊何故慇懃說此諸因相耶。以諸眾",
    "X25n0479_001:0139c23": "生行資生施。求財位果。不持正法。斷諸苦因故。",
    "X25n0479_001:0139c24": "[0139c24] 復次。須菩提。隨說是經。乃至四句偈等。當知此處。一",
    "X25n0479_001:0140a01": "切世間天人阿修羅皆應供養。如佛塔廟。",
    "X25n0479_001:0140a02": "[0140a02] 論曰。此即處可恭敬也。以是轉法輪處故。",
    "X25n0479_001:0140a03": "[0140a03] 何況有人。盡能受持讀誦。須菩提。當知是人。成就最",
    "X25n0479_001:0140a04": "上第一希有之法。若是經典所在之處。即為有佛。若",
    "X25n0479_001:0140a05": "尊重弟子。",
    "X25n0479_001:0140a06": "[0140a06] 論曰。此即人可尊崇也。領納無違曰受。終始不忘",
    "X25n0479_001:0140a07": "曰持。對卷曰讀。離卷曰誦。最上第一希有法。即菩",
    "X25n0479_001:0140a08": "提也。成就故可尊崇。非果而果。即為有佛。非因而",
    "X25n0479_001:0140a09": "因。即為尊重弟子。謂文殊普賢等。私謂何況有人",
    "X25n0479_001:0140a10": "等。是人可尊崇。經典所在等。是法可貴重。以文字",
    "X25n0479_001:0140a11": "住世。能傳實相因果法故。亦可分為二種福因。",
    "X25n0479_001:0140a12": "[0140a12] 爾時須菩提白佛言。世尊。當何名此經。我等云何奉",
    "X25n0479_001:0140a13": "持。佛告須菩提。是經名為金剛般若波羅蜜。以是名",
    "X25n0479_001:0140a14": "字。汝當奉持。所以者何。須菩提。佛說般若波羅蜜。即",
    "X25n0479_001:0140a15": "非般若波羅蜜。是名般若波羅蜜。",
    "X25n0479_001:0140a16": "[0140a16] 論曰。此即一切勝因也。遵修為奉。任弘為持。金剛",
    "X25n0479_001:0140a17": "般若。破惑。惑無不盡。照理。理無不顯。體即非破非",
    "X25n0479_001:0140a18": "顯。以般若離一切相。即一切法。非別有法名般若",
    "X25n0479_001:0140a19": "故。一切諸法皆般若故。如是奉持。能於世出世法。",
    "X25n0479_001:0140a20": "究竟達其本末邊際。名波羅蜜。",
    "X25n0479_001:0140a21": "[0140a21] 須菩提。於意云何。如來有所說法不。須菩提白佛言。",
    "X25n0479_001:0140a22": "世尊。如來無所說。",
    "X25n0479_001:0140a23": "[0140a23] 論曰。此即彼義無上也。以般若波羅蜜中。文字性",
    "X25n0479_001:0140a24": "離。不可以文字而說取故。故云四十九年不說一",
    "X25n0479_001:0140b01": "字。所謂終日說而無說。非以默然。為不說也。若不",
    "X25n0479_001:0140b02": "了無上義。即彼默然。亦意言故。",
    "X25n0479_001:0140b03": "[0140b03] 須菩提。於意云何。三千大千世界所有微塵。是為多",
    "X25n0479_001:0140b04": "不。須菩提言。甚多。世尊。須菩提。諸微塵。如來說非微",
    "X25n0479_001:0140b05": "塵。是名微塵。如來說世界。非世界。是名世界。",
    "X25n0479_001:0140b06": "[0140b06] 論曰。此即越內外多也。微塵。指依報言。世界。指眾",
    "X25n0479_001:0140b07": "生言。微塵非微塵。則微塵不多。而持經福多。名越",
    "X25n0479_001:0140b08": "外多。世界非世界。則眾生不多。而持經福多。名越",
    "X25n0479_001:0140b09": "內多。復次。凡愚不了諸法惟心。謂微塵積為世界。",
    "X25n0479_001:0140b10": "世界析為微塵。不知微塵非微塵。云何可積為世",
    "X25n0479_001:0140b11": "界。世界非世界。云何可析為微塵。惟般若菩薩。了",
    "X25n0479_001:0140b12": "知微塵．世界無實性故。故云即非微塵．世界。了知",
    "X25n0479_001:0140b13": "無性之性。即是微塵．世界之實性故。故云是名微",
    "X25n0479_001:0140b14": "塵世界。斯則空有雙明。遮照不二。所以福德超勝",
    "X25n0479_001:0140b15": "也。",
    "X25n0479_001:0140b16": "[0140b16] 須菩提。於意云何。可以三十二相見如來不。不也。世",
    "X25n0479_001:0140b17": "尊。不可以三十二相得見如來。何以故。如來說三十",
    "X25n0479_001:0140b18": "二相。即是非相。是名三十二相。",
    "X25n0479_001:0140b19": "[0140b19] 論曰。此即勝佛色因也。若據藏佛三十二相。積百",
    "X25n0479_001:0140b20": "福成一相。治大千盲人愈為一福等。則以積福為",
    "X25n0479_001:0140b21": "因。然使不達法身應本。不達性具相好。則應化身",
    "X25n0479_001:0140b22": "相。終歸無常。豈可以此見如來耶。般若菩薩。深知",
    "X25n0479_001:0140b23": "法身非相。具一切相。隨拈一相。皆即剎塵相海。不",
    "X25n0479_001:0140b24": "可思議。安得定作相解。故云即是非相。是名微妙",
    "X25n0479_001:0140c01": "淨法身。具相三十二。相相皆法界也。",
    "X25n0479_001:0140c02": "[0140c02] 須菩提。若有善男子．善女人。以恒河沙等身命布施。",
    "X25n0479_001:0140c03": "若復有人。於此經中。乃至受持四句偈等。為他人說。",
    "X25n0479_001:0140c04": "其福甚多。",
    "X25n0479_001:0140c05": "[0140c05] 論曰。此即超內施福也。七寶乃至國城妻子。名為",
    "X25n0479_001:0140c06": "外施。今施身命。名為內施。內施福德。雖復倍多。以",
    "X25n0479_001:0140c07": "格持經。終不能及。以施身未必永斷身因。持經法",
    "X25n0479_001:0140c08": "施。能斷自他生死因故。",
    "X25n0479_001:0140c09": "[0140c09] 爾時。須菩提聞說是經。深解義趣。涕淚悲泣。而白佛",
    "X25n0479_001:0140c10": "言。希有。世尊。佛說如是甚深經典。我從昔來所得慧",
    "X25n0479_001:0140c11": "眼。未曾得聞如是之經。",
    "X25n0479_001:0140c12": "[0140c12] 論曰。此即同佛出現也。佛興於世。薄福難逢。此經",
    "X25n0479_001:0140c13": "亦然。預聞者少。須菩提隨佛覺悟。於此正法。昔尚",
    "X25n0479_001:0140c14": "不聞。是故希有。同於佛現。",
    "X25n0479_001:0140c15": "[0140c15] 世尊。若復有人。得聞是經。信心清淨。即生實相。當知",
    "X25n0479_001:0140c16": "是人。成就第一希有功德。世尊。是實相者。即是非相。",
    "X25n0479_001:0140c17": "是故如來說名實相。",
    "X25n0479_001:0140c18": "[0140c18] 論曰。此即希能信解也。聞慧清淨。登圓五品。名為",
    "X25n0479_001:0140c19": "得聞。思慧清淨。垢落根淨。名信心清淨。修慧成就。",
    "X25n0479_001:0140c20": "分破分顯。名生實相。任運決至大菩提果。名為成",
    "X25n0479_001:0140c21": "就第一希有功德。實相無生。而言生者。猶大品所",
    "X25n0479_001:0140c22": "明。諸法不生。而般若生。蓋解諸法本自不生。即是",
    "X25n0479_001:0140c23": "無生觀智現前。說名為生也。實相即是非相者。非",
    "X25n0479_001:0140c24": "有相。非無相。非亦有亦無相。非非有非無相。以要",
    "X25n0479_001:0141a01": "言之。離一切相。即一切法。離即離非。是即非即。故",
    "X25n0479_001:0141a02": "名實相。",
    "X25n0479_001:0141a03": "[0141a03] 世尊。我今得聞如是經典。信解受持。不足為難。若當",
    "X25n0479_001:0141a04": "來世。後五百歲。其有眾生。得聞是經。信解受持。是人",
    "X25n0479_001:0141a05": "即為第一希有。",
    "X25n0479_001:0141a06": "[0141a06] 論曰。此即難有修行也。末世障深。故信解受持。倍",
    "X25n0479_001:0141a07": "為希有。",
    "X25n0479_001:0141a08": "[0141a08] 何以故。此人無我相．無人相．無眾生相．無壽者相。所",
    "X25n0479_001:0141a09": "以者何。我相即是非相。人相眾生相壽者相即是非",
    "X25n0479_001:0141a10": "相。何以故。離一切諸相。即名諸佛。",
    "X25n0479_001:0141a11": "[0141a11] 論曰。此即信修果大也。設復計有少許我人等相。",
    "X25n0479_001:0141a12": "決不能信此經。設於此經信解受持。決能了達我",
    "X25n0479_001:0141a13": "人等相。當體即是無相。如翳盡華亡。華處即是空",
    "X25n0479_001:0141a14": "處。非滅華而取空也。是故離一切華相。亦離別取",
    "X25n0479_001:0141a15": "空相。即名諸佛證大果矣。",
    "X25n0479_001:0141a16": "[0141a16] 佛告須菩提。如是。如是。若復有人。得聞是經。不驚不",
    "X25n0479_001:0141a17": "怖不畏。當知是人甚為希有。",
    "X25n0479_001:0141a18": "[0141a18] 論曰。此即信解成就也。疏云。一往怛愕名驚。心膽",
    "X25n0479_001:0141a19": "怯弱名怖。深惡前事名畏。又驚是始行。怖是二乘。",
    "X25n0479_001:0141a20": "畏是外道。又初聞經不驚。次思議不怖。後修行不",
    "X25n0479_001:0141a21": "畏。",
    "X25n0479_001:0141a22": "[0141a22] 何以故。須菩提。如來說。第一波羅蜜。即非第一波羅",
    "X25n0479_001:0141a23": "蜜。是名第一波羅蜜。",
    "X25n0479_001:0141a24": "[0141a24] 論曰。此即威力無上也。據功德施論云。經曰。須菩",
    "X25n0479_001:0141b01": "提。如來說第一波羅蜜。須菩提。此第一波羅蜜。如",
    "X25n0479_001:0141b02": "來說。彼無量諸佛亦如是說。釋曰。云何名第一。無",
    "X25n0479_001:0141b03": "與等者故。云何無與等。一切佛法中威力最勝故。",
    "X25n0479_001:0141b04": "一切諸佛同演說故。今經無諸佛同說之文。直云",
    "X25n0479_001:0141b05": "即非第一波羅蜜。是名第一波羅蜜。當知第一波",
    "X25n0479_001:0141b06": "羅蜜。統一切法。無有一法獨是第一。亦無一法而",
    "X25n0479_001:0141b07": "非第一。如轉輪王之所統御。一切皆是輪王境界。",
    "X25n0479_001:0141b08": "設無輪王。則無所統。設無所統。亦不名輪王也。齊",
    "X25n0479_001:0141b09": "此是明十三種因。持經之福。多於寶施。以頌攝曰。",
    "X25n0479_001:0141b10": " 處尊人重經同佛  一切勝因義無上",
    "X25n0479_001:0141b11": " 越內外多勝色因  超內施福同佛現",
    "X25n0479_001:0141b12": " 希能信解難修行  果大成就威無上",
    "X25n0479_001:0141b13": " 是故受持說此經  沙界寶施福非類",
    "X25n0479_001:0141b14": "[0141b14] 須菩提。忍辱波羅蜜。如來說非忍辱波羅蜜。是名忍",
    "X25n0479_001:0141b15": "辱波羅蜜。何以故。須菩提。如我昔為歌利王割截身",
    "X25n0479_001:0141b16": "體。我於爾時。無我相．無人相．無眾生相．無壽者相。何",
    "X25n0479_001:0141b17": "以故。我於往昔節節支解時。若有我相人相眾生相",
    "X25n0479_001:0141b18": "壽者相。應生瞋恨。須菩提。又念過去。於五百世作忍",
    "X25n0479_001:0141b19": "辱仙人。於爾所世。無我相．無人相．無眾生相．無壽者",
    "X25n0479_001:0141b20": "相。是故須菩提。菩薩應離一切相。發阿耨多羅三藐",
    "X25n0479_001:0141b21": "三菩提心。不應住色生心。不應住聲香味觸法生心。",
    "X25n0479_001:0141b22": "應生無所住心。若心有住。即為非住。是故佛說。菩薩",
    "X25n0479_001:0141b23": "心不應住色布施。須菩提。菩薩為利益一切眾生故。",
    "X25n0479_001:0141b24": "應如是布施。如來說。一切諸相。即是非相。又說一切",
    "X25n0479_001:0141c01": "眾生。即非眾生。",
    "X25n0479_001:0141c02": " 忍即般若離四相  三施六度亦復然",
    "X25n0479_001:0141c03": " 是故應生無住心  利益一切如幻眾",
    "X25n0479_001:0141c04": "[0141c04] 論曰。若佛法中惟般若第一。何必更修餘行。為遣",
    "X25n0479_001:0141c05": "此疑。故言忍辱即非忍辱等。以般若攝一切行。一",
    "X25n0479_001:0141c06": "切行皆是般若故也。遂引往昔妙行為證。言無我",
    "X25n0479_001:0141c07": "相等者。直是了達生空。不起我人等想。亦非頑然",
    "X25n0479_001:0141c08": "無想。設使頑無分別。則是愚癡。癡心作因。瞋念還",
    "X25n0479_001:0141c09": "起。縱令竟同木石。終非般若妙智。今以正慧觀察。",
    "X25n0479_001:0141c10": "了知人我本空。故於惡王起大慈悲。興大誓願。乃",
    "X25n0479_001:0141c11": "至成佛最先度之。須知五百世中為忍辱仙。修持",
    "X25n0479_001:0141c12": "般若。其來久矣。是故一切菩薩。皆應如此離相發",
    "X25n0479_001:0141c13": "心。言離相者。即是不住六塵等相。言生心者。即是",
    "X25n0479_001:0141c14": "常發大菩提心。若心有住。即為非所應住。既達無",
    "X25n0479_001:0141c15": "住。應行三檀妙行。蓋不可因於布施。而遂取著六",
    "X25n0479_001:0141c16": "塵。尤不可希心無住。而遂息其三施。以菩薩之法",
    "X25n0479_001:0141c17": "為欲利益一切眾生故也。又恐人生於空見。謂。既",
    "X25n0479_001:0141c18": "云離一切相。如何行施利生。故釋之曰。如來說一",
    "X25n0479_001:0141c19": "切諸相。當體即是非相。不是撥相而別求非相。又",
    "X25n0479_001:0141c20": "恐人生於有見。謂。既云利益眾生。如何無眾生相。",
    "X25n0479_001:0141c21": "故釋之曰。又說一切眾生。即非眾生。此正欲人行",
    "X25n0479_001:0141c22": "即相離相之施。利無生幻生之眾也。",
    "X25n0479_001:0141c23": "[0141c23] 須菩提。如來是真語者．實語者．如語者．不誑語者．不",
    "X25n0479_001:0141c24": "異語者。須菩提。如來所得法。此法無實無&#x8657;。",
    "X25n0479_001:0142a01": " 不偽無&#x8657;必當理  非妄始終能具照",
    "X25n0479_001:0142a02": " 證法無實亦無&#x8657;  以是因緣應諦信",
    "X25n0479_001:0142a03": "[0142a03] 論曰。若諸佛離一切想。證法無性。世間以何相故",
    "X25n0479_001:0142a04": "而信知耶。為斷此疑。故言是真語等。真是不偽。譬",
    "X25n0479_001:0142a05": "如世人。為名利故。未證言證。即是偽語。如來不爾。",
    "X25n0479_001:0142a06": "現證無上大菩提故。實是無&#x8657;。譬如世人。貪鄙矯",
    "X25n0479_001:0142a07": "妄。雖曾獲通。自知已失。有人來問。但云先得。即是",
    "X25n0479_001:0142a08": "&#x8657;語。如來不爾。於大菩提無退失故。如者當理。譬",
    "X25n0479_001:0142a09": "如世人。修得四禪。心暫不生。相同寂滅。便向人說。",
    "X25n0479_001:0142a10": "我證涅槃。名不當理。如來不爾。真實證於大涅槃",
    "X25n0479_001:0142a11": "故。不誑者非是幻妄。譬如愚夫。於乾城．幻事．鏡像．",
    "X25n0479_001:0142a12": "水月及陽燄等。非有計有。妄生取著。種種言說。名",
    "X25n0479_001:0142a13": "為誑語。如來不爾。證法實相。是第一義真現量故。",
    "X25n0479_001:0142a14": "不異者始終無二。譬如術士。於過未事。以其伎能。",
    "X25n0479_001:0142a15": "懸遠推測。或然不然。或應不應。則有異語。如來不",
    "X25n0479_001:0142a16": "爾。大圓鏡智。普照三世。洞悉始末。無有遺餘。觀彼",
    "X25n0479_001:0142a17": "久遠。猶若今日。盡未來際。悉見悉知。所說事理。皆",
    "X25n0479_001:0142a18": "無異故。復次。如來所得法。即是一切法之實性。實",
    "X25n0479_001:0142a19": "性無性。無性之性。乃為實性。設於一切法有所取",
    "X25n0479_001:0142a20": "著。則實語是&#x8657;語。以其生語見．法見。不知實性本",
    "X25n0479_001:0142a21": "無性故。若於一切法無所取著。則&#x8657;語是實語。以",
    "X25n0479_001:0142a22": "其不生語見．法見。了知無性即實性故。故云此法",
    "X25n0479_001:0142a23": "無實．無&#x8657;。如此五語。如此妙法。應諦信也。",
    "X25n0479_001:0142a24": "[0142a24] 須菩提。若菩薩心住於法而行布施。如人入闇。即無",
    "X25n0479_001:0142b01": "所見。若菩薩心不住法而行布施。如人有目。日光明",
    "X25n0479_001:0142b02": "照。見種種色。",
    "X25n0479_001:0142b03": " 發心修行及慧照  三事互資無先後",
    "X25n0479_001:0142b04": " 如日與色及光明  展轉相資成見義",
    "X25n0479_001:0142b05": "[0142b05] 論曰。若法無生無性。非實非妄。即是諸佛第一義",
    "X25n0479_001:0142b06": "身。何故菩薩須行施等。既已熾然行施。云何復云",
    "X25n0479_001:0142b07": "不住法耶。為遣此疑。遂說明闇二喻。取相則闇。達",
    "X25n0479_001:0142b08": "理則明。此以目喻所發之心。種種色喻三施萬行。",
    "X25n0479_001:0142b09": "日光喻般若妙慧也。推此喻意。若不發心。則雖常",
    "X25n0479_001:0142b10": "居般若萬行光明境中。亦無所見。譬如日光明照",
    "X25n0479_001:0142b11": "諸色。而無目者終無所見。又無萬行。則發心般若",
    "X25n0479_001:0142b12": "亦為&#x8657;設。譬如無種種色。用目與日何為。今為行",
    "X25n0479_001:0142b13": "施菩薩而說。故但舉二喻耳。",
    "X25n0479_001:0142b14": "[0142b14] 須菩提。當來之世。若有善男子．善女人。能於此經受",
    "X25n0479_001:0142b15": "持讀誦。即為如來。以佛智慧。悉知是人。悉見是人。皆",
    "X25n0479_001:0142b16": "得成就無量無邊功德。須菩提。若有善男子．善女人。",
    "X25n0479_001:0142b17": "初日分。以恒河沙等身布施。中日分。復以恒河沙等",
    "X25n0479_001:0142b18": "身布施。後日分。亦以恒河沙等身布施。如是無量百",
    "X25n0479_001:0142b19": "千萬億劫。以身布施。若復有人。聞此經典。信心不逆。",
    "X25n0479_001:0142b20": "其福勝彼。何況書寫受持讀誦。為人解說。須菩提。以",
    "X25n0479_001:0142b21": "要言之。是經有不可思議。不可稱量。無邊功德。如來",
    "X25n0479_001:0142b22": "為發大乘者說。為發最上乘者說。若有人能受持讀",
    "X25n0479_001:0142b23": "誦。廣為人說。如來悉知是人。悉見是人。皆得成就不",
    "X25n0479_001:0142b24": "可量．不可稱．無有邊．不可思議功德。如是人等。即為",
    "X25n0479_001:0142c01": "荷擔如來阿耨多羅三藐三菩提。何以故。須菩提。若",
    "X25n0479_001:0142c02": "樂小法者。(及彼)著我見人見眾生見壽者見(之凡外)。則於",
    "X25n0479_001:0142c03": "此經不能聽受讀誦。為人解說。須菩提。在在處處。若",
    "X25n0479_001:0142c04": "有此經。一切世間天人阿修羅所應供養。當知此處。",
    "X25n0479_001:0142c05": "即為是塔。皆應恭敬作禮圍遶。以諸華香而散其處。",
    "X25n0479_001:0142c06": "[0142c06] 復次。須菩提。善男子．善女人。受持讀誦此經。若為人",
    "X25n0479_001:0142c07": "輕賤。是人先世罪業。應墮惡道。以今世人輕賤故。先",
    "X25n0479_001:0142c08": "世罪業。即為銷滅。當得阿耨多羅三藐三菩提。須菩",
    "X25n0479_001:0142c09": "提。我念過去無量阿僧祗劫。於然燈佛前。得值八百",
    "X25n0479_001:0142c10": "四千萬億那由他諸佛。悉皆供養承事。無空過者。若",
    "X25n0479_001:0142c11": "復有人。於後末世。能受持讀誦此經。所得功德。於我",
    "X25n0479_001:0142c12": "所供養諸佛功德。百分不及一。千萬億分。乃至算數",
    "X25n0479_001:0142c13": "譬喻所不能及。須菩提。若善男子．善女人。於後末世。",
    "X25n0479_001:0142c14": "有受持讀誦此經。所得功德。我若具說者。或有人聞。",
    "X25n0479_001:0142c15": "心即狂亂。狐疑不信。須菩提。當知是經義不可思議。",
    "X25n0479_001:0142c16": "果報亦不可思議。",
    "X25n0479_001:0142c17": " 受持讀誦即如來  成就功德佛知見",
    "X25n0479_001:0142c18": " 大事大時不能及  以是大乘最上乘",
    "X25n0479_001:0142c19": " 荷擔菩提小不堪  經處即塔應供養",
    "X25n0479_001:0142c20": " 銷滅夙業證菩提  永超值佛昔功德",
    "X25n0479_001:0142c21": " 具說能令淺識疑  義及果報難思故",
    "X25n0479_001:0142c22": "[0142c22] 論曰。此廣顯受持功德果報也。初總示云。受持讀",
    "X25n0479_001:0142c23": "誦。即為如來。以其深悟實相。了知一切眾生。與佛",
    "X25n0479_001:0142c24": "無別。始從名字。終至究竟。位位皆即佛故。次云以",
    "X25n0479_001:0143a01": "佛智慧悉知悉見等。謂知見其從因&#x5C05;果。此生餘",
    "X25n0479_001:0143a02": "生。一切諸功德也。次以八種殊勝顯其功德。一者。",
    "X25n0479_001:0143a03": "大事大時所不能及。恒河沙身。是名大事。經無量",
    "X25n0479_001:0143a04": "劫。是名大時。雖如此施。猶故不及持經福德。以此",
    "X25n0479_001:0143a05": "施門。五通菩薩亦能為之。未若此經。正斷無明漏",
    "X25n0479_001:0143a06": "故。二者。此經如來為發大乘．最上乘者說。不是三",
    "X25n0479_001:0143a07": "乘共。般若教名為大乘。於大乘中。惟為圓頓菩薩。",
    "X25n0479_001:0143a08": "名發最上乘者。三者。如是人等。即為荷擔無上菩",
    "X25n0479_001:0143a09": "提。以其受持讀誦。廣為人說。紹隆佛種。使不斷故。",
    "X25n0479_001:0143a10": "任持運行。猶如荷擔。四者。樂小法人不能受說。何",
    "X25n0479_001:0143a11": "況著我凡夫。著見外道。故皆不堪。五者。在處有經。",
    "X25n0479_001:0143a12": "即為是塔。法身舍利。具足在故。六者。銷滅夙業。轉",
    "X25n0479_001:0143a13": "重令輕。不復墮惡道故。七者。當得菩提。以業既銷。",
    "X25n0479_001:0143a14": "菩提之體自明淨故。八者。超於如來昔時值佛功",
    "X25n0479_001:0143a15": "德。以如來昔在然燈佛前。雖值多佛。尚存有所得",
    "X25n0479_001:0143a16": "心。未達無相。不蒙授記。是故不及持經功德。見然",
    "X25n0479_001:0143a17": "燈佛。悟無生忍。爾時方與般若恒相應故。具此八",
    "X25n0479_001:0143a18": "種殊勝。故具說者。淺識之人必不能信。但總結云",
    "X25n0479_001:0143a19": "義不可思議。果報亦不可思議也。",
    "X25n0479_001:0143a20": "[0143a20] 爾時須菩提白佛言。世尊。善男子．善女人發阿耨多",
    "X25n0479_001:0143a21": "羅三藐三菩提心。云何應住。云何降伏其心。佛告須",
    "X25n0479_001:0143a22": "菩提。若善男子．善女人發阿耨多羅三藐三菩提心",
    "X25n0479_001:0143a23": "者。當生如是心。我應滅度一切眾生。滅度一切眾生",
    "X25n0479_001:0143a24": "已。而無有一眾生實滅度者。何以故。須菩提。若菩薩",
    "X25n0479_001:0143b01": "有我相人相眾生相壽者相。即非菩薩。所以者何。須",
    "X25n0479_001:0143b02": "菩提。實無有法發阿耨多羅三藐三菩提心者。",
    "X25n0479_001:0143b03": " 發心應住及降伏  亦無發住及降者",
    "X25n0479_001:0143b04": " 不於心外有一法  如是具顯清淨因",
    "X25n0479_001:0143b05": "[0143b05] 論曰。此重遣菩薩心中微細我．法二執。令盡淨無",
    "X25n0479_001:0143b06": "餘也。前文具明二空實義。寧有不盡。此重問者。略",
    "X25n0479_001:0143b07": "有二意。一者。義既如此不可思議。豈容湊泊。則諸",
    "X25n0479_001:0143b08": "菩薩發菩提心。畢竟云何應住。云何降伏其心。二",
    "X25n0479_001:0143b09": "者。既言發心。便謂我能發心。既言住無所住。便謂",
    "X25n0479_001:0143b10": "我能無住。既言降伏其心。便謂我能降心。我法宛",
    "X25n0479_001:0143b11": "然。如何得與般若相應。此則特為鈍根再求方便。",
    "X25n0479_001:0143b12": "佛仍告云。發菩提心者。當生如是心。乃至即非菩",
    "X25n0479_001:0143b13": "薩等。所以酬其畢竟如何應住降心之請。次又答",
    "X25n0479_001:0143b14": "云。實無有法發菩提心。則是蕩其我能發心．無住．",
    "X25n0479_001:0143b15": "降伏之執也。蓋發心者。秪是全性起修。全修在性。",
    "X25n0479_001:0143b16": "心相尚不可得。豈別有法令心得發。心無心相。則",
    "X25n0479_001:0143b17": "我執何存。發無實法。則法執何有。情累既淨。般若",
    "X25n0479_001:0143b18": "現前。既非妄有。亦豈但空。離句絕非。因清淨矣。",
    "X25n0479_001:0143b19": "[0143b19] 須菩提。於意云何。如來於然燈佛所。有法得阿耨多",
    "X25n0479_001:0143b20": "羅三藐三菩提不。不也。世尊。如我解佛所說義。佛於",
    "X25n0479_001:0143b21": "然燈佛所。無有法得阿耨多羅三藐三菩提。佛言。如",
    "X25n0479_001:0143b22": "是。如是。須菩提。實無有法如來得阿耨多羅三藐三",
    "X25n0479_001:0143b23": "菩提。須菩提。若有法如來得阿耨多羅三藐三菩提",
    "X25n0479_001:0143b24": "者。然燈佛即不與我授記。汝於來世當得作佛。號釋",
    "X25n0479_001:0143c01": "迦牟尼。以實無有法得阿耨多羅三藐三菩提。是故",
    "X25n0479_001:0143c02": "然燈佛與我授記。作是言。汝於來世當得作佛。號釋",
    "X25n0479_001:0143c03": "迦牟尼。何以故。如來者。即諸法如義。若有人言。如來",
    "X25n0479_001:0143c04": "得阿耨多羅三藐三菩提。須菩提。實無有法佛得阿",
    "X25n0479_001:0143c05": "耨多羅三藐三菩提。須菩提。如來所得阿耨多羅三",
    "X25n0479_001:0143c06": "藐三菩提。於是中無實無&#x8657;。是故如來說。一切法皆",
    "X25n0479_001:0143c07": "是佛法。須菩提。所言一切法者。即非一切法。是故名",
    "X25n0479_001:0143c08": "一切法。須菩提。譬如人身長大。須菩提言。世尊。如來",
    "X25n0479_001:0143c09": "說人身長大。即為非大身。是名大身。",
    "X25n0479_001:0143c10": " 因無所得果亦然  無法可得得授記",
    "X25n0479_001:0143c11": " 諸法非法名佛法  大身非身名佛身",
    "X25n0479_001:0143c12": "[0143c12] 論曰。若言實無有法發菩提心。云何而有授記作",
    "X25n0479_001:0143c13": "佛。得菩提果之事。為遣此疑。故明因既無法可得。",
    "X25n0479_001:0143c14": "果亦無法可得。惟其了無所得。方堪授記。設有少",
    "X25n0479_001:0143c15": "法可得。便不與諸法如義相應。云何而可授記作",
    "X25n0479_001:0143c16": "佛耶。言諸法如義者。一切諸法。本原真如。性相常",
    "X25n0479_001:0143c17": "住。不變不異。今不過如法自性。來成正覺。故名如",
    "X25n0479_001:0143c18": "來。若言如來得證菩提。此是世俗言說。非實義也。",
    "X25n0479_001:0143c19": "以如來所得菩提。秪是即心自性。如外別無可增。",
    "X25n0479_001:0143c20": "故無實。真得不顛倒覺。覺諸法之自性。故無&#x8657;。又",
    "X25n0479_001:0143c21": "菩提非一切法。故無實。一切法皆即菩提。故無&#x8657;。",
    "X25n0479_001:0143c22": "又一切法皆即菩提。故菩提無實。菩提非一切法。",
    "X25n0479_001:0143c23": "故菩提無&#x8657;。一切法皆是佛法者。以法界無外故。",
    "X25n0479_001:0143c24": "法界不變常隨緣故。故言一切法。法界隨緣常不",
    "X25n0479_001:0144a01": "變故。即非一切法。法法皆是不變隨緣。隨緣不變。",
    "X25n0479_001:0144a02": "法界性故。是故名一切法。證此法界。名為法身。法",
    "X25n0479_001:0144a03": "身離一切相。即一切法。非別有身。故非大身。法界",
    "X25n0479_001:0144a04": "為身。故名大身。此正圓滿菩提歸無所得之妙莊",
    "X25n0479_001:0144a05": "嚴果也。",
    "X25n0479_001:0144a06": "[0144a06] 須菩提。菩薩亦如是。若作是言。我當滅度無量眾生。",
    "X25n0479_001:0144a07": "即不名菩薩。何以故。須菩提。實無有法名為菩薩。是",
    "X25n0479_001:0144a08": "故佛說一切法。無我無人無眾生無壽者。須菩提。若",
    "X25n0479_001:0144a09": "菩薩作是言。我當莊嚴佛土。是不名菩薩。何以故。如",
    "X25n0479_001:0144a10": "來說莊嚴佛土者。即非莊嚴。是名莊嚴。須菩提。若菩",
    "X25n0479_001:0144a11": "薩通達無我．法者。如來說名真是菩薩。",
    "X25n0479_001:0144a12": " 能度所度不可得  能嚴所嚴亦復然",
    "X25n0479_001:0144a13": " 無我無法善通達  真因清淨宜修習",
    "X25n0479_001:0144a14": "[0144a14] 論曰。此承上廣明無得妙果。而勸修無得真因也。",
    "X25n0479_001:0144a15": "蓋不但無心外眾生可度。無心外佛土可嚴。即此",
    "X25n0479_001:0144a16": "心性之中。求一能度所度能嚴所嚴實法。了不可",
    "X25n0479_001:0144a17": "得。以能．所之性。秪是即心自性。無有少許我．法而",
    "X25n0479_001:0144a18": "可得故。如此通達。即名真實菩薩。非謂有能通達。",
    "X25n0479_001:0144a19": "有所通達也。",
    "X25n0479_001:0144a20": "[0144a20] 須菩提。於意云何。如來有肉眼不。如是。世尊。如來有",
    "X25n0479_001:0144a21": "肉眼。須菩提。於意云何。如來有天眼不。如是。世尊。如",
    "X25n0479_001:0144a22": "來有天眼。須菩提。於意云何。如來有慧眼不。如是。世",
    "X25n0479_001:0144a23": "尊。如來有慧眼。須菩提。於意云何。如來有法眼不。如",
    "X25n0479_001:0144a24": "是。世尊。如來有法眼。須菩提。於意云何。如來有佛眼",
    "X25n0479_001:0144b01": "不。如是。世尊。如來有佛眼。須菩提。於意云何。如恒河",
    "X25n0479_001:0144b02": "中所有沙。佛說是沙不。如是。世尊。如來說是沙。須菩",
    "X25n0479_001:0144b03": "提。於意云何。如一恒河中所有沙。有如是沙等恒河。",
    "X25n0479_001:0144b04": "是諸恒河所有沙數。佛世界如是。寧為多不。甚多。世",
    "X25n0479_001:0144b05": "尊。佛告須菩提。爾所國土中。所有眾生。若干種心。如",
    "X25n0479_001:0144b06": "來悉知。何以故。如來說諸心皆為非心。是名為心。所",
    "X25n0479_001:0144b07": "以者何。須菩提。過去心不可得。現在心不可得。未來",
    "X25n0479_001:0144b08": "心不可得。須菩提。於意云何。若有人滿三千大千世",
    "X25n0479_001:0144b09": "界七寶以用布施。是人以是因緣。得福多不。如是。世",
    "X25n0479_001:0144b10": "尊。此人以是因緣。得福甚多。須菩提。若福德有實。如",
    "X25n0479_001:0144b11": "來不說得福德多。以福德無故。如來說得福德多。",
    "X25n0479_001:0144b12": " 五眼具足成菩提  了了見於恒沙界",
    "X25n0479_001:0144b13": " 心即非心福非福  是故能所恒寂然",
    "X25n0479_001:0144b14": "[0144b14] 論曰。上明清淨真因。畢竟無我．無法。則佛境界。為",
    "X25n0479_001:0144b15": "有為無。為遣此疑。故顯如來五眼。不有而有。眾心",
    "X25n0479_001:0144b16": "福德。不無而無。有無互彰。巧遮戲論。夫五眼者。能",
    "X25n0479_001:0144b17": "照之知見也。眾生諸心及施福者。所照之境界也。",
    "X25n0479_001:0144b18": "以前例後。則能照既有。所照安得獨無。以後例前。",
    "X25n0479_001:0144b19": "則所照既無。能照安得獨有。特以如來五眼。凡愚",
    "X25n0479_001:0144b20": "之所不達。以不達故。妄計為無。今故特明其有。顯",
    "X25n0479_001:0144b21": "非斷空。眾心福德。凡愚之所取著。以取著故。妄計",
    "X25n0479_001:0144b22": "為實。今故特明其無。顯非有性。言五眼者。次第為",
    "X25n0479_001:0144b23": "語。肉眼同人。見現前色。天眼同天。見障外色。慧眼",
    "X25n0479_001:0144b24": "示同二乘。見於真空。法眼示同菩薩。見於俗諦。佛",
    "X25n0479_001:0144c01": "眼不共三乘。見於第一義諦。若圓融為語。一眼一",
    "X25n0479_001:0144c02": "切眼。一切眼一眼。通照三諦。無有遺餘。是故亦知",
    "X25n0479_001:0144c03": "爾所國土差別。亦知爾所眾心差別。亦知差別即",
    "X25n0479_001:0144c04": "非差別。亦知爾所福德。亦知福德非實。若差別非",
    "X25n0479_001:0144c05": "差別。福德非福德者。當知五眼即非五眼。若一無",
    "X25n0479_001:0144c06": "礙妙智。分別說為五眼者。當知一法界中。分別說",
    "X25n0479_001:0144c07": "有種種世界。種種眾心。種種施因。種種福果。亦為",
    "X25n0479_001:0144c08": "不錯不謬矣。依假名說。能照．所照。皆悉歷然。依實",
    "X25n0479_001:0144c09": "義觀。所無別所。能無別能。故曰恒寂然也。",
    "X25n0479_001:0144c10": "[0144c10] 須菩提。於意云何。佛可以具足色身見不。不也。世尊。",
    "X25n0479_001:0144c11": "如來不應以具足色身見。何以故。如來說具足色身。",
    "X25n0479_001:0144c12": "即非具足色身。是名具足色身。須菩提。於意云何。如",
    "X25n0479_001:0144c13": "來可以具足諸相見不。不也。世尊。如來不應以具足",
    "X25n0479_001:0144c14": "諸相見。何以故。如來說諸相具足。即非具足。是名諸",
    "X25n0479_001:0144c15": "相具足。",
    "X25n0479_001:0144c16": " 色身相好離分劑  應見如來淨法身",
    "X25n0479_001:0144c17": "[0144c17] 論曰。若佛境界離有離無。色身相好寧復非有。為",
    "X25n0479_001:0144c18": "遣此疑。故明具足即非具足。欲令即於色身相好。",
    "X25n0479_001:0144c19": "達其無分無劑。得見如來淨法身故。淨法身者。法",
    "X25n0479_001:0144c20": "界為體。不局丈六及四八故。彼丈六身及四八相。",
    "X25n0479_001:0144c21": "一一皆即相好之海。不可但作丈六四八觀故。",
    "X25n0479_001:0144c22": "[0144c22] 須菩提。汝勿謂如來作是念。我當有所說法。莫作是",
    "X25n0479_001:0144c23": "念。何以故。若人言如來有所說法。即為謗佛。不能解",
    "X25n0479_001:0144c24": "我所說故。須菩提。說法者。無法可說。是名說法。",
    "X25n0479_001:0145a01": " 說無可說性自離  解說非說始免謗",
    "X25n0479_001:0145a02": "[0145a02] 論曰。色身相好。既非具足。說法度生。豈無語言分",
    "X25n0479_001:0145a03": "劑耶。云何眾生得承如來言說。而解諸乘。為遣此",
    "X25n0479_001:0145a04": "疑。故云若言如來有所說法。即為謗佛。以不能解",
    "X25n0479_001:0145a05": "我所說故。我所說者。無有少許法相可得。無所說",
    "X25n0479_001:0145a06": "相。無能說相。以諸法性。無聲字故。以諸聲字。性非",
    "X25n0479_001:0145a07": "聲字。即是無性法故。此中無法可說一語。具遮二",
    "X25n0479_001:0145a08": "謗。一者為遮有法可說謗故。二者為遮總不說法",
    "X25n0479_001:0145a09": "謗故。謂說即非說。非以杜口為無說故。",
    "X25n0479_001:0145a10": "[0145a10] 爾時。慧命須菩提白佛言。世尊。頗有眾生。於未來世。",
    "X25n0479_001:0145a11": "聞說是法。生信心不。佛言。須菩提。彼非眾生。非不眾",
    "X25n0479_001:0145a12": "生。何以故。須菩提。眾生．眾生者。如來說非眾生。是名",
    "X25n0479_001:0145a13": "眾生。",
    "X25n0479_001:0145a14": " 是法難信亦有信  以諸眾生非生故",
    "X25n0479_001:0145a15": "[0145a15] 論曰。此重疑信受者難也。然眾生原非實有眾生",
    "X25n0479_001:0145a16": "之性。但一念迷惑。假名眾生。一念了悟。當體即佛。",
    "X25n0479_001:0145a17": "佛與眾生。皆依俗諦言說建立。而終非有實性也。",
    "X25n0479_001:0145a18": "[0145a18] 須菩提白佛言。世尊。佛得阿耨多羅三藐三菩提。為",
    "X25n0479_001:0145a19": "無所得耶。佛言。如是。如是。須菩提。我於阿耨多羅三",
    "X25n0479_001:0145a20": "藐三菩提。乃至無有少法可得。是名阿耨多羅三藐",
    "X25n0479_001:0145a21": "三菩提。復次。須菩提。是法平等。無有高下。是名阿耨",
    "X25n0479_001:0145a22": "多羅三藐三菩提。以無我無人無眾生無壽者。修一",
    "X25n0479_001:0145a23": "切善法。即得阿耨多羅三藐三菩提。須菩提。所言善",
    "X25n0479_001:0145a24": "法者。如來說即非善法。是名善法。須菩提。若三千大",
    "X25n0479_001:0145b01": "千世界中所有諸須彌山王。如是等七寶聚。有人持",
    "X25n0479_001:0145b02": "用布施。若人以此般若波羅蜜經。乃至四句偈等受",
    "X25n0479_001:0145b03": "持讀誦。為他人說。於前功德。百分不及一。千萬億分。",
    "X25n0479_001:0145b04": "乃至算數譬喻所不能及。",
    "X25n0479_001:0145b05": " 智無所得法平等  善法非法成菩提",
    "X25n0479_001:0145b06": " 全性起修修即性  是故持說功德多",
    "X25n0479_001:0145b07": "[0145b07] 論曰。若第一義佛境界。色相．言說皆不可得。法身",
    "X25n0479_001:0145b08": "體性豈亦然耶。為遣此疑。故曰。我於無上菩提。乃",
    "X25n0479_001:0145b09": "至無有少法可得。以是法平等。無高下故。請稍證",
    "X25n0479_001:0145b10": "之。一切法者。秪是六塵。色無高下者。譬如一恒河",
    "X25n0479_001:0145b11": "水。魚龍視為窟宅。修羅視為刀杖。人間視為清泉。",
    "X25n0479_001:0145b12": "餓鬼視為膿血。二乘了其本空。菩薩知其差別。佛",
    "X25n0479_001:0145b13": "眼知即法界。而恒河水性無高下。隨諸眾生妄見",
    "X25n0479_001:0145b14": "不同。當知一切諸色。亦復如是。聲無高下者。譬如",
    "X25n0479_001:0145b15": "一&#x546A;。魔外聞之恐怖。佛子聞之安隱。又如魔以惡",
    "X25n0479_001:0145b16": "聲怖佛。反成讚詠。而北朝敗&#x8842;。風聲鶴唳。皆為晉",
    "X25n0479_001:0145b17": "兵。當知一切諸聲。亦復如是。香無高下者。譬如世",
    "X25n0479_001:0145b18": "間沉檀。蠅蚋聞即遠去。幻士廁室。佛坐便成香殿",
    "X25n0479_001:0145b19": "等。味無高下者。譬如目連&#x9262;飯。母揣便成火炭。饑",
    "X25n0479_001:0145b20": "世馬麥。佛受便如甘露等。觸無高下者。譬如闇中",
    "X25n0479_001:0145b21": "捫膝。怖為他人。龍雨刀杖。變成天華等。法無高下",
    "X25n0479_001:0145b22": "者。譬如為名利發菩提心。是三塗因。為斷邪殺婆",
    "X25n0479_001:0145b23": "羅門。轉增功德等。是故一切諸法。其性平等。本無",
    "X25n0479_001:0145b24": "高下。隨眾生心妄見高下。而高下悉皆無性。達此",
    "X25n0479_001:0145c01": "無性。名為無上菩提。非別有少法可得也。既顯示",
    "X25n0479_001:0145c02": "菩提無所得已。乃的示妙修之要云。以無我無人",
    "X25n0479_001:0145c03": "無眾生無壽者修一切善法。即得無上菩提。蓋不",
    "X25n0479_001:0145c04": "達無我而修一切善法。止成人天偽果。不修一切",
    "X25n0479_001:0145c05": "善法而但證我空。止成二乘小果。妄言我．法俱空",
    "X25n0479_001:0145c06": "而恣行惡法。則為闡提獄種。惟以無我修一切善。",
    "X25n0479_001:0145c07": "正所謂應無所住而生其心。故即得無上菩提也。",
    "X25n0479_001:0145c08": "[0145c08] 夫是法平等無有高下。即境妙也。無我人眾生壽",
    "X25n0479_001:0145c09": "者。即智妙也。修一切善法。即行妙也。三法成乘。故",
    "X25n0479_001:0145c10": "得菩提。而又言善法即非善法等者。為遣疑故。恐",
    "X25n0479_001:0145c11": "有疑云。既無少法可得。云何復修一切善法。此善",
    "X25n0479_001:0145c12": "法者。獨非法耶。今釋之曰。善法即非善法。以善是",
    "X25n0479_001:0145c13": "對惡之名。因於惡法。假名善法。若非對惡。無善名",
    "X25n0479_001:0145c14": "故。以諸善法。惟心所修。心既不有。善亦性空。不可",
    "X25n0479_001:0145c15": "得故。以諸善法。互具一切善惡諸法。性不定故。如",
    "X25n0479_001:0145c16": "布施．持戒等。雖是善法。而名利矯飾心修之。是三",
    "X25n0479_001:0145c17": "塗因。人我勝負心修之。是修羅因。著相計果心修",
    "X25n0479_001:0145c18": "之。是人天因。出世滅苦心修之。是二乘因。利益眾",
    "X25n0479_001:0145c19": "生心修之。是菩薩因。法界平等心修之。是無上因。",
    "X25n0479_001:0145c20": "如是差別。有無量故。以諸善法。體即法界。實相無",
    "X25n0479_001:0145c21": "相。不思議故。結云是名善法者。即是對惡因緣故。",
    "X25n0479_001:0145c22": "惟心空寂故。出生十界故。全體法界故。如此善法。",
    "X25n0479_001:0145c23": "全性所起。故名為修。全修即性。故無實法。至圓至",
    "X25n0479_001:0145c24": "頓。了義了義。持說功德。豈財施所可較哉。",
    "X25n0479_001:0146a01": "[0146a01] 須菩提。於意云何。汝等勿謂如來作是念。我當度眾",
    "X25n0479_001:0146a02": "生。須菩提。莫作是念。何以故。實無有眾生如來度者。",
    "X25n0479_001:0146a03": "若有眾生如來度者。如來即有我人眾生壽者。須菩",
    "X25n0479_001:0146a04": "提。如來說。有我者。即非有我。而凡夫之人以為有我。",
    "X25n0479_001:0146a05": "須菩提。凡夫者。如來說即非凡夫。是名凡夫。",
    "X25n0479_001:0146a06": " 知生非生如是度  說我無我亦復然",
    "X25n0479_001:0146a07": " 凡亦非凡性自空  是故假名皆不壞",
    "X25n0479_001:0146a08": "[0146a08] 論曰。前明眾生即非眾生。如何復有經言。無量眾",
    "X25n0479_001:0146a09": "生。以佛為善知識。解脫諸苦。為遣此疑。故云實無",
    "X25n0479_001:0146a10": "眾生如來度者。以第一義中。佛與眾生皆無性故。",
    "X25n0479_001:0146a11": "以同體大悲。不於心外有眾生故。若實有眾生異",
    "X25n0479_001:0146a12": "於如來。是所度者。如來即有我等四相。須知如來",
    "X25n0479_001:0146a13": "雖復有時說我。但是假名。實非有我。而凡夫聞語",
    "X25n0479_001:0146a14": "起見。自生執著耳。又恐轉計凡夫是實有法。故隨",
    "X25n0479_001:0146a15": "釋云。即非凡夫。以聖凡皆是假名。從來無實性故。",
    "X25n0479_001:0146a16": "言是名凡夫者。但是不壞假名而已。",
    "X25n0479_001:0146a17": "[0146a17] 須菩提。於意云何。可以三十二相觀如來不。須菩提",
    "X25n0479_001:0146a18": "言。如是。如是。以三十二相觀如來。佛言。須菩提。若以",
    "X25n0479_001:0146a19": "三十二相觀如來者。轉輪聖王即是如來。須菩提白",
    "X25n0479_001:0146a20": "佛言。世尊。如我解佛所說義。不應以三十二相觀如",
    "X25n0479_001:0146a21": "來。爾時世尊而說偈言。若以色見我。以音聲求我。是",
    "X25n0479_001:0146a22": "人行邪道。不能見如來。",
    "X25n0479_001:0146a23": " 如來不可以相觀  遣著應知離四句",
    "X25n0479_001:0146a24": "[0146a24] 論曰。諸相非相。前已重重發明之矣。茲復設此問",
    "X25n0479_001:0146b01": "者。意欲具遣一切句故。不曰見如來。而曰觀如來",
    "X25n0479_001:0146b02": "者。以如來即諸法如義。則三十二相獨非諸法。獨",
    "X25n0479_001:0146b03": "無如義可觀耶。故須菩提即順答曰。如是如是。以",
    "X25n0479_001:0146b04": "三十二相觀如來。然諸佛法身。畢竟四句皆離。若",
    "X25n0479_001:0146b05": "直以三十二相而觀。則轉輪聖王。亦可為如來矣。",
    "X25n0479_001:0146b06": "豈知如來法性身哉。尊者解旨。尋答不應。佛乃以",
    "X25n0479_001:0146b07": "偈述成。但舉一隅。若欲具足說者。即色聲求。固是",
    "X25n0479_001:0146b08": "邪道。離色聲求。亦是邪道。亦即亦離求。非即非離",
    "X25n0479_001:0146b09": "求。均是邪道。據諸論本。皆有二偈。前一偈同。更一",
    "X25n0479_001:0146b10": "偈云。如來法為身。但應觀法性。法性非所見。彼亦",
    "X25n0479_001:0146b11": "不能知。則文義俱全矣。",
    "X25n0479_001:0146b12": "[0146b12] 須菩提。汝若作是念。如來不以具足相故。得阿耨多",
    "X25n0479_001:0146b13": "羅三藐三菩提。須菩提。莫作是念。如來不以具足相",
    "X25n0479_001:0146b14": "故。得阿耨多羅三藐三菩提。須菩提。汝若作是念。發",
    "X25n0479_001:0146b15": "阿耨多羅三藐三菩提心者。說諸法斷滅。莫作是念。",
    "X25n0479_001:0146b16": "何以故。發阿耨多羅三藐三菩提心者。於法不說斷",
    "X25n0479_001:0146b17": "滅相。",
    "X25n0479_001:0146b18": " 四句皆離相好圓  發心終不說斷滅",
    "X25n0479_001:0146b19": "[0146b19] 論曰。若如來不可以色聲求。乃至四句皆不可得。",
    "X25n0479_001:0146b20": "將無畢竟斷滅相耶。為遣此疑。故曰莫作是念等。",
    "X25n0479_001:0146b21": "須知如來惟其離四句故。所以無邊相好皆得具",
    "X25n0479_001:0146b22": "足。設但如轉輪聖王。則捨身之後。相好即滅。反成",
    "X25n0479_001:0146b23": "斷滅相矣。",
    "X25n0479_001:0146b24": "[0146b24] 須菩提。若菩薩以滿恒河沙等世界七寶持用布施。",
    "X25n0479_001:0146c01": "若復有人。知一切法無我。得成於忍。此菩薩勝前菩",
    "X25n0479_001:0146c02": "薩所得福德。何以故。須菩提。以諸菩薩不受福德故。",
    "X25n0479_001:0146c03": "須菩提白佛言。世尊。云何菩薩不受福德。須菩提。菩",
    "X25n0479_001:0146c04": "薩所作福德。不應貪著。是故說不受福德。",
    "X25n0479_001:0146c05": " 第一義忍此得成  無著無貪福最勝",
    "X25n0479_001:0146c06": "[0146c06] 論曰。知法無我。得成於忍。此般若功成也。由其不",
    "X25n0479_001:0146c07": "貪不著。故福德無與等者。若有所受。便有分劑。",
    "X25n0479_001:0146c08": "[0146c08] 須菩提。若有人言。如來若來．若去．若坐．若臥。是人不",
    "X25n0479_001:0146c09": "解我所說義。何以故。如來者。無所從來。亦無所去。故",
    "X25n0479_001:0146c10": "名如來。",
    "X25n0479_001:0146c11": " 如來無去亦無來  果德究竟不生故",
    "X25n0479_001:0146c12": "[0146c12] 論曰。若第一義無福可取。何故餘經作如是說。如",
    "X25n0479_001:0146c13": "來福智資糧圓滿。坐菩提座。趣於涅槃。為遣此疑。",
    "X25n0479_001:0146c14": "故云是人不解我所說義。以真如無別處所。可從",
    "X25n0479_001:0146c15": "彼來。生死無別處所。可從此去故。以有緣則現。譬",
    "X25n0479_001:0146c16": "如水清月現。月實不來。緣盡則隱。譬如水濁月隱。",
    "X25n0479_001:0146c17": "月實不去故。",
    "X25n0479_001:0146c18": "[0146c18] 須菩提。若善男子．善女人。以三千大千世界碎為微",
    "X25n0479_001:0146c19": "塵。於意云何。是微塵眾。寧為多不。甚多。世尊。何以故。",
    "X25n0479_001:0146c20": "若是微塵眾實有者。佛即不說是微塵眾。所以者何。",
    "X25n0479_001:0146c21": "佛說微塵眾。即非微塵眾。是名微塵眾。世尊。如來所",
    "X25n0479_001:0146c22": "說三千大千世界。即非世界。是名世界。何以故。若世",
    "X25n0479_001:0146c23": "界實有者。即是一合相。如來說。一合相。即非一合相。",
    "X25n0479_001:0146c24": "是名一合相。須菩提。一合相者。即是不可說。但凡夫",
    "X25n0479_001:0147a01": "之人貪著其事。",
    "X25n0479_001:0147a02": " 微塵世界有非有  碎非可碎合非合",
    "X25n0479_001:0147a03": " 如來果德不可說  一切譬喻無能喻",
    "X25n0479_001:0147a04": "[0147a04] 論曰。上明如來無所從來。亦無所去。但以有緣則",
    "X25n0479_001:0147a05": "現。緣盡則隱。恐有疑云。佛真法身。譬如世界。佛應",
    "X25n0479_001:0147a06": "化身。譬如微塵。復有疑云。迷涅槃成生死。如碎界",
    "X25n0479_001:0147a07": "為塵。悟生死成涅槃。如合塵為界耶。故今釋云。微",
    "X25n0479_001:0147a08": "塵即非微塵。世界即非世界。乃至一合相即非一",
    "X25n0479_001:0147a09": "合相等。蓋法身應化。原非世界微塵可比。生死．涅",
    "X25n0479_001:0147a10": "槃。亦非碎塵．合界可喻。然即此微塵。便非微塵。即",
    "X25n0479_001:0147a11": "此世界。便非世界。碎無可碎。合無可合。但凡夫妄",
    "X25n0479_001:0147a12": "生貪著耳。",
    "X25n0479_001:0147a13": "[0147a13] 須菩提。若人言佛說我見人見眾生見壽者見。須菩",
    "X25n0479_001:0147a14": "提。於意云何。是人解我所說義不。不也。世尊。是人不",
    "X25n0479_001:0147a15": "解如來所說義。何以故。世尊說我見人見眾生見壽",
    "X25n0479_001:0147a16": "者見。即非我見人見眾生見壽者見。是名我見人見",
    "X25n0479_001:0147a17": "眾生見壽者見。",
    "X25n0479_001:0147a18": " 智者應知四見離  說有非有解實義",
    "X25n0479_001:0147a19": "[0147a19] 論曰。此結顯四見本離。以為修行般若之方便也。",
    "X25n0479_001:0147a20": "恐有疑云。佛破我人眾生壽者。為其有故。若本無",
    "X25n0479_001:0147a21": "我人眾生壽者。何用破為。譬如無病。何須用藥。今",
    "X25n0479_001:0147a22": "明四見即非四見。所以可破。如病非實病。所以可",
    "X25n0479_001:0147a23": "醫。翳非實體。所以可抉。但了四見本非四見。譬如",
    "X25n0479_001:0147a24": "了病非實。便可安心調理矣。正宗分竟。",
    "X25n0479_001:0147b01": "[0147b01] 須菩提。發阿耨多羅三藐三菩提心者。於一切法。應",
    "X25n0479_001:0147b02": "如是知。如是見。如是信解。不生法相。須菩提。所言法",
    "X25n0479_001:0147b03": "相者。如來說即非法相。是名法相。",
    "X25n0479_001:0147b04": " 如是知見及信解  法相非相故不生",
    "X25n0479_001:0147b05": "[0147b05] 論曰。此付囑流通也。如是者。廣指上文所說也。知",
    "X25n0479_001:0147b06": "見者謂證時。信解者修學時。正修學時。不生法相。",
    "X25n0479_001:0147b07": "以法相即非法相故。但依俗諦。說名為法相耳。",
    "X25n0479_001:0147b08": "[0147b08] 須菩提。若有人以滿無量阿僧祗世界七寶持用布",
    "X25n0479_001:0147b09": "施。若有善男子．善女人。發菩提心者。持於此經。乃至",
    "X25n0479_001:0147b10": "四句偈等。受持讀誦。為人演說。其福勝彼。",
    "X25n0479_001:0147b11": " 無量世界寶施福  不如發心持說勝",
    "X25n0479_001:0147b12": "[0147b12] 論曰。此較量流通也。發菩提心。已為大難。持說此",
    "X25n0479_001:0147b13": "經。倍為希有。蓋不發菩提心者。不堪持說此經。發",
    "X25n0479_001:0147b14": "心而不持說此經。無以圓滿。稱性福聚。今由發心",
    "X25n0479_001:0147b15": "及持說。故非施福所及也。功德施論云。何故復說",
    "X25n0479_001:0147b16": "受持之福。欲令眾生畢竟信故。",
    "X25n0479_001:0147b17": "[0147b17] 云何為人演說。不取於相。如如不動。何以故。一切有",
    "X25n0479_001:0147b18": "為法。如夢幻泡影。如露亦如電。應作如是觀。",
    "X25n0479_001:0147b19": " 如理演說不取相  觀察有為體相故",
    "X25n0479_001:0147b20": " 如是六喻或九十  性即無住大涅槃",
    "X25n0479_001:0147b21": "[0147b21] 論曰。此流通方法也。欲弘通此經者。須是不取於",
    "X25n0479_001:0147b22": "相。如於真如。常不動故。言不動者。即是不動空有",
    "X25n0479_001:0147b23": "等法。一切諸法。約真諦邊。一切皆空。約俗諦邊。一",
    "X25n0479_001:0147b24": "切皆有。十界皆空。故非偏空。此空即具一切法。名",
    "X25n0479_001:0147c01": "為真如。十界皆有。故非偏有。此有即泯一切相。亦",
    "X25n0479_001:0147c02": "名真如。今以如智如於如理。故不取偏有相。不取",
    "X25n0479_001:0147c03": "偏空相。而空有等法皆得不動。又正演說時。不掛",
    "X25n0479_001:0147c04": "一元字&#x811A;。以文字相。即解脫相。故不取演說相。亦",
    "X25n0479_001:0147c05": "不離文字而別取默然相也。何以故下。重示般若",
    "X25n0479_001:0147c06": "觀門。一切有為法者。舉所觀境。即指陰處界等。豎",
    "X25n0479_001:0147c07": "窮十界。橫&#x4E98;色心。以要言之。種種假實國土。總名",
    "X25n0479_001:0147c08": "有為。以是隨染淨緣成故。如夢幻泡影等者。示觀",
    "X25n0479_001:0147c09": "察門。此譯止有六喻。他譯九喻。謂星．翳．燈．幻．露．泡．",
    "X25n0479_001:0147c10": "夢．電．雲。大品十喻。謂幻。燄。水月．&#x8657;空．響．乾城．夢．影．",
    "X25n0479_001:0147c11": "鏡像．化。然法數雖殊。理致惟一。[0147c11] 今略為三釋。一附",
    "X25n0479_001:0147c12": "事釋。二次第釋。三圓融釋。附事釋者。夢幻泡影。是",
    "X25n0479_001:0147c13": "無我觀。如露如電。是無常觀。色陰如夢。覺時不可",
    "X25n0479_001:0147c14": "得故。受想如幻。隨心變現故。行陰如泡。&#x8657;妄生滅",
    "X25n0479_001:0147c15": "故。識陰如影。無有實性故。色法如露。不久停故。心",
    "X25n0479_001:0147c16": "法如電。起即滅故。二次第釋者。譬如夢等。因緣妄",
    "X25n0479_001:0147c17": "有。一切有為。亦復如是。因緣妄有。無實體性。譬如",
    "X25n0479_001:0147c18": "夢等。當體即空。一切有為。亦復如是。當體即空。非",
    "X25n0479_001:0147c19": "滅故空。譬如夢等種種變現。一切有為。亦復如是。",
    "X25n0479_001:0147c20": "種種變現。假名無量。譬如夢不異睡。幻不異本。泡",
    "X25n0479_001:0147c21": "不異水。影不異質。露不異濕。電不異光。一切有為",
    "X25n0479_001:0147c22": "亦復如是。不異實相。三圓融釋者。即一心三止三",
    "X25n0479_001:0147c23": "觀也。即止而觀。故一切皆夢幻等。即觀而止。故一",
    "X25n0479_001:0147c24": "切夢等。悉皆如如。由此一心圓止觀力。則知一切",
    "X25n0479_001:0148a01": "諸法。皆即無住大涅槃性。依此演說。即是金剛般",
    "X25n0479_001:0148a02": "若波羅蜜也。",
    "X25n0479_001:0148a03": "[0148a03] 佛說是經已。長老須菩提。及諸比丘．比丘尼．優婆塞．",
    "X25n0479_001:0148a04": "優婆夷。一切世間天．人．阿修羅。聞佛所說。皆大歡喜。",
    "X25n0479_001:0148a05": "信受奉行。",
    "X25n0479_001:0148a06": " 三事清淨故歡喜  二利具足成受行",
    "X25n0479_001:0148a07": "[0148a07] 論曰。此流通相貌也。一．能說人清淨。佛證金剛般",
    "X25n0479_001:0148a08": "若體故。遠離名利諸過患等。二．所說法清淨。無上",
    "X25n0479_001:0148a09": "正法實相印故。離於有無諸戲論等。三．聞者得解",
    "X25n0479_001:0148a10": "清淨。持戒修福。有正智慧。不驚不怖不畏。能深信",
    "X25n0479_001:0148a11": "故。不復取著法．非法等。自利成就。名信受。轉化無",
    "X25n0479_001:0148a12": "盡。名奉行也。",
    "X25n0479_001:0148a13": " 般若實相不思議  如是妙義如大海",
    "X25n0479_001:0148a14": " 仰承三寶勝威力  演說此中一滴相",
    "X25n0479_001:0148a15": " 抉諸生盲空見膜  令見實相如金剛",
    "X25n0479_001:0148a16": " 迴茲福利施&#x7FA3;生  同成究竟度無極"
}