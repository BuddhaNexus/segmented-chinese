{
    "X56n0949_021:0896c03": "閑居編第二十一",
    "X56n0949_021:0896c05": "宋孤山沙門 智圓 著",
    "X56n0949_021:0896c06": "與駱偃節判書",
    "X56n0949_021:0896c07": "[0896c07] 十月二十一日沙門釋某謹齊沐致書于某官吾丈",
    "X56n0949_021:0896c08": "(左右)曰浮屠之法非古也其來於東漢乎其為體也",
    "X56n0949_021:0896c09": "清靜其為用也仁恕繇是十九流而三二教為利於",
    "X56n0949_021:0896c10": "上下救弊於儒道其亦至矣請揚搉而陳之夫秦火",
    "X56n0949_021:0896c11": "六經漢興雜&#x8987;民澆俗漓爭奪方熾禮讓浸微則仲",
    "X56n0949_021:0896c12": "尼之仁誼伯陽之道德或幾乎息矣賴我浮屠之為",
    "X56n0949_021:0896c13": "訓也既以三世報應制其事復明一心空寂窮其理",
    "X56n0949_021:0896c14": "民有聞報應之說者雖貪賤嗇吝之夫亦庶乎振之",
    "X56n0949_021:0896c15": "周急矣民有聞空寂之說者雖矜功用壯之夫亦庶",
    "X56n0949_021:0896c16": "乎守雌保弱矣能周振則博濟之道行也守雌弱則",
    "X56n0949_021:0896c17": "朴素之風振也博濟行則禮讓著朴素振則刑罰措",
    "X56n0949_021:0896c18": "以斯而利於民則仲尼伯陽之道不遠復矣故曰為",
    "X56n0949_021:0896c19": "利於上下救弊於儒道焉洎乎時君好之失其指方",
    "X56n0949_021:0896c20": "袍事之非其人失其指則節制不行非其人則寂淡",
    "X56n0949_021:0896c21": "不守&#x5EFC;以雕峻輪奐而奢夸&#x5EFC;以輕肥溫飽而煒燁",
    "X56n0949_021:0896c22": "徒以多為貴則壞其道者眾矣言以怪為美則惑其",
    "X56n0949_021:0896c23": "聽者庶矣遞相沿襲浸以成俗使夫清靜仁恕之風",
    "X56n0949_021:0896c24": "無乃蕩盡矣於是蠶食蠹耗之謗自茲而生也斯乃",
    "X56n0949_021:0897a01": "好之者事之者之失爾非教之罪也而往世君民者",
    "X56n0949_021:0897a02": "不察其所由視其徒之不肖而遷怒於善人教法者",
    "X56n0949_021:0897a03": "有焉往往造毀佛之律行挾釋之誅亦何異乎以丹",
    "X56n0949_021:0897a04": "朱而罪堯因商均而過舜服藥失度而歸咎於神農",
    "X56n0949_021:0897a05": "縱火致焚而反怨於燧人邪悲夫某不&#x4FAB;學浮屠道",
    "X56n0949_021:0897a06": "有年矣既麤領其指而頗有扶持心非敢私於己焉",
    "X56n0949_021:0897a07": "而實欲公於萬世以救其弊也由是深存遠慮以失",
    "X56n0949_021:0897a08": "其謀伏&#x89A9;釋氏書中有經號四十二章者即漢世騰",
    "X56n0949_021:0897a09": "蘭二公肇開化源首譯斯文以訓華俗其辭簡其理",
    "X56n0949_021:0897a10": "明遂得敘其由而訓其義詒厥後世俾無偏信過毀",
    "X56n0949_021:0897a11": "之失如其前代者焉其言果是也則吾道何患於喪",
    "X56n0949_021:0897a12": "乎果非也雖無益於教然其用心亦已至矣無何有",
    "X56n0949_021:0897a13": "好事者以其文將圖剞劂欲布行於海內焉且古之",
    "X56n0949_021:0897a14": "緇其服釋其姓者凡有立言垂範靡不藉儒家者流",
    "X56n0949_021:0897a15": "以潤色之啟&#x5EF8;之有若僧肇之撰四論因劉遺民品",
    "X56n0949_021:0897a16": "藻而後傳慧皎之傳高僧由王曼&#x9834;貽書而後行宗",
    "X56n0949_021:0897a17": "密作禪詮假裴休以序之湛然宗智者託梁肅以銘",
    "X56n0949_021:0897a18": "之彼四上人者得非故求證於異宗欲取信於萬世",
    "X56n0949_021:0897a19": "者歟某才不逮於往賢遠矣而其留意奉道敢不同",
    "X56n0949_021:0897a20": "邪由是斐然狂簡之作輒中心再思而欲得其長於",
    "X56n0949_021:0897a21": "儒林老於文學者為一後序以辨明之期示信于後",
    "X56n0949_021:0897a22": "世豈不美乎竊惟吾丈識邁先哲名揚當世自五代",
    "X56n0949_021:0897a23": "以來文道駮雜儒術陵夷而於先朝牽復淳古擯黜",
    "X56n0949_021:0897a24": "浮華搴旗乎異端鼓行乎百氏者惟吾丈與叔微爾",
    "X56n0949_021:0897b01": "是故盧駱之名于今藉藉於眾口矣矧以博聞洽覽",
    "X56n0949_021:0897b02": "開談則四坐傾聽華藻飛動落筆則群賢服膺皇王",
    "X56n0949_021:0897b03": "帝&#x8987;之道釋李孔墨之學悉包并於心胸間矣鄉所",
    "X56n0949_021:0897b04": "謂長儒林老文學者非吾丈而誰歟果能不以某之",
    "X56n0949_021:0897b05": "無似以激揚為意揮毫伸紙繫而敘之俾夫能仁之",
    "X56n0949_021:0897b06": "道久而益昌者不亦宜乎且無令遺民曼&#x9834;裴梁之",
    "X56n0949_021:0897b07": "徒獨美於前代矣謹令學生持經本一通并書呈獻",
    "X56n0949_021:0897b08": "幸希周&#x89A7;少留意焉不宣某白。",
    "X56n0949_021:0897b09": "與嘉禾玄法師書",
    "X56n0949_021:0897b10": "[0897b10] 夫闡教之士負法王之優寄為如來之所使必以摧",
    "X56n0949_021:0897b11": "邪顯正激濁揚清為後學蓍龜作生靈耳目為其己",
    "X56n0949_021:0897b12": "任也苟弗能之而默然自守者則尸祿備員於佛門",
    "X56n0949_021:0897b13": "矣雖講授亦奚以為或謂諍論紛紜無益自行愚謂",
    "X56n0949_021:0897b14": "之不然也夫因筌然後得魚體教然後修行名教未",
    "X56n0949_021:0897b15": "正行如之何故不得不諍也故君子無所諍也必也",
    "X56n0949_021:0897b16": "射乎其或未曉言教之是非而言急於修證者其猶",
    "X56n0949_021:0897b17": "見彈而求諸鴞炙太早計也豈若極深研機為己為",
    "X56n0949_021:0897b18": "人俾如說如行為益廣耶故仲尼為政必也正名涅",
    "X56n0949_021:0897b19": "槃遺誡急在糾過有四明知禮法師者先達之高者",
    "X56n0949_021:0897b20": "也&#x751E;為天台別理立隨緣之名而鯨吞起信之義焉",
    "X56n0949_021:0897b21": "有永嘉繼齊上人者後進尤者也謂禮為濫說耳繇",
    "X56n0949_021:0897b22": "是並形章藻二說偕行如矢石焉杭諸宗匠莫有評",
    "X56n0949_021:0897b23": "者翾爾學徒甚以為惑矧茲爭論是佛境界惟法師",
    "X56n0949_021:0897b24": "業天台之道窮理盡性傳起信之義微顯闡幽庶幾",
    "X56n0949_021:0897c01": "乎用為法之心詳其得失揮彌天之筆定彼是非俾",
    "X56n0949_021:0897c02": "無窮之機識正真之路是所願焉夫如是則豈忝法",
    "X56n0949_021:0897c03": "王之優寄亦如來之所使哉謹以二公之文咨呈金",
    "X56n0949_021:0897c04": "風正高道體安否秋八月望日書。",
    "X56n0949_021:0897c05": "錢唐慈光院備法師行狀",
    "X56n0949_021:0897c06": "[0897c06] 法師諱文備字昭本姓鄭氏福州候官縣人也幼事",
    "X56n0949_021:0897c07": "師于太平寺敏達之性有異常童誦法華維摩圓覺",
    "X56n0949_021:0897c08": "十六觀小般若等經靡不精練後唐清泰三年受尸",
    "X56n0949_021:0897c09": "羅於本寺堅持淨檢苦志為學該綜經律雅好文儒",
    "X56n0949_021:0897c10": "五經諸子常所博&#x89A7;晉天福間卷衣入漸初泊會稽",
    "X56n0949_021:0897c11": "從柔法師傳百法論尋講貫焉歷數稔復度江詣錢",
    "X56n0949_021:0897c12": "唐龍興寺訪于先達考論大義以求溫習故於名數",
    "X56n0949_021:0897c13": "一支尤造淵極學徒自遠方來者罔弗從其求益矣",
    "X56n0949_021:0897c14": "後聞天台三觀之學可以指南&#x7FA3;惑研幾心性欽尚",
    "X56n0949_021:0897c15": "匪懈誓欲傳通時值志因法師傳道於慈光院遂及",
    "X56n0949_021:0897c16": "其門即周廣順元年也既而遊刃融宗攻堅至理孜",
    "X56n0949_021:0897c17": "孜然翼翼然不舍晝夜其&#x8EAD;玩也如此至是法華止",
    "X56n0949_021:0897c18": "觀淨名金光明等凡曰一家之教悉搜抉祕要洞曉",
    "X56n0949_021:0897c19": "指歸慧解燦然難乎倫等時因有上首弟子晤恩師",
    "X56n0949_021:0897c20": "者(大宋高僧傳義解科中有傳)高節不&#x7FA3;清風肅物每與法師覆",
    "X56n0949_021:0897c21": "述心觀而神領意得不俟終日由是以為得意之交",
    "X56n0949_021:0897c22": "謂人曰備雖後進與吾並驅於義解之途諒無先後",
    "X56n0949_021:0897c23": "矣因師既沒遂北面事於恩學無常師也法師氣度",
    "X56n0949_021:0897c24": "沈靜終日如愚洎乎後學詢疑同儔難問擊蒙辨惑",
    "X56n0949_021:0898a01": "旨逮辭文人或問曰斷佛種人乃祖斯戒識見若此",
    "X56n0949_021:0898a02": "盍誨人於一方乎答曰師匠且眾講授頗多祖宗之",
    "X56n0949_021:0898a03": "風未墜地也抗跡閑居從吾所好即韞其深解隱其",
    "X56n0949_021:0898a04": "多能三十餘年坐忘一室陶神妙觀繼想淨方&#x758E;遠",
    "X56n0949_021:0898a05": "眾流介然自得故時罕知其解行矣唯懷道者默而",
    "X56n0949_021:0898a06": "識之古人云實行潛光高而不名有是哉雍熙二年",
    "X56n0949_021:0898a07": "秋染微疾忽於一日&#x51ED;几圖出圓相至于三瞻病者",
    "X56n0949_021:0898a08": "勸其調養輒止之或有送食問以西方信乃書偈答",
    "X56n0949_021:0898a09": "云噫彼浮世人問我西方信其信早縱橫群迷自不",
    "X56n0949_021:0898a10": "認一水百千波波波皆佛印舉動真彌陀誨爾常精",
    "X56n0949_021:0898a11": "進越十月十八日厥疾漸加侍者慶堯泣請曰師修",
    "X56n0949_021:0898a12": "安養業有年數矣今也報齡將謝何休徵乎曰吾先",
    "X56n0949_021:0898a13": "圖出圓相乃是所見淨土之事吾欲無言今由汝問",
    "X56n0949_021:0898a14": "也言訖奄然累足而逝往生之驗於斯見矣享年六",
    "X56n0949_021:0898a15": "十僧臘四十九法師平時味道&#x8EAD;學不以衣食繫念",
    "X56n0949_021:0898a16": "於禪觀誦經之外手寫南北宗章疏凡萬餘紙辭藻",
    "X56n0949_021:0898a17": "既富頗有著述&#x751E;撰別遺骸文故在街僧錄通慧大",
    "X56n0949_021:0898a18": "師贊寧在杭修僧史之日深貴其文又撰四十八願",
    "X56n0949_021:0898a19": "頌一卷九品圖一卷十六觀經科一卷圓覺經科二",
    "X56n0949_021:0898a20": "卷禪源科一卷念佛救苦喻一篇四悉檀喻一篇四",
    "X56n0949_021:0898a21": "不生喻一篇文集一卷詩集一卷詩什中有對雪感",
    "X56n0949_021:0898a22": "事經曹娥廟二篇最為詩人所許嘉禾沙門洪敏撰",
    "X56n0949_021:0898a23": "真讚焉某非能文者忝為法師之猶子故得詢其既",
    "X56n0949_021:0898a24": "往直紀事跡以備僧史云爾景德四年閏五月六日",
    "X56n0949_021:0898b01": "狀。"
}