{
    "T38n1767_006:0069a02": "大般涅槃經疏卷第六",
    "T38n1767_006:0069a04": "隋章安頂法師撰",
    "T38n1767_006:0069a05": "唐天台沙門湛然再治",
    "T38n1767_006:0069a06": "哀歎品下",
    "T38n1767_006:0069a07": "復次躡上文來。大地譬佛寶。諸山藥草譬法",
    "T38n1767_006:0069a08": "寶。為眾生用譬僧寶。次合文者我法亦爾是",
    "T38n1767_006:0069a09": "佛。出生甘露是法。而為眾生是僧。三從何等",
    "T38n1767_006:0069a10": "名為下。是釋祕密藏。先出他解。次帖文。地人",
    "T38n1767_006:0069a11": "云阿梨耶識在妄惑。內稱祕密藏。成論人云。",
    "T38n1767_006:0069a12": "當來果佛在眾生外一切眾生當得佛果此理",
    "T38n1767_006:0069a13": "屬人。是亦內即時未有。是亦外外故非內內",
    "T38n1767_006:0069a14": "故非外名祕密藏。涅槃本有。論云。眾生身內",
    "T38n1767_006:0069a15": "有佛亦非密身外有。非身內非身外有。非非",
    "T38n1767_006:0069a16": "內非非外有。並非密也。眾生即是故名為密。",
    "T38n1767_006:0069a17": "前兩種解為此論破(云云)。若昔教說者。隱故",
    "T38n1767_006:0069a18": "名祕覆故名藏。謂無常覆常相覆無相。不了",
    "T38n1767_006:0069a19": "覆了。令常等隱名祕密藏。如形殘人如外道",
    "T38n1767_006:0069a20": "論等。種種譬喻下文廣說是名昔教祕密之",
    "T38n1767_006:0069a21": "藏。今經開敞如月處空清淨顯露不如昔教。",
    "T38n1767_006:0069a22": "但以正法微妙不可思議絕名離相眾生不解",
    "T38n1767_006:0069a23": "名為祕密。法界包含攝一切法用不可盡名",
    "T38n1767_006:0069a24": "之為藏。故下文云。不縱不橫不並不別是祕",
    "T38n1767_006:0069a25": "密義。三法具足無有缺減是其藏義。文義炳",
    "T38n1767_006:0069a26": "然那忽餘解。舉涅槃論破諸人師。舉涅槃經",
    "T38n1767_006:0069a27": "破方便教。大風卷霧清漢昞然(云云)。今釋祕",
    "T38n1767_006:0069a28": "密藏。文為三。一譬三點。二譬三目。三合以三",
    "T38n1767_006:0069a29": "德。此之三文一往而言是從事入理。三點是",
    "T38n1767_006:0069b01": "文字此約言教。三目是天眼此約修行。三德",
    "T38n1767_006:0069b02": "是佛師此即約理。又是佛印印於教行。凡有",
    "T38n1767_006:0069b03": "言說與此相應即祕密教。修習相應是祕密",
    "T38n1767_006:0069b04": "行。證得相應是祕密理。故約三釋稱理教行。",
    "T38n1767_006:0069b05": "初三點中言云何如世伊字外國有舊新兩",
    "T38n1767_006:0069b06": "伊。舊伊橫豎斷絕相離借此況彼橫如列火",
    "T38n1767_006:0069b07": "豎如點水各不相續不橫不同列火不豎不同",
    "T38n1767_006:0069b08": "點水應如此土草下字相細畫相連是新伊",
    "T38n1767_006:0069b09": "相。舊伊可譬昔教三德。法身本有般若修成。",
    "T38n1767_006:0069b10": "入無餘已方是解脫無復身智如豎點水縱而",
    "T38n1767_006:0069b11": "相離。又約身約智分得有餘解脫橫一時有三",
    "T38n1767_006:0069b12": "法各異如橫列火各不相關。新伊字者譬今",
    "T38n1767_006:0069b13": "教三德。法身即照亦即自在。名一為三。三無",
    "T38n1767_006:0069b14": "別體故是不橫。非前非後故是非縱。一即三",
    "T38n1767_006:0069b15": "如大點。三即一如細畫。而三而一而一而三",
    "T38n1767_006:0069b16": "不可一三說不可一三思故名不可思議。不",
    "T38n1767_006:0069b17": "可思議者即非三非一名祕密藏。如世伊字。",
    "T38n1767_006:0069b18": "此句是茲經之根本。為顯斯義廣立問答致",
    "T38n1767_006:0069b19": "二十五品洋洋無盡。若失此意全迷根本將",
    "T38n1767_006:0069b20": "何指歸(云云)。次約三目釋者。摩醯首羅居色界",
    "T38n1767_006:0069b21": "頂。統領大千。一面三目三目一面。不可單言",
    "T38n1767_006:0069b22": "一三縱橫若並若別。能嚴天顏作世界主徹",
    "T38n1767_006:0069b23": "照三千若不縱橫嚴主照世一切皆成。三德",
    "T38n1767_006:0069b24": "亦爾。縱橫並別祕藏不成。不縱不橫祕密藏",
    "T38n1767_006:0069b25": "則成(云云)。次約三德釋祕密藏者。果地眾德",
    "T38n1767_006:0069b26": "但言三者蓋舉略兼諸。法身之身非色非無",
    "T38n1767_006:0069b27": "色。非色故不可形相見。非無色故不可心想",
    "T38n1767_006:0069b28": "知。雖非色而色充滿十方巨細相容不廣不",
    "T38n1767_006:0069b29": "狹。雖非非色亦可尋求。能發眾生深廣智慧。",
    "T38n1767_006:0069c01": "故曰如來色無盡等即法身德。般若者非知",
    "T38n1767_006:0069c02": "非字。非知故不可動慮分別。非字故不可言",
    "T38n1767_006:0069c03": "說書紳。亦非不知非不字。非不知故不同灰",
    "T38n1767_006:0069c04": "滅。非不字故不同偏空。雖非知無所不照。三",
    "T38n1767_006:0069c05": "諦遍朗極佛境界凡聖並明。雖非字而半滿",
    "T38n1767_006:0069c06": "具足。世間出世間出世間上上諸字悉了法",
    "T38n1767_006:0069c07": "界。流注若懸河海涌不可窮盡。淨名云。能以",
    "T38n1767_006:0069c08": "一音演說法眾生隨類各得解。皆謂世尊同",
    "T38n1767_006:0069c09": "其語斯則神力不共法即般若德。解脫者非",
    "T38n1767_006:0069c10": "喧非寂非縛非脫。非縛故五住不能繫。非脫",
    "T38n1767_006:0069c11": "故十智不能虛。非脫而脫。二邊之所不拘。如",
    "T38n1767_006:0069c12": "百句解脫中說。非縛而縛。為訥鈍邪癡闡提",
    "T38n1767_006:0069c13": "外道所縛。故有病行嬰兒行。住首楞嚴示現",
    "T38n1767_006:0069c14": "善惡。隨所調伏眾生之處雖鄙必施。如醫療",
    "T38n1767_006:0069c15": "病如華在水無染無著名解脫德。佛身業不",
    "T38n1767_006:0069c16": "可思議法身則攝。佛口業不可思議般若則",
    "T38n1767_006:0069c17": "攝。佛意業不可思議解脫則攝。故知三德攝",
    "T38n1767_006:0069c18": "一切德。又大品名為色淨般若淨受想行識",
    "T38n1767_006:0069c19": "淨般若淨。法華云。如來莊嚴。又云六根清",
    "T38n1767_006:0069c20": "淨。總諸經異說悉為三德所收。包含總別囊",
    "T38n1767_006:0069c21": "括事理。以略收廣不逾三德。若偏縱橫。並別",
    "T38n1767_006:0069c22": "一異皆非祕藏。文云。法身亦非。般若亦非解",
    "T38n1767_006:0069c23": "脫亦非。不縱不橫不並不別。三一相即。一中",
    "T38n1767_006:0069c24": "無量無量中一。非一非無量者是名祕藏。從",
    "T38n1767_006:0069c25": "我今安住下。第四結祕密藏安住三法此結",
    "T38n1767_006:0069c26": "三德。入大涅槃結祕密藏。如世伊字是結三",
    "T38n1767_006:0069c27": "點。文略不結天目。然佛常安住三法而言我",
    "T38n1767_006:0069c28": "今者。蓋隨緣宜故云。為眾生故名入涅槃即",
    "T38n1767_006:0069c29": "此意也。第三從爾時諸比丘去。是疑執章文",
    "T38n1767_006:0070a01": "為三。一執二請三疑。佛上斥奪。奪是所證未",
    "T38n1767_006:0070a02": "能即捨是故有執。佛說新伊一聞不解欲學",
    "T38n1767_006:0070a03": "須請。今昔兩教皆是佛說。何故一偽一真故",
    "T38n1767_006:0070a04": "有斯疑執。文為兩。一敘悲苦。二正陳執。初文",
    "T38n1767_006:0070a05": "者其聞佛說安住三法。名入涅槃了不思惟",
    "T38n1767_006:0070a06": "安住之義而生去此住彼之解是名悲苦(云云)。",
    "T38n1767_006:0070a07": "次從世尊快說去。是陳執。他云述上聞法上",
    "T38n1767_006:0070a08": "未曾說但執昔教。就執為二。初執後歎。執又",
    "T38n1767_006:0070a09": "三。一約教執理。二約行執理。三正執理。快說",
    "T38n1767_006:0070a10": "者執昔之教壯之言快。此教快能詮理故也。",
    "T38n1767_006:0070a11": "次譬如象迹者。執昔之行。行是進趣中勝故",
    "T38n1767_006:0070a12": "以大迹為譬。行有智斷想是智之初門舉初",
    "T38n1767_006:0070a13": "為言。從精勤去。是執斷斷思則知亦斷邪見。",
    "T38n1767_006:0070a14": "是故語後不言前耳。及無常想者惑去智亡。",
    "T38n1767_006:0070a15": "從世尊若離無常去。正執理此理中適非離",
    "T38n1767_006:0070a16": "非不離。若離無常應不入涅槃。若不離無常",
    "T38n1767_006:0070a17": "猶具諸惑。以非離非不離故能斷諸惑。冥理",
    "T38n1767_006:0070a18": "會真。豈復過此斥言是偽(云云)。他解離者則昔",
    "T38n1767_006:0070a19": "教為非。若不離者則昔教為是。觀文難見。次",
    "T38n1767_006:0070a20": "從世尊譬如農夫去。是歎也。歎上三執。秋時",
    "T38n1767_006:0070a21": "耕者。法有二能。一草不生二水地肥。肥即歎",
    "T38n1767_006:0070a22": "教草死歎斷。又肥即歎行。農法歎理。秋耕歎",
    "T38n1767_006:0070a23": "教。象迹歎行。無常歎理(云云)。次世尊譬如帝",
    "T38n1767_006:0070a24": "王去。是請。上聞新伊欲欣修學。如來若去從",
    "T38n1767_006:0070a25": "誰稟承因是則請。上譏請中多作親譬佛斥",
    "T38n1767_006:0070a26": "非真。今不敢作親譬但作主師。譬正是統訓",
    "T38n1767_006:0070a27": "義寬故也。合有五譬。初一請主譬。後四請師",
    "T38n1767_006:0070a28": "譬。觀合譬文是請學新伊。何者羅漢已破四",
    "T38n1767_006:0070a29": "住無知。無明是所未除既舉別惑知請新伊。",
    "T38n1767_006:0070b01": "初恩赦者通為聲聞未除兩惑者作請呪師譬",
    "T38n1767_006:0070b02": "亦通為聲聞未除無明者作請。香象譬偏為",
    "T38n1767_006:0070b03": "學人未除思惑者請。瘧病譬偏為無學人未",
    "T38n1767_006:0070b04": "除一邊者作請。醉人譬通為一切凡聖作請。",
    "T38n1767_006:0070b05": "前二譬如文。第三香象譬中。先譬次合。合中",
    "T38n1767_006:0070b06": "云。五十七煩惱者。解者有三。五五蓋也。十十",
    "T38n1767_006:0070b07": "纏也。七七漏也。數人言。欲界四鈍。貪瞋癡慢",
    "T38n1767_006:0070b08": "通迷五行。五行者見諦四思惟一。五行上各",
    "T38n1767_006:0070b09": "有四四五二十。上兩界各除一瞋則五行下各",
    "T38n1767_006:0070b10": "三。三五十五兩界成三十。就欲界二十成五",
    "T38n1767_006:0070b11": "十。通心七使即七漏為根本。論人云。見諦十",
    "T38n1767_006:0070b12": "使迷四諦為四十。思惟四使又迷四諦四四",
    "T38n1767_006:0070b13": "成十六。合見諦為五十六并無明是為五十",
    "T38n1767_006:0070b14": "七。興皇云。五門觀一一有三倒。謂想見心三",
    "T38n1767_006:0070b15": "五十五。約三界成四十五。又四諦各三倒。三",
    "T38n1767_006:0070b16": "四十二足前成五十七(云云)。醉譬中行三業惡",
    "T38n1767_006:0070b17": "得報合中服藥吐惑(云云)。三從世尊譬如芭蕉",
    "T38n1767_006:0070b18": "樹去。是疑教昔教若非佛不應說昔教。若是",
    "T38n1767_006:0070b19": "佛不應非。今教若是何不早說。今教若非云",
    "T38n1767_006:0070b20": "何稱實。是故致疑。就文為三。初明無我。次引",
    "T38n1767_006:0070b21": "證。三明用。芭蕉約行陰。漿滓約色陰。七葉約",
    "T38n1767_006:0070b22": "三陰。次引佛說一切法無我我所。三如鳥迹",
    "T38n1767_006:0070b23": "空中下。明無我用者。昔教能除見思故也。所",
    "T38n1767_006:0070b24": "以明無我者。佛昔教明無我我修無我。若",
    "T38n1767_006:0070b25": "有我者無有是處。云何今日說言有我。故舉",
    "T38n1767_006:0070b26": "無我為疑教端。第四從爾時世尊讚諸比丘",
    "T38n1767_006:0070b27": "去。是破執除疑。文為二。先讚次破。初文者。",
    "T38n1767_006:0070b28": "上有三意。何故獨讚無我。無我是執疑等本",
    "T38n1767_006:0070b29": "故也。何故讚之。世間問答法爾故也。又初以",
    "T38n1767_006:0070c01": "無我破邪其能服用。又將欲奪而先與之。又",
    "T38n1767_006:0070c02": "執劣感勝即四悉意也。次佛破為三。初破其",
    "T38n1767_006:0070c03": "偏理。下文云。是三種修無有實義。二破其偏",
    "T38n1767_006:0070c04": "行。下文云。先所修習悉是顛倒。三破其偏教。",
    "T38n1767_006:0070c05": "下文云。先所斷乳此非實語。此三意各二。謂",
    "T38n1767_006:0070c06": "騰執酬破初破偏理。先騰次酬。初騰為三。一",
    "T38n1767_006:0070c07": "接讚騰執。二作譬。三世尊下結歎。醉有二過。",
    "T38n1767_006:0070c08": "一倒亂。二乖善。三結歎文二。初結醉過與不",
    "T38n1767_006:0070c09": "修者。二歎無過與善修者。次佛破者即以酬",
    "T38n1767_006:0070c10": "為破。於中為二。初破不倒亂是倒亂迴醉與",
    "T38n1767_006:0070c11": "之。次破善修非善修。迴不善修而與之。初破",
    "T38n1767_006:0070c12": "倒亂為四。一誡聽牒起。二明其倒亂。三出不",
    "T38n1767_006:0070c13": "倒亂。四結過歸之。誡聽中言牒起者。重牒彼",
    "T38n1767_006:0070c14": "計。但知文字不知其義者。文是語言義是理",
    "T38n1767_006:0070c15": "趣。醉亦聞語不曉語意。亦自有語而無實錄。",
    "T38n1767_006:0070c16": "汝亦如是聞他流轉他不流轉。自言善修實",
    "T38n1767_006:0070c17": "非善修。次倒亂中提日月來者。正破倒亂譬",
    "T38n1767_006:0070c18": "也。眾生者。他云。正寄比丘汎指眾生。今謂不",
    "T38n1767_006:0070c19": "爾。既迴醉與之。當知比丘即是眾生我計無",
    "T38n1767_006:0070c20": "我者。破其倒亂。亦是破其執。於無常無我為",
    "T38n1767_006:0070c21": "是。汝以無常無我為是。此是亦非實非無我",
    "T38n1767_006:0070c22": "橫計無我。如彼醉人於非轉處而生轉想(云云)。",
    "T38n1767_006:0070c23": "三我者去出不倒亂者。即常樂我淨汝之所",
    "T38n1767_006:0070c24": "非則不非。乃非其所是佛者覺義以自在故",
    "T38n1767_006:0070c25": "名我。常者法身不從緣生故常。樂者即是涅",
    "T38n1767_006:0070c26": "槃。涅槃無受名為大樂。淨即是法。法即無染。",
    "T38n1767_006:0070c27": "汝所非者而今則是。是義不知良由於醉(云云)。",
    "T38n1767_006:0070c28": "四汝等比丘下結歸者。即迴醉還之。比丘謂",
    "T38n1767_006:0070c29": "常是倒無常不倒。佛迴無常是倒常是不倒。",
    "T38n1767_006:0071a01": "如日月不轉醉見迴轉。日月豈醉醉者過耳。",
    "T38n1767_006:0071a02": "常樂我淨實非無常。橫計無常是倒者過。次",
    "T38n1767_006:0071a03": "從汝等若言去。破善修非善修文為四。初雙",
    "T38n1767_006:0071a04": "標兩修。次雙明八倒。三雙迴過還之。四專舉",
    "T38n1767_006:0071a05": "勝修初中云。汝等若言者。是標其善修無有",
    "T38n1767_006:0071a06": "實義。斥善非善如醉偽言而無真實。次標勝",
    "T38n1767_006:0071a07": "修。夫相對者義有廣略。或作十門八倒六行",
    "T38n1767_006:0071a08": "等不同。今但略對三次從苦者計樂去。是雙",
    "T38n1767_006:0071a09": "明八倒。汝行八倒云何自樹稱為善修。文云。",
    "T38n1767_006:0071a10": "是人不知正修諸法。三從汝諸比丘去。是雙",
    "T38n1767_006:0071a11": "迴八倒而反歸之文為二。初迴常樂四倒歸",
    "T38n1767_006:0071a12": "之。後迴無常四倒歸之就初又二。初正迴倒。",
    "T38n1767_006:0071a13": "次三番料簡。初如文。次三番者。謂世出世有",
    "T38n1767_006:0071a14": "不有倒不倒等。初世出世者。夫至理如空非",
    "T38n1767_006:0071a15": "世出世惑之者成倒名為世間。解之者成德",
    "T38n1767_006:0071a16": "名出世間。無明覆汝唯倒非德。彼若救云。若",
    "T38n1767_006:0071a17": "是倒者云何名為常樂我淨。次世間法下。有",
    "T38n1767_006:0071a18": "不有故於世間料簡字義。義如下說但有其",
    "T38n1767_006:0071a19": "名是故非德而無其義。三何以故下。有倒無",
    "T38n1767_006:0071a20": "倒是則但有四倒三倒顯其無義。舊云。三心",
    "T38n1767_006:0071a21": "無倒識心是倒。又云。識心無倒餘三三倒。想",
    "T38n1767_006:0071a22": "有想倒。受有心倒行有見倒。又通別二釋三",
    "T38n1767_006:0071a23": "倒通在四心之中。差別對者識心心倒想受",
    "T38n1767_006:0071a24": "想倒行心見倒。又凡有心緣境即心倒。通是",
    "T38n1767_006:0071a25": "想像即想倒。通能分別即見倒。又初心妄計",
    "T38n1767_006:0071a26": "即心倒。心緣成想是想倒。想成水執是見倒。",
    "T38n1767_006:0071a27": "又見倒在凡夫。心倒想倒是學人。無學則無",
    "T38n1767_006:0071a28": "倒。今謂何故却以倒還比丘。是等比丘妄謂",
    "T38n1767_006:0071a29": "心盡心實不盡無漏心空想遍見故。故成三",
    "T38n1767_006:0071b01": "倒一倒具四。成十二倒故結過還之。問世間",
    "T38n1767_006:0071b02": "亦有常樂我淨。出世亦爾者亦應言。世間亦",
    "T38n1767_006:0071b03": "有無常無我出世亦然耶。答例二乘無常無我",
    "T38n1767_006:0071b04": "即是世間諸佛無常無我無上方便。即出世",
    "T38n1767_006:0071b05": "間。問有名無義(云云)。世間出世間倒德非倒",
    "T38n1767_006:0071b06": "德勝修劣修並應四句分別。又世間唯倒無",
    "T38n1767_006:0071b07": "德。出世唯德無倒。即倒不倒是世倒之德。起",
    "T38n1767_006:0071b08": "方便用是出世之德。例餘一切諸義悉然舊",
    "T38n1767_006:0071b09": "云。無常無我是劣修。常樂我淨是勝修。又云。",
    "T38n1767_006:0071b10": "單修者劣。雙修者勝。又非偏圓修乃是勝修。",
    "T38n1767_006:0071b11": "今問屬當諸修與誰分別(云云)。單勝修者是次",
    "T38n1767_006:0071b12": "第人雙勝修者是不定人。非偏非圓者是頓",
    "T38n1767_006:0071b13": "人(云云)。四從何等為義去。是專明勝修。文為",
    "T38n1767_006:0071b14": "二。一對劣明勝。二勸勝修。若通論其劣備有",
    "T38n1767_006:0071b15": "諸過。但偏破甚者生死有縛著故無我。聲聞",
    "T38n1767_006:0071b16": "更進趣故非常。外道以苦捨苦故是苦。有為",
    "T38n1767_006:0071b17": "多染是不淨(云云)。偏舉勝破劣如經。今通意者",
    "T38n1767_006:0071b18": "初文云。我者即如來只標三寶攝一切法。常",
    "T38n1767_006:0071b19": "即法身。此標三點攝一切法。樂即涅槃。此標",
    "T38n1767_006:0071b20": "四德攝一切法。淨即無為。此標法界攝一切",
    "T38n1767_006:0071b21": "法。然此諸義不縱不橫不一不異不可思議",
    "T38n1767_006:0071b22": "故得是義故得是勝次若欲下。勸修如文。次",
    "T38n1767_006:0071b23": "從時諸比丘去。是破其偏行亦名酬請。文為",
    "T38n1767_006:0071b24": "二。初騰請。後酬請破行。初騰為三。一領旨歎",
    "T38n1767_006:0071b25": "佛。二因歎正請。三要命結請如文。從爾時佛",
    "T38n1767_006:0071b26": "告去。是酬請又二。初訶不應。次正酬。初訶者",
    "T38n1767_006:0071b27": "如來去住非汝境界。汝既不能知佛往來。寧",
    "T38n1767_006:0071b28": "得隨去故言不應。次酬請為二。初以人酬。次",
    "T38n1767_006:0071b29": "以法酬。汝前請住正欲學法。今留人法於學",
    "T38n1767_006:0071c01": "頓足更何所請。人酬中為三。一標付囑人。次",
    "T38n1767_006:0071c02": "歎人同如來。三釋歎初二如文。第三釋中意",
    "T38n1767_006:0071c03": "者如王委任大臣。巡者行也。佛欲巡行餘方",
    "T38n1767_006:0071c04": "故委任迦葉。從汝等當知去。以法酬請又二。",
    "T38n1767_006:0071c05": "初酬請。次破偏行。初酬中有法譬。合譬中從",
    "T38n1767_006:0071c06": "春時去為偏行作譬。舊云。聞思修慧。觀文不",
    "T38n1767_006:0071c07": "會。今隨河西朗師。分文為兩。先明起惑失理。",
    "T38n1767_006:0071c08": "後修學求理。初一句是起惑。春時者年初。物",
    "T38n1767_006:0071c09": "生譬起惑之始。又因惑生解故言春時。有諸",
    "T38n1767_006:0071c10": "人等二句失珠之處。舊云大池是無常教。朗",
    "T38n1767_006:0071c11": "師云。是生死海。浴字或作沼多作浴。乘船游",
    "T38n1767_006:0071c12": "戲三句失珠之緣。舊云。聞慧解淺故云游戲。",
    "T38n1767_006:0071c13": "河西云。恚慢心如乘船五欲樂如游戲。失瑠",
    "T38n1767_006:0071c14": "璃寶喻失佛性。舊或言。失理或失解。沒深水",
    "T38n1767_006:0071c15": "中一往沒失非永失也。舊云。圓理蘊在無常",
    "T38n1767_006:0071c16": "教下故言沒深水中。又佛性理為恚慢生死",
    "T38n1767_006:0071c17": "所沒不能得現。次是時諸人下。習解求理為",
    "T38n1767_006:0071c18": "二。先依昔教偏修即是偽修。二明今教圓修。",
    "T38n1767_006:0071c19": "即是勝修。初云競捉者。即是偏修無常苦觀",
    "T38n1767_006:0071c20": "而習學之。瓦石自傷害譬苦。草木虛浮譬無",
    "T38n1767_006:0071c21": "我。砂礫水底分分離散譬無常。各各自謂無",
    "T38n1767_006:0071c22": "非得理。次歡喜持出下。譬今教圓修。舊亦三",
    "T38n1767_006:0071c23": "慧今意不爾。猶是偏修之未明理未極。故言",
    "T38n1767_006:0071c24": "乃知非真。一往為四。一悟昔非真。二由佛性",
    "T38n1767_006:0071c25": "力令眾生悟。三明信解。四明慧見即是得理",
    "T38n1767_006:0071c26": "初文即今教起已方悟昔非。舊兩釋歡喜向",
    "T38n1767_006:0071c27": "前持出向後。莊嚴云。歡喜持向前出非真向",
    "T38n1767_006:0071c28": "後。今皆為一句。次是時寶珠下。由佛性力始",
    "T38n1767_006:0071c29": "明真修。此聞今教說於佛性由佛性力令眾",
    "T38n1767_006:0072a01": "生悟。在水中者佛性非遠。只在生死五陰",
    "T38n1767_006:0072a02": "身中水澄清者由佛性力令眾生悟。三於是",
    "T38n1767_006:0072a03": "大眾下。明一往信解喻之如見而未得取。如",
    "T38n1767_006:0072a04": "月形者中道圓理究竟無缺。四是時下慧見",
    "T38n1767_006:0072a05": "也。安徐者處在生死如在涅槃故言安徐。次",
    "T38n1767_006:0072a06": "汝等比丘不應下合譬。又四。先合偏修。次合",
    "T38n1767_006:0072a07": "圓修。三復應當知下重合偏修。四欲得真實",
    "T38n1767_006:0072a08": "下重合圓修。此中經文是留心處故存舊解",
    "T38n1767_006:0072a09": "請勿嫌煩。今釋此章。諸比丘雖聞新伊未除",
    "T38n1767_006:0072a10": "舊執。謂佛無常所以請住。雖信法常未信佛",
    "T38n1767_006:0072a11": "常。口雖請新意猶從舊。佛訶其舊執云。汝等",
    "T38n1767_006:0072a12": "不應作如是語佛酬其請新故言所有正法悉",
    "T38n1767_006:0072a13": "付迦葉。如來緣謝故去迦葉機興故付。內同",
    "T38n1767_006:0072a14": "佛德外委大臣秉正法教乃指圓伊而作依止",
    "T38n1767_006:0072a15": "酬其所請。此中為學新伊者故。故言法付迦",
    "T38n1767_006:0072a16": "葉。下文為不學新伊者故。故言迦葉無常不",
    "T38n1767_006:0072a17": "堪付囑各各為緣。今初以法酬請中為二。一",
    "T38n1767_006:0072a18": "法說破。二譬說破。法說者汝欲學新伊。應改",
    "T38n1767_006:0072a19": "迷生信猶存偽執真法不染故云。汝先修習",
    "T38n1767_006:0072a20": "無常苦者非是真實。次譬中又二譬合。初如",
    "T38n1767_006:0072a21": "春時去先開。放逸失寶譬。次開求得不得譬。",
    "T38n1767_006:0072a22": "亦名有方便譬無方便譬。春時者年物俱新",
    "T38n1767_006:0072a23": "適悅時也。譬五塵六欲是耽湎之境。諸人者",
    "T38n1767_006:0072a24": "總譬放逸之徒在大池浴者大池譬生死河。",
    "T38n1767_006:0072a25": "浴譬恚慢愛憎等也。乘船譬乘諸業。游戲譬",
    "T38n1767_006:0072a26": "著可愛果失瑠璃寶者譬無解。因於放蕩慧",
    "T38n1767_006:0072a27": "解潛昏故言失耳。故此章破行失為便非先",
    "T38n1767_006:0072a28": "解。後失著樂翳解義言失耳。沒深水中者生",
    "T38n1767_006:0072a29": "死陰覆也。從是時諸人去為無方便求解不",
    "T38n1767_006:0072b01": "得作譬。諸人者通是迷徒別擬三修。悉共入",
    "T38n1767_006:0072b02": "水者信於初教義如入水求覓是寶者作劣三",
    "T38n1767_006:0072b03": "修。競捉瓦石者證三為真。自謂得者言得滅",
    "T38n1767_006:0072b04": "度。歡喜持出一句譬上稱歎象迹。第一善修",
    "T38n1767_006:0072b05": "無我內執在懷故言歡喜。向佛稱歎故言持",
    "T38n1767_006:0072b06": "出。譬上封執生疑之意。乃知非真者為有方",
    "T38n1767_006:0072b07": "便求解得者作譬。譬聞今教破昔理行非實",
    "T38n1767_006:0072b08": "方知苦無常等偽同瓦礫故言乃知非真。都",
    "T38n1767_006:0072b09": "從上來合作六意。共消求得之文。夫寶珠者。",
    "T38n1767_006:0072b10": "珠是本有非適今也。而眾生著樂沈沒水底",
    "T38n1767_006:0072b11": "拙觀推求竟不能得即理寶珠。以聞今教知",
    "T38n1767_006:0072b12": "前不實知字知義。始自今經即名字寶珠。是",
    "T38n1767_006:0072b13": "時寶珠猶在水中以珠力故水皆澄清者觀行",
    "T38n1767_006:0072b14": "寶珠。依教觀理。理為所詮故言猶在水中能",
    "T38n1767_006:0072b15": "詮如所詮。所詮如能詮故言以珠力故水則",
    "T38n1767_006:0072b16": "澄清。於是大眾乃見寶珠故。在水下猶如仰",
    "T38n1767_006:0072b17": "觀虛空月形者相似寶珠。仰觀於月彷彿類",
    "T38n1767_006:0072b18": "珠似解隣真故言乃見。相似位明矣。虛空譬",
    "T38n1767_006:0072b19": "相似常。月圓譬相似樂。月光譬相似淨。非上",
    "T38n1767_006:0072b20": "非下以上比下。自在無閡譬相似我(云云)。是時",
    "T38n1767_006:0072b21": "一人譬分證寶珠。以一名人。人得其門故言",
    "T38n1767_006:0072b22": "一人。方便力者道前圓修。安徐者安於生死",
    "T38n1767_006:0072b23": "作涅槃解。微妙正觀徐詳審諦不昏。教水不",
    "T38n1767_006:0072b24": "動心波與理相應。即分得寶珠。此約六位顯",
    "T38n1767_006:0072b25": "有方便勝修之人求得寶珠約行義便。汝等",
    "T38n1767_006:0072b26": "比丘者合得失兩譬又二。而復兩番合者。初",
    "T38n1767_006:0072b27": "番合三修得失。後番合四修得失應用此意。",
    "T38n1767_006:0072b28": "遍歷諸法皆有劣勝兩種修也。故文云。在在",
    "T38n1767_006:0072b29": "處處常修我想常樂淨想。豈獨今經非止一",
    "T38n1767_006:0072c01": "境觸處成觀思之。第三從爾時諸比丘去。是",
    "T38n1767_006:0072c02": "破疑教章。文為兩。初騰後破。初騰具昔教行",
    "T38n1767_006:0072c03": "用理如佛先說教也。而修學者行也。離我慢",
    "T38n1767_006:0072c04": "等用也。入涅槃者理也行理等已破竟。語勢",
    "T38n1767_006:0072c05": "相成正意在教。昔教若是今不應非。今教若",
    "T38n1767_006:0072c06": "是。何不早說(云云)。就破為兩。先歎問。次答。答",
    "T38n1767_006:0072c07": "又二。先譬後合。譬為四。一譬四倒病。二譬三",
    "T38n1767_006:0072c08": "修藥。三譬三修病。四譬四德藥。就初為六。初",
    "T38n1767_006:0072c09": "倒病者王是也。內闇常淨外舉我威貪引取",
    "T38n1767_006:0072c10": "樂是為病者。次秉倒師者外道著常淨為頑",
    "T38n1767_006:0072c11": "著我樂為嚚邪病師也。三信受邪倒。謂厚賜",
    "T38n1767_006:0072c12": "俸祿信邪術也。四純用乳藥者倒藥也。色白",
    "T38n1767_006:0072c13": "是常味甘是樂膩潤為我稱藥是淨。即邪藥",
    "T38n1767_006:0072c14": "也。五亦復不知自是邪也。六是王下亦不自",
    "T38n1767_006:0072c15": "知病王不別者是病者不知是倒病也。已略",
    "T38n1767_006:0072c16": "對竟。重更釋文。王者王領為義。如受化者亦",
    "T38n1767_006:0072c17": "有徒屬。譬之為王。無明為闇。著樂為鈍。世",
    "T38n1767_006:0072c18": "智為少智。醫譬外道。其實不能治病。而亦欲",
    "T38n1767_006:0072c19": "為眾生疆請。春秋傳云。心不則德義為頑口",
    "T38n1767_006:0072c20": "不談忠信為嚚。外道亦爾。內無真解。外無巧",
    "T38n1767_006:0072c21": "說。俸祿者受化眾生供養外道。純用乳藥者。",
    "T38n1767_006:0072c22": "總明藥少病多俱不知藥病。不知病起根源",
    "T38n1767_006:0072c23": "者。眾生三毒八倒由於取相取相緣於無明",
    "T38n1767_006:0072c24": "其所不知不知病也。雖知乳藥是不知藥。佛",
    "T38n1767_006:0072c25": "假說我橫計即離。乍言青白黃黑(云云)。風冷",
    "T38n1767_006:0072c26": "熱病者逗藥失所。風喻瞋冷喻癡熱喻愛。是",
    "T38n1767_006:0072c27": "王不別者何但不知藥亦不知病。次復有明",
    "T38n1767_006:0072c28": "醫者。譬三修藥。文為三。初說明醫。二治病",
    "T38n1767_006:0072c29": "緣。三正治病。初文明醫曉八術。一治身。三",
    "T38n1767_006:0073a01": "治眼。二治胎。四治小兒。五治創。六治毒。七",
    "T38n1767_006:0073a02": "治邪。八知星。內合佛知八正道能治八倒病",
    "T38n1767_006:0073a03": "(云云)。今通論醫有十種。一者治病但增無損或",
    "T38n1767_006:0073a04": "時致死空見外道也。恣行惡法善法既亡慧",
    "T38n1767_006:0073a05": "命亦死。二者治病不增不損常見外道也。投",
    "T38n1767_006:0073a06": "巖赴火不生禪定不能斷結。三者唯損無增",
    "T38n1767_006:0073a07": "即世醫所治差已還發斷結外道也。四治病",
    "T38n1767_006:0073a08": "差已不發所治不遍即二乘也。五者雖能兼",
    "T38n1767_006:0073a09": "遍而無巧術六度菩薩也。六者治無痛惱而",
    "T38n1767_006:0073a10": "不能治必死之人通菩薩也。七者治難愈病",
    "T38n1767_006:0073a11": "而不能一時治一切病別菩薩也。八者能一",
    "T38n1767_006:0073a12": "時治不能令復本圓十信也。九者能一時治",
    "T38n1767_006:0073a13": "亦令復本而不能令過本圓中心也。十者能",
    "T38n1767_006:0073a14": "一時治復令過本圓後心也。今之明醫即第",
    "T38n1767_006:0073a15": "十醫。通達常無常等二鳥雙游即是八術。次",
    "T38n1767_006:0073a16": "從是時舊醫去。是治病緣為二。初同後異同",
    "T38n1767_006:0073a17": "為三。一同生業。二同學業。三同化緣。初同生",
    "T38n1767_006:0073a18": "業者。明如來託生王宮納妃生子而眾生不",
    "T38n1767_006:0073a19": "知咨受反生貢高如文。次同學業者。乘羊車。",
    "T38n1767_006:0073a20": "學書後園講武脫冠遣馬詣阿羅羅六年苦行",
    "T38n1767_006:0073a21": "等。四十八年者。中阿含云。就外道學必先給",
    "T38n1767_006:0073a22": "使四十八年。然後與法宗師云。自佛出世凡",
    "T38n1767_006:0073a23": "五十許年法華已來至涅槃時始明久本。前",
    "T38n1767_006:0073a24": "三時教唯明此身成佛無別本身。然師弟之",
    "T38n1767_006:0073a25": "敬必自終身則猶是外道弟子故言四十八",
    "T38n1767_006:0073a26": "年。從法華已來別有本身。所餘二年始非其",
    "T38n1767_006:0073a27": "弟子此解太漫。又開善云。四十即四禪。八年",
    "T38n1767_006:0073a28": "即八定。六卷云。四十八年。冶城云。八禪中各",
    "T38n1767_006:0073a29": "有六行厭下苦麁障攀上勝妙出合四十八。",
    "T38n1767_006:0073b01": "依天台止觀中四見為根本。一見三假一假",
    "T38n1767_006:0073b02": "四句一見十二句四見合四十八句。即是邪",
    "T38n1767_006:0073b03": "法四十八年。三共入見王者是化緣同然外",
    "T38n1767_006:0073b04": "道實無觀機之智邪化先出故言是同。次是",
    "T38n1767_006:0073b05": "時客醫為王說去。即是後異又為二。初少異",
    "T38n1767_006:0073b06": "後頓異。初文云。醫方者如為提謂說五戒文",
    "T38n1767_006:0073b07": "鱗三歸技藝者即是神通。如瑞應中明。治國",
    "T38n1767_006:0073b08": "療病者三歸翻邪入正。譬如治國。五戒治五",
    "T38n1767_006:0073b09": "惡譬之療病。又歸戒者皆能翻邪治惡。時王",
    "T38n1767_006:0073b10": "聞已即是歸正驅令出國即是捨邪從是。時",
    "T38n1767_006:0073b11": "客醫去即是頓異。又二。先觀機頓異。次設教",
    "T38n1767_006:0073b12": "頓異。初觀機中有問有答。實非顯灼二往復",
    "T38n1767_006:0073b13": "也。初求願者唯觀一初教之機也。次王即答",
    "T38n1767_006:0073b14": "者根緣冥對右臂身分者右手動便譬初教中",
    "T38n1767_006:0073b15": "無常苦。便餘身分者譬後機教並皆隨順此。",
    "T38n1767_006:0073b16": "即已有大機意也。又解右臂譬我見。餘分譬",
    "T38n1767_006:0073b17": "諸惑。作此解者於初教便彼客醫言。我不敢",
    "T38n1767_006:0073b18": "多者此重觀機但唯須初教一機多傷損者我",
    "T38n1767_006:0073b19": "是生惑妨害事多。若聞正教猶故計我。當斷",
    "T38n1767_006:0073b20": "善根之首。橫死者以解斷惑。此是壽終以惑",
    "T38n1767_006:0073b21": "障解此名橫死。時王答言下眾生受化。復傳",
    "T38n1767_006:0073b22": "未聞即上中下皆得悟也。次爾時客醫去。即",
    "T38n1767_006:0073b23": "正施教此中舉五味者。即五門觀。辛譬不淨。",
    "T38n1767_006:0073b24": "苦譬無我。醎譬無常。甜譬空。酢譬苦(云云)。三",
    "T38n1767_006:0073b25": "其後不久下正治。眾生復起無常之病。前破",
    "T38n1767_006:0073b26": "邪常說無常教。眾生不解定執一切皆是無常",
    "T38n1767_006:0073b27": "還復成病。譬如癡人謂鹿為馬。智人語言。此",
    "T38n1767_006:0073b28": "鹿非馬。雖知鹿無馬而執無為馬。何處復有",
    "T38n1767_006:0073b29": "無是馬耶。故無馬是病。起無常倒。復有多種。",
    "T38n1767_006:0073c01": "一謂佛果無常此病易見。二謂生死無常此",
    "T38n1767_006:0073c02": "病難見。何者生死即是真常。佛性既謂無常",
    "T38n1767_006:0073c03": "寧不是病。文云。王復得病者眾生病也。文為",
    "T38n1767_006:0073c04": "二。一正起病。二根緣扣佛初如文。次即命",
    "T38n1767_006:0073c05": "是醫下根緣扣佛如遣使命醫。古本云。我今",
    "T38n1767_006:0073c06": "病重困苦欲死四醫占王病下。說今真常四",
    "T38n1767_006:0073c07": "德之藥。文為四。一一往為說。二眾生不受。三",
    "T38n1767_006:0073c08": "如來重說。四眾生方受。初文又四。一正說。二",
    "T38n1767_006:0073c09": "開權。三顯實。四病藥相治。初即如來正為說",
    "T38n1767_006:0073c10": "常次我於先時下開權。古本云。所斷乳藥是",
    "T38n1767_006:0073c11": "大妄語。今經治定止言昔非實語明昔權宜",
    "T38n1767_006:0073c12": "說非究竟。三今若服下。顯實即顯今時常樂",
    "T38n1767_006:0073c13": "之教。四王今患熱下病藥相治無常譬火。能",
    "T38n1767_006:0073c14": "燒世間故言患熱。今圓常之藥猶如乳味能",
    "T38n1767_006:0073c15": "治熱病。次時王語醫下。眾生不受即前諸比",
    "T38n1767_006:0073c16": "丘疑執不受常住之言文中有四。雙驚雙譏",
    "T38n1767_006:0073c17": "貶如來褒外道。狂耶是一驚。熱病是一驚。故",
    "T38n1767_006:0073c18": "云雙驚。狂謂失心之病。今驚如來為是失本",
    "T38n1767_006:0073c19": "無常之解。熱病者是驚如來為更起於邪常",
    "T38n1767_006:0073c20": "惑耶。汝先言毒。今云何服。即是雙譏。汝先言",
    "T38n1767_006:0073c21": "毒。今云何服。即是以昔譏今。今既令服先那",
    "T38n1767_006:0073c22": "言毒即是以今譏昔。迴互此語即兩譏也。欲",
    "T38n1767_006:0073c23": "欺我耶者還成上意。三先醫所讚下。是貶咎",
    "T38n1767_006:0073c24": "如來。如來誤我驅逐舊醫。四如汝所言下。褒",
    "T38n1767_006:0073c25": "外道如文。三是時客醫下如來重說即是此",
    "T38n1767_006:0073c26": "中破執釋疑。文中有四。一止其所說。二正為",
    "T38n1767_006:0073c27": "釋疑。三重問。四重答。此初即一往止其所說。",
    "T38n1767_006:0073c28": "次如蟲食木下正為解釋。又二。先譬後合。此",
    "T38n1767_006:0073c29": "中通體是譬。今更為譬。作譬明外道橫計之",
    "T38n1767_006:0074a01": "我。偶與正我名同而非解理如蟲食木。次大",
    "T38n1767_006:0074a02": "王當知下合譬可尋。三時王問言下重問。四",
    "T38n1767_006:0074a03": "客醫答言下重答。又二。先唱兩章門。次釋兩",
    "T38n1767_006:0074a04": "章門。初唱章門者。初即毒藥邪常章門。二即",
    "T38n1767_006:0074a05": "甘露真常章門。次云何是乳下釋兩章門。又",
    "T38n1767_006:0074a06": "二。先廣釋甘露。後略解毒藥。所以爾者。既廣",
    "T38n1767_006:0074a07": "識甘露反此即毒不勞繁文。就初釋甘露章",
    "T38n1767_006:0074a08": "又三。牒釋結初牒可見。次若是乳牛下釋章",
    "T38n1767_006:0074a09": "門。舊解七事初事者。本明於乳而言牛者欲",
    "T38n1767_006:0074a10": "明乳從牛出譬教是佛說。此言牛者為犢子",
    "T38n1767_006:0074a11": "時不食酒糟等後成大牛其乳則善。譬為菩",
    "T38n1767_006:0074a12": "薩時已不起斷常果時多得。諸法師云。酒糟",
    "T38n1767_006:0074a13": "能令荒醉以譬五欲之愛。滑草滑利則譬利",
    "T38n1767_006:0074a14": "使。麥[麥*弋]麁澁以譬鈍使。興皇云。酒是真味糟",
    "T38n1767_006:0074a15": "糠則無譬橫說求真無復真味。又云。酒清浮",
    "T38n1767_006:0074a16": "在上。糟沈濁在下。譬斷常高下。滑草譬貪欲。",
    "T38n1767_006:0074a17": "麥[麥*弋]譬瞋恚。次其犢調善下第二事明復有",
    "T38n1767_006:0074a18": "善好眷屬放牧之處。第三事所行境界不高",
    "T38n1767_006:0074a19": "不下。二解一云。慢心為高。愛心為下。又云。",
    "T38n1767_006:0074a20": "二乘為高。凡夫在下。飲以清水下。第四事明",
    "T38n1767_006:0074a21": "唯有般若清水無戲論馳動不與特牛下。第",
    "T38n1767_006:0074a22": "五事外譬特牛是無乳之牛內合。諸惡知識",
    "T38n1767_006:0074a23": "斷常之人不受中道圓常之教。即是特牛飲",
    "T38n1767_006:0074a24": "食調適下。第六事舊云。禪定之水譬之如飲。",
    "T38n1767_006:0074a25": "智慧資糧喻之如食。明定慧二事並得所宜。",
    "T38n1767_006:0074a26": "又云。正以此慧方便自資不令失所故言調",
    "T38n1767_006:0074a27": "適行住得所第七事。舊云。精進勤策名為行",
    "T38n1767_006:0074a28": "取捨調停故言住。又云。常在中道平正故",
    "T38n1767_006:0074a29": "言行住得所。次除是乳已下釋毒藥章門。",
    "T38n1767_006:0074b01": "今明是義不然。何者既舉甘露破於毒乳應",
    "T38n1767_006:0074b02": "辨常義破於無常。何用利鈍兩使釋滑草麥",
    "T38n1767_006:0074b03": "[麥*弋]。復將矜己以蔑人。解高原下濕此與聲",
    "T38n1767_006:0074b04": "聞斷。見思何異。共二乘無我我所何殊。同",
    "T38n1767_006:0074b05": "於無常如何破病今所不用。今釋七事牛譬",
    "T38n1767_006:0074b06": "教主。即喻法身常身舍那尊特異於無常丈",
    "T38n1767_006:0074b07": "六。乳譬常教。此乳亦名醍醐。下文云。牛食。",
    "T38n1767_006:0074b08": "忍草即出醍醐。是其義也。酒糟者酒清譬無",
    "T38n1767_006:0074b09": "為定。糟濁譬有為定。佛不耽染真諦三昧如",
    "T38n1767_006:0074b10": "不食酒。不味者俗諦三昧如不食糟。滑草麥",
    "T38n1767_006:0074b11": "[麥*弋]者泥洹智易得如滑。分別智難生如[麥*弋]。佛",
    "T38n1767_006:0074b12": "智非一切智非道種智。其犢調善者得中道",
    "T38n1767_006:0074b13": "理柔和善順。不處高原下。濕者不以涅槃為",
    "T38n1767_006:0074b14": "證不以生死可住。飲以清水者非五欲淤泥",
    "T38n1767_006:0074b15": "非無明闇濁離此二邊。即佛性清水不馳空真",
    "T38n1767_006:0074b16": "不驟俗假。不與特牛同群者特牛無乳。譬無",
    "T38n1767_006:0074b17": "慈悲明佛有不共慈悲。飲食調適者入空為",
    "T38n1767_006:0074b18": "饑出假為飽。中道不入不出。即不饑不飽。行",
    "T38n1767_006:0074b19": "住得所者住祕密藏是住得所。二鳥雙游是",
    "T38n1767_006:0074b20": "行得所。如此釋者。符經合義。常破無常文理",
    "T38n1767_006:0074b21": "俱會豈與他同。四從爾時大王下眾生受化",
    "T38n1767_006:0074b22": "又四。一受教傳化。二餘人不受。三重為說。四",
    "T38n1767_006:0074b23": "方信受。初文前自信受後更傳化。即上根",
    "T38n1767_006:0074b24": "人自得解已傳化中下皆令得悟。次國人聞",
    "T38n1767_006:0074b25": "之下中下不受。三王言下重復傳化。四爾時",
    "T38n1767_006:0074b26": "大王下上中下根俱時領悟次汝等比丘下。",
    "T38n1767_006:0074b27": "合譬。上本有兩藥兩病。今此合中但合兩藥",
    "T38n1767_006:0074b28": "不合兩病。所以然者。本疑經教有說不說。若",
    "T38n1767_006:0074b29": "昔非者即不須說。今若是者何不早說。今用",
    "T38n1767_006:0074c01": "此意除疑為邪常故不得早說。今常復破邪",
    "T38n1767_006:0074c02": "常病故只得說於昔空無常今直合。兩藥令",
    "T38n1767_006:0074c03": "於教門可解故不復言病文中。初合無常之",
    "T38n1767_006:0074c04": "藥。後合真常之藥。上譬中先明始同後明末",
    "T38n1767_006:0074c05": "異。今亦偏合此先合始同。今言如來為大醫",
    "T38n1767_006:0074c06": "王。正合前時有明醫曉八種術。出現於世者",
    "T38n1767_006:0074c07": "今合從遠方來。次降伏一切下合末異。初合",
    "T38n1767_006:0074c08": "漸異即合共入見王說種種醫方及餘技藝治",
    "T38n1767_006:0074c09": "國療病等。次欲伏外道下合頓異。即此教意",
    "T38n1767_006:0074c10": "無我無常合前和合諸藥。謂辛苦鹹五味。次",
    "T38n1767_006:0074c11": "比丘當知下合此教意前結外道之非。後結",
    "T38n1767_006:0074c12": "今教為是。為調眾生為知時故須說此無。三",
    "T38n1767_006:0074c13": "如是無我一句二解。一云此語向後。二云此",
    "T38n1767_006:0074c14": "猶屬前有因緣故。合前真常之教。合後又三。",
    "T38n1767_006:0074c15": "第一正說。二簡外道之非。三說如來之是。",
    "T38n1767_006:0074c16": "大般涅槃經疏卷第六"
}