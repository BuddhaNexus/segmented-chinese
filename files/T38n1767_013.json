{
    "T38n1767_013:0118a02": "大般涅槃經疏卷第十三",
    "T38n1767_013:0118a04": "隋章安頂法師撰",
    "T38n1767_013:0118a05": "唐天台沙門湛然再治",
    "T38n1767_013:0118a06": "一切大眾所問品",
    "T38n1767_013:0118a07": "[0118a07] 六卷稱隨喜品。古本稱憂悲歎頌品。六卷取",
    "T38n1767_013:0118a08": "迦葉見純陀修成菩薩道我亦隨喜。古本取",
    "T38n1767_013:0118a09": "佛受純陀供即入涅槃憂悲歎頌。今取何義",
    "T38n1767_013:0118a10": "以題品目。有二解。文中實無大眾相問之言。",
    "T38n1767_013:0118a11": "及以大眾問佛之事。但有化佛受大眾供即",
    "T38n1767_013:0118a12": "為大眾所問之境。二云如來今日受我供已",
    "T38n1767_013:0118a13": "當入涅槃。我等當復更供養誰。乃是大眾更",
    "T38n1767_013:0118a14": "相慰問。觀師云。迦葉發問元為大眾。佛是所",
    "T38n1767_013:0118a15": "問。能問所問意在茲品。從此得名故言大眾",
    "T38n1767_013:0118a16": "所問品。今明文中不載問詞據答顯問。上明",
    "T38n1767_013:0118a17": "常住不變。今示涅槃之相。相與說反眾問斯",
    "T38n1767_013:0118a18": "義。佛以偈答畢竟常住不入涅槃。從答顯問",
    "T38n1767_013:0118a19": "故言大眾問品。文為兩。一次第答問。二歡喜",
    "T38n1767_013:0118a20": "領解。初中河西云。此品答七問為四章。初章",
    "T38n1767_013:0118a21": "答示現涅槃問。兼答示人天魔道問。次說偈",
    "T38n1767_013:0118a22": "已下答知法性問。三釋有餘偈正答說祕密",
    "T38n1767_013:0118a23": "問。兼答遠離病問及近無上道問。四云何復",
    "T38n1767_013:0118a24": "名無餘義耶。答畢竟問就初為二。一大眾奉",
    "T38n1767_013:0118a25": "供。二如來受供。奉供又二。一緣起二獻供緣",
    "T38n1767_013:0118a26": "起為五。一放光二欲獻三人天遮四重放光",
    "T38n1767_013:0118a27": "五奉供。而以此為答示現涅槃問者。河西解",
    "T38n1767_013:0118a28": "云。示現涅槃有三種。一言說示現。二神通示",
    "T38n1767_013:0118a29": "現三即事示現。即事者。香木酥油受最後食",
    "T38n1767_013:0118b01": "是也。神通者放光現瑞是也。言說者。告純陀",
    "T38n1767_013:0118b02": "言汝欲令我久住世者宜當速奉最後供養。",
    "T38n1767_013:0118b03": "即答問意。爾時天人下是第二獻供。又二。初",
    "T38n1767_013:0118b04": "大眾供。次純陀供。初大眾供。又二。一大眾",
    "T38n1767_013:0118b05": "供。二比丘持衣&#x9262;。次純陀供為四。一辦供二",
    "T38n1767_013:0118b06": "變土三悲請四稱歎。爾時世尊下。第二如來",
    "T38n1767_013:0118b07": "受供。又四。一受大眾供。二受純陀供。三大眾",
    "T38n1767_013:0118b08": "興念巨細相容。四大眾悲歎。所以兼答示人",
    "T38n1767_013:0118b09": "天魔道者。河西云。世界嚴淨毛孔化佛。純陀",
    "T38n1767_013:0118b10": "少供普充大眾。凡此殊勝希有大事。能令時",
    "T38n1767_013:0118b11": "會了了&#x89A9;見。故是兼答示人天魔道問。爾時",
    "T38n1767_013:0118b12": "世尊下。是第二章。答知法性問。受於法樂又",
    "T38n1767_013:0118b13": "二。初正答問。二領瑞結成。初正答問又二。先",
    "T38n1767_013:0118b14": "答知法性問。次答受法樂。初又二。先偈文中",
    "T38n1767_013:0118b15": "正明知法性。後長行褒貶得失。初有二十一",
    "T38n1767_013:0118b16": "行偈為三。初四行止悲誡聽。次十三行正辨",
    "T38n1767_013:0118b17": "法性。三四行結勸修習。初四行如文。次十三",
    "T38n1767_013:0118b18": "行為二。前十二行二二相對。以為六雙顯法",
    "T38n1767_013:0118b19": "性之理。後一偈總結止悲。然正是十二偈。而",
    "T38n1767_013:0118b20": "後文云十三偈者。兼取總偈。初一雙中初行",
    "T38n1767_013:0118b21": "中云烏與鴟者。此二鳥得共處。若烏鵒與鴟",
    "T38n1767_013:0118b22": "不得共處。鵒即鴝鵒只是鵂鶹此鳥與鴟烏",
    "T38n1767_013:0118b23": "不可共處。次雙可見。第三雙中云七葉至臭",
    "T38n1767_013:0118b24": "婆師極香。迦留毒樹。鎮頭甘果。餘三雙可見。",
    "T38n1767_013:0118b25": "後勸修中云三寶同真諦者。開善云。佛果冥",
    "T38n1767_013:0118b26": "真真既常絕果亦常絕。莊嚴云。佛果出真真",
    "T38n1767_013:0118b27": "所不攝。是常妙絕與真同故故同真諦。二師",
    "T38n1767_013:0118b28": "猶作偏真釋之。言果出真外復與真同。既同",
    "T38n1767_013:0118b29": "寧出既出豈同。今明佛僧是人諦即中道。中",
    "T38n1767_013:0118c01": "道之法即法是人即人是法。故言三寶同真",
    "T38n1767_013:0118c02": "諦偈。後長行褒貶得失者。莊嚴用此文答示",
    "T38n1767_013:0118c03": "人天魔道問。旃陀羅即是魔道。阿羅漢是人",
    "T38n1767_013:0118c04": "天道。有師不用此。釋羅漢非人旃陀羅非魔。",
    "T38n1767_013:0118c05": "此但是結前得失之意。知三寶常堪受供養。",
    "T38n1767_013:0118c06": "如阿羅漢名之為得。若不知常為害法身。如",
    "T38n1767_013:0118c07": "旃陀羅名之為失。次爾時人天眾去。明受法",
    "T38n1767_013:0118c08": "樂。因事答問又二。先受法樂。次伸供養。爾時",
    "T38n1767_013:0118c09": "佛告下。第二領瑞結成為二。前命迦葉領。次",
    "T38n1767_013:0118c10": "命純陀領。前迦葉文中。云復見大眾說十三",
    "T38n1767_013:0118c11": "偈者。一云佛與大眾各說十三偈。此文是佛",
    "T38n1767_013:0118c12": "說。大眾偈不來。二云又見大眾屬上句。說十",
    "T38n1767_013:0118c13": "三偈屬佛。不是大眾說十三偈。於命迦葉領",
    "T38n1767_013:0118c14": "中。文為四。一命二領三推功在佛四推菩薩",
    "T38n1767_013:0118c15": "能知。次命純陀亦四。一命二領三佛重結四",
    "T38n1767_013:0118c16": "迦葉隨喜。世尊一切契經下第三章。答上云",
    "T38n1767_013:0118c17": "何為眾生演說於祕密問。兼答遠離一切病得",
    "T38n1767_013:0118c18": "近無上道三問。但有餘之偈。是如來隱覆隨",
    "T38n1767_013:0118c19": "緣之說。非平道顯理究竟之義。今演隱覆令",
    "T38n1767_013:0118c20": "祕顯露即是酬其上問。而文中明五逆四重",
    "T38n1767_013:0118c21": "謗法三種病人罪滅病愈。即是兼答遠離一",
    "T38n1767_013:0118c22": "切病由病差罪滅得近無上道。兼答兩問意",
    "T38n1767_013:0118c23": "在於此。文為二。初略問答。次廣出七偈。初中",
    "T38n1767_013:0118c24": "初略標有餘無餘之問。次略答有餘是不了",
    "T38n1767_013:0118c25": "是密無餘是了是顯(云云)。次純陀白下。是廣",
    "T38n1767_013:0118c26": "出七偈。問答即為七章。七章或是純陀舉。或",
    "T38n1767_013:0118c27": "是文殊舉。或佛自出(云云)。初一章是純陀請",
    "T38n1767_013:0118c28": "問。文為六。一簡闡提二取三罪人三釋取意",
    "T38n1767_013:0118c29": "四釋簡意五結偈六緣起。初簡闡提中有四",
    "T38n1767_013:0119a01": "番問答。初舉偈請釋。云何一切布施皆可讚",
    "T38n1767_013:0119a02": "歎布施持戒可讚。布施破戒云何可讚。次佛",
    "T38n1767_013:0119a03": "答中除一闡提。第二第三番問答可見。第四",
    "T38n1767_013:0119a04": "番問何名闡提。次佛答中有三番。初通說四",
    "T38n1767_013:0119a05": "部弟子謗法造重究竟無改。雖非即是而亦",
    "T38n1767_013:0119a06": "趣向一闡提道。第二番指四重五逆。第三指",
    "T38n1767_013:0119a07": "說言無佛法眾撥無因果。除三番外施皆可",
    "T38n1767_013:0119a08": "歎。爾時純陀復白下。是次問答取三罪人即",
    "T38n1767_013:0119a09": "四重等。於中三。初一問答略出三相。次廣明",
    "T38n1767_013:0119a10": "四重謗法五逆可滅。後別明誹謗因緣。初略",
    "T38n1767_013:0119a11": "如文。次廣中先問次答中意為三。初明滅惡",
    "T38n1767_013:0119a12": "法。次釋滅惡法。三正明惡滅。初滅惡法者。河",
    "T38n1767_013:0119a13": "西云。有六妙藥。一發菩提心。二慚愧悔過。三",
    "T38n1767_013:0119a14": "守護法。四恭敬護法者。五達罪相。六受持解",
    "T38n1767_013:0119a15": "說大乘經典。此亦六緣大同小異。一被法服。",
    "T38n1767_013:0119a16": "二慚愧改悔。三生護法心。四供養護法者。五",
    "T38n1767_013:0119a17": "自受持讀誦。六為他說。河西云。發心達罪亦",
    "T38n1767_013:0119a18": "可會此。次何以故下釋。中即釋其意有譬合",
    "T38n1767_013:0119a19": "結三。若有毀謗下正明惡滅。應具如前而今",
    "T38n1767_013:0119a20": "文略。直言還歸正法舉是舉非。犯五逆者明",
    "T38n1767_013:0119a21": "五逆可滅。亦舉是舉非。此中三罪皆悉可滅。",
    "T38n1767_013:0119a22": "即是兼答遠離一切病問。既得滅罪即得近",
    "T38n1767_013:0119a23": "於無上之道。又善男子。犯重罪者下。第三釋",
    "T38n1767_013:0119a24": "取三罪人意。有法譬合。譬為四。一未生解。二",
    "T38n1767_013:0119a25": "已生解。三明護法。四得果報。初譬造罪破戒",
    "T38n1767_013:0119a26": "時。女譬淺行菩薩有生解義。如女懷妊蘊解",
    "T38n1767_013:0119a27": "未發。值國荒亂譬破戒眾。持犯路絕故言遠",
    "T38n1767_013:0119a28": "至他土。次在一天廟譬生解。天廟譬此經依",
    "T38n1767_013:0119a29": "經生解舊邦豐熟聞持戒功德所得果報。三",
    "T38n1767_013:0119b01": "路經恒河譬護法。斷常邪眾譬恒河。邪辯忉",
    "T38n1767_013:0119b02": "諂譬河水暴急。寧失報命不捨其解故言不",
    "T38n1767_013:0119b03": "獨濟也。四命終之後是得果報生天。三犯四",
    "T38n1767_013:0119b04": "重下合譬可尋。四純陀復言下。釋簡闡提。先",
    "T38n1767_013:0119b05": "問次答。答中三。法譬合。法中意云施此人",
    "T38n1767_013:0119b06": "不得福也。譬如有下譬。既破核竟種則不生。",
    "T38n1767_013:0119b07": "施一闡提如種破核。然闡提改悔則非闡提。",
    "T38n1767_013:0119b08": "下文云闡提作佛亦名謗佛言不作佛亦名謗",
    "T38n1767_013:0119b09": "佛。若言闡提悔而作佛是不謗佛。合如文。五",
    "T38n1767_013:0119b10": "善男子下結偈意。前一切施可稱歎者是有",
    "T38n1767_013:0119b11": "餘說。今明差別則無餘說。六純陀復言下是",
    "T38n1767_013:0119b12": "說偈緣起。復次善男子如我昔日下第二章。",
    "T38n1767_013:0119b13": "佛自舉偈為三。一佛舉偈。二文殊舉偈反質",
    "T38n1767_013:0119b14": "佛偈。三如來解釋。初文可見。次文殊反質中",
    "T38n1767_013:0119b15": "云方等阿含者。阿含翻法歸。眾法所歸。阿含",
    "T38n1767_013:0119b16": "通小大。小直云阿含。大加方等。三佛言下是",
    "T38n1767_013:0119b17": "佛為釋。爾時文殊下第三章文殊重難。於中",
    "T38n1767_013:0119b18": "先難。次佛告下佛答。初問中意言九十五種",
    "T38n1767_013:0119b19": "皆趣惡道。聲聞為正即是善道。華嚴云。九十",
    "T38n1767_013:0119b20": "六種皆是邪道。二文云何通。解言。華嚴指實",
    "T38n1767_013:0119b21": "行二乘故不名正。古百論疏云。順化聲聞皆",
    "T38n1767_013:0119b22": "是外道。次佛答如文。爾時世尊下第四章。復",
    "T38n1767_013:0119b23": "是佛舉偈為三。初佛舉偈。次文殊疑。三佛印",
    "T38n1767_013:0119b24": "讚。爾時文殊下第五章。復是文殊舉偈。又二。",
    "T38n1767_013:0119b25": "先文殊說偈。次如來印成。貪愛無明者。舊解",
    "T38n1767_013:0119b26": "云貪心是內向。喻之如母。無明是外境喻父。",
    "T38n1767_013:0119b27": "然只是貪愛豈墮無間。因貪起邪見是故墮",
    "T38n1767_013:0119b28": "落。此義不然。貪愛無明俱有內外無明是受",
    "T38n1767_013:0119b29": "身之本如父。貪是枝末煩惱如母。又父是疏",
    "T38n1767_013:0119c01": "緣如無明。母是親緣如貪愛。如來復為下第",
    "T38n1767_013:0119c02": "六章。如來自舉偈為三。一如來舉偈。二文殊",
    "T38n1767_013:0119c03": "難。三如來釋。第七章文殊自舉偈。又二先舉",
    "T38n1767_013:0119c04": "偈。次如來違釋。爾時迦葉白佛下第四章。答",
    "T38n1767_013:0119c05": "云何說畢竟及與不畢竟問。一番問答。答中",
    "T38n1767_013:0119c06": "具騰上意無餘即是究竟義。云何復名一切",
    "T38n1767_013:0119c07": "義乎即不究竟。佛還酬兩問。唯除助道是無",
    "T38n1767_013:0119c08": "餘義。酬其畢竟問。其餘諸法通餘無餘。酬其",
    "T38n1767_013:0119c09": "復名一切義乎不畢竟義。唯除助道常樂善",
    "T38n1767_013:0119c10": "法者。河西云。助道是因。常樂是果。修萬行因",
    "T38n1767_013:0119c11": "得萬德果。此則無餘為利根人。作真實說無",
    "T38n1767_013:0119c12": "法不盡故云一切。亦皆無餘。其餘諸法悉是",
    "T38n1767_013:0119c13": "有餘。就有餘中亦有無餘。如為聲聞說四諦",
    "T38n1767_013:0119c14": "為緣覺說十二緣。稱器取之故言無餘。興皇",
    "T38n1767_013:0119c15": "云。助道語通不的是因。今以常為果善法為",
    "T38n1767_013:0119c16": "因。此果此因並是助道為緣斥倒。非因非果",
    "T38n1767_013:0119c17": "乃是正道名無餘義。迦葉菩薩心大下。即是",
    "T38n1767_013:0119c18": "大段第二大眾歡喜領解。初開章為二。一次",
    "T38n1767_013:0119c19": "第答問。二歡喜領解。今答問既竟。次大眾歡",
    "T38n1767_013:0119c20": "喜文為二。一正領解。二現病結成。初又兩一",
    "T38n1767_013:0119c21": "迦葉領解。二大眾領解。迦葉領又二。初領解",
    "T38n1767_013:0119c22": "讚歎。次迦葉更問功德。爾時諸天世人下。是",
    "T38n1767_013:0119c23": "第二大眾領解又三。一大眾稱歎勸請。二如",
    "T38n1767_013:0119c24": "來止悲酬請。三大眾供養發心。初文四偈為",
    "T38n1767_013:0119c25": "三。初一行標請。次兩行釋請舉出家二人在",
    "T38n1767_013:0119c26": "家一人未至不應入滅。後一行結請如來止",
    "T38n1767_013:0119c27": "悲酬請兩行半為二。初兩行酬請。次半行止",
    "T38n1767_013:0119c28": "悲。但初酬中二人云阿難多聞士自然能解",
    "T38n1767_013:0119c29": "了是常及無常。六卷云。觀如來兩足自知常",
    "T38n1767_013:0120a01": "無常。如來涅槃時一足黑黮一足光淨。光淨",
    "T38n1767_013:0120a02": "表法身常住。黑黮表&#x8FF9;應無常。爾時大眾下。",
    "T38n1767_013:0120a03": "第三大眾供養發心又三。一供養。二發心。三",
    "T38n1767_013:0120a04": "進位可見。爾時世尊下第二如來結成又三。",
    "T38n1767_013:0120a05": "一授記。二付囑。三現病。舊云。從付囑下便為",
    "T38n1767_013:0120a06": "現病品。今則不然。現病為結成前在此無妨",
    "T38n1767_013:0120a07": "也。背痛者出大智論。昔鹿王為後來跛兔忍",
    "T38n1767_013:0120a08": "死待之。今佛為須跋故背痛也。",
    "T38n1767_013:0120a09": "現病品",
    "T38n1767_013:0120a10": "[0120a10] 莊嚴名第二周。梁武稱中後。開善答離一切",
    "T38n1767_013:0120a11": "病。興皇兩存。前雖答竟何妨更說。後雖更說",
    "T38n1767_013:0120a12": "何妨答前。觀師兩望。望前是結成前答。望後",
    "T38n1767_013:0120a13": "是生起五行。雖復兩望望前是旁望後為正。",
    "T38n1767_013:0120a14": "今皆不然。從此品去是第三涅槃行。其文有",
    "T38n1767_013:0120a15": "二。先明修五行。次明證十德。初文為五。一病",
    "T38n1767_013:0120a16": "行。二聖行。三梵行。四天行。五嬰兒行。今說",
    "T38n1767_013:0120a17": "初行。從此標名故言現病品。然品題現病而",
    "T38n1767_013:0120a18": "文明無病此義云何。由前品末授記付囑竟",
    "T38n1767_013:0120a19": "即云我今背痛舉體皆痛。如彼小兒及常患",
    "T38n1767_013:0120a20": "者。從此義故題現病品。由現此病致有三推",
    "T38n1767_013:0120a21": "三請明如來無病。就文為四。一明推請。二現",
    "T38n1767_013:0120a22": "無病相。三大眾供養。四廣明無病。初有三推",
    "T38n1767_013:0120a23": "三請。一請說法。二請息惡慢。三雙請二事。",
    "T38n1767_013:0120a24": "三推者一推自行二推化他三推證果。兩三",
    "T38n1767_013:0120a25": "相間皆先推次請。合成三段開成六章。初約",
    "T38n1767_013:0120a26": "自行推者。佛萬行悉滿眾苦屏除寧當有病。",
    "T38n1767_013:0120a27": "次化他推者。佛自行竟化他功滿。能斷眾生",
    "T38n1767_013:0120a28": "三毒之病寧當有病。三證果推者。佛地圓足",
    "T38n1767_013:0120a29": "種智現前湛然常住寧得有病。就推自行文",
    "T38n1767_013:0120b01": "為兩。初明無病因。後明有無病因。偏言四分",
    "T38n1767_013:0120b02": "者通見思故。五見及疑別在見諦。通別病因",
    "T38n1767_013:0120b03": "佛必定無。有二因緣下推有。無病因。憐憫是",
    "T38n1767_013:0120b04": "內心給施是外捨。內救外濟除眾苦惱即是",
    "T38n1767_013:0120b05": "無病之因先推竟。次世尊世人有病下。是請",
    "T38n1767_013:0120b06": "說法文為四。一請教弟子。二請大乘。三請教",
    "T38n1767_013:0120b07": "不退即是生善。四請治惡人。即是滅惡在文",
    "T38n1767_013:0120b08": "可見。此亦是四悉意也。諸菩薩等下。是推化",
    "T38n1767_013:0120b09": "他文為二。先明化他除三障。次明化他及以",
    "T38n1767_013:0120b10": "發願。初文三。先標三障。次釋。後結。初標可",
    "T38n1767_013:0120b11": "見。次釋中又三。初釋煩惱障。四句料簡。利而",
    "T38n1767_013:0120b12": "不深。亦深亦利。若數數起妨修道者名煩惱",
    "T38n1767_013:0120b13": "障。深而不利。不深不利。不數數起。雖是煩惱",
    "T38n1767_013:0120b14": "而不名障。通論四句皆是煩惱。此別分別故",
    "T38n1767_013:0120b15": "爾。七慢如文。成論有大慢為八但此文略。河",
    "T38n1767_013:0120b16": "西有九慢。謂小中上。等中等。單慢。開為兩。",
    "T38n1767_013:0120b17": "小中上者。自恃我解勝他小愚。恒自慢於小",
    "T38n1767_013:0120b18": "者。等中等者。我與他齊起勝彼心。慢慢者。謂",
    "T38n1767_013:0120b19": "其智解勝一切人更無及者。大慢者。等中上。",
    "T38n1767_013:0120b20": "上中等。不如慢者。多不如中言我小劣而實",
    "T38n1767_013:0120b21": "懸殊。我慢者。觀五陰為我著我所由。邪慢者。",
    "T38n1767_013:0120b22": "實無功勳自以為有。次釋業障者。決定四趣",
    "T38n1767_013:0120b23": "業能障初果。決定欲界業障第三果。決定色",
    "T38n1767_013:0120b24": "無色業障第四果。此中重惡之病乃是報障。",
    "T38n1767_013:0120b25": "何以釋業。舊二解。一云重惡之病實是報障。",
    "T38n1767_013:0120b26": "而釋業者果中說因。二云五無間業如惡重",
    "T38n1767_013:0120b27": "病借此為譬。三釋報障云。謗法闡提何關報",
    "T38n1767_013:0120b28": "障。亦二解。一云生在謗法一闡提家豈非報",
    "T38n1767_013:0120b29": "障。二云惡人具二。一是惡業。二是惡報。故雀",
    "T38n1767_013:0120c01": "欲蛇嗔皆先業果。復次世尊下。二即是請除",
    "T38n1767_013:0120c02": "惡慢文為二。初請除愚人之惡見。佛現病生",
    "T38n1767_013:0120c03": "必死想起斯惡念。後請息外道之慢。復次世",
    "T38n1767_013:0120c04": "尊下三是推佛證果。身力具足豈當有病又",
    "T38n1767_013:0120c05": "二。先明身力。次明智力。初身力中廣舉諸力",
    "T38n1767_013:0120c06": "格量。優&#x9262;羅等象者。此象色青。芬陀利色赤。",
    "T38n1767_013:0120c07": "二云象行時足下有華。如優&#x9262;羅因以名之。",
    "T38n1767_013:0120c08": "大拏云行蓮華上白象即其證也。又云雷震",
    "T38n1767_013:0120c09": "時芽上生優&#x9262;羅華。故以為名。餘者例之。&#x9262;",
    "T38n1767_013:0120c10": "建提此翻堅固。那羅延此翻金剛。如來今者",
    "T38n1767_013:0120c11": "下。三是雙請說法息惡。先長行略請。後偈廣",
    "T38n1767_013:0120c12": "請。偈有七行。初三行正請。次三行釋請。後一",
    "T38n1767_013:0120c13": "行結請。初正請又二。前一行請起說法。次兩",
    "T38n1767_013:0120c14": "行請除惡慢。初文中迦葉是佛弟子何以同",
    "T38n1767_013:0120c15": "彼外道稱佛為瞿曇。解云凡稱瞿曇亦有所",
    "T38n1767_013:0120c16": "簡。如人瞋喚及以喜喚皆云張王。況復但言",
    "T38n1767_013:0120c17": "瞿曇聖德豈同外道慢心喚耶。次釋請又二。",
    "T38n1767_013:0120c18": "初一行釋息惡。次兩行釋說法。後結請可知。",
    "T38n1767_013:0120c19": "爾時世尊大悲下。是第二佛示無病相文為",
    "T38n1767_013:0120c20": "三。一光明利益。二蓮華利益。三化佛利益。而",
    "T38n1767_013:0120c21": "此三意有事有理。事者病色萎悴健色光悅。",
    "T38n1767_013:0120c22": "今放光晃耀即無病相。蓮華是瑞非是病相。",
    "T38n1767_013:0120c23": "化佛者如來所作。若是病人不能所為。有所",
    "T38n1767_013:0120c24": "為者則非病相。表理者光從身出表法身。華",
    "T38n1767_013:0120c25": "能含果表解脫。佛是覺慧表般若。三德具足",
    "T38n1767_013:0120c26": "寧當有病。三章各二。初光明。次利益。初光",
    "T38n1767_013:0120c27": "中。云大悲熏心者。佛德無量何獨大悲。上文",
    "T38n1767_013:0120c28": "請云。三世如來大悲為本。如是慈悲今何所",
    "T38n1767_013:0120c29": "在。今酬此請故言大悲熏心。前亦放光不言",
    "T38n1767_013:0121a01": "過百千日。正為現病非病所能現光破疑。大",
    "T38n1767_013:0121a02": "悲熏身。惠施眾生下明利益。二爾時世尊心",
    "T38n1767_013:0121a03": "無疑慮下。是蓮華利益亦為二。初辨蓮華。次",
    "T38n1767_013:0121a04": "是諸光明下利益。華益之處遍於三塗。彌見",
    "T38n1767_013:0121a05": "其華以表解脫明矣。八寒地獄。前四從聲。後",
    "T38n1767_013:0121a06": "四從色。罪人初入見是華池起愛即往從見",
    "T38n1767_013:0121a07": "得名。或言只是地獄色如四華。擘字應作劈",
    "T38n1767_013:0121a08": "裂讀之。三如是一一華下。化佛利益亦為二",
    "T38n1767_013:0121a09": "如前(云云)。爾時一切天龍下。是第三大眾供養",
    "T38n1767_013:0121a10": "勸請。勸請意者。向謂臥病恐即涅槃。今見光",
    "T38n1767_013:0121a11": "相知未入滅。是故請法先供後請。初文中云",
    "T38n1767_013:0121a12": "建陀者。河西云一肩鬼。使人肩痛。優摩陀能",
    "T38n1767_013:0121a13": "令人醉鬼。阿婆摩羅令人狂鬼。二說偈下。是",
    "T38n1767_013:0121a14": "勸請十五行并少長行分為二。初十四行正",
    "T38n1767_013:0121a15": "請。次一行并長行經家敘事。初文三。初兩行",
    "T38n1767_013:0121a16": "標請。次十行釋請。後兩行結請。初如文。次十",
    "T38n1767_013:0121a17": "行為五。初本誓故請。次墮惡故請。三下愚不",
    "T38n1767_013:0121a18": "知故請。四施甘露法故請。五療病故請。次結",
    "T38n1767_013:0121a19": "請如文。二是諸大眾下。是經家敘事為二。初",
    "T38n1767_013:0121a20": "請已默止。次請聲所至至淨居者。色頂有形",
    "T38n1767_013:0121a21": "有耳識故。無色不爾故不至彼。序品中云有",
    "T38n1767_013:0121a22": "頂(云云)。例世間天生天淨天。應言生淨居無漏",
    "T38n1767_013:0121a23": "淨居第一義淨居(云云)。爾時佛告下。品中第",
    "T38n1767_013:0121a24": "四廣說無病又二。一明如來無病。二舉病行",
    "T38n1767_013:0121a25": "對辨。初文為三。一明無病。二舉往證今。三云",
    "T38n1767_013:0121a26": "現病是方便密語。此初歎迦葉。迦葉是請首",
    "T38n1767_013:0121a27": "是故歎之。善哉是總歎。四句是別歎。歎得歎",
    "T38n1767_013:0121a28": "離。離外惡緣及內惡因。得內善因及外善緣。",
    "T38n1767_013:0121a29": "二善男子我於往昔下。明我久無此病。過去",
    "T38n1767_013:0121b01": "無量者。是舉昔證今。三如言如來下。現病是",
    "T38n1767_013:0121b02": "方便密語。凡舉十二事密語。初十一事是舉",
    "T38n1767_013:0121b03": "類。後一事合無病。迦葉世有三人下。是第二",
    "T38n1767_013:0121b04": "舉有病對無病。如此之人可得有病。佛不如",
    "T38n1767_013:0121b05": "此豈得有病。又為二。先明三病人。次明五病",
    "T38n1767_013:0121b06": "人。此中三病人異前三人。前三人不差今三",
    "T38n1767_013:0121b07": "人不差差差差。初是三種罪人。次是二乘小",
    "T38n1767_013:0121b08": "道。三是聞經菩薩。初法譬合。後二皆有譬合。",
    "T38n1767_013:0121b09": "合第三人云。為諛諂利養誑他故。受持是典",
    "T38n1767_013:0121b10": "與前碩異。寧當不受不持不用破戒讀誦。此",
    "T38n1767_013:0121b11": "乃與奪之意。初列三病人。不差者即開出三",
    "T38n1767_013:0121b12": "不差。差者未開。差者即開出怖畏利養等六",
    "T38n1767_013:0121b13": "事。約五法師合三十種中者。後更開五種病",
    "T38n1767_013:0121b14": "人都合三十八種(云云)。二迦葉有五種人下。還",
    "T38n1767_013:0121b15": "成上第二病人。既言遇緣可差不遇緣死。即",
    "T38n1767_013:0121b16": "是四果緣覺此等帶病修行故言有病行處。",
    "T38n1767_013:0121b17": "菩薩在因亦應例此。如此之人可言有病。佛",
    "T38n1767_013:0121b18": "斷惑盡即無復病。初果斷三結者。我見。疑。",
    "T38n1767_013:0121b19": "戒取。人天七反者尚略。廣則十四二十八。此",
    "T38n1767_013:0121b20": "文八萬劫成菩提。下文八萬劫發菩提心須",
    "T38n1767_013:0121b21": "會釋之。三果斷五下結。即欲界煩惱。更以貪",
    "T38n1767_013:0121b22": "瞋。足我見疑戒取。為五下分(云云)。羅漢或出",
    "T38n1767_013:0121b23": "有佛世。或出無佛世。故非獨一之行。辟支決",
    "T38n1767_013:0121b24": "定出無佛世。故名獨一之行。",
    "T38n1767_013:0121b25": "聖行品上",
    "T38n1767_013:0121b26": "[0121b26] 次第釋名枝本說不說。次第者河西明。前略",
    "T38n1767_013:0121b27": "廣門說涅槃果。五行修涅槃因。十德聚功獎",
    "T38n1767_013:0121b28": "勸行因。舊云。五行辨因十德明果。開善云。五",
    "T38n1767_013:0121b29": "行明有行。十德明空行。義皆不然。河西以望",
    "T38n1767_013:0121c01": "果行因文乃承躡義不相干。何者前明圓極",
    "T38n1767_013:0121c02": "之果。五行是梯&#x96A5;之因。方圓非類於義不允",
    "T38n1767_013:0121c03": "若舊以五行是因。不應言佛之所行故名聖",
    "T38n1767_013:0121c04": "行。若十德是果。復不應言菩薩修行大涅槃",
    "T38n1767_013:0121c05": "經得十事功德。又且五行非圓因。十德非極",
    "T38n1767_013:0121c06": "果。不成次第。開善五行是有。是亦不然。聖行",
    "T38n1767_013:0121c07": "是開空法道。梵行修十一空住平等地。天行",
    "T38n1767_013:0121c08": "是第一義理。嬰兒行不來不去。病行是如來",
    "T38n1767_013:0121c09": "密語。豈可偏據有行義耶。言十功德是空義",
    "T38n1767_013:0121c10": "者是亦不然。十是數法。昔所不得不聞不知",
    "T38n1767_013:0121c11": "今得聞知。以聞一句半句見少佛性何獨偏",
    "T38n1767_013:0121c12": "據空行耶。今明次第者。上因食論不食廣明",
    "T38n1767_013:0121c13": "大般涅槃施竟。今因病何不病。病有三種。一",
    "T38n1767_013:0121c14": "不可治。二應須治。三不用治。不可不用皆不",
    "T38n1767_013:0121c15": "須方一須用治治。又為兩。一者次第。二不次",
    "T38n1767_013:0121c16": "第。服此方法名為修行。修故有證證十功德。",
    "T38n1767_013:0121c17": "功德是不病。不病故體顯。體顯故見性。見性",
    "T38n1767_013:0121c18": "故遍法界。用攝惡攝邪。攝惡邪竟付囑焚身",
    "T38n1767_013:0121c19": "分布舍利。若取斯義善成次第。次釋名者。文",
    "T38n1767_013:0121c20": "云聖者諸佛菩薩之所行故。故名聖行。此含",
    "T38n1767_013:0121c21": "兩意。菩薩所行即次第行。諸佛所行即非次",
    "T38n1767_013:0121c22": "第。乃是復有一行是如來行通稱聖行。其義",
    "T38n1767_013:0121c23": "未顯今當別釋。何者聖名為正菩薩所行前",
    "T38n1767_013:0121c24": "淺後深。真不知俗俗不知中。偏而非正但通",
    "T38n1767_013:0121c25": "稱聖行未為別意。若復有一行是如來行。一",
    "T38n1767_013:0121c26": "行一切行。一智一切智。故知圓行名正名聖。",
    "T38n1767_013:0121c27": "故上文云是大乘經名為佛乘。如是佛乘最",
    "T38n1767_013:0121c28": "勝最上圓根性人行於佛乘修如來行。法華",
    "T38n1767_013:0121c29": "云。佛子行道已來世成正覺。即此義也。經文",
    "T38n1767_013:0122a01": "有兩通釋別釋。人多從通不識別意。今從別",
    "T38n1767_013:0122a02": "釋名故名聖行。梵行者梵者淨也。涉有同塵",
    "T38n1767_013:0122a03": "塵不能染。就功能立名。天行者。就諦理立名。",
    "T38n1767_013:0122a04": "嬰兒行者就譬喻立名。病行者就所治立名。",
    "T38n1767_013:0122a05": "如來行者就圓人立名。通稱行者。不住名行。",
    "T38n1767_013:0122a06": "自證不著令他不住故稱為行。文列五行一",
    "T38n1767_013:0122a07": "行。而聖行在初。從初立名故稱聖行品。枝本",
    "T38n1767_013:0122a08": "者有人言。病是根本從病開四。是義不然。彼",
    "T38n1767_013:0122a09": "見病行其文在前而言是本。此是讀文何關",
    "T38n1767_013:0122a10": "推義。何者病同他惡乃是枝末。云何以末而",
    "T38n1767_013:0122a11": "為本耶。文云菩薩住於大般涅槃。專心修習",
    "T38n1767_013:0122a12": "五種之行則涅槃為本。言涅槃者即是天行。",
    "T38n1767_013:0122a13": "緣於涅槃自修名聖行。緣於涅槃化他名梵",
    "T38n1767_013:0122a14": "行。涅槃理顯乘理自進名天行。乘理化物同",
    "T38n1767_013:0122a15": "善名嬰兒行。同惡名病行。豈不以天行為本",
    "T38n1767_013:0122a16": "而棄本從末。有師言。五行通是病行。引文云",
    "T38n1767_013:0122a17": "是五種人有病行處唯佛無病。是義不然。五",
    "T38n1767_013:0122a18": "人有病修於聖行以治自病何能病行。唯佛",
    "T38n1767_013:0122a19": "無病能作病行。若五行次第從淺至深則病",
    "T38n1767_013:0122a20": "行居後。若論一行即是五行則一病行備於",
    "T38n1767_013:0122a21": "五行。迦葉推佛佛因無病即是聖行。推果無",
    "T38n1767_013:0122a22": "病即是天行。大悲熏心即是梵行。如彼小兒",
    "T38n1767_013:0122a23": "即嬰兒行。及常患者即是病行。一即具五名",
    "T38n1767_013:0122a24": "為圓行是如來行。餘之四行亦復如是。若判",
    "T38n1767_013:0122a25": "通別亦以天行為通。餘行則別。雖作此釋不",
    "T38n1767_013:0122a26": "可一向(云云)。有師言。五行為因一行為果。是",
    "T38n1767_013:0122a27": "義不然。俱稱為行云何偏判。有師言。五行別",
    "T38n1767_013:0122a28": "一行總。一五五一束散之異。其理乃爾。其行",
    "T38n1767_013:0122a29": "不然。諸佛境界非是二乘菩薩所知。上能束",
    "T38n1767_013:0122b01": "散於下。下不能卷舒於上(云云)。此品列五行",
    "T38n1767_013:0122b02": "名。說三不說二。何者天行是眾行眾聖之本",
    "T38n1767_013:0122b03": "其意可見故遙指雜華。私謂以雜華中自始",
    "T38n1767_013:0122b04": "之末偏圓菩薩事理行願因果義足不可卒備",
    "T38n1767_013:0122b05": "不如指經以令因指往尋&#x89A9;彼廣文不逾一",
    "T38n1767_013:0122b06": "理。初住已上天之行故故名天行。行即天故",
    "T38n1767_013:0122b07": "故名天行。為天修行故名天行。因天行進故",
    "T38n1767_013:0122b08": "名天行。遠指於天故名天行。有通有別思之",
    "T38n1767_013:0122b09": "可知。病行前已現說道後自彰故不說二但",
    "T38n1767_013:0122b10": "說於三。私云既不說二還成現品未有。若爾",
    "T38n1767_013:0122b11": "應云結前起後。病無病相結前說常酬迦葉",
    "T38n1767_013:0122b12": "請。說行因果起後不然。則云說四不說一也。",
    "T38n1767_013:0122b13": "就文為三。初雙標五一。次雙釋五一。後單結",
    "T38n1767_013:0122b14": "五行。標中先標次第行為四。一標人謂菩薩。",
    "T38n1767_013:0122b15": "二標所緣法謂大涅槃。三列名即次第五行。",
    "T38n1767_013:0122b16": "四結勸。謂治之即差不治不差。是故勸也。標",
    "T38n1767_013:0122b17": "不次第行為三。一標行名。謂復有一行。二標",
    "T38n1767_013:0122b18": "不次第人。謂如來也。以如來因行即因人也。",
    "T38n1767_013:0122b19": "三標不次第法。謂大乘大涅槃經。大乘即圓",
    "T38n1767_013:0122b20": "因。涅槃即圓果。即因而果具足無缺。是為一",
    "T38n1767_013:0122b21": "行一切行。不結勸者。是人必差是故不勸。問",
    "T38n1767_013:0122b22": "五一兩行俱緣涅槃是義云何。答同緣涅槃",
    "T38n1767_013:0122b23": "立行有異。一緣涅槃次第立行從淺至深。一",
    "T38n1767_013:0122b24": "緣涅槃即以涅槃為行。於一一行無非涅槃。",
    "T38n1767_013:0122b25": "而有偏圓。他不見此而作因果束散之說。謬",
    "T38n1767_013:0122b26": "濫多矣。"
}