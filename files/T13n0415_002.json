{
    "T13n0415_002:0834a18": "大方等大集經菩薩念佛三昧",
    "T13n0415_002:0834a19": "分卷第二",
    "T13n0415_002:0834a21": "隋天竺三藏達磨笈多譯",
    "T13n0415_002:0834a22": "不空見本事品之餘",
    "T13n0415_002:0834a23": "[0834a23] 「復次，不空見！彼精進王以慈愛憐愍多好行",
    "T13n0415_002:0834a24": "檀，常為大會無礙施主，天下所有沙門、婆",
    "T13n0415_002:0834a25": "羅門、貧窮、疾病、諸乞求者，隨須給與，無有休",
    "T13n0415_002:0834a26": "厭。",
    "T13n0415_002:0834a27": "[0834a27] 「復次，不空見！彼精進王凡所統領八萬四千",
    "T13n0415_002:0834a28": "城邑、聚落，皆是淨業勝因所感，七寶合成。於",
    "T13n0415_002:0834a29": "諸城上一一復造八萬四千栴檀樓觀、諸門、",
    "T13n0415_002:0834b01": "左右亭傳、路次，悉有堂舍，眾寶莊嚴。門無晝",
    "T13n0415_002:0834b02": "夜，常開不閉，以擬一切等獲大安。又諸城內",
    "T13n0415_002:0834b03": "衢巷、街陌，恒然燈燭有大光明，令彼人民各",
    "T13n0415_002:0834b04": "力為作，同共受斯安隱快樂。",
    "T13n0415_002:0834b05": "[0834b05] 「復次，不空見！彼精進王時有二子，一名師子，",
    "T13n0415_002:0834b06": "二名師子意，諸根明利，身相圓滿，有大威德，",
    "T13n0415_002:0834b07": "具足神通，皆已先發阿耨多羅三藐三菩提",
    "T13n0415_002:0834b08": "心。[0834b08] 「復次，不空見！當爾之時，有佛、世尊，號曰寶",
    "T13n0415_002:0834b09": "聚如來、應供、等正覺、明行足、善逝、世間解、無上",
    "T13n0415_002:0834b10": "士、調御丈夫、天人師、佛、世尊，出現於世，常為",
    "T13n0415_002:0834b11": "天、人、梵、魔、沙門、婆羅門、諸龍、夜叉、乾闥婆、阿修",
    "T13n0415_002:0834b12": "羅、乃至一切人非人等宣明正法，初、中、後善，",
    "T13n0415_002:0834b13": "義味深奧，其文亦善，純備無雜，清白梵行。[0834b13] 「復",
    "T13n0415_002:0834b14": "次，不空見！時彼寶聚如來、應供、等正覺常與",
    "T13n0415_002:0834b15": "七十二億百千諸大聲聞——皆阿羅漢，具足神",
    "T13n0415_002:0834b16": "通、有大威德——近善住城說法教化。[0834b16] 「復次，不空",
    "T13n0415_002:0834b17": "見！爾時，寶聚如來、應供、等正覺即於食時著",
    "T13n0415_002:0834b18": "衣持&#x9262;，與彼七十二億百千大聲聞眾前後",
    "T13n0415_002:0834b19": "圍遶，威容詳雅，入善住城次第乞食。[0834b19] 「彼精進",
    "T13n0415_002:0834b20": "王適與二子在高樓上，遙望見彼寶聚如來",
    "T13n0415_002:0834b21": "大眾圍遶，端嚴殊特，威德巍巍。行人觀&#x89A9;莫",
    "T13n0415_002:0834b22": "不樂見，諸根清淨，心慮澹然，上下調伏勝奢",
    "T13n0415_002:0834b23": "摩陀，到於第一功德彼岸，具足圓滿一切種",
    "T13n0415_002:0834b24": "地。[0834b24] 「王既見已，生奇特心，喜勇無量，即與二子",
    "T13n0415_002:0834b25": "取諸華鬘、塗香、末香、及餘名香俱出宮門，速",
    "T13n0415_002:0834b26": "疾持詣寶聚如來、應供、等正覺所奉獻供養",
    "T13n0415_002:0834b27": "佛及大眾，頂禮佛足，&#x5374;住一面。[0834b27] 「復次，不空見！",
    "T13n0415_002:0834b28": "彼精進王及其二子，即便要請寶聚如來與",
    "T13n0415_002:0834b29": "諸大眾盡形供養——所謂衣服、器具、飲食、醫藥——",
    "T13n0415_002:0834c01": "凡是所須悉皆奉給，庶事隆厚，聖眾獲安。是",
    "T13n0415_002:0834c02": "精進王與其二子，宿植德本常求佛法，今既",
    "T13n0415_002:0834c03": "遭逢又蒙受請，心生歡喜，慶幸特深。[0834c03] 「復次，不",
    "T13n0415_002:0834c04": "空見！時彼寶聚如來、應供、等正覺於天人中",
    "T13n0415_002:0834c05": "說法教化，所應作已，便於中夜入無餘涅槃。",
    "T13n0415_002:0834c06": "[0834c06] 「不空見！時精進王聞彼世尊般涅槃已，即與",
    "T13n0415_002:0834c07": "夫人及其二子，躬率群臣及諸民眾，詣彼世",
    "T13n0415_002:0834c08": "尊般涅槃處。至已，敬禮世尊足下，悲號啼哭、",
    "T13n0415_002:0834c09": "椎胸大叫，舉身投地如樹中摧，躄地宛轉而",
    "T13n0415_002:0834c10": "傷歎曰：『世尊滅度一何駛哉？大聖涅槃，遺棄",
    "T13n0415_002:0834c11": "我等；世間方盲，導師長逝；眾生貧困，商主告",
    "T13n0415_002:0834c12": "終；世界將昏，慧燈忽滅。』[0834c12] 「不空見！彼精進王如",
    "T13n0415_002:0834c13": "是追慕，極悲歎已，方與二兒詣世尊所，以諸",
    "T13n0415_002:0834c14": "香水沐浴聖身，復用眾香遍塗尊體，更以種",
    "T13n0415_002:0834c15": "種殊異華鬘、微妙樂音盡虔供養，然後方用",
    "T13n0415_002:0834c16": "迦尸迦衣妙疊纏裹，安處金棺及以鐵槨，其",
    "T13n0415_002:0834c17": "棺又以七寶雜廁。如是盛置彼佛身已，方聚",
    "T13n0415_002:0834c18": "清淨赤妙栴檀——高一由旬，縱廣正方一拘盧",
    "T13n0415_002:0834c19": "舍——散諸種華及以華鬘，燒然殊勝塗末香等，",
    "T13n0415_002:0834c20": "灌以蘇油，然後起火闍維寶聚如來色身。",
    "T13n0415_002:0834c21": "[0834c21] 「復次，不空見！時彼王子師子既見如來般涅",
    "T13n0415_002:0834c22": "槃已，如是思惟：『天人大師捨我滅度，我於",
    "T13n0415_002:0834c23": "今日何義苟存？今我若獲隨從如來、應供、等",
    "T13n0415_002:0834c24": "正覺而取滅度，豈不樂哉？』[0834c24] 「不空見！時彼王",
    "T13n0415_002:0834c25": "子如是念已，用諸名香自塗其身，復以諸",
    "T13n0415_002:0834c26": "香熏其衣服，以[疊*毛]纏裹，然後周圍放大猛火",
    "T13n0415_002:0834c27": "焚燒其身。火熾盛已，師子方於猛焰之中發",
    "T13n0415_002:0834c28": "大弘誓救諸眾生，歌讚歸依如來功德，以偈",
    "T13n0415_002:0834c29": "頌曰：",
    "T13n0415_002:0835a01": "「『世間寶中最尊上，  今日放捨入無餘；",
    "T13n0415_002:0835a02": "  天人大師轉法輪，  我等從此不復&#x89A9;。",
    "T13n0415_002:0835a03": "  法王利益無量眾，  今已棄置入涅槃；",
    "T13n0415_002:0835a04": "  吼宣如是大菩提，  長不復見眾圍遶。",
    "T13n0415_002:0835a05": "  不可思議大導師，  說法能令聞者喜，",
    "T13n0415_002:0835a06": "  一切天人、諸魔、梵，  從今永絕不聞聲；",
    "T13n0415_002:0835a07": "  能施貧窮法財寶，  為眾演說皆樂聞，",
    "T13n0415_002:0835a08": "  諸天、龍、鬼、人非人，  自此長往無歸趣。",
    "T13n0415_002:0835a09": "  世間從今無所依，  偏悼我王何恃怙？",
    "T13n0415_002:0835a10": "  并師子意失覆護，  永不聞佛說法音。",
    "T13n0415_002:0835a11": "  我寧捐軀及壽命，  無用獨住於世間，",
    "T13n0415_002:0835a12": "  以是今滅所愛身，  因茲更廣弘誓願。",
    "T13n0415_002:0835a13": "  我於佛所種善根，  父王亦常尊三寶，",
    "T13n0415_002:0835a14": "  先願以此諸功德，  令王及我證法身。",
    "T13n0415_002:0835a15": "  於不思議諸佛所，  供養修行眾善業，",
    "T13n0415_002:0835a16": "  普願群生同斯福，  亦令我誓無虛言。",
    "T13n0415_002:0835a17": "  世尊滅度我焚身，  其有得聞或親見，",
    "T13n0415_002:0835a18": "  一切皆同等正覺，  非彼現在身證者。",
    "T13n0415_002:0835a19": "  若人覺悟及夢中，  但令見我今所作，",
    "T13n0415_002:0835a20": "  彼必成佛無有疑，  非彼現在身證者。",
    "T13n0415_002:0835a21": "  我此愛身終敗壞，  事同水沫無堅牢，",
    "T13n0415_002:0835a22": "  願彼食我諸蟲獸，  皆得速成菩提道。",
    "T13n0415_002:0835a23": "  今我誓行精進事，  或有毀罵或輕訶，",
    "T13n0415_002:0835a24": "  令我速得調御師，  非彼現在身證者。",
    "T13n0415_002:0835a25": "  我求無上正覺時，  其或慈心相觀視，",
    "T13n0415_002:0835a26": "  即於世間疾成佛，  非彼現在身證人。",
    "T13n0415_002:0835a27": "  我今所願及未發，  為是焚燒所愛身，",
    "T13n0415_002:0835a28": "  若此誠誓必不虛，  令我還見滅度佛。",
    "T13n0415_002:0835a29": "  如我暫得&#x89A9;世尊，  何異天師重出世？",
    "T13n0415_002:0835b01": "  今我雖復盛焦然，  猶冀身存得觀佛，",
    "T13n0415_002:0835b02": "  世尊智慧無障礙，  常轉三世清淨輪。",
    "T13n0415_002:0835b03": "  如昔廣利諸眾生，  令我見佛從火起，",
    "T13n0415_002:0835b04": "  濟世大師若暫起，  如先威力普眼尊。』",
    "T13n0415_002:0835b05": "  佛知師子心精誠，  為之暫起視神力，",
    "T13n0415_002:0835b06": "  廣與世間興變事，  令無量眾厭患身，",
    "T13n0415_002:0835b07": "  畢竟利益諸眾生，  還復焚身入寂處。",
    "T13n0415_002:0835b08": "  大眾&#x89A9;佛巨神變，  以清淨意讚妙音：",
    "T13n0415_002:0835b09": " 『諸佛妙法難思議，  戒及禪定亦復然，",
    "T13n0415_002:0835b10": "  智慧解脫不可量，  神通變化亦難測，",
    "T13n0415_002:0835b11": "  雖已滅度能淨我，  今故歸命焰熾身。",
    "T13n0415_002:0835b12": "  世尊威德無有比，  神通已達彼岸邊，",
    "T13n0415_002:0835b13": "  滅度能令生厭離，  今我歸依普眼觀。",
    "T13n0415_002:0835b14": "  慈悲一切最尊勝，  能以自心知他心，",
    "T13n0415_002:0835b15": "  悉治無邊界眾生，  歸命無等善逝者。",
    "T13n0415_002:0835b16": "  於諸醫中第一尊，  常以妙藥施眾生，",
    "T13n0415_002:0835b17": "  能除無量眾病苦，  歸命憐愍救護人。",
    "T13n0415_002:0835b18": "  以我稱讚諸善根，  恭敬供養諸功德，",
    "T13n0415_002:0835b19": "  放捨愛身所獲福，  先願利益諸眾生。』",
    "T13n0415_002:0835b20": "[0835b20] 「不空見！時彼王子師子發斯大願以自莊嚴，",
    "T13n0415_002:0835b21": "然後增火卒捨身命。時諸世間天、人、梵、魔、沙",
    "T13n0415_002:0835b22": "門、婆羅門、乃至一切人非人等，見斯事已，咸",
    "T13n0415_002:0835b23": "於世間生重厭離。",
    "T13n0415_002:0835b24": "[0835b24] 「復次，不空見！時彼王子捨身命已，即生梵天",
    "T13n0415_002:0835b25": "作大梵王，於諸梵中最尊、最勝，有大威德、具",
    "T13n0415_002:0835b26": "大神通。[0835b26] 「不空見！時彼王子生梵宮已，即自思",
    "T13n0415_002:0835b27": "惟：『我從何處作何善根而來生此，得有如是",
    "T13n0415_002:0835b28": "功德、果報、大神通力？』作是念已，便自了了分",
    "T13n0415_002:0835b29": "明見知：『我於人間為精進王子，我與父王眾",
    "T13n0415_002:0835c01": "具供養、恭敬、&#x8B0C;讚寶聚世尊。世尊滅度，我即",
    "T13n0415_002:0835c02": "焚身於彼熾然猛火之中，發大誓願、歎佛功",
    "T13n0415_002:0835c03": "德，以此善根今生梵宮。然我今應還下人間，",
    "T13n0415_002:0835c04": "開慰我父、答所生恩，復當供養寶聚如來入",
    "T13n0415_002:0835c05": "於涅槃燒身處也。』[0835c05] 「復次，不空見！時大梵王如",
    "T13n0415_002:0835c06": "是念已，與眷屬天於彼宮沒，猶如壯士屈伸",
    "T13n0415_002:0835c07": "臂頃即至人間，往詣寶聚如來、應供、等正覺",
    "T13n0415_002:0835c08": "闍毘身處，以天眾香——所謂天末旃檀，及天牛",
    "T13n0415_002:0835c09": "頭沈水、多摩羅跋香等——而為供養。復散種種",
    "T13n0415_002:0835c10": "天上妙華——華若車輪，猶雲遍滿——而為供養。[0835c10] 「師",
    "T13n0415_002:0835c11": "子梵天供養佛已，方慰其父精進王言：『大王",
    "T13n0415_002:0835c12": "當知，王子師子燒身喪命，今我是也，我時即",
    "T13n0415_002:0835c13": "生大梵天中。願王勿復憂悲痛惱，惟應歡喜，",
    "T13n0415_002:0835c14": "深自慶快。何以故？王今已獲第一大利。所以",
    "T13n0415_002:0835c15": "者何？諸佛、世尊難遭難遇，而王已得值遇世",
    "T13n0415_002:0835c16": "尊寶聚如來、應供、等正覺，尊重、恭敬、具足、供",
    "T13n0415_002:0835c17": "養，是為希有第一大利。是故，大王！從今已後",
    "T13n0415_002:0835c18": "惟當一心受持是法，弟師子意亦應如是受",
    "T13n0415_002:0835c19": "持此法。復應供養世尊舍利，處處流布、廣興",
    "T13n0415_002:0835c20": "塔廟；我於梵宮亦常如是，持斯妙法、尊奉",
    "T13n0415_002:0835c21": "舍利。』如是言已，忽然不現。",
    "T13n0415_002:0835c22": "[0835c22] 「復次，不空見！時彼精進王聞梵語故，即與其",
    "T13n0415_002:0835c23": "子師子意者往詣寶聚如來、應、等正覺舍利",
    "T13n0415_002:0835c24": "之所，恭敬、禮拜、歌誦、讚歎，持一切香、一切華",
    "T13n0415_002:0835c25": "鬘、并諸音樂，復持諸種幢幡、寶蓋奉獻供養。",
    "T13n0415_002:0835c26": "[0835c26] 「又少時間於彼八萬四千諸城，純以七寶興",
    "T13n0415_002:0835c27": "起八萬四千塔——高一由旬，面各廣長一拘盧",
    "T13n0415_002:0835c28": "舍——殊特端嚴，光耀可愛，安止舍利，咸令供奉。",
    "T13n0415_002:0835c29": "[0835c29] 「又於一一寶塔之所常然八萬四千燈明，各",
    "T13n0415_002:0836a01": "各復以一切名香、一切妙華及以華鬘、一切",
    "T13n0415_002:0836a02": "幢幡、一切寶蓋、一切樂音——鼓、蠃、角、貝、鍾、鈴、磬、",
    "T13n0415_002:0836a03": "鐸——凡是眾具莫不畢備，如是供養，受持是法。",
    "T13n0415_002:0836a04": "[0836a04] 「彼精進王以斯善根，於八萬四千劫不生惡",
    "T13n0415_002:0836a05": "道，及師子意亦同果報；王大夫人名曰善意、",
    "T13n0415_002:0836a06": "其最大臣名曰無瞋，亦於八萬四千劫中受",
    "T13n0415_002:0836a07": "勝果報。彼王如是於諸劫中次第供養六萬",
    "T13n0415_002:0836a08": "諸佛，所生常受轉輪王身，正法治化，利益眾",
    "T13n0415_002:0836a09": "生。",
    "T13n0415_002:0836a10": "[0836a10] 「復次，不空見！彼寶聚佛滅度之後，時節未幾",
    "T13n0415_002:0836a11": "有一菩薩摩訶薩名普密王，現生世間。為世",
    "T13n0415_002:0836a12": "間故，捨家出家，示修苦行，詣菩提樹，坐於道",
    "T13n0415_002:0836a13": "場，以一念慧斷除無明煩惱習氣，即證阿耨",
    "T13n0415_002:0836a14": "多羅三藐三菩提。[0836a14] 「不空見！時彼師子大梵天",
    "T13n0415_002:0836a15": "王以天眼觀，見普密王如來、應供、等正覺出",
    "T13n0415_002:0836a16": "興於世，即復還下住虛空中，持天眾香及以",
    "T13n0415_002:0836a17": "妙華散於佛上，然後至地右遶三周，恭敬合",
    "T13n0415_002:0836a18": "掌，頭面禮拜，勸請世尊轉大法輪。時彼師子",
    "T13n0415_002:0836a19": "梵王住於佛前以偈請曰：",
    "T13n0415_002:0836a20": "「『世尊今應闡妙法，  我等眾生堪聽聞。",
    "T13n0415_002:0836a21": "  智慧摧敵今適興，  一切世間莫能毀，",
    "T13n0415_002:0836a22": "  如來無上調御者，  具足至真十種號。",
    "T13n0415_002:0836a23": "  利世大師今已起，  自然正覺妙菩提，",
    "T13n0415_002:0836a24": "  功德圓滿人中上，  聖智久修非始然。",
    "T13n0415_002:0836a25": "  世尊但為演妙音，  今此大眾樂聞受，",
    "T13n0415_002:0836a26": "  弘誓本為度世間，  無歸依者作覆護。",
    "T13n0415_002:0836a27": "  如昔所願今既滿，  已到寂靜無為處，",
    "T13n0415_002:0836a28": "  今當速開甘露門，  能壞三縛出眾惱。』",
    "T13n0415_002:0836a29": "  梵王陳請義已周，  如來於是默然許。",
    "T13n0415_002:0836b01": "  於須臾頃普密佛，  遂令彼梵極歡喜，",
    "T13n0415_002:0836b02": "  及無量億天人眾，  以聞善逝轉法輪。",
    "T13n0415_002:0836b03": "  時彼梵天蒙說已，  廣持眾具奉報恩，",
    "T13n0415_002:0836b04": "  於是復發弘誓願：  『為求無上菩提處，",
    "T13n0415_002:0836b05": "  今於普密世尊前，  陳我所作諸功德，",
    "T13n0415_002:0836b06": "  以此善根所生處，  常奉十方諸世尊。",
    "T13n0415_002:0836b07": "  我昔道場供養佛，  請聽慈說利眾生，",
    "T13n0415_002:0836b08": "  因是微善凡所居，  願於佛前常歌讚。』」",
    "T13n0415_002:0836b09": "[0836b09] 爾時，世尊復告不空見菩薩摩訶薩言：「不空",
    "T13n0415_002:0836b10": "見！時彼精進王子師子梵天以燒身善根得",
    "T13n0415_002:0836b11": "生梵宮，次第供養五千諸佛，聽聞正法，增長",
    "T13n0415_002:0836b12": "善根，常發廣大不思議願。不空見！汝今當知，",
    "T13n0415_002:0836b13": "爾時無邊精進王者豈異人乎？即我身是。」[0836b13] 時",
    "T13n0415_002:0836b14": "彼不空見菩薩復白佛言：「世尊！彼王二子，師",
    "T13n0415_002:0836b15": "子及師子意者，今何所在？為於現世供養諸",
    "T13n0415_002:0836b16": "佛？為已滅度在他世耶？」[0836b16] 佛言：「不空見！汝知，爾",
    "T13n0415_002:0836b17": "時王子師子意者，今此彌勒菩薩摩訶薩是；",
    "T13n0415_002:0836b18": "爾時王子師子者，即汝不空見菩薩是也。以",
    "T13n0415_002:0836b19": "汝於彼寶聚如來佛法之中發大誓願一捨",
    "T13n0415_002:0836b20": "身故，能令三萬天人大眾發阿耨多羅三藐",
    "T13n0415_002:0836b21": "三菩提心，彼輩終必證大菩提無有疑也。」[0836b21] 爾",
    "T13n0415_002:0836b22": "時，世尊為重宣此義以偈頌曰：",
    "T13n0415_002:0836b23": "「我觀過去久遠劫，  佛號寶聚無上尊，",
    "T13n0415_002:0836b24": " 無師自覺現世間，  能益天人群生類。",
    "T13n0415_002:0836b25": " 具足百福金色相，  慈心顯發實義門，",
    "T13n0415_002:0836b26": " 開示眾生菩提路，  吼唱能盡眾苦源。",
    "T13n0415_002:0836b27": " 寶聚挺特人中勝，  七十二億眾聖賢，",
    "T13n0415_002:0836b28": " 三明、六通、具八解，  隨佛入城而分衛。",
    "T13n0415_002:0836b29": " 我於今日為勝王，  無邊精進大威力，",
    "T13n0415_002:0836c01": " 恒將二子從左右，  因巡遊觀處高樓。",
    "T13n0415_002:0836c02": " 遙見調伏大仙神，  比丘僧眾悉圍遶，",
    "T13n0415_002:0836c03": " 我時及子趨疾下，  馳詣無等尊勝前。",
    "T13n0415_002:0836c04": " 既至大師善逝所，  施設諸種妙供具，",
    "T13n0415_002:0836c05": " 頂禮尊足口發言：  『啟請如來及僧眾，",
    "T13n0415_002:0836c06": " 衣、食、眾具盡形奉。』  滿足八萬四千年，",
    "T13n0415_002:0836c07": " 并是二子淨信心，  為求無上菩提故。",
    "T13n0415_002:0836c08": " 人中極尊既涅槃，  興起八萬四千塔，",
    "T13n0415_002:0836c09": " 眾寶間廁奇光耀，  但為人寶遺餘身。",
    "T13n0415_002:0836c10": " 一一城中寶塔所，  各然無量百千燈，",
    "T13n0415_002:0836c11": " 香華、音樂、鼓、鍾、鈴，  彼王為佛興斯供。",
    "T13n0415_002:0836c12": " 因種如是勝善根，  次第遭遇六萬佛，",
    "T13n0415_002:0836c13": " 悉皆供養親承事，  為求無上大菩提。",
    "T13n0415_002:0836c14": " 汝不空見勿復疑，  曩時統領大地主，",
    "T13n0415_002:0836c15": " 彼深智王我身是，  其號無邊精進力。",
    "T13n0415_002:0836c16": " 常以華香修供養，  教化一切諸眾生；",
    "T13n0415_002:0836c17": " 具然無量百千燈，  為世除闇作光明。",
    "T13n0415_002:0836c18": " 施與財寶未曾休，  聽聞正法亦無厭，",
    "T13n0415_002:0836c19": " 精進苦行不暫捨，  為證無上大涅槃。",
    "T13n0415_002:0836c20": " 汝於寶聚如來所，  以衣纏身火洞然，",
    "T13n0415_002:0836c21": " 猶如燈炷塗膏油，  須臾火至即熸燼。",
    "T13n0415_002:0836c22": " 汝時身火熾焰盛，  毛色無動神不驚，",
    "T13n0415_002:0836c23": " 於彼人寶滅度日，  爾躬如是為世間。",
    "T13n0415_002:0836c24": " 猛火如斯煎迫時，  汝猶方便而勸請：",
    "T13n0415_002:0836c25": "『願見世尊從火起，  大悲護世現本形。",
    "T13n0415_002:0836c26": " 我今所願成就者，  方得如意捨身命，",
    "T13n0415_002:0836c27": " 但能暫見如往昔，  所獲功德不思議。",
    "T13n0415_002:0836c28": " 我凡所有諸誓言，  冀其一切皆和會；",
    "T13n0415_002:0836c29": " 若我當來必成佛，  願於猛焰見世尊。』",
    "T13n0415_002:0837a01": " 佛智清淨無障礙，  於彼三世坦然平，",
    "T13n0415_002:0837a02": " 照明師子淳淨心，  佛以精誠從火現。",
    "T13n0415_002:0837a03": " 不空見！此願力持，  護世須臾應念起，",
    "T13n0415_002:0837a04": " 因茲更發莊嚴誓，  不思議願實難量。",
    "T13n0415_002:0837a05": " 世尊從彼火起時，  一切皆得厭離心，",
    "T13n0415_002:0837a06": " 又以淨意發讚音：  『佛威希有難可測，",
    "T13n0415_002:0837a07": " 無邊相好火盛然。』  法王應念忽便起，",
    "T13n0415_002:0837a08": " 以佛、世尊現神變，  千數眾得解脫心。",
    "T13n0415_002:0837a09": " 汝不空見知師子，  大慈應感忽還坐，",
    "T13n0415_002:0837a10": " 由見世尊此神變，  千數眾發菩提心。",
    "T13n0415_002:0837a11": " 大悲為世利益已，  還復偃臥猛火中，",
    "T13n0415_002:0837a12": " 師子於是放捨身，  一念往生大梵處。",
    "T13n0415_002:0837a13": " 即從梵宮還佛所，  具足供養人中尊，",
    "T13n0415_002:0837a14": " 奉持微妙天華香，  投散彼佛碎身地。",
    "T13n0415_002:0837a15": " 彼寶聚尊涅槃後，  其間時節無幾何，",
    "T13n0415_002:0837a16": " 復有普密天人師，  為利世間故興世，",
    "T13n0415_002:0837a17": " 坐於道樹等至真，  是天中天號大覺。",
    "T13n0415_002:0837a18": " 大梵天王設供養，  恭敬頂禮兩足尊，",
    "T13n0415_002:0837a19": " 請轉法輪利世間，  佛知心淨默然許。",
    "T13n0415_002:0837a20": " 梵王聞法大歡慶，  身得安樂心怡然，",
    "T13n0415_002:0837a21": " 更發殊常大誓願，  植不思議眾善根。",
    "T13n0415_002:0837a22": " 一劫值遇五千佛，  皆得親承興供養，",
    "T13n0415_002:0837a23": " 智者不應更他疑，  彼時師子汝即是。",
    "T13n0415_002:0837a24": " 不空見時為吾息，  汝後事佛經五千，",
    "T13n0415_002:0837a25": " 我皆明見汝燒身，  求斯無上菩提道。",
    "T13n0415_002:0837a26": " 汝復無量千佛所，  於彼滅度舍利時，",
    "T13n0415_002:0837a27": " 亦燒無量所愛軀，  皆為他樂自受苦。",
    "T13n0415_002:0837a28": " 我知汝今及異世，  無量千生長時修，",
    "T13n0415_002:0837a29": " 或佛現在、或涅槃，  汝常建斯誠實語。",
    "T13n0415_002:0837b01": " 經昔無量百千生，  惟我神力能知汝，",
    "T13n0415_002:0837b02": " 不空！汝久發斯願，  果報今者皆明現。",
    "T13n0415_002:0837b03": " 汝於諸佛大師前，  不思議行悉圓滿，",
    "T13n0415_002:0837b04": " 常業歌讚兩足尊，  苦行熏修諸大誓。",
    "T13n0415_002:0837b05": " 今獲偈歎大法王，  斯由往積勝因緣；",
    "T13n0415_002:0837b06": " 又於普密王佛前，  攝取最上無邊願。",
    "T13n0415_002:0837b07": " 汝今果獲如斯報，  蒙佛、如來現威神。」",
    "T13n0415_002:0837b08": " 時不空見於眾所，  恭敬合掌頂禮佛，",
    "T13n0415_002:0837b09": " 請問天尊調御師，  慈悲利益眾生事：",
    "T13n0415_002:0837b10": "「大仙！我曾何誓願，  而能捨棄無量生？",
    "T13n0415_002:0837b11": " 惟願世尊開少分，  我蒙聖說乃能了。」",
    "T13n0415_002:0837b12": "「不空！汝於往昔事，  吾今為汝粗說之，",
    "T13n0415_002:0837b13": " 汝於雲音如來所，  已發如是廣大願：",
    "T13n0415_002:0837b14": "『諸佛若證菩提時，  當令我身常奉覲。』",
    "T13n0415_002:0837b15": " 又於帝幢普眼佛，  彼時亦發大誓願：",
    "T13n0415_002:0837b16": "『世間若有最導師，  當令我即同斯道。』",
    "T13n0415_002:0837b17": " 汝於日燈如來所，  亦發勝妙諸行願。",
    "T13n0415_002:0837b18": " 汝不空見惟我知，  造作眾寶經行處，",
    "T13n0415_002:0837b19": " 或營壯麗佛精舍，  若搆殊異僧伽藍，",
    "T13n0415_002:0837b20": " 彼皆微妙七寶成，  一切資具奉諸佛。",
    "T13n0415_002:0837b21": " 於不思議眾所尊，  人中師子善生佛，",
    "T13n0415_002:0837b22": " 持七寶蓋及眾具，  供奉超世天中天。",
    "T13n0415_002:0837b23": " 於彼普眼如來所，  爾時又起妙願行，",
    "T13n0415_002:0837b24": " 廣施燈明眾供調，  奉獻世間天人師。",
    "T13n0415_002:0837b25": " 汝於如是無量佛，  過千萬億那由他，",
    "T13n0415_002:0837b26": " 自受勤苦安眾生，  發彼莊嚴弘廣誓。",
    "T13n0415_002:0837b27": " 汝於普密王佛前，  所發誠願我今說：",
    "T13n0415_002:0837b28": "『如其修行成佛者，  我所散華遍大地。』",
    "T13n0415_002:0837b29": " 汝於雲雷音佛所，  為世間故發斯願：",
    "T13n0415_002:0837c01": "『若有眾生聞我名，  願彼咸即成佛道。』",
    "T13n0415_002:0837c02": " 復於帝釋幢佛前，  廣興供養因誓願：",
    "T13n0415_002:0837c03": "『凡我所處若見聞，  彼彼皆得成佛道。』",
    "T13n0415_002:0837c04": " 汝於日燈如來所，  奉施七寶經行處，",
    "T13n0415_002:0837c05": " 無邊威所大明佛，  汝當爾時發願言：",
    "T13n0415_002:0837c06": "『常施勝處妙莊嚴，  願我佛剎亦如是。』",
    "T13n0415_002:0837c07": " 汝於月上如來所：  『願得第一最天宮，",
    "T13n0415_002:0837c08": " 佛尊處中而遊化，  眾生遊者悉成佛。』",
    "T13n0415_002:0837c09": " 汝於澡浴善逝前，  實作如是至誠願：",
    "T13n0415_002:0837c10": "『若於夏日盛暑時，  眾生身心離熱惱。』",
    "T13n0415_002:0837c11": " 汝於鴦祇羅佛所，  亦發如是增上願：",
    "T13n0415_002:0837c12": "『恒於長夜黑闇時，  願施燈明除迷惑。",
    "T13n0415_002:0837c13": " 若我捨施身命處，  其有食肉諸眾生，",
    "T13n0415_002:0837c14": " 必皆成佛無有疑，  非彼現在身證者。",
    "T13n0415_002:0837c15": " 或於覺悟及夢裏，  若有眾生聞我名，",
    "T13n0415_002:0837c16": " 一切成佛無有疑，  非彼現在身證者。",
    "T13n0415_002:0837c17": " 汝於勇猛精進時，  其有愛憎爾所作，",
    "T13n0415_002:0837c18": " 斯等皆當成法王，  非彼現在得證者。』",
    "T13n0415_002:0837c19": " 汝先無量世生處，  於彼恒願求菩提，",
    "T13n0415_002:0837c20": " 我今說汝實功德，  當來必獲無上尊。",
    "T13n0415_002:0837c21": " 若有禽獸及餘眾，  彼必成佛無復疑，",
    "T13n0415_002:0837c22": " 諸是食汝身肉等，  一切自然證法身。",
    "T13n0415_002:0837c23": " 我知汝有千數行，  皆為利益諸眾生，",
    "T13n0415_002:0837c24": " 若有聞者或生疑，  以時未至我不說。",
    "T13n0415_002:0837c25": " 凡我所說汝諸事，  其或眾生願樂聞，",
    "T13n0415_002:0837c26": " 彼彼得佛必無疑，  非餘現在身證者。",
    "T13n0415_002:0837c27": " 若人欲見救世尊，  轉此清淨勝法輪；",
    "T13n0415_002:0837c28": " 聞已能破諸苦惱，  為證菩提故樂聞。",
    "T13n0415_002:0837c29": " 若人欲見三世佛，  恭敬供養上福田，",
    "T13n0415_002:0838a01": " 具足積聚諸功德，  必先受持此三昧。」",
    "T13n0415_002:0838a02": " 為利世間天人故，  世尊宣說是事已，",
    "T13n0415_002:0838a03": " 遂下法座而徐行，  即還歸寂於本室。"
}