{
    "T01n0043_001:0828b12": "佛說閻羅王五天使者經",
    "T01n0043_001:0828b14": "宋沙門慧簡譯",
    "T01n0043_001:0828b15": "聞如是：一時，佛在舍衛國祇樹給孤獨園。佛",
    "T01n0043_001:0828b16": "告諸比丘：「善聽！以置心中。我以天眼徹見眾",
    "T01n0043_001:0828b17": "人生死所趣善惡之道，或有醜惡、或有勇強、",
    "T01n0043_001:0828b18": "或有怯弱，或生善道、或生惡道。凡人所作為",
    "T01n0043_001:0828b19": "皆分別知之。人身行惡口言惡心念惡，謗訕",
    "T01n0043_001:0828b20": "賢聖，見邪行邪，其人壽終，便墮惡道入泥犁",
    "T01n0043_001:0828b21": "中。凡人身行善口言善心念善，稱譽賢聖，",
    "T01n0043_001:0828b22": "見正行正，其人壽終，便生天上人間。如是，",
    "T01n0043_001:0828b23": "比丘！我以天眼見人終，便生天上人間。如是",
    "T01n0043_001:0828b24": "比丘！我以天眼觀天雨墮水中，見一泡興一",
    "T01n0043_001:0828b25": "泡滅，我見人死識神出生，有好色者、有惡色",
    "T01n0043_001:0828b26": "者，有勇強者、有怯弱者，或生善處、或生苦",
    "T01n0043_001:0828b27": "處；自生自死如水泡無異。復譬如人以五",
    "T01n0043_001:0828b28": "綵縷貫琉璃珠，用珠淨故，縷色青黃赤白黑",
    "T01n0043_001:0828b29": "悉現分明；我見人死魂神出生亦如是。又如",
    "T01n0043_001:0828c01": "冥夜以明月珠懸著宮門，有人住一面，觀門",
    "T01n0043_001:0828c02": "中出入者，皆一一見之。又如居高樓上望見",
    "T01n0043_001:0828c03": "下人，往者來者走者步者坐者立者，我見人",
    "T01n0043_001:0828c04": "死時魂神出生，端正醜惡勇強怯弱，如所施",
    "T01n0043_001:0828c05": "行，分別知之。」",
    "T01n0043_001:0828c06": "佛告諸比丘：「人生在世間時不孝父母，不敬",
    "T01n0043_001:0828c07": "沙門道人，不行仁義無可用心，不學經戒不",
    "T01n0043_001:0828c08": "畏後世者，其人身死，魂神當墮閻王。地獄主",
    "T01n0043_001:0828c09": "者輙持行，白王言其過惡：『此人非法，不孝父",
    "T01n0043_001:0828c10": "母，不敬沙門道人，不隨仁義，無可用心，無有",
    "T01n0043_001:0828c11": "福德，不恐畏死，當有所見；唯大王處其罰。』如",
    "T01n0043_001:0828c12": "是閻王，常先安徐，以忠正語為現五天使者",
    "T01n0043_001:0828c13": "而問言：『汝本不見，世間人始為嬰兒時，僵臥",
    "T01n0043_001:0828c14": "屎尿不能自護，口不知言語，亦不知好惡",
    "T01n0043_001:0828c15": "者耶？』人言：『已見，皆有是。』王言：『汝自謂獨不如",
    "T01n0043_001:0828c16": "是耶？人神從行，終即有生，雖尚未見，常當為",
    "T01n0043_001:0828c17": "善，自端其身端其口端其意，奈何放心快志？』",
    "T01n0043_001:0828c18": "人言：『實愚暗不知故耳。』王曰：『汝自以愚癡",
    "T01n0043_001:0828c19": "作惡，非是父母師長君天、沙門道人過也。罪",
    "T01n0043_001:0828c20": "自由汝，豈得以不樂故止乎？今當受之。』是為",
    "T01n0043_001:0828c21": "閻王現第一天使。",
    "T01n0043_001:0828c22": "「閻王復問：『子為人時，天使者次第到，寧能覺",
    "T01n0043_001:0828c23": "不？』人言：『實不覺知。』王曰：『汝不見世間丈夫母",
    "T01n0043_001:0828c24": "人，年老時髮白齒墮、羸瘦僂步起居拄杖？』",
    "T01n0043_001:0828c25": "人言：『有是。』王曰：『汝謂獨可得不老？凡人已生，",
    "T01n0043_001:0828c26": "法皆當老，曼其強壯常當為善，端身口心奉",
    "T01n0043_001:0828c27": "行經戒，奈何自放恣？』人言：『愚闇故耳。』王曰：",
    "T01n0043_001:0828c28": "『汝自以愚癡作惡，非是父母君天、沙門道人",
    "T01n0043_001:0828c29": "過也。罪自由汝，豈得以不樂故止乎？今當受",
    "T01n0043_001:0829a01": "之。』是為閻王正教現第二天使。",
    "T01n0043_001:0829a02": "「閻王復問曰：『子為人時，豈不見世間男女婦",
    "T01n0043_001:0829a03": "人疾病者，軀體苦痛坐起不安，命近憂促，",
    "T01n0043_001:0829a04": "眾醫不能復治？』人言：『有是。』王曰：『汝謂可得",
    "T01n0043_001:0829a05": "不病耶？人生既老，法皆當病，曼身強健當勉",
    "T01n0043_001:0829a06": "為善，奉行經戒端身口意，奈何自放恣？』人言：",
    "T01n0043_001:0829a07": "『愚闇故耳。』王曰：『汝自以愚癡作惡，非父母",
    "T01n0043_001:0829a08": "君天、沙門道人過也、罪自由汝，豈得以不樂",
    "T01n0043_001:0829a09": "故止乎？今當受之。』是為閻王正教現第三天",
    "T01n0043_001:0829a10": "使。",
    "T01n0043_001:0829a11": "「閻王復問曰：『子為人時，豈不見世間諸死亡",
    "T01n0043_001:0829a12": "者，或藏其屍、或棄損之，一日至七日肌肉壞",
    "T01n0043_001:0829a13": "敗，狐狸百鳥皆就食之，凡人已死身惡腐",
    "T01n0043_001:0829a14": "爛？』人言：『有是。』王曰：『汝謂獨可得不死耶？",
    "T01n0043_001:0829a15": "凡人已生，法皆當死，曼在世間常為善，勑",
    "T01n0043_001:0829a16": "身口意奉行經戒，奈何自放恣？』人言：『愚闇",
    "T01n0043_001:0829a17": "故耳。』王曰：『汝自作惡，非是父母君天、沙門",
    "T01n0043_001:0829a18": "道人過也。罪自由汝，不得以不樂故止，今",
    "T01n0043_001:0829a19": "當受之。』是為閻王正教現第四天使。",
    "T01n0043_001:0829a20": "「閻王復問曰：『子為人時，獨不見世間弊人惡",
    "T01n0043_001:0829a21": "子，為吏所捕取，案罪所應刑法加之，或斷手",
    "T01n0043_001:0829a22": "足或削鼻耳，銳掠治刓刻肌膚，熱沙沸膏燒",
    "T01n0043_001:0829a23": "灌其形，裹蘊火燎懸頭日炙，屠割支解毒",
    "T01n0043_001:0829a24": "痛參并？』人言：『有是。』王曰：『汝謂為惡獨可得",
    "T01n0043_001:0829a25": "解耶？眼見世間罪福分明，何不守善勅身口",
    "T01n0043_001:0829a26": "意奉行經道。云何自快心？』人言：『愚闇故耳。』",
    "T01n0043_001:0829a27": "王曰：『汝自用心，作不忠正，非是父母君天、沙",
    "T01n0043_001:0829a28": "門道人過也。今是殃罪要當自受，豈得以不",
    "T01n0043_001:0829a29": "樂故止耶？』是為閻王忠正之教現第五天使",
    "T01n0043_001:0829b01": "者。」佛說已，諸弟子皆受教誡，各前作禮。",
    "T01n0043_001:0829b02": "佛說閻羅王五天使者經"
}