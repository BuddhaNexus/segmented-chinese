{
    "T10n0279_021:0111a24": "大方廣佛華嚴經卷第二十一",
    "T10n0279_021:0111a26": "于闐國三藏實叉難陀奉 制譯",
    "T10n0279_021:0111a27": "十無盡藏品第二十二",
    "T10n0279_021:0111a28": "[0111a28] 爾時，功德林菩薩復告諸菩薩言：[0111a28] 「佛子！菩薩",
    "T10n0279_021:0111a29": "摩訶薩有十種藏，過去、未來、現在諸佛，已說、",
    "T10n0279_021:0111b01": "當說、今說。何等為十？所謂：信藏、戒藏、慚藏、",
    "T10n0279_021:0111b02": "愧藏、聞藏、施藏、慧藏、念藏、持藏、辯藏，是為",
    "T10n0279_021:0111b03": "十。[0111b03] 「佛子！何等為菩薩摩訶薩信藏？此菩薩信",
    "T10n0279_021:0111b04": "一切法空，信一切法無相，信一切法無願，信",
    "T10n0279_021:0111b05": "一切法無作，信一切法無分別，信一切法無",
    "T10n0279_021:0111b06": "所依，信一切法不可量，信一切法無有上，信",
    "T10n0279_021:0111b07": "一切法難超越，信一切法無生。若菩薩能如",
    "T10n0279_021:0111b08": "是隨順一切法，生淨信已，聞諸佛法不可思",
    "T10n0279_021:0111b09": "議，心不怯弱；聞一切佛不可思議，心不怯",
    "T10n0279_021:0111b10": "弱；聞眾生界不可思議，心不怯弱；聞法界",
    "T10n0279_021:0111b11": "不可思議，心不怯弱；聞虛空界不可思議，心",
    "T10n0279_021:0111b12": "不怯弱；聞涅槃界不可思議，心不怯弱；聞過",
    "T10n0279_021:0111b13": "去世不可思議，心不怯弱；聞未來世不可思",
    "T10n0279_021:0111b14": "議，心不怯弱；聞現在世不可思議，心不怯",
    "T10n0279_021:0111b15": "弱；聞入一切劫不可思議，心不怯弱。何以",
    "T10n0279_021:0111b16": "故？此菩薩於諸佛所一向堅信，知佛智慧",
    "T10n0279_021:0111b17": "無邊無盡。十方無量諸世界中，一一各有無",
    "T10n0279_021:0111b18": "量諸佛，於阿耨多羅三藐三菩提，已得、今",
    "T10n0279_021:0111b19": "得、當得，已出世、今出世、當出世，已入涅槃、",
    "T10n0279_021:0111b20": "今入涅槃、當入涅槃，彼諸佛智慧不增不減、",
    "T10n0279_021:0111b21": "不生不滅、不進不退、不近不遠、無知無捨。此",
    "T10n0279_021:0111b22": "菩薩入佛智慧，成就無邊無盡信；得此信已，",
    "T10n0279_021:0111b23": "心不退轉，心不雜亂，不可破壞，無所染著，常",
    "T10n0279_021:0111b24": "有根本，隨順聖人，住如來家，護持一切諸佛",
    "T10n0279_021:0111b25": "種性，增長一切菩薩信解，隨順一切如來善",
    "T10n0279_021:0111b26": "根，出生一切諸佛方便。是名：菩薩摩訶薩信",
    "T10n0279_021:0111b27": "藏。菩薩住此信藏，則能聞持一切佛法，為眾",
    "T10n0279_021:0111b28": "生說，皆令開悟。",
    "T10n0279_021:0111b29": "[0111b29] 「佛子！何等為菩薩摩訶薩戒藏？此菩薩成",
    "T10n0279_021:0111c01": "就普饒益戒、不受戒、不住戒、無悔恨戒、無",
    "T10n0279_021:0111c02": "違諍戒、不損惱戒、無雜穢戒、無貪求戒、無過",
    "T10n0279_021:0111c03": "失戒、無毀犯戒。云何為普饒益戒？此菩薩受",
    "T10n0279_021:0111c04": "持淨戒，本為利益一切眾生。云何為不受戒？",
    "T10n0279_021:0111c05": "此菩薩不受行外道諸所有戒，但性自精進，",
    "T10n0279_021:0111c06": "奉持三世諸佛如來平等淨戒。云何為不",
    "T10n0279_021:0111c07": "住戒？此菩薩受持戒時，心不住欲界、不住色",
    "T10n0279_021:0111c08": "界、不住無色界。何以故？不求生彼，而持戒",
    "T10n0279_021:0111c09": "故。云何為無悔恨戒？此菩薩恒得安住",
    "T10n0279_021:0111c10": "無悔恨心。何以故？不作重罪，不行諂詐，不破",
    "T10n0279_021:0111c11": "淨戒故。云何為無違諍戒？此菩薩不非先",
    "T10n0279_021:0111c12": "制，不更造立；心常隨順，向涅槃戒，具足受",
    "T10n0279_021:0111c13": "持，無所毀犯；不以持戒，惱他眾生，令其生",
    "T10n0279_021:0111c14": "苦，但願一切心常歡喜而持於戒。云何為",
    "T10n0279_021:0111c15": "不惱害戒？此菩薩不因於戒，學諸&#x546A;術，造作",
    "T10n0279_021:0111c16": "方藥，惱害眾生，但為救護一切眾生而持",
    "T10n0279_021:0111c17": "於戒。云何為不雜戒？此菩薩不著邊見，不",
    "T10n0279_021:0111c18": "持雜戒，但觀緣起持出離戒。云何為無貪求",
    "T10n0279_021:0111c19": "戒？此菩薩不現異相，彰己有德，但為滿足出",
    "T10n0279_021:0111c20": "離法故而持於戒。云何為無過失戒？此菩",
    "T10n0279_021:0111c21": "薩不自貢高，言我持戒；見破戒人亦不輕毀，",
    "T10n0279_021:0111c22": "令他愧恥；但一其心而持於戒。云何為無毀",
    "T10n0279_021:0111c23": "犯戒？此菩薩永斷殺、盜、邪婬、妄語、兩舌、惡",
    "T10n0279_021:0111c24": "口，及無義語、貪、瞋、邪見，具足受持十種善業。",
    "T10n0279_021:0111c25": "菩薩持此無犯戒時，作是念言：『一切眾生",
    "T10n0279_021:0111c26": "毀犯淨戒，皆由顛倒；唯佛世尊能知眾生",
    "T10n0279_021:0111c27": "以何因緣而生顛倒，毀犯淨戒。我當成就",
    "T10n0279_021:0111c28": "無上菩提，廣為眾生說真實法，令離顛倒。』",
    "T10n0279_021:0111c29": "是名：菩薩摩訶薩第二戒藏。",
    "T10n0279_021:0112a01": "[0112a01] 「佛子！何等為菩薩摩訶薩慚藏？此菩薩憶",
    "T10n0279_021:0112a02": "念過去所作諸惡而生於慚。謂彼菩薩，心自",
    "T10n0279_021:0112a03": "念言：『我無始世來，與諸眾生皆悉互作父母、",
    "T10n0279_021:0112a04": "兄弟、姊妹、男女，具貪、瞋、癡、憍慢、諂誑及餘一",
    "T10n0279_021:0112a05": "切諸煩惱故，更相惱害，遞相陵奪，姦婬、傷",
    "T10n0279_021:0112a06": "殺，無惡不造；一切眾生，悉亦如是，以諸煩",
    "T10n0279_021:0112a07": "惱備造眾惡，是故各各不相恭敬、不相尊重、",
    "T10n0279_021:0112a08": "不相承順、不相謙下、不相啟導、不相護惜，",
    "T10n0279_021:0112a09": "更相殺害，互為怨讎。自惟我身及諸眾生，去、",
    "T10n0279_021:0112a10": "來、現在，行無慚法，三世諸佛無不知見。今若",
    "T10n0279_021:0112a11": "不斷此無慚行，三世諸佛亦當見我。我當云",
    "T10n0279_021:0112a12": "何猶行不止？甚為不可。是故我應專心斷除，",
    "T10n0279_021:0112a13": "證阿耨多羅三藐三菩提，廣為眾生說真實",
    "T10n0279_021:0112a14": "法。』是名：菩薩摩訶薩第三慚藏。",
    "T10n0279_021:0112a15": "[0112a15] 「佛子！何等為菩薩摩訶薩愧藏？此菩薩自愧",
    "T10n0279_021:0112a16": "昔來，於五欲中，種種貪求，無有厭足，因此增",
    "T10n0279_021:0112a17": "長貪、恚、癡等一切煩惱：『我今不應復行是事。』",
    "T10n0279_021:0112a18": "又作是念：『眾生無智，起諸煩惱，具行惡法，不",
    "T10n0279_021:0112a19": "相恭敬，不相尊重，乃至展轉互為怨讎。如是",
    "T10n0279_021:0112a20": "等惡，無不備造，造已歡喜，追求稱歎，盲無",
    "T10n0279_021:0112a21": "慧眼，無所知見。於母人腹中，入胎受生，成垢",
    "T10n0279_021:0112a22": "穢身，畢竟至於髮白面皺。有智慧者，觀此但",
    "T10n0279_021:0112a23": "是從婬欲，生不淨之法，三世諸佛皆悉知",
    "T10n0279_021:0112a24": "見。若我於今猶行是事，則為欺誑三世諸佛。",
    "T10n0279_021:0112a25": "是故我當修行於愧，速成阿耨多羅三藐三",
    "T10n0279_021:0112a26": "菩提，廣為眾生說真實法。』是名：菩薩摩訶薩",
    "T10n0279_021:0112a27": "第四愧藏。",
    "T10n0279_021:0112a28": "[0112a28] 「佛子！何等為菩薩摩訶薩聞藏？此菩薩知",
    "T10n0279_021:0112a29": "是事有故是事有，是事無故是事無；是事起",
    "T10n0279_021:0112b01": "故是事起，是事滅故是事滅；是世間法，是",
    "T10n0279_021:0112b02": "出世間法；是有為法，是無為法；是有記法，是",
    "T10n0279_021:0112b03": "無記法。何等為是事有故是事有？謂：無明有",
    "T10n0279_021:0112b04": "故行有。何等為是事無故是事無？謂：識無",
    "T10n0279_021:0112b05": "故名色無。何等為是事起故是事起？謂：愛起",
    "T10n0279_021:0112b06": "故苦起。何等為是事滅故是事滅？謂：有滅",
    "T10n0279_021:0112b07": "故生滅。何等為世間法？所謂：色、受、想、行、識。",
    "T10n0279_021:0112b08": "何等為出世間法？所謂：戒、定、慧、解脫、解脫",
    "T10n0279_021:0112b09": "知見。何等為有為法？所謂：欲界、色界、無",
    "T10n0279_021:0112b10": "色界、眾生界。何等為無為法？所謂：虛空、涅槃、",
    "T10n0279_021:0112b11": "數緣滅、非數緣滅、緣起法性住。何等為有記",
    "T10n0279_021:0112b12": "法？謂：四聖諦、四沙門果、四辯、四無所畏、四",
    "T10n0279_021:0112b13": "念處、四正勤、四神足、五根、五力、七覺分、八",
    "T10n0279_021:0112b14": "聖道分。何等為無記法？謂：世間有邊，世間無",
    "T10n0279_021:0112b15": "邊，世間亦有邊亦無邊，世間非有邊非無邊；",
    "T10n0279_021:0112b16": "世間有常，世間無常，世間亦有常亦無常，",
    "T10n0279_021:0112b17": "世間非有常非無常；如來滅後有，如來滅後",
    "T10n0279_021:0112b18": "無，如來滅後亦有亦無，如來滅後非有非",
    "T10n0279_021:0112b19": "無；我及眾生有，我及眾生無，我及眾生亦",
    "T10n0279_021:0112b20": "有亦無，我及眾生非有非無；過去，有幾如",
    "T10n0279_021:0112b21": "來般涅槃？幾聲聞、辟支佛般涅槃？未來，有",
    "T10n0279_021:0112b22": "幾如來？幾聲聞、辟支佛？幾眾生？現在，有幾佛",
    "T10n0279_021:0112b23": "住？幾聲聞、辟支佛住？幾眾生住？何等如來最",
    "T10n0279_021:0112b24": "先出？何等聲聞、辟支佛最先出？何等眾生",
    "T10n0279_021:0112b25": "最先出？何等如來最後出？何等聲聞、辟支佛",
    "T10n0279_021:0112b26": "最後出？何等眾生最後出？何法最在初？何",
    "T10n0279_021:0112b27": "法最在後？世間從何處來，去至何所？有幾",
    "T10n0279_021:0112b28": "世界成？有幾世界壞？世界從何處來，去至何",
    "T10n0279_021:0112b29": "所？何者為生死最初際？何者為生死最後際？",
    "T10n0279_021:0112c01": "是名無記法。菩薩摩訶薩作如是念：『一切",
    "T10n0279_021:0112c02": "眾生於生死中，無有多聞，不能了知此一切",
    "T10n0279_021:0112c03": "法。我當發意，持多聞藏，證阿耨多羅三藐",
    "T10n0279_021:0112c04": "三菩提，為諸眾生說真實法。』是名：菩薩摩訶",
    "T10n0279_021:0112c05": "薩第五多聞藏。",
    "T10n0279_021:0112c06": "[0112c06] 「佛子！何等為菩薩摩訶薩施藏？此菩薩行",
    "T10n0279_021:0112c07": "十種施，所謂：分減施、竭盡施、內施、外施、內",
    "T10n0279_021:0112c08": "外施、一切施、過去施、未來施、現在施、究竟",
    "T10n0279_021:0112c09": "施。佛子！云何為菩薩分減施？此菩薩稟性仁",
    "T10n0279_021:0112c10": "慈，好行惠施。若得美味，不專自受，要與眾",
    "T10n0279_021:0112c11": "生，然後方食；凡所受物，悉亦如是。若自食",
    "T10n0279_021:0112c12": "時，作是念言：『我身中有八萬戶蟲依於我",
    "T10n0279_021:0112c13": "住，我身充樂，彼亦充樂；我身飢苦，彼亦飢",
    "T10n0279_021:0112c14": "苦。我今受此所有飲食，願令眾生普得充",
    "T10n0279_021:0112c15": "飽。』為施彼故而自食之，不貪其味。復作",
    "T10n0279_021:0112c16": "是念：『我於長夜愛著其身，欲令充飽而受",
    "T10n0279_021:0112c17": "飲食。今以此食惠施眾生，願我於身永斷貪",
    "T10n0279_021:0112c18": "著。』是名：分減施。云何為菩薩竭盡施？佛子！此",
    "T10n0279_021:0112c19": "菩薩得種種上味飲食、香華、衣服、資生之具，",
    "T10n0279_021:0112c20": "若自以受用則安樂延年，若輟己施人則",
    "T10n0279_021:0112c21": "窮苦夭命。時，或有人來作是言：『汝今所有，悉",
    "T10n0279_021:0112c22": "當與我。』菩薩自念：『我無始已來，以飢餓故",
    "T10n0279_021:0112c23": "喪身無數，未曾得有如毫末許饒益眾生",
    "T10n0279_021:0112c24": "而獲善利。今我亦當同於往昔而捨其命，",
    "T10n0279_021:0112c25": "是故應為饒益眾生，隨其所有，一切皆捨；乃",
    "T10n0279_021:0112c26": "至盡命，亦無所吝。』是名：竭盡施。云何為菩薩",
    "T10n0279_021:0112c27": "內施？佛子！此菩薩年方少盛，端正美好，香",
    "T10n0279_021:0112c28": "華、衣服以嚴其身；始受灌頂，轉輪王位，七",
    "T10n0279_021:0112c29": "寶具足，王四天下。時，或有人來白王言：『大",
    "T10n0279_021:0113a01": "王當知！我今衰老，身嬰重疾，煢獨羸頓，死將",
    "T10n0279_021:0113a02": "不久；若得王身手足、血肉、頭目、骨髓，我之",
    "T10n0279_021:0113a03": "身命必冀存活。唯願大王莫更籌量，有所",
    "T10n0279_021:0113a04": "顧惜；但見慈念，以施於我！』爾時，菩薩作是念",
    "T10n0279_021:0113a05": "言：『今我此身，後必當死，無一利益；宜時疾",
    "T10n0279_021:0113a06": "捨，以濟眾生。』念已施之，心無所悔。是名：內",
    "T10n0279_021:0113a07": "施。云何為菩薩外施？佛子！此菩薩年盛色",
    "T10n0279_021:0113a08": "美，眾相具足，名華、上服而以嚴身；始受灌",
    "T10n0279_021:0113a09": "頂，轉輪王位，七寶具足，王四天下。時，或有",
    "T10n0279_021:0113a10": "人來白王言：『我今貧窶，眾苦逼迫。唯願仁",
    "T10n0279_021:0113a11": "慈，特垂矜念，捨此王位以贍於我；我當統",
    "T10n0279_021:0113a12": "領，受王福樂！』爾時，菩薩作是念言：『一切榮",
    "T10n0279_021:0113a13": "盛必當衰歇，於衰歇時，不能復更饒益眾",
    "T10n0279_021:0113a14": "生。我今宜應隨彼所求，充滿其意。』作是念已，",
    "T10n0279_021:0113a15": "即便施之而無所悔。是名：外施。云何為菩",
    "T10n0279_021:0113a16": "薩內外施？佛子！此菩薩如上所說，處輪王",
    "T10n0279_021:0113a17": "位，七寶具足，王四天下。時，或有人而來白",
    "T10n0279_021:0113a18": "言：『此轉輪位，王處已久，我未曾得。唯願大",
    "T10n0279_021:0113a19": "王捨之與我，并及王身，為我臣僕！』爾時，菩",
    "T10n0279_021:0113a20": "薩作是念言：『我身財寶及以王位，悉是無",
    "T10n0279_021:0113a21": "常、敗壞之法。我今盛壯，富有天下；乞者現",
    "T10n0279_021:0113a22": "前，當以不堅而求堅法。』作是念已，即便施",
    "T10n0279_021:0113a23": "之，乃至以身恭勤作役，心無所悔。是名：內",
    "T10n0279_021:0113a24": "外施。云何為菩薩一切施？佛子！此菩薩亦如",
    "T10n0279_021:0113a25": "上說，處輪王位，七寶具足，王四天下。時，有",
    "T10n0279_021:0113a26": "無量貧窮之人來詣其前，而作是言：『大王",
    "T10n0279_021:0113a27": "名稱周聞十方，我等欽風故來至此。吾曹",
    "T10n0279_021:0113a28": "今者各有所求，願普垂慈，令得滿足！』時，諸",
    "T10n0279_021:0113a29": "貧人從彼大王，或乞國土，或乞妻子，或乞",
    "T10n0279_021:0113b01": "手足、血肉、心肺、頭目、髓腦。菩薩是時，心作",
    "T10n0279_021:0113b02": "是念：『一切恩愛會當別離，而於眾生無所",
    "T10n0279_021:0113b03": "饒益。我今為欲永捨貪愛，以此一切必離散",
    "T10n0279_021:0113b04": "物滿眾生願。』作是念已，悉皆施與，心無",
    "T10n0279_021:0113b05": "悔恨，亦不於眾生而生厭賤。是名：一切施。云",
    "T10n0279_021:0113b06": "何為菩薩過去施？此菩薩聞過去諸佛菩薩",
    "T10n0279_021:0113b07": "所有功德，聞已不著，了達非有，不起分別，不",
    "T10n0279_021:0113b08": "貪不味，亦不求取，無所依倚；見法如夢，無",
    "T10n0279_021:0113b09": "有堅固；於諸善根，不起有想，亦無所倚；但為",
    "T10n0279_021:0113b10": "教化，取著眾生，成熟佛法，而為演說；又復觀",
    "T10n0279_021:0113b11": "察：『過去諸法，十方推求都不可得。』作是念",
    "T10n0279_021:0113b12": "已，於過去法，畢竟皆捨。是名：過去施。云何為",
    "T10n0279_021:0113b13": "菩薩未來施？此菩薩聞未來諸佛之所修行，",
    "T10n0279_021:0113b14": "了達非有，不取於相，不別樂往生諸佛國土，",
    "T10n0279_021:0113b15": "不味不著，亦不生厭；不以善根迴向於彼，亦",
    "T10n0279_021:0113b16": "不於彼而退善根，常勤修行，未曾廢捨；但",
    "T10n0279_021:0113b17": "欲因彼境界攝取眾生，為說真實，令成熟佛",
    "T10n0279_021:0113b18": "法；然此法者非有處所、非無處所，非內、非",
    "T10n0279_021:0113b19": "外，非近、非遠。復作是念：『若法非有，不可不",
    "T10n0279_021:0113b20": "捨。』是名：未來施。云何為菩薩現在施？此菩",
    "T10n0279_021:0113b21": "薩聞四天王眾天、三十三天、夜摩天、兜率陀",
    "T10n0279_021:0113b22": "天、化樂天、他化自在天、梵天、梵身天、梵輔",
    "T10n0279_021:0113b23": "天、梵眾天、大梵天、光天、少光天、無量光天、光",
    "T10n0279_021:0113b24": "音天、淨天、少淨天、無量淨天、遍淨天、廣天、少",
    "T10n0279_021:0113b25": "廣天、無量廣天、廣果天、無煩天、無熱天、善",
    "T10n0279_021:0113b26": "見天、善現天、色究竟天，乃至聞聲聞、緣覺具",
    "T10n0279_021:0113b27": "足功德。聞已，其心不迷、不沒、不聚、不散，但觀",
    "T10n0279_021:0113b28": "諸行如夢不實，無有貪著；為令眾生，捨離惡",
    "T10n0279_021:0113b29": "趣，心無分別，修菩薩道，成就佛法，而為開",
    "T10n0279_021:0113c01": "演。是名：現在施。云何為菩薩究竟施？佛子！此",
    "T10n0279_021:0113c02": "菩薩，假使有無量眾生或有無眼、或有無耳、",
    "T10n0279_021:0113c03": "或無鼻舌及以手足，來至其所，告菩薩言：『我",
    "T10n0279_021:0113c04": "身薄祜，諸根殘缺。唯願仁慈，以善方便，捨",
    "T10n0279_021:0113c05": "己所有，令我具足。』菩薩聞之，即便施與；假使",
    "T10n0279_021:0113c06": "由此，經阿僧祇劫，諸根不具，亦不心生一念",
    "T10n0279_021:0113c07": "悔惜。但自觀身，從初入胎，不淨微形，胞段諸",
    "T10n0279_021:0113c08": "根，生老病死；又觀此身，無有真實，無有慚",
    "T10n0279_021:0113c09": "愧，非賢聖物，臭穢不潔，骨節相持，血肉所",
    "T10n0279_021:0113c10": "塗，九孔常流，人所惡賤。作是觀已，不生一",
    "T10n0279_021:0113c11": "念愛著之心。復作是念：『此身危脆，無有堅固。",
    "T10n0279_021:0113c12": "我今云何而生戀著？應以施彼，充滿其願。如",
    "T10n0279_021:0113c13": "我所作，以此開導一切眾生，令於身心不生",
    "T10n0279_021:0113c14": "貪愛，悉得成就清淨智身。』是名：究竟施。是為",
    "T10n0279_021:0113c15": "菩薩摩訶薩第六施藏。",
    "T10n0279_021:0113c16": "[0113c16] 「佛子！何等為菩薩摩訶薩慧藏？此菩薩於色",
    "T10n0279_021:0113c17": "如實知，色集如實知，色滅如實知，色滅道",
    "T10n0279_021:0113c18": "如實知；於受、想、行、識如實知，受、想、行、識集如",
    "T10n0279_021:0113c19": "實知，受、想、行、識滅如實知，受、想、行、識滅道如",
    "T10n0279_021:0113c20": "實知；於無明如實知，無明集如實知，無明滅",
    "T10n0279_021:0113c21": "如實知，無明滅道如實知；於愛如實知，愛",
    "T10n0279_021:0113c22": "集如實知，愛滅如實知，愛滅道如實知；於聲",
    "T10n0279_021:0113c23": "聞如實知，聲聞法如實知，聲聞集如實知，",
    "T10n0279_021:0113c24": "聲聞涅槃如實知；於獨覺如實知，獨覺法如",
    "T10n0279_021:0113c25": "實知，獨覺集如實知，獨覺涅槃如實知；於菩",
    "T10n0279_021:0113c26": "薩如實知，菩薩法如實知，菩薩集如實知，",
    "T10n0279_021:0113c27": "菩薩涅槃如實知。云何知？知從業報諸行因",
    "T10n0279_021:0113c28": "緣之所造作，一切虛假，空無有實，非我非",
    "T10n0279_021:0113c29": "堅固，無有少法可得成立。欲令眾生知",
    "T10n0279_021:0114a01": "其實性，廣為宣說。為說何等？說諸法不可",
    "T10n0279_021:0114a02": "壞。何等法不可壞？色不可壞，受、想、行、識不",
    "T10n0279_021:0114a03": "可壞，無明不可壞，聲聞法、獨覺法、菩薩法不",
    "T10n0279_021:0114a04": "可壞。何以故？一切法無作、無作者、無言說、無",
    "T10n0279_021:0114a05": "處所、不生、不起、不與、不取、無動轉、無作用。菩",
    "T10n0279_021:0114a06": "薩成就如是等無量慧藏，以少方便，了一切",
    "T10n0279_021:0114a07": "法，自然明達，不由他悟。此慧無盡藏有十種",
    "T10n0279_021:0114a08": "不可盡故，說為無盡。何等為十？所謂：多聞善",
    "T10n0279_021:0114a09": "巧不可盡故，親近善知識不可盡故，善分別",
    "T10n0279_021:0114a10": "句義不可盡故，入深法界不可盡故，以一味",
    "T10n0279_021:0114a11": "智莊嚴不可盡故，集一切福德心無疲倦不",
    "T10n0279_021:0114a12": "可盡故，入一切陀羅尼門不可盡故，能分別",
    "T10n0279_021:0114a13": "一切眾生語言音聲不可盡故，能斷一切眾",
    "T10n0279_021:0114a14": "生疑惑不可盡故，為一切眾生現一切佛神",
    "T10n0279_021:0114a15": "力教化調伏令修行不斷不可盡故；是為十。",
    "T10n0279_021:0114a16": "是為菩薩摩訶薩第七慧藏。住此藏者，得無",
    "T10n0279_021:0114a17": "盡智慧，普能開悟一切眾生。",
    "T10n0279_021:0114a18": "[0114a18] 「佛子！何等為菩薩摩訶薩念藏？此菩薩捨",
    "T10n0279_021:0114a19": "離癡惑，得具足念，憶念過去一生、二生，乃至",
    "T10n0279_021:0114a20": "十生、百生、千生、百千生、無量百千生，成劫、壞",
    "T10n0279_021:0114a21": "劫、成壞劫、非一成劫、非一壞劫、非一成壞劫，",
    "T10n0279_021:0114a22": "百劫、千劫、百千億那由他，乃至無數、無量、無",
    "T10n0279_021:0114a23": "邊、無等、不可數、不可稱、不可思、不可量、不",
    "T10n0279_021:0114a24": "可說、不可說不可說劫；念一佛名號，乃",
    "T10n0279_021:0114a25": "至不可說不可說佛名號；念一佛出世說授",
    "T10n0279_021:0114a26": "記，乃至不可說不可說佛出世說授記；念",
    "T10n0279_021:0114a27": "一佛出世說修多羅，乃至不可說不可說",
    "T10n0279_021:0114a28": "佛出世說修多羅；如修多羅，祇夜、授記、伽",
    "T10n0279_021:0114a29": "他、尼陀那、優陀那、本事、本生、方廣、未曾",
    "T10n0279_021:0114b01": "有、譬諭、論議，亦如是；念一眾會，乃至不可",
    "T10n0279_021:0114b02": "說不可說眾會；念演一法，乃至演不可說不",
    "T10n0279_021:0114b03": "可說法；念一根種種性，乃至不可說不可說",
    "T10n0279_021:0114b04": "根種種性；念一根無量種種性，乃至不可說",
    "T10n0279_021:0114b05": "不可說根無量種種性；念一煩惱種種性，乃",
    "T10n0279_021:0114b06": "至不可說不可說煩惱種種性；念一三昧種",
    "T10n0279_021:0114b07": "種性，乃至不可說不可說三昧種種性。此念",
    "T10n0279_021:0114b08": "有十種，所謂：寂靜念、清淨念、不濁念、明徹",
    "T10n0279_021:0114b09": "念、離塵念、離種種塵念、離垢念、光耀念、可",
    "T10n0279_021:0114b10": "愛樂念、無障礙念。菩薩住是念時，一切世間",
    "T10n0279_021:0114b11": "無能嬈亂，一切異論無能變動，往世善根悉",
    "T10n0279_021:0114b12": "得清淨，於諸世法無所染著，眾魔外道所不",
    "T10n0279_021:0114b13": "能壞，轉身受生無所忘失；過、現、未來，說法無",
    "T10n0279_021:0114b14": "盡；於一切世界中，與眾生同住，曾無過咎；入",
    "T10n0279_021:0114b15": "一切諸佛眾會道場無所障礙，一切佛所悉",
    "T10n0279_021:0114b16": "得親近。是名：菩薩摩訶薩第八念藏。",
    "T10n0279_021:0114b17": "[0114b17] 「佛子！何等為菩薩摩訶薩持藏？此菩薩持諸",
    "T10n0279_021:0114b18": "佛所說修多羅，文句義理，無有忘失；一生持，",
    "T10n0279_021:0114b19": "乃至不可說不可說生持；持一佛名號，乃至",
    "T10n0279_021:0114b20": "不可說不可說佛名號；持一劫數，乃至不可",
    "T10n0279_021:0114b21": "說不可說劫數；持一佛授記，乃至不可說不",
    "T10n0279_021:0114b22": "可說佛授記；持一修多羅，乃至不可說不可",
    "T10n0279_021:0114b23": "說修多羅；持一眾會，乃至不可說不可說眾",
    "T10n0279_021:0114b24": "會；持演一法，乃至演不可說不可說法；持一",
    "T10n0279_021:0114b25": "根無量種種性，乃至不可說不可說根無量",
    "T10n0279_021:0114b26": "種種性；持一煩惱種種性，乃至不可說不可",
    "T10n0279_021:0114b27": "說煩惱種種性；持一三昧種種性，乃至不可",
    "T10n0279_021:0114b28": "說不可說三昧種種性。佛子！此持藏無邊難",
    "T10n0279_021:0114b29": "滿，難至其底，難得親近，無能制伏，無量無",
    "T10n0279_021:0114c01": "盡，具大威力，是佛境界，唯佛能了。是名：菩",
    "T10n0279_021:0114c02": "薩摩訶薩第九持藏。",
    "T10n0279_021:0114c03": "[0114c03] 「佛子！何等為菩薩摩訶薩辯藏？此菩薩有深",
    "T10n0279_021:0114c04": "智慧，了知實相，廣為眾生演說諸法，不違一",
    "T10n0279_021:0114c05": "切諸佛經典；說一品法，乃至不可說不可說",
    "T10n0279_021:0114c06": "品法；說一佛名號，乃至不可說不可說佛名",
    "T10n0279_021:0114c07": "號；如是，說一世界，說一佛授記，說一修多",
    "T10n0279_021:0114c08": "羅，說一眾會，說演一法，說一根無量種種",
    "T10n0279_021:0114c09": "性，說一煩惱無量種種性，說一三昧無量種",
    "T10n0279_021:0114c10": "種性，乃至說不可說不可說三昧無量種種",
    "T10n0279_021:0114c11": "性；或一日說，或半月、一月說，或百年、千年、",
    "T10n0279_021:0114c12": "百千年說，或一劫、百劫、千劫、百千劫說，或百",
    "T10n0279_021:0114c13": "千億那由他劫說，或無數無量乃至不可說",
    "T10n0279_021:0114c14": "不可說劫說。劫數可盡，一文一句，義理難盡。",
    "T10n0279_021:0114c15": "何以故？此菩薩成就十種無盡藏故。成就此",
    "T10n0279_021:0114c16": "藏，得攝一切法陀羅尼門現在前，百萬阿",
    "T10n0279_021:0114c17": "僧祇陀羅尼以為眷屬；得此陀羅尼已，以法",
    "T10n0279_021:0114c18": "光明，廣為眾生演說於法。其說法時，以廣長",
    "T10n0279_021:0114c19": "舌出妙音聲，充滿十方一切世界；隨其根性，",
    "T10n0279_021:0114c20": "悉令滿足，心得歡喜，滅除一切煩惱纏垢。善",
    "T10n0279_021:0114c21": "入一切音聲、言語、文字、辯才，令一切眾生",
    "T10n0279_021:0114c22": "佛種不斷，淨心相續，亦以法光明而演說法，",
    "T10n0279_021:0114c23": "無有窮盡，不生疲倦。何以故？此菩薩成就盡",
    "T10n0279_021:0114c24": "虛空遍法界無邊身故。是為菩薩摩訶薩第",
    "T10n0279_021:0114c25": "十辯藏。此藏無窮盡、無分段、無間、無斷、無變",
    "T10n0279_021:0114c26": "異、無隔礙、無退轉，甚深無底，難可得入，普",
    "T10n0279_021:0114c27": "入一切佛法之門。",
    "T10n0279_021:0114c28": "[0114c28] 「佛子！此十種無盡藏，有十種無盡法，令諸菩",
    "T10n0279_021:0114c29": "薩究竟成就無上菩提。何等為十？饒益一切",
    "T10n0279_021:0115a01": "眾生故，以本願善迴向故，一切劫無斷絕故，",
    "T10n0279_021:0115a02": "盡虛空界悉開悟心無限故，迴向有為而不",
    "T10n0279_021:0115a03": "著故，一念境界一切法無盡故，大願心無變",
    "T10n0279_021:0115a04": "異故，善攝取諸陀羅尼故，一切諸佛所護念",
    "T10n0279_021:0115a05": "故，了一切法皆如幻故。是為十種無盡法，能",
    "T10n0279_021:0115a06": "令一切世間所作，悉得究竟無盡大藏。」"
}