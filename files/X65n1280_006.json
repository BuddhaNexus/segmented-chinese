{
    "X65n1280_006:0149c03": "天童和尚闢妄救略說卷之六",
    "X65n1280_006:0149c05": "侍者 真啟 編",
    "X65n1280_006:0149c06": "▲興化存獎禪師[0149c06] 臨濟嗣。初在臨濟為侍者。後在三",
    "X65n1280_006:0149c07": "聖會中為首座。&#x751E;曰。我向南方行&#x811A;。一遭拄杖頭。不",
    "X65n1280_006:0149c08": "曾撥著一箇會佛法底人。三聖聞得。問曰。你具箇甚",
    "X65n1280_006:0149c09": "麼眼。便恁麼道。師便喝。聖曰。須是你始得。後大覺聞",
    "X65n1280_006:0149c10": "舉遂曰。作麼生得風吹。到大覺門裏來。師後到大覺",
    "X65n1280_006:0149c11": "為院主。一日覺喚院主。我聞你道。向南方行&#x811A;。一遭",
    "X65n1280_006:0149c12": "拄杖頭。不曾撥著一箇會佛法底人。你憑箇甚麼道",
    "X65n1280_006:0149c13": "理。與麼道。師便喝。覺便打。師又喝。覺又打。師來日從",
    "X65n1280_006:0149c14": "法堂過。覺召院主。我直下疑。你昨日者兩喝。師又喝。",
    "X65n1280_006:0149c15": "覺又打。師再喝。覺亦打。師曰。某甲於三聖師兄處。學",
    "X65n1280_006:0149c16": "得箇賓主句。總被師兄折倒了也。願與某甲箇安樂",
    "X65n1280_006:0149c17": "法門。覺曰。者瞎漢來。者裏納敗缺。脫下衲衣。痛打一",
    "X65n1280_006:0149c18": "頓。師於言下。薦得臨濟先師于黃檗處喫棒底道理",
    "X65n1280_006:0149c19": "師後開堂日。拈香曰。此一炷香。本為三聖師兄。三聖",
    "X65n1280_006:0149c20": "于我太孤。本為大覺師兄。大覺于我太賒。不如供養",
    "X65n1280_006:0149c21": "臨濟先師。",
    "X65n1280_006:0149c22": "[0149c22] 師見同參來。纔上法堂。師便喝。僧亦喝。師又喝。僧亦",
    "X65n1280_006:0149c23": "喝。師近前拈棒。僧又喝。師曰。你看者瞎驢漢。猶作主",
    "X65n1280_006:0149c24": "在。僧擬議。師直打。下法堂。侍者請問。適來那僧有甚",
    "X65n1280_006:0150a01": "觸忤和尚。師曰。他適來。也有權。也有實。也有炤。也有",
    "X65n1280_006:0150a02": "用。及乎我。將手向伊面前。橫兩橫到。者裏&#x5374;去。不得",
    "X65n1280_006:0150a03": "似者般瞎漢。不打。更待何時。者禮拜。",
    "X65n1280_006:0150a04": "[0150a04] 示眾曰。若是作家戰將。便請單刀直入。更莫如何若",
    "X65n1280_006:0150a05": "何。有旻德禪師。出禮拜。起便喝。師亦喝。德又喝。師亦",
    "X65n1280_006:0150a06": "喝。德禮拜歸眾。師曰。適來若是。別人三十棒。一棒也",
    "X65n1280_006:0150a07": "較不得。何故為他旻德會一喝。不作一喝用。",
    "X65n1280_006:0150a08": "[0150a08] 救曰。師英挺天縱。如虎生三日。氣便食牛。與洛浦",
    "X65n1280_006:0150a09": "俱為臨濟侍者。然皆坐在一悟。視天下無人。微大",
    "X65n1280_006:0150a10": "覺夾山。則一墮無尾巴隊中矣。浦嗣夾山。不忘最",
    "X65n1280_006:0150a11": "後之得。而化嗣臨濟。使濟上宗風。不致滅裂。&#x8462;師",
    "X65n1280_006:0150a12": "友力也。師既脫&#x97DB;于大覺。便有驅耕奪食之手。後",
    "X65n1280_006:0150a13": "來接人。不輕放過。故子孫十餘世。皆光明炤人。其",
    "X65n1280_006:0150a14": "淵源承接。有自來矣。昔法雲杲公。入圓通璣道者",
    "X65n1280_006:0150a15": "之室。一語相合。而圓通稱賞之。明日秉拂。機思運",
    "X65n1280_006:0150a16": "鈍。眾大笑。杲為之置茶。&#x6159;無以自處。偶打翻茶具。",
    "X65n1280_006:0150a17": "因而有省。于是機鋒迅捷。無敢當者。未幾謁真淨。",
    "X65n1280_006:0150a18": "復大悟。此等公案甚多。使後世讀之。如明鏡當臺。",
    "X65n1280_006:0150a19": "妍醜自見。存錄良有以也。近世衲子敘悟繇。&#x69E9;多",
    "X65n1280_006:0150a20": "修飾。凡師匠發藥之語。或臨機挫抑之言。盡情刪",
    "X65n1280_006:0150a21": "去。甚欲改換師承所示之偈頌惟褒揚者存之。夫",
    "X65n1280_006:0150a22": "所貴從師。為能與我解黏去縛。若一皆稱讚。又安",
    "X65n1280_006:0150a23": "在其為師匠耶。因及化之悟繇。一并拈出。以見古",
    "X65n1280_006:0150a24": "今之不逮。悲夫。老僧讀畢。忽記得昔年。付漢月拂",
    "X65n1280_006:0150b01": "後。漢月疑老僧行實尋&#x751E;。特對侍僧栖蓮道。和尚",
    "X65n1280_006:0150b02": "行實須改改好。故老僧有書與伊云。行實者。元述",
    "X65n1280_006:0150b03": "生平所得之實據。若非述其實據。而改好得底。則",
    "X65n1280_006:0150b04": "佛祖龍天可欺矣。佛祖龍天可欺。自心又可欺乎。",
    "X65n1280_006:0150b05": "想上座行實。都是做好出者。今救中。近世衲子敘",
    "X65n1280_006:0150b06": "悟繇。&#x69E9;多修飾云云。不打自招。令人不覺絕倒。是",
    "X65n1280_006:0150b07": "事且置。如謂興化洛浦。皆坐在一悟。祝天下無人。",
    "X65n1280_006:0150b08": "此潭吉自未&#x751E;悟。故不知興化洛浦。皆未&#x751E;悟。而",
    "X65n1280_006:0150b09": "以為坐在一悟。何以故。豈有自悟。而反視天下無",
    "X65n1280_006:0150b10": "人者。初祖囑二祖曰。汝當闡揚。勿輕未悟。一念迴",
    "X65n1280_006:0150b11": "機。便同本得。老僧惟視普天匝地。無不是人。故一",
    "X65n1280_006:0150b12": "棒不作一棒用。打人自悟。漢月反謗為一橛頭禪。",
    "X65n1280_006:0150b13": "硬作主宰。謂別有差別智。超過老僧。妄立小悟大",
    "X65n1280_006:0150b14": "悟。小法大法。暨大法之大法。種種差別名相。羅籠",
    "X65n1280_006:0150b15": "天下學者。救中謂興化洛浦。皆坐在一悟。正指其",
    "X65n1280_006:0150b16": "纔問便喝。為一橛頭硬禪。以況老僧纔問便棒。為",
    "X65n1280_006:0150b17": "坐在一悟。未明大法之大法也。殊不知興化分明",
    "X65n1280_006:0150b18": "道。我在三聖師兄處。學得箇賓主句。總被師兄折",
    "X65n1280_006:0150b19": "倒了。既云學得箇賓主句。實未親見賓主在。豈曾",
    "X65n1280_006:0150b20": "自道悟來。洛浦見夾山。開口道。自遠趨風。乞師一",
    "X65n1280_006:0150b21": "接。真所謂拋&#x5374;自家。沿門持&#x9262;者。雪竇顯拈云。者",
    "X65n1280_006:0150b22": "漢可悲可痛。鈍置他臨濟。他既雲月是同。我亦溪",
    "X65n1280_006:0150b23": "山各異。說甚麼無舌人解語。坐具劈口便摵。又那",
    "X65n1280_006:0150b24": "箇道洛浦悟來。若道小悟大悟。古人曾作是說。殊",
    "X65n1280_006:0150c01": "不知小小省發。原不可謂悟。如世尊&#x89A9;明星時。嘆",
    "X65n1280_006:0150c02": "曰。奇哉一切眾生。皆具如來智慧德相。你道者般",
    "X65n1280_006:0150c03": "大悟。還須第二遍否。老僧過銅棺山頂。一切情與",
    "X65n1280_006:0150c04": "無情。煥然等現。你道者般大悟。還須第二遍否。法",
    "X65n1280_006:0150c05": "雲杲&#x751E;謂人曰。和尚&#x7188;寧三年文帳。在鳳翔府供",
    "X65n1280_006:0150c06": "申。當年陷了華山一十八州。你輩茄子瓠子。那裏",
    "X65n1280_006:0150c07": "得知。或曰。寶華王座上為甚一向世諦。杲曰。癡人。",
    "X65n1280_006:0150c08": "佛性豈有二種耶。漢月謗老僧為一橛頭。自誇別",
    "X65n1280_006:0150c09": "有差別智。正佛性有二種。法雲謂之癡人者也。你",
    "X65n1280_006:0150c10": "道陷了華山一十八州。是甚麼面目。正與銅棺山",
    "X65n1280_006:0150c11": "頂。大地平沉一般。漢月輩茄子瓠子。那裏得知。救",
    "X65n1280_006:0150c12": "曰。大宗師為人。自無實法。纔見學者。絲毫倚傍。便",
    "X65n1280_006:0150c13": "與斬斷。如俊鶻捉鳩。饑鷹捕兔。隨鳩兔之起伏宛",
    "X65n1280_006:0150c14": "轉。必擒而後已。此料揀炤用之所繇貴也。若夫木",
    "X65n1280_006:0150c15": "牛流馬。其形雖大。然放之南首。即不能返而北轅。",
    "X65n1280_006:0150c16": "何則。有一定之機也。嗟乎。一棒到底。其露布殆已",
    "X65n1280_006:0150c17": "不少。況于棒上更加註&#x811A;耶。老僧道。木牛流馬。放",
    "X65n1280_006:0150c18": "之南首。不能返而北轅。即汝等諸人是。汝謂三頓",
    "X65n1280_006:0150c19": "痛棒。不聞有二頓四頓之旨。其釘樁搖櫓。殆有甚",
    "X65n1280_006:0150c20": "焉者矣。韓大伯頌曰。一兔橫身當古路。蒼鷹纔見",
    "X65n1280_006:0150c21": "便生擒。後來獵犬無靈性。空向枯樁舊處尋。料揀",
    "X65n1280_006:0150c22": "炤用。以迄賓主玄要。所稱枯樁舊處非耶。至於軍",
    "X65n1280_006:0150c23": "中捷書。謂之露布。老僧拈條白棒。直打到底。正如",
    "X65n1280_006:0150c24": "百萬軍中。單刀直入。取上將頭。流血千里。不待磨",
    "X65n1280_006:0151a01": "墨濡筆。早已露布了也。只是老僧與漢月。不合各",
    "X65n1280_006:0151a02": "下註&#x811A;。如何是漢月下的註&#x811A;。逐一棒死塊。喚作",
    "X65n1280_006:0151a03": "一橛頭硬禪。如何是老僧自下的註&#x811A;。劈頭打漢",
    "X65n1280_006:0151a04": "月云。若喚作極麤一棒。入地獄如箭射。救曰。臨濟",
    "X65n1280_006:0151a05": "曰。我有時一喝。如金剛王寶劍。有時一喝如踞地",
    "X65n1280_006:0151a06": "獅子。有時一喝。如探竿影草。有時一喝。不作一喝",
    "X65n1280_006:0151a07": "用。具此眼者。如明鏡當臺。學家雖悟到徹處。而大",
    "X65n1280_006:0151a08": "法未明。其開口動舌。便有種種影像。於中露現。如",
    "X65n1280_006:0151a09": "興化勘僧數則。大略可見矣。後世不究四有時句",
    "X65n1280_006:0151a10": "之故。乃效之曰。一棒不作一棒用。或問其旨趣。又",
    "X65n1280_006:0151a11": "從而解曰。特指人人面門出入時節耳。或更詰之",
    "X65n1280_006:0151a12": "曰。眼光落地時。者面門出入底。向甚處著。彼又解",
    "X65n1280_006:0151a13": "曰。盡大地。無非者一著子。若果如是。則旻德兩喝",
    "X65n1280_006:0151a14": "後便拜。何處是會得面門出入底道理耶。士君子",
    "X65n1280_006:0151a15": "以敏慧之資。或於古德老婆舌上。窺見一斑。遂信",
    "X65n1280_006:0151a16": "此等說話為究竟。謂有道理可以憑仗。而縱其才",
    "X65n1280_006:0151a17": "辯。抹殺真宗。吁。可悲也。余讀傳燈。大愚芝禪師會",
    "X65n1280_006:0151a18": "中。有僧誦金剛經。至應如是知。如是見。如是信解。",
    "X65n1280_006:0151a19": "不生法相。驀然有省。遂白芝通所悟。芝遽指禪床",
    "X65n1280_006:0151a20": "前狗子云。狗子&#x807B;。僧無語。芝便打。潛菴源公。&#x751E;舉",
    "X65n1280_006:0151a21": "此語。至不生法相。芝云。狗子&#x807B;處。問妙喜曰。你作",
    "X65n1280_006:0151a22": "麼生會。喜對曰。狗子。潛菴大稱賞之謂其不生法",
    "X65n1280_006:0151a23": "相也。妙喜悟後。謂眾曰。大愚方便善巧。如珠走盤。",
    "X65n1280_006:0151a24": "不留影跡。源以實法與人。豈不孤負佛祖之心乎。",
    "X65n1280_006:0151b01": "以余觀之。臨濟用處。真若空中電影。不可攀捉。今",
    "X65n1280_006:0151b02": "以一棒擬定。早為電影置座榻矣。更曰。有全主而",
    "X65n1280_006:0151b03": "無全賓。不知何所見。而言之不疑乎。老僧前年論",
    "X65n1280_006:0151b04": "臨濟四喝。只是一喝不作一喝用。若人廉纖不斷。",
    "X65n1280_006:0151b05": "以一喝不作一喝用。為金剛王寶劍。若人&#x811A;跟未",
    "X65n1280_006:0151b06": "穩。以一喝不作一喝用。為踞地獅子。若人一無動",
    "X65n1280_006:0151b07": "靜。以一喝不作一喝用。為探竿影草。潭吉遂謗老",
    "X65n1280_006:0151b08": "僧。效法臨濟。一棒不作一棒用。而不體究四有時",
    "X65n1280_006:0151b09": "句。殊不知老僧一棒不作一棒用。該臨濟我有時",
    "X65n1280_006:0151b10": "之我。則不見四有時句矣。丈夫自有&#x51B2;天志。不向",
    "X65n1280_006:0151b11": "如來行處行。況臨濟耶。若死在四句下。則臨濟反",
    "X65n1280_006:0151b12": "不若老僧。一棒不作一棒用。直指人人面門出入",
    "X65n1280_006:0151b13": "時節。活卓卓地。無有一法與人耳。審如是。那裏討",
    "X65n1280_006:0151b14": "白拈手段來。不見臨濟上堂。汝等諸人。赤肉團上。",
    "X65n1280_006:0151b15": "有一無位真人。&#x751E;在面門出入。今潭吉曰。眼光落",
    "X65n1280_006:0151b16": "地時。者面門出入底。向甚處著。若眼光更有落地",
    "X65n1280_006:0151b17": "時。若眼光落地時。更有箇面門出入底。向甚處著。",
    "X65n1280_006:0151b18": "豈可謂&#x751E;在面門出入哉。亡僧面前正是觸目菩",
    "X65n1280_006:0151b19": "提。說甚盡大地無非者一著子。若更有者一著子。",
    "X65n1280_006:0151b20": "早已千里萬里矣。又豈可謂&#x751E;在面門出入哉。即",
    "X65n1280_006:0151b21": "如興化道。若是別人。三十棒一棒也較不得。何故。",
    "X65n1280_006:0151b22": "為他旻德。會一喝不作一喝用。既一喝不作一喝",
    "X65n1280_006:0151b23": "用。潭吉謂旻德兩喝後便拜。逐塊不少。乃謂何處",
    "X65n1280_006:0151b24": "是會得面門出入底。請問潭吉。還曾夢見旻德面",
    "X65n1280_006:0151c01": "門麼。老僧前年。謂以一棒不作一棒用。直指一切",
    "X65n1280_006:0151c02": "人者。全主全賓。大機大用。殺活縱奪。赤手全提。何",
    "X65n1280_006:0151c03": "&#x751E;道有全主無全賓來。昔大愚芝禪師會中。有僧",
    "X65n1280_006:0151c04": "誦金剛經。至不生法相。驀然有省。白芝通所悟。芝",
    "X65n1280_006:0151c05": "遽指禪床前狗子云。狗子&#x807B;。僧無語。芝便打。會得",
    "X65n1280_006:0151c06": "大愚打處。便會得老僧一棒不作一棒用。汝喚作",
    "X65n1280_006:0151c07": "一棒擬定。喫棒正未有了日在。世傳妙喜。大悟一",
    "X65n1280_006:0151c08": "十八遍。小悟不記其數。漢月等借為口實。遂有參",
    "X65n1280_006:0151c09": "而求悟。悟而求大悟之說。暗刺老僧。坐在一悟。是",
    "X65n1280_006:0151c10": "&#x8462;不知妙喜初年。周旋曹洞家。盡得功勳五位。偏",
    "X65n1280_006:0151c11": "正回互宗旨。臂香授受。不可謂悟。逮至湛堂會下。",
    "X65n1280_006:0151c12": "理會也理會得。說也說得。做拈古頌古。小參普說",
    "X65n1280_006:0151c13": "也做得。只是有一事未在。不可謂悟。即如狗子話。",
    "X65n1280_006:0151c14": "潛菴大加稱賞。冬瓜印子。毒如砒霜。妙喜悟後。罵",
    "X65n1280_006:0151c15": "其實法與人。正謂輕易放過。無驅耕奪食手段也。",
    "X65n1280_006:0151c16": "老僧極麤一棒。凡有問者。劈脊便打。敲骨取髓。痛",
    "X65n1280_006:0151c17": "下針錐。驅門庭。奪堂奧。從頭整頓漢月到底。直打",
    "X65n1280_006:0151c18": "他上天無路。入地無門。還不放他在。汝道老僧曾",
    "X65n1280_006:0151c19": "輕放那一箇。而謂實法與人。孤負佛祖之心也哉。",
    "X65n1280_006:0151c20": "總之據此三則。潭吉誣謗老僧。反證據老僧。大覺",
    "X65n1280_006:0151c21": "打興化。也與老僧證據。夾山打洛浦。也與老僧證",
    "X65n1280_006:0151c22": "據。法雲陷了華山一十八州。也與老僧證據。大愚",
    "X65n1280_006:0151c23": "方便善巧。如珠走盤。不留影跡。也與老僧證據。臨",
    "X65n1280_006:0151c24": "濟用處。如空中電影。不可攀捉。也與老僧證據。興",
    "X65n1280_006:0152a01": "化為人。如俊鶻捉鳩。饑鷹捕兔。隨鳩兔之起伏宛",
    "X65n1280_006:0152a02": "轉。必擒而後已。也與老僧證據。何以故。老僧一棒",
    "X65n1280_006:0152a03": "不作一棒用。實無一法與人故。汝等妄計一○。執",
    "X65n1280_006:0152a04": "一○為實法。妄鑽四句。執四句為實法。妄配三數。",
    "X65n1280_006:0152a05": "執三數為實法。乃至逐老僧拄杖。則拄杖亦成實",
    "X65n1280_006:0152a06": "法。而遂謗老僧為實法。嗚呼。把火燒天。則亦徒自",
    "X65n1280_006:0152a07": "疲耳。",
    "X65n1280_006:0152a08": "▲汝州南院慧顒禪師[0152a08] 興化嗣。僧問。從上諸聖。向甚",
    "X65n1280_006:0152a09": "麼處去。師曰。不上天堂。則入地獄。曰和尚又作麼生。",
    "X65n1280_006:0152a10": "師曰。還知寶應老漢落處麼。僧擬議。師打一拂子曰。",
    "X65n1280_006:0152a11": "你還知喫拂子底麼。曰不會。師曰。正令&#x5374;是你行。又",
    "X65n1280_006:0152a12": "打一拂子。",
    "X65n1280_006:0152a13": "[0152a13] 上堂。諸方祇具啐啄同時眼。不具啐啄同時用。僧便",
    "X65n1280_006:0152a14": "問。如何是啐啄同時用。師曰。作家不啐啄啐啄同時",
    "X65n1280_006:0152a15": "失。曰此猶未是某甲問處。師曰。汝問處作麼生。僧曰",
    "X65n1280_006:0152a16": "失。師便打。其僧不&#x80BB;。後于雲門會下。聞二僧舉此話。",
    "X65n1280_006:0152a17": "一僧曰。當時南院棒折那。其僧忽契悟。遂奔回省覲。",
    "X65n1280_006:0152a18": "師已圓寂。乃謁風穴。穴一見便問。上座莫是當時問",
    "X65n1280_006:0152a19": "先師啐啄同時話底麼。僧曰是。穴曰。汝當時作麼生",
    "X65n1280_006:0152a20": "會。曰某甲當時如在燈影裏行相似。穴曰。汝會也。",
    "X65n1280_006:0152a21": "[0152a21] 上堂。赤肉團上。壁立千仞。僧問。赤肉團上。壁立千仞。",
    "X65n1280_006:0152a22": "豈不是和尚道。師曰是。僧便掀倒禪床。師曰。者瞎驢",
    "X65n1280_006:0152a23": "亂做。僧擬議。師便打趁出。",
    "X65n1280_006:0152a24": "風穴",
    "X65n1280_006:0152b01": "[0152b01] 救曰。師憂仰山之讖。為在己躬。故終日哭泣。非無",
    "X65n1280_006:0152b02": "悟人也。憂悟人之不透宗旨。以害天下後世者也。",
    "X65n1280_006:0152b03": "譬如神醫。為國人所仰活者。既老。閱諸子之才。皆",
    "X65n1280_006:0152b04": "無一可。欲秘之。則是天下。後世活人之術。自我絕",
    "X65n1280_006:0152b05": "矣。欲傳之。恐不能盡其妙。益誤天下後世。此風穴",
    "X65n1280_006:0152b06": "之心歟。或曰。穴之對念公曰。聰明者多。見性者少。",
    "X65n1280_006:0152b07": "觀其意所患在聰明耶。曰否。謂聰明雖多。而見性",
    "X65n1280_006:0152b08": "者不易得耳。如百丈通三學。德山講金剛經。風穴",
    "X65n1280_006:0152b09": "之于書。無所不觀。豈皆盡礙于道。但世之聰敏者。",
    "X65n1280_006:0152b10": "解路習熟。而智多役乎外。苟能反所役于道。一門",
    "X65n1280_006:0152b11": "深入。又惡知其不可。夫太阿之鋒在乎利。夜光之",
    "X65n1280_006:0152b12": "寶在乎明。人之所以貴於萬物者在乎靈。聖人之",
    "X65n1280_006:0152b13": "所以貴於人者在乎聖。必曰椎埋駘蹇而後合道。",
    "X65n1280_006:0152b14": "則是慶喜不當居祖位。而百丈臨濟。不得載傳燈",
    "X65n1280_006:0152b15": "矣。且夫下詔朴鈍之若真公者。豈可以聰明誣之。",
    "X65n1280_006:0152b16": "然風穴捨真而器念何耶。或曰。真公尚未有悟。余",
    "X65n1280_006:0152b17": "應曰。是何言歟。風穴曰。當看念法華下語。果未悟。",
    "X65n1280_006:0152b18": "是教渠學語矣。豈有風穴大士。教人學語哉。或者",
    "X65n1280_006:0152b19": "又曰。真公既有悟。而風穴曰。見性者少。豈悟之不",
    "X65n1280_006:0152b20": "足以當見性耶。曰悟而不透宗旨。則見性未圓。如",
    "X65n1280_006:0152b21": "六祖偈曰。菩提本無樹。明鏡亦非臺。本來無一物。",
    "X65n1280_006:0152b22": "何處惹塵埃。五祖曰。亦未見性在。&#x8462;見之未圓。必",
    "X65n1280_006:0152b23": "落偏枯。坐此不進。與無見等耳。又何疑焉。老僧據",
    "X65n1280_006:0152b24": "妙喜云。菩薩人見性以眼見。又云。直須眼見始得。",
    "X65n1280_006:0152c01": "世尊以青蓮目。顧視大眾。人天百萬。覿面不逢。惟",
    "X65n1280_006:0152c02": "有金色頭&#x9641;。與世尊相見。此正法眼藏。付囑所繇",
    "X65n1280_006:0152c03": "始也。二十八傳。至我初祖達磨。浮海東來。遂有直",
    "X65n1280_006:0152c04": "指見性之說。風穴憂仰山識。為在己躬。上堂舉世",
    "X65n1280_006:0152c05": "尊以青蓮目。顧視大眾云云。念法華拂袖下去。穴",
    "X65n1280_006:0152c06": "擲下拄杖歸方丈。其師資相見處。不惟臨濟一宗。",
    "X65n1280_006:0152c07": "面目現在。抑且靈山一會。面目現在。穴次日旁敲",
    "X65n1280_006:0152c08": "正打。徵念實處。念舉香嚴偈。動容揚古路。不墮悄",
    "X65n1280_006:0152c09": "然機。將拂袖下去。和盤托出。即如香嚴後偈。我有",
    "X65n1280_006:0152c10": "一機。瞬目視伊。將動容揚古路。和盤托出。見性直",
    "X65n1280_006:0152c11": "須眼見。&#x8462;謂此。至於聰明者多。見性者少。此二語。",
    "X65n1280_006:0152c12": "千古同悲。潭吉有聰明之資。無見性之實。風穴明",
    "X65n1280_006:0152c13": "明道。見性者少。潭吉&#x5374;道非無悟人。不信真園頭",
    "X65n1280_006:0152c14": "尚未有悟。只為自恃聰明。看得悟字太容易了。明",
    "X65n1280_006:0152c15": "欺老僧不識字。明欺老僧不讀書。故此章滿口矜",
    "X65n1280_006:0152c16": "誇。來相嘲笑。殊不知聰明二字。學道人分上。全無",
    "X65n1280_006:0152c17": "著處。宋蘇子瞻。豈不是絕世聰明漢。當時佛印元。",
    "X65n1280_006:0152c18": "尚且深錐痛劄他。云內翰胸中有萬卷書。筆下無",
    "X65n1280_006:0152c19": "一點塵。如何於自己本命元辰。便不知下落。況些",
    "X65n1280_006:0152c20": "小聰明。不及渠輩萬一。而剃除鬚髮。入我空門。本",
    "X65n1280_006:0152c21": "命元辰。依舊不知下落。&#x811A;跟下黑漫漫地。任汝誇",
    "X65n1280_006:0152c22": "太阿之鋒在乎利。老僧道。不快漆桶。任汝誇夜光",
    "X65n1280_006:0152c23": "之寶在乎明。老僧道。不快漆桶。任汝誇人之所以",
    "X65n1280_006:0152c24": "貴於萬物者在乎靈。老僧道。不快漆桶。任汝誇聖",
    "X65n1280_006:0153a01": "人之所以貴於人者在乎聖。老僧道。不快漆桶。何",
    "X65n1280_006:0153a02": "也。慶喜雖多聞博達。智慧無礙。到迦葉召難。倒&#x5374;",
    "X65n1280_006:0153a03": "門前剎竿。聰明一些也使不著。百丈雖丱歲離塵。",
    "X65n1280_006:0153a04": "三學該練。到馬祖振威一喝。直得三日耳聾。聰明",
    "X65n1280_006:0153a05": "一些也使不著。臨濟雖精究毗尼。博探經論。到黃",
    "X65n1280_006:0153a06": "檗處。三度問佛法的的大意。六十痛棒。如蒿枝拂",
    "X65n1280_006:0153a07": "相似。聰明一些也使不著。正德山所謂窮諸玄辨。",
    "X65n1280_006:0153a08": "若一毫置於太&#x8657;。竭世樞機。似一滴投於巨壑者。",
    "X65n1280_006:0153a09": "棒下無生忍。臨機不見師。風穴爾時。亦如紙燈吹",
    "X65n1280_006:0153a10": "滅。生平於書。無所不觀。到此化為烏有矣。欲&#x8994;聰",
    "X65n1280_006:0153a11": "明如芥子許。得乎。&#x8462;不但世智辨聰。於道無益。縱",
    "X65n1280_006:0153a12": "饒念得一大藏教。如瓶瀉水。喚作運糞入。不名運",
    "X65n1280_006:0153a13": "糞出。自己正知見。反被障&#x5374;。不得現前。嗚呼。聰明",
    "X65n1280_006:0153a14": "者多。是以見性者少。風穴憂臨濟之道。將墜於地",
    "X65n1280_006:0153a15": "而終日哭泣。有以也。老僧誠朴鈍可笑。請問潭吉。",
    "X65n1280_006:0153a16": "還識字也無。",
    "X65n1280_006:0153a17": "[0153a17] ▲汝州風穴延沼禪師。南院嗣。餘杭劉氏子。少魁礨。",
    "X65n1280_006:0153a18": "有英氣。於書無所不觀。然無經世意。父兄強之仕。一",
    "X65n1280_006:0153a19": "應舉至京師。即東歸。從開元寺智恭律師。剃髮受具。",
    "X65n1280_006:0153a20": "遊講肆。玩法華玄義。修止觀定慧。宿師爭下之。棄去。",
    "X65n1280_006:0153a21": "遊名山。到越州。謁鏡清。清歎其俊快。到華嚴。因寓止",
    "X65n1280_006:0153a22": "為維那。屬廓侍者從南院來。師心奇之。因結為友。遂",
    "X65n1280_006:0153a23": "默悟三玄旨要。歎曰。臨濟用處如是耶。廓使更見南",
    "X65n1280_006:0153a24": "院。師參南院。入門不禮拜。院曰。入門須辨主。師曰。端",
    "X65n1280_006:0153b01": "的請師分。院于左膝拍一拍。師便喝。院于右膝拍一",
    "X65n1280_006:0153b02": "拍。師又喝。院曰。左邊一拍且置。右邊一拍作麼生。師",
    "X65n1280_006:0153b03": "曰瞎。院便拈棒。師曰。莫盲枷瞎棒。奪打和尚。莫言不",
    "X65n1280_006:0153b04": "道。院擲下棒曰。今日&#x5374;被黃面浙子鈍置一場。師曰。",
    "X65n1280_006:0153b05": "和尚大似持&#x9262;不得。詐道不饑。院曰。闍黎曾到此間",
    "X65n1280_006:0153b06": "麼。師曰。是何言歟。院曰。老僧好好相借問。師曰。也不",
    "X65n1280_006:0153b07": "得放過。便下參堂了。&#x5374;上堂頭禮謝。院曰。闍黎曾見",
    "X65n1280_006:0153b08": "甚麼人來。師曰。在襄州華嚴。與廓侍者同夏。院曰。親",
    "X65n1280_006:0153b09": "見作家來。又曰。他向你道甚麼。師曰。始終只教某甲",
    "X65n1280_006:0153b10": "一向作主。院便打。推出方丈云。者般納敗缺底漢。有",
    "X65n1280_006:0153b11": "甚用處。師于是服膺。一日院問。南方一棒。作麼商量。",
    "X65n1280_006:0153b12": "師曰。作奇特商量。師&#x5374;問。和尚此間一棒。作麼商量。",
    "X65n1280_006:0153b13": "院拈拄杖曰。棒下無生忍。臨機不見師。師于言下。大",
    "X65n1280_006:0153b14": "徹玄旨。遂依止六年。",
    "X65n1280_006:0153b15": "[0153b15] 救曰。棒下無生忍。臨機不見師。即玄要的旨。穴于",
    "X65n1280_006:0153b16": "廓侍者處。雖悟三玄。而未至於要。安得不有再悟",
    "X65n1280_006:0153b17": "耶。闢書謂既悟三玄。復于南院處。始得大徹。遂以",
    "X65n1280_006:0153b18": "三玄為無用。是未見汾陽語耳。汾陽因僧問。如何",
    "X65n1280_006:0153b19": "是學人得力處。答曰。嘉州打大像。如何是學人轉",
    "X65n1280_006:0153b20": "身處。答曰。陝府灌鐵牛。如何是學人親切處。答曰。",
    "X65n1280_006:0153b21": "西河弄獅子。乃曰。若人會此三句。已辨三玄。更有",
    "X65n1280_006:0153b22": "三要語在。切在薦取。此無漸次中真漸次。無得失",
    "X65n1280_006:0153b23": "中真得失也。洞宗亦曰。士庶公侯一道看。貴賤尊",
    "X65n1280_006:0153b24": "卑明位次。知此者可與言宗旨矣。老僧前年與頂",
    "X65n1280_006:0153c01": "目書云。風穴沼。是汝&#x8657;張聲勢底。第一座泰山。老",
    "X65n1280_006:0153c02": "僧且為汝指破。則汝等野狐精魅。自然無地容身。",
    "X65n1280_006:0153c03": "老僧曾閱傳燈錄。載風穴於華嚴會裏作維那。因",
    "X65n1280_006:0153c04": "華嚴上堂云。大眾。今日若是臨濟德山。高亭大愚。",
    "X65n1280_006:0153c05": "鳥窠船子兒孫。不用如何若何。便請單刀直入。華",
    "X65n1280_006:0153c06": "嚴為你證據。廓侍者出。禮拜起便喝。嚴亦喝。廓又",
    "X65n1280_006:0153c07": "喝。嚴亦喝。廓禮拜起曰。大眾。看者老漢。一場敗闕。",
    "X65n1280_006:0153c08": "又喝一喝。拍手歸眾。嚴下座歸方丈。時風穴上去",
    "X65n1280_006:0153c09": "問訊。嚴云。維那汝來也。叵耐守廓。適來把老僧。扭",
    "X65n1280_006:0153c10": "&#x63D1;一上。待集眾打一頓趁出。穴曰。&#x8D82;他遲了也。自",
    "X65n1280_006:0153c11": "是和尚言過。他是臨濟下兒孫。本分恁麼。則可見",
    "X65n1280_006:0153c12": "風穴不識華嚴。故作世諦流布。豈不是流俗阿師",
    "X65n1280_006:0153c13": "耶。嚴方息怒。老僧若作華嚴。便連棒打出。則風穴",
    "X65n1280_006:0153c14": "不敢傳言送語矣。穴下來舉似廓。廓曰。你著甚來",
    "X65n1280_006:0153c15": "繇勸者漢。我未問前。早要棒喫。得我話行。試問吾",
    "X65n1280_006:0153c16": "孫。廓侍者未問前。是甚麼話。早要棒喫得話行耶。",
    "X65n1280_006:0153c17": "又曰。如今不打。搭&#x5374;我者話也。吾孫試道看。不打",
    "X65n1280_006:0153c18": "又搭&#x5374;廓甚麼話耶。穴曰。雖然如是。已遍天下也。",
    "X65n1280_006:0153c19": "又豈不是一味只作世諦流布。不見華嚴廓侍者",
    "X65n1280_006:0153c20": "二老之意。但古人鄭重。不輕明破耳。風穴只見廓",
    "X65n1280_006:0153c21": "侍者答有勝華嚴。故心奇之。因結為友。覺範洪謂",
    "X65n1280_006:0153c22": "默悟三玄旨要者此也。後風穴到南院。亦學得廓",
    "X65n1280_006:0153c23": "答話底作略。所以南院問他。南方一棒。作麼生商",
    "X65n1280_006:0153c24": "量。曰作奇特商量。露布了也。豈非只因不見華嚴",
    "X65n1280_006:0154a01": "打一頓趁出。與廓侍者我未問前早要棒喫。得我",
    "X65n1280_006:0154a02": "話行。如今不打。搭&#x5374;我話處。&#x5374;問南院。和尚此間",
    "X65n1280_006:0154a03": "一棒。作麼生商量。南院拈起棒曰。棒下無生忍。臨",
    "X65n1280_006:0154a04": "機不見師。穴始於言下大徹。老僧問汝。遞代諸大",
    "X65n1280_006:0154a05": "禪師。務欲明此以為究竟。因甚默悟三玄旨要者。",
    "X65n1280_006:0154a06": "&#x5374;於棒下無生忍處得大徹耶。今潭吉謂穴於廓",
    "X65n1280_006:0154a07": "侍者處。雖悟三玄。而未至於要。安得不有再悟。因",
    "X65n1280_006:0154a08": "舉汾陽答僧三轉語曰。若人會此三句。已辨三玄。",
    "X65n1280_006:0154a09": "更有三要語在。切在薦取。以為證據。譏闢書謂既",
    "X65n1280_006:0154a10": "悟三玄。復於南院處始得大徹。遂以三玄為無用。",
    "X65n1280_006:0154a11": "是未見汾陽語耳。又引洞宗。士庶公侯一道看。貴",
    "X65n1280_006:0154a12": "賤尊卑明位次。謂知此者。可與言宗旨。&#x8462;指穴於",
    "X65n1280_006:0154a13": "廓侍者處悟三玄。於南院處悟三要。此無漸次中",
    "X65n1280_006:0154a14": "真漸次。無得失中真得失也。老僧道。苦哉苦哉。者",
    "X65n1280_006:0154a15": "樣語話。屎臭熏人。座主奴也做不得。何況衲僧門",
    "X65n1280_006:0154a16": "下。又何況臨濟門下。若臨濟宗旨果如是。那裏討",
    "X65n1280_006:0154a17": "直截痛快來。古德謂飛星爆竹。裂石崩崖。&#x6C37;稜上",
    "X65n1280_006:0154a18": "行。劍刃上走。全機電卷。大用天旋。赤手殺人。單刀",
    "X65n1280_006:0154a19": "直入者。殆掃地而盡矣。豈到今日。即如洞宗。士庶",
    "X65n1280_006:0154a20": "公侯一道看。貴賤尊卑明位次。老僧道。任他貴賤",
    "X65n1280_006:0154a21": "尊卑明位次。我只是士庶公侯一道看。何以故。士",
    "X65n1280_006:0154a22": "庶公侯一道看。無生忍之宗旨也。貴賤尊卑明位",
    "X65n1280_006:0154a23": "次。隨名滯相。非無生忍之宗旨也。老僧惟據一切",
    "X65n1280_006:0154a24": "人。本自無用。故一棒不作一棒用。直下打他。證無",
    "X65n1280_006:0154b01": "生法忍。若見有尊卑貴賤。南院為甚說。臨機不見",
    "X65n1280_006:0154b02": "師。潭吉果會得一切人。本自無生。便知三玄三要。",
    "X65n1280_006:0154b03": "真箇是龜毛兔角。更說玄要漸次。龜毛長。兔角短。",
    "X65n1280_006:0154b04": "只管摶量不休。蒼天蒼天。冤苦中更加冤苦。然則",
    "X65n1280_006:0154b05": "汾陽道。若人會此三句。已辨三玄。更有三要語在。",
    "X65n1280_006:0154b06": "切在薦取。畢竟如何話會。老僧索性與汝等道破。",
    "X65n1280_006:0154b07": "者則公案。即與臨濟上堂。一句語須具三玄門。一",
    "X65n1280_006:0154b08": "玄門須具三要。有權有實。有炤有用。汝等諸人作",
    "X65n1280_006:0154b09": "麼生會一般。汾陽雖順僧問。答此三轉語。怨僧作",
    "X65n1280_006:0154b10": "實法會而不自薦。故有切在薦取之囑。所謂急須",
    "X65n1280_006:0154b11": "著眼看仙人。莫看仙人手中扇也。潭吉不薦汾陽",
    "X65n1280_006:0154b12": "囑意。錯判漸次得失。&#x63D1;目生花。直看雲影耳。手中",
    "X65n1280_006:0154b13": "扇尚未著眼在。何況仙人。",
    "X65n1280_006:0154b14": "[0154b14] 南院一日問師。汝道四種料揀語。料揀何法。對曰。凡",
    "X65n1280_006:0154b15": "語不滯凡情。即墮聖解。學者大病。先聖哀之。為施方",
    "X65n1280_006:0154b16": "便。如楔出楔。曰如何是奪人不奪境。曰新出紅爐金",
    "X65n1280_006:0154b17": "彈子。簉被闍黎鐵面皮。又問。如何是奪境不奪人。曰",
    "X65n1280_006:0154b18": "&#x84AD;草乍分頭腦裂。亂雲初綻影猶存。又問。如何是人",
    "X65n1280_006:0154b19": "境俱奪。曰躡足進前須急急。捉鞭當鞅莫遲遲。又問。",
    "X65n1280_006:0154b20": "如何是人境俱不奪。曰常憶江南三月裏。鷓鴣啼處",
    "X65n1280_006:0154b21": "百花香。又問。臨濟有三句。當日有問。如何是第一句。",
    "X65n1280_006:0154b22": "濟曰。三要印開朱點窄。未容擬議主賓分。師隨聲便",
    "X65n1280_006:0154b23": "喝。又問。如何是第二句。濟曰。妙解豈容無著問。漚和",
    "X65n1280_006:0154b24": "爭負截流機。師曰。未問已前錯。又問。如何是第三句。",
    "X65n1280_006:0154c01": "濟曰。但看棚頭弄傀儡。抽牽全借裏頭人。師曰。明破",
    "X65n1280_006:0154c02": "即不堪。於是南院以為可以支臨濟。",
    "X65n1280_006:0154c03": "[0154c03] 救曰。此棒下無生。悟後之問答也。&#x8462;未有大悟而",
    "X65n1280_006:0154c04": "不知宗旨者。亦未有不知宗旨而稱大悟者。可支",
    "X65n1280_006:0154c05": "臨濟之言。尤然在耳也。今人撦棒下無生。證據一",
    "X65n1280_006:0154c06": "棒。而獨不信宗旨。此初祖之所以分皮肉骨髓也。",
    "X65n1280_006:0154c07": "據潭吉謗老僧。撦棒下無生。證據一棒。而獨不信",
    "X65n1280_006:0154c08": "宗旨。老僧道。棒下無生。便是宗旨。者裏是甚麼所",
    "X65n1280_006:0154c09": "在。說一說三。說玄說要。劈脊便棒。也&#x6060;老僧不得。",
    "X65n1280_006:0154c10": "即如南院問風穴。臨濟有三句。當日有問如何是",
    "X65n1280_006:0154c11": "第一句。濟曰。三要印開朱點窄。未容擬議主賓分。",
    "X65n1280_006:0154c12": "穴隨聲便喝。又問如何是第二句。濟曰。妙解豈容",
    "X65n1280_006:0154c13": "無著問。漚和爭負截流機。穴曰。未問已前錯。又問",
    "X65n1280_006:0154c14": "如何是第三句。濟曰。但看棚頭弄傀儡。抽牽全藉",
    "X65n1280_006:0154c15": "裏頭人。穴曰。明破即不堪。潭吉道。此棒下無生。悟",
    "X65n1280_006:0154c16": "後之問答也。老僧道。誠哉悟後之問答也。你看悟",
    "X65n1280_006:0154c17": "後的人。全體作用。下語活卓卓地。纔與麼。便不與",
    "X65n1280_006:0154c18": "麼。何曾死在句下來。且問潭吉。那裏是他有玄處。",
    "X65n1280_006:0154c19": "那裏是他有要處。試逐一簡點看。縱饒簡點得出。",
    "X65n1280_006:0154c20": "分明又分明。諦當又諦當。累他風穴。成孤負臨濟",
    "X65n1280_006:0154c21": "去。老僧忍俊不禁。與汝等說破。若向風穴喝下薦",
    "X65n1280_006:0154c22": "得。猶較些子。後有僧問首山。如何是第一句。山曰。",
    "X65n1280_006:0154c23": "大用不揚眉。棒下須見血。你看他二老人。全體作",
    "X65n1280_006:0154c24": "用。同一鼻孔出氣。真所謂非父不生其子者。臨濟",
    "X65n1280_006:0155a01": "一喝不作一喝用。老僧一棒不作一棒用。即此是",
    "X65n1280_006:0155a02": "第一句。即此是黃檗宗旨。即此是我龍池老人宗",
    "X65n1280_006:0155a03": "旨也。大丈夫漢。向第一句薦得。早已不唧[口*留]。何況",
    "X65n1280_006:0155a04": "落二落三。若是從頭一一問過。幾時得休。爭&#x6060;得",
    "X65n1280_006:0155a05": "風穴道。未問已前錯。又爭&#x6060;得首山道。不打恁麼",
    "X65n1280_006:0155a06": "驢漢。爭&#x6060;得風穴道。明破即不堪。又爭&#x6060;得首山",
    "X65n1280_006:0155a07": "道。解問無人答。據此看來。第二句。第三句。皆因前",
    "X65n1280_006:0155a08": "人根器下劣。不得已而應之。汝等執定三數。正妙",
    "X65n1280_006:0155a09": "喜所謂。只知冊子上念將來。如法答他。又理會不",
    "X65n1280_006:0155a10": "得。問一段未了。又問一段。恰如村人打傳口令相",
    "X65n1280_006:0155a11": "似。是則名為可憐憫者。至於我初祖。分皮分肉分",
    "X65n1280_006:0155a12": "骨分髓。亦因前人見有差別故。若只就一人說。悟",
    "X65n1280_006:0155a13": "得棒下無生之全體。豈更分皮肉骨髓哉。即鏡清",
    "X65n1280_006:0155a14": "問風穴。亦有就皮刮毛。就肉刮皮。就骨刮肉。就髓",
    "X65n1280_006:0155a15": "刮骨等語。若問老僧。不消道箇露。",
    "X65n1280_006:0155a16": "[0155a16] 示眾。先師曰。欲得親切。莫將問來問。會麼。問在答處。",
    "X65n1280_006:0155a17": "答在問處。雖然如是。有時問不在答處。答不在問處。",
    "X65n1280_006:0155a18": "汝若擬議。老僧在汝&#x811A;跟底。大凡參學眼目。直須臨",
    "X65n1280_006:0155a19": "機大用現前。勿自拘于小節。設使言前薦得。猶為滯",
    "X65n1280_006:0155a20": "殼迷封。句下精通。未免觸途狂見。應是向來依他作",
    "X65n1280_006:0155a21": "解。明昧兩岐。與汝一切掃&#x5374;。直教箇箇。如獅子兒吒",
    "X65n1280_006:0155a22": "呀地。對眾證據。哮吼一聲。壁立千仞。誰敢正眼&#x89B7;著。",
    "X65n1280_006:0155a23": "&#x89B7;著即瞎&#x5374;渠眼。",
    "X65n1280_006:0155a24": "[0155a24] 救曰。此老&#x57C0;示於臨濟宗旨。如青天白日。無絲毫",
    "X65n1280_006:0155b01": "障翳。盲者自不能見。關尹曰。不知道而妄意卜者。",
    "X65n1280_006:0155b02": "如射覆盂。高之存金存玉。中之存角存羽。卑之存",
    "X65n1280_006:0155b03": "瓦存石。是乎非是乎。惟置物者知之。闢書之于濟",
    "X65n1280_006:0155b04": "上綱宗。實有類此。闢之而不得。復解之。解之而不",
    "X65n1280_006:0155b05": "通。又闢之。七闢三闢。其射覆也亦勞矣。老僧不曾",
    "X65n1280_006:0155b06": "見關尹子。今因汝舉。乃信不知道而妄意卜者。如",
    "X65n1280_006:0155b07": "射覆盂。即汝等諸人是。妄卜一○為千佛萬佛之",
    "X65n1280_006:0155b08": "祖。妄卜五宗。各出○之一面。及妄卜三玄三要。為",
    "X65n1280_006:0155b09": "臨濟宗旨。意者東卜西卜。卜著也未可知。抑知依",
    "X65n1280_006:0155b10": "他作解。祇聽&#x8657;聲。射盂愈勞。去之愈遠。何不看臨",
    "X65n1280_006:0155b11": "濟上堂云。汝等諸人。赤肉團上。有一無位真人。&#x751E;",
    "X65n1280_006:0155b12": "在面門出入。未證據者看看。既云&#x751E;在面門出入。",
    "X65n1280_006:0155b13": "堂堂獨露。&#x8994;絲毫障翳不可得。豈同覆盂下物哉。",
    "X65n1280_006:0155b14": "既云。未證據者看看。一念回機。堂堂獨露。凡有目",
    "X65n1280_006:0155b15": "者。&#x8994;絲毫障翳皆不可得。豈同覆盂下物。唯置之",
    "X65n1280_006:0155b16": "者知之哉。時有僧出問。如何是無位真人。濟下禪",
    "X65n1280_006:0155b17": "床把住云道道。其僧擬議。濟托開云。無位真人。是",
    "X65n1280_006:0155b18": "甚麼乾矢橛。便歸方丈。你看他全體作用。堂堂獨",
    "X65n1280_006:0155b19": "露。向者裏&#x89B7;著。便與臨濟覿面相逢。&#x8994;絲毫障翳",
    "X65n1280_006:0155b20": "更不可得。汝等諸人。畢竟要討臨濟宗旨麼。祇者",
    "X65n1280_006:0155b21": "是。抑豈於宗旨外。別立宗旨。遮遮掩掩。同覆盂下",
    "X65n1280_006:0155b22": "物。唯置之者知之哉。今漢月一盲。引頂目潭吉具",
    "X65n1280_006:0155b23": "德等眾盲。相牽相挽。蹈坑赴火。而未知所底止也。",
    "X65n1280_006:0155b24": "老僧事不獲已。著說闢邪。吒呀地哮吼一聲。壁立",
    "X65n1280_006:0155c01": "千仞。"
}