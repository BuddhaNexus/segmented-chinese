{
    "X53n0842_030:0522b16": "俱舍頌疏 論本第三十",
    "X53n0842_030:0522b17": "[0522b17] 從此第三置答益物分。先難後答。犢子部難。若補特",
    "X53n0842_030:0522b18": "伽羅。即諸薀者。世尊何不記命者即身。論主答云。觀",
    "X53n0842_030:0522b19": "能問者阿世耶故(阿世耶此云意樂)。謂由問者執一實我。名",
    "X53n0842_030:0522b20": "為命者。依此問佛。命者與身。為一為異。故佛答。以我",
    "X53n0842_030:0522b21": "無體。一異不成。如不可答龜毛硬&#x8F2D;。本無龜毛。答何",
    "X53n0842_030:0522b22": "硬&#x8F2D;。命者本無。答何一異。觀問者意。故佛不答。古昔",
    "X53n0842_030:0522b23": "諸師。已解此詰。昔有大德。名曰龍軍。三明六通。具八",
    "X53n0842_030:0522b24": "解脫。于時一畢&#x96A3;陀王。至大德所。作如是說。我今來",
    "X53n0842_030:0522c01": "意。欲請所疑。然諸沙門。性好多語。尊能直答。我當請",
    "X53n0842_030:0522c02": "問。大德受請。王即問言。命者與身。為一為異。大德答",
    "X53n0842_030:0522c03": "言。此不應記。王言。豈不先有要耶。今何異言。不答所",
    "X53n0842_030:0522c04": "問。大德質曰。我欲問疑。然諸國王。性好多語。王能直",
    "X53n0842_030:0522c05": "答。我當發問。王便受教。大德問言。大王宮中。諸菴羅",
    "X53n0842_030:0522c06": "樹。所生果味。為醋為甘。王言。宮中本無此樹。大德復",
    "X53n0842_030:0522c07": "責。先無要耶。今何異言。不答所問。王言。宮中此樹既",
    "X53n0842_030:0522c08": "無。容可答言果味甘醋。大德誨曰。命者亦無。如何可",
    "X53n0842_030:0522c09": "言與身一異。又犢子問。佛何不說命者都無。答亦觀",
    "X53n0842_030:0522c10": "問者阿世耶故。問者謂薀曰果相續。名為命者。依此",
    "X53n0842_030:0522c11": "發問。世尊答。命者都無。彼墮邪見。謂無因果。故佛不",
    "X53n0842_030:0522c12": "說。又問。佛何不說假名命者。答觀彼問者。未能得了",
    "X53n0842_030:0522c13": "緣起理故。非受真空正法器故。故不為說假有命者。",
    "X53n0842_030:0522c14": "理必應爾。如世尊告阿難陀言。有姓筏蹉(此云犢子)。出家",
    "X53n0842_030:0522c15": "外道。來至我所。作是問言。我於世間。為有我非有我。",
    "X53n0842_030:0522c16": "佛不為記。所以者何。若記為有。違法真理。實無我故。",
    "X53n0842_030:0522c17": "若記為無。增彼愚惑。彼便謂我先有今無。對有我愚。",
    "X53n0842_030:0522c18": "此無我愚。為過更甚。若執有我。則墮常邊。若執無我。",
    "X53n0842_030:0522c19": "便墮斷邊。執我是常。為我修福。執我斷滅。便謂身無。",
    "X53n0842_030:0522c20": "更何修福。此二輕重。如經說言。寧起我見。如須彌山。",
    "X53n0842_030:0522c21": "不起斷見。如芥子許。上來依論。略此問答。",
    "X53n0842_030:0522c22": "[0522c22] 從此舉頌。正明置答益物分。於中有二。一經部師中。",
    "X53n0842_030:0522c23": "鳩魔邏多頌。第二論主頌。頌則是初。頌曰。",
    "X53n0842_030:0522c24": " 觀為見所傷  及壞諸善業  故佛說正法",
    "X53n0842_030:0523a01": " 如牝虎銜子  執真我為有  即為見牙傷",
    "X53n0842_030:0523a02": " 撥俗我為無  便壞善業果",
    "X53n0842_030:0523a03": "[0523a03] 釋曰。觀為見所傷者。標不說有我也。及壞諸善業者。",
    "X53n0842_030:0523a04": "標不說我無也。故佛說正法。如牝虎[銜-金+缶]子者。舉喻釋",
    "X53n0842_030:0523a05": "成也。如虎銜子。太急則傷。太緩則墮。執真我為有。則",
    "X53n0842_030:0523a06": "為見牙傷者。釋初句也。執我之見。猶如其牙。必傷於",
    "X53n0842_030:0523a07": "人。合前太急喻也。撥俗我為無。便壞善業子者。釋第",
    "X53n0842_030:0523a08": "二句也。因果相續。世為假我。撥此為無。便壞善業。如",
    "X53n0842_030:0523a09": "子生勝果故。合前大緩喻也。",
    "X53n0842_030:0523a10": "[0523a10] 從此第二復說頌言。",
    "X53n0842_030:0523a11": " 由實命者無  佛不言一異  恐撥無假我",
    "X53n0842_030:0523a12": " 亦不說都無  謂薀相續中  有業果命者",
    "X53n0842_030:0523a13": " 若說無命者  彼撥此為無  不說諸薀中",
    "X53n0842_030:0523a14": " 有假名命者  由觀發問者  無力解真空",
    "X53n0842_030:0523a15": " 如是觀筏蹉  意樂差別故  彼問有無我",
    "X53n0842_030:0523a16": " 佛不答有無",
    "X53n0842_030:0523a17": "[0523a17] 釋曰。由實命者無。佛不言一異者。釋置記所以也。恐",
    "X53n0842_030:0523a18": "撥無假我。亦不說都無者。標不說無實命者所以也。",
    "X53n0842_030:0523a19": "謂薀相續中。至彼撥此為無者。釋前標也。謂薀相續",
    "X53n0842_030:0523a20": "由業引果。於此業果假立命者。若聞佛說無實命者",
    "X53n0842_030:0523a21": "問者不解。便撥假命。亦以為無。便墮斷見。故佛不說。",
    "X53n0842_030:0523a22": "不說諸薀中。至無力解真空者。明不說假命所以也。",
    "X53n0842_030:0523a23": "假名命者。真空之理。發問者愚。非受法器。故佛不說。",
    "X53n0842_030:0523a24": "如是觀筏蹉。至佛不答有無者。結成置記也。筏蹉意",
    "X53n0842_030:0523b01": "樂。我有是常。我無謂斷。佛觀此意。故不為答。說有違",
    "X53n0842_030:0523b02": "理。說無斷善。置記之答。於斯盡焉。",
    "X53n0842_030:0523b03": "[0523b03] 次破數論。教論難言。決定有我。事用必待事用者故。",
    "X53n0842_030:0523b04": "謂如識等能了等用。必待有我。以為所依。識等方能",
    "X53n0842_030:0523b05": "有了等用。能了之者。即是我也。如天授行。必待天授。",
    "X53n0842_030:0523b06": "天授是我。行即事用。故知事用。必待於我。論主釋通",
    "X53n0842_030:0523b07": "云。天授能行。無別行者。即此天授。運之動轉。從此至",
    "X53n0842_030:0523b08": "彼。相續生時。說名為行。離天授外。無別有行。然此行",
    "X53n0842_030:0523b09": "時。前念為因。引發後果。因是行者。無別我也。如天授",
    "X53n0842_030:0523b10": "能行。識能了亦爾。如天授身。能為識因。世間亦謂。天",
    "X53n0842_030:0523b11": "授能了。然諸聖者。為順世間。亦說天授是能了者。又",
    "X53n0842_030:0523b12": "解。或識於境。相續生時。前識為因。引後識起。說前因",
    "X53n0842_030:0523b13": "識。名能了者。亦無有失。世間於因。說作者故。如說鍾",
    "X53n0842_030:0523b14": "&#x76B7;名為能鳴。聲是所鳴。非鍾&#x76B7;也。云謂鍾&#x76B7;能生於",
    "X53n0842_030:0523b15": "聲。即說鍾&#x76B7;。名為能鳴。亦是於因說作者故。故知識",
    "X53n0842_030:0523b16": "因。名能了者。離識之外。無別有我名能了者也。又解。",
    "X53n0842_030:0523b17": "或如燈能行。識能了亦爾。燈焰相續。說名燈行。無別",
    "X53n0842_030:0523b18": "行也。即識於境。相續生時。說名能了。離識之外。無能",
    "X53n0842_030:0523b19": "了者也。數論又難。若後識生。從識非我。何緣後識。不",
    "X53n0842_030:0523b20": "恒似前。及三性心。不定生耶。若有實我。此即無妨。謂",
    "X53n0842_030:0523b21": "我自在。能令於識不恒相似及不定生。理無妨矣。論",
    "X53n0842_030:0523b22": "主通云。識由異相。令後異前。謂諸有為。自性法爾。微",
    "X53n0842_030:0523b23": "細相續。由異相力。後必異前。非由我也。若不爾者。應",
    "X53n0842_030:0523b24": "無出定以入定時。相續相似。既有出定。故知後念必",
    "X53n0842_030:0523c01": "異前也。又諸心生。必有定次。更無雜亂。如二十心中",
    "X53n0842_030:0523c02": "相生者也。亦有少分行相等心。方能相生。種性別故。",
    "X53n0842_030:0523c03": "如女心無間起莊嚴身心。或起染污心。或起夫心或",
    "X53n0842_030:0523c04": "子心。此心起時。必熏成種。後從此諸相續。轉變差別。",
    "X53n0842_030:0523c05": "還生女心。如是女心。後能生起。嚴污心等。異嚴污等。",
    "X53n0842_030:0523c06": "即不能生。故知女心生嚴污等。若是男心。即不能生",
    "X53n0842_030:0523c07": "嚴污心等。種性別故。女心無間。雖皆容起嚴污等心。",
    "X53n0842_030:0523c08": "就嚴污等。若先數起。於數起中。若明了者。就明了中。",
    "X53n0842_030:0523c09": "若近起者。女心無間。便先引起。由如是心修力強故。",
    "X53n0842_030:0523c10": "數論又難。若有修力最強盛者。寧不恒時生於自果。",
    "X53n0842_030:0523c11": "論主答云。由此心有住異相故。故不恒時生於自果。",
    "X53n0842_030:0523c12": "此住異相。於別修心相續生中。最隨順故。",
    "X53n0842_030:0523c13": "[0523c13] 從此論主推讓世尊。即當第四因相不測分。論云。諸",
    "X53n0842_030:0523c14": "心品類。次第相生。因緣方隅。我已略說。委悉了達。唯",
    "X53n0842_030:0523c15": "在世尊。一切法中。智自在故。故有頌言。",
    "X53n0842_030:0523c16": " 於一孔雀輪  一切種因相  非餘智境界",
    "X53n0842_030:0523c17": " 唯一切智知",
    "X53n0842_030:0523c18": "[0523c18] 釋曰。孔雀輪有青黃等。一切別。此一切種。由何因感。",
    "X53n0842_030:0523c19": "如是因相。非餘境界。唯佛能知。色差別因。尚為難了。",
    "X53n0842_030:0523c20": "況心心所。諸無色法。因緣差別。豈易了知。",
    "X53n0842_030:0523c21": "[0523c21] 從此第五業生先後分。先難後明。次破勝論。勝論難",
    "X53n0842_030:0523c22": "云。若實無我。業已滅壞。云何復能生未來果。論主答",
    "X53n0842_030:0523c23": "云。不從壞業未來果生。業雖已壞。種子仍在。但從業",
    "X53n0842_030:0523c24": "種。相續轉變。差別功能。生未來果。猶世間果從種生",
    "X53n0842_030:0524a01": "然果不從已壞種起。亦非從種無間即生。但從種子。",
    "X53n0842_030:0524a02": "相續轉變。差別功能。果方得生。謂種生牙。牙生於莖。莖",
    "X53n0842_030:0524a03": "生於葉。葉生於花。花為最後。方引果生。勝論又難。若",
    "X53n0842_030:0524a04": "爾何言從種生果。論主答云。刻實果唯花功能。由先",
    "X53n0842_030:0524a05": "種子。展轉為因。引起花中生果功能。約展轉因。說種",
    "X53n0842_030:0524a06": "生果。故此花中。生果功能。由先種子展轉引故。所生",
    "X53n0842_030:0524a07": "果相。而似種也。今業生果。亦如外種。由業為先熏成",
    "X53n0842_030:0524a08": "種子。相續轉變。差別果生。勝論問云。何名相續轉變",
    "X53n0842_030:0524a09": "差別。論主答云。由業為先。於色心中。熏成種子。即此",
    "X53n0842_030:0524a10": "種子。中無間斷。名為相續。即此相續。後後剎那。異前",
    "X53n0842_030:0524a11": "前生。故名轉變。即此轉變。有勝功能。最後生果。勝餘",
    "X53n0842_030:0524a12": "轉變。故名差別。因此問答。便明先果。即當第五分也",
    "X53n0842_030:0524a13": "如命終時。於識心中。雖帶眾多。感當來果。所有種子。",
    "X53n0842_030:0524a14": "然此業種。略有三種。能先引果。一者極重。譬如負債",
    "X53n0842_030:0524a15": "強者先牽。二者近作。如臨終時。逢善惡友。所起善惡。",
    "X53n0842_030:0524a16": "便先引果。三者數作。謂一生來。其數作業。能先引果。",
    "X53n0842_030:0524a17": "故經部師有此頌曰。",
    "X53n0842_030:0524a18": " 業極重近起  數習先所作  前前前後熟",
    "X53n0842_030:0524a19": " 輪轉於生死",
    "X53n0842_030:0524a20": "[0524a20] 釋曰。一業極重。前感異熟。二業近起。前感異熟。三業",
    "X53n0842_030:0524a21": "數作。前感異熟。若業輕等。便感後熟。由此業力。輪轉",
    "X53n0842_030:0524a22": "生死。",
    "X53n0842_030:0524a23": "[0524a23] 從此第六業報難知分。此是論主。推讓世尊。業所熏",
    "X53n0842_030:0524a24": "種。相續轉變。至彼彼位。彼彼果生。唯佛證知。非餘境",
    "X53n0842_030:0524b01": "界。故經部師有是頌曰。",
    "X53n0842_030:0524b02": " 此業此薰習  至此時與果  一切種定理",
    "X53n0842_030:0524b03": " 離佛無能知",
    "X53n0842_030:0524b04": "[0524b04] 釋曰。業起人時。必熏成種。此業此種。至於此時。能與",
    "X53n0842_030:0524b05": "其果。此種定理。唯佛能知。已上六分。正宗已訖。",
    "X53n0842_030:0524b06": "[0524b06] 從此流通。於中有三。一讚道勸捨。二讚道不&#x89A9;。三略",
    "X53n0842_030:0524b07": "顯勸學。今則是初。頌曰。",
    "X53n0842_030:0524b08": " 已善說此淨因道  謂佛至言真法性",
    "X53n0842_030:0524b09": " 應捨闇盲諸外執  惡見所為求慧眼",
    "X53n0842_030:0524b10": "[0524b10] 釋曰。已善說此淨因道者。標讚道也。涅槃名淨。此無",
    "X53n0842_030:0524b11": "我道。能證涅槃。名淨因道。我執已破。無我理成。名為",
    "X53n0842_030:0524b12": "善說。謂佛至言真法性者。釋前標也。無我之教。是佛",
    "X53n0842_030:0524b13": "至言。無我之理。是真法性。教之與理。俱涅槃因。淨因",
    "X53n0842_030:0524b14": "道矣。應捨闇盲諸外執。惡見所為求慧眼者。勸捨也",
    "X53n0842_030:0524b15": "外道執見。名為惡見。無智慧眼。稱之闇盲。背還滅道。",
    "X53n0842_030:0524b16": "為流轉因。捨亦佳矣。",
    "X53n0842_030:0524b17": "[0524b17] 從此第二讚道不&#x89A9;。頌曰。",
    "X53n0842_030:0524b18": " 此涅槃宮一廣道  千聖所遊無我性",
    "X53n0842_030:0524b19": " 諸佛日言光所照  雖開昧眼不能&#x89A9;",
    "X53n0842_030:0524b20": "[0524b20] 釋曰。無我理性。趣涅槃宮。此一廣道。為千聖遊。無我",
    "X53n0842_030:0524b21": "正教。諸佛日言。其教破闇。猶如赫日。依教顯理。名光",
    "X53n0842_030:0524b22": "所照。道之功也。外道惡眼。名昧眼。無我之日。安能&#x89A9;",
    "X53n0842_030:0524b23": "乎。",
    "X53n0842_030:0524b24": "[0524b24] 從此第三略顯勸學者。頌曰。",
    "X53n0842_030:0524c01": " 於此方隅已略說  為開智者慧毒門",
    "X53n0842_030:0524c02": " 庶各隨己力堪能  遍悟所知成勝業",
    "X53n0842_030:0524c03": "[0524c03] 釋曰。無我方隅。我已略說。為開智者慧毒之門如身",
    "X53n0842_030:0524c04": "少破。安少毒藥。斯須毒氣遍身中。此論亦然。開少慧",
    "X53n0842_030:0524c05": "門。諸有智人。能深悟入。名慧毒門。此慧毒門。普勸人",
    "X53n0842_030:0524c06": "修。庶各隨己力。三乘力能。遍悟所知。必成勝果。其功",
    "X53n0842_030:0524c07": "既爾。安不習哉。"
}