{
    "T16n0711_001:0821b08": "No. 711 [Nos. 708-710, 712]",
    "T16n0711_001:0821b09": "大乘舍黎娑擔摩經",
    "T16n0711_001:0821b11": "西天譯經三藏朝散大夫試鴻臚卿",
    "T16n0711_001:0821b12": "傳法大師臣施護奉 詔譯",
    "T16n0711_001:0821b13": "[0821b13] 如是我聞：[0821b13] 一時世尊在王舍城鷲&#x5CEF;山中，與",
    "T16n0711_001:0821b14": "大苾芻眾千二百五十人俱。復有菩薩摩訶",
    "T16n0711_001:0821b15": "薩眾，慈氏菩薩而為上首。",
    "T16n0711_001:0821b16": "[0821b16] 爾時世尊觀舍黎娑擔摩已，告諸苾芻言：「若",
    "T16n0711_001:0821b17": "有苾芻於十二緣生而能見了，是名見法；見",
    "T16n0711_001:0821b18": "是法已，即名見佛。」世尊作是說已，默然而住。",
    "T16n0711_001:0821b19": "[0821b19] 爾時舍利子尋作是念：「今我世尊說如是法。",
    "T16n0711_001:0821b20": "當云何義？云何了知？」即往詣慈氏菩薩所，到",
    "T16n0711_001:0821b21": "已相見，各用軟語互相問訊，即與慈氏菩薩",
    "T16n0711_001:0821b22": "坐大石下。[0821b22] 時舍利子白慈氏言：「今者世尊為",
    "T16n0711_001:0821b23": "諸苾芻說舍黎娑擔摩經，言：『諸苾芻若於十",
    "T16n0711_001:0821b24": "二緣生而能見者，是名見法；見是法已，即",
    "T16n0711_001:0821b25": "名見佛。』菩薩！我今不解斯義。何等名十二",
    "T16n0711_001:0821b26": "緣生？云何名法？云何名佛？唯願菩薩略",
    "T16n0711_001:0821b27": "為解說！」",
    "T16n0711_001:0821b28": "[0821b28] 爾時慈氏菩薩告尊者舍利子言：「如來法王",
    "T16n0711_001:0821b29": "具一切智，隨宜所說甚深微妙。汝今問我，我",
    "T16n0711_001:0821c01": "今略說。舍利子！如世尊言：『若有苾芻於十",
    "T16n0711_001:0821c02": "二緣生而能見了，是名見法；若見是法，即",
    "T16n0711_001:0821c03": "名見佛。』舍利子！十二緣生者，所謂無明緣",
    "T16n0711_001:0821c04": "行，行緣識，識緣名色，名色緣六入，六入緣",
    "T16n0711_001:0821c05": "觸，觸緣受，受緣愛，愛緣取，取緣有，有緣生，",
    "T16n0711_001:0821c06": "生緣老死、憂、悲、苦、惱；如是生者，即一大苦蘊",
    "T16n0711_001:0821c07": "生。舍利子！彼無明滅即行滅，行滅即識滅，",
    "T16n0711_001:0821c08": "識滅即名色滅，名色滅即六入滅，六入滅即",
    "T16n0711_001:0821c09": "觸滅，觸滅即受滅，受滅即愛滅，愛滅即取",
    "T16n0711_001:0821c10": "滅，取滅即有滅，有滅即生滅，生滅即老死、",
    "T16n0711_001:0821c11": "憂、悲、苦、惱滅；如是滅，即一大苦蘊滅。舍利子！",
    "T16n0711_001:0821c12": "世尊如是說，為十二緣生。」[0821c12] 舍利子言：「云何名",
    "T16n0711_001:0821c13": "法？」[0821c13] 菩薩告言：「聖八正道名之為法，所謂：正",
    "T16n0711_001:0821c14": "見、正思惟、正語、正業、正命、正勤、正念、正定。舍",
    "T16n0711_001:0821c15": "利子！是八正道果報涅盤，是故世尊略說",
    "T16n0711_001:0821c16": "名法。」[0821c16] 舍利子言：「云何名佛？」[0821c16] 菩薩告言：「若知",
    "T16n0711_001:0821c17": "一切法，名之為佛。如是得聖慧眼，見菩提",
    "T16n0711_001:0821c18": "分法，乃證法身。",
    "T16n0711_001:0821c19": "[0821c19] 「復次云何見十二緣？如佛所說：『若人恒見此",
    "T16n0711_001:0821c20": "十二緣無生、無滅、無作、無為、無取、無著、如實、",
    "T16n0711_001:0821c21": "不顛倒、寂靜、無怖、大聖、無盡、止息、悉皆無性，",
    "T16n0711_001:0821c22": "若如是見，是人見法；若能如是，恒見無生、無",
    "T16n0711_001:0821c23": "滅、無作、無為、無取、無著、如實、不顛倒、寂靜、無",
    "T16n0711_001:0821c24": "怖、大聖、無盡、止息、見法無性，彼人是見無上",
    "T16n0711_001:0821c25": "法身。』佛是得正法、正智、止息三昧。」",
    "T16n0711_001:0821c26": "[0821c26] 復次舍利子白言：「以何故名為十二緣？」[0821c26] 菩薩",
    "T16n0711_001:0821c27": "告言：「以有因有緣名十二緣。舍利子！是法",
    "T16n0711_001:0821c28": "亦非因非緣，亦非不因緣，又從緣有。子今",
    "T16n0711_001:0821c29": "略說其相。如來出生及不出生，是因緣法常",
    "T16n0711_001:0822a01": "住、平等、如實、非虛，是真實法，離顛倒故。[0822a01] 「又",
    "T16n0711_001:0822a02": "舍利子！如是緣生分為二義。何等為二？一",
    "T16n0711_001:0822a03": "者從因，二者從緣。此二種義分為內外。外",
    "T16n0711_001:0822a04": "緣從因所生者，謂從種生芽，從芽生苗，從",
    "T16n0711_001:0822a05": "苗生莖，從莖生枝葉，從枝葉生華果。若無",
    "T16n0711_001:0822a06": "種子即不生苗，乃至華果亦無所有。若有種",
    "T16n0711_001:0822a07": "子即生苗莖，乃至華果無不有故。舍利子！",
    "T16n0711_001:0822a08": "彼種子不作念：『我能生芽。』芽亦不作念：『我能",
    "T16n0711_001:0822a09": "生苗莖。』如是乃至華亦不作念：『我能生果。』果",
    "T16n0711_001:0822a10": "亦不作念：『我能從華生。』如是外因緣從因生",
    "T16n0711_001:0822a11": "法可見。[0822a11] 「又舍利子！外因緣從緣生者，謂緣",
    "T16n0711_001:0822a12": "六界合集故。云何六界？所謂地界、水界、火界、",
    "T16n0711_001:0822a13": "風界、虛空界、時界。彼地界能安立，水界能滋",
    "T16n0711_001:0822a14": "潤，火界能溫煖，風界能動搖，空界能無礙，時",
    "T16n0711_001:0822a15": "界能成就。如是六界各各緣合，種子得生芽、",
    "T16n0711_001:0822a16": "苗、華、實，無不具足。如是六界一不合者，種即",
    "T16n0711_001:0822a17": "不生，乃至華實亦不可得。然彼六界各無有",
    "T16n0711_001:0822a18": "我。彼地不言：『我能安立。』水亦不言：『我能滋潤。』",
    "T16n0711_001:0822a19": "火亦不言：『我能溫煖。』風亦不言：『我能動搖。』空",
    "T16n0711_001:0822a20": "亦不言：『我能無礙。』時亦不言：『我能成就。』然彼",
    "T16n0711_001:0822a21": "種子不言：『我能生芽。』芽亦不言：『我從諸緣得",
    "T16n0711_001:0822a22": "生。』彼芽等所生，非自作，非他作，亦非自他",
    "T16n0711_001:0822a23": "合有，非自在天所化，亦非時化，亦非緣生，",
    "T16n0711_001:0822a24": "亦不一事生，亦非不因生。然彼地、水、火、風、虛",
    "T16n0711_001:0822a25": "空、時分及種子、華、實而彼從生，不即、不離、無",
    "T16n0711_001:0822a26": "盡滅故。[0822a26] 「此外緣生復有五義。何者為五？謂不",
    "T16n0711_001:0822a27": "常、不斷、雖滅不盡、少因多果、互為所緣。云何",
    "T16n0711_001:0822a28": "不常？謂種子與芽名別異故。云何不斷？謂從",
    "T16n0711_001:0822a29": "種有芽，芽生枝葉故。云何雖滅不盡？雖滅者，",
    "T16n0711_001:0822b01": "謂種壞似滅；不盡者，謂傳種生芽。云何少",
    "T16n0711_001:0822b02": "因多果？謂一子為因，果實繁倍。云何互為所",
    "T16n0711_001:0822b03": "緣？謂因種有芽乃至華實，相似連鐶復為",
    "T16n0711_001:0822b04": "種子故。[0822b04] 「復次，云何內十二緣？此十二緣復",
    "T16n0711_001:0822b05": "有二義。云何為二？謂一從因，二從緣。云何",
    "T16n0711_001:0822b06": "從因所為？因於無明乃生於行，乃至生、老、死、",
    "T16n0711_001:0822b07": "憂、悲、苦、惱。若無無明，行亦不立，乃至無老、死、",
    "T16n0711_001:0822b08": "憂、悲、苦、惱。而彼無明不作念：『我能生行。』行亦",
    "T16n0711_001:0822b09": "不作念：『我從無明生。』乃至生亦不作念：『我能",
    "T16n0711_001:0822b10": "生老、死、憂、悲、苦、惱。』老、死等亦不作念：『我從生",
    "T16n0711_001:0822b11": "生。』是謂從因所生之相。[0822b11] 「云何從緣所生？所",
    "T16n0711_001:0822b12": "謂緣於六界得和合故。何等為六？謂地、水、",
    "T16n0711_001:0822b13": "火、風、空、識。此六界合時，是名從緣生故。云",
    "T16n0711_001:0822b14": "何名地界？謂身堅實，此名地界；若身滋潤，此",
    "T16n0711_001:0822b15": "名水界；若身溫煖，此名火界；若出入息，此名",
    "T16n0711_001:0822b16": "風界；若身無障礙，此名空界。眼識乃至第八",
    "T16n0711_001:0822b17": "識，此名識界。如是等六界緣和合故，乃生其",
    "T16n0711_001:0822b18": "身。然彼地界不作念：『我能堅實。』水界亦不作",
    "T16n0711_001:0822b19": "念：『我能滋潤。』火界亦不作念：『我能溫煖。』風界",
    "T16n0711_001:0822b20": "亦不作念：『我能出入息。』空界亦不作念：『我能",
    "T16n0711_001:0822b21": "無障礙。』識亦不作念：『我能成就。』身亦不作念：",
    "T16n0711_001:0822b22": "『我從眾緣生。』然非眾緣，身亦不立。而彼地界，",
    "T16n0711_001:0822b23": "無我、無人、無眾生、無壽命、非男、非女，亦無自、",
    "T16n0711_001:0822b24": "無他；乃至水、火、風、空、識界，亦無我、無人、無眾",
    "T16n0711_001:0822b25": "生、無壽命、非男、非女，亦無自、無他。又復若於",
    "T16n0711_001:0822b26": "如是六界而作一想、凡夫想、常想、實想、久想、",
    "T16n0711_001:0822b27": "樂想、我想、人想、眾生想、壽命想、蠕動想，由無",
    "T16n0711_001:0822b28": "智故，作如是等種種之想，是故說名無明。由",
    "T16n0711_001:0822b29": "無明故，即生貪慾、瞋恚。無明緣行，行亦如",
    "T16n0711_001:0822c01": "是著於假名，生諸妄想名識；識生名色；名",
    "T16n0711_001:0822c02": "色生六入；六入生觸；觸故生受；受故生愛；",
    "T16n0711_001:0822c03": "愛故生取；取故生有；以有故能生後蘊名生；",
    "T16n0711_001:0822c04": "生已衰變為老；蘊敗壞故為死；以愚癡故，即",
    "T16n0711_001:0822c05": "發生憂、悲、苦、惱。又以眾苦集聚逼切身心，處",
    "T16n0711_001:0822c06": "大黑闇，名為無明；造作為行；分別為識；安立",
    "T16n0711_001:0822c07": "相為名色；六根門為六入；對塵名觸；得苦",
    "T16n0711_001:0822c08": "樂名受；飢渴名愛；追求名取；復生業為有；",
    "T16n0711_001:0822c09": "後蘊生為生；蘊熟為老；彼壞為死；思懼為",
    "T16n0711_001:0822c10": "憂；慘切為悲；眾苦為苦；勞擾為惱。又復翻",
    "T16n0711_001:0822c11": "真實為虛妄，以邪見為正見，以是無智，故名",
    "T16n0711_001:0822c12": "無明。行有三種，謂福行、非福行、無相行。作",
    "T16n0711_001:0822c13": "福行得福行智，作非福行得非福行智，作無",
    "T16n0711_001:0822c14": "相行得無相行智。如是乃至老、死、憂、悲、苦、惱。",
    "T16n0711_001:0822c15": "此十二緣各各有因、有果、非常、非斷、非有為、",
    "T16n0711_001:0822c16": "不離有為、非心法、非盡法、非滅法、本來自有、",
    "T16n0711_001:0822c17": "所生不斷。譬如江河，流注無絕。」",
    "T16n0711_001:0822c18": "[0822c18] 爾時慈氏菩薩復告舍利子言：「彼十二緣復",
    "T16n0711_001:0822c19": "以四緣增長，所謂無明、愛、業、識等。彼識種",
    "T16n0711_001:0822c20": "子以自性為因，以業為地，以無明、愛、煩惱",
    "T16n0711_001:0822c21": "覆蓋，識種發生。彼業與識為地，愛與識為",
    "T16n0711_001:0822c22": "滋潤，無明覆蓋，識得成就。彼業不作念：『我能",
    "T16n0711_001:0822c23": "與識種子為地。』愛亦不作念：『我能與識種子",
    "T16n0711_001:0822c24": "為滋潤。』無明亦不作念：『我能與識種子為覆",
    "T16n0711_001:0822c25": "蓋。』以是緣故，識種成就。識亦不作念：『我從",
    "T16n0711_001:0822c26": "眾緣生。』復次，業為識地，愛為滋潤，無明覆蓋，",
    "T16n0711_001:0822c27": "種子乃生，處母胎中為名色芽。彼名色芽非",
    "T16n0711_001:0822c28": "自生，非他生，非自他合生，亦非自在天生，亦",
    "T16n0711_001:0822c29": "非時化生，亦不從本所生，亦非無因緣生。是",
    "T16n0711_001:0823a01": "法實從父母、眾緣和合得生。然彼名色芽本",
    "T16n0711_001:0823a02": "無主，亦無取捨，自性因緣如虛空幻化。",
    "T16n0711_001:0823a03": "[0823a03] 「復次，眼識所生有五種因緣。何者為五？謂眼、",
    "T16n0711_001:0823a04": "色、明照、虛空、意念。以此五緣而生眼識。以眼",
    "T16n0711_001:0823a05": "為所住，以色為所著，以明得觀照，以虛空",
    "T16n0711_001:0823a06": "得無礙，是故意念起諸為作，以是緣故眼識",
    "T16n0711_001:0823a07": "得生。若眼、色、明照、虛空、意念等緣不和合，眼",
    "T16n0711_001:0823a08": "識不生。然眼不作念：『我能為眼識所住。』色亦",
    "T16n0711_001:0823a09": "不作念：『我能令識之所著。』明亦不作念：『我能",
    "T16n0711_001:0823a10": "令識得觀照。』空亦不作念：『我能令識無障礙。』",
    "T16n0711_001:0823a11": "意亦不作念：『我能令識起為作。』識亦不作念：",
    "T16n0711_001:0823a12": "『我能從眾緣生。』然眼識實從眾緣和合而生。",
    "T16n0711_001:0823a13": "如是諸根次第所生，皆亦如是。",
    "T16n0711_001:0823a14": "[0823a14] 「復次，無有法從今世至後世，但以業果、因緣、",
    "T16n0711_001:0823a15": "妄想所生。又如明鏡照面，面現鏡中，實無面",
    "T16n0711_001:0823a16": "入鏡內，由妄想、因緣而顯現故。又如滿月高",
    "T16n0711_001:0823a17": "處虛空，去地四萬二千由旬，影現眾水。非",
    "T16n0711_001:0823a18": "月沒彼而生此水，亦由妄想、因緣故現。又如",
    "T16n0711_001:0823a19": "取火，得薪即燃，薪盡即滅。」",
    "T16n0711_001:0823a20": "[0823a20] 「復次舍利子！無有眾生從此世至後世，亦非",
    "T16n0711_001:0823a21": "後世至此世，但以業結成識種子，處處得生。",
    "T16n0711_001:0823a22": "託母胎藏生名色芽。此因緣法本來、無主、無",
    "T16n0711_001:0823a23": "我、無取、無捨，如虛空、如幻化、無有實法，而",
    "T16n0711_001:0823a24": "善惡之業報應不亡。",
    "T16n0711_001:0823a25": "[0823a25] 「又十二緣復以五事說。何等為五？謂無常、不",
    "T16n0711_001:0823a26": "斷、無滅、少因多果、相似。云何無常？謂此蘊滅，",
    "T16n0711_001:0823a27": "彼蘊生。滅即非生，生即非滅。生滅異故，故名",
    "T16n0711_001:0823a28": "無常。云何不斷？謂如秤高下，此滅彼生，故",
    "T16n0711_001:0823a29": "云不斷。云何不滅？謂眾生界所作因業皆不",
    "T16n0711_001:0823b01": "滅故。云何少因多果？謂凡所造因亦如事田，",
    "T16n0711_001:0823b02": "專心勤力故，獲果廣多。云何相似？謂所造因",
    "T16n0711_001:0823b03": "業不獲異報，故云相似。[0823b03] 「復次舍利子！如佛所",
    "T16n0711_001:0823b04": "說：『若有能觀十二因緣者，名為正觀正智慧。』",
    "T16n0711_001:0823b05": "云何正觀正智慧？謂觀過去、未來、現在三世",
    "T16n0711_001:0823b06": "所生，不作有無之想，來無所從、去無所至。若",
    "T16n0711_001:0823b07": "沙門、婆羅門及世間人能觀是法不生、不滅、",
    "T16n0711_001:0823b08": "無作、無為、無取、無捨、不顛倒、寂靜、止息、無性，",
    "T16n0711_001:0823b09": "若能如是見法，寂靜了知，無病，無瘡，如眴",
    "T16n0711_001:0823b10": "息間我見即除。如斷多羅樹頭，不復更生。是",
    "T16n0711_001:0823b11": "得不生滅法。舍利子！是人獲法忍具足，如",
    "T16n0711_001:0823b12": "來、應供、正等正覺、明行足、善逝、世間解、無上士、",
    "T16n0711_001:0823b13": "調御丈夫、天人師、佛、世尊當為授阿耨多羅",
    "T16n0711_001:0823b14": "三藐三菩提記。」",
    "T16n0711_001:0823b15": "[0823b15] 爾時慈氏菩薩說是法已，尊者舍利子，及天、",
    "T16n0711_001:0823b16": "人、阿修羅、乾闥婆等，歡喜信受，頂禮而退。"
}