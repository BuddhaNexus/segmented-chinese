{
    "X16n0310_001:0370a04": " 勢至圓通章科解序",
    "X16n0310_001:0370a05": "淨土一門修者良多唯勢至圓通章念佛法門廼淨",
    "X16n0310_001:0370a06": "土最親切一步功夫療[病丙+冗]痾之妙劑賑貧乏之多財",
    "X16n0310_001:0370a07": "度苦海之巨航雨眾寶之妙珠也彌陀慈父伸金臂",
    "X16n0310_001:0370a08": "於長夜展玉毫於昏衢無時無處皆接引於眾生多",
    "X16n0310_001:0370a09": "劫多生恒追思於遊子楞嚴經中詎人剔出。叅坐",
    "X16n0310_001:0370a10": "之暇蘊積於懷久矣乙亥歲於越中白馬山房偶成",
    "X16n0310_001:0370a11": "小草經中法喻細而鑽仰彌覺堅高二三輩願以壽",
    "X16n0310_001:0370a12": "梓因付剖劂氏以事流行識者唒笑敢避譏嫌惟願",
    "X16n0310_001:0370a13": "人人如專憶之人個個如母憶時母子歷生不相違",
    "X16n0310_001:0370a14": "遠現前當來必定見佛也。",
    "X16n0310_001:0370a15": "旹",
    "X16n0310_001:0370a16": "崇禎八年歲在乙亥五月夏浣日比丘正相體如識",
    "X16n0310_001:0370a20": "大勢至圓通章科解",
    "X16n0310_001:0370a21": "繩天台教後學比丘　正相　解",
    "X16n0310_001:0370a22": "△一章科分十三初釋名",
    "X16n0310_001:0370a23": "觀經云以智慧光明普照一切眾生令離三途得",
    "X16n0310_001:0370a24": "無上力名大勢至斯一往而作化他得名又云凡",
    "X16n0310_001:0370b01": "我足指按地一切魔宮大千世界悉皆震動名大",
    "X16n0310_001:0370b02": "勢至斯以威力折伏而名經云我無選擇都攝六",
    "X16n0310_001:0370b03": "根淨念相繼入三摩地名大勢至斯以因中自利",
    "X16n0310_001:0370b04": "得名圓通者以周遍融通為義圓該法身般若二",
    "X16n0310_001:0370b05": "德通則一道齊平三際不壅即解脫德斯依理而",
    "X16n0310_001:0370b06": "釋圓通也博地凡夫稱念極果聖號生滅之身即",
    "X16n0310_001:0370b07": "得香光莊嚴謂因該果海果徹因源斯依行而釋",
    "X16n0310_001:0370b08": "圓通也將解此章先明五重玄義玄義若明一章",
    "X16n0310_001:0370b09": "綱格灼然可見此以人法為名圓通實相為體本",
    "X16n0310_001:0370b10": "性彌陀為宗淨穢折攝為用大乘生酥為教相人",
    "X16n0310_001:0370b11": "法為名者勢至人也圓通法也所以人法為名此",
    "X16n0310_001:0370b12": "章所顯意在圓通所以為體也行人念佛之時念",
    "X16n0310_001:0370b13": "念直顯本真在在須明自心所以本性彌陀為此",
    "X16n0310_001:0370b14": "章之宗也娑婆之苦令人生厭淨土之樂令生忻",
    "X16n0310_001:0370b15": "慕所以折攝為此章之用也既有能所之念折攝",
    "X16n0310_001:0370b16": "之用事屬方等所以生酥為此章之教相也所謂",
    "X16n0310_001:0370b17": "圓通淨土者皆一心而已矣圓通未悟即淨而穢",
    "X16n0310_001:0370b18": "圓通既入即穢而淨正謂惟心淨土義見乎此由",
    "X16n0310_001:0370b19": "是淨土非圓通外之淨土圓通非淨土外之圓通",
    "X16n0310_001:0370b20": "圓通據能造之心淨土據所造之境茲以不二而",
    "X16n0310_001:0370b21": "二二而不二悟之則法法彰乎自心在在見乎真",
    "X16n0310_001:0370b22": "境淨土非遙娑婆不垢以此念佛觸處圓通矣所",
    "X16n0310_001:0370b23": "謂若人欲識真空理心內真如還徧外情與無情",
    "X16n0310_001:0370b24": "共一體處處皆同真法界。△二正釋經文",
    "X16n0310_001:0370c01": "爾時大勢至法王子與其同倫五十二菩薩。",
    "X16n0310_001:0370c02": "各述圓通之時也如來法王菩薩法子灌頂受位",
    "X16n0310_001:0370c03": "立義施仁世間王子也次補佛處續佛慧命此出",
    "X16n0310_001:0370c04": "世法王子也同倫者即同法乳之倫五十二位列",
    "X16n0310_001:0370c05": "其數也此經祗桓精舍所說楞嚴會上有十萬恒",
    "X16n0310_001:0370c06": "河沙數菩薩但敘五十二位者同念佛證圓通也。",
    "X16n0310_001:0370c07": "△三陳請敬儀",
    "X16n0310_001:0370c08": "即從座起頂禮佛足而白佛言。",
    "X16n0310_001:0370c09": "經家敘請法之敬儀從座起身敬禮佛足兼得意",
    "X16n0310_001:0370c10": "敬白佛言口敬三業虔虔乃弟子請法之常儀也。",
    "X16n0310_001:0370c11": "△四明所師二先時節",
    "X16n0310_001:0370c12": "我憶往昔恒河沙劫。",
    "X16n0310_001:0370c13": "我憶往昔者追憶最初發心修行之時也以自在",
    "X16n0310_001:0370c14": "定慧之力照之而有恒河沙數之劫恒河者從阿",
    "X16n0310_001:0370c15": "耨達池出於四口東銀牛口出殑伽河南金象口",
    "X16n0310_001:0370c16": "出信度河西瑠璃馬口出縛芻河北頗肢師子口",
    "X16n0310_001:0370c17": "出徙多河各遶池一匝出於四海殑伽河出東南",
    "X16n0310_001:0370c18": "大海信度河出西南大海縛芻河出西北大海徙",
    "X16n0310_001:0370c19": "多河從師子口流出東北大海者即此土黃河之",
    "X16n0310_001:0370c20": "源是也經中多指恒河者如來說法近此指以為",
    "X16n0310_001:0370c21": "喻其廣四十由旬其長八十由旬沙細如麵一沙",
    "X16n0310_001:0370c22": "一劫可見念佛一門其來久矣亦知勢至積功之",
    "X16n0310_001:0370c23": "高位也。△二明師號",
    "X16n0310_001:0370c24": "有佛出世名無量光十二如來相繼一劫其最後佛",
    "X16n0310_001:0371a01": "名超日月光彼佛教我念佛三昧。",
    "X16n0310_001:0371a02": "恒沙劫中舉一劫有十二如來相繼而出佛名無",
    "X16n0310_001:0371a03": "量光者光光相然而無有盡故名無量光且十二",
    "X16n0310_001:0371a04": "如來皆不離光一名無量光二名無邊光三名無",
    "X16n0310_001:0371a05": "礙光四名無對光五名大焰光六名清淨光七名",
    "X16n0310_001:0371a06": "歡喜光八名智慧光九名不斷光十名難思光十",
    "X16n0310_001:0371a07": "一名無稱光十二名超日月光彼佛教我念佛三",
    "X16n0310_001:0371a08": "昧者稟教立行之始念者能念之人佛所觀之境",
    "X16n0310_001:0371a09": "三昧者能所著乎一心以心緣佛以佛繫心心心",
    "X16n0310_001:0371a10": "相續而無間然正謂內心不起外境不侵旋元自",
    "X16n0310_001:0371a11": "歸返流全一不受諸受得乎正受久而不退必至",
    "X16n0310_001:0371a12": "於果無量三昧莫不發覺乎此故稱念佛三昧也。",
    "X16n0310_001:0371a13": "△五喻顯三初喻不念之失",
    "X16n0310_001:0371a14": "譬如有人一專為憶一人專忘。",
    "X16n0310_001:0371a15": "一專為憶佛憶眾生也發僧那於始心終大悲於",
    "X16n0310_001:0371a16": "赴難莫不以眾生為念以何因緣令得出離火宅",
    "X16n0310_001:0371a17": "一人專忘者喻眾生不念之失六道眾生真如體",
    "X16n0310_001:0371a18": "相與佛平等皆由背覺合塵竛竮六道杳莫可究。",
    "X16n0310_001:0371a19": "△二喻雖逢無益",
    "X16n0310_001:0371a20": "如是二人若逢不逢或見非見。",
    "X16n0310_001:0371a21": "佛與眾生本不相離有何逢見而眾生自離之也",
    "X16n0310_001:0371a22": "由前一人專憶故若逢或見一人專忘故不逢非",
    "X16n0310_001:0371a23": "見且今人不見佛之真身亦不知己之全體大用",
    "X16n0310_001:0371a24": "便言淨土是虗說彌陀非真實發言無佛無淨土",
    "X16n0310_001:0371b01": "如蟻子集於人身實不知人也由其不知便為無",
    "X16n0310_001:0371b02": "人乎豈不聞華嚴云佛身充滿於法界普現一切",
    "X16n0310_001:0371b03": "羣生前隨緣赴感彌不周而恒處此菩提座奈無",
    "X16n0310_001:0371b04": "感佛之緣故若逢而不逢或見而不見若作觀心",
    "X16n0310_001:0371b05": "釋者凡所作為無非是本佛出現處一切色是佛",
    "X16n0310_001:0371b06": "色一切聲是佛聲由背覺合塵故覩真境起塵勞",
    "X16n0310_001:0371b07": "聽妙聲生亂想此真逢而不逢見而不見也。△三",
    "X16n0310_001:0371b08": "喻念佛之得",
    "X16n0310_001:0371b09": "二人相憶二憶念深如是乃至從生至生同於形影",
    "X16n0310_001:0371b10": "不相乖異。",
    "X16n0310_001:0371b11": "前一人專忘者苟能如專憶之人無時無處而不",
    "X16n0310_001:0371b12": "憶二心相向可謂二憶念深如是則生生常見佛",
    "X16n0310_001:0371b13": "處處覲如來從茲現前至於淨土同於形影不相",
    "X16n0310_001:0371b14": "離也能念心之形端所念佛之影直前來專忘有",
    "X16n0310_001:0371b15": "不逢非見之乖異今相憶故即如形影之不乖異",
    "X16n0310_001:0371b16": "也若作觀心所謂念念照常理心心息幻塵但復",
    "X16n0310_001:0371b17": "本時性更無一法新。△六以法合喻",
    "X16n0310_001:0371b18": "十方如來憐念眾生如母憶子若子逃逝雖憶何為。",
    "X16n0310_001:0371b19": "上文二人相憶其喻也泛今提喻帖合中如母憶",
    "X16n0310_001:0371b20": "子其喻至切況如來憐念眾生又過於父母何也",
    "X16n0310_001:0371b21": "父母憶不及處如來憶之又父母憶子不過一生",
    "X16n0310_001:0371b22": "佛憶眾生直至成佛其憶方休若子逃逝者雖云",
    "X16n0310_001:0371b23": "是喻喻不虗設必有其由若因緣而論逃逝者在",
    "X16n0310_001:0371b24": "大通佛時入大乘家自後中間退大已來是逃逝",
    "X16n0310_001:0371c01": "之時也若作觀心者一念不生子母一處兩無罣",
    "X16n0310_001:0371c02": "牽塵念纔萌即逃逝於六塵日疎一日無所返還",
    "X16n0310_001:0371c03": "故有思憶如人有子苦者偏憐如母憶子即上一",
    "X16n0310_001:0371c04": "專為憶雖憶何為即一人專忘也問父母俱有愛",
    "X16n0310_001:0371c05": "子之心經中獨言母不言父者何答父嚴愛疎母",
    "X16n0310_001:0371c06": "慈愛切故不言父。△七提喻帖合",
    "X16n0310_001:0371c07": "子若憶母如母憶時母子歷生不相違遠。",
    "X16n0310_001:0371c08": "上文母憶雖切子在他鄉空想悠然正是雖憶何",
    "X16n0310_001:0371c09": "為遊子倘能憶母必返故里子憶母能如母憶者",
    "X16n0310_001:0371c10": "尤難何也子憶母有時母憶子無間或兀坐而長",
    "X16n0310_001:0371c11": "望或忘飡而廢寢或停梭而罷績則無時非憶子",
    "X16n0310_001:0371c12": "之時無處非念兒之處其憶念可謂至深若人子",
    "X16n0310_001:0371c13": "之在他鄉而念親也雖云至孝或良明而美婦或",
    "X16n0310_001:0371c14": "榮祿而貨財縈絆於心終非似母憶之深也孝者",
    "X16n0310_001:0371c15": "如是矧其不孝者乎所以如母憶時一句是念佛",
    "X16n0310_001:0371c16": "法門最親切功夫豈可草草放過二心相向豈有",
    "X16n0310_001:0371c17": "違遠苟能以父母之心為心可謂至極之孝矣母",
    "X16n0310_001:0371c18": "子歷生即二人相憶不相違遠即不相乖異下法",
    "X16n0310_001:0371c19": "合。△八以法合喻",
    "X16n0310_001:0371c20": "若眾生心憶佛念佛現前當來必定見佛。",
    "X16n0310_001:0371c21": "若眾生心者能感之機憶佛者想本有己佛為能",
    "X16n0310_001:0371c22": "感之因念佛者以所感他佛為能應之果此謂因",
    "X16n0310_001:0371c23": "大果大事理圓融函葢相應感應道交豈可得而",
    "X16n0310_001:0371c24": "思議也又憶者定力屬內憶想真身相好功夫所",
    "X16n0310_001:0372a01": "謂如母憶子也念佛者即念佛法門觀於他佛兼",
    "X16n0310_001:0372a02": "於外屬慧力正謂母子歷生不相違遠也現前當",
    "X16n0310_001:0372a03": "來必定見佛者上根利智觸目無非淨境舉足咸",
    "X16n0310_001:0372a04": "是道場所謂毗盧遮那遍一切處豈非現前見佛",
    "X16n0310_001:0372a05": "若根鈍智淺之流緣念他佛漸漸成熟當來淨土",
    "X16n0310_001:0372a06": "九品蓮開豈非當來見佛。△九生佛不隔",
    "X16n0310_001:0372a07": "去佛不遠不假方便自得心開。",
    "X16n0310_001:0372a08": "眾生心本具十法界隨起一念必落一界若心憶",
    "X16n0310_001:0372a09": "佛念佛此心念念在佛法界雖九界之別俱成佛",
    "X16n0310_001:0372a10": "界豈相遠耶又舉念便是果佛聖號不假五十五",
    "X16n0310_001:0372a11": "位因中方便故云不假方便久則自成如大夢覺",
    "X16n0310_001:0372a12": "如蓮華開故云自得心開或者有人別求方便使",
    "X16n0310_001:0372a13": "心開意解然後念佛可乎答云不假方便自得心",
    "X16n0310_001:0372a14": "開足知此念佛一門已是最勝方便不假餘方便",
    "X16n0310_001:0372a15": "矣且二十四聖各假方便據耳根至圓用聞思修",
    "X16n0310_001:0372a16": "之方便此念佛一門太易令人返疑務要把得定",
    "X16n0310_001:0372a17": "信得實莫論成與不成淨土到與不到凡所施為",
    "X16n0310_001:0372a18": "以佛為念若有一念妄起即是念佛不切處如是",
    "X16n0310_001:0372a19": "觀想久久自得心開但辦肯心必不相賺。△十喻",
    "X16n0310_001:0372a20": "不假方便",
    "X16n0310_001:0372a21": "如染香人身有香氣此則名曰香光莊嚴。",
    "X16n0310_001:0372a22": "如世人染香便得乎香氣襲身正喻染香得香念",
    "X16n0310_001:0372a23": "佛得佛有何方便可假眾生不念則已念佛則有",
    "X16n0310_001:0372a24": "功德妙香薰襲其心明矣香光莊嚴者所師之佛",
    "X16n0310_001:0372b01": "既名無量光豈無無量香也且憶佛念佛佛在行",
    "X16n0310_001:0372b02": "人心口非香光莊嚴而何哉。△十一結自利",
    "X16n0310_001:0372b03": "我本因地以念佛心入無生忍。",
    "X16n0310_001:0372b04": "念佛心者念存三觀佛具三身心破三惑若空觀",
    "X16n0310_001:0372b05": "念報身佛入伏順二忍破見思惑成般若德若假",
    "X16n0310_001:0372b06": "觀念應身佛入無生忍破塵沙惑成解脫德中觀",
    "X16n0310_001:0372b07": "念法身佛入寂滅忍破無明惑成法身德今約因",
    "X16n0310_001:0372b08": "中說證入無生忍當在分真位也從教我念佛三",
    "X16n0310_001:0372b09": "昧至香光莊嚴述所授法門至此方自敘本因莫",
    "X16n0310_001:0372b10": "不以憶佛念佛入無生忍此因中自利也。△十二",
    "X16n0310_001:0372b11": "證後化他",
    "X16n0310_001:0372b12": "今於此界攝念佛人歸於淨土。",
    "X16n0310_001:0372b13": "此證後化他也既以此而自利亦以此而化他此",
    "X16n0310_001:0372b14": "界果有念佛之機必攝受歸於淨土亦填本願也。",
    "X16n0310_001:0372b15": "△十三結答",
    "X16n0310_001:0372b16": "佛問圓通我無選擇都攝六根淨念相繼入三摩地",
    "X16n0310_001:0372b17": "斯為第一。",
    "X16n0310_001:0372b18": "世尊命二十五聖各述圓通經云我今問汝最初",
    "X16n0310_001:0372b19": "發心悟十八界誰為圓通從何方便入三摩地次",
    "X16n0310_001:0372b20": "第至此當七大中見大今的論修處念佛屬意旁",
    "X16n0310_001:0372b21": "攝諸根都攝六根者念佛人心存目觀返視收聽",
    "X16n0310_001:0372b22": "所謂一根既返源六根成解脫也淨念相繼者念",
    "X16n0310_001:0372b23": "佛心不得一念頃念世五欲等事為之淨一念為",
    "X16n0310_001:0372b24": "始念念無間為之相繼此義難明再加喻顯西天",
    "X16n0310_001:0372c01": "有寶名曰清珠何以得名為清珠也此珠墮在混",
    "X16n0310_001:0372c02": "濁水中入水一寸即得一寸清水二寸乃至尺丈",
    "X16n0310_001:0372c03": "次第而至淵底無不清淨正喻念佛之清珠投於",
    "X16n0310_001:0372c04": "眾生妄念混濁心水之中而妄念心水不得不清",
    "X16n0310_001:0372c05": "即今諸人念佛一聲如珠入水一寸便得一寸清",
    "X16n0310_001:0372c06": "水移念於第二聲中如珠入水二寸即得二寸清",
    "X16n0310_001:0372c07": "水乃至十百千萬至於無量如珠沉墜不已能使",
    "X16n0310_001:0372c08": "徹底澄清正是清珠投於濁水濁水不得不清念",
    "X16n0310_001:0372c09": "佛投於亂想亂想不得不除可謂淨念相繼也三",
    "X16n0310_001:0372c10": "摩地即三昧之異稱前無生忍由三摩而證前是",
    "X16n0310_001:0372c11": "舉所顯能此則舉能顯所能所互舉文之巧也斯",
    "X16n0310_001:0372c12": "為第一者依勢至即念佛三昧為第一也修行先",
    "X16n0310_001:0372c13": "要脚跟站得穩當毋以毛道之不定也如老鼠囓",
    "X16n0310_001:0372c14": "倉窖相似只從一處囓自然有個入處如或東囓",
    "X16n0310_001:0372c15": "西囓驢年也無透脫處古德有云若欲徑路修行",
    "X16n0310_001:0372c16": "惟在一心念佛斯念佛三昧之格言也。",
    "X16n0310_001:0372c18": "大勢至圓通章科解(終)"
}