{
    "X61n1164_005:0680b05": "靈峰蕅益大師選定淨土十要卷第五",
    "X61n1164_005:0680b07": "述曰。昔雲棲宏祖在日。深慕飛錫法師寶王論",
    "X61n1164_005:0680b08": "及妙叶禪師念佛直指二書。往往博諏未獲遘",
    "X61n1164_005:0680b09": "止。神廟末年古吳萬融老宿某。偶於亂楮中獲",
    "X61n1164_005:0680b10": "一遺編。蓋二書合刻也。磨滅之餘僅存墨影。韓",
    "X61n1164_005:0680b11": "朝集居士正知與靈峰旭老人後先梓而行之。",
    "X61n1164_005:0680b12": "及老人流通淨要時。遂將二書雙珏竝薦。而直",
    "X61n1164_005:0680b13": "指前序略載此緣。且若深惜其未入宏祖之慧",
    "X61n1164_005:0680b14": "照也。今刻十要。奉寶王次十疑之後。其論所云",
    "X61n1164_005:0680b15": "念未來佛即信願二種資糧。故最為得要云。",
    "X61n1164_005:0680b17": " 念佛三昧寶王論(卷上)",
    "X61n1164_005:0680b18": "唐紫閣山草堂寺沙門　飛錫　撰",
    "X61n1164_005:0680b19": "客有高信至吾禪居前禮致問曰。成道捷徑。法華三",
    "X61n1164_005:0680b20": "昧不輕之行。念佛三昧般舟之宗。僉為無上深妙禪",
    "X61n1164_005:0680b21": "門。願聞其致。對曰。希高扣寂。未有若君之問者也。子",
    "X61n1164_005:0680c01": "將涉無生之龍津。欲圖南以鵬舉。吾不敏。嘗試論之。",
    "X61n1164_005:0680c02": "略開二十門以明斯旨。",
    "X61n1164_005:0680c03": "上卷七門(念未來佛)",
    "X61n1164_005:0680c04": "念未來佛速成三昧門(一)",
    "X61n1164_005:0680c05": "嬖女羣盜皆不可輕門(二)",
    "X61n1164_005:0680c06": "持戒破戒但生佛想門(三)",
    "X61n1164_005:0680c07": "現處湯獄不妨受記門(四)",
    "X61n1164_005:0680c08": "觀空無我擇善而從門(五)",
    "X61n1164_005:0680c09": "無善可擇無惡可棄門(六)",
    "X61n1164_005:0680c10": "一切眾生肉不可食門(七)",
    "X61n1164_005:0680c11": "中卷六門(念現在佛)",
    "X61n1164_005:0680c12": "念現在佛專注一境門(八)",
    "X61n1164_005:0680c13": "此生他生一念十念門(九)",
    "X61n1164_005:0680c14": "是心是佛是心作佛門(十)",
    "X61n1164_005:0680c15": "高聲念佛面向西方門(十一)",
    "X61n1164_005:0680c16": "夢覺一心以明三昧門(十二)",
    "X61n1164_005:0680c17": "念三身佛破三種障門(十三)",
    "X61n1164_005:0680c18": "下卷七門(通念三世無不是佛)",
    "X61n1164_005:0680c19": "念過去佛因果相同門(十四)",
    "X61n1164_005:0680c20": "無心念佛理事雙修門(十五)",
    "X61n1164_005:0681a01": "了心境界妄想不生門(十六)",
    "X61n1164_005:0681a02": "諸佛解脫心行中求門(十七)",
    "X61n1164_005:0681a03": "三業供養真實表敬門(十八)",
    "X61n1164_005:0681a04": "無相獻華信毀交報門(十九)",
    "X61n1164_005:0681a05": "萬善同歸皆成三昧門(二十)",
    "X61n1164_005:0681a06": "念未來佛速成三昧門第一(速成念阿彌陀佛一行三昧)",
    "X61n1164_005:0681a07": "心之二也。生於羣妄。羣妄雖虗。惑者猶滯。滯之不釋。",
    "X61n1164_005:0681a08": "聖以之憂。(今夫)玄韻暢而無說(皆不可得是以)法身空而具相",
    "X61n1164_005:0681a09": "(無不是佛)。相之不明說之不圓。(則具相)一味之旨(無說)絕言之",
    "X61n1164_005:0681a10": "路詎可知其所歸歟。夫帝網未張千瓔焉覿(不念過現佛豈",
    "X61n1164_005:0681a11": "知未來佛)。宏綱忽舉萬目齊開(既念過現佛則知未來無不是佛矣)。浴大海",
    "X61n1164_005:0681a12": "者已用於百川。念佛名者必成於(一相之)三昧。一言以",
    "X61n1164_005:0681a13": "蔽。其在茲焉。亦猶清珠下於濁水。濁水不得不清。佛",
    "X61n1164_005:0681a14": "想投於亂心。亂心不得不佛(何眾生非佛耶)。而世人念過去",
    "X61n1164_005:0681a15": "釋迦。想現在彌陀。獨未聞念未來諸佛。何耶。蓋不了",
    "X61n1164_005:0681a16": "如來對眾生之麤說諸佛之妙。遂隔生於佛外。淨名",
    "X61n1164_005:0681a17": "有齅薝蔔不齅餘香。花有著身不著身者。此抑揚大",
    "X61n1164_005:0681a18": "乘也。抑小則置鉢茫然。揚大則(大小)同遊(於)不二。法華",
    "X61n1164_005:0681a19": "決了聲聞法。是諸經之王。(則)一切(香皆)薝蔔(大小俱)不著",
    "X61n1164_005:0681a20": "之旨明矣。苟非其人。以諸佛為至尊也。眾生為至卑",
    "X61n1164_005:0681b01": "也。高下出焉。羣妄興矣。敬傲立焉。一真隱矣。夫如是",
    "X61n1164_005:0681b02": "必草芥萬有。錙銖天下。慢幢已設高倨稜層。目送飛",
    "X61n1164_005:0681b03": "鴻心游青漢。不可屈也。維摩經。一切見敬為供養中",
    "X61n1164_005:0681b04": "最。楞伽經。如來藏自性清淨轉三十二相入一切眾",
    "X61n1164_005:0681b05": "生心中。如大無價寶珠垢衣所纏。又城中最下乞人",
    "X61n1164_005:0681b06": "與難勝如來等無有異。所以圓念三世佛。普觀十方",
    "X61n1164_005:0681b07": "尊。理趣般若云。一切有情皆如來藏。普賢菩薩自體",
    "X61n1164_005:0681b08": "徧故。夫貧女懷王。米在穅[禾*會]。鏡然可觀。豈可罹八慢",
    "X61n1164_005:0681b09": "之責哉。人皆侮未來玉毫。不敢侮過現金色。起罪之",
    "X61n1164_005:0681b10": "源在當來佛上。非已今佛上也。眾生苟非。當佛焉在。",
    "X61n1164_005:0681b11": "若知母因子貴米以穅全。有叶法華不輕之心。則念",
    "X61n1164_005:0681b12": "佛三昧不速而成矣。法華念佛元是一門。如芝术之",
    "X61n1164_005:0681b13": "藥。列仙之子。昔各天涯都無仙號。人服其藥羽化雲",
    "X61n1164_005:0681b14": "行。故藥受仙標。人得仙譽。人藥異也。其仙一也。若無",
    "X61n1164_005:0681b15": "聖人誰與道遊。法無佛悟豈令自悟。法非佛不悟。念",
    "X61n1164_005:0681b16": "佛三昧生焉。佛非法不明。法華三昧起矣。一仙兩稱",
    "X61n1164_005:0681b17": "俱得仙名。念佛法華同名佛慧。佛慧既同則不輕般",
    "X61n1164_005:0681b18": "舟無上深妙禪於茲悟矣。",
    "X61n1164_005:0681b19": "嬖女羣盜皆不可輕門第二",
    "X61n1164_005:0681b20": "問。嬖女羣盜惡之至者。安得敬如佛歟。對。如佛所演。",
    "X61n1164_005:0681c01": "有對待門．決了門。對女子虗偽。說如來至真。佛可尊",
    "X61n1164_005:0681c02": "崇。女可厭離。厭離有二。一訶欲。二放心。菩薩訶色欲",
    "X61n1164_005:0681c03": "經。女色者世間枷鎖。凡夫戀著不能自拔。世間重患",
    "X61n1164_005:0681c04": "凡夫困之至死不免。世間衰禍凡夫遭之無厄不至。",
    "X61n1164_005:0681c05": "行者既捨。若復顧念。是為從獄得出還復思入。從狂",
    "X61n1164_005:0681c06": "得止而復樂之。從病得瘥復思得病。智者知其愚而",
    "X61n1164_005:0681c07": "顛。蹶死無日矣。凡夫重女。甘為僕使。終身馳驟為之",
    "X61n1164_005:0681c08": "辛苦。雖鐵鑕千刃鋒鏑交至不以為患。行者若能棄",
    "X61n1164_005:0681c09": "之不顧。則破枷脫鎻惡狂厭病。離於衰禍既安且吉。",
    "X61n1164_005:0681c10": "得出牢獄永無患難。女人之相。言如蜜。心如毒。停泉",
    "X61n1164_005:0681c11": "澄波蛟龍居之。金山寶窟師子處之。此害不可近也。",
    "X61n1164_005:0681c12": "室家不和婦人之由。毀宗敗族婦人之酷。實為陰賊",
    "X61n1164_005:0681c13": "滅人慧明。亦如獵圍鮮得出生。譬如高羅。羣鳥落之",
    "X61n1164_005:0681c14": "不能奮飛。又如密網。眾魚投之刳腸爼肌。亦如闇阬。",
    "X61n1164_005:0681c15": "無目投之如蛾赴火奔競求之。是以智者知而遠之",
    "X61n1164_005:0681c16": "不受其賊。惡而薉之不為此物之所惑也。大寶積經。",
    "X61n1164_005:0681c17": "鋒刃刀山毒箭諸苦。女人能集眾多苦事。假以香華",
    "X61n1164_005:0681c18": "為嚴好。愚人於此妄貪求。如海疲鳥迷於彼岸。死必",
    "X61n1164_005:0681c19": "當墮阿鼻地獄。現見眾苦皆來集身。善友乖離天宮",
    "X61n1164_005:0681c20": "永失。寧投鐵獄馳走刀山眠臥炎爐不親女色。如鳥",
    "X61n1164_005:0682a01": "為求食不知避網羅。貪愛於女人被害亦如是。譬如",
    "X61n1164_005:0682a02": "水中魚。游泳網者前。便為他所執。豈非自傷損。女若",
    "X61n1164_005:0682a03": "捕魚人。諂誑猶如網。男子同於魚。被網亦如是。次放",
    "X61n1164_005:0682a04": "心者。大寶積經。若人一心專精自守。貪欲心發即應",
    "X61n1164_005:0682a05": "覺知。方便散除還令寂靜。云何散除。應作是念。此是",
    "X61n1164_005:0682a06": "空。此是不淨。求此欲心生處滅處。從何所來去至何",
    "X61n1164_005:0682a07": "所。是中誰染。誰受染者。誰為染法。如是觀時。不見能",
    "X61n1164_005:0682a08": "染。不見所染。不見染事。以不見故則無有取。以不取",
    "X61n1164_005:0682a09": "故則無有捨。以不捨故則無有愛。不捨不愛名離欲",
    "X61n1164_005:0682a10": "寂靜涅槃。又恣入塵勞生死而亦不患貪恚癡等。是",
    "X61n1164_005:0682a11": "謂放心。已上明對待門竟。決了門者。若究竟離諸妄。",
    "X61n1164_005:0682a12": "無染於虗空。則過現佛非未來佛也。夫求無價寶必",
    "X61n1164_005:0682a13": "下於滄溟。采智慧寶必求於煩惱。五逆相即解脫相。",
    "X61n1164_005:0682a14": "魔界如即佛界如。若聆佛音而喜。聞魔聲而恚。非覺",
    "X61n1164_005:0682a15": "於諸法者。北轅適越安得與之論道哉。昔列仙鹿蹄",
    "X61n1164_005:0682a16": "呪令國旱。嬖女誘而得之。女者耶輸也。未來成佛。號",
    "X61n1164_005:0682a17": "具足千萬光相如來。阿那律昔為盜首。入寺盜佛額",
    "X61n1164_005:0682a18": "珠。箭挑佛燈令光不滅。阿那律此翻無滅。良在茲焉。",
    "X61n1164_005:0682a19": "當來作佛。號普明如來。未來兩佛猶如皎日。",
    "X61n1164_005:0682a20": "持戒破戒但生佛想門第三",
    "X61n1164_005:0682b01": "問。梵網經。若人受佛戒。即入諸佛位。而緇服之流佩",
    "X61n1164_005:0682b02": "明月之戒。懸瓔珞之珠。參位三尊。範圍七眾。苟非精",
    "X61n1164_005:0682b03": "持。動行顛沛。斯人也慢之何過焉。捶之何罪焉。對。如",
    "X61n1164_005:0682b04": "來三昧海經。為父王說昔四比丘犯律為恥。將無所",
    "X61n1164_005:0682b05": "怙。忽聞空中曰。汝謂無救。不然也。空王如來雖涅槃。",
    "X61n1164_005:0682b06": "形像尚在。汝可入塔一觀寶像眉間白毫。比丘隨之",
    "X61n1164_005:0682b07": "泣淚言曰。佛像尚爾。況真容乎。舉身投地如大(如字)山",
    "X61n1164_005:0682b08": "崩。今於四方皆成正覺。東阿閦佛。南寶相佛。西無量",
    "X61n1164_005:0682b09": "壽佛。北微妙聲佛。四破戒比丘。一觀寶像僉為世雄。",
    "X61n1164_005:0682b10": "念佛之人豈得自惑惑他歟。大集經。若諸王臣打罵",
    "X61n1164_005:0682b11": "出家持戒破戒。罪同出百億佛身血。若見被袈裟者。",
    "X61n1164_005:0682b12": "無論持犯但生佛想。佛想者念佛三昧也。斯金口明",
    "X61n1164_005:0682b13": "不輕之深旨。安得不懼哉。經云。寧為心師。不師於心。",
    "X61n1164_005:0682b14": "見慳貪人作施想。見破戒人作持戒想。夫然則不為",
    "X61n1164_005:0682b15": "六蔽境界所纏。成六度彼岸觀門焉。若分別心。自取",
    "X61n1164_005:0682b16": "冥罰。能翻此見。念佛三昧如川之流矣。",
    "X61n1164_005:0682b17": "現處湯獄不妨受記門第四",
    "X61n1164_005:0682b18": "問。如現處湯獄嬰鬼趣。菩提難發。河清未期。安得同",
    "X61n1164_005:0682b19": "於佛歟。對。采良藥者非華堂所出。集法藥者非無為",
    "X61n1164_005:0682b20": "自出。首楞嚴說四種記。一未發心記。二初發心記。三",
    "X61n1164_005:0682c01": "密與授記。四現前授記。今現處鬼獄。佛記當來必發",
    "X61n1164_005:0682c02": "大志。遇真善友。行菩薩行。還成正覺。即是未發心記",
    "X61n1164_005:0682c03": "也。佛說四種記時。迦葉白佛。我等從今當於一切眾",
    "X61n1164_005:0682c04": "生生世尊想。若生輕心則為自傷。佛言。善哉快論。人",
    "X61n1164_005:0682c05": "皆不應稱量眾生。唯有如來乃能量爾。我敕諸聲聞",
    "X61n1164_005:0682c06": "及餘菩薩。於諸眾生應生佛想。華嚴普賢行願品。破",
    "X61n1164_005:0682c07": "百萬障門亦用此想。夫宅寶未開不妨寶在宅內。頞",
    "X61n1164_005:0682c08": "珠鬬沒何妨珠隱頞中。若不念眾生為當來佛。必以",
    "X61n1164_005:0682c09": "六塵為寇賊。則防魔軍(適)自壞其壁壘。(自)存敵國。(使)",
    "X61n1164_005:0682c10": "常起於怨仇。金革所以未寧。鼙鼓於焉尚振。安得高",
    "X61n1164_005:0682c11": "枕於其間哉。能悟色聲為佛。則眾生皆當來佛。必不",
    "X61n1164_005:0682c12": "立心前之境也。或想自身為本尊也。瑜伽真言深妙",
    "X61n1164_005:0682c13": "觀門不謀而會。問。湯獄之子殊未發心。如來法王宥",
    "X61n1164_005:0682c14": "過與記。原夫未悟。從何得醒耶。對。長江之源濫乎一",
    "X61n1164_005:0682c15": "觴。大迷之本存乎二見。若念外立無念。生外立無生。",
    "X61n1164_005:0682c16": "則生死異於涅槃也。萬佛洪音莫能訓矣。若了念而",
    "X61n1164_005:0682c17": "無念生而不生。煩惱即菩提也。一相莊嚴斯能悟矣。",
    "X61n1164_005:0682c18": "亦猶巖上羣蜂己房純蜜。井中七寶何廢稱珍。皆本",
    "X61n1164_005:0682c19": "有之非適今也。吾放其心。徧一切所緣之處。皆見如",
    "X61n1164_005:0682c20": "來道從恚等生。於是乎在。如來藏經。我以佛眼觀一",
    "X61n1164_005:0683a01": "切眾生貪欲恚癡。諸煩惱中有如來智．如來眼．如來",
    "X61n1164_005:0683a02": "身。結加趺坐儼然不動。乃至德相備足如我無異。以",
    "X61n1164_005:0683a03": "九喻廣說一切眾生有如來藏。寶性論頌釋萎華中",
    "X61n1164_005:0683a04": "諸佛。糞薉中真金。地中珍寶藏。諸果子中芽。朽故弊",
    "X61n1164_005:0683a05": "壞衣纏裹真金像。貧賤醜陋女懷轉輪聖王。焦黑泥",
    "X61n1164_005:0683a06": "模中有上妙寶像。眾生貪瞋癡妄想煩惱等塵勞諸",
    "X61n1164_005:0683a07": "境中皆有如來藏。下至阿鼻獄皆有如來身。真如清",
    "X61n1164_005:0683a08": "淨法名為如來體。以此文證。湯獄之記頓覺明焉。問。",
    "X61n1164_005:0683a09": "至人用心攀緣永絕。今放心徧緣。教何在焉。對。教說",
    "X61n1164_005:0683a10": "起心徧緣六塵三業。仍發妙願入佛境界。一一緣起",
    "X61n1164_005:0683a11": "不離如來名為悉見。此是圓見非由眼也。涅槃經。聲",
    "X61n1164_005:0683a12": "聞天眼為肉眼。學大乘者肉眼為佛眼。曉了己身有",
    "X61n1164_005:0683a13": "佛性故。勝天王經。菩薩摩訶薩以方便力行般若波",
    "X61n1164_005:0683a14": "羅蜜。於一切法心緣自在。緣一切色願得佛色。無所",
    "X61n1164_005:0683a15": "得故。緣眾聲願得如來微妙音聲。緣眾香願得如來",
    "X61n1164_005:0683a16": "清淨戒香。緣諸味願得如來味中第一大丈夫相。緣",
    "X61n1164_005:0683a17": "諸觸願得如來柔輭手掌。緣諸法願得如來寂靜之",
    "X61n1164_005:0683a18": "心。緣身願得佛身。緣口願得佛口。緣意願得如來平",
    "X61n1164_005:0683a19": "等之意。菩薩摩訶薩行般若波羅密。無一心一行空",
    "X61n1164_005:0683a20": "過不向薩婆若者。徧緣諸法而能不著。觀見諸法無",
    "X61n1164_005:0683b01": "不趣向菩提之道。菩薩修習諸行皆因外緣而得成",
    "X61n1164_005:0683b02": "立。又如大地住在水上。若鑿池井即得水用。其不鑿",
    "X61n1164_005:0683b03": "者無由見之。如是聖智境界徧一切法。若有勤修般",
    "X61n1164_005:0683b04": "若方便則便得之。其不修者云何能得。",
    "X61n1164_005:0683b05": "觀空無我擇善而從門第五",
    "X61n1164_005:0683b06": "問。即凡而聖。為無我也。三教無我理既不殊。其義焉",
    "X61n1164_005:0683b07": "在。對。三教名未始異。理未始同。夫子四絕中無我者。",
    "X61n1164_005:0683b08": "謙光義也。道無我者。長而不宰也。佛無我者。觀五蘊",
    "X61n1164_005:0683b09": "空也。二教都不明五蘊。孰辨其四諦。六度萬行賢聖",
    "X61n1164_005:0683b10": "階級蔑然無聞。修心之士擇善而從可也。蓋不善無",
    "X61n1164_005:0683b11": "益於至真。無記雙亡於善惡。妨亂佛法何莫由斯。故",
    "X61n1164_005:0683b12": "聖人簡之而不取也。念佛三昧。善之最上。萬行元首。",
    "X61n1164_005:0683b13": "故曰三昧王焉。",
    "X61n1164_005:0683b14": "無善可擇無惡可棄門第六",
    "X61n1164_005:0683b15": "問。若擇善而從。何不擇諸佛之善。棄眾生之惡耶。對。",
    "X61n1164_005:0683b16": "不易來問。自成我答。何者擇善而從。蓋即惡而善。即",
    "X61n1164_005:0683b17": "妄而真也。苟能念未來之佛。叶不輕之行。天地一指。",
    "X61n1164_005:0683b18": "萬物一馬。眾生皆佛。此土常淨。異鶖子之土石沙礫。",
    "X61n1164_005:0683b19": "同梵王之珍寶莊嚴。擇善之至矣。無惡可棄矣。法華",
    "X61n1164_005:0683b20": "明絕待。妙云。眾生見劫盡。大火所燒然。我此土安隱。",
    "X61n1164_005:0683c01": "天人常充滿。園林諸堂閣。種種寶莊嚴。勝天王經。佛",
    "X61n1164_005:0683c02": "所住處實無薉土。眾生薄福而見不淨。夫然則烈三",
    "X61n1164_005:0683c03": "昧之猛燄。不居於纖妄蚊蚋(謂不復存纖妄之見)。鏗十念之洪",
    "X61n1164_005:0683c04": "鐘。不間於散亂稱佛。明矣(謂散不異定。此四句約色心二法明眾生皆佛)。念",
    "X61n1164_005:0683c05": "彌陀通三世既爾。念諸佛菩薩亦然。起信論。依方故",
    "X61n1164_005:0683c06": "轉。方實不轉。是則悟一方。羣方自正。念一佛。諸佛現",
    "X61n1164_005:0683c07": "前。此為大乘法門要義也。",
    "X61n1164_005:0683c08": "一切眾生肉不可食門第七",
    "X61n1164_005:0683c09": "問。肉者人之所食。而念佛之家絕之。何耶。對。尸毗救",
    "X61n1164_005:0683c10": "鴿。上稱方平。王禽異。保命一也。安得故食其肉用資",
    "X61n1164_005:0683c11": "敗軀而不知懼哉。苟悟為未來諸佛。孰肎飛白刃自",
    "X61n1164_005:0683c12": "取其斃歟。楞伽偈。為利殺眾生。以財網諸肉。二俱是",
    "X61n1164_005:0683c13": "惡業。死墮叫喚獄。以斯聖旨。若不施(如字)此財。網屠自",
    "X61n1164_005:0683c14": "息矣。且龍樹不輕鴿雀。高僧不跨蟲蟻。或問其故。答",
    "X61n1164_005:0683c15": "曰。斯之與吾同在生死。彼或先成正覺。安可妄輕耶。",
    "X61n1164_005:0683c16": "輕尚不可。豈得食其血肉哉。寶性論引如來藏經。眾",
    "X61n1164_005:0683c17": "生者即第一義諦。即如來藏。即法身。即菩提。吾謂犬",
    "X61n1164_005:0683c18": "唯逐塊不知逐人。塊終不息。唯念過現不念未來。慢",
    "X61n1164_005:0683c19": "終不息。若師子逐人其塊自息。聞夫敬慢之道一以",
    "X61n1164_005:0683c20": "貫之。移敬就慢。均父母於平人。逆之甚也。移慢就敬。",
    "X61n1164_005:0684a01": "均平人於父母。孝之大也。故梵網經。六道眾生皆我",
    "X61n1164_005:0684a02": "父母。孝名為戒。良在茲焉。觀六道為當來佛者。父母",
    "X61n1164_005:0684a03": "之談猶近耳。若能等沙彌之救蟻。促壽更延。同流水",
    "X61n1164_005:0684a04": "之濟魚。天華雨[卄/積]。革曠劫眾生之見。念未來善逝之",
    "X61n1164_005:0684a05": "身。糞薉知有真金。重雲信有明月。則食肉昏霧生死",
    "X61n1164_005:0684a06": "煙霾。慧風埽之於三昧長空矣。梵網經。我是已成佛。",
    "X61n1164_005:0684a07": "汝是當成佛。常作如是信。戒品已具足。豈得不念之",
    "X61n1164_005:0684a08": "哉。問。肉不可食信矣。五辛如何。對。大佛頂經。是五種",
    "X61n1164_005:0684a09": "辛。熟食發淫。生噉增恚。縱能宣說十二部經。十方天",
    "X61n1164_005:0684a10": "仙嫌其臭薉咸皆遠離。諸餓鬼等因彼食次。舐其脣",
    "X61n1164_005:0684a11": "吻常與鬼住。福德日消長無利益。是人修三摩地。菩",
    "X61n1164_005:0684a12": "薩天仙十方善神不來守護。大力魔王得其方便。修",
    "X61n1164_005:0684a13": "菩提者永斷五辛。是為第一增進修行漸次。斯金口",
    "X61n1164_005:0684a14": "也。不亦誠哉。酒固不待言矣。百喻經。貧人在路得一",
    "X61n1164_005:0684a15": "囊金。錢數未周錢主忽至。盡奪去。其人悔不疾去。懊",
    "X61n1164_005:0684a16": "惱苦極。遇佛法者不勤方便修行。而好多聞。忽爾命",
    "X61n1164_005:0684a17": "終墮三惡道。如彼愚人還為主奪。偈曰。今日營此事。",
    "X61n1164_005:0684a18": "明日營彼事(此不但是世法。即汎汎營福慧業。無一相三昧妙觀以為錦密之修。皆所謂今",
    "X61n1164_005:0684a19": "日三明日四。如隔日瘧也)。樂著不觀苦。不覺死賊至。匆匆營眾務。",
    "X61n1164_005:0684a20": "凡人無不爾(汎汎營福慧業。終歸世諦流布無益真修。凡人亦無不爾也)。如彼數",
    "X61n1164_005:0684b01": "錢人。其事亦如是。已上七門。是念未來佛以通三世",
    "X61n1164_005:0684b02": "也。",
    "X61n1164_005:0684b03": "寶王論上",
    "X61n1164_005:0684b05": "念佛三昧寶王論(卷中)",
    "X61n1164_005:0684b06": "念現在佛專注一境門第八",
    "X61n1164_005:0684b07": "問。專西方。念一佛。以通三世。希霑九品。踐不退地。不",
    "X61n1164_005:0684b08": "亦可乎。對。十住婆沙論并龍樹菩薩造釋華嚴經論。",
    "X61n1164_005:0684b09": "菩薩道有難行行。如陸地行舟。有易行行。如水路乘",
    "X61n1164_005:0684b10": "舟。阿彌陀佛本願之力。若人聞名稱念。自歸彼國。如",
    "X61n1164_005:0684b11": "舟得水又遇便風。一舉千里。釋迦如來父王眷屬六",
    "X61n1164_005:0684b12": "萬釋種皆生極樂。蓋佛與此界眾生緣深也。專注一",
    "X61n1164_005:0684b13": "境。圓通三世。不亦良哉。問。往生彼國。有為虗偽。風多",
    "X61n1164_005:0684b14": "浪鼓。曷若不馳想於外。但攝心於內。協無為之旨乎。",
    "X61n1164_005:0684b15": "對。有為雖偽。捨之則道業不成。無為雖實。取之則慧",
    "X61n1164_005:0684b16": "心不朗。經云。厭離有為功德是為魔業。樂著無為功",
    "X61n1164_005:0684b17": "德亦為魔業。又聖賢攝心謂之內。凡夫馳想謂之外。",
    "X61n1164_005:0684b18": "苟以馳外為亂住內為定。復是內外所馳。非念佛三",
    "X61n1164_005:0684b19": "昧攝心之意也。注維摩經什師云。外國一女。身金色。",
    "X61n1164_005:0684b20": "有長者子達暮多羅以千兩金邀入竹林。文殊變白",
    "X61n1164_005:0684c01": "衣士。寶衣嚴好。女人見之貪心內發。文殊言。欲得衣",
    "X61n1164_005:0684c02": "者當發菩提心。女曰何為菩提心。言汝身是。云何是。",
    "X61n1164_005:0684c03": "曰。菩提性空。汝身亦空。女於迦葉佛所多植善本。廣",
    "X61n1164_005:0684c04": "修智慧。聞說即得無生法忍。將示欲之過。還與長者",
    "X61n1164_005:0684c05": "子入林。自現身死[月*夆]脹爛臭。長者子大怖。往詣佛所。",
    "X61n1164_005:0684c06": "佛為說法。亦得法忍。如自觀身實相。觀佛亦然。是則",
    "X61n1164_005:0684c07": "一切有為即無為矣。一切內外非內外矣。在有未嘗",
    "X61n1164_005:0684c08": "有。居無未嘗無。何患佛有相心有念哉。",
    "X61n1164_005:0684c09": "此生他生一念十念門第九",
    "X61n1164_005:0684c10": "問。人生石火電光。一念蹉跎悔無所及。修道之人尚",
    "X61n1164_005:0684c11": "不親心。況親於身。況身外歟。常恐出息不還屬於後",
    "X61n1164_005:0684c12": "世。狂風飃蓬茫茫何之。願示一生之計。對淨土之會。",
    "X61n1164_005:0684c13": "功業之大者。二乘澄神虗無耽空怖相。不念眾生故",
    "X61n1164_005:0684c14": "無淨土。而大乘有之。悲華經。阿彌陀佛昔為轉輪王。",
    "X61n1164_005:0684c15": "名無諍念。千子具足。於寶藏佛所發菩提心。取西方",
    "X61n1164_005:0684c16": "極樂淨土。諸經中知名佛．菩薩．聲聞等皆昔之千子",
    "X61n1164_005:0684c17": "也。太子不瞬。觀音也。次摩尼。勢至也。次王眾。文殊也。",
    "X61n1164_005:0684c18": "次能伽奴。即金剛智慧光明菩薩。次無畏。即蓮華尊",
    "X61n1164_005:0684c19": "如來。次菴婆羅。即虗空光明菩薩。次善臂。即師子香",
    "X61n1164_005:0684c20": "菩薩。次泯圖。即普賢也。次密蘇。阿閦佛也。密蘇發心",
    "X61n1164_005:0685a01": "已來。行時步步心心數法。常念諸佛今登正覺生妙",
    "X61n1164_005:0685a02": "樂剎焉。吾謂經行廣陌徒步幽林固當如密蘇之見。",
    "X61n1164_005:0685a03": "即鳴珂入仗動珮朝天。肅肅羽儀駸駸車馬。又安得",
    "X61n1164_005:0685a04": "不用心於步步間哉。夫含齒戴髮死生交際。未有無",
    "X61n1164_005:0685a05": "出入息者。世人多以寶玉木槵等為數珠。吾以出入",
    "X61n1164_005:0685a06": "息為念珠焉。稱佛名號隨之於息。有大恃怙。安懼一",
    "X61n1164_005:0685a07": "息不還即屬後世者哉。余行住坐臥常用此珠。縱昏",
    "X61n1164_005:0685a08": "寐含佛而寢。覺即續之。必於夢中得見彼佛。如鑽燧",
    "X61n1164_005:0685a09": "煙飛。火之前相。夢之不已三昧成焉。面覩玉毫。親蒙",
    "X61n1164_005:0685a10": "授記。萬無一失也。子宜勉之。又問。一念十念往生淨",
    "X61n1164_005:0685a11": "土。何者為正。對。一念往生。住不退地。此為正也。如佛",
    "X61n1164_005:0685a12": "說謗佛毀經打僧罵尊。五逆四重皆一念惡業成。墮",
    "X61n1164_005:0685a13": "無間獄如箭射。今念佛生淨土亦一念善業成。登極",
    "X61n1164_005:0685a14": "樂土如臂屈前。一念五陰滅後。一念五陰生。如蠟印",
    "X61n1164_005:0685a15": "印泥印壞文成。不須兩念。愛酪沙彌生一念愛心。後",
    "X61n1164_005:0685a16": "生酪中作蟲。大薩婆長者妻坐對明鏡自愛其身。海",
    "X61n1164_005:0685a17": "風破船生故屍中作蟲。斯皆一念也。大無量壽經明",
    "X61n1164_005:0685a18": "一念念佛皆得往生。觀經十念為遘疾尫羸力微心",
    "X61n1164_005:0685a19": "劣。故十稱以助其一念。若心盛不昧。一念生焉。猶植",
    "X61n1164_005:0685a20": "絲髮其茂百圍也。",
    "X61n1164_005:0685b01": "是心是佛是心作佛門第十",
    "X61n1164_005:0685b02": "問。經明是心是佛。是心作佛。何用遠稱彌陀。存想極",
    "X61n1164_005:0685b03": "樂。自外而求耶。對。子所引經。觀經也。正明念阿彌陀",
    "X61n1164_005:0685b04": "佛。以念佛故。彼佛從想生。故云是心是佛。安得竊取",
    "X61n1164_005:0685b05": "彌陀之觀。反噬彌陀之心。若都不念佛而是心是佛。",
    "X61n1164_005:0685b06": "亦應不想惡而是心是惡。彼既不然。此亦焉可。況極",
    "X61n1164_005:0685b07": "樂國彌陀至尊。十萬億之須彌山王不與眼根為障",
    "X61n1164_005:0685b08": "礙(者以)恒河沙之光明相好由佛願力而想成(故也。由佛願力",
    "X61n1164_005:0685b09": "者。謂佛身是佛自願力所成。而想成者謂彼佛自願力所成之身。由我現前心想顯現)。屈臂即",
    "X61n1164_005:0685b10": "得往生。寧計彼方之遠近也。問。魔光佛光。自觀他觀。",
    "X61n1164_005:0685b11": "邪正混雜。願一一示之。對。依想而現曰自曰正。不依",
    "X61n1164_005:0685b12": "想現曰他曰邪。謂本想白毫。白毫不現。未想紺目。紺",
    "X61n1164_005:0685b13": "目現。乖其本心。況諸想歟。又魔火有影耀眼。佛光無",
    "X61n1164_005:0685b14": "影耀眼。楞伽云。照耀如盛火。光明悉徧至。熾燄不壞",
    "X61n1164_005:0685b15": "目。又真光令念佛人身心澄渟。清淨偽光令念佛人",
    "X61n1164_005:0685b16": "躁動恍惚。涅槃經。澄渟清淨即真解脫。又問。至人無",
    "X61n1164_005:0685b17": "思而今用想。豈不謬哉。對。大威德陀羅尼經。超過有",
    "X61n1164_005:0685b18": "結。應發欲心想無欲事。今例之。欲修念佛。應發想心",
    "X61n1164_005:0685b19": "想無想事。方等賢護經。惡欲想女夢見女。善欲想佛",
    "X61n1164_005:0685b20": "夢見佛。二想名同善惡天隔。不可聞想一槩厭之。若",
    "X61n1164_005:0685c01": "果厭之必生無想天。若執無想謗想佛者。永入十方",
    "X61n1164_005:0685c02": "無擇之囹圄。豈有天宮之望乎。況外道天非解脫路。",
    "X61n1164_005:0685c03": "涅槃經。隨聞毒鼓。遠近俱死。此亦如是。隨其撥想。遠",
    "X61n1164_005:0685c04": "近俱墮。經云。或時離地一尺二尺。往返遊行斯之謂",
    "X61n1164_005:0685c05": "矣。夫覆舟載舟。水也。因倒因起。地也。想妄即眾生。想",
    "X61n1164_005:0685c06": "真即諸佛。離想之外更用何焉。般舟云。心起想即癡。",
    "X61n1164_005:0685c07": "無想即涅槃。當知存所想之佛。能想之心。及避想佛",
    "X61n1164_005:0685c08": "以惡取空為無想者。皆癡也。今了佛從想生。無佛無",
    "X61n1164_005:0685c09": "想何癡之有。此觀空三昧。無邪見也。夫至人冥真體",
    "X61n1164_005:0685c10": "寂。虗空其懷。萬法竝照。心未嘗有。是則真智無緣可",
    "X61n1164_005:0685c11": "名無念。俗智有緣想念以生。又想不異空。空不異想。",
    "X61n1164_005:0685c12": "第一義中道也。此顯法身矣。空即是想。俗諦也。恒沙",
    "X61n1164_005:0685c13": "萬德皆依俗諦。此顯報身矣。想即是空。真諦也。破二",
    "X61n1164_005:0685c14": "十五有。得二十五三昧。常空常化。和光利物。此顯化",
    "X61n1164_005:0685c15": "身矣。是則以三觀觀三諦。證三德成三身。乃至十種",
    "X61n1164_005:0685c16": "三法有何不可。而欲擯清淨之想。取無想之想耶。楞",
    "X61n1164_005:0685c17": "伽．密嚴皆曰。寧起有見如須彌。不起空見如芥子。謂",
    "X61n1164_005:0685c18": "信有因果。存想念佛。生極樂淨土。撥無因果謗於念",
    "X61n1164_005:0685c19": "佛。墮阿鼻獄也。吁可畏哉。",
    "X61n1164_005:0685c20": "高聲念佛面向西方門第十一",
    "X61n1164_005:0686a01": "問。方等經修無上深妙禪定。令繼想白毫兼稱佛號。",
    "X61n1164_005:0686a02": "以祈勝定。然默念泉澄。三昧自至。何必聲喧里巷。響",
    "X61n1164_005:0686a03": "震山林。然後為道哉。對。聲亦無爽。夫辟散之要。要存",
    "X61n1164_005:0686a04": "於聲。聲之不厲。心竊無定。有五義焉。拔茅連茹乘策",
    "X61n1164_005:0686a05": "其後。畢命一對長謝百憂。一也。聲光所及萬禍冰消。",
    "X61n1164_005:0686a06": "功德叢林千山松茂。二也。金容熒煌以散彩。寶華淅",
    "X61n1164_005:0686a07": "瀝而雨空。若指諸掌。皆聲致焉。三也。如牽木石重而",
    "X61n1164_005:0686a08": "不前。洪音發號飄然輕舉。四也。與魔軍戰。旗鼓相望。",
    "X61n1164_005:0686a09": "用聲律於戎軒。以定破於強敵。五也。喧靜兩全。止觀",
    "X61n1164_005:0686a10": "雙運。叶夫佛意。不亦可乎。念佛三昧序云。功高易",
    "X61n1164_005:0686a11": "進。念佛為先。夫玄音之扣。塵累每銷。滯情融朗。非天",
    "X61n1164_005:0686a12": "下之至妙。其孰能與於此。華嚴經。寧受無量苦。得聞",
    "X61n1164_005:0686a13": "佛音聲。不受一切樂。而不聞佛名。然則佛聲遠震。開",
    "X61n1164_005:0686a14": "善萌芽。猶春雷之動百草。安得輕誣哉。問。十方淨土",
    "X61n1164_005:0686a15": "皆有如來。面之西向何滯甚耶。對。方等經作如是說。",
    "X61n1164_005:0686a16": "非人師意。豈可謗於方等歟。癡人見觀音十一面。難",
    "X61n1164_005:0686a17": "云。何不安十二面。及隨其語。又難。何不安十一面。將",
    "X61n1164_005:0686a18": "東難西。其謬若此。勝天王經明如來八十種好。中有",
    "X61n1164_005:0686a19": "隨好光明功德。名一切向不背他。是知佛不可背。常",
    "X61n1164_005:0686a20": "面向於一切眾生。行人一向一切向。無彼此之殊。向",
    "X61n1164_005:0686b01": "背之異。智者大師爰自撫塵。終於耳順。臥必合掌。坐",
    "X61n1164_005:0686b02": "必面西。往生之際令讀四十八願九品觀章。光明滿",
    "X61n1164_005:0686b03": "山。天樂遰奏。面西之義不亦弘哉。問。般舟之義在何",
    "X61n1164_005:0686b04": "耶。對。梵語般舟。此云現前。謂思惟不已佛現定中。九",
    "X61n1164_005:0686b05": "十日常行者。助般舟之緣。非正釋其義也。問。近代已",
    "X61n1164_005:0686b06": "來誰登養國。既無相報。焉知所詣。對。晉廬山遠法師",
    "X61n1164_005:0686b07": "從佛陀跋陀羅三藏授念佛三昧。與弟慧持．高僧慧",
    "X61n1164_005:0686b08": "永。朝賢貴士隱逸清信。宗炳．張野．劉遺民．雷次宗．周",
    "X61n1164_005:0686b09": "續之．闕公則等一百二十三人。鑿山銘誓俱生淨土。",
    "X61n1164_005:0686b10": "闕公則願生而來報。後同誓友人夜在東京白馬寺",
    "X61n1164_005:0686b11": "為公則追忌轉經。於時林殿皆作金色。空中有聲曰。",
    "X61n1164_005:0686b12": "我闕公則也。祈生極樂。今果矣。故來相報。言訖不現。",
    "X61n1164_005:0686b13": "支道林讚曰。大哉闕公。歆虗納靈。神化西域。跡驗東",
    "X61n1164_005:0686b14": "京。徘徊霄虗。流響耀形。豈欽一贊。示以匪冥。虞孝敬",
    "X61n1164_005:0686b15": "贊曰。猗歟公則。先甘法味。知我者希。其道乃貴。金光",
    "X61n1164_005:0686b16": "夜朗。玉顏朝晬。不捨有緣。言告其類。",
    "X61n1164_005:0686b17": "夢覺一心以明三昧門第十二",
    "X61n1164_005:0686b18": "問。佛說一切法如夢。未知所念之佛。所生淨土。亦如",
    "X61n1164_005:0686b19": "夢否。若非如夢。則佛在心外。若如夢者。夢中得金覺",
    "X61n1164_005:0686b20": "無所獲。誠恐虗念終歸一妄。對。修念佛三昧之人。究",
    "X61n1164_005:0686c01": "竟因念佛而生淨土。如習天眼法。先想珠火等光。想",
    "X61n1164_005:0686c02": "之不已。實發天眼。孰曰妄焉。華嚴經。心佛及眾生。是",
    "X61n1164_005:0686c03": "三無差別。心迷如夢。九法界眾生是矣。心悟如覺。諸",
    "X61n1164_005:0686c04": "佛法界是也。迷悟秪在於一心。夢覺曾無於兩轍。經",
    "X61n1164_005:0686c05": "謂。了妄本自真。則見盧舍那。縱夢妄亦何爽哉。",
    "X61n1164_005:0686c06": "念三身佛破三種障門第十三",
    "X61n1164_005:0686c07": "問。佛有三身。如何憶念。對。佛三身。非一異。法身如月。",
    "X61n1164_005:0686c08": "報身如月光。化身如水中月影。不可言一。萬水之月",
    "X61n1164_005:0686c09": "常差。不可言多。虗空之月常一。如伊字三點。摩醯三",
    "X61n1164_005:0686c10": "目。縱橫竝別皆不可議。經云。或現小身丈六八尺。皆",
    "X61n1164_005:0686c11": "眾生心水中佛也。佛尚無形。豈有二哉。淨國薉土亦",
    "X61n1164_005:0686c12": "自彼耳。又佛身從止觀生。止觀不均。其障必起。念佛",
    "X61n1164_005:0686c13": "之人修止心沈。昏闇障起。障化身佛。須以觀心策之。",
    "X61n1164_005:0686c14": "念白毫火。破昏闇障也。修觀心浮。無惡不造。障報身",
    "X61n1164_005:0686c15": "佛。還修於止。止一切惡。念諸佛昔因恒沙功德智慧",
    "X61n1164_005:0686c16": "圓滿酬因曰報。破惡念障也。若二邊障動詭狀殊形。",
    "X61n1164_005:0686c17": "萬相紛綸兩賊強耎。障法身佛。以中道第一義空破",
    "X61n1164_005:0686c18": "之。偈曰。無色無形相。無根無住處。不生不滅故。敬禮",
    "X61n1164_005:0686c19": "無所觀。所觀之理如毗嵐猛風吹散重雲。顯明法身",
    "X61n1164_005:0686c20": "清淨寶月。破偪惱障也。應病與藥不其然歟(自注。此智者所",
    "X61n1164_005:0687a01": "解。未曾見諸師有此妙釋)。我既化人。人亦化物。物我俱成。三昧彌",
    "X61n1164_005:0687a02": "興。眾生無盡。三昧不絕也。已上六門是念現在阿彌",
    "X61n1164_005:0687a03": "陀佛。以通三世之意。廣如安樂集．十疑論．咸法師釋",
    "X61n1164_005:0687a04": "羣疑論．往生傳．稠禪師法寶義論所解。亦如飛錫先",
    "X61n1164_005:0687a05": "撰無上深妙禪門傳集法寶一卷廣明。",
    "X61n1164_005:0687a06": "寶王論中",
    "X61n1164_005:0687a08": "念佛三昧寶王論(卷下)",
    "X61n1164_005:0687a09": "念過去佛因果相同門第十四",
    "X61n1164_005:0687a10": "問。所念之佛窮玄極聖。尊號如來。而能念人尚在凡",
    "X61n1164_005:0687a11": "位。安得竊同正覺哉。對。三昧海經。所念之佛。如出胎",
    "X61n1164_005:0687a12": "師子王。喻佛果也。能念佛人。如在胎師子王。喻佛子",
    "X61n1164_005:0687a13": "也。威神相繼佛何異焉。法鼓經。消毒王藥塗鼓。以桴",
    "X61n1164_005:0687a14": "擊之。能令毒箭聲下跳出。平復如故。若聞釋迦牟尼",
    "X61n1164_005:0687a15": "佛名及聞信方廣比丘名。能令身中三毒之箭聲下",
    "X61n1164_005:0687a16": "跳出。釋迦即過去佛。果也。比丘即方廣人。因也。滅罪",
    "X61n1164_005:0687a17": "相同其義一也。法華三昧師資傳五卷中說。隋南嶽",
    "X61n1164_005:0687a18": "思大禪師有弟子大善。時衡陽內史鄭僧杲。素非深",
    "X61n1164_005:0687a19": "信。嘗會出獵。圍鹿數十頭。謂縣令陳正業曰。公常稱",
    "X61n1164_005:0687a20": "大善禪師有慈悲力。其如此鹿何。正業即率左右數",
    "X61n1164_005:0687b01": "人齊稱南無大善禪師一聲。羣鹿飛空而出。與觀音",
    "X61n1164_005:0687b02": "神力復何異哉。若不侮聖人之言。則念佛三昧殄魔",
    "X61n1164_005:0687b03": "息災。猶金之在冶矣。",
    "X61n1164_005:0687b04": "無心念佛理事雙修門第十五",
    "X61n1164_005:0687b05": "問。專面一方而圓念三世。謹聞幽義矣。然有念則有",
    "X61n1164_005:0687b06": "生滅。安得與勝天王以無所念心而修念佛之旨同",
    "X61n1164_005:0687b07": "焉。對。無念之說。人多泣岐。不細精研猶恐迷徑。今以",
    "X61n1164_005:0687b08": "理事門辯之。理門者謂真無念。即此念而本無。何者。",
    "X61n1164_005:0687b09": "佛從念生。心即是佛。如刀不自割。指不自觸。佛不自",
    "X61n1164_005:0687b10": "佛。心不自心。安得佛外立心。心外立佛。佛既不有。心",
    "X61n1164_005:0687b11": "豈有哉。世人謂念佛有念也。吾則謂念佛無念也。又",
    "X61n1164_005:0687b12": "念即是空焉得有。非念滅空焉得無。念性自空焉得",
    "X61n1164_005:0687b13": "生滅。又無所念心者因無所住也。而修念佛者而生",
    "X61n1164_005:0687b14": "其心也。無所念心者從無住本也。而修念佛者立一",
    "X61n1164_005:0687b15": "切法也。無所念心者念即是空也。而修念佛者空即",
    "X61n1164_005:0687b16": "是念也。此明中道雙寂雙照。照而常寂無所念心矣。",
    "X61n1164_005:0687b17": "寂而常照而修念佛焉。如來寂照三摩地。念佛三昧",
    "X61n1164_005:0687b18": "究竟之位也。故此三昧能生首楞嚴王師子吼定。菩",
    "X61n1164_005:0687b19": "薩念佛三昧經破相偈曰。念佛真金色。安住無著心。",
    "X61n1164_005:0687b20": "觀法何名佛。攝心恒相續。金色非如來。四陰亦如是。",
    "X61n1164_005:0687c01": "離色非如來。想色應當知。此是佛世尊。最勝寂靜處。",
    "X61n1164_005:0687c02": "善能滅一切。外道諸邪見。如龍王降雨。澤及於一切。",
    "X61n1164_005:0687c03": "此經明六度萬行。未有一法不是念佛三昧也。上明",
    "X61n1164_005:0687c04": "即是之理。次明即理之事。大品經。佛為鈍根人說諸",
    "X61n1164_005:0687c05": "法空寂。以其動生執見也。為利根人說諸佛相好。如",
    "X61n1164_005:0687c06": "其蓮不染塵也。須菩提解空第一。得記。號名相如來。",
    "X61n1164_005:0687c07": "苟五塵得其便。方逃遁未暇。安敢盤遊名相之苑歟。",
    "X61n1164_005:0687c08": "既達名相。故獲佛記也。夫佛生於心。般舟無念而已。",
    "X61n1164_005:0687c09": "至境出於我法華。不速而自來。無所念心者絕諸亂",
    "X61n1164_005:0687c10": "想也。而修念佛者善想一佛也。文殊般若經。若人學",
    "X61n1164_005:0687c11": "射。久習則巧。後雖無心。箭發皆中。若入一行三昧。隨",
    "X61n1164_005:0687c12": "佛方所。專稱名字。念念相續。即於念中見三世佛。如",
    "X61n1164_005:0687c13": "習射既熟。無心皆中。非無念而何。是以方等曰。矻矻",
    "X61n1164_005:0687c14": "念。勿休息。佛當現也。坐禪三昧經。菩薩坐禪不念一",
    "X61n1164_005:0687c15": "切。唯念一佛。如清冷海中金須彌山。乃至功德法身",
    "X61n1164_005:0687c16": "亦如是念。故知不得以不念為無念。楞伽用楔出楔。",
    "X61n1164_005:0687c17": "今則以念止念。念之熟。不謀而成。不用力也。劒客舞",
    "X61n1164_005:0687c18": "劒。揮之青雲。背鞘承之。未嘗或失。庖丁解牛。投刃皆",
    "X61n1164_005:0687c19": "虗。音合桑林之舞。此念之熟也。起信論。若知雖說無",
    "X61n1164_005:0687c20": "有能說可說。雖念亦無能念可念。名為隨順。若離於",
    "X61n1164_005:0688a01": "念名為得入。得入者無念之位。此位竟於妙覺。蓋了",
    "X61n1164_005:0688a02": "心初生之相也。初相者。念即無念。非菩薩十地所知。",
    "X61n1164_005:0688a03": "今人未階十信。儻不依馬鳴。從說入於無說。從念入",
    "X61n1164_005:0688a04": "於無念。吾恐慕崇臺而輕累土。倒裳索領其可得哉。",
    "X61n1164_005:0688a05": "大佛頂明念佛三昧云。若眾生心憶佛念佛。現前當",
    "X61n1164_005:0688a06": "來必定見佛。去佛不遠。不假方便。自得心開。使眾生",
    "X61n1164_005:0688a07": "心為有念。則去佛甚遠。何謂不假方便耶。",
    "X61n1164_005:0688a08": "了心境界妄想不生門第十六",
    "X61n1164_005:0688a09": "問。不了心及緣。則有二妄想。今存所念之佛。能念之",
    "X61n1164_005:0688a10": "心。豈非二耶。對。楞伽經。了心及境界。妄想即不生。不",
    "X61n1164_005:0688a11": "生心者即種種遠離能相所相。今念千輪．卐字．紺目．",
    "X61n1164_005:0688a12": "白毫。皆吾自心無佛可得。緣既不有。心豈有哉。能相",
    "X61n1164_005:0688a13": "之念。所相之佛。本自遠離。安得住於二妄想耶。前聖",
    "X61n1164_005:0688a14": "所知轉相傳授。妄想無性於茲悟矣。觀佛實相。觀身",
    "X61n1164_005:0688a15": "亦然。遇境皆真。無心不佛。中道徧於一切。豈存所緣",
    "X61n1164_005:0688a16": "之佛歟。又解云。鼻有墨點。對鏡惡墨。但揩於鏡。其可",
    "X61n1164_005:0688a17": "得耶。好惡(二皆如字)是非對之前境。不了自心但尤於境。",
    "X61n1164_005:0688a18": "其可得耶。洗分別之鼻墨。則一鏡圓淨矣。萬境咸真",
    "X61n1164_005:0688a19": "矣。執石成寶矣。眾生即佛矣。齊向居士致書慧可禪",
    "X61n1164_005:0688a20": "師曰。影由形起。響逐聲來。弄影勞形。不知形是影本。",
    "X61n1164_005:0688b01": "揚聲止響。不識聲是響根。除煩惱而求涅槃者。喻避",
    "X61n1164_005:0688b02": "形而覓影。離眾生而求佛性者。喻默聲而尋響。故知",
    "X61n1164_005:0688b03": "迷悟一途。愚智非別。無名作名。因其名是非生矣。無",
    "X61n1164_005:0688b04": "理作理。因其理諍論起矣。幻化非真。誰是誰非。虗妄",
    "X61n1164_005:0688b05": "無實。何空何有。將知得無所得。失無所失矣。可禪師",
    "X61n1164_005:0688b06": "答曰。說此真法皆如。實契真幽。理竟不殊。本迷摩尼",
    "X61n1164_005:0688b07": "謂瓦礫。豁然自覺是真珠。無明智慧等無異。當知萬",
    "X61n1164_005:0688b08": "法即皆如。破此二見之徒輩。申辭措意作斯書。觀身",
    "X61n1164_005:0688b09": "與佛無差別。何須更覓彼無餘。此二上士依達摩大",
    "X61n1164_005:0688b10": "師稱法行。用心皆念中道第一義法身佛也。必不離",
    "X61n1164_005:0688b11": "念存於無念。離生立於無生。若離而別立者。斯不了",
    "X61n1164_005:0688b12": "煩惱即涅槃。眾生即諸佛。安得悟彼瓦礫如真珠哉。",
    "X61n1164_005:0688b13": "既離之不可。即念佛真無念也。即往生真無生也。其",
    "X61n1164_005:0688b14": "義煥然。若秋天澄霽明月出雲矣。豈同愚人觀指而",
    "X61n1164_005:0688b15": "不觀月哉。",
    "X61n1164_005:0688b16": "諸佛解脫心行中求門第十七",
    "X61n1164_005:0688b17": "問。維摩經。諸佛解脫當於一切眾生心行中求。然則",
    "X61n1164_005:0688b18": "何不求於自心乃求於外佛耶。對。一向說非心外有",
    "X61n1164_005:0688b19": "法。非法外有心。極樂世界彌陀世尊即汝自心。不離",
    "X61n1164_005:0688b20": "眾生本切心想中。正是維摩之旨。又眾生心行行於",
    "X61n1164_005:0688c01": "三境。一行善境。念佛三昧善中之善天中之天。二行",
    "X61n1164_005:0688c02": "不善境。謂三毒諸惡。三行無記境。其心不住。善惡不",
    "X61n1164_005:0688c03": "緣。若論理性。理徧前三。語其順理。唯留至善。經云。取",
    "X61n1164_005:0688c04": "我是垢。不取我是淨。謂不了法性體無慳貪。違於法",
    "X61n1164_005:0688c05": "性而不行施。縱施住施不能捨施。非垢如何。若能了",
    "X61n1164_005:0688c06": "知隨順法性行檀波羅密。無慳施相善順於理。非淨",
    "X61n1164_005:0688c07": "如何。不善無記乖於法性。不可與至善聯鑣也。佛告",
    "X61n1164_005:0688c08": "勝天王。菩薩摩訶薩學般若波羅密。行禪波羅密。當",
    "X61n1164_005:0688c09": "觀此心行於何境。若行善境則勤修習。譬如蓮花不",
    "X61n1164_005:0688c10": "停水滴。一不善法不得暫住。是則順理。善心行於善",
    "X61n1164_005:0688c11": "境。熾然念佛。解脫在心行中。如斯解脫。迷之則滯於",
    "X61n1164_005:0688c12": "浩劫。悟之則證如反掌。習禪明鏡允茲在茲。如來考",
    "X61n1164_005:0688c13": "彼羣定。以念佛三昧為禪中王。餘有對待者皆匹夫",
    "X61n1164_005:0688c14": "之定耳。然寶王三昧不住尊相卑相．邪相正相．生死",
    "X61n1164_005:0688c15": "涅槃．煩惱菩提．靜亂。乃至成正覺度眾生坐道場無",
    "X61n1164_005:0688c16": "所得。如是等相皆悉不住。尚遣中道。豈住邊徼哉。諸",
    "X61n1164_005:0688c17": "法無行經偈云。譬如人於夢中。得佛道度眾生。此無",
    "X61n1164_005:0688c18": "道無眾生。佛法性亦復然。坐道場無所得。若不得則",
    "X61n1164_005:0688c19": "不有。明無明同一相。知如是為世尊。眾生性即菩提。",
    "X61n1164_005:0688c20": "菩提性即眾生。菩薩眾亦不二。知如是為世尊。",
    "X61n1164_005:0689a01": "三業供養真實表敬門第十八",
    "X61n1164_005:0689a02": "問。三昧觀門已聞奇倡。三業供養。佛在滅後。獻福何",
    "X61n1164_005:0689a03": "多。對。供養法界海者。萬行之中能淨三業皆供養也。",
    "X61n1164_005:0689a04": "況思真境而非供養哉。理趣曰。觀一切法若常若無",
    "X61n1164_005:0689a05": "常。皆不可得。於諸如來廣設供養。又如來在世。嚴薦",
    "X61n1164_005:0689a06": "表誠。華雲香海徧微塵剎猶恨其少。故焚金色之臂。",
    "X61n1164_005:0689a07": "獻淨明之塔。金身火燄洞照十方。則喜見菩薩是矣。",
    "X61n1164_005:0689a08": "今人但推於自心。或遙指華樹。乖奉獻之儀。何慢之",
    "X61n1164_005:0689a09": "深也。佛雖示滅而實不滅。如丁蘭刻木於堂。溫凊如",
    "X61n1164_005:0689a10": "在。名光青史。人到於今稱之。夫如來在世。金山晃耀",
    "X61n1164_005:0689a11": "嚴相赫然。誰有覩之不發道意。世雄晦迹月隱重山。",
    "X61n1164_005:0689a12": "不奉真儀但傳貝葉。對之形像發無上意。能獻一華",
    "X61n1164_005:0689a13": "如是亦難。涅槃云。乃至獻一華。則生不動國。是則一",
    "X61n1164_005:0689a14": "香一華一燈一樂及以飲食。盡心樂得奉薦三世諸",
    "X61n1164_005:0689a15": "佛者。乃淨土妙因成聖元始。安得輕易其事。若聽無",
    "X61n1164_005:0689a16": "稽之言。獻心華。點心燈。焚心香。禮心佛。何異騁猿猴",
    "X61n1164_005:0689a17": "之巧。守梅林之望歟。及令彼衣心衣。飯心飯。則困拒",
    "X61n1164_005:0689a18": "不已。何獨以六度萬行排於空見之心哉。指心望空",
    "X61n1164_005:0689a19": "之言。其過若此。不可不慎也。瑜伽觀行亦約事門表",
    "X61n1164_005:0689a20": "相。不一向推心。常嚴薦香。六時無廢也。",
    "X61n1164_005:0689b01": "無相獻花信毀交報門第十九",
    "X61n1164_005:0689b02": "問。華者事也。理何在焉。信之與毀。交報若何。對。華即",
    "X61n1164_005:0689b03": "理也。昔王子名無所畏。持蓮上寶藏佛。佛言。汝以蓮",
    "X61n1164_005:0689b04": "華印於虗空。今與汝名虗空印。當來成佛。世界名蓮",
    "X61n1164_005:0689b05": "華。佛號蓮華尊。華能印空則華非華。華非華故華即",
    "X61n1164_005:0689b06": "世界。華即佛也。大方廣總持經說比丘淨命住於正",
    "X61n1164_005:0689b07": "見。持華供養。比丘法行住於邪見。坐得四禪。常說空",
    "X61n1164_005:0689b08": "宗般若最勝。謗淨命法師受華供養。坐此一言。六萬",
    "X61n1164_005:0689b09": "世無舌。乃至成佛猶居五濁。彼何人。釋迦是也。佛言。",
    "X61n1164_005:0689b10": "少聞之人。於我法中作二說者。命終墮獄多百千劫。",
    "X61n1164_005:0689b11": "若唯修般若波羅密得菩提者。迦尸迦王行菩薩行。",
    "X61n1164_005:0689b12": "捨所愛身頭目髓腦。此王豈無智慧。六波羅密應具",
    "X61n1164_005:0689b13": "足修。執一非餘是為魔業。安得以惡取空僭易於般",
    "X61n1164_005:0689b14": "若真無相哉。無舌之報自貽伊咎。如來自引昔非。欲",
    "X61n1164_005:0689b15": "眾生不覆車於前轍耳。一華若此。一切土木形像竹",
    "X61n1164_005:0689b16": "帛諸經剃髮僧尼住持三寶戒定慧學。無論福田及",
    "X61n1164_005:0689b17": "非福田。悉可敬之。皆入三業供養法界海中。法華偈。",
    "X61n1164_005:0689b18": "若人於塔廟。寶像及畫像。以華香幡蓋。敬心而供養。",
    "X61n1164_005:0689b19": "乃至一小音。皆已成佛道。",
    "X61n1164_005:0689b20": "萬善同歸皆成三昧門第二十",
    "X61n1164_005:0689c01": "問。施燈長明。生日月宮。華香幡蓋與燈未異。實生天",
    "X61n1164_005:0689c02": "之福也。而皆成佛。何哉。對。帝王行幸萬乘千官。步卒",
    "X61n1164_005:0689c03": "已來皆帶御字。若犯天仗死在斯須。鑾輅還宮散卒",
    "X61n1164_005:0689c04": "歸墅。苟稱御字亦死在斯須。步卒同而生死異。蓋緣",
    "X61n1164_005:0689c05": "起殊也。華蓋香燈不遇法華經王命之天仗實亦報",
    "X61n1164_005:0689c06": "在天宮。今逢三昧寶王猶當扈從。乃至獻一華皆已",
    "X61n1164_005:0689c07": "成佛道。斯則佛種從緣起。理教然耳。鳥向須彌皆同",
    "X61n1164_005:0689c08": "一色。川朝巨海無復異名。故大寶積經文殊普門會。",
    "X61n1164_005:0689c09": "會天龍八部地獄畜生色聲香等一切法皆三昧者。",
    "X61n1164_005:0689c10": "亦猶毛容巨海芥納須彌。雖毛芥之神乎亦神者。神",
    "X61n1164_005:0689c11": "之爾。則知解目行足。解正即行正。解邪即行邪。魔佛",
    "X61n1164_005:0689c12": "淺深俱憑於解。一行既爾萬行皆然。法華三昧即念",
    "X61n1164_005:0689c13": "佛三昧也。如來名此勝定為三昧寶王。為光明藏。為",
    "X61n1164_005:0689c14": "除罪珠。邪見燈。迷者導。為王子金印。貧夫寶藏。空三",
    "X61n1164_005:0689c15": "昧。聖三昧陀羅尼。真思惟。最勝觀。如意珠。佛性。法性。",
    "X61n1164_005:0689c16": "僧性。無盡藏。勝方便。大慧光明。消惡觀法。三昧等。故",
    "X61n1164_005:0689c17": "知教行理果八萬四千波羅密門。皆念佛三昧之異",
    "X61n1164_005:0689c18": "名也。夫如是則獻一華徧奉三世塵剎。念一佛體通",
    "X61n1164_005:0689c19": "未來世雄。如大地為的。豈有箭發不中者哉。不然則",
    "X61n1164_005:0689c20": "違思益經畏空捨空行空索空之誚耳。客曰。醫去留",
    "X61n1164_005:0690a01": "藥。商行寄金。前賢所藏非其人不可。弟子昧道懵學。",
    "X61n1164_005:0690a02": "輒窺三昧之門。每希一實之倡。如上奧旨。法之寶印。",
    "X61n1164_005:0690a03": "動寂雙照。理事圓融。舉心咸真。觸類而長。一稱南無",
    "X61n1164_005:0690a04": "皆成佛道。散華彈指盡超菩提。經王所在而自尊。目",
    "X61n1164_005:0690a05": "瞖金錍而抉膜。二十義門未嘗聞諸。欣澡雪輕眾生",
    "X61n1164_005:0690a06": "之愆。得優游寶莊嚴之土。何者幸也。願不易此身。獲",
    "X61n1164_005:0690a07": "醍醐之妙記。悟當來諸佛即眾生是焉。遂稽首多寶",
    "X61n1164_005:0690a08": "塔。對蓮華僧。吾與之普觀十方。圓念三世。長跪叉手",
    "X61n1164_005:0690a09": "而說頌曰。",
    "X61n1164_005:0690a10": "　一心憶念過去佛　　亦憶未來諸世尊",
    "X61n1164_005:0690a11": "　現世一切人中雄　　亦學於其所說法",
    "X61n1164_005:0690a12": "　無有一佛在過去　　亦無現世及當來",
    "X61n1164_005:0690a13": "　唯此清淨微妙禪　　彼不可言證能說",
    "X61n1164_005:0690a14": "念佛三昧寶王論",
    "X61n1164_005:0690a17": " 舊跋",
    "X61n1164_005:0690a18": "比丘正知。向見　雲棲大師淨土代言有唐朝寶",
    "X61n1164_005:0690a19": "王論列在。名存書不存。中心甚慕之。生年三十。萬",
    "X61n1164_005:0690a20": "融師得此古本相贈。喜出望外。梓板於姑蘇慧慶",
    "X61n1164_005:0690a21": "寺。丙戌重梓於祖堂幽栖寺。伏願法界有情同生",
    "X61n1164_005:0690b01": "極樂世界。",
    "X61n1164_005:0690b02": "淨土十要卷第五"
}