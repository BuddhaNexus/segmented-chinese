{
    "X59n1085_001:0350a02": "No. 1085",
    "X59n1085_001:0350a03": "受菩薩戒儀",
    "X59n1085_001:0350a05": "南岳沙門釋 惠思 撰",
    "X59n1085_001:0350a06": "[0350a06] 夫受大乘戒法。先教請傳授菩薩戒師一人請引。先",
    "X59n1085_001:0350a07": "咨白。後引云。我某甲等。今從大德。求受菩薩戒。願大",
    "X59n1085_001:0350a08": "德於我不憚勞。慈愍故。三說。請戒師種種為說因緣",
    "X59n1085_001:0350a09": "方便云。欲求戒法者。先發信心。信心若成。三學具足。",
    "X59n1085_001:0350a10": "三身四智佛果菩提決定可期。更無疑慮。故華嚴經",
    "X59n1085_001:0350a11": "云。信為道源功德母。長養一切諸善根。斷除疑網出",
    "X59n1085_001:0350a12": "愛河。開示涅槃無上道。故知若發信門。必納戒法。戒",
    "X59n1085_001:0350a13": "為萬行之先鋒。六度之基址。如造宮室。先固其基。徒",
    "X59n1085_001:0350a14": "架&#x8657;空。必不成就。故戒為大道之資&#x7CAE;。戒為苦海之",
    "X59n1085_001:0350a15": "船筏。莊嚴法身。以戒為瓔珞。破除煩惱。以戒為清&#x51C9;。",
    "X59n1085_001:0350a16": "然有多種。三歸五戒得人身。十善八齋生天報。持十",
    "X59n1085_001:0350a17": "戒具足戒。出煩惱之愛河。得羅漢之聖果。受菩薩戒",
    "X59n1085_001:0350a18": "者。得於佛果。梵網經云。一切有心者。皆應攝佛戒。眾",
    "X59n1085_001:0350a19": "生受佛戒。得入諸佛位。故知凡有心者。咸具佛戒。各",
    "X59n1085_001:0350a20": "各圓滿。無有缺減。[0350a20] 問。既然如是。何須更受。答。以暫亡",
    "X59n1085_001:0350a21": "故。約事重明。即知全心是戒。全戒是心。離心無戒。離",
    "X59n1085_001:0350a22": "戒無心。又云。佛子聽。欲受佛戒者。國王王子。百官宰",
    "X59n1085_001:0350a23": "相。比丘比丘尼。十八梵。六欲天。庶民黃門。婬男婬女。",
    "X59n1085_001:0350a24": "奴婢。八部鬼神。金剛神。畜生乃至變化人。但解法師",
    "X59n1085_001:0350b01": "語。盡受得戒。皆名第一清淨者。以戒德無量。功高萬",
    "X59n1085_001:0350b02": "像。為五乘之軌範。作三寶之舟航。大智度論云。大惡",
    "X59n1085_001:0350b03": "病中。戒為良藥。大怖畏中。戒為守護。大闇冥中。戒為",
    "X59n1085_001:0350b04": "明燈。諸險道中。戒為橋梁。大海水中。戒為船筏。薩遮",
    "X59n1085_001:0350b05": "經云。若不持戒。尚不得野干之身。何況功德之身。月",
    "X59n1085_001:0350b06": "燈三昧經云。雖有色族及多聞。若無戒智如禽獸。雖",
    "X59n1085_001:0350b07": "處卑下少多聞。能持淨戒名勝士。戒之一字是名。梵",
    "X59n1085_001:0350b08": "云尸羅。亦云毗尼波羅提木叉等。此云清&#x51C9;。滅三業",
    "X59n1085_001:0350b09": "之過愆。得解脫也。今言戒者。能防三惡。能止三惑。故",
    "X59n1085_001:0350b10": "當體得名也。體者。初發圓心。從師請受。身中翹誠。名",
    "X59n1085_001:0350b11": "為作戒。色心為體。三羯磨竟。納法居懷。作體謝往訖。",
    "X59n1085_001:0350b12": "未來名無作戒。唯實相心。以之為體。故瓔珞經云。一",
    "X59n1085_001:0350b13": "切聖凡戒。盡以心為體。心無盡故。戒亦無盡。是知心",
    "X59n1085_001:0350b14": "境契同。能所冥一。諸佛子等。既各有好樂渴仰之心。",
    "X59n1085_001:0350b15": "應當慇勤志心聽受。",
    "X59n1085_001:0350b16": "菩薩戒有八種殊勝[0350b16] 何等為八",
    "X59n1085_001:0350b17": "[0350b17] 一極道勝。受菩薩戒。如大鵬鳥。一舉趐高飛。能至十",
    "X59n1085_001:0350b18": "萬九千餘里。此菩薩戒趣道疾故。發心越六趣。二乘",
    "X59n1085_001:0350b19": "徑趣無上菩提故。[0350b19] 二發心勝。一念發大悲智之心。超",
    "X59n1085_001:0350b20": "過二乘境界。如昔有二沙彌。發菩提心。阿羅漢返生",
    "X59n1085_001:0350b21": "恭敬。擔衣&#x5E5E;。讓路而行等。[0350b21] 三福田勝。假使供養滿閻",
    "X59n1085_001:0350b22": "浮提內阿羅漢。不如一大鵬鳥。此鳥先來。受菩薩戒",
    "X59n1085_001:0350b23": "故。[0350b23] 四功德勝。受菩薩戒。喻如日光。無所不照。受聲聞",
    "X59n1085_001:0350b24": "戒。猶如螢火。其光甚微。不可相比故。[0350b24] 五受罪輕微勝。",
    "X59n1085_001:0350c01": "受菩薩戒之後。設使破戒。猶勝外道不受戒者。外道",
    "X59n1085_001:0350c02": "邪見。永沉惡道。無有出期。破戒之人。戒威力故。設墮",
    "X59n1085_001:0350c03": "惡道。受罪輕微。若墮地獄。作獄中王。若墮畜生。作畜",
    "X59n1085_001:0350c04": "生王。若墮鬼中。作鬼中王。若在人間。作人王國王。若",
    "X59n1085_001:0350c05": "在天中。作天中王。生生之處。不失王位。故經云。有犯",
    "X59n1085_001:0350c06": "名菩薩。有戒可破。無犯名外道。無戒可破故。[0350c06] 六處胎",
    "X59n1085_001:0350c07": "勝。菩薩處胎時。常為天龍八部諸善神王之所守護",
    "X59n1085_001:0350c08": "故。[0350c08] 七神通勝。能變大地為黃金七寶。攪長河為酥酪",
    "X59n1085_001:0350c09": "醍醐。能一念超百千世界。能一日化百千眾生故。[0350c09] 八",
    "X59n1085_001:0350c10": "果報勝。生蓮華藏海。證法性身。一得真常。永無退轉",
    "X59n1085_001:0350c11": "故。",
    "X59n1085_001:0350c12": "次觀五法",
    "X59n1085_001:0350c13": "[0350c13] 第一欲受菩薩戒者。先觀十方一切眾生。如聖人想。",
    "X59n1085_001:0350c14": "第二觀十方一切眾生。如父母想。第三觀十方一切",
    "X59n1085_001:0350c15": "眾生。如師長想。第四觀十方一切眾生。如國王想。第",
    "X59n1085_001:0350c16": "五觀十方一切眾生。如奉大家想。",
    "X59n1085_001:0350c17": "次興三願",
    "X59n1085_001:0350c18": "[0350c18] 一願自己三業所作功德。與十方一切眾生同共。二",
    "X59n1085_001:0350c19": "願我共十方一切眾生。早度生死煩惱大海。到涅槃",
    "X59n1085_001:0350c20": "彼岸。三願我與法界眾生。通達十二部經文義。了了",
    "X59n1085_001:0350c21": "分明。一切善法因戒增長。具足六波羅蜜三十七品。",
    "X59n1085_001:0350c22": "得深禪定。起六神通。放大光明。得一切種智。五眼具",
    "X59n1085_001:0350c23": "足。成就佛道故。",
    "X59n1085_001:0350c24": "次發四弘願[0350c24] (隨戒師三&#x5FA7;唱念)。",
    "X59n1085_001:0351a01": " 眾生無邊誓願度  煩惱無量誓願斷",
    "X59n1085_001:0351a02": " 法門無邊誓願學  佛道無上誓願成",
    "X59n1085_001:0351a03": "次請戒師[0351a03] 云。我某甲等今受菩薩。",
    "X59n1085_001:0351a04": "[0351a04] 奉請釋迦牟尼佛。作和尚。",
    "X59n1085_001:0351a05": "[0351a05] 奉請文殊師利龍種上尊王佛。作羯磨阿闍梨。",
    "X59n1085_001:0351a06": "[0351a06] 奉請當來彌勒尊佛。作教授阿闍梨。",
    "X59n1085_001:0351a07": "[0351a07] 奉請十方現在諸佛。作證戒師。",
    "X59n1085_001:0351a08": "[0351a08] 奉請十方諸大菩薩。作同學等侶(已上三說)。",
    "X59n1085_001:0351a09": "[0351a09] 我若在三惡道中。受大苦惱處。願和尚阿闍梨尊證",
    "X59n1085_001:0351a10": "師同學等侶。慈悲救度。令得解脫(一說)。",
    "X59n1085_001:0351a11": "[0351a11] 一心奉請十方三世盡&#x8657;空遍法界一切諸佛真應",
    "X59n1085_001:0351a12": "二身十二部經真如海藏諸大菩薩緣覺聲聞。&#x7ADD;願",
    "X59n1085_001:0351a13": "普降道場。證明受戒功德。",
    "X59n1085_001:0351a14": "[0351a14] 一心奉請十方法界二十八天釋梵王等護法護戒",
    "X59n1085_001:0351a15": "八部龍神。&#x7ADD;願承三寶力。普降道場。結淨護戒。證明",
    "X59n1085_001:0351a16": "功德。",
    "X59n1085_001:0351a17": "[0351a17] 一心奉請十方法界六道四生閻羅天子泰山府君",
    "X59n1085_001:0351a18": "天曹地府司命司祿罪福童子善惡冥官五道將軍",
    "X59n1085_001:0351a19": "行病使者。&#x7ADD;願承三寶力。普降道場。同霑戒善。證明",
    "X59n1085_001:0351a20": "功德。",
    "X59n1085_001:0351a21": "[0351a21] 一心奉請某州境內五嶽四瀆幽明水陸城隍社廟",
    "X59n1085_001:0351a22": "一切神祗。&#x7ADD;願承三寶力。普降道場。同沾戒善。證明",
    "X59n1085_001:0351a23": "功德。",
    "X59n1085_001:0351a24": "[0351a24] 一心奉請十方法界十二類生一切含識在會諸多",
    "X59n1085_001:0351b01": "受戒先亡久近一切家神九品靈神滯魄冤魂未解",
    "X59n1085_001:0351b02": "脫者。&#x7ADD;願承三寶力。盡至道場。同沾戒善。證明功德。",
    "X59n1085_001:0351b03": "[0351b03] 上來既請竟。應當敬禮諸佛菩薩。",
    "X59n1085_001:0351b04": "[0351b04] 一心敬禮和尚釋迦牟尼佛。",
    "X59n1085_001:0351b05": "[0351b05] 一心敬禮文殊師利龍種上尊王佛。",
    "X59n1085_001:0351b06": "[0351b06] 一心敬禮當來下生彌勒尊佛。",
    "X59n1085_001:0351b07": "[0351b07] 一心敬禮十方一切諸佛。",
    "X59n1085_001:0351b08": "[0351b08] 一心敬禮盡過去際一切諸佛。",
    "X59n1085_001:0351b09": "[0351b09] 一心敬禮盡未來際一切諸佛。",
    "X59n1085_001:0351b10": "[0351b10] 一心敬禮盡現在際一切諸佛。",
    "X59n1085_001:0351b11": "[0351b11] 一心敬禮十方三世一切諸佛。",
    "X59n1085_001:0351b12": "[0351b12] 一心敬禮十方同學等侶諸大菩薩。",
    "X59n1085_001:0351b13": "[0351b13] 一心敬禮三世一切諸菩薩眾。",
    "X59n1085_001:0351b14": "[0351b14] 一心敬禮十方三世一切僧寶。",
    "X59n1085_001:0351b15": "[0351b15] 上來禮諸佛諸菩薩竟。各自胡跪。受三歸依(隨戒師口高聲",
    "X59n1085_001:0351b16": "導遇某甲處各自稱名)。",
    "X59n1085_001:0351b17": "[0351b17] 弟子某甲等。願從今身盡未來際。歸依佛。歸依法。歸",
    "X59n1085_001:0351b18": "依僧。",
    "X59n1085_001:0351b19": "[0351b19] 歸依佛兩足尊。歸依法離欲尊。歸依僧眾中尊(已上三說)",
    "X59n1085_001:0351b20": "弟子某甲等。從今已去。歸依佛竟。歸依法竟。歸依僧",
    "X59n1085_001:0351b21": "竟(一說)從今已去。稱佛為師。更不歸依邪魔外道。唯願",
    "X59n1085_001:0351b22": "三寶慈悲攝受。慈愍故(三字三說)。",
    "X59n1085_001:0351b23": "次問難法",
    "X59n1085_001:0351b24": "[0351b24] 問。佛子。汝從今已去。能捨離一切惡知識否(答。能。向下依此)。",
    "X59n1085_001:0351c01": "[0351c01] 佛子。汝從今已去。能常念佛。親近善知識否。",
    "X59n1085_001:0351c02": "[0351c02] 佛子。汝從今已去。乃至失命因緣。能不犯戒否。",
    "X59n1085_001:0351c03": "[0351c03] 佛子。汝從今已去。能讀誦大乘經。問甚深義否。",
    "X59n1085_001:0351c04": "[0351c04] 佛子。汝從今已去。若見一切苦惱眾生。能隨力救護",
    "X59n1085_001:0351c05": "否。",
    "X59n1085_001:0351c06": "[0351c06] 佛子。汝從今已去。能於無上菩提。生深信否。",
    "X59n1085_001:0351c07": "[0351c07] 佛子。汝從今已去。能盡形壽。隨力供養三寶否。",
    "X59n1085_001:0351c08": "[0351c08] 佛子。汝從今已去。能捨諸懈怠。發精進。勤求佛道否。",
    "X59n1085_001:0351c09": "[0351c09] 佛子。汝從今已去。能捨一切所有難捨能捨否。",
    "X59n1085_001:0351c10": "[0351c10] 佛子。汝從今已去。於五塵境。煩惱生時。能制伏心否",
    "X59n1085_001:0351c11": "(如是問竟)。",
    "X59n1085_001:0351c12": "[0351c12] 仰啟十方一切諸佛。及大地諸菩薩僧。此諸佛子。求",
    "X59n1085_001:0351c13": "比丘某甲。欲從諸佛菩薩僧。乞授菩薩戒。此諸佛子",
    "X59n1085_001:0351c14": "已是真實能生深信。成菩提種。諸佛慈愍故。施與菩",
    "X59n1085_001:0351c15": "薩戒(三說)。",
    "X59n1085_001:0351c16": "[0351c16] 諸聖為師。為證明竟。十方諸佛神通道眼。皆得見我。",
    "X59n1085_001:0351c17": "如對目前。夫戒是白淨之法。身器清淨。乃可堪受。先",
    "X59n1085_001:0351c18": "須懺悔。洗滌身心。如浣故衣方受染色。然如來示滅。",
    "X59n1085_001:0351c19": "向二千餘年。正法沉淪。邪風廣扇。眾生薄福。生遇此",
    "X59n1085_001:0351c20": "時。縱有聽聞。莫能信受。良由煩愛情重。見執堅強。若",
    "X59n1085_001:0351c21": "不改往修來。罪無由滅。若罪不滅。戒品不發。戒品不",
    "X59n1085_001:0351c22": "發。解脫難期。今請十方諸佛諸大菩薩。為作證明。諸",
    "X59n1085_001:0351c23": "佛菩薩弘誓。令眾生如佛無異。",
    "X59n1085_001:0351c24": "[0351c24] 弟子某甲等。從某年月日。於南瞻部洲某國某鄉里",
    "X59n1085_001:0352a01": "某寺某。受菩薩戒(應教懺悔三業語云)。",
    "X59n1085_001:0352a02": "[0352a02] 我某甲等。從無始以來。至於今日。身業不善。行殺盜",
    "X59n1085_001:0352a03": "婬。口業不善。妄言綺語兩舌惡口。意業不善。貪嗔邪",
    "X59n1085_001:0352a04": "見。如是三業。多作眾罪。自作教他。無量無邊。今日慚",
    "X59n1085_001:0352a05": "愧。發露懺悔。願罪滅福生。見佛聞法。發菩提心(三說)。",
    "X59n1085_001:0352a06": "[0352a06] 復告言。汝已懺竟。三業清淨。猶如&#x7460;璃。內外清淨。堪",
    "X59n1085_001:0352a07": "受菩薩戒。更問遮難方受淨戒。故經云。若有七遮。現",
    "X59n1085_001:0352a08": "身不得受戒。我今問汝。一一如實答。",
    "X59n1085_001:0352a09": "[0352a09] 佛子。汝還曾出佛身血否(答云。無。向下依此答)。還曾殺父否",
    "X59n1085_001:0352a10": " 還曾殺母否 還曾殺和尚否 還曾殺阿闍梨否",
    "X59n1085_001:0352a11": " 還曾破羯磨轉法輪僧否 還曾殺聖人否",
    "X59n1085_001:0352a12": " 若總得無。堪與受戒(請諸俗弟子。若男若女。起披袈裟。大有因果。更不具述。臨時為",
    "X59n1085_001:0352a13": "說也)。",
    "X59n1085_001:0352a14": "[0352a14] 諸佛子。應須起專注心發慇重心。今欲受汝等戒。若",
    "X59n1085_001:0352a15": "心專志。如仰完器。即有所&#x5C05;。一念有違。如同覆器。終",
    "X59n1085_001:0352a16": "無所盛。此戒無形色。而能流注汝等身心。盡未來際。",
    "X59n1085_001:0352a17": "成就大果。而於爾時。無所覺知。若有形色。入汝身時。",
    "X59n1085_001:0352a18": "當作天崩地裂之聲。當須繫念。不得餘覺及一切餘",
    "X59n1085_001:0352a19": "思惟(〔既緣覺為發戒〕)。",
    "X59n1085_001:0352a20": "[0352a20] 次正受戒者。先略示三相。三相者。一謂攝律儀戒。二",
    "X59n1085_001:0352a21": "攝善法戒。三饒益有情戒(次秉法者。白三羯磨。應語云) 今為秉",
    "X59n1085_001:0352a22": "宣三回羯磨。汝當發取上上心。求受上上品戒。上上",
    "X59n1085_001:0352a23": "品戒者。受此戒已。一心作佛去。是名上上品心。汝等",
    "X59n1085_001:0352a24": "今當諦聽。第一迴羯磨時。十方法界一切境上。微妙",
    "X59n1085_001:0352b01": "戒法。悉皆動轉。不久應當入汝身中。",
    "X59n1085_001:0352b02": "[0352b02] 佛子諦聽。汝等今於我所。求受菩薩戒。謂攝律儀戒。",
    "X59n1085_001:0352b03": "攝善法戒。攝眾生戒。佛子。此戒是諸佛菩薩所行徑",
    "X59n1085_001:0352b04": "路。過去諸佛已說。未來諸佛當說。現在諸佛今說。過",
    "X59n1085_001:0352b05": "去一切菩薩已受已學已解已行已成。未來一切菩",
    "X59n1085_001:0352b06": "薩當受當學當解當行當成。現在一切菩薩今受今",
    "X59n1085_001:0352b07": "學今解今行今成。當來作佛。",
    "X59n1085_001:0352b08": "[0352b08] 第二迴羯磨時。此妙戒法。即法界諸法之上起。遍&#x8657;",
    "X59n1085_001:0352b09": "空中。集汝頂上。妙可承受。",
    "X59n1085_001:0352b10": "[0352b10] 佛子諦聽(至)當來作佛。",
    "X59n1085_001:0352b11": "[0352b11] 第三迴羯磨時。此妙戒法。入汝身中。清淨圓滿。正在",
    "X59n1085_001:0352b12": "此時。領納戒法。不得餘覺餘思令戒不圓滿。",
    "X59n1085_001:0352b13": "[0352b13] 佛子諦聽(至)當來作佛。",
    "X59n1085_001:0352b14": "[0352b14] 佛子。三迴羯磨已竟。汝等即今是真菩薩。名真佛子。",
    "X59n1085_001:0352b15": "故大悲經云。發心畢竟二不別。如是二心前心難。瓔",
    "X59n1085_001:0352b16": "珞經云。律儀戒者。即是十重戒。正法戒者。即是八萬",
    "X59n1085_001:0352b17": "四千法門。攝眾生戒者。即是四攝法也。向來所問。皆",
    "X59n1085_001:0352b18": "言能。吾今為汝受十無盡戒。汝當一心一一諦聽。",
    "X59n1085_001:0352b19": "[0352b19] 佛子。汝從今身至佛身。盡未來際。於其中間。不得故",
    "X59n1085_001:0352b20": "斷眾生命。若有犯殺生者。非菩薩行。失四十二位賢",
    "X59n1085_001:0352b21": "聖法。不得犯。能持否(答云。能持。向下依此)。",
    "X59n1085_001:0352b22": "[0352b22] 佛子。汝從今身至佛身。盡未來際。於其中間。不得偷",
    "X59n1085_001:0352b23": "盜。若有犯者。非菩薩行。失四十二位賢聖法。不得犯。",
    "X59n1085_001:0352b24": "能持否。",
    "X59n1085_001:0352c01": "[0352c01] 佛子。汝從今身至佛身。盡未來際。於其中間。不得婬",
    "X59n1085_001:0352c02": "慾。若有犯者。非菩薩行。失四十二位賢聖法。不得犯。",
    "X59n1085_001:0352c03": "能持否。",
    "X59n1085_001:0352c04": "[0352c04] 佛子。汝從今身至佛身。盡未來際。於其中間。不得妄",
    "X59n1085_001:0352c05": "語。若有犯者。非菩薩行。失四十二位賢聖法。不得犯。",
    "X59n1085_001:0352c06": "能持否。",
    "X59n1085_001:0352c07": "[0352c07] 佛子。汝從今身至佛身。盡未來際。於其中間。不得酤",
    "X59n1085_001:0352c08": "酒。若有犯者。非菩薩行。失四十二位賢聖法。不得犯。",
    "X59n1085_001:0352c09": "能持否。",
    "X59n1085_001:0352c10": "[0352c10] 佛子。汝從今身至佛身。盡未來際。於其中間。不得說",
    "X59n1085_001:0352c11": "在家出家菩薩過失。若有犯者。非菩薩行。失四十二",
    "X59n1085_001:0352c12": "位賢聖法。不得犯。能持否。",
    "X59n1085_001:0352c13": "[0352c13] 佛子。汝從今身至佛身。盡未來際。於其中間。不得慳",
    "X59n1085_001:0352c14": "貪。若有犯者。非菩薩行。失四十二位賢聖法。不得犯。",
    "X59n1085_001:0352c15": "能持否。",
    "X59n1085_001:0352c16": "[0352c16] 佛子。汝從今身至佛身。盡未來際。於其中間。不得嗔",
    "X59n1085_001:0352c17": "恚。若有犯者。非菩薩行。失四十二位賢聖法。不得犯。",
    "X59n1085_001:0352c18": "能持否。",
    "X59n1085_001:0352c19": "[0352c19] 佛子。汝從今身至佛身。盡未來際。於其中間。不得稱",
    "X59n1085_001:0352c20": "己好導他惡。若有犯者。非菩薩行。失四十二位賢聖",
    "X59n1085_001:0352c21": "法。不得犯。能持否。",
    "X59n1085_001:0352c22": "[0352c22] 佛子。汝從今身至佛身。盡未來際。於其中間。不得毀",
    "X59n1085_001:0352c23": "謗三寶。若有犯者。非菩薩行。失四十二位賢聖法。不",
    "X59n1085_001:0352c24": "得犯。能持否。",
    "X59n1085_001:0353a01": "[0353a01] 佛子。汝持如此十重戒。即具足十波羅蜜。成就佛身。",
    "X59n1085_001:0353a02": "具足功德。得大神通。放大光明。得一切種智。何以故。",
    "X59n1085_001:0353a03": "汝持不殺戒。得金剛身不可壞。壽命無量劫。不可窮",
    "X59n1085_001:0353a04": "盡。",
    "X59n1085_001:0353a05": "[0353a05] 持不盜戒。具足檀波羅蜜。分身滿十方界。作釋梵四",
    "X59n1085_001:0353a06": "天王及諸小王沙門等身。財施度脫眾生。",
    "X59n1085_001:0353a07": "[0353a07] 持。不婬戒。得馬陰藏相金色之身。眾生見者。怖畏即",
    "X59n1085_001:0353a08": "除。捨欲斷煩惱。名稱普聞。聞者歡喜。",
    "X59n1085_001:0353a09": "[0353a09] 持不妄語戒。得四無礙辯。法無礙辯。義無礙辯。詞無",
    "X59n1085_001:0353a10": "礙辯。樂說無礙辯。一音演說。眾生聞者。皆得解脫。",
    "X59n1085_001:0353a11": "[0353a11] 持不酤酒戒。得大聰明。於一念中。聞十方諸佛語及",
    "X59n1085_001:0353a12": "一切眾生語。亦知佛心及一切眾生心。得諸佛集三",
    "X59n1085_001:0353a13": "昧。",
    "X59n1085_001:0353a14": "[0353a14] 持不說在家出家菩薩罪過戒。得漏盡五眼六通。備",
    "X59n1085_001:0353a15": "三明等法。",
    "X59n1085_001:0353a16": "[0353a16] 持不慳貪戒。得一切種智具足無礙。眾生見者。無不",
    "X59n1085_001:0353a17": "發心。",
    "X59n1085_001:0353a18": "[0353a18] 持不嗔恚戒。得三十二相八十種好。眾生見者。發菩",
    "X59n1085_001:0353a19": "提心。",
    "X59n1085_001:0353a20": "[0353a20] 持不自讚毀他戒。得生生之處。十方凡聖歡喜讚嘆。",
    "X59n1085_001:0353a21": "聞汝名者。皆住不退轉地。",
    "X59n1085_001:0353a22": "[0353a22] 持不毀謗三寶戒。得具足三乘聖道。一音說法。聲滿",
    "X59n1085_001:0353a23": "十方。令一切眾生一時悟道。皆得成佛(請戒師為受戒者。作白云)。",
    "X59n1085_001:0353a24": "[0353a24] 仰啟十方盡&#x8657;空界一切諸佛。於此世界南瞻部洲",
    "X59n1085_001:0353b01": "大元國某州某縣某鄉里某處伽藍佛像前。有眾多",
    "X59n1085_001:0353b02": "弟子。來於我所。求受菩薩戒竟。惟願諸佛為作證明。",
    "X59n1085_001:0353b03": "二遍。",
    "X59n1085_001:0353b04": "[0353b04] 諸佛子。即今十方佛土。或有&#x51C9;風異香異聲光明等",
    "X59n1085_001:0353b05": "相。彼諸菩薩&#x89A9;其異相。而各問佛。有何因緣。而現此",
    "X59n1085_001:0353b06": "瑞。彼佛告之。今某國某處有眾多佛子。於某師求受",
    "X59n1085_001:0353b07": "菩薩戒竟。今請我作證明。故有此相。諸菩薩咸讚言。",
    "X59n1085_001:0353b08": "於此極惡世界。能發如是無上之心。甚為希有。深生",
    "X59n1085_001:0353b09": "怜愍。是故汝等志心守護。汝諸佛子。已受菩薩戒竟。",
    "X59n1085_001:0353b10": "過度四魔。越三界苦。若能受持如教修行。是天人丈",
    "X59n1085_001:0353b11": "夫。汝若破犯不持。非菩薩。亦非天人丈夫。是名畜生",
    "X59n1085_001:0353b12": "邪見外道。此戒名無盡。唯得重受。不可捨。誓度一切",
    "X59n1085_001:0353b13": "眾生。眾生無盡。此戒無盡。說法劫數不可盡故。此戒",
    "X59n1085_001:0353b14": "無盡。瓔珞經云。一切凡聖菩薩戒。皆以心為體。心無",
    "X59n1085_001:0353b15": "盡故。戒亦無盡。",
    "X59n1085_001:0353b16": "次當禮謝諸佛菩薩",
    "X59n1085_001:0353b17": "[0353b17] 志心敬禮和尚釋迦牟尼佛。",
    "X59n1085_001:0353b18": "[0353b18] 志心敬禮羯磨阿闍梨龍種上尊王佛。",
    "X59n1085_001:0353b19": "[0353b19] 志心敬禮教授阿闍梨彌勒尊佛。",
    "X59n1085_001:0353b20": "[0353b20] 志心敬禮證戒尊師十方諸佛。",
    "X59n1085_001:0353b21": "[0353b21] 志心敬禮同學等侶十方諸大菩薩。",
    "X59n1085_001:0353b22": "次更胡跪合掌[0353b22] 菩薩戒經云。受菩薩戒者。雖未即得",
    "X59n1085_001:0353b23": "阿耨三菩提。已得具是五事功德。一者常為諸佛菩",
    "X59n1085_001:0353b24": "薩之所護念。二者生生世世常受勝妙快樂。三者臨",
    "X59n1085_001:0353c01": "命終無有悔欲。四者捨身之後生諸佛世界。五者莊",
    "X59n1085_001:0353c02": "嚴阿耨多羅三藐三菩提。",
    "X59n1085_001:0353c03": "[0353c03] 諸善男子善女人等。吾今已為說無盡戒竟。汝今受",
    "X59n1085_001:0353c04": "無盡戒法已竟。是真菩薩。發菩提心。真是佛子。從佛",
    "X59n1085_001:0353c05": "口生。從正法生。戒行具足。正向佛道。超度四魔。越三",
    "X59n1085_001:0353c06": "界苦。是真精進。是真勇猛。是真迴向佛道。是真度眾",
    "X59n1085_001:0353c07": "生。以此受戒功德果報。生生世世。不求粟散小王轉",
    "X59n1085_001:0353c08": "輪聖王釋梵天王三界之樂。若能如是受持如說修",
    "X59n1085_001:0353c09": "行者。是名菩薩天人丈夫。用此功德。迴向十方法界",
    "X59n1085_001:0353c10": "眾生。同趣菩提。俱成佛道。若破戒不持。即非菩薩。亦",
    "X59n1085_001:0353c11": "非天人丈夫。是名外道。當墮三塗八難之處。然願受",
    "X59n1085_001:0353c12": "戒諸佛子。九代亡靈同生淨土。六親眷愛咸長善芽。",
    "X59n1085_001:0353c13": "九有四生悉證真如之理。八難俱登解脫之門。八部",
    "X59n1085_001:0353c14": "龍天滿空賢聖。咸赴勝會。三塗同結良緣。負識含靈",
    "X59n1085_001:0353c15": "齊成佛道。",
    "X59n1085_001:0353c16": "[0353c16] 諸佛子等。願受此戒後。此身在法界。凡有心者。見我",
    "X59n1085_001:0353c17": "與汝洎在會諸菩薩。皆發無上菩提之心。乃至山河",
    "X59n1085_001:0353c18": "大地草木叢林亦發此心。念念無有間斷。直至成佛。",
    "X59n1085_001:0353c19": "究竟圓滿。未發心者。現恐怖相。逼令發心。終登覺岸。",
    "X59n1085_001:0353c20": "[0353c20] 諸佛子等。受此戒後。此身遍法界中。盡未來際。於四",
    "X59n1085_001:0353c21": "威儀中。常說心地法門。乃至應身為旁生異類及樹",
    "X59n1085_001:0353c22": "木山林。常演此法。念念不絕。震動魔宮。摧伏外道。令",
    "X59n1085_001:0353c23": "一切邪見眾生。捨諸邪著。入於正見。得旨應言。普令",
    "X59n1085_001:0353c24": "一切眾生。悉入圓常唯心境界。遞相傳受。無有間斷。",
    "X59n1085_001:0354a01": "令一體三寶常現世間。然願此身常弘大教。解義釋",
    "X59n1085_001:0354a02": "經。稱可佛心。冥合玄旨。如有世諦語言。皆順正法。治",
    "X59n1085_001:0354a03": "生產業。悉入圓宗。建大法幢。續佛慧命。一燈能傳百",
    "X59n1085_001:0354a04": "千燈。燈燈無盡。普令聞者頓了自心。登究竟解脫之",
    "X59n1085_001:0354a05": "門。入靈知般若之海。然後法界一切含識。稱我名者。",
    "X59n1085_001:0354a06": "見我形者。皆住本位。不退真常。應跡十方。火不能燒。",
    "X59n1085_001:0354a07": "水不能溺。藥不能中。毒不能害。橫不能侵。冤不能結。",
    "X59n1085_001:0354a08": "所有盲者得見。聾者得聞。&#x7602;者能言。跛者能行。然後",
    "X59n1085_001:0354a09": "此身變作無量身。遍歷十方。侍奉諸佛。供養諸佛。然",
    "X59n1085_001:0354a10": "後以此身向鑊湯爐炭之中。代一切眾生受苦。或向",
    "X59n1085_001:0354a11": "獄門振錫。或於獄裡放光。&#x5292;樹摧鋒。刀山落刃。各悔",
    "X59n1085_001:0354a12": "先業。盡悟佛乘。戒文已終。普請在會男子弟子。同誠",
    "X59n1085_001:0354a13": "念摩訶般若波羅蜜。願得如所願。"
}