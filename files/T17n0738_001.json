{
    "T17n0738_001:0541a17": "佛說分別經",
    "T17n0738_001:0541a19": "西晉月氏國三藏竺法護譯",
    "T17n0738_001:0541a20": "聞如是：一時，佛在舍衛國祇樹給孤獨園，晨",
    "T17n0738_001:0541a21": "朝整服，儼然而坐。佛語阿難：「告諸比丘，皆寂",
    "T17n0738_001:0541a22": "靜明聽，今當為汝說人生受苦。」阿難從坐起",
    "T17n0738_001:0541a23": "整衣服，為佛作禮，白佛言：「願樂欲聞。」佛言：",
    "T17n0738_001:0541a24": "「人有六惡以自侵欺。何謂為六？眼為色欺、耳",
    "T17n0738_001:0541a25": "為聲欺、鼻為香欺、口為味欺、身為細滑欺、意",
    "T17n0738_001:0541a26": "墮邪念為邪念欺，是為六欺，令人墮惡道",
    "T17n0738_001:0541a27": "中，無有出期，黠人乃諦覺是耳！」佛言：「人從三",
    "T17n0738_001:0541a28": "可得三苦。何謂三可？一、身可殺盜婬；二、口可",
    "T17n0738_001:0541a29": "兩舌惡罵妄言綺語；三、意可貪恚癡。用是三",
    "T17n0738_001:0541b01": "可故，墮地獄、餓鬼、畜生中，是為三苦。唯黠者",
    "T17n0738_001:0541b02": "覺之。」佛言：「人有六恣，墮十八痛。何謂六恣？",
    "T17n0738_001:0541b03": "眼恣入色、耳恣入音、鼻恣入香、口恣入味、身",
    "T17n0738_001:0541b04": "恣入細滑、意恣入邪念，是為六恣。亦為受、亦",
    "T17n0738_001:0541b05": "為衰，用是故墮十八地獄，苦痛長久，無有出",
    "T17n0738_001:0541b06": "期。」阿難白佛言：「人有事佛受戒，能得脫是",
    "T17n0738_001:0541b07": "苦痛不？」佛言：「有人事佛受戒，得福無量，不可",
    "T17n0738_001:0541b08": "譬喻者，有人事佛墮極罪者。」阿難問佛：「事佛、",
    "T17n0738_001:0541b09": "受佛戒當得福，更得深罪，何以故？願聞其意。」",
    "T17n0738_001:0541b10": "佛言：「有人事佛奉持經戒，精進不犯，得福無",
    "T17n0738_001:0541b11": "量，不可譬喻也。」佛言：「有人事佛，受戒不持，不",
    "T17n0738_001:0541b12": "能精進禪定思惟，託名事佛，專行邪業，貪求",
    "T17n0738_001:0541b13": "無厭，不知止足；婬妷色欲，好喜歌舞，耽于",
    "T17n0738_001:0541b14": "酒味，以自放恣，雖云事佛，其過難量。用是之",
    "T17n0738_001:0541b15": "故，長墮三塗，苦痛萬端，難得免出。」",
    "T17n0738_001:0541b16": "佛言：「事佛有三輩：一輩者、為魔弟子事佛；二",
    "T17n0738_001:0541b17": "輩、為天人事佛；三輩、為佛弟子事佛。」「何謂魔",
    "T17n0738_001:0541b18": "弟子事佛？」佛言：「雖受佛戒，心樂邪業，卜問是",
    "T17n0738_001:0541b19": "祟解除禱祀，信有家親丈人，不信正真，不知",
    "T17n0738_001:0541b20": "有罪惡之對，假名事佛，常與邪俱，死墮無",
    "T17n0738_001:0541b21": "擇地獄，受苦長久。久乃出，為魔邦屬，諛諂",
    "T17n0738_001:0541b22": "妖[女*瞿]，難可得度。是曹輩人，宿命餘福，暫得",
    "T17n0738_001:0541b23": "一時見於正道，心意瞢瞢難曉宿已，當復",
    "T17n0738_001:0541b24": "更入邪見無窮已也。是為魔弟子事佛。」「何謂",
    "T17n0738_001:0541b25": "天人事佛？」「受持五戒，行於十善，死死不犯，",
    "T17n0738_001:0541b26": "信有罪福，作是得是。壽終之後，即生天上，是",
    "T17n0738_001:0541b27": "為天人事佛。」「何謂佛弟子事佛？」「奉持正戒，",
    "T17n0738_001:0541b28": "廣學經戒，修治上慧，知三界苦，心不樂著，欲",
    "T17n0738_001:0541b29": "得解脫，行於四等六度，愍傷眾生，欲安濟",
    "T17n0738_001:0541c01": "之。不貪身命，知死有生，求長益福，不為邪",
    "T17n0738_001:0541c02": "業，是為佛弟子事佛。」佛言：「吾般泥洹後千歲，",
    "T17n0738_001:0541c03": "魔道當興，時世大惡，國無常主，民無常居。",
    "T17n0738_001:0541c04": "遠方之人，當入中國，掠殺殘暴，無有法則，於",
    "T17n0738_001:0541c05": "斯之際，像法當興盛。」阿難問佛：「何謂像法？」佛",
    "T17n0738_001:0541c06": "言：「當來比丘不持正法，挾妻養子，無有慚愧",
    "T17n0738_001:0541c07": "心；耕田種殖，以為常業，無復學問坐禪行",
    "T17n0738_001:0541c08": "者；好樂俗常，以為綺雅，佯佯相看，上下雷",
    "T17n0738_001:0541c09": "同；撥拂相教度世之基。迷於色欲，不畏于",
    "T17n0738_001:0541c10": "罪。時有知法者，為說真言，教示正法，便懷憎",
    "T17n0738_001:0541c11": "嫉，欲毀壞之。為立言議，抄持長短誹謗驅",
    "T17n0738_001:0541c12": "踧，使其無憀。用是之故，大法轉減。」阿難",
    "T17n0738_001:0541c13": "問佛：「於是之時，頗有奉法者不？」佛言：「多有事",
    "T17n0738_001:0541c14": "佛，亦出家者耳，但不持戒，共相嫉妬；識義者",
    "T17n0738_001:0541c15": "少，多不曉解。」阿難言：「當爾之時，何國最惡，",
    "T17n0738_001:0541c16": "不信行者？」佛言：「真丹之土當有千比丘，共在",
    "T17n0738_001:0541c17": "大國，墮魔邦界，其中黠者，若一、若兩，為佛",
    "T17n0738_001:0541c18": "弟子耳。生六天上者，亦復少少；在魔邦者，甚",
    "T17n0738_001:0541c19": "多甚多。」佛言：「吾般泥洹後，亦多有外學來求",
    "T17n0738_001:0541c20": "吾道，度者當隱括，審悉三月，知其志能習清",
    "T17n0738_001:0541c21": "淨行，虛寂少欲不為污行，便可受之。先授",
    "T17n0738_001:0541c22": "十善，滿三年已，服習道意惡事不犯，乃為更",
    "T17n0738_001:0541c23": "受二百四十戒。其為威儀之事，精進守行，皆",
    "T17n0738_001:0541c24": "向解脫，是彌勒所當建也，當從得度，以為應",
    "T17n0738_001:0541c25": "道。」阿難問佛：「如佛所說，我皆頂受，宣語後",
    "T17n0738_001:0541c26": "人，令佛之弘法不為斷絕。」佛言阿難：「汝前後",
    "T17n0738_001:0541c27": "所受，皆以貫心，我亦知汝有信護於佛法也。」",
    "T17n0738_001:0541c28": "阿難問佛：「後若有人，信樂應法，至心欲求，斷",
    "T17n0738_001:0541c29": "世違俗，以從正道。若時無明師傳教誡者，",
    "T17n0738_001:0542a01": "若有一人，書寫戒律授與之，便可得度為道",
    "T17n0738_001:0542a02": "者不？」佛言阿難：「皆當得。知禁法者，爾乃可授",
    "T17n0738_001:0542a03": "戒耳，不可以文字受便為應法。何以故？佛為",
    "T17n0738_001:0542a04": "天上、天下之大智，天上、天下之大度，天上、天",
    "T17n0738_001:0542a05": "下之大明，不可妄傳失旨，皆當明於戒法禁",
    "T17n0738_001:0542a06": "律，事事委練，乃為相授耳。不明法戒禁要之",
    "T17n0738_001:0542a07": "事，而妄授人戒法，違佛誠信，反用為是，大",
    "T17n0738_001:0542a08": "罪不小也，宜以審諦。」阿難白佛言：「後末之世，",
    "T17n0738_001:0542a09": "若有人至心至意，厭於苦痛，欲求度脫，世無",
    "T17n0738_001:0542a10": "有佛，當以何濟其來意？」佛言阿難：「當將詣彼",
    "T17n0738_001:0542a11": "明戒法者，曉習威儀禁要之事，如是應度，度",
    "T17n0738_001:0542a12": "亦得度。自不明而復授彼，兩迷失道，渾沌",
    "T17n0738_001:0542a13": "無窮竟已，何從得度脫耶？」佛言：「當來有比丘，",
    "T17n0738_001:0542a14": "不能自淨，畜妻養子，身行污濁，貪求供養，不",
    "T17n0738_001:0542a15": "信罪福，而望安樂，難得免脫，甚亦可傷。」阿難",
    "T17n0738_001:0542a16": "白佛言：「如是後世，其有從道被服，皆是佛",
    "T17n0738_001:0542a17": "威神，其人以得像於正真因緣，當從得脫。何",
    "T17n0738_001:0542a18": "緣中復不信、違佛明教，當復更若干無數劫",
    "T17n0738_001:0542a19": "受苦痛耶？」佛言阿難：「是皆前世無數劫，墮久",
    "T17n0738_001:0542a20": "苦之中，其人於苦痛之地，自悔責，願得為善，",
    "T17n0738_001:0542a21": "當從得脫。緣一時自悔之福輒得福，隨來生",
    "T17n0738_001:0542a22": "末世，為人暫覩佛經。又能除剔頭髮，以為比",
    "T17n0738_001:0542a23": "丘。本識未械，心意猶豫，瞢瞢不了，故有污",
    "T17n0738_001:0542a24": "濁，多不能離俗，不遇明慧。如是當後，更墮極",
    "T17n0738_001:0542a25": "苦之中，受無數劫罪。」佛言：「諸比丘！汝以出",
    "T17n0738_001:0542a26": "家，捨妻子棄世行，作沙門，當修戒行，如羅漢",
    "T17n0738_001:0542a27": "法，寧以洋銅灌口中，下過焦爛腹腸，終不",
    "T17n0738_001:0542a28": "無德食人信施。寧以利刀截手支解身體，",
    "T17n0738_001:0542a29": "不以無德受人信施。人無德力，受人信施，當",
    "T17n0738_001:0542b01": "累劫墮於罪苦，久久得出，用餘[米*幾]末之福，",
    "T17n0738_001:0542b02": "得為人身，當復更還一一償之，有作奴婢償",
    "T17n0738_001:0542b03": "者，有作兒子償者，有作父母償者。」阿難問佛：",
    "T17n0738_001:0542b04": "「何謂償債？」佛言：「有作奴婢，大家撾打，不以道",
    "T17n0738_001:0542b05": "理，奴婢受之，無有怨心，勤力作務，不憚勞",
    "T17n0738_001:0542b06": "疲，愛惜大家之物，不敢放散，是為現世償債",
    "T17n0738_001:0542b07": "奴婢也。宿命先世，受人信施，不行功德，罪畢",
    "T17n0738_001:0542b08": "來償，猶有本識，故無怨恚甘受而已。「何謂償",
    "T17n0738_001:0542b09": "債兒子？兒子致財，父母散用無有限度，兒子",
    "T17n0738_001:0542b10": "心亦無惜意，是為償債兒子。「何謂償債父母？",
    "T17n0738_001:0542b11": "父母致財，兒主散用，父母不為愛惜，恣所",
    "T17n0738_001:0542b12": "當得，皆是宿識因緣相償故無惜心。諸此償",
    "T17n0738_001:0542b13": "債，因緣合會，對訖更散，亦無常住。明者覺",
    "T17n0738_001:0542b14": "之，故不為也。唯有道德，可以久保。吾前世",
    "T17n0738_001:0542b15": "時，亦更為人償債奴婢、兒子、父母不可稱數，",
    "T17n0738_001:0542b16": "皆有一時之緣，難可免脫。至今得道，現我父",
    "T17n0738_001:0542b17": "母皆先世道德之緣，不由償債。父母世世放",
    "T17n0738_001:0542b18": "捨，使我學道，累劫精進，今成得佛，皆是父",
    "T17n0738_001:0542b19": "母之恩。「人欲學道，不可不精進孝順，二墮",
    "T17n0738_001:0542b20": "失人種，累劫不復。五末之世，持宜順行，遭",
    "T17n0738_001:0542b21": "值經道，不可不勤。遭值佛世，不可不諦受著",
    "T17n0738_001:0542b22": "心，遭值明人，不可不勤問奉受。何以故？人身",
    "T17n0738_001:0542b23": "難有，六情難具，才聰難得，佛難得見，經難得",
    "T17n0738_001:0542b24": "聞，故宜勤之。」佛言：「吾般泥洹後，當有五逆惡",
    "T17n0738_001:0542b25": "世，當斯之時真丹土域，魔事當盛，閉塞正道。",
    "T17n0738_001:0542b26": "雖有經法，少有學者；設有學者，少有行者。世",
    "T17n0738_001:0542b27": "有比丘，少能自守清淨，多有污濁習俗之行",
    "T17n0738_001:0542b28": "高望遊步，世人無異；求好衣服，學世辯辭，",
    "T17n0738_001:0542b29": "追世禮費，群黨相隨，以快心意，求世名譽；",
    "T17n0738_001:0542c01": "教人入法，度為弟子，不教護魔，不依正道；度",
    "T17n0738_001:0542c02": "世之業，亦不學問，追求明智，自謂德大，不守",
    "T17n0738_001:0542c03": "根門。雖得為人，假時而已，自謂長久，不知大",
    "T17n0738_001:0542c04": "對，當後受苦無窮竟已，顛倒翻覆，在魔部眾，",
    "T17n0738_001:0542c05": "一何痛哉。諸比丘！已得人身，六情完具，覩",
    "T17n0738_001:0542c06": "佛經戒，勤行當行誦之。一失人本，難有復時。",
    "T17n0738_001:0542c07": "佛世難值，經法難聞，宜各思惟。」佛說經竟，",
    "T17n0738_001:0542c08": "諸比丘皆儼然坐，自思惟即得羅漢。",
    "T17n0738_001:0542c09": "佛說分別經"
}