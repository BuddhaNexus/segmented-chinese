{
    "T30n1579_005:0299a02": "瑜伽師地論卷第五",
    "T30n1579_005:0299a04": "彌勒菩薩說",
    "T30n1579_005:0299a05": "三藏法師玄奘奉 詔譯",
    "T30n1579_005:0299a06": "本地分中有尋有伺等三地之二",
    "T30n1579_005:0299a07": "[0299a07] 復次於色界中。初靜慮地受生諸天。即受",
    "T30n1579_005:0299a08": "彼地離生喜樂。第二靜慮地諸天。受定生喜",
    "T30n1579_005:0299a09": "樂。第三靜慮地諸天。受離喜妙樂。第四靜慮",
    "T30n1579_005:0299a10": "地諸天。受捨念清淨寂靜無動之樂無色界",
    "T30n1579_005:0299a11": "諸天。受極寂靜解脫之樂。又由六種殊勝",
    "T30n1579_005:0299a12": "故。苦樂殊勝應知。一形量殊勝。二柔軟殊",
    "T30n1579_005:0299a13": "勝。三緣殊勝。四時殊勝。五心殊勝。六所依殊",
    "T30n1579_005:0299a14": "勝。何以故。如如身量漸增廣大。如是如是",
    "T30n1579_005:0299a15": "苦轉殊勝。如如依止漸更柔軟。如是如是苦",
    "T30n1579_005:0299a16": "轉殊勝。如如苦緣漸更猛盛眾多差別。如是",
    "T30n1579_005:0299a17": "如是苦轉殊勝。如如時分漸遠無間。如是如",
    "T30n1579_005:0299a18": "是苦轉殊勝。如如內心無簡擇力漸漸增廣。",
    "T30n1579_005:0299a19": "如是如是苦轉殊勝。如如所依苦器漸增。如",
    "T30n1579_005:0299a20": "是如是苦轉殊勝。如苦殊勝。如是樂殊勝",
    "T30n1579_005:0299a21": "義。隨其所應廣說應知。又樂有二種。一非",
    "T30n1579_005:0299a22": "聖財所生樂。二聖財所生樂。非聖財所生樂",
    "T30n1579_005:0299a23": "者。謂四種資具為緣得生。一適悅資具。二滋",
    "T30n1579_005:0299a24": "長資具。三清淨資具。四住持資具。適悅資具",
    "T30n1579_005:0299a25": "者。謂車乘衣服諸莊嚴具。歌笑舞樂塗香花",
    "T30n1579_005:0299a26": "鬘種種上妙珍翫樂具。光明照曜男女侍衛",
    "T30n1579_005:0299a27": "種種庫藏。滋長資具者。謂無尋思輪石。椎",
    "T30n1579_005:0299a28": "打築蹋。按摩等事。清淨資具者。謂吉祥草。",
    "T30n1579_005:0299a29": "頻螺果。螺貝滿瓮等事。住持資具者。謂飲及",
    "T30n1579_005:0299b01": "食。聖財所生樂者。謂七聖財為緣得生。何",
    "T30n1579_005:0299b02": "等為七。一信二戒三慚四愧五聞六捨七慧。",
    "T30n1579_005:0299b03": "[0299b03] 復次由十五種相。聖非聖財所生樂差別。何",
    "T30n1579_005:0299b04": "等十五。謂非聖財所生樂能起惡行。聖財所",
    "T30n1579_005:0299b05": "生樂能起妙行。又非聖財所生樂有罪喜樂",
    "T30n1579_005:0299b06": "相應。聖財所生樂無罪喜樂相應。又非聖財",
    "T30n1579_005:0299b07": "所生樂微小不遍所依。聖財所生樂廣大遍",
    "T30n1579_005:0299b08": "滿所依。又非聖財所生樂非一切時有。以依",
    "T30n1579_005:0299b09": "外緣故。聖財所生樂一切時有。以依內緣",
    "T30n1579_005:0299b10": "故。又非聖財所生樂非一切地有。唯欲界故。",
    "T30n1579_005:0299b11": "聖財所生樂一切地有。通三界繫及不繫",
    "T30n1579_005:0299b12": "故。又非聖財所生樂不能引發後世聖非聖",
    "T30n1579_005:0299b13": "財。聖財所生樂能引發後世聖非聖財。又非",
    "T30n1579_005:0299b14": "聖財所生樂若受用時有盡有邊。聖財所生",
    "T30n1579_005:0299b15": "樂若受用時轉更充盛增長廣大。又非聖財",
    "T30n1579_005:0299b16": "所生樂為他劫奪。若王若賊怨及水火。聖",
    "T30n1579_005:0299b17": "財所生樂無能侵奪。又非聖財所生樂不可",
    "T30n1579_005:0299b18": "從今世持往後世。聖財所生樂可從今世",
    "T30n1579_005:0299b19": "持往後世。又非聖財所生樂受用之時不可",
    "T30n1579_005:0299b20": "充足。聖財所生樂受用之時究竟充滿。又非",
    "T30n1579_005:0299b21": "聖財所生樂有怖畏。有怨對。有災橫。有燒",
    "T30n1579_005:0299b22": "惱。不能斷後世大苦。有怖畏者。謂懼當",
    "T30n1579_005:0299b23": "生苦所依處故。有怨對者。謂&#x9B2A;訟違諍所",
    "T30n1579_005:0299b24": "依處故。有災橫者。謂老病死所依處故。有",
    "T30n1579_005:0299b25": "燒惱者。謂由此樂性不真實。如疥癩病虛",
    "T30n1579_005:0299b26": "妄顛倒所依處故。愁歎憂苦種種熱惱所依",
    "T30n1579_005:0299b27": "處故。不能斷後世大苦者。謂貪瞋等本隨",
    "T30n1579_005:0299b28": "二惑所依處故。聖財所生樂無怖畏。無怨",
    "T30n1579_005:0299b29": "對。無災橫。無燒惱。能斷後世大苦。隨其所",
    "T30n1579_005:0299c01": "應與上相違。廣說應知。又外有欲者受用",
    "T30n1579_005:0299c02": "欲塵。聖慧命者受用正法。由五種相故有",
    "T30n1579_005:0299c03": "差別。由此因緣。說聖慧命者以無上慧命",
    "T30n1579_005:0299c04": "清淨自活。何等為五。一受用正法者不染",
    "T30n1579_005:0299c05": "污故。二受用正法者極畢竟故。三受用正",
    "T30n1579_005:0299c06": "法者一向定故。四受用正法者與餘慧命",
    "T30n1579_005:0299c07": "者不共故。五受用正法者有真實樂故。",
    "T30n1579_005:0299c08": "摧伏魔怨故。此中諸受欲者所有欲樂。是",
    "T30n1579_005:0299c09": "隨順喜處貪愛所隨故。是隨順憂處瞋恚",
    "T30n1579_005:0299c10": "所隨故。是隨順捨處無簡擇捨之所隨故。",
    "T30n1579_005:0299c11": "聖慧命者受用正法則不如是。又諸有欲",
    "T30n1579_005:0299c12": "者受用欲塵。從不可知本際以來以無常",
    "T30n1579_005:0299c13": "故。捨餘欲塵得餘欲塵。或於一時都無所",
    "T30n1579_005:0299c14": "得。聖慧命者受用正法則不如是。又受欲",
    "T30n1579_005:0299c15": "者受用欲時。即於此事一起喜愛一起憂",
    "T30n1579_005:0299c16": "恚。復即於彼或時生喜或時生憂。聖慧命",
    "T30n1579_005:0299c17": "者受用正法則不如是。又諸離欲外慧命",
    "T30n1579_005:0299c18": "者。於種種見趣自分別所起邪勝解處。其",
    "T30n1579_005:0299c19": "心猛利種種取著。恒為欲染之所隨逐。雖",
    "T30n1579_005:0299c20": "已離欲復還退起。聖慧命者受用正法則",
    "T30n1579_005:0299c21": "不如是。又受欲者及諸世間已離欲者。所",
    "T30n1579_005:0299c22": "有欲樂及離欲樂。皆非真實。皆為魔怨之",
    "T30n1579_005:0299c23": "所隨逐。如幻如響如影如焰如夢所見。猶",
    "T30n1579_005:0299c24": "如幻作諸莊嚴具。又著樂愚夫諸受欲者。",
    "T30n1579_005:0299c25": "及諸世間已離欲者。凡所受用猶如癲狂",
    "T30n1579_005:0299c26": "如醉亂等。未制魔軍而有受用。是故彼樂",
    "T30n1579_005:0299c27": "為非真實。亦不能制所有魔事。聖慧命者",
    "T30n1579_005:0299c28": "受用正法則不如是。",
    "T30n1579_005:0299c29": "[0299c29] 復次三界有情所依之身當云何觀。謂如毒",
    "T30n1579_005:0300a01": "熱癰&#x9E81;重所隨故。即於此身樂受生時當",
    "T30n1579_005:0300a02": "云何觀。謂如毒熱癰暫遇冷觸。即於此身",
    "T30n1579_005:0300a03": "苦受生時當云何觀。謂如毒熱癰為熱灰",
    "T30n1579_005:0300a04": "所觸。即於此身不苦不樂受生時當云何",
    "T30n1579_005:0300a05": "觀。謂如毒熱癰離冷熱等觸。自性毒熱而本",
    "T30n1579_005:0300a06": "住故。薄伽梵說。當知樂受壞苦故苦。苦受苦",
    "T30n1579_005:0300a07": "苦故苦。不苦不樂受行苦故苦。又說有有",
    "T30n1579_005:0300a08": "愛味喜。有離愛味喜。有勝離愛味喜。如是",
    "T30n1579_005:0300a09": "等類如經廣說。應知墮二界攝。又薄伽梵",
    "T30n1579_005:0300a10": "建立想受滅樂為樂中第一。此依住樂非",
    "T30n1579_005:0300a11": "謂受樂。又說有三種樂。謂離貪離瞋離",
    "T30n1579_005:0300a12": "癡。此三種樂唯無漏界中可得。是故此樂",
    "T30n1579_005:0300a13": "名為常樂。無漏界攝。[0300a13] 復次飲食受用者。謂三",
    "T30n1579_005:0300a14": "界將生已生有情壽命安住。此中當知觸意",
    "T30n1579_005:0300a15": "思識三種食故。一切三界有情壽命安住。段",
    "T30n1579_005:0300a16": "食一種唯令欲界有情壽命安住。又於那",
    "T30n1579_005:0300a17": "落迦受生有情。有微細段食。謂腑藏中",
    "T30n1579_005:0300a18": "有微動風。由此因緣彼得久住。餓鬼傍生",
    "T30n1579_005:0300a19": "人中有&#x9E81;段食。謂作分段而噉食之。復有",
    "T30n1579_005:0300a20": "微細食。謂住羯羅藍等位有情及欲界諸",
    "T30n1579_005:0300a21": "天。由彼食已。所有段食流入一切身分支",
    "T30n1579_005:0300a22": "節。尋即消化無有便穢。",
    "T30n1579_005:0300a23": "[0300a23] 復次婬欲受用者。諸那落迦中所有有情皆",
    "T30n1579_005:0300a24": "無婬事。所以者何。由彼有情長時無間多",
    "T30n1579_005:0300a25": "受種種極猛利苦。由此因緣。彼諸有情若男",
    "T30n1579_005:0300a26": "於女不起女欲。若女於男不起男欲。何況",
    "T30n1579_005:0300a27": "展轉二二交會。若鬼傍生人中所有依身。苦",
    "T30n1579_005:0300a28": "樂相雜故有婬欲。男女展轉二二交會不淨",
    "T30n1579_005:0300a29": "流出。欲界諸天雖行婬欲無此不淨。然於",
    "T30n1579_005:0300b01": "根門有風氣出煩惱便息。四大王眾天。二",
    "T30n1579_005:0300b02": "二交會熱惱方息。如四大王眾天。三十三天",
    "T30n1579_005:0300b03": "亦爾。時分天。唯互相抱熱惱便息。知足天。",
    "T30n1579_005:0300b04": "唯相執手熱惱便息。樂化天。相顧而笑熱惱",
    "T30n1579_005:0300b05": "便息。他化自在天。眼相顧視熱惱便息。又三",
    "T30n1579_005:0300b06": "洲人。攝受妻妾施設嫁娶。北拘盧洲無我",
    "T30n1579_005:0300b07": "所故無攝受故。一切有情無攝受妻妾亦",
    "T30n1579_005:0300b08": "無嫁娶。如三洲人。如是大力鬼及欲界諸天",
    "T30n1579_005:0300b09": "亦爾。唯除樂化天及他化自在天。又一切欲",
    "T30n1579_005:0300b10": "界天眾無有處女胎藏。然四大王眾天於",
    "T30n1579_005:0300b11": "父母肩上或於懷中。如五歲小兒欻然化",
    "T30n1579_005:0300b12": "出。三十三天如六歲。時分天如七歲。知足",
    "T30n1579_005:0300b13": "天如八歲。樂化天如九歲。他化自在天如",
    "T30n1579_005:0300b14": "十歲。",
    "T30n1579_005:0300b15": "[0300b15] 復次生建立者謂三種欲生。或有眾生現",
    "T30n1579_005:0300b16": "住欲塵。由此現住欲塵故富貴自在。彼復",
    "T30n1579_005:0300b17": "云何。謂一切人及四大王眾天乃至善知足",
    "T30n1579_005:0300b18": "天。是名第一欲生。或有眾生變化欲塵。由",
    "T30n1579_005:0300b19": "此變化欲塵故富貴自在。彼復云何。謂樂化",
    "T30n1579_005:0300b20": "天。由彼諸天為自己故化為欲塵。非為他",
    "T30n1579_005:0300b21": "故。唯自變化諸欲塵故富貴自在。是名第",
    "T30n1579_005:0300b22": "二欲生。或有眾生他化欲塵。由他所化諸",
    "T30n1579_005:0300b23": "欲塵故富貴自在。彼復云何謂他化自在天。",
    "T30n1579_005:0300b24": "由彼諸天為自因緣亦能變化為他因緣",
    "T30n1579_005:0300b25": "亦能變化。故於自化非為希奇用他所化",
    "T30n1579_005:0300b26": "欲塵為富貴自在。故說此天為他化自在。",
    "T30n1579_005:0300b27": "非彼諸天唯受用他所化欲塵。亦有受用",
    "T30n1579_005:0300b28": "自所化欲塵者。是名第三欲生。復有三種",
    "T30n1579_005:0300b29": "樂生。或有眾生用離生喜樂灌灑其身。謂",
    "T30n1579_005:0300c01": "初靜慮地諸天。是名第一樂生。或有眾生",
    "T30n1579_005:0300c02": "由定生喜樂灌灑其身。謂第二靜慮地諸天。",
    "T30n1579_005:0300c03": "是名第二樂生。或有眾生以離喜樂灌灑",
    "T30n1579_005:0300c04": "其身。謂第三靜慮地諸天。是名第三樂生。問",
    "T30n1579_005:0300c05": "何故建立三種欲生三種樂生耶。答由三種",
    "T30n1579_005:0300c06": "求故。一欲求。二有求。三梵行求。謂若諸沙",
    "T30n1579_005:0300c07": "門或婆羅門墮欲求者。一切皆為三種欲",
    "T30n1579_005:0300c08": "生。更無增過。若諸沙門或婆羅門墮有求",
    "T30n1579_005:0300c09": "者。多分求樂。由貪樂故。一切皆為三種樂",
    "T30n1579_005:0300c10": "生。由諸世間為不苦不樂寂靜生處起追",
    "T30n1579_005:0300c11": "求者極為&#x5C20;少故。此以上不立為生。若諸",
    "T30n1579_005:0300c12": "沙門或婆羅門墮梵行求者。一切皆為求",
    "T30n1579_005:0300c13": "無漏界。或復有一墮邪梵行求者。為求",
    "T30n1579_005:0300c14": "不動空無邊處識無邊處無所有處非想非非",
    "T30n1579_005:0300c15": "想處。起邪分別。謂為解脫。當知此是有上",
    "T30n1579_005:0300c16": "梵行求。無上梵行求者。謂求無漏界。",
    "T30n1579_005:0300c17": "[0300c17] 復次自體建立者。謂於三界中所有眾生",
    "T30n1579_005:0300c18": "有四種得自體差別。或有所得自體。由自",
    "T30n1579_005:0300c19": "所害不由他害。謂有欲界天。名遊戲忘念。",
    "T30n1579_005:0300c20": "彼諸天眾。或時耽著種種戲樂。久相續住。",
    "T30n1579_005:0300c21": "由久住故忘失憶念。由失念故從彼處",
    "T30n1579_005:0300c22": "沒。或復有天名曰意憤。彼諸天眾。有時展",
    "T30n1579_005:0300c23": "轉角眼相視。由相視故意憤轉增。意憤增",
    "T30n1579_005:0300c24": "故從彼處沒。或有所得自體。由他所害不",
    "T30n1579_005:0300c25": "由自害。謂處羯羅藍遏部曇閉尸鍵南位。",
    "T30n1579_005:0300c26": "及在母腹中所有眾生。或有所得自體。亦",
    "T30n1579_005:0300c27": "由自害亦由他害。謂即彼眾生處已生位。",
    "T30n1579_005:0300c28": "諸根圓滿諸根成就。或有所得自體。亦非",
    "T30n1579_005:0300c29": "自害亦非他害。謂色無色界諸天。一切那",
    "T30n1579_005:0301a01": "落迦。似那落迦鬼。如來使者。住最後身。",
    "T30n1579_005:0301a02": "慈定滅定若無諍定若處中有。如是等類。",
    "T30n1579_005:0301a03": "[0301a03] 云何因緣果建立。謂略說有四種。一由相",
    "T30n1579_005:0301a04": "故。二由依處故。三由差別故。四由建立",
    "T30n1579_005:0301a05": "故。[0301a05] 因等相者。謂若由此為先此為建立。此",
    "T30n1579_005:0301a06": "和合故彼法生。或得或成或辦或用。說此為",
    "T30n1579_005:0301a07": "彼因。[0301a07] 問以誰為先誰為建立。誰和合故何",
    "T30n1579_005:0301a08": "法生耶。答自種子為先。除種子依所餘若",
    "T30n1579_005:0301a09": "有色若無色依及業為建立。助伴所緣為和",
    "T30n1579_005:0301a10": "合故。隨其所應欲繫色繫無色繫及不繫諸",
    "T30n1579_005:0301a11": "法生。[0301a11] 問以誰為先誰為建立。誰和合故得",
    "T30n1579_005:0301a12": "何法耶。答聲聞獨覺如來種性為先。內分力",
    "T30n1579_005:0301a13": "為建立。外分力為和合故。證得煩惱離",
    "T30n1579_005:0301a14": "繫涅槃。內分力者。謂如理作意少欲知足。等",
    "T30n1579_005:0301a15": "內分善法及得人身生在聖處。諸根無缺無",
    "T30n1579_005:0301a16": "事業障。於其善處深生淨信。如是等法名",
    "T30n1579_005:0301a17": "內分力。外分力者。謂諸佛興世宣說妙法",
    "T30n1579_005:0301a18": "教法猶存。住正法者隨順而轉。具悲信者",
    "T30n1579_005:0301a19": "以為施主。如是等法名外分力。[0301a19] 問以誰為",
    "T30n1579_005:0301a20": "先誰為建立。誰和合故何法成耶。答所知勝",
    "T30n1579_005:0301a21": "解愛樂為先。宗因譬喻為建立。不相違眾善",
    "T30n1579_005:0301a22": "敵論者為和合故。所立義成。[0301a22] 問以誰為先",
    "T30n1579_005:0301a23": "誰為建立。誰和合故何法辦耶。答工巧智為",
    "T30n1579_005:0301a24": "先。隨彼勤劬為建立。工巧業處眾具為和",
    "T30n1579_005:0301a25": "合故。工巧業處辦。又愛為先。由食住者",
    "T30n1579_005:0301a26": "依止為建立。四食為和合故。受生有情安",
    "T30n1579_005:0301a27": "住充辦。[0301a27] 問以誰為先誰為建立。誰和合故",
    "T30n1579_005:0301a28": "何法用耶。答即自種子為先。即此生為建",
    "T30n1579_005:0301a29": "立。即此生緣為和合故。自業諸法作用可",
    "T30n1579_005:0301b01": "知。何等名為自業作用。",
    "T30n1579_005:0301b02": "[0301b02] 謂眼以見為業。如是餘根各自業用應知。",
    "T30n1579_005:0301b03": "又地能持水能爛火能燒風能燥。如是等類",
    "T30n1579_005:0301b04": "當知外分自業差別。[0301b04] 因等依處者。謂十五種。",
    "T30n1579_005:0301b05": "一語。二領受。三習氣。四有潤種子。五無間",
    "T30n1579_005:0301b06": "滅。六境界。七根。八作用。九士用。十真實見。",
    "T30n1579_005:0301b07": "十一隨順。十二差別功能。十三和合。十四障",
    "T30n1579_005:0301b08": "礙。十五無障礙。",
    "T30n1579_005:0301b09": "[0301b09] 因等差別者。謂十因四緣五果十因者。一隨",
    "T30n1579_005:0301b10": "說因。二觀待因。三牽引因。四生起因。五攝受",
    "T30n1579_005:0301b11": "因。六引發因。七定異因。八同事因。九相違",
    "T30n1579_005:0301b12": "因。十不相違因。四緣者。一因緣。二等無間",
    "T30n1579_005:0301b13": "緣。三所緣緣。四增上緣。五果者。一異熟果。",
    "T30n1579_005:0301b14": "二等流果。三離繫果。四士用果。五增上果。[0301b14] 因",
    "T30n1579_005:0301b15": "等建立者。謂依語因依處。施設隨說因。所",
    "T30n1579_005:0301b16": "以者何。由於欲界繫法色無色界繫法及不",
    "T30n1579_005:0301b17": "繫法施設。名為先故想轉。想為先故語轉。",
    "T30n1579_005:0301b18": "由語故隨見聞覺知起諸言說。是故依語",
    "T30n1579_005:0301b19": "依處施設隨說因。依領受因依處。施設觀",
    "T30n1579_005:0301b20": "待因。所以者何。由諸有情。諸有欲求欲繫",
    "T30n1579_005:0301b21": "樂者。彼觀待此。於諸欲具或為求得或",
    "T30n1579_005:0301b22": "為積集或為受用。諸有欲求色無色繫樂",
    "T30n1579_005:0301b23": "者。彼觀待此。於彼諸緣或為求得或為受",
    "T30n1579_005:0301b24": "用。諸有欲求不繫樂者。彼觀待此。於彼諸",
    "T30n1579_005:0301b25": "緣或為求得或為受用。諸有不欲苦者。",
    "T30n1579_005:0301b26": "彼觀待此。於彼生緣於彼斷緣。或為遠離",
    "T30n1579_005:0301b27": "或為求得或為受用。是故依領受依處。施",
    "T30n1579_005:0301b28": "設觀待因。依習氣因依處。施設牽引因。所",
    "T30n1579_005:0301b29": "以者何。由淨不淨業熏習三界諸行。於愛",
    "T30n1579_005:0301c01": "不愛趣中牽引愛不愛自體。又即由此增",
    "T30n1579_005:0301c02": "上力故外物盛衰。是故依諸行淨不淨業習",
    "T30n1579_005:0301c03": "氣依處。施設牽引因。依有潤種子因依處。",
    "T30n1579_005:0301c04": "施設生起因。所以者何。由欲色無色界繫法",
    "T30n1579_005:0301c05": "各從自種子生。愛名能潤種是所潤。由此",
    "T30n1579_005:0301c06": "所潤諸種子故。先所牽引各別自體當得",
    "T30n1579_005:0301c07": "生起。如經言。業為感生因。愛為生起因。是",
    "T30n1579_005:0301c08": "故依有潤種子依處。施設生起因。依無間",
    "T30n1579_005:0301c09": "滅因依處。及依境界根作用士用真實見因",
    "T30n1579_005:0301c10": "依處。施設攝受因。所以者何。由欲繫諸法。",
    "T30n1579_005:0301c11": "無間滅攝受故。境界攝受故。根攝受故。作用",
    "T30n1579_005:0301c12": "攝受故。士用攝受故諸行轉。如欲繫法。如",
    "T30n1579_005:0301c13": "是色無色繫法亦爾。或由真實見攝受故。",
    "T30n1579_005:0301c14": "餘不繫法轉。是故依無間滅境界根作用士",
    "T30n1579_005:0301c15": "用真實見依處。施設攝受因。依隨順因依",
    "T30n1579_005:0301c16": "處。施設引發因。所以者何。由欲繫善法。能",
    "T30n1579_005:0301c17": "引欲繫諸勝善法。如是欲繫善法。能引色",
    "T30n1579_005:0301c18": "無色繫及不繫善法。由隨順彼故。如欲繫",
    "T30n1579_005:0301c19": "善法。如是色繫善法。能引色繫諸勝善法及",
    "T30n1579_005:0301c20": "無色繫善法不繫善法。如色繫善法。如是",
    "T30n1579_005:0301c21": "無色繫善法。能引無色繫諸勝善法及不繫",
    "T30n1579_005:0301c22": "善法。如無色繫善法。如是不繫善法。能",
    "T30n1579_005:0301c23": "引不繫諸勝善法。及能引發無為作證。又",
    "T30n1579_005:0301c24": "不善法能引諸勝不善法。謂欲貪能引瞋癡",
    "T30n1579_005:0301c25": "慢見疑身惡行語惡行意惡行。如欲貪。如是",
    "T30n1579_005:0301c26": "瞋癡慢見疑。隨其所應盡當知。如是無記",
    "T30n1579_005:0301c27": "法。能引善不善無記法。如善不善無記種",
    "T30n1579_005:0301c28": "子阿賴耶識。又無記法。能引無記勝法。如",
    "T30n1579_005:0301c29": "段食能引受生有情令住令安勢力增長。",
    "T30n1579_005:0302a01": "由隨順彼故。是故依隨順依處。施設引發",
    "T30n1579_005:0302a02": "因。依差別功能因依處。施設定異因。所以",
    "T30n1579_005:0302a03": "者何。由欲繫諸法自性功能有差別故能",
    "T30n1579_005:0302a04": "生種種自性功能。如欲繫法。如是色無色",
    "T30n1579_005:0302a05": "繫及不繫法亦爾。是故依差別功能依處。施",
    "T30n1579_005:0302a06": "設定異因。依和合因依處。施設同事因所",
    "T30n1579_005:0302a07": "以者何。要由獲得自生和合故。欲繫法生",
    "T30n1579_005:0302a08": "如欲繫法。如是色無色繫及不繫法亦爾。",
    "T30n1579_005:0302a09": "如生和合。如是得成辦用和合亦爾。是",
    "T30n1579_005:0302a10": "故依和合依處。施設同事因。依障礙因依",
    "T30n1579_005:0302a11": "處。施設相違因。所以者何。由欲繫法將得",
    "T30n1579_005:0302a12": "生。若障礙現前便不得生。如欲繫法。如是",
    "T30n1579_005:0302a13": "色無色繫及不繫法亦爾。如生如是得成辦",
    "T30n1579_005:0302a14": "用亦爾。是故依障礙依處。施設相違因。依",
    "T30n1579_005:0302a15": "無障礙因依處。施設不相違因。所以者何。",
    "T30n1579_005:0302a16": "由欲繫法將得生。若無障礙現前爾時便",
    "T30n1579_005:0302a17": "生。如欲繫法。如是色無色繫及不繫法亦",
    "T30n1579_005:0302a18": "爾。如生。如是得成辦用亦爾。是故依無障",
    "T30n1579_005:0302a19": "礙依處。施設不相違因。復次依種子緣依",
    "T30n1579_005:0302a20": "處。施設因緣。依無間滅緣依處。施設等無",
    "T30n1579_005:0302a21": "間緣。依境界緣依處。施設所緣緣。依所餘",
    "T30n1579_005:0302a22": "緣依處。施設增上緣。",
    "T30n1579_005:0302a23": "[0302a23] 復次依習氣隨順因緣依處。施設異熟果及",
    "T30n1579_005:0302a24": "等流果。依真實見因緣依處。施設離繫果。",
    "T30n1579_005:0302a25": "依士用因緣依處。施設士用果。依所餘因",
    "T30n1579_005:0302a26": "緣依處。施設增上果。[0302a26] 復次順益義是因義。建",
    "T30n1579_005:0302a27": "立義是緣義。成辦義是果義。[0302a27] 又建立因有五",
    "T30n1579_005:0302a28": "種相。一能生因。二方便因。三俱有因。四無間",
    "T30n1579_005:0302a29": "滅因。五久遠滅因。能生因者。謂生起因。方便",
    "T30n1579_005:0302b01": "因者。謂所餘因。俱有因者。謂攝受因。一分。",
    "T30n1579_005:0302b02": "如眼於眼識。如是耳等於所餘識。無間滅",
    "T30n1579_005:0302b03": "因者。謂生起因。久遠滅因者。謂牽引因。又建",
    "T30n1579_005:0302b04": "立因有五種相。一可愛因。二不可愛因。三增",
    "T30n1579_005:0302b05": "長因。四流轉因。五還滅因。又建立因有七種",
    "T30n1579_005:0302b06": "相。謂無常法是因。無有常法能為法因。謂",
    "T30n1579_005:0302b07": "或為生因。或為得因。或為成立因。或為成",
    "T30n1579_005:0302b08": "辦因。或為作用因。又雖無常法為無常法",
    "T30n1579_005:0302b09": "因。然與他性為因。亦與後自性為因。非",
    "T30n1579_005:0302b10": "即此剎那。又雖與他性為因。及與後自性",
    "T30n1579_005:0302b11": "為因。然已生未滅方能為因。非未生已滅。",
    "T30n1579_005:0302b12": "又雖已生未滅。能為因然得餘緣方能為",
    "T30n1579_005:0302b13": "因。非不得。又雖得餘緣。然成變異方能",
    "T30n1579_005:0302b14": "為因。非未變異。又雖成變異。必與功能",
    "T30n1579_005:0302b15": "相應方能為因。非失功能。又雖與功能",
    "T30n1579_005:0302b16": "相應。然必相稱相順方能為因。非不相稱",
    "T30n1579_005:0302b17": "相順。由如是七種相。隨其所應諸因建立",
    "T30n1579_005:0302b18": "應知。",
    "T30n1579_005:0302b19": "[0302b19] 云何相施設建立。嗢&#x62D5;南曰。",
    "T30n1579_005:0302b20": " 體所緣行相  等起與差別",
    "T30n1579_005:0302b21": " 決擇及流轉  略辯相應知",
    "T30n1579_005:0302b22": "[0302b22] 應知此相略有七種。一體性。二所緣。三行",
    "T30n1579_005:0302b23": "相。四等起。五差別。六決擇。七流轉。尋伺體",
    "T30n1579_005:0302b24": "性者。謂不深推度所緣。思為體性。若深推",
    "T30n1579_005:0302b25": "度所緣。慧為體性應知。尋伺所緣者。謂依",
    "T30n1579_005:0302b26": "名身句身文身義為所緣。尋伺行相者。謂即",
    "T30n1579_005:0302b27": "於此所緣尋求行相是尋。即於此所緣伺",
    "T30n1579_005:0302b28": "察行相是伺。尋伺等起者。謂發起語言。尋伺",
    "T30n1579_005:0302b29": "差別者。有七種差別。謂有相無相乃至不染",
    "T30n1579_005:0302c01": "污。如前說。尋伺決擇者。若尋伺即分別耶。",
    "T30n1579_005:0302c02": "設分別即尋伺耶。謂諸尋伺必是分別。或有",
    "T30n1579_005:0302c03": "分別非尋伺。謂望出世智。所餘一切三界",
    "T30n1579_005:0302c04": "心心所。皆是分別而非尋伺。尋伺流轉者若",
    "T30n1579_005:0302c05": "那落迦尋伺。何等行。何所觸。何所引。何相",
    "T30n1579_005:0302c06": "應。何所求。何業轉耶。如那落迦。如是傍生",
    "T30n1579_005:0302c07": "餓鬼人欲界天初靜慮地天所有尋伺。何等",
    "T30n1579_005:0302c08": "行。何所觸。何所引。何相應。何所求。何業轉",
    "T30n1579_005:0302c09": "耶。謂那落迦尋伺唯是慼行。觸非愛境。引",
    "T30n1579_005:0302c10": "發於苦與憂相應。常求脫苦嬈心業轉。如",
    "T30n1579_005:0302c11": "那落迦尋伺一向受苦。餓鬼尋伺亦爾。傍",
    "T30n1579_005:0302c12": "生人趣大力餓鬼所有尋伺。多分慼行少分",
    "T30n1579_005:0302c13": "欣行。多分觸非愛境。少分觸可愛境。多分",
    "T30n1579_005:0302c14": "引苦少分引樂。多分憂相應。少分喜相應。",
    "T30n1579_005:0302c15": "多分求脫苦。少分求遇樂。嬈心業轉。欲界",
    "T30n1579_005:0302c16": "諸天所有尋伺。多分欣行少分慼行。多分觸",
    "T30n1579_005:0302c17": "可愛境。少分觸非愛境。多分引樂少分引",
    "T30n1579_005:0302c18": "苦。多分喜相應。少分憂相應。多分求遇樂",
    "T30n1579_005:0302c19": "少分求脫苦。嬈心業轉。初靜慮地天所有",
    "T30n1579_005:0302c20": "尋伺。一向欣行。一向觸內可愛境界。一向引",
    "T30n1579_005:0302c21": "樂。一向喜相應。唯求不離樂。不嬈心業轉。",
    "T30n1579_005:0302c22": "[0302c22] 云何如理作意施設建立。嗢&#x62D5;南曰。",
    "T30n1579_005:0302c23": " 依處及與事  求受用正行",
    "T30n1579_005:0302c24": " 二菩提資糧  到彼岸方便",
    "T30n1579_005:0302c25": "[0302c25] 應知建立略由八相。謂由依處故事故。求",
    "T30n1579_005:0302c26": "故。受用故。正行故。聲聞乘資糧方便故。獨覺",
    "T30n1579_005:0302c27": "乘資糧方便故。波羅蜜多引發方便故。如理",
    "T30n1579_005:0302c28": "作意相應。尋伺依處者。謂有六種依處。一",
    "T30n1579_005:0302c29": "決定時。二止息時。三作業時。四世間離欲時。",
    "T30n1579_005:0303a01": "五出世離欲時。六攝益有情時。如理作意相",
    "T30n1579_005:0303a02": "應。尋伺事者。謂八種事。一施所成福作用事。",
    "T30n1579_005:0303a03": "二戒所成福作用事。三修所成福作用事。四",
    "T30n1579_005:0303a04": "聞所成事。五思所成事。六餘修所成事。七",
    "T30n1579_005:0303a05": "簡擇所成事。八攝益有情所成事。如理作意",
    "T30n1579_005:0303a06": "相應。尋伺求者。謂如有一不以非法及",
    "T30n1579_005:0303a07": "不兇險追求財物。如理作意相應。尋伺受",
    "T30n1579_005:0303a08": "用者。謂如即彼追求財已。不染不住不耽",
    "T30n1579_005:0303a09": "不縛。不悶不著亦不堅執。深見過患了",
    "T30n1579_005:0303a10": "知出離而受用之。如理作意相應。尋伺正行",
    "T30n1579_005:0303a11": "者。謂如有一了知父母沙門婆羅門及家長",
    "T30n1579_005:0303a12": "等。恭敬供養利益承事。於今世後世所作罪",
    "T30n1579_005:0303a13": "中見大怖畏。行施作福受齋持戒。聲聞乘",
    "T30n1579_005:0303a14": "資糧方便者。聲聞地中我當廣說。獨覺乘資",
    "T30n1579_005:0303a15": "糧方便者。獨覺地中我當廣說。波羅蜜多引",
    "T30n1579_005:0303a16": "發方便者。菩薩地中我當廣說。",
    "T30n1579_005:0303a17": "[0303a17] 復次施主有四種相。一有欲樂。二無偏黨。",
    "T30n1579_005:0303a18": "三除匱乏。四具正智。具尸羅者亦有四相。",
    "T30n1579_005:0303a19": "一有欲樂。二結橋梁。三不現行。四具正智。",
    "T30n1579_005:0303a20": "成就修者亦有四相。一欲解清淨。二引攝清",
    "T30n1579_005:0303a21": "淨。三勝解定清淨。四智清淨。[0303a21] 又受施者有",
    "T30n1579_005:0303a22": "六種。一受學受施。二活命受施。三貧匱受",
    "T30n1579_005:0303a23": "施。四棄捨受施。五羈遊受施。六耽著受施。",
    "T30n1579_005:0303a24": "復有八種損惱。一飢損惱。二渴損惱。三&#x9E81;食",
    "T30n1579_005:0303a25": "損惱。四疲倦損惱。五寒損惱。六熱損惱。七無",
    "T30n1579_005:0303a26": "覆障損惱。八有覆障損惱。復有六種損惱。一",
    "T30n1579_005:0303a27": "俱生。二所欲匱乏。三逼切。四時節變異。五",
    "T30n1579_005:0303a28": "流漏。六事業休廢。[0303a28] 復有六種攝益。一任持攝",
    "T30n1579_005:0303a29": "益。二勇健無損攝益。三覆護攝益。四塗香攝",
    "T30n1579_005:0303b01": "益。五衣服攝益。六共住攝益。復有四種非",
    "T30n1579_005:0303b02": "善友相。一不捨怨心。二引彼不愛。三遮彼",
    "T30n1579_005:0303b03": "所愛。四引非所宜。與此相違當知即是四",
    "T30n1579_005:0303b04": "善友相。復有三種引攝。一引攝資生具。二",
    "T30n1579_005:0303b05": "引攝有喜樂。三引攝離喜樂。復有四種隨",
    "T30n1579_005:0303b06": "轉供事。一隨轉供事非知舊者。二隨轉供",
    "T30n1579_005:0303b07": "事諸親友者。三隨轉供事所尊重者。四隨",
    "T30n1579_005:0303b08": "轉供事具福慧者。由此四種隨轉供事。依",
    "T30n1579_005:0303b09": "止四處獲得五果應知。何等四處。一無攝",
    "T30n1579_005:0303b10": "受處。二無侵惱處。三應供養處。四同分隨",
    "T30n1579_005:0303b11": "轉處。依此四處能感五果。一感大財富。二",
    "T30n1579_005:0303b12": "名稱普聞。三離諸煩惱。四證得涅槃。五或",
    "T30n1579_005:0303b13": "往善趣。又聰慧者有三種聰慧相。一於善",
    "T30n1579_005:0303b14": "受行。二於善決定。三於善堅固。復有三相。",
    "T30n1579_005:0303b15": "一受學增上戒。二受學增上心。三受學增",
    "T30n1579_005:0303b16": "上慧。"
}