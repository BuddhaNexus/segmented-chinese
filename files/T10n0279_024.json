{
    "T10n0279_024:0127b14": "大方廣佛華嚴經卷第二十四",
    "T10n0279_024:0127b16": "于闐國三藏實叉難陀奉 制譯",
    "T10n0279_024:0127b17": "十迴向品第二十五之二",
    "T10n0279_024:0127b18": "[0127b18] 「佛子！云何為菩薩摩訶薩不壞迴向？[0127b18] 「佛子！此",
    "T10n0279_024:0127b19": "菩薩摩訶薩於去、來、今諸如來所得不壞",
    "T10n0279_024:0127b20": "信，悉能承事一切佛故；於諸菩薩，乃至初發",
    "T10n0279_024:0127b21": "一念之心求一切智，得不壞信，誓修一切菩",
    "T10n0279_024:0127b22": "薩善根無疲厭故；於一切佛法得不壞信，發",
    "T10n0279_024:0127b23": "深志樂故；於一切佛教得不壞信，守護住持",
    "T10n0279_024:0127b24": "故；於一切眾生得不壞信，慈眼等觀，善根迴",
    "T10n0279_024:0127b25": "向，普利益故；於一切白淨法得不壞信，普集",
    "T10n0279_024:0127b26": "無邊諸善根故；於一切菩薩迴向道得不壞",
    "T10n0279_024:0127b27": "信，滿足殊勝諸欲解故；於一切菩薩法師",
    "T10n0279_024:0127b28": "得不壞信，於諸菩薩起佛想故；於一切佛自",
    "T10n0279_024:0127b29": "在神通得不壞信，深信諸佛難思議故；於一",
    "T10n0279_024:0127c01": "切菩薩善巧方便行得不壞信，攝取種種無",
    "T10n0279_024:0127c02": "量無數行境界故。[0127c02] 「佛子！菩薩摩訶薩如是安",
    "T10n0279_024:0127c03": "住不壞信時，於佛、菩薩、聲聞、獨覺，若諸佛",
    "T10n0279_024:0127c04": "教，若諸眾生，如是等種種境界中，種諸善根",
    "T10n0279_024:0127c05": "無量無邊，令菩提心轉更增長；慈悲廣大，平",
    "T10n0279_024:0127c06": "等觀察，隨順修學諸佛所作，攝取一切清淨",
    "T10n0279_024:0127c07": "善根；入真實義，集福德行，行大惠施，修諸",
    "T10n0279_024:0127c08": "功德，等觀三世。菩薩摩訶薩以如是等善根",
    "T10n0279_024:0127c09": "功德，迴向一切智：『願常見諸佛，親近善友，與",
    "T10n0279_024:0127c10": "諸菩薩同共止住；念一切智，心無暫捨；受持",
    "T10n0279_024:0127c11": "佛教，勤加守護；教化成熟一切眾生，心常迴",
    "T10n0279_024:0127c12": "向出世之道，供養瞻侍一切法師；解了諸",
    "T10n0279_024:0127c13": "法，憶持不忘；修行大願，悉使滿足。』菩薩如",
    "T10n0279_024:0127c14": "是積集善根，成就善根，增長善根，思惟善",
    "T10n0279_024:0127c15": "根，繫念善根，分別善根，愛樂善根，修習善",
    "T10n0279_024:0127c16": "根，安住善根。[0127c16] 「菩薩摩訶薩如是積集諸善根",
    "T10n0279_024:0127c17": "已，以此善根所得依果修菩薩行，於念念中",
    "T10n0279_024:0127c18": "見無量佛，如其所應，承事供養。以阿僧祇寶、",
    "T10n0279_024:0127c19": "阿僧祇華、阿僧祇鬘、阿僧祇衣、阿僧祇蓋、阿",
    "T10n0279_024:0127c20": "僧祇幢、阿僧祇幡、阿僧祇莊嚴具、阿僧祇給",
    "T10n0279_024:0127c21": "侍、阿僧祇塗飾地、阿僧祇塗香、阿僧祇末",
    "T10n0279_024:0127c22": "香、阿僧祇和香、阿僧祇燒香、阿僧祇深信、阿",
    "T10n0279_024:0127c23": "僧祇愛樂、阿僧祇淨心、阿僧祇尊重、阿僧祇",
    "T10n0279_024:0127c24": "讚歎、阿僧祇禮敬、阿僧祇寶座，阿僧祇華座、",
    "T10n0279_024:0127c25": "阿僧祇香座、阿僧祇鬘座、阿僧祇栴檀座、",
    "T10n0279_024:0127c26": "阿僧祇衣座、阿僧祇金剛座、阿僧祇摩尼",
    "T10n0279_024:0127c27": "座、阿僧祇寶繒座、阿僧祇寶色座、阿僧祇",
    "T10n0279_024:0127c28": "寶經行處、阿僧祇華經行處、阿僧祇香經行",
    "T10n0279_024:0127c29": "處、阿僧祇鬘經行處、阿僧祇衣經行處、阿",
    "T10n0279_024:0128a01": "僧祇寶間錯經行處、阿僧祇一切寶繒綵經",
    "T10n0279_024:0128a02": "行處、阿僧祇一切寶多羅樹經行處、阿僧祇",
    "T10n0279_024:0128a03": "一切寶欄楯經行處、阿僧祇一切寶鈴網彌",
    "T10n0279_024:0128a04": "覆經行處、阿僧祇一切寶宮殿、阿僧祇一切",
    "T10n0279_024:0128a05": "華宮殿、阿僧祇一切香宮殿、阿僧祇一切鬘",
    "T10n0279_024:0128a06": "宮殿、阿僧祇一切栴檀宮殿、阿僧祇一切堅",
    "T10n0279_024:0128a07": "固妙香藏宮殿、阿僧祇一切金剛宮殿、阿僧",
    "T10n0279_024:0128a08": "祇一切摩尼宮殿，皆悉殊妙出過諸天；阿",
    "T10n0279_024:0128a09": "僧祇諸雜寶樹、阿僧祇種種香樹、阿僧祇諸",
    "T10n0279_024:0128a10": "寶衣樹、阿僧祇諸音樂樹、阿僧祇寶莊嚴具",
    "T10n0279_024:0128a11": "樹、阿僧祇妙音聲樹、阿僧祇無厭寶樹、阿",
    "T10n0279_024:0128a12": "僧祇寶繒綵樹、阿僧祇寶璫樹，阿僧祇一切",
    "T10n0279_024:0128a13": "華香、幢幡、鬘蓋所嚴飾樹，如是等樹，扶&#x8E08;",
    "T10n0279_024:0128a14": "蔭映，莊嚴宮殿。其諸宮殿復有阿僧祇軒",
    "T10n0279_024:0128a15": "檻莊嚴、阿僧祇&#x7A93;牖莊嚴、阿僧祇門闥莊嚴，",
    "T10n0279_024:0128a16": "阿僧祇樓閣莊嚴、阿僧祇半月莊嚴、阿僧祇",
    "T10n0279_024:0128a17": "帳莊嚴，阿僧祇金網彌覆其上，阿僧祇香",
    "T10n0279_024:0128a18": "周匝普熏，阿僧祇衣敷布其地。[0128a18] 「佛子！菩薩摩",
    "T10n0279_024:0128a19": "訶薩以如是等諸供養具，於無量無數不",
    "T10n0279_024:0128a20": "可說不可說劫，淨心尊重、恭敬供養一切諸",
    "T10n0279_024:0128a21": "佛，恒不退轉，無有休息；一一如來滅度之",
    "T10n0279_024:0128a22": "後所有舍利，悉亦如是恭敬供養。為令一切",
    "T10n0279_024:0128a23": "眾生生淨信故，一切眾生攝善根故，一切眾",
    "T10n0279_024:0128a24": "生離諸苦故，一切眾生廣大解故，一切眾生",
    "T10n0279_024:0128a25": "以大莊嚴而莊嚴故，無量莊嚴而莊嚴故，諸",
    "T10n0279_024:0128a26": "有所作得究竟故，知諸佛興難可值故，滿足",
    "T10n0279_024:0128a27": "如來無量力故，莊嚴供養佛塔廟故，住持一",
    "T10n0279_024:0128a28": "切諸佛法故，如是供養現在諸佛，及滅度後",
    "T10n0279_024:0128a29": "所有舍利。其諸供養，於阿僧祇劫說不可",
    "T10n0279_024:0128b01": "盡。如是修集無量功德，皆為成熟一切眾生，",
    "T10n0279_024:0128b02": "無有退轉，無有休息，無有疲厭；無有執著，",
    "T10n0279_024:0128b03": "離諸心想；無有依止，永絕所依；遠離於我，及",
    "T10n0279_024:0128b04": "以我所；如實法印，印諸業門；得法無生，住佛",
    "T10n0279_024:0128b05": "所住；觀無生性，印諸境界。諸佛護念發心迴",
    "T10n0279_024:0128b06": "向，與諸法性相應迴向，入無作法成就所",
    "T10n0279_024:0128b07": "作方便迴向，捨離一切諸事想著方便迴向，",
    "T10n0279_024:0128b08": "住於無量善巧迴向，永出一切諸有迴向，修",
    "T10n0279_024:0128b09": "行諸行不住於相善巧迴向，普攝一切善根",
    "T10n0279_024:0128b10": "迴向，普淨一切菩薩諸行廣大迴向，發無上",
    "T10n0279_024:0128b11": "菩提心迴向，與一切善根同住迴向，滿足最",
    "T10n0279_024:0128b12": "上信解心迴向。[0128b12] 「佛子！菩薩摩訶薩以諸善根",
    "T10n0279_024:0128b13": "如是迴向時，雖隨生死而不改變，求一切智",
    "T10n0279_024:0128b14": "未曾退轉，在於諸有心無動亂，悉能度脫一",
    "T10n0279_024:0128b15": "切眾生，不染有為法，不失無礙智。菩薩行位，",
    "T10n0279_024:0128b16": "因緣無盡；世間諸法，無能變動；具足清淨諸",
    "T10n0279_024:0128b17": "波羅蜜，悉能成就一切智力。菩薩如是離諸",
    "T10n0279_024:0128b18": "癡暗，成菩提心，開示光明，增長淨法，迴向勝",
    "T10n0279_024:0128b19": "道，具足眾行；以清淨意，善能分別；了一切",
    "T10n0279_024:0128b20": "法，悉隨心現；知業如幻，業報如像，諸行如",
    "T10n0279_024:0128b21": "化；因緣生法，悉皆如響；菩薩諸行，一切如",
    "T10n0279_024:0128b22": "影；出生無著清淨法眼，見於無作廣大境",
    "T10n0279_024:0128b23": "界；證寂滅性，了法無二；得法實相，具菩薩",
    "T10n0279_024:0128b24": "行；於一切相，皆無所著；善能修行同事諸",
    "T10n0279_024:0128b25": "業，於白淨法恒無廢捨；離一切著，住無著",
    "T10n0279_024:0128b26": "行。菩薩如是善巧思惟，無有迷惑，不違諸",
    "T10n0279_024:0128b27": "法，不壞業因，明見真實，善巧迴向；知法自性，",
    "T10n0279_024:0128b28": "以方便力，成就業報，到於彼岸；智慧觀察一",
    "T10n0279_024:0128b29": "切諸法，獲神通智諸業善根；無作而行，隨心",
    "T10n0279_024:0128c01": "自在。菩薩摩訶薩以諸善根如是迴向，為欲",
    "T10n0279_024:0128c02": "度脫一切眾生，不斷佛種，永離魔業，見一切",
    "T10n0279_024:0128c03": "智無有邊際，信樂不捨離世境界，斷諸雜染；",
    "T10n0279_024:0128c04": "亦願眾生得清淨智，入深方便，出生死法，獲",
    "T10n0279_024:0128c05": "佛善根，永斷一切諸魔事業，以平等印普印",
    "T10n0279_024:0128c06": "諸業，發心趣入一切種智，成就一切出世間",
    "T10n0279_024:0128c07": "法。[0128c07] 「佛子！是為菩薩摩訶薩第二不壞迴向。菩",
    "T10n0279_024:0128c08": "薩摩訶薩住此迴向時，得見一切無數諸佛，",
    "T10n0279_024:0128c09": "成就無量清淨妙法，普於眾生得平等心，於",
    "T10n0279_024:0128c10": "一切法無有疑惑；一切諸佛神力所加，降伏",
    "T10n0279_024:0128c11": "眾魔，永離其業；成就生貴，滿菩提心；得無礙",
    "T10n0279_024:0128c12": "智不由他解，善能開闡一切法義；能隨想力",
    "T10n0279_024:0128c13": "入一切剎，普照眾生，悉使清淨。菩薩摩訶薩",
    "T10n0279_024:0128c14": "以此不壞迴向之力，攝諸善根，如是迴向。」[0128c14] 爾",
    "T10n0279_024:0128c15": "時，金剛幢菩薩觀察十方，承佛神力，即說",
    "T10n0279_024:0128c16": "頌言：",
    "T10n0279_024:0128c17": "「菩薩已得不壞意，  修行一切諸善業，",
    "T10n0279_024:0128c18": " 是故能令佛歡喜，  智者以此而迴向。",
    "T10n0279_024:0128c19": " 供養無量無邊佛，  布施持戒伏諸根，",
    "T10n0279_024:0128c20": " 為欲利益諸眾生，  普使一切皆清淨。",
    "T10n0279_024:0128c21": " 一切上妙諸香華，  無量差別勝衣服，",
    "T10n0279_024:0128c22": " 寶蓋及以莊嚴具，  供養一切諸如來。",
    "T10n0279_024:0128c23": " 如是供養於諸佛，  無量無數難思劫，",
    "T10n0279_024:0128c24": " 恭敬尊重常歡喜，  未曾一念生疲厭。",
    "T10n0279_024:0128c25": " 專心想念於諸佛，  一切世間大明燈，",
    "T10n0279_024:0128c26": " 十方所有諸如來，  靡不現前如目&#x89A9;。",
    "T10n0279_024:0128c27": " 不可思議無量劫，  種種布施心無厭，",
    "T10n0279_024:0128c28": " 百千萬億眾劫中，  修諸善法悉如是。",
    "T10n0279_024:0128c29": " 彼諸如來滅度已，  供養舍利無厭足，",
    "T10n0279_024:0129a01": " 悉以種種妙莊嚴，  建立難思眾塔廟。",
    "T10n0279_024:0129a02": " 造立無等最勝形，  寶藏淨金為莊嚴，",
    "T10n0279_024:0129a03": " 巍巍高大如山王，  其數無量百千億。",
    "T10n0279_024:0129a04": " 淨心尊重供養已，  復生歡喜利益意，",
    "T10n0279_024:0129a05": " 不思議劫處世間，  救護眾生令解脫。",
    "T10n0279_024:0129a06": " 了知眾生皆妄想，  於彼一切無分別，",
    "T10n0279_024:0129a07": " 而能善別眾生根，  普為群生作饒益。",
    "T10n0279_024:0129a08": " 菩薩修集諸功德，  廣大最勝無與比，",
    "T10n0279_024:0129a09": " 了達體性悉非有，  如是決定皆迴向。",
    "T10n0279_024:0129a10": " 以最勝智觀諸法，  其中無有一法生，",
    "T10n0279_024:0129a11": " 如是方便修迴向，  功德無量不可盡。",
    "T10n0279_024:0129a12": " 以是方便令心淨，  悉與一切如來等，",
    "T10n0279_024:0129a13": " 此方便力不可盡，  是故福報無盡極。",
    "T10n0279_024:0129a14": " 發起無上菩提心，  一切世間無所依，",
    "T10n0279_024:0129a15": " 普至十方諸世界，  而於一切無所礙。",
    "T10n0279_024:0129a16": " 一切如來出世間，  為欲啟導眾生心，",
    "T10n0279_024:0129a17": " 如其心性而觀察，  畢竟推求不可得。",
    "T10n0279_024:0129a18": " 一切諸法無有餘，  悉入於如無體性，",
    "T10n0279_024:0129a19": " 以是淨眼而迴向，  開彼世間生死獄。",
    "T10n0279_024:0129a20": " 雖令諸有悉清淨，  亦不分別於諸有，",
    "T10n0279_024:0129a21": " 知諸有性無所有，  而令歡喜意清淨。",
    "T10n0279_024:0129a22": " 於一佛土無所依，  一切佛土悉如是，",
    "T10n0279_024:0129a23": " 亦不染著有為法，  知彼法性無依處。",
    "T10n0279_024:0129a24": " 以是修成一切智，  以是無上智莊嚴，",
    "T10n0279_024:0129a25": " 以是諸佛皆歡喜，  是為菩薩迴向業。",
    "T10n0279_024:0129a26": " 菩薩專心念諸佛，  無上智慧巧方便，",
    "T10n0279_024:0129a27": " 如佛一切無所依，  願我修成此功德。",
    "T10n0279_024:0129a28": " 專心救護於一切，  令其遠離眾惡業，",
    "T10n0279_024:0129a29": " 如是饒益諸群生，  繫念思惟未曾捨。",
    "T10n0279_024:0129b01": " 住於智地守護法，  不以餘乘取涅槃，",
    "T10n0279_024:0129b02": " 唯願得佛無上道，  菩薩如是善迴向。",
    "T10n0279_024:0129b03": " 不取眾生所言說，  一切有為虛妄事，",
    "T10n0279_024:0129b04": " 雖復不依言語道，  亦復不著無言說。",
    "T10n0279_024:0129b05": " 十方所有諸如來，  了達諸法無有餘，",
    "T10n0279_024:0129b06": " 雖知一切皆空寂，  而不於空起心念。",
    "T10n0279_024:0129b07": " 以一莊嚴嚴一切，  亦不於法生分別，",
    "T10n0279_024:0129b08": " 如是開悟諸群生，  一切無性無所觀。",
    "T10n0279_024:0129b09": "[0129b09] 「佛子！云何為菩薩摩訶薩等一切佛迴向？[0129b09] 「佛",
    "T10n0279_024:0129b10": "子！此菩薩摩訶薩隨順修學去、來、現在諸",
    "T10n0279_024:0129b11": "佛世尊迴向之道。如是修學迴向道時，見",
    "T10n0279_024:0129b12": "一切色乃至觸法若美、若惡，不生愛憎，心得",
    "T10n0279_024:0129b13": "自在；無諸過失，廣大清淨；歡喜悅樂，離諸憂",
    "T10n0279_024:0129b14": "惱；心意柔軟，諸根清涼。佛子！菩薩摩訶薩",
    "T10n0279_024:0129b15": "獲得如是安樂之時，復更發心迴向諸佛，",
    "T10n0279_024:0129b16": "作如是念：『願以我今所種善根，令諸佛樂轉",
    "T10n0279_024:0129b17": "更增勝，所謂：不可思議佛所住樂、無有等比",
    "T10n0279_024:0129b18": "佛三昧樂、不可限量大慈悲樂、一切諸佛解",
    "T10n0279_024:0129b19": "脫之樂、無有邊際大神通樂、最極尊重大",
    "T10n0279_024:0129b20": "自在樂、廣大究竟無量力樂、離諸知覺寂靜",
    "T10n0279_024:0129b21": "之樂、住無礙住恒正定樂、行無二行不變異",
    "T10n0279_024:0129b22": "樂。』[0129b22] 「佛子！菩薩摩訶薩以諸善根迴向佛已，",
    "T10n0279_024:0129b23": "復以此善根迴向菩薩，所謂：『願未滿者令得",
    "T10n0279_024:0129b24": "圓滿，心未淨者令得清淨，諸波羅蜜未滿足",
    "T10n0279_024:0129b25": "者令得滿足。安住金剛菩提之心，於一切智",
    "T10n0279_024:0129b26": "得不退轉，不捨大精進，守護菩提門一切",
    "T10n0279_024:0129b27": "善根；能令眾生捨離我慢，發菩提心，所願成",
    "T10n0279_024:0129b28": "滿；安住一切菩薩所住，獲得菩薩明利諸根，",
    "T10n0279_024:0129b29": "修習善根，證薩婆若。』[0129b29] 「佛子！菩薩摩訶薩以諸",
    "T10n0279_024:0129c01": "善根如是迴向菩薩已，復以迴向一切眾生：",
    "T10n0279_024:0129c02": "『願一切眾生所有善根，乃至極少一彈指頃，",
    "T10n0279_024:0129c03": "見佛聞法，恭敬聖僧。彼諸善根皆離障礙，念",
    "T10n0279_024:0129c04": "佛圓滿，念法方便，念僧尊重，不離見佛，心得",
    "T10n0279_024:0129c05": "清淨，獲諸佛法，集無量德，淨諸神通，捨法疑",
    "T10n0279_024:0129c06": "念，依教而住。』如為眾生如是迴向，為聲聞、辟",
    "T10n0279_024:0129c07": "支佛迴向亦復如是。『又願一切眾生永離地",
    "T10n0279_024:0129c08": "獄、餓鬼、畜生、閻羅王等一切惡處，增長無上",
    "T10n0279_024:0129c09": "菩提之心，專意勤求一切種智，永不毀謗諸",
    "T10n0279_024:0129c10": "佛正法，得佛安樂，身心清淨，證一切智。』[0129c10] 「佛",
    "T10n0279_024:0129c11": "子！菩薩摩訶薩所有善根，皆以大願，發起、正",
    "T10n0279_024:0129c12": "發起，積集、正積集，增長、正增長，悉令廣大具",
    "T10n0279_024:0129c13": "足充滿。[0129c13] 「佛子！菩薩摩訶薩在家宅中與妻子",
    "T10n0279_024:0129c14": "俱，未曾暫捨菩提之心，正念思惟薩婆若境，",
    "T10n0279_024:0129c15": "自度度彼，令得究竟；以善方便化己眷屬，",
    "T10n0279_024:0129c16": "令入菩薩智，令成熟解脫；雖與同止，心無",
    "T10n0279_024:0129c17": "所著，以本大悲處於居家，以慈心故隨順",
    "T10n0279_024:0129c18": "妻子，於菩薩清淨道無所障礙。菩薩摩訶",
    "T10n0279_024:0129c19": "薩雖在居家作諸事業，未曾暫捨一切智心。",
    "T10n0279_024:0129c20": "所謂：若著衣裳、若噉滋味、若服湯藥、澡漱",
    "T10n0279_024:0129c21": "塗摩、迴旋顧視、行住坐臥、身語意業、若睡若",
    "T10n0279_024:0129c22": "寤。如是一切諸有所作，心常迴向薩婆若道，",
    "T10n0279_024:0129c23": "繫念思惟，無時捨離。為欲饒益一切眾生，",
    "T10n0279_024:0129c24": "安住菩提無量大願，攝取無數廣大善根；勤",
    "T10n0279_024:0129c25": "修諸善，普救一切，永離一切憍慢放逸，決",
    "T10n0279_024:0129c26": "定趣於一切智地，終不發意向於餘道；常",
    "T10n0279_024:0129c27": "觀一切諸佛菩提，永捨一切諸雜染法，修行",
    "T10n0279_024:0129c28": "一切菩薩所學，於一切智道無所障礙；住",
    "T10n0279_024:0129c29": "於智地愛樂誦習，以無量智集諸善根，心",
    "T10n0279_024:0130a01": "不戀樂一切世間，亦不染著所行之行，專心",
    "T10n0279_024:0130a02": "受持諸佛教法。菩薩如是處在居家，普攝",
    "T10n0279_024:0130a03": "善根，令其增長，迴向諸佛無上菩提。[0130a03] 「佛子！",
    "T10n0279_024:0130a04": "菩薩爾時，乃至施與畜生之食一摶、一粒，",
    "T10n0279_024:0130a05": "咸作是願：『當令此等捨畜生道，利益安樂，究",
    "T10n0279_024:0130a06": "竟解脫，永度苦海，永滅苦受，永除苦蘊，永斷",
    "T10n0279_024:0130a07": "苦覺、苦聚、苦行、苦因、苦本及諸苦處；願彼眾",
    "T10n0279_024:0130a08": "生皆得捨離。』菩薩如是專心繫念一切眾生，",
    "T10n0279_024:0130a09": "以彼善根而為上首，為其迴向一切種智。菩",
    "T10n0279_024:0130a10": "薩初發菩提之心普攝眾生，修諸善根悉以",
    "T10n0279_024:0130a11": "迴向，欲令永離生死曠野，得諸如來無礙快",
    "T10n0279_024:0130a12": "樂，出煩惱海，修佛法道；慈心遍滿，悲力廣",
    "T10n0279_024:0130a13": "大，普使一切得清淨樂；守護善根，親近佛法；",
    "T10n0279_024:0130a14": "出魔境界，入佛境界；斷世間種，植如來種，住",
    "T10n0279_024:0130a15": "於三世平等法中。菩薩摩訶薩如是所有已",
    "T10n0279_024:0130a16": "集、當集、現集善根，悉以迴向。復作是念：『如過",
    "T10n0279_024:0130a17": "去諸佛菩薩所行，恭敬供養一切諸佛，度諸",
    "T10n0279_024:0130a18": "眾生令永出離，勤加修習一切善根，悉以迴",
    "T10n0279_024:0130a19": "向而無所著。所謂：不依色，不著受，無倒想，",
    "T10n0279_024:0130a20": "不作行，不取識，捨離六處；不住世法，樂出世",
    "T10n0279_024:0130a21": "間；知一切法皆如虛空，無所從來，不生不",
    "T10n0279_024:0130a22": "滅，無有真實，無所染著；遠離一切諸分別見，",
    "T10n0279_024:0130a23": "不動不轉，不失不壞；住於實際，無相離相，唯",
    "T10n0279_024:0130a24": "是一相；如是深入一切法性，常樂習行普",
    "T10n0279_024:0130a25": "門善根，悉見一切諸佛眾會。如彼過去一",
    "T10n0279_024:0130a26": "切如來善根迴向，我亦如是而為迴向；解如",
    "T10n0279_024:0130a27": "是法，證如是法，依如是法，發心修習，不違法",
    "T10n0279_024:0130a28": "相；知所修行，如幻如影，如水中月，如鏡中",
    "T10n0279_024:0130a29": "像，因緣和合之所顯現，乃至如來究竟之",
    "T10n0279_024:0130b01": "地。』[0130b01] 「佛子！菩薩摩訶薩復作是念：『如過去諸",
    "T10n0279_024:0130b02": "佛修菩薩行時，以諸善根如是迴向；未來、",
    "T10n0279_024:0130b03": "現在，悉亦如是。我今亦應如彼諸佛，如是發",
    "T10n0279_024:0130b04": "心，以諸善根而為迴向：第一迴向、勝迴向、",
    "T10n0279_024:0130b05": "最勝迴向、上迴向、無上迴向、無等迴向、無等",
    "T10n0279_024:0130b06": "等迴向、無比迴向、無對迴向、尊迴向、妙迴",
    "T10n0279_024:0130b07": "向、平等迴向、正直迴向、大功德迴向、廣大迴",
    "T10n0279_024:0130b08": "向、善迴向、清淨迴向、離惡迴向、不隨惡迴",
    "T10n0279_024:0130b09": "向。』菩薩如是以諸善根正迴向已，成就清淨",
    "T10n0279_024:0130b10": "身、語、意業，住菩薩住，無諸過失；修習善業，離",
    "T10n0279_024:0130b11": "身、語惡，心無瑕穢；修一切智，住廣大心，知一",
    "T10n0279_024:0130b12": "切法無有所作；住出世法，世法不染；分別了",
    "T10n0279_024:0130b13": "知無量諸業，成就迴向善巧方便，永拔一切",
    "T10n0279_024:0130b14": "取著根本。[0130b14] 「佛子！是為菩薩摩訶薩第三等一",
    "T10n0279_024:0130b15": "切佛迴向。菩薩摩訶薩住此迴向，深入一切",
    "T10n0279_024:0130b16": "諸如來業，趣向如來勝妙功德；入深清淨智",
    "T10n0279_024:0130b17": "慧境界，不離一切諸菩薩業，善能分別巧妙",
    "T10n0279_024:0130b18": "方便；入深法界，善知菩薩修行次第；入佛種",
    "T10n0279_024:0130b19": "性，以巧方便分別了知無量無邊一切諸法；",
    "T10n0279_024:0130b20": "雖復現身於世中生，而於世法心無所著。」[0130b20] 爾",
    "T10n0279_024:0130b21": "時，金剛幢菩薩承佛神力，普觀十方，即說頌",
    "T10n0279_024:0130b22": "言：",
    "T10n0279_024:0130b23": "「彼諸菩薩摩訶薩，  修過去佛迴向法，",
    "T10n0279_024:0130b24": " 亦學未來現在世，  一切導師之所行。",
    "T10n0279_024:0130b25": " 於諸境界得安樂，  諸佛如來所稱讚，",
    "T10n0279_024:0130b26": " 廣大光明清淨眼，  悉以迴向大聰哲。",
    "T10n0279_024:0130b27": " 菩薩身根種種樂，  眼耳鼻舌亦復然，",
    "T10n0279_024:0130b28": " 如是無量上妙樂，  悉以迴向諸最勝。",
    "T10n0279_024:0130b29": " 一切世間眾善法，  及諸如來所成就，",
    "T10n0279_024:0130c01": " 於彼悉攝無有餘，  盡以隨喜益眾生。",
    "T10n0279_024:0130c02": " 世間隨喜無量種，  今此迴向為眾生，",
    "T10n0279_024:0130c03": " 人中師子所有樂，  願使群萌悉圓滿。",
    "T10n0279_024:0130c04": " 一切國土諸如來，  凡所知見種種樂，",
    "T10n0279_024:0130c05": " 願令眾生皆悉得，  而為照世大明燈。",
    "T10n0279_024:0130c06": " 菩薩所得勝妙樂，  悉以迴向諸群生，",
    "T10n0279_024:0130c07": " 雖為群生故迴向，  而於迴向無所著。",
    "T10n0279_024:0130c08": " 菩薩修行此迴向，  興起無量大悲心，",
    "T10n0279_024:0130c09": " 如佛所修迴向德，  願我修行悉成滿。",
    "T10n0279_024:0130c10": " 如諸最勝所成就，  一切智乘微妙樂，",
    "T10n0279_024:0130c11": " 及我在世之所行，  諸菩薩行無量樂，",
    "T10n0279_024:0130c12": " 示入眾趣安隱樂，  恒守諸根寂靜樂，",
    "T10n0279_024:0130c13": " 悉以迴向諸群生，  普使修成無上智。",
    "T10n0279_024:0130c14": " 非身語意即是業，  亦不離此而別有，",
    "T10n0279_024:0130c15": " 但以方便滅癡冥，  如是修成無上智。",
    "T10n0279_024:0130c16": " 菩薩所修諸行業，  積集無量勝功德，",
    "T10n0279_024:0130c17": " 隨順如來生佛家，  寂然不亂正迴向。",
    "T10n0279_024:0130c18": " 十方一切諸世界，  所有眾生咸攝受，",
    "T10n0279_024:0130c19": " 悉以善根迴向彼，  願令具足安隱樂。",
    "T10n0279_024:0130c20": " 不為自身求利益，  欲令一切悉安樂，",
    "T10n0279_024:0130c21": " 未曾暫起戲論心，  但觀諸法空無我。",
    "T10n0279_024:0130c22": " 十方無量諸最勝，  所見一切真佛子，",
    "T10n0279_024:0130c23": " 悉以善根迴向彼，  願使速成無上覺。",
    "T10n0279_024:0130c24": " 一切世間含識類，  等心攝取無有餘，",
    "T10n0279_024:0130c25": " 以我所行諸善業，  令彼眾生速成佛。",
    "T10n0279_024:0130c26": " 無量無邊諸大願，  無上導師所演說，",
    "T10n0279_024:0130c27": " 願諸佛子皆清淨，  隨其心樂悉成滿。",
    "T10n0279_024:0130c28": " 普觀十方諸世界，  悉以功德施於彼，",
    "T10n0279_024:0130c29": " 願令皆具妙莊嚴，  菩薩如是學迴向。",
    "T10n0279_024:0131a01": " 心不稱量諸二法，  但恒了達法無二，",
    "T10n0279_024:0131a02": " 諸法若二若不二，  於中畢竟無所著。",
    "T10n0279_024:0131a03": " 十方一切諸世間，  悉是眾生想分別，",
    "T10n0279_024:0131a04": " 於想非想無所得，  如是了達於諸想。",
    "T10n0279_024:0131a05": " 彼諸菩薩身淨已，  則意清淨無瑕穢，",
    "T10n0279_024:0131a06": " 語業已淨無諸過，  當知意淨無所著。",
    "T10n0279_024:0131a07": " 一心正念過去佛，  亦憶未來諸導師，",
    "T10n0279_024:0131a08": " 及以現在天人尊，  悉學於其所說法。",
    "T10n0279_024:0131a09": " 三世一切諸如來，  智慧明達心無礙，",
    "T10n0279_024:0131a10": " 為欲利益眾生故，  迴向菩提集眾業。",
    "T10n0279_024:0131a11": " 彼第一慧廣大慧，  不虛妄慧無倒慧，",
    "T10n0279_024:0131a12": " 平等實慧清淨慧，  最勝慧者如是說。",
    "T10n0279_024:0131a13": "[0131a13] 「佛子！云何為菩薩摩訶薩至一切處迴向？[0131a13] 「佛",
    "T10n0279_024:0131a14": "子！此菩薩摩訶薩修習一切諸善根時，作",
    "T10n0279_024:0131a15": "是念言：『願此善根功德之力至一切處。譬如",
    "T10n0279_024:0131a16": "實際，無處不至，至一切物，至一切世間，至",
    "T10n0279_024:0131a17": "一切眾生，至一切國土，至一切法，至一切虛",
    "T10n0279_024:0131a18": "空，至一切三世，至一切有為、無為，至一切語",
    "T10n0279_024:0131a19": "言、音聲。願此善根亦復如是，遍至一切諸如",
    "T10n0279_024:0131a20": "來所，供養三世一切諸佛；過去諸佛所願悉",
    "T10n0279_024:0131a21": "滿，未來諸佛具足莊嚴，現在諸佛及其國",
    "T10n0279_024:0131a22": "土、道場，眾會遍滿一切虛空法界。願以信解",
    "T10n0279_024:0131a23": "大威力故，廣大智慧無障礙故，一切善根悉",
    "T10n0279_024:0131a24": "迴向故，以如諸天諸供養具而為供養，充滿",
    "T10n0279_024:0131a25": "無量無邊世界。』佛子！菩薩摩訶薩復作是念：",
    "T10n0279_024:0131a26": "『諸佛世尊普遍一切虛空法界。種種業所起，",
    "T10n0279_024:0131a27": "十方不可說一切世界種世界、不可說佛國",
    "T10n0279_024:0131a28": "土佛境界種種世界、無量世界、無分齊世",
    "T10n0279_024:0131a29": "界、轉世界、側世界、仰世界、覆世界，如是一切",
    "T10n0279_024:0131b01": "諸世界中，現住於壽，示現種種神通變化。彼",
    "T10n0279_024:0131b02": "有菩薩以勝解力，為諸眾生堪受化者，於彼",
    "T10n0279_024:0131b03": "一切諸世界中，現為如來出興於世，以至一",
    "T10n0279_024:0131b04": "切處智；普遍開示如來無量自在神力，法身",
    "T10n0279_024:0131b05": "遍往無有差別，平等普入一切法界；如來藏",
    "T10n0279_024:0131b06": "身不生不滅，善巧方便普現世間，證法實",
    "T10n0279_024:0131b07": "性超一切故，得不退轉無礙力故，生於如",
    "T10n0279_024:0131b08": "來無障礙見、廣大威德種性中故。』[0131b08] 「佛子！菩",
    "T10n0279_024:0131b09": "薩摩訶薩以其所種一切善根願，於如是諸",
    "T10n0279_024:0131b10": "如來所，以眾妙華，及眾妙香、鬘蓋、幢幡、衣服、",
    "T10n0279_024:0131b11": "燈燭，及餘一切諸莊嚴具以為供養；若佛形",
    "T10n0279_024:0131b12": "像，若佛塔廟，悉亦如是。以此善根如是迴",
    "T10n0279_024:0131b13": "向，所謂：不亂迴向、一心迴向、自意迴向、尊",
    "T10n0279_024:0131b14": "敬迴向、不動迴向、無住迴向、無依迴向、無眾",
    "T10n0279_024:0131b15": "生心迴向、無躁競心迴向、寂靜心迴向。復",
    "T10n0279_024:0131b16": "作是念：『盡法界、虛空界，去、來、現在一切劫中，",
    "T10n0279_024:0131b17": "諸佛世尊得一切智、成菩提道，無量名字各",
    "T10n0279_024:0131b18": "各差別，於種種時現成正覺，悉皆住壽盡未",
    "T10n0279_024:0131b19": "來際，一一各以法界莊嚴而嚴其身，道場",
    "T10n0279_024:0131b20": "眾會周遍法界，一切國土隨時出興而作佛",
    "T10n0279_024:0131b21": "事。如是一切諸佛如來，我以善根普皆迴向，",
    "T10n0279_024:0131b22": "願以無數香蓋、無數香幢、無數香幡、無數香",
    "T10n0279_024:0131b23": "帳、無數香網、無數香像、無數香光、無數香",
    "T10n0279_024:0131b24": "焰、無數香雲、無數香座、無數香經行地、無數",
    "T10n0279_024:0131b25": "香所住處、無數香世界、無數香山、無數香",
    "T10n0279_024:0131b26": "海、無數香河、無數香樹、無數香衣服、無數",
    "T10n0279_024:0131b27": "香蓮華、無數香宮殿，無量華蓋，廣說乃至無",
    "T10n0279_024:0131b28": "量華宮殿；無邊鬘蓋，廣說乃至無邊鬘宮殿；",
    "T10n0279_024:0131b29": "無等塗香蓋，廣說乃至無等塗香宮殿；不",
    "T10n0279_024:0131c01": "可數末香蓋，廣說乃至不可數末香宮殿；不",
    "T10n0279_024:0131c02": "可稱衣蓋，廣說乃至不可稱衣宮殿；不可思",
    "T10n0279_024:0131c03": "寶蓋，廣說乃至不可思寶宮殿；不可量燈光",
    "T10n0279_024:0131c04": "明蓋，廣說乃至不可量燈光明宮殿；不可說",
    "T10n0279_024:0131c05": "莊嚴具蓋，廣說乃至不可說莊嚴具宮殿；",
    "T10n0279_024:0131c06": "不可說不可說摩尼寶蓋、不可說不可說摩",
    "T10n0279_024:0131c07": "尼寶幢，如是摩尼寶幡、摩尼寶帳、摩尼",
    "T10n0279_024:0131c08": "寶網、摩尼寶像、摩尼寶光、摩尼寶焰、摩尼寶",
    "T10n0279_024:0131c09": "雲、摩尼寶座、摩尼寶經行地、摩尼寶所住處、",
    "T10n0279_024:0131c10": "摩尼寶剎、摩尼寶山、摩尼寶海、摩尼寶河、摩",
    "T10n0279_024:0131c11": "尼寶樹、摩尼寶衣服、摩尼寶蓮華、摩尼寶宮",
    "T10n0279_024:0131c12": "殿，皆不可說不可說。如是一一諸境界中，",
    "T10n0279_024:0131c13": "各有無數欄楯、無數宮殿、無數樓閣、無數門",
    "T10n0279_024:0131c14": "闥、無數半月、無數&#x5374;敵、無數&#x7A93;牖、無數清淨",
    "T10n0279_024:0131c15": "寶、無數莊嚴具，以如是等諸供養物，恭敬供",
    "T10n0279_024:0131c16": "養如上所說諸佛世尊。願令一切世間皆",
    "T10n0279_024:0131c17": "得清淨，一切眾生咸得出離，住十力地，於一",
    "T10n0279_024:0131c18": "切法中得無礙法明。令一切眾生具足善根，",
    "T10n0279_024:0131c19": "悉得調伏，其心無量，等虛空界，往一切剎而",
    "T10n0279_024:0131c20": "無所至，入一切土施諸善法，常得見佛，植諸",
    "T10n0279_024:0131c21": "善根，成就大乘，不著諸法，具足眾善，立無量",
    "T10n0279_024:0131c22": "行，普入無邊一切法界，成就諸佛神通之力，",
    "T10n0279_024:0131c23": "得於如來一切智智。譬如無我，普攝諸法。我",
    "T10n0279_024:0131c24": "諸善根亦復如是，普攝一切諸佛如來，咸悉",
    "T10n0279_024:0131c25": "供養無有餘故；普攝一切無量諸法，悉能悟",
    "T10n0279_024:0131c26": "入無障礙故；普攝一切諸菩薩眾，究竟皆與",
    "T10n0279_024:0131c27": "同善根故；普攝一切諸菩薩行，以本願力皆",
    "T10n0279_024:0131c28": "圓滿故；普攝一切菩薩法明，了達諸法皆",
    "T10n0279_024:0131c29": "無礙故；普攝諸佛大神通力，成就無量諸",
    "T10n0279_024:0132a01": "善根故；普攝諸佛力、無所畏，發無量心滿一",
    "T10n0279_024:0132a02": "切故；普攝菩薩三昧辯才陀羅尼門，善能照",
    "T10n0279_024:0132a03": "了無二法故；普攝諸佛善巧方便，示現如",
    "T10n0279_024:0132a04": "來大神力故；普攝三世一切諸佛降生成",
    "T10n0279_024:0132a05": "道、轉正法輪、調伏眾生、入般涅槃，恭敬供",
    "T10n0279_024:0132a06": "養悉周遍故；普攝十方一切世界，嚴淨佛",
    "T10n0279_024:0132a07": "剎咸究竟故；普攝一切諸廣大劫，於中出",
    "T10n0279_024:0132a08": "現修菩薩行無斷絕故；普攝一切所有趣",
    "T10n0279_024:0132a09": "生，悉於其中現受生故；普攝一切諸眾生",
    "T10n0279_024:0132a10": "界，具足普賢菩薩行故；普攝一切諸惑習氣，",
    "T10n0279_024:0132a11": "悉以方便令清淨故；普攝一切眾生諸根，無",
    "T10n0279_024:0132a12": "量差別咸了知故；普攝一切眾生解欲，令離",
    "T10n0279_024:0132a13": "雜染得清淨故；普攝一切化眾生行，隨其所",
    "T10n0279_024:0132a14": "應為現身故；普攝一切應眾生道，悉入一",
    "T10n0279_024:0132a15": "切眾生界故；普攝一切如來智性，護持一",
    "T10n0279_024:0132a16": "切諸佛教故。』[0132a16] 「佛子！菩薩摩訶薩以諸善根",
    "T10n0279_024:0132a17": "如是迴向時，用無所得而為方便，不於業中",
    "T10n0279_024:0132a18": "分別報，不於報中分別業；雖無分別而普",
    "T10n0279_024:0132a19": "入法界，雖無所作而恒住善根，雖無所起而",
    "T10n0279_024:0132a20": "勤修勝法；不信諸法而能深入，不有於法而",
    "T10n0279_024:0132a21": "悉知見，若作、不作皆不可得；知諸法性恒不",
    "T10n0279_024:0132a22": "自在，雖悉見諸法而無所見，普知一切而無",
    "T10n0279_024:0132a23": "所知。菩薩如是了達境界，知一切法因緣為",
    "T10n0279_024:0132a24": "本，見於一切諸佛法身，至一切法離染實",
    "T10n0279_024:0132a25": "際，解了世間皆如變化，明達眾生唯是一",
    "T10n0279_024:0132a26": "法、無有二性，不捨業境善巧方便；於有為",
    "T10n0279_024:0132a27": "界示無為法，而不滅壞有為之相；於無為界",
    "T10n0279_024:0132a28": "示有為法，而不分別無為之相。菩薩如是",
    "T10n0279_024:0132a29": "觀一切法畢竟寂滅，成就一切清淨善根，",
    "T10n0279_024:0132b01": "而起救護眾生之心，智慧明達一切法海，",
    "T10n0279_024:0132b02": "常樂修行離愚癡法，已具成就出世功德，不",
    "T10n0279_024:0132b03": "更修學世間之法，得淨智眼離諸癡翳，以善",
    "T10n0279_024:0132b04": "方便修迴向道。[0132b04] 「佛子！菩薩摩訶薩以諸善",
    "T10n0279_024:0132b05": "根如是迴向，稱可一切諸佛之心，嚴淨一切",
    "T10n0279_024:0132b06": "諸佛國土，教化成熟一切眾生，具足受持",
    "T10n0279_024:0132b07": "一切佛法；作一切眾生最上福田，為一切商",
    "T10n0279_024:0132b08": "人智慧導師，作一切世間清淨日輪；一一善",
    "T10n0279_024:0132b09": "根充遍法界，悉能救護一切眾生，皆令清淨",
    "T10n0279_024:0132b10": "具足功德[0132b10] 「佛子！菩薩摩訶薩如是迴向時，能",
    "T10n0279_024:0132b11": "護持一切佛種，能成熟一切眾生，能嚴淨一",
    "T10n0279_024:0132b12": "切國土，能不壞一切諸業，能了知一切諸法，",
    "T10n0279_024:0132b13": "能等觀諸法無二，能遍往十方世界，能了達",
    "T10n0279_024:0132b14": "離欲實際，能成就清淨信解，能具足明利諸",
    "T10n0279_024:0132b15": "根。[0132b15] 「佛子！是為菩薩摩訶薩第四至一切處迴",
    "T10n0279_024:0132b16": "向。菩薩摩訶薩住此迴向時，得至一切處身",
    "T10n0279_024:0132b17": "業，普能應現一切世界故；得至一切處語業，",
    "T10n0279_024:0132b18": "於一切世界中演說法故；得至一切處意業，",
    "T10n0279_024:0132b19": "受持一切佛所說法故；得至一切處神足通，",
    "T10n0279_024:0132b20": "隨眾生心悉往應故；得至一切處隨證智，普",
    "T10n0279_024:0132b21": "能了達一切法故；得至一切處總持辯才，",
    "T10n0279_024:0132b22": "隨眾生心令歡喜故；得至一切處入法界，於",
    "T10n0279_024:0132b23": "一毛孔中普入一切世界故；得至一切處遍",
    "T10n0279_024:0132b24": "入身，於一眾生身普入一切眾生身故；得至",
    "T10n0279_024:0132b25": "一切處普見劫，一一劫中常見一切諸如來",
    "T10n0279_024:0132b26": "故；得至一切處普見念，一一念中一切諸佛",
    "T10n0279_024:0132b27": "悉現前故。佛子！菩薩摩訶薩得至一切處迴",
    "T10n0279_024:0132b28": "向，能以善根如是迴向。」[0132b28] 爾時，金剛幢菩薩承",
    "T10n0279_024:0132b29": "佛威力，普觀十方而說頌言：",
    "T10n0279_024:0132c01": "「內外一切諸世間，  菩薩悉皆無所著，",
    "T10n0279_024:0132c02": " 不捨饒益眾生業，  大士修行如是智。",
    "T10n0279_024:0132c03": " 十方所有諸國土，  一切無依無所住，",
    "T10n0279_024:0132c04": " 不取活命等眾法，  亦不妄起諸分別。",
    "T10n0279_024:0132c05": " 普攝十方世界中，  一切眾生無有餘，",
    "T10n0279_024:0132c06": " 觀其體性無所有，  至一切處善迴向。",
    "T10n0279_024:0132c07": " 普攝有為無為法，  不於其中起妄念，",
    "T10n0279_024:0132c08": " 如於世間法亦然，  照世燈明如是覺。",
    "T10n0279_024:0132c09": " 菩薩所修諸業行，  上中下品各差別，",
    "T10n0279_024:0132c10": " 悉以善根迴向彼，  十方一切諸如來。",
    "T10n0279_024:0132c11": " 菩薩迴向到彼岸，  隨如來學悉成就，",
    "T10n0279_024:0132c12": " 恒以妙智善思惟，  具足人中最勝法。",
    "T10n0279_024:0132c13": " 清淨善根普迴向，  利益群迷恒不捨，",
    "T10n0279_024:0132c14": " 悉令一切諸眾生，  得成無上照世燈。",
    "T10n0279_024:0132c15": " 未曾分別取眾生，  亦不妄想念諸法，",
    "T10n0279_024:0132c16": " 雖於世間無染著，  亦復不捨諸含識。",
    "T10n0279_024:0132c17": " 菩薩常樂寂滅法，  隨順得至涅槃境，",
    "T10n0279_024:0132c18": " 亦不捨離眾生道，  獲如是等微妙智。",
    "T10n0279_024:0132c19": " 菩薩未曾分別業，  亦不取著諸果報，",
    "T10n0279_024:0132c20": " 一切世間從緣生，  不離因緣見諸法。",
    "T10n0279_024:0132c21": " 深入如是諸境界，  不於其中起分別，",
    "T10n0279_024:0132c22": " 一切眾生調御師，  於此明了善迴向。"
}