{
    "T30n1579_065:0658c07": "瑜伽師地論卷第六十五",
    "T30n1579_065:0658c09": "彌勒菩薩說",
    "T30n1579_065:0658c10": "三藏法師玄奘奉　詔譯",
    "T30n1579_065:0658c11": "攝決擇分中思所成慧地之一",
    "T30n1579_065:0658c12": "如是已說聞所成慧地決擇。思所成慧地決",
    "T30n1579_065:0658c13": "擇我今當說。謂若略說有四種思議。一事思",
    "T30n1579_065:0658c14": "議。二有非有思議。三因果思議。四乘思議。事",
    "T30n1579_065:0658c15": "思議者。略依六事。所謂蘊事乃至根事。有非",
    "T30n1579_065:0658c16": "有思議者。如本地分已說。因果思議者。如",
    "T30n1579_065:0658c17": "有尋有伺地已說。乘思議者。如聲聞獨覺菩",
    "T30n1579_065:0658c18": "薩地已說。",
    "T30n1579_065:0658c19": "復次略有二種思議。謂惡思思議及善思思",
    "T30n1579_065:0658c20": "議。惡思思議者。如本地分已說。若依黑品。",
    "T30n1579_065:0658c21": "謂如有一不避無明不應思等而起思議。",
    "T30n1579_065:0658c22": "善思思議者。與此相違應知其相。如惡思",
    "T30n1579_065:0658c23": "善思如是。非法所引法所引。非毘奈耶所",
    "T30n1579_065:0658c24": "引毘奈耶所引。非聖聖。不善善。不應修應",
    "T30n1579_065:0658c25": "修。不好好。黑白。引無義引有義。下劣微妙。",
    "T30n1579_065:0658c26": "有罪無罪。應遠離不應遠離等。當知亦爾。",
    "T30n1579_065:0658c27": "復次如世尊言。諸聖弟子有知為有。非有",
    "T30n1579_065:0658c28": "知為非有。此中云何為有。云何非有。略由",
    "T30n1579_065:0658c29": "二相應知是有。何等為二。一若生已生現",
    "T30n1579_065:0659a01": "在故。應知是有。二若實物故事故義故圓成",
    "T30n1579_065:0659a02": "實故。應知是有。云何應知。略說實有及假",
    "T30n1579_065:0659a03": "有相。謂若諸法。不待所餘不依所餘施",
    "T30n1579_065:0659a04": "設自相。應知略說是實有相。若有諸法。待",
    "T30n1579_065:0659a05": "於所餘依於所餘施設自相。應知略說是",
    "T30n1579_065:0659a06": "假有相。非實物有。謂以色等諸蘊想事為",
    "T30n1579_065:0659a07": "待為依。施設有我及有情等。乃至廣說。此",
    "T30n1579_065:0659a08": "中色等諸蘊想事是實物有。我及有情命者",
    "T30n1579_065:0659a09": "生者數取趣等非實物有。唯是假有。如於",
    "T30n1579_065:0659a10": "色等諸蘊想事。假立我等如是。即於色等",
    "T30n1579_065:0659a11": "想事。假立色等。又於色香味觸想事。假立",
    "T30n1579_065:0659a12": "飲食車乘瓶衣諸莊嚴具舍軍林等。又於有",
    "T30n1579_065:0659a13": "為諸法想事。假立生老住無常種子。有表無",
    "T30n1579_065:0659a14": "表得命根眾同分。名身句身文身異生性。和",
    "T30n1579_065:0659a15": "合不和合流轉定異相應勢速次第時方及",
    "T30n1579_065:0659a16": "數。又復唯以諸色不轉為待為依。假立虛",
    "T30n1579_065:0659a17": "空虛空無為。又唯以名中間不轉為待為",
    "T30n1579_065:0659a18": "依。假施設有無想等至滅盡等至等。問於",
    "T30n1579_065:0659a19": "因成道理中。依何道理能決定知我非實",
    "T30n1579_065:0659a20": "有。答不可得故不可見故。云何不可得。謂若",
    "T30n1579_065:0659a21": "內若外若二中間。若離諸蘊。都不可得。云何",
    "T30n1579_065:0659a22": "不可見。謂如眼等實有諸處。各各別有業",
    "T30n1579_065:0659a23": "用可見。如是所計我別業用都不可見。如",
    "T30n1579_065:0659a24": "是自相不可得故。又別業用不可見故。應知",
    "T30n1579_065:0659a25": "所計我非實有。問若如是我於內外等都",
    "T30n1579_065:0659a26": "不可得亦不可見。何故出家諸外道等亦",
    "T30n1579_065:0659a27": "得亦見。由此因緣愛樂顯示建立實有。答",
    "T30n1579_065:0659a28": "不得不見。但由身見及與我慢為依止故。",
    "T30n1579_065:0659a29": "起邪分別起邪計度不如正理。愛樂顯示",
    "T30n1579_065:0659b01": "建立為有。云何知我非實有故非現有故。",
    "T30n1579_065:0659b02": "而不可得亦不可見。謂諸計我為實有者",
    "T30n1579_065:0659b03": "遠極彼岸不過四種。一者計我即是諸蘊。",
    "T30n1579_065:0659b04": "二者計我異於諸蘊住諸蘊中。三者計我",
    "T30n1579_065:0659b05": "非即諸蘊而異諸蘊。非住蘊中而住異",
    "T30n1579_065:0659b06": "蘊離蘊法中。四者計我非即諸蘊而異諸",
    "T30n1579_065:0659b07": "蘊。非住蘊中亦不住於異於諸蘊離蘊",
    "T30n1579_065:0659b08": "法中。而無有蘊。一切蘊法都不相應。依我",
    "T30n1579_065:0659b09": "分別計為有者。皆攝在此四種計中。除此",
    "T30n1579_065:0659b10": "更無若過若增。如是一切我實有性皆不應",
    "T30n1579_065:0659b11": "理。何以故。若計有我即是諸蘊非異蘊者。",
    "T30n1579_065:0659b12": "是則此我但於諸蘊而假建立。斯過自至。所",
    "T30n1579_065:0659b13": "以者何。諸蘊無常。各與自相而共相應。我",
    "T30n1579_065:0659b14": "即彼故非常非一非實有性。是故此計不",
    "T30n1579_065:0659b15": "應道理。若計有我異諸蘊者。此所計我。",
    "T30n1579_065:0659b16": "為是無常為是常耶。若無常者。則所計我",
    "T30n1579_065:0659b17": "剎那剎那異起異滅。此處異死餘處異生。異",
    "T30n1579_065:0659b18": "作異受。斯過自至。又異諸蘊別有一我。若",
    "T30n1579_065:0659b19": "內若外若二中間。有生有滅都不可得。是",
    "T30n1579_065:0659b20": "故此計不應道理。若我常者。無有變異是",
    "T30n1579_065:0659b21": "其常相。此所計我若無變異。二因緣變皆不",
    "T30n1579_065:0659b22": "應理。非於當來亦非現法。若於當來我",
    "T30n1579_065:0659b23": "無變者。便應無生無老無病無死無損。",
    "T30n1579_065:0659b24": "亦復不應一時為天一時為人。或為傍生",
    "T30n1579_065:0659b25": "或為鬼趣。或時為彼那落迦等。於現法中",
    "T30n1579_065:0659b26": "我若不變。便應於彼愛非愛等種種境界。",
    "T30n1579_065:0659b27": "無樂無苦無愛無恚亦無有癡。略說不應",
    "T30n1579_065:0659b28": "由苦樂等之所變異。不應隨一貪等煩惱",
    "T30n1579_065:0659b29": "及隨煩惱之所變異。如是我於當來現法",
    "T30n1579_065:0659c01": "無變異故。不應為樂之所饒益。亦不應",
    "T30n1579_065:0659c02": "為屬彼煩惱之所染污。不應因此行法非",
    "T30n1579_065:0659c03": "法。不應為苦之所損害。亦不應為屬彼",
    "T30n1579_065:0659c04": "煩惱之所染污。不應因此行法非法。此我",
    "T30n1579_065:0659c05": "如是。於現法中與法非法不相應故。於",
    "T30n1579_065:0659c06": "當來世愛非愛身無因緣故。應不得生。",
    "T30n1579_065:0659c07": "由此道理汝應不計此常住我。由別內身",
    "T30n1579_065:0659c08": "變異所作。於當來世生老死等種種變異。如",
    "T30n1579_065:0659c09": "是此我便無各別。內身生老病死等時樂時",
    "T30n1579_065:0659c10": "苦時及染污時。則應畢竟解脫清淨。是故此",
    "T30n1579_065:0659c11": "計不應道理。",
    "T30n1579_065:0659c12": "復次若計有我異於諸蘊住異諸蘊離蘊",
    "T30n1579_065:0659c13": "法中者。彼所計法遠離諸蘊。有之自相尚不",
    "T30n1579_065:0659c14": "可得。何況為我之所安住。譬如有言我審",
    "T30n1579_065:0659c15": "了知石女兒頂繫空華鬘。應知此計亦復",
    "T30n1579_065:0659c16": "如是。是故此計不應道理。",
    "T30n1579_065:0659c17": "復次若計有我一切蘊法不相應故無有蘊",
    "T30n1579_065:0659c18": "者。此所計我若無有蘊便無有色。非身相",
    "T30n1579_065:0659c19": "應。亦非苦樂等受相應。亦非眾多種種差別",
    "T30n1579_065:0659c20": "諸想相應。亦非善不善無記思等相應。亦非",
    "T30n1579_065:0659c21": "受用色等境界分別意相應。如是此我應",
    "T30n1579_065:0659c22": "無所依無受無想無思慮等亦無分別。是",
    "T30n1579_065:0659c23": "則此我不由功用。究竟解脫無有染污。是",
    "T30n1579_065:0659c24": "故此計不應道理。",
    "T30n1579_065:0659c25": "復次由彼一切依我分別。妄所計我不成",
    "T30n1579_065:0659c26": "就故。當知我等於諸蘊中但假建立。非實",
    "T30n1579_065:0659c27": "有物。由我非有唯有蘊故。一切雜染清淨",
    "T30n1579_065:0659c28": "道理皆得成就。謂有內外諸處生故。於現",
    "T30n1579_065:0659c29": "法中起無明觸。由此於身便有饒益損減",
    "T30n1579_065:0660a01": "受生。由此為緣發起和合乖離等愛及有。",
    "T30n1579_065:0660a02": "依此一切煩惱隨煩惱轉。為此義故淨不淨",
    "T30n1579_065:0660a03": "業生起可得。如是煩惱業生起故。當來後",
    "T30n1579_065:0660a04": "有生老死等一切苦法皆悉得生。如是且",
    "T30n1579_065:0660a05": "於無常蘊中無實我故。雜染道理皆得成",
    "T30n1579_065:0660a06": "就。又由他音內正作意為因緣故。遠離無",
    "T30n1579_065:0660a07": "明發起於明。由無癡故了達諸受皆悉是",
    "T30n1579_065:0660a08": "苦。由此能斷於諸受中所有貪愛。及斷依",
    "T30n1579_065:0660a09": "此一切煩惱若隨煩惱。由此因緣能感後",
    "T30n1579_065:0660a10": "有淨不淨業不復生起。如是由業煩惱斷",
    "T30n1579_065:0660a11": "故。一切後有及生等苦永更不生。如是無",
    "T30n1579_065:0660a12": "我唯有蘊故。一切雜染清淨道理皆得成",
    "T30n1579_065:0660a13": "就。",
    "T30n1579_065:0660a14": "復次此中假立一切有情。所謂無足二足四",
    "T30n1579_065:0660a15": "足多足。有色無色有想無想非想非非想處",
    "T30n1579_065:0660a16": "有情。當知如是九種有情。略由三種因緣",
    "T30n1579_065:0660a17": "建立。總攝一切有情之類。謂依往來身動差",
    "T30n1579_065:0660a18": "別。建立無足乃至多足有情。依身差別。建",
    "T30n1579_065:0660a19": "立有色無色有情。依心差別。建立有想無想",
    "T30n1579_065:0660a20": "非想非非想處有情。",
    "T30n1579_065:0660a21": "復有離繫出家外道。作如是說。一切樹等",
    "T30n1579_065:0660a22": "皆悉有命。見彼與內有命數法。同增長",
    "T30n1579_065:0660a23": "故。應告彼言。汝何所欲。樹等增長為命為",
    "T30n1579_065:0660a24": "因。為更有餘增長因耶。若彼唯用命為因",
    "T30n1579_065:0660a25": "者。彼未捨命。而於一時無有增長不應",
    "T30n1579_065:0660a26": "道理。若更有餘增長因者。彼雖無命。由自",
    "T30n1579_065:0660a27": "因緣亦得增長故不應理。又應告彼。汝",
    "T30n1579_065:0660a28": "何所欲。諸無命物無有增長。為有說因",
    "T30n1579_065:0660a29": "為無說因。若有說因。此說因緣不可得故。",
    "T30n1579_065:0660b01": "不應道理。若無說因。無因而說而必爾者。",
    "T30n1579_065:0660b02": "不應道理。又應告彼。汝何所欲。諸樹等物",
    "T30n1579_065:0660b03": "與有命物。為一向相似。為不一向相似。若",
    "T30n1579_065:0660b04": "言一向相似者。諸樹等物根下入地上分增",
    "T30n1579_065:0660b05": "長。不能自然搖動其身。雖與語言而不報",
    "T30n1579_065:0660b06": "答。曾不見有善惡業轉。斷枝條已餘處更",
    "T30n1579_065:0660b07": "生。不應道理。若言不一向相似者。是則",
    "T30n1579_065:0660b08": "由相似故可有壽命。不相似故應無壽",
    "T30n1579_065:0660b09": "命。不應道理。如是增長餘因有無。有故無",
    "T30n1579_065:0660b10": "壽命物不增長。說因有無。有故相似一向",
    "T30n1579_065:0660b11": "不一向故。此所計度不應道理。",
    "T30n1579_065:0660b12": "問何緣故知色香味觸如是如是別安立中。",
    "T30n1579_065:0660b13": "飲食車乘瓶瓫衣服莊嚴具等諸想事物皆是",
    "T30n1579_065:0660b14": "假有。答由彼想物。或於是處色等想物聚",
    "T30n1579_065:0660b15": "中而轉。或於是處色等想物聚中不轉。若",
    "T30n1579_065:0660b16": "於是處色等想聚有食想轉。非於是處飲",
    "T30n1579_065:0660b17": "等想轉。若於是處車乘想轉。非於是處衣",
    "T30n1579_065:0660b18": "等想轉。如是所餘乃至廣說。諸假有想若轉",
    "T30n1579_065:0660b19": "不轉。當知亦爾。一切色香味觸想事。遍於",
    "T30n1579_065:0660b20": "一切飲食車乘瓶瓫衣服莊嚴具等諸想事",
    "T30n1579_065:0660b21": "中。無差別轉。是故當知。飲食車乘瓶瓫衣",
    "T30n1579_065:0660b22": "服莊嚴具等。皆是假有。色香味觸是實物有。",
    "T30n1579_065:0660b23": "復次依諸有法立假想物。非一眾多種種",
    "T30n1579_065:0660b24": "品類。當知略說總有二種。一依止一聚。二",
    "T30n1579_065:0660b25": "依止非一聚。各別飲食車乘衣服莊嚴具等。",
    "T30n1579_065:0660b26": "名依止一聚。諸彩畫業彫素等業宅舍宮",
    "T30n1579_065:0660b27": "殿軍林等物。名依止非一聚。",
    "T30n1579_065:0660b28": "復次云何有色諸法。謂若略說有十色。處及",
    "T30n1579_065:0660b29": "法處所攝色。由彼諸色具色自相。即以此",
    "T30n1579_065:0660c01": "事還說此事。是故說名有色諸法。此有色",
    "T30n1579_065:0660c02": "法由五種相差別建立。何等為五。一事故。",
    "T30n1579_065:0660c03": "二自相故。三共相故。四界故。五業故。此中諸",
    "T30n1579_065:0660c04": "所有色。彼一切若四大種。若四大種所造。應",
    "T30n1579_065:0660c05": "知是名略攝色事。除此更無若過若增。諸",
    "T30n1579_065:0660c06": "色自相復有三種。一清淨色。二清淨所取",
    "T30n1579_065:0660c07": "色。三意所取色。謂四大種所造五識所依五",
    "T30n1579_065:0660c08": "清淨色眼等處攝。名清淨色。色等五境同分",
    "T30n1579_065:0660c09": "清淨色之境界。名清淨所取色。若與識俱諸",
    "T30n1579_065:0660c10": "清淨色與識同境。故名同分。若離於識諸",
    "T30n1579_065:0660c11": "清淨色前後自類相續而轉。名彼同分色。三",
    "T30n1579_065:0660c12": "摩地所行影像等色。名意所取色。諸色共相",
    "T30n1579_065:0660c13": "亦有三種。謂一切色若據方處各別安立。",
    "T30n1579_065:0660c14": "若可宣說方處差別。名初共相。又一切色",
    "T30n1579_065:0660c15": "若清淨。若清淨所取增減相。當知是名第二",
    "T30n1579_065:0660c16": "共相。又即此一切色若觸所觸即便變壞。或",
    "T30n1579_065:0660c17": "以手足塊刀杖等。或由寒熱飢渴蚊虻風日",
    "T30n1579_065:0660c18": "蛇蠍諸觸所觸即便變壞。當知是名第三共",
    "T30n1579_065:0660c19": "相。若由定地色愛諸業之所生起。名色行",
    "T30n1579_065:0660c20": "色。若不定地色愛諸業之所生起。名欲行",
    "T30n1579_065:0660c21": "色。如是諸色由界差別略有二種。無色界",
    "T30n1579_065:0660c22": "中無如是色。又前所說諸色共相。謂觸所",
    "T30n1579_065:0660c23": "觸即便變壞。如是共相非一切遍。除欲界",
    "T30n1579_065:0660c24": "天遍餘一切。欲界天中所有諸色。但有手",
    "T30n1579_065:0660c25": "足塊刀杖等所觸變壞。無有寒熱飢渴等觸",
    "T30n1579_065:0660c26": "之所變壞。由彼天中諸飲食等眾資生具",
    "T30n1579_065:0660c27": "隨欲所生則便成辦。是故於彼雖有飢渴",
    "T30n1579_065:0660c28": "不為損害。色界諸色無有手足塊刀杖等",
    "T30n1579_065:0660c29": "所觸損壞。亦無餘觸之所損壞。若善不善",
    "T30n1579_065:0661a01": "無記身業語業。是名業色。當知是名色業",
    "T30n1579_065:0661a02": "差別。無色諸法亦由五相差別建立。與此",
    "T30n1579_065:0661a03": "相違應知其相。復次略由二種色聚建立",
    "T30n1579_065:0661a04": "諸聚。一不共大種聚。二非不共大種聚。不共",
    "T30n1579_065:0661a05": "大種聚者。謂於此中唯有一類大種可得。",
    "T30n1579_065:0661a06": "非不共大種聚者。謂於此中有二大種或多",
    "T30n1579_065:0661a07": "大種種類可得。又於不共大種聚中。極微",
    "T30n1579_065:0661a08": "已上諸大種合。當知方有相雜不相離。諸",
    "T30n1579_065:0661a09": "大種色無有一處不相離諸大種色。於非",
    "T30n1579_065:0661a10": "不共大種聚中大種極微。如所造色與餘大",
    "T30n1579_065:0661a11": "種。當知亦有同一處所不相離者。然彼大",
    "T30n1579_065:0661a12": "種非所造色。互不相依而得轉故。各有功",
    "T30n1579_065:0661a13": "能據別處故。又一處不相離者。謂諸大種",
    "T30n1579_065:0661a14": "及所造色同住一處。如置一篋青黃赤白",
    "T30n1579_065:0661a15": "有光明珠種種光明互不相離。相雜不相",
    "T30n1579_065:0661a16": "離者。所有譬喻如前應知。又若有聚或麻",
    "T30n1579_065:0661a17": "豆等或細沙等。為諸膠蜜及沙糖等之所攝",
    "T30n1579_065:0661a18": "持。當知此非一處不相離。亦非相雜不",
    "T30n1579_065:0661a19": "相離。但是和合不相離。多聚聚集非一聚",
    "T30n1579_065:0661a20": "相。當知所餘是一聚相。又相雜不相離。當",
    "T30n1579_065:0661a21": "知依止一處不相離。此若不爾不應道",
    "T30n1579_065:0661a22": "理。",
    "T30n1579_065:0661a23": "復次由五種相建立有見諸法差別。何等為",
    "T30n1579_065:0661a24": "五。謂顯色故。形色故。表色故。眼境界故。眼",
    "T30n1579_065:0661a25": "識所緣故。亦由五相建立無見諸法差別。",
    "T30n1579_065:0661a26": "與上相違應知其相。復次由五種相建立",
    "T30n1579_065:0661a27": "有對諸法差別。何等為五。一各據別處而",
    "T30n1579_065:0661a28": "安住故。二於餘色聚容受往來等業為障",
    "T30n1579_065:0661a29": "礙故。三為手足塊刀杖等所觸便變壞故。",
    "T30n1579_065:0661b01": "四一切皆為諸清淨色之所取故。五一切皆",
    "T30n1579_065:0661b02": "為依清淨色識所緣故。亦由五相建立無",
    "T30n1579_065:0661b03": "對諸法差別。與上相違應知其相。",
    "T30n1579_065:0661b04": "復次即由五相應知建立無見無對諸法差",
    "T30n1579_065:0661b05": "別。何等為五。一因緣故。二據處所故。三顯",
    "T30n1579_065:0661b06": "現故。四無變異故。五所緣故。謂具威德三",
    "T30n1579_065:0661b07": "摩地俱諸色勝解。當知是名無見無對色",
    "T30n1579_065:0661b08": "生因緣。彼既生已處所可得。是故名色。雖",
    "T30n1579_065:0661b09": "不與彼十有色處自相相應。然得似彼自",
    "T30n1579_065:0661b10": "性顯現。於餘色聚容受往來等業非障礙",
    "T30n1579_065:0661b11": "住。又非一切清淨之色及依彼識。所取境",
    "T30n1579_065:0661b12": "界。亦非所緣。是故說名無見無對。手足等",
    "T30n1579_065:0661b13": "觸不能損壞。是故說名無有變異。又根本",
    "T30n1579_065:0661b14": "定名具威德三摩地。此色是彼所緣非餘。譬",
    "T30n1579_065:0661b15": "如非一切心皆能變化。若所有心具大威",
    "T30n1579_065:0661b16": "德方能成辦。非所餘心此亦如是。要具威",
    "T30n1579_065:0661b17": "德極靜定心。方能為緣生此無見無對諸色。",
    "T30n1579_065:0661b18": "此如化色亦非不具大威德心及不定心",
    "T30n1579_065:0661b19": "所緣境界。但是彼心所緣境界。是名與上",
    "T30n1579_065:0661b20": "五相相違當知建立無見無對諸法差別。",
    "T30n1579_065:0661b21": "復次由五相故建立有漏諸法差別。何等為",
    "T30n1579_065:0661b22": "五。謂由事故。隨眠故。相應故。所緣故。生起",
    "T30n1579_065:0661b23": "故。云何有漏法事。謂清淨內色。及彼相依不",
    "T30n1579_065:0661b24": "相依外色。若諸染污心心所。若善無記心心",
    "T30n1579_065:0661b25": "所等。此有漏事。隨其所應由餘四相說名",
    "T30n1579_065:0661b26": "有漏。謂隨眠故。相應故。所緣故。生起故。若",
    "T30n1579_065:0661b27": "於清淨諸色。及於如前所說一切心心所",
    "T30n1579_065:0661b28": "中。煩惱種子未害未斷。說名隨眠亦名麁",
    "T30n1579_065:0661b29": "重。若彼乃至未無餘斷。當知一切由隨眠",
    "T30n1579_065:0661c01": "故說名有漏。若諸染污心心所。由相應故",
    "T30n1579_065:0661c02": "說名有漏。若諸有事。若現量所行。若有漏",
    "T30n1579_065:0661c03": "所生增上所起。如是一切漏所緣故名為",
    "T30n1579_065:0661c04": "有漏。此中現在名為有事。過去未來名非有",
    "T30n1579_065:0661c05": "事。若依清淨色識所行名現量所行。若餘",
    "T30n1579_065:0661c06": "所行當知名非現量所行。若內諸處增上生",
    "T30n1579_065:0661c07": "起一切外處。名有漏所生增上所起。唯彼所",
    "T30n1579_065:0661c08": "緣當知有漏。所以者何。若緣去來起諸煩",
    "T30n1579_065:0661c09": "惱。過去未來非有事故。不由所緣說名有",
    "T30n1579_065:0661c10": "漏。若現在事非現量所行。如清淨色及一切",
    "T30n1579_065:0661c11": "染污善無記心心所。彼亦非煩惱所緣故。說",
    "T30n1579_065:0661c12": "名有漏。但由自分別所起相起諸煩惱。非",
    "T30n1579_065:0661c13": "彼諸法。為此分明所行境故。由生起故成",
    "T30n1579_065:0661c14": "有漏者。謂諸隨眠未永斷故。順煩惱境",
    "T30n1579_065:0661c15": "現在前故。於彼現起不如理作意故。由此",
    "T30n1579_065:0661c16": "因緣諸所有法正生已生或復當生。如是一",
    "T30n1579_065:0661c17": "切由生起故說名有漏。又從一切不善煩",
    "T30n1579_065:0661c18": "惱諸異熟果及異熟果增上所引外事生起。",
    "T30n1579_065:0661c19": "如是一切亦生起故說名有漏。又由無記色",
    "T30n1579_065:0661c20": "無色繫一切煩惱於彼續生。彼所續生亦",
    "T30n1579_065:0661c21": "生起故說名有漏。如是名為由五相故建",
    "T30n1579_065:0661c22": "立有漏諸法差別。謂由事故。隨眠故。相應",
    "T30n1579_065:0661c23": "故。所緣故。生起故。",
    "T30n1579_065:0661c24": "復次由五相故建立無漏諸法差別。何等",
    "T30n1579_065:0661c25": "為五。一有諸法離諸纏故說名無漏。謂一",
    "T30n1579_065:0661c26": "切善無記心心所所依所緣諸色。及善無記",
    "T30n1579_065:0661c27": "諸心心所。二有諸法隨眠斷故說名無漏。謂",
    "T30n1579_065:0661c28": "已永斷見修所斷一切煩惱所有諸善。及一",
    "T30n1579_065:0661c29": "分無記造色若諸無記若世間善諸心心所。",
    "T30n1579_065:0662a01": "三有諸法由斷滅故說名無漏。謂一切染污",
    "T30n1579_065:0662a02": "心心所彼不轉故說名無漏。由彼不轉顯",
    "T30n1579_065:0662a03": "了涅槃。即此涅槃說名無漏。四有諸法是見",
    "T30n1579_065:0662a04": "所斷斷對治故。自性解脫故。說名無漏。謂一",
    "T30n1579_065:0662a05": "切見道。五有諸法是修所斷斷對治故。自性",
    "T30n1579_065:0662a06": "相續解脫故。謂出世間一切修道及無學道。",
    "T30n1579_065:0662a07": "當知是名由五相故建立無漏諸法差別。",
    "T30n1579_065:0662a08": "復次由五相故建立有諍諸法差別。何等",
    "T30n1579_065:0662a09": "為五。謂由事故。因緣故。自性故。助伴故。等",
    "T30n1579_065:0662a10": "起故。此中五取蘊名有諍法事。若愛味染著",
    "T30n1579_065:0662a11": "愛味耽嗜。名諍因緣。若無常性苦性變壞法",
    "T30n1579_065:0662a12": "性。名有諍自性。即於此諍無智愚癡。名諍",
    "T30n1579_065:0662a13": "助伴。由此因緣五黑品轉。名為等起謂",
    "T30n1579_065:0662a14": "鬪訟違諍。耽著諸欲諸見所生。或餘種類。",
    "T30n1579_065:0662a15": "是初黑品。若隨所有諸煩惱纏無有羞恥。",
    "T30n1579_065:0662a16": "多安住性。是第二黑品。若有沙門或婆羅門。",
    "T30n1579_065:0662a17": "違逆正道。所欲苦行及餘信解。自餓投火",
    "T30n1579_065:0662a18": "墜高巖等。是第三黑品。若有現行身語及",
    "T30n1579_065:0662a19": "意一切惡行。是第四黑品。欣樂後有。是第",
    "T30n1579_065:0662a20": "五黑品。此中最初由生怨恨發憤心故。不",
    "T30n1579_065:0662a21": "安隱住。第二由諸煩惱內燒然故。不安隱",
    "T30n1579_065:0662a22": "住。第三由自誓願虛受劬勞無義苦故。不",
    "T30n1579_065:0662a23": "安隱住。第四生惡趣故。不安隱住。第五生",
    "T30n1579_065:0662a24": "老死等眾苦合故。不安隱住。此中五取蘊有",
    "T30n1579_065:0662a25": "諍事與諍自性及彼因緣助伴等起。共相依",
    "T30n1579_065:0662a26": "故名有諍法。又由五相建立無諍諸法差",
    "T30n1579_065:0662a27": "別。與上相違應知其相。此中五無取蘊無",
    "T30n1579_065:0662a28": "諍事。由諍自性及彼因緣助伴等起於彼法",
    "T30n1579_065:0662a29": "中不可得故。名無諍法。復次由五相故",
    "T30n1579_065:0662b01": "建立有染諸法差別。何等為五。謂事故因",
    "T30n1579_065:0662b02": "緣故等。如前廣說五相差別。此中事者。謂",
    "T30n1579_065:0662b03": "即五有取蘊。因緣者。謂即此中喜樂愛味諸",
    "T30n1579_065:0662b04": "因緣法。自性者。謂此為緣生起喜樂愛味所",
    "T30n1579_065:0662b05": "攝。助伴者。謂於愛味所有貪著。等起者。謂",
    "T30n1579_065:0662b06": "五黑品。如前應知。五取蘊事。由與有染及",
    "T30n1579_065:0662b07": "彼因緣乃至等起共相依故。說名有染。又",
    "T30n1579_065:0662b08": "由五相建立無染諸法差別。與上相違應",
    "T30n1579_065:0662b09": "知其相。如前無諍隨應當說。",
    "T30n1579_065:0662b10": "復次由五相故應知建立依止耽嗜諸法差",
    "T30n1579_065:0662b11": "別。何等為五。謂事故因緣故等。如前廣說。",
    "T30n1579_065:0662b12": "此中事者。謂欲界繫諸五取蘊。因緣者。謂順",
    "T30n1579_065:0662b13": "欲貪五種妙欲。自性者。謂貪嗜者由彼為",
    "T30n1579_065:0662b14": "緣由彼為境所有欲貪。助伴者。謂不如理",
    "T30n1579_065:0662b15": "作意相應邪願諸欲分別。由與此俱名分",
    "T30n1579_065:0662b16": "別貪。等起者。謂五種黑品如前廣說。彼欲",
    "T30n1579_065:0662b17": "界繫五取蘊事。由彼貪嗜因緣助伴及與等",
    "T30n1579_065:0662b18": "起所攝受故。說名依止耽嗜諸法。又由五",
    "T30n1579_065:0662b19": "相當知建立依止出離諸法差別。與上相",
    "T30n1579_065:0662b20": "違應知其相。復次由五相故建立世間諸",
    "T30n1579_065:0662b21": "法差別。何等為五。一一切清淨色及清淨所",
    "T30n1579_065:0662b22": "取色世間。二一切染污心心所世間。三一切",
    "T30n1579_065:0662b23": "無記心心所世間。四一切善心心所若當斷",
    "T30n1579_065:0662b24": "若已斷世間。五一切世間三摩地所行無見",
    "T30n1579_065:0662b25": "無對色世間。又由五相建立出世諸法差",
    "T30n1579_065:0662b26": "別。何等為五。一見道所斷對治。二修道所斷",
    "T30n1579_065:0662b27": "對治。三由想解脫之所解脫。謂諸聲聞獨覺",
    "T30n1579_065:0662b28": "菩薩已入無戲論理慧。及彼相應諸心心所。",
    "T30n1579_065:0662b29": "四彼所緣無見無對色。五一分所治解脫之",
    "T30n1579_065:0662c01": "所解脫。謂諸有學。若一切所治解脫之所解",
    "T30n1579_065:0662c02": "脫。謂諸無學。",
    "T30n1579_065:0662c03": "復次依五種世間。即彼世間名墮諸法。謂有",
    "T30n1579_065:0662c04": "情世間。器世間。欲世間。色世間。無色世間。",
    "T30n1579_065:0662c05": "當知是名五種世間。又出世法不墮如是",
    "T30n1579_065:0662c06": "五種世間。是故說名不墮諸法。",
    "T30n1579_065:0662c07": "復次由五相故建立有為諸法差別。何等為",
    "T30n1579_065:0662c08": "五。一後際未生故。二前際已滅故。三中際自",
    "T30n1579_065:0662c09": "相安住故。四因緣相續故。五果相續故。又由",
    "T30n1579_065:0662c10": "五相建立無為諸法差別。何等為五。謂與",
    "T30n1579_065:0662c11": "上相違應知。即是此中五相。滅有為法證",
    "T30n1579_065:0662c12": "得涅槃。若謂涅槃為有異者。當知此為不",
    "T30n1579_065:0662c13": "如理問不如理答不如理思。如是若謂為無",
    "T30n1579_065:0662c14": "異者。有無異者。非有非無異者。當知皆是",
    "T30n1579_065:0662c15": "不如理問不如理答不如理思。何以故。由彼",
    "T30n1579_065:0662c16": "涅槃唯有為滅之所顯故。與有為法其相異",
    "T30n1579_065:0662c17": "故。唯有為滅之所顯故。謂有異者。若問",
    "T30n1579_065:0662c18": "若答若思便為戲論非所戲論。與有為法",
    "T30n1579_065:0662c19": "其相異故。謂無異者。如前廣說。便為戲論",
    "T30n1579_065:0662c20": "非所戲論。總如前說。二種因故。亦異不異",
    "T30n1579_065:0662c21": "不應道理。由有為滅證涅槃故。若謂一切",
    "T30n1579_065:0662c22": "皆無所有故說非有非無異者。不應道理。",
    "T30n1579_065:0662c23": "涅槃義者。謂一切白法所顯發故。涅槃相",
    "T30n1579_065:0662c24": "者。謂寂滅相無戲論相。當知唯是內所證相。",
    "T30n1579_065:0662c25": "復次由五相故建立所緣諸法差別。何等",
    "T30n1579_065:0662c26": "為五。一有善作意所緣法。二有不善作意所",
    "T30n1579_065:0662c27": "緣法。三有無記作意所緣法。四有墮界作意",
    "T30n1579_065:0662c28": "所緣法。五有繫屬瑜伽作意所緣法。此中若",
    "T30n1579_065:0662c29": "善作意。緣善不善無記諸法。如善作意。如",
    "T30n1579_065:0663a01": "是不善無記作意當知亦爾。欲界繫善染污",
    "T30n1579_065:0663a02": "無記作意。緣一切三界諸法。色界繫善作意。",
    "T30n1579_065:0663a03": "亦緣一切三界諸法。無色界中若定若生外",
    "T30n1579_065:0663a04": "道異生無色界繫善作意。唯緣自地一切法。",
    "T30n1579_065:0663a05": "非下地。若毘鉢舍那行菩薩未得自在。及",
    "T30n1579_065:0663a06": "有廣慧聲聞乘等。若諸有學若阿羅漢。彼無",
    "T30n1579_065:0663a07": "色界繫善作意。亦緣下地一切法。若諸菩薩",
    "T30n1579_065:0663a08": "已得自在。決定不於無色界生。由觀於",
    "T30n1579_065:0663a09": "彼不能現起利眾生事因此成熟廣大",
    "T30n1579_065:0663a10": "佛法。及能成熟利益有情行故。當知是名",
    "T30n1579_065:0663a11": "墮界作意所緣諸法。復次因思所緣如說。",
    "T30n1579_065:0663a12": "　名映於一切　　無有過名者",
    "T30n1579_065:0663a13": "　由此名一法　　皆隨自在行",
    "T30n1579_065:0663a14": "此言有何義謂若略說。觀察清淨因故。觀",
    "T30n1579_065:0663a15": "察自相故。觀察雜染因故。又為顯示補特",
    "T30n1579_065:0663a16": "伽羅無我及法無我故。此中顯示補特伽羅",
    "T30n1579_065:0663a17": "無我者。謂善了知四無色蘊。能斷一切自",
    "T30n1579_065:0663a18": "境界相。是故說名能映一切。顯示法無我",
    "T30n1579_065:0663a19": "者。謂善了知遍計所執自性。善了知世俗言",
    "T30n1579_065:0663a20": "名。能除一切彼所依相。是故說名能映一",
    "T30n1579_065:0663a21": "切。若過如是四無色蘊諸我相事。定不可",
    "T30n1579_065:0663a22": "得。若過世俗言名遍計所執自性相事。亦不",
    "T30n1579_065:0663a23": "可得。若於此二不善了知。則便一切自",
    "T30n1579_065:0663a24": "境界相。及諸雜染生起隨轉一切境相。及諸",
    "T30n1579_065:0663a25": "雜染皆彼增上力所生故。又佛世尊依此密",
    "T30n1579_065:0663a26": "意說如是言。",
    "T30n1579_065:0663a27": "　執法自性故　　執我性而轉",
    "T30n1579_065:0663a28": "　覺此故覺彼　　由覺故還滅",
    "T30n1579_065:0663a29": "繫屬瑜伽作意略有四種所緣。一遍滿所緣。",
    "T30n1579_065:0663b01": "二淨行所緣。三善巧所緣。四淨煩惱所緣。是",
    "T30n1579_065:0663b02": "諸所緣如聲聞地廣辯應知。此中淨煩惱",
    "T30n1579_065:0663b03": "所緣者。謂世尊說四聖諦及真如。",
    "T30n1579_065:0663b04": "瑜伽師地論卷第六十五"
}