{
    "X73n1456_025:0638c12": "憨山老人夢遊集卷第二十五",
    "X73n1456_025:0638c14": "侍 者  福 善 日錄",
    "X73n1456_025:0638c15": "門 人  通 炯 編輯",
    "X73n1456_025:0638c16": "嶺南弟子 劉起相 重較",
    "X73n1456_025:0638c17": "  記",
    "X73n1456_025:0638c18": "廬山五乳峰法雲寺記",
    "X73n1456_025:0638c19": "[0638c19] 廬山自南岳發脈。逆轉湘山界西粵。北轉星子臨武",
    "X73n1456_025:0638c20": "界東粵。至桂陽界吳楚。庾嶺分派。抽幹東走。經武功",
    "X73n1456_025:0638c21": "一帶。&#x7DDC;&#x4E98;二千餘里。直抵潯陽。前彭蠡而後九江。盤",
    "X73n1456_025:0638c22": "踞二百餘里。如出水青蓮。高插雲漢。南臨吳越。北眺",
    "X73n1456_025:0638c23": "中原。直與五岳爭雄。誠寰中一鉅麗也。其來脈至圓",
    "X73n1456_025:0638c24": "通過峽。突聳馬耳諸峰。蜿蜒東走。二十餘里。特起一",
    "X73n1456_025:0639a01": "峰。曰桃花。上倚重霄。為茲山主中主。由是中分兩大",
    "X73n1456_025:0639a02": "幹。其一東行。列九奇如障。至含鄱口。北轉起乾剛嶺。",
    "X73n1456_025:0639a03": "賓中主。其勢盡東北。江湖合抱。迴旋盤紆。其嶺首抽",
    "X73n1456_025:0639a04": "東南一大幹。為五老峰。回望彭湖。為西江捍門。盡三",
    "X73n1456_025:0639a05": "疊泉。最奇絕處也。峰下諸蘭若中淨妙。前五里。曰白",
    "X73n1456_025:0639a06": "鹿洞。為晦菴書院。傳有李青蓮書堂。不可攷。五老首",
    "X73n1456_025:0639a07": "拖岡嶺。隨含鄱分水。遶西而南。下至星渚。為南康郡",
    "X73n1456_025:0639a08": "城。此五老之南面也。其乾嶺北行。至松光嶺。分二派。",
    "X73n1456_025:0639a09": "東北一幹。為蓮花峰。下走為吳障山。直抵湖口。內有",
    "X73n1456_025:0639a10": "慧日諸蘭若。外衍平岡。十餘里為周濂溪墓。南面蓮",
    "X73n1456_025:0639a11": "花峰。又二十餘里。為九江郡城。其嶺北幹西折。為烏",
    "X73n1456_025:0639a12": "龍潭。下抽一枝。十餘里。入平原為太平宮。委蛇左轉。",
    "X73n1456_025:0639a13": "十餘里。為東林遠公蓮社處。回望香爐峰。白香山草",
    "X73n1456_025:0639a14": "堂在焉。基尚存。其烏龍西行。經獅石。大林。水口。御&#x7891;",
    "X73n1456_025:0639a15": "亭。竹林。佛手巖。講經臺。香爐諸勝。結天池。回顧桃花。",
    "X73n1456_025:0639a16": "故為山之主剎。巖下為石門。即一山之水口。其山之",
    "X73n1456_025:0639a17": "中。曰黃龍潭。如花心一蕊。諸剎蘭若。列布如蕊香幢。",
    "X73n1456_025:0639a18": "此盡東幹之形勢也。其桃花南發大幹。逆背來龍西",
    "X73n1456_025:0639a19": "走。中夾一谷。最高者。曰大漢陽峰。為南面之主山。雄",
    "X73n1456_025:0639a20": "峙中天。面吞兩湖。遠挹江南。一帶諸峰。羅列天際。如",
    "X73n1456_025:0639a21": "星拱北。一目千里。直抵湖口。回抱五老。此實東南一",
    "X73n1456_025:0639a22": "大觀也。漢陽之西盡處。為谷簾泉。前下平原。為柴桑",
    "X73n1456_025:0639a23": "淵明故里。從半中而下。南抽一枝。腰聳一峰。孤立高",
    "X73n1456_025:0639a24": "數百尺。如空中浮屠。曰金輪。晉梵師耶闍尊者。負鐵",
    "X73n1456_025:0639b01": "建塔。藏佛舍利於峰頂。下二里許。為董奉杏林。至今",
    "X73n1456_025:0639b02": "稱之。峰下平原為歸宗寺。乃王右軍守江州時。建宅",
    "X73n1456_025:0639b03": "於此。後遇梵師跋陀多羅。遂捨宅為寺。今有墨池。鵝",
    "X73n1456_025:0639b04": "池。故寺與東林角勝。自唐赤眼禪師說法於此。相繼",
    "X73n1456_025:0639b05": "三十餘人。在昔西江法道獨盛。故為茲山首剎。此匡",
    "X73n1456_025:0639b06": "南之大勢也。其五乳。則自大漢陽峰。南面正中。特抽",
    "X73n1456_025:0639b07": "一枝。起伏數節。即大開一障。左背桃花。曰石人。諸峰",
    "X73n1456_025:0639b08": "東走而下。外結為棲賢。對五老。由含鄱分水。而下繞",
    "X73n1456_025:0639b09": "棲賢。曰玉淵潭。水&#x6ED9;為河。入星渚。左障內抱。如倒捲",
    "X73n1456_025:0639b10": "蓮花。中有石佛。擊竹。寶慶。三蘭若。而寶慶為昔大慧",
    "X73n1456_025:0639b11": "杲。英邵武。月公晦。寶峰悅。元首座。諸大老隱居處。久",
    "X73n1456_025:0639b12": "廢。今重修。又西為臥龍岡。岡下一谷。谷中有菴。朱晦",
    "X73n1456_025:0639b13": "翁守南康時。往來其中。刻出師表於石。菴廢。石刻尚",
    "X73n1456_025:0639b14": "存。此漢陽前左障也。其右障。列果子寨諸峰。至黃巖。",
    "X73n1456_025:0639b15": "瀑布從空而下。注為潭。潭上大石。多古名人刻。前為",
    "X73n1456_025:0639b16": "開光寺。乃李中主買建伽藍。為諸祖說法處。山谷書",
    "X73n1456_025:0639b17": "七佛偈於崖石。王陽明破宸濠。有題。寺左轉。過一岡",
    "X73n1456_025:0639b18": "為萬杉寺。此漢陽前之右障也。其障正中。獨抽一枝。",
    "X73n1456_025:0639b19": "如馬鬣下垂。峰腹特起。一峰如麟角。曰胡鼻。左曳如",
    "X73n1456_025:0639b20": "屏。七峰并峙。上插重霄。曰七賢。昔唐高士劉軻。讀書",
    "X73n1456_025:0639b21": "於峰下。後晦庵攜其子。與門人陳正思。陳彥忠。俞季",
    "X73n1456_025:0639b22": "清。甥魏愉。時遊其中。故以為名。土人俗呼七尖。&#x8B4C;也。",
    "X73n1456_025:0639b23": "七賢之下。有五突如乳。故名五乳。上下相連。東抵臥",
    "X73n1456_025:0639b24": "龍潭。分水而下。此五乳之左龍也。由胡鼻拱揖。一峰",
    "X73n1456_025:0639c01": "連起。曰石鼓。冉冉而下。蜿若雲中遊龍。曲折線&#x4E98;數",
    "X73n1456_025:0639c02": "里。單提環抱。中開一掌。為古寺基。倚七賢而面五老。",
    "X73n1456_025:0639c03": "如戟枝蓮。其寺深藏。如蓮中之蔤。為山南半腰最幽",
    "X73n1456_025:0639c04": "處也。其中眾水歸壑。繞寺而下。出石罅中約五里。至",
    "X73n1456_025:0639c05": "山足。會玉淵河流。內纏玉京山。入湖山。乃淵明舊居",
    "X73n1456_025:0639c06": "處。詩云。我昔家玉京。是也。五乳水口。有石峰。高數丈。",
    "X73n1456_025:0639c07": "上有磐石方丈。名劉軻讀書臺。至今土人稱之。誌載",
    "X73n1456_025:0639c08": "軻有書院。後改為凌雲菴。在七尖下。古寺兵燬。事&#x8FF9;",
    "X73n1456_025:0639c09": "不可攷。遺礎存焉。後見崖刻。至正壬申四月。重修工",
    "X73n1456_025:0639c10": "完。其寺山場田地。至嘉靖初。始為民業。萬歷丙辰歲。",
    "X73n1456_025:0639c11": "予自南岳東遊。避暑於金竹。探幽及此。愛其一邱一",
    "X73n1456_025:0639c12": "壑。意將息焉。且卜居。適黃梅孝廉邢懋學。用值購之。",
    "X73n1456_025:0639c13": "為予逸老地。時黃梅大司馬汪公可受。願為興建檀",
    "X73n1456_025:0639c14": "越。浮梁尚寶陳公大受。約某某捐資鳩材。寺遂成。金",
    "X73n1456_025:0639c15": "沙於公玉立。居士繆公希雍。捐置香火田。故得安居。",
    "X73n1456_025:0639c16": "工肇於丁巳。落成於己未。郡守袁公懋貞。為文以記",
    "X73n1456_025:0639c17": "之。由是四方衲子日益至。遂成叢林。居然蓮花一葉",
    "X73n1456_025:0639c18": "中也。寺左嶺。舊有望湖亭。乃晦菴建。基尚存。其谷有",
    "X73n1456_025:0639c19": "蘭若。一在石鼓峰下。曰沖默齋。予有銘。最幽勝高敞。",
    "X73n1456_025:0639c20": "望湖外諸山。一目千里。羅列於前。如坐華臺。出廣長",
    "X73n1456_025:0639c21": "舌。十方雲來聽法眾也。一在七賢峰下。曰芙蓉菴。面",
    "X73n1456_025:0639c22": "五老而蹋臥龍。&#x7FA3;峰羅列。如在几席。由菴入數里。大",
    "X73n1456_025:0639c23": "谷中名香谷。有石屏。前一大石。面如几。石下一洞。異",
    "X73n1456_025:0639c24": "香從洞中出。冉冉襲人不絕。一在近寺龍水崖。曰木",
    "X73n1456_025:0640a01": "石菴。&#x8462;見志也。予亦有銘。是皆區內。若花心蕊也。其",
    "X73n1456_025:0640a02": "寺左谷中。有觀音&#x844A;遺址。誌云。有古井二口。不知所",
    "X73n1456_025:0640a03": "在。今得之荒榛中。又左臂為歸一菴。即接臥龍分水。",
    "X73n1456_025:0640a04": "會歸大河。又一區也。東坡云。不見廬山真面目。只緣",
    "X73n1456_025:0640a05": "身在此山中。以山似蓮花。居者如坐花中。故面目惟",
    "X73n1456_025:0640a06": "在山南。獨五老七賢為最勝。其寺居壑中。倚漢陽諸",
    "X73n1456_025:0640a07": "峰為屏障。回觀七賢五老。坐於雲中。彭湖繞其外。湖",
    "X73n1456_025:0640a08": "外雲山。千里內拱。暗列於前。儼一華藏玄都也。梵侶",
    "X73n1456_025:0640a09": "日誦華嚴經。聲琅琅。鐘鼓交參。與松濤泉響。共演潮",
    "X73n1456_025:0640a10": "音。又與茲山啟生色。第未能&#x52B9;遠公。刻蓮漏。禮六時",
    "X73n1456_025:0640a11": "耳。",
    "X73n1456_025:0640a12": "西湖淨慈寺宗鏡堂記",
    "X73n1456_025:0640a13": "[0640a13] 武林西湖。有山曰南屏。有寺居其上。曰淨慈。宋高宗",
    "X73n1456_025:0640a14": "南渡。崇五山十剎。而首茲焉。寺始於周顯德。吳越錢",
    "X73n1456_025:0640a15": "忠懿王建。初為永明院。迎智覺壽禪師。為開山第一",
    "X73n1456_025:0640a16": "代住持。改今額。大師得法於天台韶國師。為法眼的",
    "X73n1456_025:0640a17": "骨孫。妙契單傳心印。博通三藏。達佛一大藏教。特顯",
    "X73n1456_025:0640a18": "三界唯心。萬法唯識之旨。以佛滅後。西域唱導諸師。",
    "X73n1456_025:0640a19": "以唯心唯識。立性相二宗。冰炭相攻。以至分河飲水。",
    "X73n1456_025:0640a20": "破壞正法。及大教東來。不三百年。而達摩西來。不立",
    "X73n1456_025:0640a21": "文字。直指人心。見性成佛。是為禪宗。於是遂有教外",
    "X73n1456_025:0640a22": "別傳之道。六傳至曹溪而下。南岳青原。次為五宗。由",
    "X73n1456_025:0640a23": "唐至宋。其道大盛。於是禪教相非。如性相相抵。是皆",
    "X73n1456_025:0640a24": "不達唯心唯識之旨。而各立門戶。自梁唐而宋。四百",
    "X73n1456_025:0640b01": "年來。海內學者。曉曉兢辯。卒不能起大覺。以折中之。",
    "X73n1456_025:0640b02": "於是大師愍佛日之昏也。乃集賢首。慈恩。天台。三宗",
    "X73n1456_025:0640b03": "義學。精於法義者。百餘人。館於兩閣。博閱義海。更相",
    "X73n1456_025:0640b04": "質難。師則以心宗之衡準平之。又集大乘經論六十",
    "X73n1456_025:0640b05": "部。西天此土。賢聖之言三百家。證成唯心。為書百卷。",
    "X73n1456_025:0640b06": "名曰宗鏡錄。因以顏堂。意以一心為宗。照萬法為鏡。",
    "X73n1456_025:0640b07": "撒三宗之藩籬。顯一心之奧義。其猶縣義象於性天。",
    "X73n1456_025:0640b08": "攝殊流而歸法海。不唯性相雙融。即九流百氏。技藝",
    "X73n1456_025:0640b09": "資生。無不引歸實際。又何教禪之不一。知見之不泯",
    "X73n1456_025:0640b10": "哉。良以眾生之執迷久矣。雖性相教禪。皆顯一心之",
    "X73n1456_025:0640b11": "妙。但佛開遮心病。末後拈花。自語而自異。卒無以一",
    "X73n1456_025:0640b12": "之。由是執筌之徒。認指失月。孰能正之。世尊入滅二",
    "X73n1456_025:0640b13": "千年矣。自非大師蹶起而大通之。竊恐終古曉曉。究",
    "X73n1456_025:0640b14": "竟了無歸寧之日也。是知大師厥功大矣。集吾法之",
    "X73n1456_025:0640b15": "大成。使釋迦復起。功亦無越於此者。豈非夫子賢於",
    "X73n1456_025:0640b16": "堯舜遠耶。或曰。從前諸祖。皆了悟自心者。乃云。向上",
    "X73n1456_025:0640b17": "一著。三世諸佛不許&#x89B0;著。又曰。一大藏經。是揩瘡膿",
    "X73n1456_025:0640b18": "故紙。又見世尊初生。指天指地。即要一棒打殺。乃至",
    "X73n1456_025:0640b19": "上堂示眾。未嘗不痛斥文字。不許親近教義。大師今",
    "X73n1456_025:0640b20": "以和會性相。強合一心。豈非有違達摩西來之指耶。",
    "X73n1456_025:0640b21": "抑諸古德。有違一心之義耶。曰。此正以西來大意不",
    "X73n1456_025:0640b22": "明。互起偏見。故作今生之事耳。即古德機緣。皆顯如",
    "X73n1456_025:0640b23": "來之大機大用。未嘗非佛之作略。即如文殊起佛見",
    "X73n1456_025:0640b24": "法見。貶向鐵圍山中。又文殊亦曾持刀殺佛。其諸弟",
    "X73n1456_025:0640c01": "子。入維摩丈室。種種受呵。是皆諸祖之機用。但為遮",
    "X73n1456_025:0640c02": "遣調伏眾生之法藥耳。非實法也。但今初心淺智。不",
    "X73n1456_025:0640c03": "悟如來平等法界。故不能達離相之旨。惟如來說法。",
    "X73n1456_025:0640c04": "以海印三昧。印定諸法。謂&#x8657;空為帝青寶。&#x8657;明如鏡。",
    "X73n1456_025:0640c05": "大地山林。草芥人畜。森羅萬象。靡不現景於空鏡之",
    "X73n1456_025:0640c06": "中。而大海波澄。&#x8657;明洞徹。則空鏡之景。現於海中。猶",
    "X73n1456_025:0640c07": "如印文。如來說法。以平等大慧。圓照法界。眾生心念。",
    "X73n1456_025:0640c08": "皆知頭數。閻浮提雨。皆知其滴。如此是名海印三昧。",
    "X73n1456_025:0640c09": "由是觀之。則無一物不是佛心。無一法而非佛事。無",
    "X73n1456_025:0640c10": "一行而非佛行。一切諸法。安有纖毫。出於唯心之外",
    "X73n1456_025:0640c11": "者乎。是知宗鏡之稱。以以一心照法。泯萬法歸一心。",
    "X73n1456_025:0640c12": "則何法而非祖師心印。又何性相教禪之別乎。是則",
    "X73n1456_025:0640c13": "毀相者不達法性。斥教者不達佛心。不約佛祖之妙",
    "X73n1456_025:0640c14": "用。而執為實法。所以正法眼藏難明也。可不痛哉。今",
    "X73n1456_025:0640c15": "也寺面西湖。湖水如鏡。四山羅列。六橋花柳。樓船往",
    "X73n1456_025:0640c16": "來。人物妍媸。歌管遠近。鐘鼓相參。晝夜六時。古今不",
    "X73n1456_025:0640c17": "斷於湖上。而殿中如來。安然寂默。如入海印三昧時。",
    "X73n1456_025:0640c18": "未嘗纖毫出於宗鏡。即今松風泉響。蚓吹蛙聲。猶是",
    "X73n1456_025:0640c19": "大師坐宗鏡堂。揮麈會義說法時也。又何庸夫筆舌",
    "X73n1456_025:0640c20": "哉。是知茲山之地。甲於中州。寺首於諸剎。法超於教",
    "X73n1456_025:0640c21": "禪。心境最勝。到宗鏡之堂。當與湖山相為終始矣。大",
    "X73n1456_025:0640c22": "師入滅。四百餘年。骨塔沒於荒榛。萬歷某年。寺僧大",
    "X73n1456_025:0640c23": "壑求而得之。移置於堂後。斯實大師法身隱而復現。",
    "X73n1456_025:0640c24": "當與茲堂常住不朽矣。堂無記。壑乞予以志之。",
    "X73n1456_025:0641a01": "徑山淩霄峰記",
    "X73n1456_025:0641a02": "[0641a02] 按志。龍遊閣。居翠峰之頂。畫拱璇題。承雲納日。而&#x8657;",
    "X73n1456_025:0641a03": "檐外曰淩霄之閣。是峰頂有閣。又記。峰頂時見五色",
    "X73n1456_025:0641a04": "毫光。因有寶光殿。似閣前有殿。今皆廢矣。昔圓照禪",
    "X73n1456_025:0641a05": "師居峰頂十年。有坐斷淩霄已十年。匡宗扶教且隨",
    "X73n1456_025:0641a06": "緣之句。既而古鼎禪師亦居十年。由是觀之。則先代",
    "X73n1456_025:0641a07": "住山。靡不愛其孤絕。但峰頂無水。風高迥絕。非藏修",
    "X73n1456_025:0641a08": "地也。月庭法師。亦曾於此為眾說華嚴經。以此峰乃",
    "X73n1456_025:0641a09": "五峰之主。雙徑之祖龍也。頃梵懷慧公。結菴於頂。居",
    "X73n1456_025:0641a10": "十三年矣。向苦於水。公鑿石得泉。可供百人。大旱不",
    "X73n1456_025:0641a11": "竭。手植引路松。冀化龍也。予於丁巳新春登之。四望",
    "X73n1456_025:0641a12": "寥廓。一目千里。予因題其菴曰。空中居。志超世也。時",
    "X73n1456_025:0641a13": "有詩以記之。泉味甘冽。以從空中出。如天甘露。因以",
    "X73n1456_025:0641a14": "名泉。",
    "X73n1456_025:0641a15": "海虞尊勝菴記",
    "X73n1456_025:0641a16": "[0641a16] 海虞僻處東隅。佛化固未易及也。予頃過而觀焉。則",
    "X73n1456_025:0641a17": "彼從事三寶者。獨盛於他。比閭相尚。&#x8462;鄉多薦紳先",
    "X73n1456_025:0641a18": "生。素為護法。有以觀感而興起者。信乎佛性本有。法",
    "X73n1456_025:0641a19": "化普周。草芥微塵。皆成佛種。第在開導者何如耳。今",
    "X73n1456_025:0641a20": "尊勝&#x844A;。乃月輝法師明公所&#x524F;。公為邑之陳氏子。幼",
    "X73n1456_025:0641a21": "即喃喃唱佛名。及教習諸業。皆不諳。獨志出世。年十",
    "X73n1456_025:0641a22": "七。禮玉峰&#x844A;一源和尚為師。禮雲棲大師授具戒。復",
    "X73n1456_025:0641a23": "詣南都。親雪浪法師講肆。習賢首教義。苦志七年。己",
    "X73n1456_025:0641a24": "亥秋。歸省母氏。於虞山陽露臺。掩關三年。參究西來",
    "X73n1456_025:0641b01": "祖意。壬寅。復往諸方。所至見老病者。叢林多不納。無",
    "X73n1456_025:0641b02": "所依歸。因發願。儻有把茅。當與十方老病共之。惜未",
    "X73n1456_025:0641b03": "就。因循十年。壬子秋。邑孝廉翁兆吉。願捨寺前空地。",
    "X73n1456_025:0641b04": "約十畝。建十方禪院。及養老靜室。公喜。以為得地。可",
    "X73n1456_025:0641b05": "&#x91BB;宿願。邑乘載有尊勝菴。久廢。開基入地丈餘。得古",
    "X73n1456_025:0641b06": "井一口。水甚甘冽。疑即舊址也。滄海桑田。豈劫運哉。",
    "X73n1456_025:0641b07": "啟工於萬歷丁巳夏。落成於戊午秋。以公生平持尊",
    "X73n1456_025:0641b08": "勝&#x546A;。遂以尊勝名。走書乞予以記之。曰。大地眾生。無",
    "X73n1456_025:0641b09": "一人而無佛性。十方世界。無一塵而非道場。第在機",
    "X73n1456_025:0641b10": "緣會合。感應道交。則彈指出現。以翁君之捨地。何必",
    "X73n1456_025:0641b11": "祇園。以明公之建化。何俟百丈。即以禪侶安居。六時",
    "X73n1456_025:0641b12": "禮誦。經聲佛號。鐘鼓交參。使老者佚。病者安。愚者智。",
    "X73n1456_025:0641b13": "惰者勤。勞者息。飢者食。渴者飲。何莫而非尊勝功德",
    "X73n1456_025:0641b14": "耶。使雲棲之清規不墜。靈山之法道常存。若天帝拈",
    "X73n1456_025:0641b15": "一莖草為梵剎。殊未可以思議較計求之也。且以上",
    "X73n1456_025:0641b16": "祝 堯年。下與斯民共躋仁壽。又為大海潛流。潤澤",
    "X73n1456_025:0641b17": "無窮。予也不敏。何得而名焉。",
    "X73n1456_025:0641b18": "錢吳越忠懿國王造銅阿育王舍利塔記",
    "X73n1456_025:0641b19": "[0641b19] 昔世尊入滅。茶毗得舍利八斛四斗。分作三分。天上",
    "X73n1456_025:0641b20": "人閒龍宮。各建塔供養。爾時阿育王親受一分。散閻",
    "X73n1456_025:0641b21": "浮提。震旦國得一十九座。而明州阿育王塔。乃其一",
    "X73n1456_025:0641b22": "也。其式亦出自西域。而舍利燦爛。光明變現。隨人各",
    "X73n1456_025:0641b23": "見不同。亦有不見者。&#x8462;因障有厚薄耳。二千年後。五",
    "X73n1456_025:0641b24": "代時。錢吳越忠懿國王。承先業。敬事三寶。如式造小",
    "X73n1456_025:0641c01": "銅塔。八萬四千座。埋藏國內名山。世未有知者。我明",
    "X73n1456_025:0641c02": "萬歷初。常熟顧耿光。造其父憲副塋地中。掘出一小",
    "X73n1456_025:0641c03": "銅塔。高五寸許。如阿育王塔式。內刻款云。吳越國王",
    "X73n1456_025:0641c04": "錢弘俶。敬造八萬四千寶塔。乙卯年記。一十九字。外",
    "X73n1456_025:0641c05": "四面鏤釋迦往因本行。示相。前則毗尸王割肉飼鷹",
    "X73n1456_025:0641c06": "救鴿。後則慈力王割耳然燈。左則薩埵太子投崖飼",
    "X73n1456_025:0641c07": "虎。右則月光王捐捨寶首四事。文理密緻。滲以金飭。",
    "X73n1456_025:0641c08": "顧為錢太史之母舅。因公為忠懿王後。遂以塔付之。",
    "X73n1456_025:0641c09": "公得此。自號聚沙居士。志因也。乃送興福蘭若。予東",
    "X73n1456_025:0641c10": "遊訪太史。過洞聞上座。&#x89A9;其塔。奇其事。因記之曰。佛",
    "X73n1456_025:0641c11": "以法界為身。即草葉縷結。皆成佛真體。況託象者乎。",
    "X73n1456_025:0641c12": "良以眾生迷本法身。變為三毒。成八萬四千煩惱。佛",
    "X73n1456_025:0641c13": "以普光明智。薰三毒為三德祕藏。故變煩惱為八萬",
    "X73n1456_025:0641c14": "四千功德。育王所造。&#x8462;表功德之數量也。吳越王倣",
    "X73n1456_025:0641c15": "造銅塔。如其數。盡埋地中。意表功德藏於眾生心地。",
    "X73n1456_025:0641c16": "冀啟一塔。則見一種功德。即睹法界之全身。如從一",
    "X73n1456_025:0641c17": "隙見無際空。是可以色相視之哉。法身堅固。歷劫不",
    "X73n1456_025:0641c18": "磨。隨緣應現。太史此塔。豈從因地示性空之一隙邪。",
    "X73n1456_025:0641c19": "萬歷四十五年佛生日記。",
    "X73n1456_025:0641c20": "讀異夢記",
    "X73n1456_025:0641c21": "[0641c21] 幻人東遊吳越。西還匡廬。舟過蕪關。關尹玉受劉君。",
    "X73n1456_025:0641c22": "邀留信宿。適吳門管茂才席之。從別道來。詰朝席之",
    "X73n1456_025:0641c23": "先至舟。訊幻人。即談玉受異夢事。幻人驚異之。及叩",
    "X73n1456_025:0641c24": "玉受。出乾城遊草。讀記異夢甚悉。初玉受奉黔中聘。",
    "X73n1456_025:0642a01": "道中病臥下雋驛亭。夜夢一偉丈夫。長喙突入。似有",
    "X73n1456_025:0642a02": "所求。而意氣尚陵厲不平。揖玉受。與之坐。問其族氏。",
    "X73n1456_025:0642a03": "其人抗聲應曰。余宋將軍曹翰也。以江州之役。多殺",
    "X73n1456_025:0642a04": "不辜。自貽伊戚。今復何言。玉受夢中未悉江州本末。",
    "X73n1456_025:0642a05": "但憶翰與曹彬同將。乃曰。公受曹樞密節制。仁厚不",
    "X73n1456_025:0642a06": "殺。安所貽戚。其人曰。余憤江州久抗王命。先殺守將",
    "X73n1456_025:0642a07": "胡則。尋屠其城。取快一時。何知死受冥譴。一時同事",
    "X73n1456_025:0642a08": "諸人。并落異道。余獨為豬。&#x8462;余生時性多怒罵。舌鋒",
    "X73n1456_025:0642a09": "猛毒。既得豬報。聲多嚄嚄。或見擒捉。呼號四徹。冥中",
    "X73n1456_025:0642a10": "譴罰。尺寸不爽。乞公拯之。玉受聽之悚然。因云。余尚",
    "X73n1456_025:0642a11": "凡夫。何以脫公。其人云。公性慈悲。每見予輩。雅相憐",
    "X73n1456_025:0642a12": "愍。可憶往年。有所見夢。荷公再生者。即予也。&#x8462;玉受",
    "X73n1456_025:0642a13": "曾於戊申春。家奴以其租負。數有豬償者。夜夢一人",
    "X73n1456_025:0642a14": "乞命。即命奴畜之。踰年自斃。夢中明憶往事。即應曰。",
    "X73n1456_025:0642a15": "實有之。但不知是公耳。今則余安所覓公。其人云。業",
    "X73n1456_025:0642a16": "報無定。昨償一近縣人債。不意有緣。於此得復遇公。",
    "X73n1456_025:0642a17": "今番又不知業運何所。言下泣甚哀。徐收淚云。某幸",
    "X73n1456_025:0642a18": "在唐太宗朝。為一小吏。聽一法師說四十二章經。某",
    "X73n1456_025:0642a19": "為設供。感世世為宰官。及宋初而報盡。遽作惡業。轉",
    "X73n1456_025:0642a20": "受此果。然幸有夙種善因。今得遇公。自今乞公。凡遇",
    "X73n1456_025:0642a21": "我輩。或見執。或聞聲。或見食余肉。為持準提&#x546A;。或稱",
    "X73n1456_025:0642a22": "彌陀號。余暫堪忍其苦。定脫此報。生人中。誓不更造",
    "X73n1456_025:0642a23": "惡業負公也。玉受曰。此余夙心也。矧奉教。敢負約。其",
    "X73n1456_025:0642a24": "人喜。拜謝而去。嗚呼。異哉。業報昭昭。不爽如此。觀曹",
    "X73n1456_025:0642b01": "翰之始為小吏。以聞佛法。作一飯僧功德。遂世世受",
    "X73n1456_025:0642b02": "福。及至善報將盡。且為大將而恣殺業。豈惡習隨福",
    "X73n1456_025:0642b03": "報而大耶。良可畏也。以殺業之慘。歷受刀碪之苦。又",
    "X73n1456_025:0642b04": "六百餘年。仍以夙種善根。兩現夢於劉君。竟乞脫其",
    "X73n1456_025:0642b05": "苦趣。然而劉君。豈翰初身說經之法師耶。觀曹翰之",
    "X73n1456_025:0642b06": "惡報不爽。而劉君之善根。亦有自來矣。幻人初聞其",
    "X73n1456_025:0642b07": "說。驚異之。及觀劉君。乾遊草中異夢記。故為之說。普",
    "X73n1456_025:0642b08": "告人天。以崇放生戒殺之德。彰明較著者也。且聞聲",
    "X73n1456_025:0642b09": "見肉。而持&#x546A;念佛。尚冀堪忍。脫其苦報。況出真慈。戒",
    "X73n1456_025:0642b10": "殺放生者乎。予是於雲棲之放生所。深有感焉。敬書",
    "X73n1456_025:0642b11": "此以告本寺知事。當依規則。凡在所放。皆有緣者。時",
    "X73n1456_025:0642b12": "看養殷勤。說法開示。念誦送死。皆真實事。幸勿疲厭。",
    "X73n1456_025:0642b13": "若以佛性而觀。則資糧亦彼當有分者。幸無匱乏。令",
    "X73n1456_025:0642b14": "彼飢&#x8657;也。",
    "X73n1456_025:0642b15": "太和縣真如菴記",
    "X73n1456_025:0642b16": "[0642b16] 太和之西北四十里。早禾市。有真如菴者。乃雲棲弟",
    "X73n1456_025:0642b17": "子廣果所建也。果吉安人。早歲茹素。敬事三寶。中年",
    "X73n1456_025:0642b18": "挈妻子出家。祝髮於廬山淨業堂。受戒於雲棲大師。",
    "X73n1456_025:0642b19": "復從古心和尚調練具足。歸鄉至太和。孝廉羅紹奎。",
    "X73n1456_025:0642b20": "捨地五畝。建菴請居之。以接納往來。八年於茲矣。久",
    "X73n1456_025:0642b21": "之雲集日益眾。建殿二座。雲堂齋&#x53A8;。諸所畢備。儼然",
    "X73n1456_025:0642b22": "一道場也。慮無以贍大眾。乃集信心。作百子燈會。儲",
    "X73n1456_025:0642b23": "其資。買田若干畝。為常住。將以永供大眾。四事無缺。",
    "X73n1456_025:0642b24": "可以安居。精修淨業。無外募也。事既就緒。果走匡廬。",
    "X73n1456_025:0642c01": "乞予為記。予因謂之曰。嘗聞十方淨土。唯心所變。心",
    "X73n1456_025:0642c02": "淨則土淨。譬如夢事。貴人夢苦事而呻吟。貧人夢金",
    "X73n1456_025:0642c03": "寶而欣悅。覺後雖空。夢時未嘗不有也。所謂生死涅",
    "X73n1456_025:0642c04": "槃。猶如昨夢。況世諦有為莊嚴功德乎。昔達摩對武",
    "X73n1456_025:0642c05": "帝云。有為之行。實無功德。淨智妙圓。體自空寂。雖然",
    "X73n1456_025:0642c06": "未悟空宗之體。而棄有為之行。詎非枵腹以待王膳。",
    "X73n1456_025:0642c07": "望濟其飢乎。所謂有為雖偽。棄之則功行不成。無為",
    "X73n1456_025:0642c08": "雖真。擬之則聖果難克。苟能達性空而建萬行。可謂",
    "X73n1456_025:0642c09": "理事雙修。真妄一契者也。又何以建立為事行哉。若",
    "X73n1456_025:0642c10": "果禪人。居然一俗士也。中年挈妻子。同出塵勞。頓修",
    "X73n1456_025:0642c11": "淨戒。不十年而道場隨建。豈非淨土唯心哉。且此菴",
    "X73n1456_025:0642c12": "昔為荒鹵。今為道場。實成於一念。由是觀之。則西方",
    "X73n1456_025:0642c13": "淨土不離於目前。詎不信哉。",
    "X73n1456_025:0642c14": "清暢齊記",
    "X73n1456_025:0642c15": "[0642c15] 京口為山川都會。而曲阿尤異奧區。惠山負郭枕流。",
    "X73n1456_025:0642c16": "林木蓊&#x9B31;。湖光漭漾。一碧如鏡。岡嶺逶迤。萬松叢翠。",
    "X73n1456_025:0642c17": "天風時吹。萬籟齊發。洞心徹耳。此塵中最勝處也。圖",
    "X73n1456_025:0642c18": "南居士。誅茅結廬。宴坐其閒。顏曰清暢。意取晉徐邈",
    "X73n1456_025:0642c19": "節儉清修之意。予丁巳初夏。過惠山。居士周旋問法。",
    "X73n1456_025:0642c20": "及予歸匡廬。居士走書乞記。予因謂之曰。夫暢者。&#x9B31;",
    "X73n1456_025:0642c21": "之反也。故天地&#x9B31;而厲氣發。糞壤&#x9B31;而毒菌生。人情",
    "X73n1456_025:0642c22": "&#x9B31;而百病作。是知暢乃氣之和。而情之適也。嗟彼沈",
    "X73n1456_025:0642c23": "湎富貴。&#x8EAD;荒物欲。取快一時而為暢。是以&#x9B31;為暢者",
    "X73n1456_025:0642c24": "也。譬夫食毒爽口。殊不知積久毒發。而戕其生也。昔",
    "X73n1456_025:0643a01": "有宦於西&#x7CA4;者。嗜鷓鴣味。以地多產此。足充其欲。非",
    "X73n1456_025:0643a02": "此不下食。既而宦歸疾作。舉體腫潰。良醫束手。有識",
    "X73n1456_025:0643a03": "者曰。此半夏毒也。謂鷓鴣以半夏為食。嗜久而毒充",
    "X73n1456_025:0643a04": "五臟。殆不可救。世之嗜美疢而發毒者。皆鷓鴣類也。",
    "X73n1456_025:0643a05": "居士軒冕桎梏。富貴浮雲。博學強記。潛心佛理。究性",
    "X73n1456_025:0643a06": "命之源。達死生之故。放情霄漢。寄興雲林。而與造物",
    "X73n1456_025:0643a07": "者遊。其所暢者。六通四達。將廓太&#x8657;以為舍。潛極樂",
    "X73n1456_025:0643a08": "以為家。又豈特節儉清修。而髣&#x9AF4;其神理者哉。居士",
    "X73n1456_025:0643a09": "課子讀書於其閒。將以此暢。世其業也。予特為之記。",
    "X73n1456_025:0643a10": "放生功德記",
    "X73n1456_025:0643a11": "[0643a11] 佛說法身非身。以眾生為身。菩薩妙行。以度生為行。",
    "X73n1456_025:0643a12": "故總萬行以六度。而首之以檀。然住相之施。如來所",
    "X73n1456_025:0643a13": "呵。以其物我未忘。不能平等一視。所作之功。多成有",
    "X73n1456_025:0643a14": "漏。如仰箭射空。固其所矣。惟其離相之行。體合真空。",
    "X73n1456_025:0643a15": "即種種莊嚴。無踰放生功德為最。何也。以彼胎卵溼",
    "X73n1456_025:0643a16": "化。蠢蝡蛸翹。一以佛性視之。愍其沈淪苦道。而必拯",
    "X73n1456_025:0643a17": "之刀砧火鑊。捐靡焦腐之地。一旦出其籠繫。置之飛",
    "X73n1456_025:0643a18": "空潛淵。優遊極樂之鄉。慈出無緣。悲非愛見。同體等",
    "X73n1456_025:0643a19": "觀。了無一念望報之心。故其功德福量。猶如&#x8657;空。不",
    "X73n1456_025:0643a20": "可思議。豈非最上殊勝妙行者乎。然人與物。鉅細雖",
    "X73n1456_025:0643a21": "殊。佛性等也。且夫人也。一飯千金。壺漿死報。感恩懷",
    "X73n1456_025:0643a22": "德。固所不忘。況脫湯火於必死之地乎。苟觀佛性而",
    "X73n1456_025:0643a23": "施。必稱法性而報。因果皎然。若&#x7721;白黑。固其理也。況",
    "X73n1456_025:0643a24": "人有限。物無窮。今輟一&#x98E1;之食。而活億萬之命。其所",
    "X73n1456_025:0643b01": "施者。又豈可得而較計耶。故佛教弟子。以護生為勝",
    "X73n1456_025:0643b02": "行。此猶拘拘世外。若夫涉世閒。統貴賤。定智愚。無若",
    "X73n1456_025:0643b03": "放生為妙行也。近世雲棲特標此行。戒殺放生。功德",
    "X73n1456_025:0643b04": "感應。著之篇章。海內奉行甚廣。予往過皖城。觀其俗",
    "X73n1456_025:0643b05": "多奉佛。&#x8462;由宰官吳公身以倡之。家諭戶曉。洋洋佛",
    "X73n1456_025:0643b06": "國之風矣。可鏡湛公。奉雲棲法。舉放生社。置恒產。以",
    "X73n1456_025:0643b07": "長轉無盡大悲法輪。予聞而喜之。曰。昔智者大師。以",
    "X73n1456_025:0643b08": "海為放生池。既而天台一宗。盛行海外諸國。識者謂",
    "X73n1456_025:0643b09": "是所放之生感報地。湛公引一時宰官居士之法流。",
    "X73n1456_025:0643b10": "度無量眾生。同歸性海。果真常不昧。則蒙恩者。轉蛻",
    "X73n1456_025:0643b11": "為人。將見忠臣義士。孝子慈孫。萃集於一方。同心護",
    "X73n1456_025:0643b12": "法。城塹三寶。建大法幢。又不止諸蠻奉法而已。惟是",
    "X73n1456_025:0643b13": "可徵於一紀二紀之閒。收功不遠。必有目睹其驗者。",
    "X73n1456_025:0643b14": "功德又何爽焉。",
    "X73n1456_025:0643b15": "歸宗寺復生松記",
    "X73n1456_025:0643b16": "[0643b16] 佛說山河大地。草木叢林。皆成佛真體。共轉法輪。意",
    "X73n1456_025:0643b17": "顯三界唯心之旨。及於無情成佛。世所難信。是不達",
    "X73n1456_025:0643b18": "唯心之義耳。廬山歸宗寺。乃赤眼禪師說法處。相繼",
    "X73n1456_025:0643b19": "者。明眼知識三十六人。其地踞匡山之勝。為靈久矣。",
    "X73n1456_025:0643b20": "既廢之後。琳宮梵宇。委之草莽。獨寺前古松一株。挺",
    "X73n1456_025:0643b21": "立&#x6491;漢。其根下為樵人剝&#x34F8;。已去其半。枝柯枯悴。勢",
    "X73n1456_025:0643b22": "將摧折。時達觀禪師過而問之。歎曰。此歸宗。惟存此",
    "X73n1456_025:0643b23": "一剎竿耳。奈何遭於斧斤。無此。則道場之&#x8FF9;泯矣。乃",
    "X73n1456_025:0643b24": "率諸弟子。運石甃圍。以土培之。為之&#x546A;願。誓曰。若寺",
    "X73n1456_025:0643c01": "當重興。此松復生如故。徘徊賦纍丸翁而去。不數年。",
    "X73n1456_025:0643c02": "果重長。皮膚完密。枝葉榮茂。未幾歲大饑。寺有殘僧。",
    "X73n1456_025:0643c03": "以松易米而食。匠石睥睨。顧將伐之。適有丐者息蔭",
    "X73n1456_025:0643c04": "其下。願乞米以贖。匠氏感之乃已。不數年閒。果清湛",
    "X73n1456_025:0643c05": "公重興其寺。竟感 皇上頒賜大藏。一時當道。為建",
    "X73n1456_025:0643c06": "殿宇。翻瓦礫為淨土。其轉變之機。豈不先見於一枯",
    "X73n1456_025:0643c07": "株耶。若謂無情。能若是乎。雖然草木無知。是在精誠",
    "X73n1456_025:0643c08": "感變。而唯心之義彰明矣。觀孟宗哭竹而冬抽筍。生",
    "X73n1456_025:0643c09": "公說法而石點頭。以法非心外。感變由人。即枯龜告",
    "X73n1456_025:0643c10": "人以吉凶。七十二鑽而無遺策。唯在志誠。其應如響。",
    "X73n1456_025:0643c11": "所謂若能轉物。即同如來。人物同體。共轉法輪。於是",
    "X73n1456_025:0643c12": "乎徵矣。因記之以告來者。知此松為法身常住也。後",
    "X73n1456_025:0643c13": "世儻有損其一毛。即為戕害法身。斷佛慧命。可不念",
    "X73n1456_025:0643c14": "哉。",
    "X73n1456_025:0643c15": "廬山金輪峰釋迦文佛舍利塔記",
    "X73n1456_025:0643c16": "[0643c16] 佛法自漢永平。始入中國。吳赤烏閒。西域梵師康僧",
    "X73n1456_025:0643c17": "會。至建康。設像行道。求舍利於長干里。吳王建塔以",
    "X73n1456_025:0643c18": "藏之。&#x524F;建初寺。此江南塔寺之始也。東晉成帝。咸康",
    "X73n1456_025:0643c19": "中。梵師達摩多羅。持禪經至。時王右軍羲之。守江州。",
    "X73n1456_025:0643c20": "見而異之。乃舍宅建歸宗寺。以居之。義熙中。遠公至",
    "X73n1456_025:0643c21": "廬山。開蓮社於東林。梵師耶舍尊者至。遠公邀入社。",
    "X73n1456_025:0643c22": "乃以所攜釋迦文佛舍利。建塔於歸宗金輪峰頂。身",
    "X73n1456_025:0643c23": "負鐵以為浮屠。此西江塔寺之首焉。至唐元和閒。赤",
    "X73n1456_025:0643c24": "眼常禪師。得馬祖心印。開法於歸宗。而匡南諸名剎。",
    "X73n1456_025:0644a01": "皆門下高弟。一時之勝。號稱法堀。西來單傳之道。大",
    "X73n1456_025:0644a02": "振於茲山。自此相繼說法者。三十餘人。皆載傳燈。及",
    "X73n1456_025:0644a03": "五季而宋。道漸衰。寺漸頹。宋景德皇祐閒。再重修之。",
    "X73n1456_025:0644a04": "元豐中。僧文淨復振。及元末。燬於兵。自是塔寺廢。山",
    "X73n1456_025:0644a05": "場田地。盡為民業矣。萬歷癸丑。達大師弟子果清湛",
    "X73n1456_025:0644a06": "公。因禮塔。過而歎焉。遂啟恢復之志。&#x5FA7;謁諸薦紳檀",
    "X73n1456_025:0644a07": "越。同時一力。致感 皇上敕頒大藏一部。劄其徒修",
    "X73n1456_025:0644a08": "慈為住持。當道建殿宇。黃梅孝廉邢懋學。捐資盡贖",
    "X73n1456_025:0644a09": "其山場田地。居然一大道場也。癸丑。湛公欲重修其",
    "X73n1456_025:0644a10": "塔。購鐵數萬斤。未果即遷化。甲寅。修慈於吳中造毗",
    "X73n1456_025:0644a11": "盧大像。回時。塔舍利放光者。三度。照耀山谷。寺後松",
    "X73n1456_025:0644a12": "結子如塔狀者五。高八寸許。各十三級。遠近咸異之。",
    "X73n1456_025:0644a13": "乙卯春。慈秉師遺命。冶鐵鑄浮屠十三級。重開塔藏。",
    "X73n1456_025:0644a14": "見舍利數百粒。五色寶光。眩曜人目。瞻見者。敬禮無",
    "X73n1456_025:0644a15": "不感悅。是年秋九月。安藏之期。山谷震吼如雷者。七",
    "X73n1456_025:0644a16": "次。聞者皆知其為舍利瑞也。慈恐鐵易薄蝕。外以磁",
    "X73n1456_025:0644a17": "&#x7070;米汁。擣而護之。取堅密可垂久也。予於丙辰夏。自",
    "X73n1456_025:0644a18": "南岳來瞻禮。見其奇峰峭拔。獨立&#x6491;空。狀若浮屠。峰",
    "X73n1456_025:0644a19": "頂不二丈許。石穴數尺。僅容塔藏。&#x8462;天造地設。非偶",
    "X73n1456_025:0644a20": "然也。予為記之曰。昔釋迦文佛入滅。茶毗得舍利八",
    "X73n1456_025:0644a21": "斛四斗。天上人閒龍宮。各分建塔。阿育王分布閻浮。",
    "X73n1456_025:0644a22": "於我震旦者。一十有九。惟明州建康者。名最著。其他",
    "X73n1456_025:0644a23": "未顯閒焉。此豈其一耶。舍利乃戒定之餘薰。凝四大",
    "X73n1456_025:0644a24": "所成者。以其血肉毛髮齒骨之不一。故有五色之異。",
    "X73n1456_025:0644b01": "其體堅剛。能貫金石。光明奪目。超越世寶。有堅凝而",
    "X73n1456_025:0644b02": "不動者。有流動上下。其狀變化不一者。&#x8462;各隨感而",
    "X73n1456_025:0644b03": "然也。噫。諸佛眾生。同秉此心。眾生以無明三毒妄想",
    "X73n1456_025:0644b04": "所熏。故其體臭穢。終成敗壞。諸佛以金剛心戒定所",
    "X73n1456_025:0644b05": "熏。故其體堅固。光明照耀。常住不壞。正報如此。依報",
    "X73n1456_025:0644b06": "亦然。眾生依報。感五濁惡世。雜穢充滿。諸佛淨土。七",
    "X73n1456_025:0644b07": "寶莊嚴。故雜花云。其地堅固。金剛所成。是所謂唯心",
    "X73n1456_025:0644b08": "所變。豈他力哉。佛非淨土不居。故舍利非勝地不載。",
    "X73n1456_025:0644b09": "維此金輪。匡廬南面。傑立霄漢。勢壓&#x7FA3;峰。即人世空",
    "X73n1456_025:0644b10": "居。而佛法身舍利常住其中。豈小緣哉。雖真常不壞。",
    "X73n1456_025:0644b11": "而世相變遷。故其浮屠興廢不一。欲垂永久。原其建",
    "X73n1456_025:0644b12": "立者之心。與恢復者之志。必有願力存焉。是為記。",
    "X73n1456_025:0644b13": "明州鄮山阿育王舍利塔記",
    "X73n1456_025:0644b14": "[0644b14] 梵語舍利羅。此云身骨。惟我世尊。於曠大劫。以金剛",
    "X73n1456_025:0644b15": "心。熏修金剛三昧。直至成佛。會無異念。故變緣生五",
    "X73n1456_025:0644b16": "蘊幻身。成金剛體。即如來法身。常住不壞。永無生滅。",
    "X73n1456_025:0644b17": "佛十身中。有力持身。此其一也。如來應現娑婆。示生",
    "X73n1456_025:0644b18": "迦維。說法四十九年。化緣已畢。於拘尸羅城。娑羅林",
    "X73n1456_025:0644b19": "雙樹閒。入大涅槃。時彼國王。如法茶毗。得舍利八斛。",
    "X73n1456_025:0644b20": "分為三分。天上人閒龍宮。各起塔供養。而人閒八國",
    "X73n1456_025:0644b21": "分之。摩伽&#x9641;國。阿闍世王。得其一分。有八萬四千顆。",
    "X73n1456_025:0644b22": "至阿育王。有大神力。能役鬼神。乃碎七寶末。造八萬",
    "X73n1456_025:0644b23": "四千塔。&#x5FA7;散四洲。而南閻浮提。為身教地。故塔居多。",
    "X73n1456_025:0644b24": "其來震旦者。一十有九。惟金陵長干。與明州鄮山。顯",
    "X73n1456_025:0644c01": "赫最著。予幼出家長干。屢睹光瑞。種種不可名言。雖",
    "X73n1456_025:0644c02": "未至明州。蚤聞感應之徵。今見理公所寄育王山志。",
    "X73n1456_025:0644c03": "讀之。感而歎曰。此我本師。現在世閒。說法處也。夫舍",
    "X73n1456_025:0644c04": "利者何。乃一真法界。常住真心。廣大光明之體也。諸",
    "X73n1456_025:0644c05": "佛證之。為清淨法身。菩薩修之。為金剛心地。眾生迷",
    "X73n1456_025:0644c06": "之。為阿賴耶識。其不壞者。為佛性種子。名佛知見。以",
    "X73n1456_025:0644c07": "其眾生本具。故佛出世。特為開示。使其悟入。祖師西",
    "X73n1456_025:0644c08": "來。指之為心印。是知眾生。與佛無二無別。第染淨熏",
    "X73n1456_025:0644c09": "變之不同耳。以眾生無明業力。念念熏蒸。故感四大",
    "X73n1456_025:0644c10": "五蘊。腥[臊-木+ㄤ]臭穢。不淨無常敗壞之身。其不壞者。為輪",
    "X73n1456_025:0644c11": "迴業果。歷劫不忘。菩薩以之為定慧。熏習得意生身。",
    "X73n1456_025:0644c12": "調伏眾生。淨佛國土。其不壞者。微妙功德。成就莊嚴。",
    "X73n1456_025:0644c13": "惟佛證之。為清淨法身。常住寂光。身土不二。其現大",
    "X73n1456_025:0644c14": "身。則無量光明相好。居華藏莊嚴。名實報身。其現小",
    "X73n1456_025:0644c15": "化。則丈六金身。示生人閒。與民同患。而眾生見者。但",
    "X73n1456_025:0644c16": "見緣生之佛。不見法身真體。將顯法化無二。無常即",
    "X73n1456_025:0644c17": "常。故入般涅槃。而留舍利。攝受眾生。名力持身。以示",
    "X73n1456_025:0644c18": "金剛不壞法身常住世閒。本無生滅去來之相。故所",
    "X73n1456_025:0644c19": "現光相。種種瑞應。不可思議。隨眾生心。感而應現者。",
    "X73n1456_025:0644c20": "即法身應機說法。以離言三昧。直指眾生本有佛性。",
    "X73n1456_025:0644c21": "欲令見者。當下了悟自心。頓見法身不生滅性。此與",
    "X73n1456_025:0644c22": "靈山踞座。末後拈花。有何異哉。故佛出世說法。無非",
    "X73n1456_025:0644c23": "指示此一大事。而於法華一會。開示眾生佛之知見。",
    "X73n1456_025:0644c24": "以此知見。即法身慧命。故云。此經在處。應以七寶起",
    "X73n1456_025:0645a01": "塔。況佛知見。又為文字所障。至若諸祖直捷示人。而",
    "X73n1456_025:0645a02": "形於棒喝譏呵怒罵之閒。而人又以機鋒目之。將謂",
    "X73n1456_025:0645a03": "別有玄妙。故悟之者希。今者親見法身。如來覿面。為",
    "X73n1456_025:0645a04": "說不生滅法。而人不悟諸己。概以光明瑞相視之。誠",
    "X73n1456_025:0645a05": "謂當面錯過矣。可不哀哉。嗟夫。吾人沈淪多劫。流轉",
    "X73n1456_025:0645a06": "生死。今者何幸何緣。一遇希有難遭之事。猶自迷頭",
    "X73n1456_025:0645a07": "認影。豈不上負真慈。自昧本有。可不為之大哀歟。昔",
    "X73n1456_025:0645a08": "佛於法華會上。自說法身壽量。常住不滅。此但託之",
    "X73n1456_025:0645a09": "空言。未有若此。見諸行事之深切著明者。惟普賢以",
    "X73n1456_025:0645a10": "十大願顯示法身。乃曰。請佛住世。勸轉法輪。常隨佛",
    "X73n1456_025:0645a11": "學。之三者。義昭於此。初僧會至長干。吳主孫權。命求",
    "X73n1456_025:0645a12": "舍利。期以七日。不應。展三七日。中夜猶不應。會稽首",
    "X73n1456_025:0645a13": "哀請曰。佛以慈悲為心。苟不應。則使此方眾生。斷滅",
    "X73n1456_025:0645a14": "佛種矣。於是痛舉佛號。三稱。&#x5FA7;身毛孔。血汗迸灑。即",
    "X73n1456_025:0645a15": "聽缾中鏗然有聲。光&#x7225;天地。啟之。則舍利宛在缾中",
    "X73n1456_025:0645a16": "矣。劉薩訶身陷地獄。將無出期。乃聽梵僧指求舍利。",
    "X73n1456_025:0645a17": "為懺罪地。故感寶塔從地涌出。是知康為人。劉為己。",
    "X73n1456_025:0645a18": "均皆普賢勸請之意也。若夫種種莊嚴供養。守護讚",
    "X73n1456_025:0645a19": "歎者。豈非常隨佛學者歟。且也。佛性之在眾生。固其",
    "X73n1456_025:0645a20": "迷矣。若夫般若光明。常照而不昧者。發於行事。若世",
    "X73n1456_025:0645a21": "之忠臣孝子。志士仁人。凡所施作。致君澤民。而為不",
    "X73n1456_025:0645a22": "朽之事業者。豈非法身所流衍乎。其歷代帝王。崇奉",
    "X73n1456_025:0645a23": "興隆者。詎非法王之利見乎。總之無一眾生。而不具",
    "X73n1456_025:0645a24": "有此性。故見聞隨喜。禮拜供養者。無異親承接足。即",
    "X73n1456_025:0645b01": "布身命。磬所有。竭內外施。而為莊嚴。特為自性受用",
    "X73n1456_025:0645b02": "地耳。若夫一睹舍利。頓破無明。了悟法身。長揖生死。",
    "X73n1456_025:0645b03": "永出迷途者。是在上根利智。夙具聞熏。緣熟於當下",
    "X73n1456_025:0645b04": "者。不無其人也。由是觀之。累代王臣。興建於前。太宰",
    "X73n1456_025:0645b05": "陸公。重興於昔。司馬郭公。再振於今。且託法身於毛",
    "X73n1456_025:0645b06": "端三昧。以見不朽。是又皆普賢願輪所持也。理公豈",
    "X73n1456_025:0645b07": "佛稱空生身子為長老乎。予自信靈山一會。儼在目",
    "X73n1456_025:0645b08": "前。說法音聲。熾然無閒。故特書此。以告見聞。隨喜禮",
    "X73n1456_025:0645b09": "拜供養者。不得以色相求之也。"
}