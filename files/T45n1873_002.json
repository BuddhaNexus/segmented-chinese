{
    "T45n1873_002:0606b02": "華嚴經問答下卷",
    "T45n1873_002:0606b04": "法藏撰",
    "T45n1873_002:0606b05": "[0606b05] 問。十地中配當五乘義為何義耶。答。寄三乘",
    "T45n1873_002:0606b06": "教為欲生信解故。所說位地中。十地證實法",
    "T45n1873_002:0606b07": "性之處故。約此為顯普法無盡十地中具足",
    "T45n1873_002:0606b08": "一切五乘三乘等法。無不在於此。故作如是",
    "T45n1873_002:0606b09": "說。",
    "T45n1873_002:0606b10": "[0606b10] 問。其准相云何。答。初地准人乘。二地准欲界",
    "T45n1873_002:0606b11": "天。三地准上二界天。此三地中為世間行",
    "T45n1873_002:0606b12": "配。所以者何。初地等中行檀地。同輪王修施",
    "T45n1873_002:0606b13": "似故。二地戒三地定等同諸天似故。相同世",
    "T45n1873_002:0606b14": "間故相配之。四地道品五地四諦等相。同聲",
    "T45n1873_002:0606b15": "聞所行似故。此二地相同聲聞。第六地十二",
    "T45n1873_002:0606b16": "因緣觀同緣覺所行因緣相似故。相同相緣",
    "T45n1873_002:0606b17": "覺。第七地中所行願行等十方便。不與二乘",
    "T45n1873_002:0606b18": "相似故。為三乘大乘唯。第八地以上三地中",
    "T45n1873_002:0606b19": "無功用心。隨法流水淳熟根。行成故配一乘",
    "T45n1873_002:0606b20": "位。若約此門者一切人天世間因果皆有初",
    "T45n1873_002:0606b21": "三地。一切二乘所修之因果行法。皆在四",
    "T45n1873_002:0606b22": "五六三地。一切三乘大乘所修之因果行法。",
    "T45n1873_002:0606b23": "皆在第七地。一切一乘所修之因果行法。皆",
    "T45n1873_002:0606b24": "在八地以上三地。若以此門者。不相參當自",
    "T45n1873_002:0606b25": "位也。",
    "T45n1873_002:0606b26": "[0606b26] 問。初地菩薩行法甚深廣大。已證二無我理。",
    "T45n1873_002:0606b27": "具自利利他諸德。謂四果等事如經所明。何",
    "T45n1873_002:0606b28": "得為與人相似。乃至六地因緣理亦爾。其不",
    "T45n1873_002:0606b29": "相關。云何得與緣覺相似乎。答。實爾。不相",
    "T45n1873_002:0606c01": "似。然而既此十地中一切法皆攝盡矣。人所",
    "T45n1873_002:0606c02": "行施法及天所行禪定等何地中有乎。即有",
    "T45n1873_002:0606c03": "初地。初地檀地故。人所行施此有。乃至三",
    "T45n1873_002:0606c04": "地禪行地故。天所行定即此有。乃至第六地",
    "T45n1873_002:0606c05": "亦爾。緣覺所修明十二因緣法何地有乎。即",
    "T45n1873_002:0606c06": "有第六地。第六地修因緣觀地故。",
    "T45n1873_002:0606c07": "[0606c07] 問。若其人所行法有其地者。斯即其初地人。",
    "T45n1873_002:0606c08": "乃至六地緣覺。何故相同人。及相同緣覺乎。",
    "T45n1873_002:0606c09": "答。若約有其法者即可是。然十地是菩薩修",
    "T45n1873_002:0606c10": "行方起准十地菩薩行說耳。若菩薩所修法",
    "T45n1873_002:0606c11": "約能化所化者。初地菩薩能修施行。故能化",
    "T45n1873_002:0606c12": "人令修施。乃至六地菩薩修因緣行。故能化",
    "T45n1873_002:0606c13": "緣覺人令修因緣法。如是隨自修得行能化",
    "T45n1873_002:0606c14": "他令修故。所化人等隨能化人地攝故。亦得",
    "T45n1873_002:0606c15": "言相同也。",
    "T45n1873_002:0606c16": "[0606c16] 問。若爾佛所化之眾生即在佛地。答。亦得爾",
    "T45n1873_002:0606c17": "也。是故以佛者一切法皆無非佛也。餘義可",
    "T45n1873_002:0606c18": "思。",
    "T45n1873_002:0606c19": "[0606c19] 問。三乘中菩薩十地漸漸至佛地方究竟。一",
    "T45n1873_002:0606c20": "乘中初發心見聞至普賢方究竟。云何得言",
    "T45n1873_002:0606c21": "三乘因果皆在第七地。一乘因果唯在八地",
    "T45n1873_002:0606c22": "以上也。答。實爾。然而其門不同。斯但約十",
    "T45n1873_002:0606c23": "地准五乘之義故。作如是說。",
    "T45n1873_002:0606c24": "[0606c24] 問。約十地配五乘者。為欲現示一切法皆在",
    "T45n1873_002:0606c25": "自證體者。何故但五乘乃配。非三途等配當",
    "T45n1873_002:0606c26": "乎。答。約實皆在十地。然而且舉有行處以配",
    "T45n1873_002:0606c27": "耳。",
    "T45n1873_002:0606c28": "[0606c28] 問。若爾者何地有乎。答。文顯無。約義實者初",
    "T45n1873_002:0606c29": "地乃至十地中皆同有也。若別下初地中有",
    "T45n1873_002:0607a01": "亦得。",
    "T45n1873_002:0607a02": "[0607a02] 問。若爾者人天等何故但有初三地乎。答。約",
    "T45n1873_002:0607a03": "實皆諸地中有。何處中非有乎。然而隨菩薩",
    "T45n1873_002:0607a04": "所行之行現處配當耳。",
    "T45n1873_002:0607a05": "[0607a05] 問。前說隨能化所化相當攝者。當下初地菩",
    "T45n1873_002:0607a06": "薩化人非餘人化。乃至八地以上菩薩但化",
    "T45n1873_002:0607a07": "一乘眾生。不得化三乘人天。答。此隨相配位",
    "T45n1873_002:0607a08": "行。故作如是說。豈其但爾乎。約實隨所得法",
    "T45n1873_002:0607a09": "門。隨未所得人皆能化度也。",
    "T45n1873_002:0607a10": "[0607a10] 問。第七地文云。第七地至方過二乘人。解脫",
    "T45n1873_002:0607a11": "月菩薩初地已過二乘。何故此方過也。金剛",
    "T45n1873_002:0607a12": "藏答曰。初地過緣大法故過。非自智行。實行",
    "T45n1873_002:0607a13": "此方過。譬如王太子始生王家時即過大臣。",
    "T45n1873_002:0607a14": "以種姓尊貴故。然而諸事非皆過。覺方過",
    "T45n1873_002:0607a15": "問。此等義約何等義說乎。答。此有深意。謂",
    "T45n1873_002:0607a16": "既言緣大法故勝過非自智行。是即約十信",
    "T45n1873_002:0607a17": "初心即是初地之義說。非約實行位列初地",
    "T45n1873_002:0607a18": "說。",
    "T45n1873_002:0607a19": "[0607a19] 問。云何十信初心即初地乎。答。既約初地證",
    "T45n1873_002:0607a20": "中。立十入以六相示。即可知。初地即信初發",
    "T45n1873_002:0607a21": "心。但生信解門中信解行回向十地佛地",
    "T45n1873_002:0607a22": "立。若聞此教修行人行頭&#x7ADD;修行。謂修信時",
    "T45n1873_002:0607a23": "無解何信。復無行何信。無回向何所向信。",
    "T45n1873_002:0607a24": "亦無證體何所信。故得行頭&#x7ADD;既行並者信",
    "T45n1873_002:0607a25": "滿即解滿。是故位位每滿位成佛現示。若約",
    "T45n1873_002:0607a26": "此門者。第七地至方行實過二乘地者。即",
    "T45n1873_002:0607a27": "是十信十解十行十回向十地中。第七地至",
    "T45n1873_002:0607a28": "之義。此約功用無功用位際說。非實行之極",
    "T45n1873_002:0607a29": "處。若極處者。約列位至佛果方極。約證位初",
    "T45n1873_002:0607b01": "地中極。約得法門解初極。約行滿信終極。約",
    "T45n1873_002:0607b02": "普法實行位位每極。法門每極如善財。所行",
    "T45n1873_002:0607b03": "初文殊中聞解證。乃至普賢位逕無量劫。值",
    "T45n1873_002:0607b04": "微塵數知識。得塵數法門。而非過第二七日",
    "T45n1873_002:0607b05": "一時。如是義可思也。",
    "T45n1873_002:0607b06": "[0607b06] 問。此十地等處如是不解說。意何為。答。三",
    "T45n1873_002:0607b07": "乘依位行者。欲為熟根欲入一乘普法故。作",
    "T45n1873_002:0607b08": "如是說。",
    "T45n1873_002:0607b09": "[0607b09] 問。見聞等三位普法正位耶不耶。答。不也。但",
    "T45n1873_002:0607b10": "從三乘位作如是說耳。若普法正位即無位。",
    "T45n1873_002:0607b11": "無不位。一切六道三界一切法界法門皆無",
    "T45n1873_002:0607b12": "不普法位。又一位一切位。一切位一位。如位",
    "T45n1873_002:0607b13": "法門一切行教義等法門皆爾。可思。",
    "T45n1873_002:0607b14": "[0607b14] 問若爾者普法中以何為始乎。答。得一法門",
    "T45n1873_002:0607b15": "以為始。此始即與終無差別始也。",
    "T45n1873_002:0607b16": "[0607b16] 問。受位分中所明授職之義。為三乘行者實",
    "T45n1873_002:0607b17": "行耶。為一乘行者實行受位相耶不。答。非即",
    "T45n1873_002:0607b18": "三乘行者實行。亦非一乘行者實行。是但依",
    "T45n1873_002:0607b19": "三乘位相。以現示一乘無盡十地頂受位之",
    "T45n1873_002:0607b20": "義。斯即同教相攝也。",
    "T45n1873_002:0607b21": "[0607b21] 問。既云依三乘位地者。豈非所依之三乘行",
    "T45n1873_002:0607b22": "相乎。答。既云依三乘位現示一乘義。故即非",
    "T45n1873_002:0607b23": "三乘自宗行相。所以知。三乘受職唯是阿含",
    "T45n1873_002:0607b24": "受。不具教義理事受故。此處所現者具足教",
    "T45n1873_002:0607b25": "義理事等法門故。",
    "T45n1873_002:0607b26": "[0607b26] 問。若爾可一乘正受職。何故亦非一乘實行",
    "T45n1873_002:0607b27": "乎。答。一乘實行十佛前。普賢菩薩位言無不",
    "T45n1873_002:0607b28": "位。行言無不行。虛空法界一切法門中如法",
    "T45n1873_002:0607b29": "成矣。何但此處如所現之分齊耳。是故下文",
    "T45n1873_002:0607c01": "以菩薩神力對佛神力校量中。大地塊土四",
    "T45n1873_002:0607c02": "天下少土等。其為表十地無盡際故作如是",
    "T45n1873_002:0607c03": "校量。即知非一乘實行此如所示。然而無際",
    "T45n1873_002:0607c04": "處不可示說故。依此分齊以現示彼。無盡",
    "T45n1873_002:0607c05": "十地頂之相耳。",
    "T45n1873_002:0607c06": "[0607c06] 問。無盡十地滿相云何。答。如下普賢知識中",
    "T45n1873_002:0607c07": "所現十方世界一切微塵。微塵每有諸佛大",
    "T45n1873_002:0607c08": "會。其中諸佛皆將諸大眾說法。其諸佛前每",
    "T45n1873_002:0607c09": "普賢菩薩在受各諸佛所放光明等事。一微",
    "T45n1873_002:0607c10": "塵一微塵每如是等事。是無盡十地滿足相",
    "T45n1873_002:0607c11": "廣大如法界量。如虛空界。十世九世中無不",
    "T45n1873_002:0607c12": "所至。今此處中為欲現彼相故。依離垢三昧",
    "T45n1873_002:0607c13": "現大蓮華。具眷屬華等十處中。放光明等事",
    "T45n1873_002:0607c14": "現示。若以此現之相校量彼相。如十方世界",
    "T45n1873_002:0607c15": "大地一塊土等不可校量。以非分法校量顯",
    "T45n1873_002:0607c16": "緣勝也。又即此校量之事可知非三乘教所",
    "T45n1873_002:0607c17": "明等覺妙覺之相。所以知者。三乘教所明等",
    "T45n1873_002:0607c18": "覺與妙覺俱所照所斷等一切事皆同一等。",
    "T45n1873_002:0607c19": "但明昧自在別耳。豈如是以大地土等為校",
    "T45n1873_002:0607c20": "量乎。教別如是。可思也。",
    "T45n1873_002:0607c21": "[0607c21] 問。五地中明不住行勝文中。十種四諦其義",
    "T45n1873_002:0607c22": "云何。答。此十種四諦者即是五地菩薩。知",
    "T45n1873_002:0607c23": "一法界一切法界盡。然不得隨所知之法別",
    "T45n1873_002:0607c24": "現故。總舉四諦染淨因果性相。以現示菩薩",
    "T45n1873_002:0607c25": "所知法故。論云。所知法中智清淨勝也。其",
    "T45n1873_002:0607c26": "義云何。謂初四聖諦即實法分別。謂即四諦",
    "T45n1873_002:0607c27": "實法。無作四諦約終教義。即如來性中清淨",
    "T45n1873_002:0607c28": "因果性實之法是。若一乘中無障礙緣起。法",
    "T45n1873_002:0607c29": "性中四諦諦理。實義為四聖諦。即無盡四諦。",
    "T45n1873_002:0608a01": "如是無盡四諦。而總依滿數顯現十諦。為欲",
    "T45n1873_002:0608a02": "現無量故。此中十諦者。一者世諦。謂即四諦",
    "T45n1873_002:0608a03": "之法。一切差別義為世諦也。二者第一義諦",
    "T45n1873_002:0608a04": "者。即以四諦空理為第一義。三者相諦者。前",
    "T45n1873_002:0608a05": "二諦以有無為二諦。計人即為二法故。即以",
    "T45n1873_002:0608a06": "非有無之中道自相為相諦。四者差別諦者。",
    "T45n1873_002:0608a07": "以非有無中道為相諦。計人但為一法故。即",
    "T45n1873_002:0608a08": "以有無差別法不壞為中道。非謂捨有無二",
    "T45n1873_002:0608a09": "法方為中道故。不壞有無之差別諦。五者說",
    "T45n1873_002:0608a10": "成諦者。以有無差別法為差別諦。又計人不",
    "T45n1873_002:0608a11": "知此有無法緣集義故。以陰入界等諸因緣",
    "T45n1873_002:0608a12": "假施設。有非實有以為說諦。六者事諦。謂通",
    "T45n1873_002:0608a13": "迷四諦成苦事以為事諦。七者生諦。謂通迷",
    "T45n1873_002:0608a14": "四諦作集以為生諦。八者無生諦。謂通解四",
    "T45n1873_002:0608a15": "諦入寂滅以為無生諦。以苦集本不生故。九",
    "T45n1873_002:0608a16": "者入道諦者。通解四諦。趣入滅諦之行以為",
    "T45n1873_002:0608a17": "入道諦。此四諦非有。四諦即是事諦也。第十",
    "T45n1873_002:0608a18": "菩薩地及如來地諦者。即前四諦緣起實相",
    "T45n1873_002:0608a19": "大乘因果。是義以為第十諦。此十諦現菩薩",
    "T45n1873_002:0608a20": "自所知法。而自以現難。故依所化緣以顯示。",
    "T45n1873_002:0608a21": "此中前九為小乘可化眾生。後一為大乘可",
    "T45n1873_002:0608a22": "化眾生。此言小乘者。非但愚法小乘。設大",
    "T45n1873_002:0608a23": "乘中隨教行者等為小乘。謂地前教修行等。",
    "T45n1873_002:0608a24": "已論云。為根未熟眾生故說世諦。謂如愚法",
    "T45n1873_002:0608a25": "小乘及十信以前眾生等。不解諦理故。隨計",
    "T45n1873_002:0608a26": "情以為說事法等。為欲熟其根欲故也。為化",
    "T45n1873_002:0608a27": "已根熟眾生說第一義諦。以得聞諸法空理",
    "T45n1873_002:0608a28": "故為解深法眾生故說相諦。謂聞前俗真有",
    "T45n1873_002:0608a29": "空諦。又有不解者。真俗為別法耶。為一法耶。",
    "T45n1873_002:0608b01": "即迷有即無無即有有無無二之深理。故說",
    "T45n1873_002:0608b02": "非有無中道自相之四諦。令入中道深理也。",
    "T45n1873_002:0608b03": "為謬解眾生故說差別諦。謂聞前說非有無",
    "T45n1873_002:0608b04": "中道自相之諦。即計實道為一法。故為說有",
    "T45n1873_002:0608b05": "無差別示深理。令人無遍有無中。謂無即是",
    "T45n1873_002:0608b06": "有。有即無。即無故非無。無即有故非有。有",
    "T45n1873_002:0608b07": "故即是無。非無故即是有。不壞非有無。而不",
    "T45n1873_002:0608b08": "壞有無法。故常有無。而有無不別。不別而非",
    "T45n1873_002:0608b09": "一。是故能入無邊有無以為差別諦。此差別",
    "T45n1873_002:0608b10": "即無別之別也。為化離念眾生故說說成諦",
    "T45n1873_002:0608b11": "理。又有眾生。不知諸法因緣集成之義者。為",
    "T45n1873_002:0608b12": "說陰界處等諸因緣互資集之義等。為正見",
    "T45n1873_002:0608b13": "眾生故。次四諦說入四諦之因果之理故。",
    "T45n1873_002:0608b14": "為大乘可化眾生故說後一諦。即是令入緣",
    "T45n1873_002:0608b15": "起無分別因果理事成大乘因果。因果即菩",
    "T45n1873_002:0608b16": "薩及佛也。如是理法差別隨所化眾生說十",
    "T45n1873_002:0608b17": "諦也。如是十種四諦一乘三乘小乘共行也。",
    "T45n1873_002:0608b18": "廣如論說也。十忍者十地中。內會理用為忍。",
    "T45n1873_002:0608b19": "何等為十。一隨順音聲忍。二順忍。三無生忍。",
    "T45n1873_002:0608b20": "此三法說忍。四如幻忍。五如炎忍。六如夢忍。",
    "T45n1873_002:0608b21": "七如響忍。八如電忍。九如化忍。十如空忍。後",
    "T45n1873_002:0608b22": "七喻說忍。此十中約位者。隨順音聲者初三",
    "T45n1873_002:0608b23": "地。順忍四五六地。無生忍七八地。後七忍九",
    "T45n1873_002:0608b24": "地以上。約三智者。音聲順二忍加行智。無",
    "T45n1873_002:0608b25": "生忍正體智。後七後得智。此十忍約行實地",
    "T45n1873_002:0608b26": "地皆有也。",
    "T45n1873_002:0608b27": "[0608b27] 問。此十忍行相云何。答。聞甚深法而無驚怖。",
    "T45n1873_002:0608b28": "心至信為隨順音聲忍。能順真實無生理",
    "T45n1873_002:0608b29": "生。生決定印可。而未已時為順忍。已證會無",
    "T45n1873_002:0608c01": "不所及時為無生忍。後七忍轉遣疑心立。謂",
    "T45n1873_002:0608c02": "疑云。一切無生者何現見是有乎。為答此疑",
    "T45n1873_002:0608c03": "故如幻。幻法都無生。實法不可得而現耳有。",
    "T45n1873_002:0608c04": "如是諸法可知。又疑云。幻法不得生耳識。世",
    "T45n1873_002:0608c05": "法云何知乎。為答此疑云如炎。炎都無水而",
    "T45n1873_002:0608c06": "能生渴愛心。諸法亦爾。又疑云。炎法不得受",
    "T45n1873_002:0608c07": "用物。世法能受用物。云何無乎。為答此疑如",
    "T45n1873_002:0608c08": "夢。夢法都無。而夢中皆能受用。世時亦爾。實",
    "T45n1873_002:0608c09": "無而妄想夢故為受用耳。又疑云。夢法覺都",
    "T45n1873_002:0608c10": "無。世法不爾。覺時得有。云何無乎。為答此疑",
    "T45n1873_002:0608c11": "故如響。響法都無得物。而猶現可聞。世法亦",
    "T45n1873_002:0608c12": "爾。都不得而因緣現有。又疑云。響法都無前",
    "T45n1873_002:0608c13": "人無益。世法不爾。人實得益。云何如響乎。",
    "T45n1873_002:0608c14": "為答此疑故如電光。電光不得物。而能照物",
    "T45n1873_002:0608c15": "令人得益。世法亦爾。無得而能益。又疑云。電",
    "T45n1873_002:0608c16": "有照用。即是實法耶。為答此疑故如化。化",
    "T45n1873_002:0608c17": "法有用。而非實。世法亦爾。豈有實乎。又疑",
    "T45n1873_002:0608c18": "云。一切法無作者。誰能作是也。為答此疑故",
    "T45n1873_002:0608c19": "如虛空。能化一切色法。而其空體不可得。一",
    "T45n1873_002:0608c20": "切法亦爾。實體空不可得。而無所不為如虛",
    "T45n1873_002:0608c21": "空耳。菩薩知是得無生忍等。故其身如幻。",
    "T45n1873_002:0608c22": "乃至如空。非有非無。常住中道實相。以無",
    "T45n1873_002:0608c23": "緣慈悲故不捨生死。不住寂滅。恒修佛法利",
    "T45n1873_002:0608c24": "益眾生也。是即說十地菩薩為心之德用也。",
    "T45n1873_002:0608c25": "[0608c25] 問。三乘緣起一乘緣起有何別耶。答。三乘緣",
    "T45n1873_002:0608c26": "起者。緣集有。緣散即無。一乘緣起即不爾。緣",
    "T45n1873_002:0608c27": "合不有。緣散不無。",
    "T45n1873_002:0608c28": "[0608c28] 問。一乘緣起法。若緣集不有。緣散不無者。何",
    "T45n1873_002:0608c29": "用為緣合及散乎。答。雖法無增減而隨順處",
    "T45n1873_002:0609a01": "以說。故非無益空言。不知緣合之人中。即言",
    "T45n1873_002:0609a02": "為緣集有言。不知緣散之人中。即言為緣",
    "T45n1873_002:0609a03": "散。散門以生解人中。即言散。而非方散。以",
    "T45n1873_002:0609a04": "昔無非散時故。於合門以生解人中。即言",
    "T45n1873_002:0609a05": "合。而非方合。以昔無非合時故。",
    "T45n1873_002:0609a06": "[0609a06] 問。若爾法古定為無合散耶。答。不爾。若定",
    "T45n1873_002:0609a07": "無合散者。何亦言方為合散乎。",
    "T45n1873_002:0609a08": "[0609a08] 問。若爾法亦可緣合有緣散無耶。答。亦得隨",
    "T45n1873_002:0609a09": "緣有無。雖言有無而既言隨緣。故即可知。非",
    "T45n1873_002:0609a10": "有定有。非無定無。故即知非非定有無。以",
    "T45n1873_002:0609a11": "非有無故。隨緣時非增減。以非非定有無故。",
    "T45n1873_002:0609a12": "隨緣時即非有無。如是諸義能隨緣言無不",
    "T45n1873_002:0609a13": "當。亦無所當。無所當故即無自處。無自處故",
    "T45n1873_002:0609a14": "無是非處。一乘緣起之法非計情所及。雖非",
    "T45n1873_002:0609a15": "計情所及而不遠求。返情即是也。",
    "T45n1873_002:0609a16": "[0609a16] 問言返情者。不知其方便。云何。答。雖方便",
    "T45n1873_002:0609a17": "無量。而其要言之。隨所見處即不著心為",
    "T45n1873_002:0609a18": "是。隨所聞之法不取如聞。即能解其所由。又",
    "T45n1873_002:0609a19": "即解法實性也。",
    "T45n1873_002:0609a20": "[0609a20] 問。雖有此言而不知所以。答。汎聖教之言",
    "T45n1873_002:0609a21": "趣皆有於機緣之所由。謂教是藥。能治眾生",
    "T45n1873_002:0609a22": "病故。若以生而治即以生。若以不生治者即",
    "T45n1873_002:0609a23": "以不生。若法空是生不生者。以生為是。以不",
    "T45n1873_002:0609a24": "生為非。以非生為是。以生即非是也。其法非",
    "T45n1873_002:0609a25": "有於不生生故。即能以生不生治病無障。",
    "T45n1873_002:0609a26": "[0609a26] 問。其法為有不當生不生法耶不。答。不也。若",
    "T45n1873_002:0609a27": "有不當生不生法者。云何能以生不生治病",
    "T45n1873_002:0609a28": "乎。非有不當生不生法故。乃能以生不生治",
    "T45n1873_002:0609a29": "病也。",
    "T45n1873_002:0609b01": "[0609b01] 問。不知其所治之處。為即眾生不解不生病",
    "T45n1873_002:0609b02": "耶。不知此病離處耶。答。當不解之病不得治。",
    "T45n1873_002:0609b03": "以已是病故。又非已離解處。以已無病故。",
    "T45n1873_002:0609b04": "但此不解心令生解之處。以名為治病所由。",
    "T45n1873_002:0609b05": "以此治病所由故聖教藥起。是故但言。教有",
    "T45n1873_002:0609b06": "於機緣所由不有於法。",
    "T45n1873_002:0609b07": "[0609b07] 問。其法為所者何乎。答。此即諸法實性。無",
    "T45n1873_002:0609b08": "住本道。無住本故即無可約法。無可約法故",
    "T45n1873_002:0609b09": "即無分別相。無分別相故即非心所行處。但",
    "T45n1873_002:0609b10": "證者境界非未證者知。是名為法實相。一切",
    "T45n1873_002:0609b11": "法而無不爾。此處十佛普賢境界。",
    "T45n1873_002:0609b12": "[0609b12] 問。既普賢境界者。普賢即臨機門無於機所",
    "T45n1873_002:0609b13": "殘現。若爾亦可諸法實相即餘人境界也。",
    "T45n1873_002:0609b14": "答。亦得。普賢如自所得法。無於機緣殘現",
    "T45n1873_002:0609b15": "故。經云。正義中置隨義語。正說中置隨語",
    "T45n1873_002:0609b16": "義。謂其義也。",
    "T45n1873_002:0609b17": "[0609b17] 問。不知其義云何。答。言正義者為一乘義。正",
    "T45n1873_002:0609b18": "說者三乘義。三乘義中隨情安立故。其義但",
    "T45n1873_002:0609b19": "在言中耳。以言攝義故。義即有於言。一乘中",
    "T45n1873_002:0609b20": "語即是義語故。無語而不義。語義即是語義",
    "T45n1873_002:0609b21": "故。無義而不語義。語即義故義而無言不及。",
    "T45n1873_002:0609b22": "義義即語故語而無不及。義語語義無礙自",
    "T45n1873_002:0609b23": "在。圓融無礙故。故其緣起無住令在顯說。",
    "T45n1873_002:0609b24": "終日說非有說。非有有故與不說無分別說。",
    "T45n1873_002:0609b25": "說既爾。能聞者亦爾。一聞即一切聞。可知",
    "T45n1873_002:0609b26": "思也。",
    "T45n1873_002:0609b27": "[0609b27] 問。可於相當如是聞者。一聞一切聞一切聞",
    "T45n1873_002:0609b28": "一聞。若三乘法但有語。故即無所詮之義耶。",
    "T45n1873_002:0609b29": "答。非無所詮義。然而其義但有言分齊。一",
    "T45n1873_002:0609c01": "相法門謂有者但有中盡非不有。不有者即",
    "T45n1873_002:0609c02": "不有中盡非有義。如是一相法門也。雖有無",
    "T45n1873_002:0609c03": "二諦相即相融。而非即其事法相圓融自在",
    "T45n1873_002:0609c04": "故。故語義能詮所詮分齊不不參也。一乘正",
    "T45n1873_002:0609c05": "義中即不如是。隨舉一法盡攝一切故。即中",
    "T45n1873_002:0609c06": "中自在故。可思也。",
    "T45n1873_002:0609c07": "[0609c07] 問。若爾一乘法但語說盡。何故言緣起之際",
    "T45n1873_002:0609c08": "不可說但證者乃知乎。答。是汝見耳。但汝見",
    "T45n1873_002:0609c09": "法語中盡故起如是問耳。其法無留處。豈但",
    "T45n1873_002:0609c10": "有語聞。聞處令有於聞。不得聞之處中令有",
    "T45n1873_002:0609c11": "於不聞耳。語中無殘。法無盡故令證者知",
    "T45n1873_002:0609c12": "耳。",
    "T45n1873_002:0609c13": "[0609c13] 問。此經以名號品至小相光明品明緣修因",
    "T45n1873_002:0609c14": "果。自普賢性起二品明性起因果。不知云",
    "T45n1873_002:0609c15": "何為緣修因果。云何為性起因果耶。答。從聞",
    "T45n1873_002:0609c16": "熏習等三慧方便緣。以修行所生顯之義名",
    "T45n1873_002:0609c17": "為緣修因果。即此緣修因果法順自不住實",
    "T45n1873_002:0609c18": "性故。雖隨緣生顯而從本不生。不生故生",
    "T45n1873_002:0609c19": "即不生。不生相不可得之義等名為性起因",
    "T45n1873_002:0609c20": "果。譬如無我報心。以睡眠因緣故成虎之義",
    "T45n1873_002:0609c21": "為緣修因果。即其虎無我報心作故。雖作虎",
    "T45n1873_002:0609c22": "而無其心之量過之義。名為性起因果也。",
    "T45n1873_002:0609c23": "[0609c23] 問。若爾者其虎即無眠緣即無。從本以來不",
    "T45n1873_002:0609c24": "自有。云何性起為修生因果別耶。答。實爾。",
    "T45n1873_002:0609c25": "其無緣修即無性起。無性起即不成緣修。然",
    "T45n1873_002:0609c26": "即其緣修是離相順體故為性起。性起即是",
    "T45n1873_002:0609c27": "隨緣故為緣修。雖無二體二義不相是也。",
    "T45n1873_002:0609c28": "[0609c28] 問。其緣修德即離性相。故與體無差別。與性",
    "T45n1873_002:0609c29": "起離相有何別耶。答。雖二俱離性相。而緣修",
    "T45n1873_002:0610a01": "離緣不成。性起離緣不損。故有別也。",
    "T45n1873_002:0610a02": "[0610a02] 問。若性起離緣不損者。非待緣修可成耶。答。",
    "T45n1873_002:0610a03": "言不損者。緣集時中不增。自無我量故緣散",
    "T45n1873_002:0610a04": "時亦不損。自無我性故云不損。非謂無緣自",
    "T45n1873_002:0610a05": "體有也。",
    "T45n1873_002:0610a06": "[0610a06] 問。若爾者即非緣修無性起。非性起無緣修。",
    "T45n1873_002:0610a07": "非性起無緣修故修生由無不本有。非緣修",
    "T45n1873_002:0610a08": "無本有故本有非修生無由。既其力齊。何故",
    "T45n1873_002:0610a09": "其有本末義。答。如是緣起無分別法中。其能",
    "T45n1873_002:0610a10": "隨順解者隨先舉為本。無礙之何有定本",
    "T45n1873_002:0610a11": "末之義乎。可思解也。",
    "T45n1873_002:0610a12": "[0610a12] 問。本有修生等四句中。有修生本有本有修",
    "T45n1873_002:0610a13": "生二句。其即緣起法故非本有無修生。非修",
    "T45n1873_002:0610a14": "生無本有。此二句因緣法可解。唯本有但修",
    "T45n1873_002:0610a15": "生此二句。何為因緣法乎。若非由修生而有",
    "T45n1873_002:0610a16": "本有者。與習種以前有本有之義有何別乎。",
    "T45n1873_002:0610a17": "答。聖者能見機益故四句此善說。若有機緣",
    "T45n1873_002:0610a18": "眾生以性種為前。習種為後利益。即說本有",
    "T45n1873_002:0610a19": "前有修生後有。若有眾生以修生為前。本有",
    "T45n1873_002:0610a20": "為後利益。即說性種為後。習種為前。但隨機",
    "T45n1873_002:0610a21": "處中說耳。勿見法定本有前後。以其法無前",
    "T45n1873_002:0610a22": "後故。即善當於先後耳。是故諸聖教之說前",
    "T45n1873_002:0610a23": "後不定。然而如言取者。定本有前有法故。失",
    "T45n1873_002:0610a24": "因緣旨違聖意故。與彼人不同。",
    "T45n1873_002:0610a25": "[0610a25] 問。潛用資成門中。經云。如來性起光明益邪",
    "T45n1873_002:0610a26": "見眾生。如日光益生盲眾生不知。其邪見眾",
    "T45n1873_002:0610a27": "生大違理。云何得益乎。為益當時。為後時",
    "T45n1873_002:0610a28": "耶。答。二時得益。",
    "T45n1873_002:0610a29": "[0610a29] 問。其後時益可知。當時益何也。答。雖其邪見",
    "T45n1873_002:0610b01": "之性違理眾生。即其蒙性起慈故得受身心",
    "T45n1873_002:0610b02": "果報。其果報非性起慈。即無果報故。是即深",
    "T45n1873_002:0610b03": "慈一切眾生所不可知之慈也。",
    "T45n1873_002:0610b04": "[0610b04] 問。眾生苦果以眾生自惡心業所感。云何",
    "T45n1873_002:0610b05": "佛慈故所得乎。答。眾生諸苦但以如來藏佛",
    "T45n1873_002:0610b06": "作。無餘法能作眾生苦報故。經云。法種眾苦",
    "T45n1873_002:0610b07": "也。",
    "T45n1873_002:0610b08": "[0610b08] 問。此但一切眾生如來藏作。何為慈乎。答。既",
    "T45n1873_002:0610b09": "舉體如來藏作故。以其如來藏熏習故。方離",
    "T45n1873_002:0610b10": "苦得樂果故。其慈甚深莫過於此。",
    "T45n1873_002:0610b11": "[0610b11] 問。益義可爾。然而其眾生受苦者何佛慈",
    "T45n1873_002:0610b12": "乎。答。若佛令不受苦者。其眾生不得厭苦求",
    "T45n1873_002:0610b13": "樂。要令受苦方得生厭苦心。以此義故。得",
    "T45n1873_002:0610b14": "其眾生苦即佛慈故令受也。此言如來藏等。",
    "T45n1873_002:0610b15": "且約終教等言之。若一乘者。即性起之法作",
    "T45n1873_002:0610b16": "也。",
    "T45n1873_002:0610b17": "[0610b17] 問。性起及緣起。此二言有何別耶。答。性起者",
    "T45n1873_002:0610b18": "即自是言不從緣言緣起者。此中入之近",
    "T45n1873_002:0610b19": "方便。謂法從緣而起。無自性故。即其法",
    "T45n1873_002:0610b20": "不起中令入解之。其性起者。即其法性。即",
    "T45n1873_002:0610b21": "無起以為性故。即其以不起為起。",
    "T45n1873_002:0610b22": "[0610b22] 問。若爾者即不起何故言為起耶。答。言起",
    "T45n1873_002:0610b23": "者即其法性離分別。菩提心中現前在故云",
    "T45n1873_002:0610b24": "為起。是即以不起為起。如其法本性故名",
    "T45n1873_002:0610b25": "起耳。非有起相之起。",
    "T45n1873_002:0610b26": "[0610b26] 問。若爾要待離分別心方起者。為本不起",
    "T45n1873_002:0610b27": "別。何即之以本不起為起乎。答。雖待無分",
    "T45n1873_002:0610b28": "別心方起與本不起非別相。起與不起同",
    "T45n1873_002:0610b29": "無異故。無增減故。是故經中。以虛空中鳥",
    "T45n1873_002:0610c01": "所行不所行。俱無別空為喻說。",
    "T45n1873_002:0610c02": "[0610c02] 問。雖虛空無異而行不行不同。何為無異乎。",
    "T45n1873_002:0610c03": "若無異者不行處亦云行。行處亦不行耶。",
    "T45n1873_002:0610c04": "答。但以見鳥緣為別耳。若不見其鳥緣即冥",
    "T45n1873_002:0610c05": "無別。如是但見其菩提心。緣為別耳。然而其",
    "T45n1873_002:0610c06": "論法何有別也。性起法其爾。可思也。",
    "T45n1873_002:0610c07": "[0610c07] 問。若不見緣者何須其法中為起不起耶。答",
    "T45n1873_002:0610c08": "實爾。不見其緣即不論起不起。然而即其",
    "T45n1873_002:0610c09": "緣中即約離緣性論為性起。皆斯隨機緣",
    "T45n1873_002:0610c10": "說。勿見其法中有如是起不起等相。",
    "T45n1873_002:0610c11": "[0610c11] 問。若待無分別心方與本同無異起說者。何",
    "T45n1873_002:0610c12": "故經中以微塵經卷為喻。顯示於眾生無明",
    "T45n1873_002:0610c13": "心中有自然智無師智等性起智乎。答。聖人",
    "T45n1873_002:0610c14": "能見眾生性起法。故如是說有何妨也。",
    "T45n1873_002:0610c15": "[0610c15] 問。若眾生未得自性起智時中。先說有性起",
    "T45n1873_002:0610c16": "智者。此性起智即非緣起法耶。答。聖者即能",
    "T45n1873_002:0610c17": "見其眾生後起時即知本有。故其眾生雖不",
    "T45n1873_002:0610c18": "知自成時而得其法。即緣起法也。",
    "T45n1873_002:0610c19": "[0610c19] 問。經云。雪山樹芽等生時。閻浮提一切樹等",
    "T45n1873_002:0610c20": "皆同時芽等生。如是佛菩薩樹芽等生一切",
    "T45n1873_002:0610c21": "菩薩芽等生者。其義云何。答。此義顯示本有",
    "T45n1873_002:0610c22": "新生不異。謂但一心中有故。新生菩提心等",
    "T45n1873_002:0610c23": "發時定由本有菩提心等。無不由本有行德",
    "T45n1873_002:0610c24": "而有新生行德也。",
    "T45n1873_002:0611a01": "[0611a01] 問。此樹以何為樹。答。以大緣起大樹。",
    "T45n1873_002:0611a02": "[0611a02] 問。先以大緣起樹者即一切眾生界盡攝。",
    "T45n1873_002:0611a03": "若爾亦得一眾生發心時。一切眾生發心等",
    "T45n1873_002:0611a04": "耶。答。既緣起樹豈不一切眾生即一眾生一",
    "T45n1873_002:0611a05": "眾生即一切眾生。眾生既爾。起行豈不爾。然",
    "T45n1873_002:0611a06": "而此處中文顯者。但示本有新生同時並起",
    "T45n1873_002:0611a07": "義本即佛新即菩薩等。",
    "T45n1873_002:0611a08": "[0611a08] 問。若大緣起樹者。而六道中通有。何故地獄",
    "T45n1873_002:0611a09": "二乘涅槃等中不生乎。答。約本皆有。然約",
    "T45n1873_002:0611a10": "行用故簡別也。",
    "T45n1873_002:0611a11": "[0611a11] 問。若約行用者。二乘等有行用。何故不生乎。",
    "T45n1873_002:0611a12": "答。約行中有向背。故曰生不生。其樹中有何",
    "T45n1873_002:0611a13": "所為也。",
    "T45n1873_002:0611a14": "[0611a14] 問。云何向背耶。答。若能自知自性起法名",
    "T45n1873_002:0611a15": "為向。不知自性起菩提名為背。若約此義者。",
    "T45n1873_002:0611a16": "但發無上菩提心乃名為芽生。不發無上菩",
    "T45n1873_002:0611a17": "提心者。為背不名芽生。地獄二乘涅槃等永",
    "T45n1873_002:0611a18": "不知自性起法。故不生芽。若人天等中。能如",
    "T45n1873_002:0611a19": "是知者為順。名生芽等。若不知者不生芽。",
    "T45n1873_002:0611a20": "又自雖不知而有果藥等。為二乘人等。不入",
    "T45n1873_002:0611a21": "時中行德等可迴心也。",
    "T45n1873_002:0611a22": "[0611a22] 問。云何不迴而得為性起果藥耶。答。雖自以",
    "T45n1873_002:0611a23": "不迴。而約其法不無性起之起。故得也。",
    "T45n1873_002:0611a24": "[0611a24] 問。若爾一切惡業等及地獄等果皆爾。何故",
    "T45n1873_002:0611a25": "地獄等中無果也。答。約實一切逆順法無",
    "T45n1873_002:0611a26": "不從性起法。然而約善行相顯處。故作如",
    "T45n1873_002:0611a27": "是說。地獄等中不顯行相故也。",
    "T45n1873_002:0611a28": "[0611a28] 問。小相品文云。菩薩小相光明照地獄眾生。",
    "T45n1873_002:0611a29": "被光眾生從地獄出。以生兜率天得十眼等。",
    "T45n1873_002:0611b01": "乃至廣說。疏云。此文難解。謂釋迦菩薩光益",
    "T45n1873_002:0611b02": "一眾生。其一眾生亦益一切眾生。如是益盡",
    "T45n1873_002:0611b03": "窮後際等。其義云何。答。是顯菩薩光明力大。",
    "T45n1873_002:0611b04": "故至未來雖益。且舉所化生展轉益。以顯",
    "T45n1873_002:0611b05": "本光明力大義。所以者何。其光即稱法光",
    "T45n1873_002:0611b06": "明。故如其法作不思議利益。是即一時至三",
    "T45n1873_002:0611b07": "世。望一一眾生每各各差別益。亦能利他。如",
    "T45n1873_002:0611b08": "是作不思議利益事也。此事不思議也。",
    "T45n1873_002:0611b09": "[0611b09] 問。此但菩薩光明何故現佛智德乎。答。舉菩",
    "T45n1873_002:0611b10": "薩劣光明校顯佛小相身勝。舉小相顯大相",
    "T45n1873_002:0611b11": "勝耳。",
    "T45n1873_002:0611b12": "[0611b12] 問。離世間品中。諸行法皆前諸位所行者。何",
    "T45n1873_002:0611b13": "故重說乎。答。約行實無異。然而前但說依位",
    "T45n1873_002:0611b14": "顯示普法。而未說其所顯示普法行者行何",
    "T45n1873_002:0611b15": "等道品行。故今更寄起行之始會普光處。一",
    "T45n1873_002:0611b16": "乘菩薩所行二千道品行說也。",
    "T45n1873_002:0611b17": "[0611b17] 問。前已說諸位地因果方便及性起道理。有",
    "T45n1873_002:0611b18": "何不及故更說。答。前來示現方便修成因果",
    "T45n1873_002:0611b19": "及此因果行德何成以何來。然而未說得此",
    "T45n1873_002:0611b20": "行以修行者如是行修之儀則。故今方說。為",
    "T45n1873_002:0611b21": "信解知法人修行如是如是行耶。",
    "T45n1873_002:0611b22": "[0611b22] 問。離世間中已說修因得果行相。何故祇林",
    "T45n1873_002:0611b23": "中更說得法門相乎。答。離世間中依所信行",
    "T45n1873_002:0611b24": "之法進修相說。然而未示依人修行得如是",
    "T45n1873_002:0611b25": "法之義。是故入法界品中。更示現依善知識",
    "T45n1873_002:0611b26": "人修得行相。以為後人軌則也。",
    "T45n1873_002:0611b27": "[0611b27] 問。此祇林佛成道第八年中所造。又身子等",
    "T45n1873_002:0611b28": "諸弟子等。成道以後異國中出家入道人等。",
    "T45n1873_002:0611b29": "云何即此第二七日一時述例乎。答。此皆依",
    "T45n1873_002:0611c01": "如來解脫無障礙九世十世等時。一切處一",
    "T45n1873_002:0611c02": "處一切時一時中說。在事述列不可說。現",
    "T45n1873_002:0611c03": "漸教相列耶。",
    "T45n1873_002:0611c04": "[0611c04] 問。漸教相中。舍利弗等法華會至方一乘",
    "T45n1873_002:0611c05": "入。所入一乘即是華嚴別教。既入別教者。何",
    "T45n1873_002:0611c06": "故此文中同在祇林。而如盲聾不見聞佛菩",
    "T45n1873_002:0611c07": "薩所現之事。答。為欲顯教義深故。順前未入",
    "T45n1873_002:0611c08": "時及愚法說不分。約根欲熟有分故同在會",
    "T45n1873_002:0611c09": "後聞法。此即迴入一乘相。",
    "T45n1873_002:0611c10": "[0611c10] 問。此處入一乘。聲聞等但愚法也。為有三",
    "T45n1873_002:0611c11": "乘中聲聞等耶。答。通有二教二乘。若入一乘",
    "T45n1873_002:0611c12": "機熟。如來一代中皆在此會。",
    "T45n1873_002:0611c13": "[0611c13] 問。何故前餘會不在乎。答。約相前諸會唯",
    "T45n1873_002:0611c14": "菩薩依位地說。菩薩因果故。為顯不共相不",
    "T45n1873_002:0611c15": "在。今此會為顯入法界之心及入法界之人",
    "T45n1873_002:0611c16": "廣大無限故。得法成德之處故。通始終迴",
    "T45n1873_002:0611c17": "也。",
    "T45n1873_002:0611c18": "[0611c18] 問。此顯不共中。但二乘乃不共耶。三乘大乘",
    "T45n1873_002:0611c19": "菩薩等為不共耶。答。若約未入一乘之義者。",
    "T45n1873_002:0611c20": "皆得為不共。且從下說二乘耳。",
    "T45n1873_002:0611c21": "[0611c21] 問。此會入法界人幾有品類乎。答。雖無限而",
    "T45n1873_002:0611c22": "且約文顯者有二類。謂會初中由佛入奮迅",
    "T45n1873_002:0611c23": "定故。所現之法界行德。見諸菩薩及天王等",
    "T45n1873_002:0611c24": "即入法界。得不思議法等為一類。此即臨",
    "T45n1873_002:0611c25": "證之際至人等也。由此菩薩等類入佛法即",
    "T45n1873_002:0611c26": "與佛等。以得法故。後文殊等諸知識以所得",
    "T45n1873_002:0611c27": "之法。下攝機緣令入法界故。身子等及善財",
    "T45n1873_002:0611c28": "等人彼攝。入法界人等為第二類也。",
    "T45n1873_002:0611c29": "[0611c29] 問。善財值知識時所聞法門皆如聞得證耶。",
    "T45n1873_002:0612a01": "聞以後修行方得耶。答。隨所聞法聞即得證",
    "T45n1873_002:0612a02": "也。",
    "T45n1873_002:0612a03": "[0612a03] 問。若爾既得法門因。緣得益中明過去無量",
    "T45n1873_002:0612a04": "劫中值諸佛。聞法供養等諸行修方得此法",
    "T45n1873_002:0612a05": "門。善財今方但聞所說法門耳。非修行無量",
    "T45n1873_002:0612a06": "劫行云何得乎。答。已得此法門即入法性。入",
    "T45n1873_002:0612a07": "法性即自他無二。三世無前後故。善知識所",
    "T45n1873_002:0612a08": "得因果。自利利他法門。即是善財自行成故。",
    "T45n1873_002:0612a09": "隨所得法門其因果前後之法。皆自無不行",
    "T45n1873_002:0612a10": "得法。不移一時而即成無量劫。隨所聞法",
    "T45n1873_002:0612a11": "門無量劫中修行以得。豈不修有得果之義",
    "T45n1873_002:0612a12": "乎。",
    "T45n1873_002:0612a13": "[0612a13] 問。若隨所值知識同因行發心時節者。諸知",
    "T45n1873_002:0612a14": "識聞法皆可齊同。何故諸知識發心。值佛修",
    "T45n1873_002:0612a15": "行時節。皆不同耶。答。欲顯法不同故。如是示",
    "T45n1873_002:0612a16": "現耳。諸不同皆由同方不同耳。准可思也。",
    "T45n1873_002:0612a17": "[0612a17] 問。鈔又云。初菩提心法門中。得信法門逕十",
    "T45n1873_002:0612a18": "千劫成佛者。行佛非位佛。瓔珞經十信行中",
    "T45n1873_002:0612a19": "非位中等者。此約一乘行佛成時節逕十千",
    "T45n1873_002:0612a20": "耶。為三乘行佛成時節耶。答。諸三乘教中。",
    "T45n1873_002:0612a21": "十千劫中十信行滿更示現一乘行佛滿之處",
    "T45n1873_002:0612a22": "耳。非三乘滿佛。亦非一乘行滿佛。但十千",
    "T45n1873_002:0612a23": "劫不動此十千劫。不可說不可說劫方行佛",
    "T45n1873_002:0612a24": "滿成。如是八萬劫等。乃至一劫二劫到等之",
    "T45n1873_002:0612a25": "義例可知思也。又孔目云。華嚴經中成佛有",
    "T45n1873_002:0612a26": "五中。寶莊嚴童子等二人現身成佛等。云何",
    "T45n1873_002:0612a27": "知其相。答。寶莊嚴童子即現身中。值佛聞法",
    "T45n1873_002:0612a28": "得信解自分勝進位諸三昧門等。即知成信",
    "T45n1873_002:0612a29": "滿佛等。又兜率天子等既現身中即得離垢",
    "T45n1873_002:0612b01": "三昧少分。速諸功德等。故知現身成佛。善",
    "T45n1873_002:0612b02": "財童子既現身至普賢菩薩知識。而彌勒知",
    "T45n1873_002:0612b03": "識言。當來我成佛時。汝見我故知後生中成",
    "T45n1873_002:0612b04": "佛。此等且約文相。據見聞等三位為三生。故",
    "T45n1873_002:0612b05": "作如是說耳。約實共皆同。但以一身中成佛",
    "T45n1873_002:0612b06": "言一身者。法性身無別分段等身。若隨緣現",
    "T45n1873_002:0612b07": "成佛即同三乘教所說也。約一乘教實法念",
    "T45n1873_002:0612b08": "念每成佛等。如前說也。",
    "T45n1873_002:0612b09": "[0612b09] 問。大解大行等八大人等。所行之行法甚極",
    "T45n1873_002:0612b10": "微細。而樂世有趣闡提道。墮無盡阿鼻地獄",
    "T45n1873_002:0612b11": "等者。其義云何。答。此人等從未入種性等下。",
    "T45n1873_002:0612b12": "至世間毛里無正善人等列。即第三階人。",
    "T45n1873_002:0612b13": "其行雖極細而有樂世有之病。故不得出世",
    "T45n1873_002:0612b14": "正善根也。",
    "T45n1873_002:0612b15": "[0612b15] 問。何等樂世有之病乎。答。此病有&#x9E81;細。&#x9E81;可",
    "T45n1873_002:0612b16": "知。細者設聞甚深教法及師語極細理。以自",
    "T45n1873_002:0612b17": "分別心尋伺觀察。即計佛法如是。即見法分",
    "T45n1873_002:0612b18": "齊。自心即住於其見聞處故。不得思修慧。及",
    "T45n1873_002:0612b19": "障出世無分別智故。名為樂世有。此即墮隨",
    "T45n1873_002:0612b20": "聲取義五過故。不能進修。無正信解故。",
    "T45n1873_002:0612b21": "[0612b21] 問。若爾何等人離此過乎。答。若自心以不能",
    "T45n1873_002:0612b22": "計處中至者仰推於佛。不自為已心之分。唯",
    "T45n1873_002:0612b23": "佛所知非我境界。如是人乃深信佛智慧者",
    "T45n1873_002:0612b24": "也。",
    "T45n1873_002:0612b25": "[0612b25] 問。何等深理聞乎。答。一切言皆同乃至一",
    "T45n1873_002:0612b26": "切法皆無住無我之言聞。如聞取不得。不聞",
    "T45n1873_002:0612b27": "故。即迷其無住之理。",
    "T45n1873_002:0612b28": "[0612b28] 問。既聞無住言能信解無住理豈迷乎。答。便",
    "T45n1873_002:0612b29": "解。若聞無住言。其心見為無住理者。即是但",
    "T45n1873_002:0612c01": "自心作無住耳。非佛所言之無住理。所以者",
    "T45n1873_002:0612c02": "何。以自心不得無分別智故。何能見彼無住",
    "T45n1873_002:0612c03": "之理乎。若不見而為見者。豈為正信乎。自中",
    "T45n1873_002:0612c04": "不正信。而亦為他傳說者。即亦誑他。又未得",
    "T45n1873_002:0612c05": "證見佛境。而言佛如是說者。即謗佛。又不見",
    "T45n1873_002:0612c06": "佛境界為見。即增上慢故退勇猛精進。又如",
    "T45n1873_002:0612c07": "是人若值其所見違者。即起盡瞋恚。造諸",
    "T45n1873_002:0612c08": "惡業故。即趣闡提道。不應不慎。行人大要。",
    "T45n1873_002:0612c09": "[0612c09] 問。若爾云何見彼理乎。答。既聞無分別之理。",
    "T45n1873_002:0612c10": "但以無分別智乃證者。念念修無分別智方",
    "T45n1873_002:0612c11": "便可無餘事也。",
    "T45n1873_002:0612c12": "[0612c12] 問。云何正信佛言乎。答。須解佛言緣處中",
    "T45n1873_002:0612c13": "言耳。非謂其法如所言法故如是言也。若能",
    "T45n1873_002:0612c14": "如是解無定見處者。即為欲所信解。不解之",
    "T45n1873_002:0612c15": "處得證知。故速速修無分別智。聖意蓋其",
    "T45n1873_002:0612c16": "如是令進修乎。上來所作之諸文義。皆如是",
    "T45n1873_002:0612c17": "解。莫如言取解也。",
    "T45n1873_002:0612c18": "華嚴經問答下卷",
    "T45n1873_002:0612c20": "[0612c20] 先師自筆依為形見結構表紙外題申入於",
    "T45n1873_002:0612c21": "東南院家訖。"
}