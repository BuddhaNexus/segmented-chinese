{
    "X08n0240_012:0558a16": "大方廣佛華嚴經綱要卷第十二",
    "X08n0240_012:0558a17": "于闐國三藏沙門實叉難陀　譯經",
    "X08n0240_012:0558a18": "清涼山大華嚴寺沙門澄觀　疏義",
    "X08n0240_012:0558a19": "明匡山法雲寺憨山沙門德清提挈",
    "X08n0240_012:0558a20": "第二會普光明殿文殊師利菩薩說十信法門。此",
    "X08n0240_012:0558a21": "會有六品經。",
    "X08n0240_012:0558a22": "(如來名號品　四聖諦品　光明覺品　菩薩問",
    "X08n0240_012:0558a23": "明品　淨行品　賢首品　此初)",
    "X08n0240_012:0558a24": "如來名號品第七",
    "X08n0240_012:0558b01": "此下第三修因契果生解分。第二會初從此第十",
    "X08n0240_012:0558b02": "二經盡十三經。菩薩問明品。將釋此品五門分別。",
    "X08n0240_012:0558b03": "初來意者先明分來。前既舉果令生信樂。今明能",
    "X08n0240_012:0558b04": "生因果信解。故次來也。二會來者。生解之中信為",
    "X08n0240_012:0558b05": "首故。又前舉所信之境。今明能信之行。故次來也。",
    "X08n0240_012:0558b06": "三品來者。前品舉因顯果成所信之境。今舉果辨",
    "X08n0240_012:0558b07": "因彰能信之行。果中三業身為其總。故先來也。又",
    "X08n0240_012:0558b08": "遠答名號海問。二釋名亦三。初分名修因契果",
    "X08n0240_012:0558b09": "生解分。謂修五位之圓因。成十身之滿果。令諸菩",
    "X08n0240_012:0558b10": "薩解此相故。即生修因契果之解。依主釋也。二會",
    "X08n0240_012:0558b11": "名。約處名普光明殿會。然有三釋。一以殿是寶成。",
    "X08n0240_012:0558b12": "光普照故。二佛於其中放普光故。三佛於其中說",
    "X08n0240_012:0558b13": "普法門。慧光照世。故立其名。三品名。如來現相品",
    "X08n0240_012:0558b14": "已釋。召體曰名。表德為號。名別號通。一切諸佛皆",
    "X08n0240_012:0558b15": "具十號。名釋迦等。則不同故。如來即十號之一。品",
    "X08n0240_012:0558b16": "中正說隨機就德。以立別名。",
    "X08n0240_012:0558b17": "爾時世尊。在摩竭提國阿蘭若法菩提場中。始成正",
    "X08n0240_012:0558b18": "覺。於普光明殿。坐蓮華藏師子之座。",
    "X08n0240_012:0558b19": "此下釋文。且順一會分三。第一序分。第二請分。第",
    "X08n0240_012:0558b20": "三說分。今先序分。具如經初。但加普光明殿為小",
    "X08n0240_012:0558b21": "異耳。以此經乃初成頓演。乃至九會亦序初成。況",
    "X08n0240_012:0558b22": "不動而昇。故今說處。在普光明殿。疏云此殿去菩",
    "X08n0240_012:0558b23": "提場東南可三里許。熙連河曲。彼河之龍為佛所",
    "X08n0240_012:0558b24": "造。而普光之名。上文已釋。其實佛依普光明智。說",
    "X08n0240_012:0558c01": "此普法。六位因果皆依此智圓成。故後說等妙二",
    "X08n0240_012:0558c02": "覺猶會普光者。通顯不離此智故。此通途之大旨",
    "X08n0240_012:0558c03": "也。故今會普光明殿即不離覺樹。故序初成。",
    "X08n0240_012:0558c04": "妙悟皆滿。二行永絕。達無相法。住於佛住。得佛平等。",
    "X08n0240_012:0558c05": "到無障處。不可轉法。所行無礙。立不思議。普見三世。",
    "X08n0240_012:0558c06": "此妙悟下十句別顯主德。亦即示成正覺之相也。",
    "X08n0240_012:0558c07": "準後八會文說佛有二十一種功德。今文不全。後",
    "X08n0240_012:0558c08": "當明此。十句疏釋甚明。恐繁不錄。",
    "X08n0240_012:0558c09": "與十佛剎微塵數諸菩薩俱。莫不皆是一生補處。悉",
    "X08n0240_012:0558c10": "從他方而共來集。普善觀察諸眾生界法界世界涅",
    "X08n0240_012:0558c11": "槃界諸業果報心行次第一切文義世出世間有為",
    "X08n0240_012:0558c12": "無為過現未來。時諸菩薩作是思惟。若世尊見愍我",
    "X08n0240_012:0558c13": "等。願隨所樂。",
    "X08n0240_012:0558c14": "此下明輔翼圓滿。此十佛剎塵數之眾。若是前光",
    "X08n0240_012:0558c15": "召者則已問果法。則不應重標。而言從他方來集。",
    "X08n0240_012:0558c16": "故知是新集眾也。次普觀察下十句。疏云歎佛德。",
    "X08n0240_012:0558c17": "次時諸菩薩作是思惟下。乃請分。初標念請。若世",
    "X08n0240_012:0558c18": "尊見愍我等願隨所樂。正顯問端。",
    "X08n0240_012:0558c19": "補義曰。然下所問句雖五十問。但有四十句為正",
    "X08n0240_012:0558c20": "問。以第二十句是說意故。此四十句與前第一會",
    "X08n0240_012:0558c21": "有異。後二十句全同。前二十句大同小異。又復前",
    "X08n0240_012:0558c22": "後不同。初十句即前第三十海。前會即總說所觀",
    "X08n0240_012:0558c23": "深廣。此則別說如來依正。以前會中為總。故此會",
    "X08n0240_012:0558c24": "別顯。信所依故。故前會皆致海言。此中但云剎等。",
    "X08n0240_012:0559a01": "第二十句前名菩薩十海。此列住等行位。前通諸",
    "X08n0240_012:0559a02": "會。總顯行布圓融因故。此約當分。欲顯差別因之",
    "X08n0240_012:0559a03": "相故。後二十句雖則全同。前總此別。又前即所信。",
    "X08n0240_012:0559a04": "今辨所成。欲顯所信所成體無異故。此上辨所問",
    "X08n0240_012:0559a05": "與前同異。義甚詳細。今取文義俱便。大分為二。初",
    "X08n0240_012:0559a06": "十句直爾疑問。後三十句引例請問。義不異前。更",
    "X08n0240_012:0559a07": "有一義。以前所舉佛之因果。但總顯因深果廣。然",
    "X08n0240_012:0559a08": "未知差別之因及隨因所證之果。今要發行造修。",
    "X08n0240_012:0559a09": "故須一一別問。故下首問果之依正。但云剎而不",
    "X08n0240_012:0559a10": "言海者。意在行布。以海則圓融故也。",
    "X08n0240_012:0559a11": "開示佛剎。佛住。佛剎莊嚴。佛法性。佛剎清淨。佛所說",
    "X08n0240_012:0559a12": "法。佛剎體性。佛威德。佛剎成就。佛大菩提。",
    "X08n0240_012:0559a13": "此正顯所問。初問果中依正。各有五句。同前剎海。",
    "X08n0240_012:0559a14": "如十方一切世界諸佛世尊。為成就一切菩薩故。令",
    "X08n0240_012:0559a15": "如來種性不斷故。救護一切眾生故。令諸眾生永離",
    "X08n0240_012:0559a16": "一切煩惱故。了知一切諸行故。演說一切諸法故。淨",
    "X08n0240_012:0559a17": "除一切雜染故。永斷一切疑網故。拔除一切希望故。",
    "X08n0240_012:0559a18": "滅壞一切愛著處故。",
    "X08n0240_012:0559a19": "此下第二引例請問。文分為三。此初十句標彼諸",
    "X08n0240_012:0559a20": "佛說。意明其有悲。後三十句舉彼所說。顯其有智。",
    "X08n0240_012:0559a21": "末後一句結以正請。意謂前雖說佛廣大因果。但",
    "X08n0240_012:0559a22": "顯圓融果海。未明差別之因行。故此先舉十果。即",
    "X08n0240_012:0559a23": "如前之圓融之果。然猶未明取果差別之因。故引",
    "X08n0240_012:0559a24": "十方如來亦以大悲故亦說差別之因。如下所列",
    "X08n0240_012:0559b01": "十住等行。故今特請所以。此下答所請問通有六",
    "X08n0240_012:0559b02": "位因果。皆次第答此中之問也。",
    "X08n0240_012:0559b03": "補義曰此下請因。正答十海中眾生海問也。故次",
    "X08n0240_012:0559b04": "列六位之因。以通該後文。故疏云皆答此問。",
    "X08n0240_012:0559b05": "說諸菩薩十住十行十迴向十藏十地十願十定十",
    "X08n0240_012:0559b06": "通十頂。",
    "X08n0240_012:0559b07": "第二說諸菩薩下。舉彼十方如來所說以請。願今",
    "X08n0240_012:0559b08": "亦如例而說也。此初十句問因。但有九句。欠十忍",
    "X08n0240_012:0559b09": "一句。後二十句問果。疏中辨問中欠十忍而後答",
    "X08n0240_012:0559b10": "文有十忍。又問中有十頂而答中無。況問中唯九。",
    "X08n0240_012:0559b11": "今辨後將十忍已下四品共答頂問。以是等覺位",
    "X08n0240_012:0559b12": "極頂故。如此則少一位。意將十信當立一位。則成",
    "X08n0240_012:0559b13": "十矣。",
    "X08n0240_012:0559b14": "及說如來地。如來境界。如來神力。如來所行。如來力。",
    "X08n0240_012:0559b15": "如來無畏。如來三昧。如來神通。如來自在。如來無礙。",
    "X08n0240_012:0559b16": "如來眼。如來耳。如來鼻。如來舌。如來身。如來意。如來",
    "X08n0240_012:0559b17": "辯才。如來智慧。如來最勝。願佛世尊。亦為我說。",
    "X08n0240_012:0559b18": "第二有二十句問所成果。全同初會。於中初十句",
    "X08n0240_012:0559b19": "明內德成滿。次如來眼下十句明體相顯著。辯才",
    "X08n0240_012:0559b20": "是語業。智慧是意業。最勝是身業。準前會中。唯欠",
    "X08n0240_012:0559b21": "佛光明。次結請云願佛世尊亦為我說。欲同彼諸",
    "X08n0240_012:0559b22": "佛。故致亦言。上請分竟。下答。初如來現相答。",
    "X08n0240_012:0559b23": "後文殊言答。",
    "X08n0240_012:0559b24": "爾時世尊。知諸菩薩心之所念。各隨其類。為現神通。",
    "X08n0240_012:0559c01": "此下第三說分。於中通下六會。答此所問。準問長",
    "X08n0240_012:0559c02": "科亦分為三。此初三品答所依果。二問明已下。答",
    "X08n0240_012:0559c03": "所修因問。三從不思議品下。答所成果問。其平等",
    "X08n0240_012:0559c04": "因果因乃果中之因果。乃此果之用。故屬果收。二",
    "X08n0240_012:0559c05": "別列。初中分二。先如來現相答。由念請故。又如來",
    "X08n0240_012:0559c06": "證窮故。後文殊言說答。伴助主故。假言顯故。今初",
    "X08n0240_012:0559c07": "分二。一佛現神通。二眾海雲集。今初。知其心念者",
    "X08n0240_012:0559c08": "領念請也。現神通示相答也。言隨類者有其三義。",
    "X08n0240_012:0559c09": "一隨疑者所疑異故。謂示色令見。以聲令聞。冥資",
    "X08n0240_012:0559c10": "令曉。皆是神通。以法界身圓明頓現故。二隨疑者。",
    "X08n0240_012:0559c11": "流類別故。三隨疑者。所疑異故。故知初會現相徧",
    "X08n0240_012:0559c12": "於九會。此會現神通。通此一分。故下三會。皆有不",
    "X08n0240_012:0559c13": "起覺樹之言。",
    "X08n0240_012:0559c14": "現神通已。東方過十佛剎微塵數世界。有世界名金",
    "X08n0240_012:0559c15": "色。佛號不動智。彼世界中。有菩薩名文殊師利。與十",
    "X08n0240_012:0559c16": "佛剎微塵數諸菩薩俱來詣佛所。到已作禮。即於東",
    "X08n0240_012:0559c17": "方化作蓮華藏師子之座。結加趺坐。南方過十佛剎",
    "X08n0240_012:0559c18": "微塵數世界。有世界名妙色。佛號無礙智。彼有菩薩",
    "X08n0240_012:0559c19": "名曰覺首。與十佛剎微塵數諸菩薩俱來詣佛所。到",
    "X08n0240_012:0559c20": "已作禮。即於南方化作蓮華藏師子之座。結加趺坐。",
    "X08n0240_012:0559c21": "西方過十佛剎微塵數世界。有世界名蓮華色。佛號",
    "X08n0240_012:0559c22": "滅闇智。彼有菩薩名曰財首。與十佛剎微塵數諸菩",
    "X08n0240_012:0559c23": "薩俱來詣佛所。到已作禮。即於西方化作蓮華藏師",
    "X08n0240_012:0559c24": "子之座。結加趺坐。北方過十佛剎微塵數世界。有世",
    "X08n0240_012:0560a01": "界名薝蔔華色。佛號威儀智。彼有菩薩名寶首。與十",
    "X08n0240_012:0560a02": "佛剎微塵數諸菩薩俱來詣佛所。到已作禮。即於北",
    "X08n0240_012:0560a03": "方化作蓮華藏師子之座。結加趺坐。東北方過十佛",
    "X08n0240_012:0560a04": "剎微塵數世界。有世界名優鉢羅華色。佛號明相智。",
    "X08n0240_012:0560a05": "彼有菩薩名功德首。與十佛剎微塵數諸菩薩俱來",
    "X08n0240_012:0560a06": "詣佛所。到已作禮。即於東北方化作蓮華藏師子之",
    "X08n0240_012:0560a07": "座。結加趺坐。東南方過十佛剎微塵數世界。有世界",
    "X08n0240_012:0560a08": "名金色。佛號究竟智。彼有菩薩名目首。與十佛剎微",
    "X08n0240_012:0560a09": "塵數諸菩薩俱來詣佛所。到已作禮。即於東南方化",
    "X08n0240_012:0560a10": "作蓮華藏師子之座。結加趺坐。西南方過十佛剎微",
    "X08n0240_012:0560a11": "塵數世界。有世界名寶色。佛號最勝智。彼有菩薩名",
    "X08n0240_012:0560a12": "精進首。與十佛剎微塵數諸菩薩俱來詣佛所。到已",
    "X08n0240_012:0560a13": "作禮。即於西南方化作蓮華藏師子之座。結加趺坐。",
    "X08n0240_012:0560a14": "西北方過十佛剎微塵數世界。有世界名金剛色。佛",
    "X08n0240_012:0560a15": "號自在智。彼有菩薩名法首。與十佛剎微塵數諸菩",
    "X08n0240_012:0560a16": "薩俱來詣佛所。到已作禮。即於西北方化作蓮華藏",
    "X08n0240_012:0560a17": "師子之座。結加趺坐。下方過十佛剎微塵數世界。有",
    "X08n0240_012:0560a18": "世界名頗黎色。佛號梵智。彼有菩薩名智首。與十佛",
    "X08n0240_012:0560a19": "剎微塵數諸菩薩俱來詣佛所。到已作禮。即於下方",
    "X08n0240_012:0560a20": "化作蓮華藏師子之座。結加趺坐。上方過十佛剎微",
    "X08n0240_012:0560a21": "塵數世界。有世界名平等色。佛號觀察智。彼有菩薩",
    "X08n0240_012:0560a22": "名賢首。與十佛剎微塵數諸菩薩俱來詣佛所。到已",
    "X08n0240_012:0560a23": "作禮。即於上方化作蓮華藏師子之座。結加趺坐。",
    "X08n0240_012:0560a24": "第二現神通下。眾海雲集。即現相答初十句之問。",
    "X08n0240_012:0560b01": "光現佛剎答佛剎問。剎有金色等。是剎莊嚴。既以",
    "X08n0240_012:0560b02": "金成亦答剎體。彼剎菩薩亦剎莊嚴。菩薩大寶以",
    "X08n0240_012:0560b03": "為嚴故。亦剎清淨純淨。佛剎唯菩薩故。淨修梵行",
    "X08n0240_012:0560b04": "是剎成就淨土行故。亦剎清淨。所修淨故。此已上",
    "X08n0240_012:0560b05": "答五句依問。兼答五句正報。士各有佛及見如來",
    "X08n0240_012:0560b06": "坐蓮華藏。是答佛住。現通放光是答威德。名不動",
    "X08n0240_012:0560b07": "智等是答法性。見佛轉法輪是答說法。佛成正覺",
    "X08n0240_012:0560b08": "是答菩提。文雖在下。義皆此具。光明覺現即現此",
    "X08n0240_012:0560b09": "故。十首菩薩。表信為首故。以梵云室利一名四實。",
    "X08n0240_012:0560b10": "一首。二勝。三吉祥。四德故。譯人前後不同。今文殊",
    "X08n0240_012:0560b11": "亦云首也。",
    "X08n0240_012:0560b12": "爾時文殊師利菩薩摩訶薩。承佛威力普觀一切菩",
    "X08n0240_012:0560b13": "薩眾會。而作是言。此諸菩薩甚為希有。諸佛子。佛國",
    "X08n0240_012:0560b14": "土不可思議。佛住。佛剎莊嚴。佛法性。佛剎清淨。佛說",
    "X08n0240_012:0560b15": "法。佛出現。佛剎成就。佛阿耨多羅三藐三菩提。皆不",
    "X08n0240_012:0560b16": "可思議。何以故。諸佛子。十方世界一切諸佛知諸眾",
    "X08n0240_012:0560b17": "生樂欲不同。隨其所應說法調伏。如是乃至等法界",
    "X08n0240_012:0560b18": "虗空界。",
    "X08n0240_012:0560b19": "此下第二爾時文殊下辨言答。就文分四。一歎眾",
    "X08n0240_012:0560b20": "希有。二諸佛子下牒問總歎。三何以故下徵歎總",
    "X08n0240_012:0560b21": "釋。四諸佛子如來下廣顯難思。今初標也。前眾疑",
    "X08n0240_012:0560b22": "問。佛令文殊答者以文殊示居此土。生有十徵。來",
    "X08n0240_012:0560b23": "自他方。體含萬德。降魔制外。通辨難思。化滿塵方。",
    "X08n0240_012:0560b24": "用周三際。道成先劫。已稱龍種尊王。現證菩提復",
    "X08n0240_012:0560c01": "曰摩尼寶積。實為三世佛母。豈獨釋迦之師。影響",
    "X08n0240_012:0560c02": "而來一切咸見。故宜說也。不待請者佛意許故。又",
    "X08n0240_012:0560c03": "以文殊大智。表依根本智。建立眾行。故為信首。初",
    "X08n0240_012:0560c04": "歎希有。歎如來現相及十方雲集為希有。次諸佛",
    "X08n0240_012:0560c05": "子。佛國土不可思議下十句。歎所問十果德不可",
    "X08n0240_012:0560c06": "思議。次何以故下。徵釋不可思議之所以也。",
    "X08n0240_012:0560c07": "諸佛子。如來於此娑婆世界諸四天下。種種身種種",
    "X08n0240_012:0560c08": "名種種色相種種脩短種種壽量種種處所種種諸",
    "X08n0240_012:0560c09": "根種種生處種種語業種種觀察。令諸眾生各別知",
    "X08n0240_012:0560c10": "見。諸佛子。如來於此四天下中。或名一切義成。或名",
    "X08n0240_012:0560c11": "圓滿月。或名師子吼。或名釋迦牟尼。或名第七仙。或",
    "X08n0240_012:0560c12": "名毗盧遮那。或名瞿曇氏。或名大沙門。或名最勝。或",
    "X08n0240_012:0560c13": "名導師。如是等其數十千。令諸眾生各別知見。諸佛",
    "X08n0240_012:0560c14": "子。此四天下東次有世界名為善護。如來於彼或名",
    "X08n0240_012:0560c15": "金剛。或名自在。或名有智慧。或名難勝。或名雲王。或",
    "X08n0240_012:0560c16": "名無諍。或名能為主。或名心歡喜。或名無與等。或名",
    "X08n0240_012:0560c17": "斷言論。如是等其數十千。令諸眾生各別知見。諸佛",
    "X08n0240_012:0560c18": "子。此四天下南次有世界名為難忍。如來於彼或名",
    "X08n0240_012:0560c19": "帝釋。或名寶稱。或名離垢。或名實語。或名能調伏。或",
    "X08n0240_012:0560c20": "名具足喜。或名大名稱。或名能利益。或名無邊。或名",
    "X08n0240_012:0560c21": "最勝。如是等其數十千。令諸眾生各別知見。諸佛子。",
    "X08n0240_012:0560c22": "此四天下西次有世界名為親慧。如來於彼或名水",
    "X08n0240_012:0560c23": "天。或名喜見。或名最勝王。或名調伏天。或名真實慧。",
    "X08n0240_012:0560c24": "或名到究竟。或名歡喜。或名法慧。或名所作已辦。或",
    "X08n0240_012:0561a01": "名善住。如是等其數十千。令諸眾生各別知見。諸佛",
    "X08n0240_012:0561a02": "子。此四天下北次有世界名有師子。如來於彼或名",
    "X08n0240_012:0561a03": "大牟尼。或名苦行。或名世所尊。或名最勝田。或名一",
    "X08n0240_012:0561a04": "切智。或名善意。或名清淨。或名瑿羅跋那。或名最上",
    "X08n0240_012:0561a05": "施。或名苦行得。如是等其數十千。令諸眾生各別知",
    "X08n0240_012:0561a06": "見。諸佛子。此四天下東北方次有世界名妙觀察。如",
    "X08n0240_012:0561a07": "來於彼或名調伏魔。或名成就。或名息滅。或名賢天。",
    "X08n0240_012:0561a08": "或名離貪。或名勝慧。或名心平等。或名無能勝。或名",
    "X08n0240_012:0561a09": "智慧音。或名難出現。如是等其數十千。令諸眾生各",
    "X08n0240_012:0561a10": "別知見。諸佛子。此四天下東南方次有世界名為喜",
    "X08n0240_012:0561a11": "樂。如來於彼或名極威嚴。或名光燄聚。或名徧知。或",
    "X08n0240_012:0561a12": "名祕密。或名解脫。或名性安住。或名如法行。或名淨",
    "X08n0240_012:0561a13": "眼王。或名大勇徤。或名精進力。如是等其數十千。令",
    "X08n0240_012:0561a14": "諸眾生各別知見。諸佛子。此四天下西南方次有世",
    "X08n0240_012:0561a15": "界名甚堅牢。如來於彼或名安住。或名智王。或名圓",
    "X08n0240_012:0561a16": "滿。或名不動。或名妙眼。或名頂王。或名自在音。或名",
    "X08n0240_012:0561a17": "一切施。或名持眾仙。或名勝須彌。如是等其數十千。",
    "X08n0240_012:0561a18": "令諸眾生各別知見。諸佛子。此四天下西北方次有",
    "X08n0240_012:0561a19": "世界名為妙地。如來於彼或名普徧。或名光燄。或名",
    "X08n0240_012:0561a20": "摩尼髻。或名可憶念。或名無上義。或名常喜樂。或名",
    "X08n0240_012:0561a21": "性清淨。或名圓滿光。或名脩臂。或名住本。如是等其",
    "X08n0240_012:0561a22": "數十千。令諸眾生各別知見。諸佛子。此四天下次下",
    "X08n0240_012:0561a23": "方有世界名為燄慧。如來於彼或名集善根。或名師",
    "X08n0240_012:0561a24": "子相。或名猛利慧。或名金色燄。或名一切知識。或名",
    "X08n0240_012:0561b01": "究竟音。或名作利益。或名到究竟。或名真實天。或名",
    "X08n0240_012:0561b02": "普徧勝。如是等其數十千。令諸眾生各別知見。諸佛",
    "X08n0240_012:0561b03": "子。此四天下次上方有世界名曰持地。如來於彼或",
    "X08n0240_012:0561b04": "名有智慧。或名清淨面。或名覺慧。或名上首。或名行",
    "X08n0240_012:0561b05": "莊嚴。或名發歡喜。或名意成滿。或名如盛火。或名持",
    "X08n0240_012:0561b06": "戒。或名一道。如是等其數十千。令諸眾生各別知見。",
    "X08n0240_012:0561b07": "諸佛子。此娑婆世界有百億四天下。如來於中。有百",
    "X08n0240_012:0561b08": "億萬種種名號。令諸眾生各別知見。諸佛子。此娑婆",
    "X08n0240_012:0561b09": "世界東次有世界名為密訓。如來於彼或名平等。或",
    "X08n0240_012:0561b10": "名殊勝。或名安慰。或名開曉意。或名聞慧。或名真實",
    "X08n0240_012:0561b11": "語。或名得自在。或名最勝身。或名大勇猛。或名無等",
    "X08n0240_012:0561b12": "智。如是等百億萬種種名號。令諸眾生各別知見。諸",
    "X08n0240_012:0561b13": "佛子。此娑婆世界南次有世界名曰豐溢。如來於彼",
    "X08n0240_012:0561b14": "或名本性。或名勤意。或名無上尊。或名大智炬。或名",
    "X08n0240_012:0561b15": "無所依。或名光明藏。或名智慧藏。或名福德藏。或名",
    "X08n0240_012:0561b16": "天中天。或名大自在。如是等百億萬種種名號。令諸",
    "X08n0240_012:0561b17": "眾生各別知見。諸佛子。此娑婆世界西次有世界。名",
    "X08n0240_012:0561b18": "為離垢。如來於彼。或名意成。或名知道。或名安住本。",
    "X08n0240_012:0561b19": "或名能解縛。或名通達義。或名樂分別。或名最勝見。",
    "X08n0240_012:0561b20": "或名調伏行。或名眾苦行。或名具足力。如是等百億",
    "X08n0240_012:0561b21": "萬種種名號。令諸眾生各別知見。諸佛子。此娑婆世",
    "X08n0240_012:0561b22": "界北次有世界名曰豐樂。如來於彼或名薝蔔華色。",
    "X08n0240_012:0561b23": "或名日藏。或名善住。或名現神通。或名性超邁。或名",
    "X08n0240_012:0561b24": "慧日。或名無礙。或名如月現。或名迅疾風。或名清淨",
    "X08n0240_012:0561c01": "身。如是等百億萬種種名號。令諸眾生各別知見。諸",
    "X08n0240_012:0561c02": "佛子。此娑婆世界東北方次有世界名為攝取。如來",
    "X08n0240_012:0561c03": "於彼或名永離苦。或名普解脫。或名大伏藏。或名解",
    "X08n0240_012:0561c04": "脫智。或名過去藏。或名寶光明。或名離世間。或名無",
    "X08n0240_012:0561c05": "礙地。或名淨信藏。或名心不動。如是等百億萬種種",
    "X08n0240_012:0561c06": "名號。令諸眾生各別知見。諸佛子。此娑婆世界東南",
    "X08n0240_012:0561c07": "方次有世界名為饒益。如來於彼或名現光明。或名",
    "X08n0240_012:0561c08": "盡智。或名美音。或名勝根。或名莊嚴蓋。或名精進根。",
    "X08n0240_012:0561c09": "或名到分別彼岸。或名勝定。或名簡言辭。或名智慧",
    "X08n0240_012:0561c10": "海。如是等百億萬種種名號。令諸眾生各別知見。諸",
    "X08n0240_012:0561c11": "佛子。此娑婆世界西南方。次有世界名為鮮少。如來",
    "X08n0240_012:0561c12": "於彼。或名牟尼主。或名具眾寶。或名世解脫。或名徧",
    "X08n0240_012:0561c13": "知根。或名勝言辭。或名明了見。或名根自在。或名大",
    "X08n0240_012:0561c14": "仙師。或名開導業。或名金剛師子。如是等百億萬種",
    "X08n0240_012:0561c15": "種名號。令諸眾生各別知見。諸佛子。此娑婆世界西",
    "X08n0240_012:0561c16": "北方次有世界名為歡喜。如來於彼或名妙華聚。或",
    "X08n0240_012:0561c17": "名旃檀蓋。或名蓮華藏。或名超越諸法。或名法寶。或",
    "X08n0240_012:0561c18": "名復出生。或名淨妙蓋。或名廣大眼。或名有善法。或",
    "X08n0240_012:0561c19": "名專念法。或名網藏。如是等百億萬種種名號。令諸",
    "X08n0240_012:0561c20": "眾生各別知見。諸佛子。此娑婆世界次下方有世界",
    "X08n0240_012:0561c21": "名為關[門@龠]。如來於彼。或名發起燄。或名調伏毒。或名",
    "X08n0240_012:0561c22": "帝釋弓。或名無常所。或名覺悟本。或名斷增長。或名",
    "X08n0240_012:0561c23": "大速疾。或名常樂施。或名分別道。或名摧伏幢。如是",
    "X08n0240_012:0561c24": "等百億萬種種名號。令諸眾生各別知見。諸佛子。此",
    "X08n0240_012:0562a01": "娑婆世界次上方有世界名曰振音。如來於彼或名",
    "X08n0240_012:0562a02": "勇猛幢。或名無量寶。或名樂大施。或名天光。或名吉",
    "X08n0240_012:0562a03": "興。或名超境界。或名一切主。或名不退輪。或名離眾",
    "X08n0240_012:0562a04": "惡。或名一切智。如是等百億萬種種名號。令諸眾生",
    "X08n0240_012:0562a05": "各別知見。諸佛子。如娑婆世界。如是東方百千億無",
    "X08n0240_012:0562a06": "數無量無邊無等不可數不可稱不可思不可量不",
    "X08n0240_012:0562a07": "可說盡法界虗空界諸世界中。如來名號種種不同。",
    "X08n0240_012:0562a08": "南西北方四維上下亦復如是。如世尊昔為菩薩時。",
    "X08n0240_012:0562a09": "以種種談論種種語言種種音聲種種業種種報種",
    "X08n0240_012:0562a10": "種處種種方便種種根種種信解種種地位而得成",
    "X08n0240_012:0562a11": "熟。亦令眾生如是知見而為說法。",
    "X08n0240_012:0562a12": "第四廣顯難思。今先種種身等十句。總顯多端。今",
    "X08n0240_012:0562a13": "且舉娑婆為首。略顯十種差別。準下結通。實通法",
    "X08n0240_012:0562a14": "界。然十句不通三業。次如來於此四天中等。隨門",
    "X08n0240_012:0562a15": "別顯。文分為二。初終此品辨身名差別。答上佛住",
    "X08n0240_012:0562a16": "之問。近廣種種身等八句。以色相等皆屬身故。次",
    "X08n0240_012:0562a17": "四聖諦品。答言教徧周。答佛所說法問。廣種種語",
    "X08n0240_012:0562a18": "業。三光明覺品。光輪窮照。答上威德法性菩提三",
    "X08n0240_012:0562a19": "問。近廣種種觀察。其五句依報。但有現相答。廣在",
    "X08n0240_012:0562a20": "前會故。今初廣上名者。聖人無名為物立稱。若就",
    "X08n0240_012:0562a21": "德以立。德無邊涯。若隨立名等眾生界。雖復多種",
    "X08n0240_012:0562a22": "皆為隨宜。生善滅惡。見理而立。海印頓現。不應生",
    "X08n0240_012:0562a23": "著也。次此四天下東下等。取此洲之隣十界。即為",
    "X08n0240_012:0562a24": "十段。次此娑婆世界東下等。取隣娑婆之十方。亦",
    "X08n0240_012:0562b01": "為十段。後結通云。如是十方不可說盡法界虗空",
    "X08n0240_012:0562b02": "界。諸世界中。如來名號種種不同。末云如世尊昔",
    "X08n0240_012:0562b03": "為菩薩時下。結釋身名差別之所由也。以由昔時",
    "X08n0240_012:0562b04": "因行差別。故倣昔亦有種種也。此上如來名號品。",
    "X08n0240_012:0562b05": "辨身名差別竟。",
    "X08n0240_012:0562b06": "四聖諦品第八",
    "X08n0240_012:0562b07": "此品來意者。廣前種種語業。明言教徧周。即答前",
    "X08n0240_012:0562b08": "佛說法問。亦遠答前演說海之一問故。既知佛可",
    "X08n0240_012:0562b09": "歸。次知法可仰。上品名隨物立。此明法逐機差。故",
    "X08n0240_012:0562b10": "次來也。釋名。言聖諦者聖者正也。無漏正法得在",
    "X08n0240_012:0562b11": "心故。諦有二義。一者諦實。二者審諦。言諦實者此",
    "X08n0240_012:0562b12": "約境辨。謂如所說相不捨離故。真實決定故。謂世",
    "X08n0240_012:0562b13": "出世二種因果必無虗妄。不可差失。言審諦者此",
    "X08n0240_012:0562b14": "就智明。聖智觀彼審不虗故。凡夫雖有苦集而不",
    "X08n0240_012:0562b15": "審實。不得稱諦。無倒聖智審知境故。故稱聖諦。然",
    "X08n0240_012:0562b16": "四諦者謂苦集滅道。逼迫名苦。即有漏色心。增長",
    "X08n0240_012:0562b17": "名集。即業煩惱。寂滅名滅。謂即涅槃。出離名道。謂",
    "X08n0240_012:0562b18": "止觀等。天台有四四諦。謂生滅。無生。無量。無作。前",
    "X08n0240_012:0562b19": "二小乘。後二大乘。凡夫苦而不知。二乘知苦可厭",
    "X08n0240_012:0562b20": "而不審諦。菩薩知苦不厭而能審見諦。解苦無苦。",
    "X08n0240_012:0562b21": "名苦聖諦等。義有多釋。無苦無集即無世間。無滅",
    "X08n0240_012:0562b22": "無道即無出世間。不取不捨同一實諦。故名聖諦。",
    "X08n0240_012:0562b23": "此同法界性故。義當無量。其實四諦圓融。方順經",
    "X08n0240_012:0562b24": "宗。",
    "X08n0240_012:0562c01": "爾時文殊師利菩薩摩訶薩。告諸菩薩言。諸佛子。苦",
    "X08n0240_012:0562c02": "聖諦。此娑婆世界中或名罪。或名逼迫。或名變異。或",
    "X08n0240_012:0562c03": "名攀緣。或名聚。或名刺。或名依根。或名虗誑。或名癰",
    "X08n0240_012:0562c04": "瘡處。或名愚夫行。諸佛子。苦集聖諦。此娑婆世界中",
    "X08n0240_012:0562c05": "或名繫縛。或名滅壞。或名愛著義。或名妄覺念。或名",
    "X08n0240_012:0562c06": "趣入。或名決定。或名網。或名戲論。或名隨行。或名顛",
    "X08n0240_012:0562c07": "倒根。諸佛子。苦滅聖諦。此娑婆世界中或名無諍。或",
    "X08n0240_012:0562c08": "名離塵。或名寂靜。或名無相。或名無沒。或名無自性。",
    "X08n0240_012:0562c09": "或名無障礙。或名滅。或名體真實。或名住自性。諸佛",
    "X08n0240_012:0562c10": "子。苦滅道聖諦。此娑婆世界中或名一乘。或名趣寂。",
    "X08n0240_012:0562c11": "或名導引。或名究竟無分別。或名平等。或名捨擔。或",
    "X08n0240_012:0562c12": "名無所趣。或名隨聖意。或名仙人行。或名十藏。諸佛",
    "X08n0240_012:0562c13": "子。此娑婆世界說四聖諦。有如是等四百億十千名。",
    "X08n0240_012:0562c14": "隨眾生心悉令調伏。諸佛子。此娑婆世界所言苦聖",
    "X08n0240_012:0562c15": "諦者。彼密訓世界中或名營求根。或名不出離。或名",
    "X08n0240_012:0562c16": "繫縛本。或名作所不應作。或名普鬬諍。或名分析悉",
    "X08n0240_012:0562c17": "無力。或名作所依。或名極苦。或名躁動。或名形狀物。",
    "X08n0240_012:0562c18": "諸佛子。所言苦集聖諦者。彼密訓世界中或名順生",
    "X08n0240_012:0562c19": "死。或名染著。或名燒然。或名流轉。或名敗壞根。或名",
    "X08n0240_012:0562c20": "續諸有。或名惡行。或名愛著。或名病源。或名分數。諸",
    "X08n0240_012:0562c21": "佛子。所言苦滅聖諦者。彼密訓世界中或名第一義。",
    "X08n0240_012:0562c22": "或名出離。或名可讚歎。或名安隱。或名善入趣。或名",
    "X08n0240_012:0562c23": "調伏。或名一分。或名無罪。或名離貪。或名決定。諸佛",
    "X08n0240_012:0562c24": "子。所言苦滅道聖諦者。彼密訓世界中或名猛將。或",
    "X08n0240_012:0563a01": "名上行。或名超出。或名有方便。或名平等眼。或名離",
    "X08n0240_012:0563a02": "邊。或名了悟。或名攝取。或名最勝眼。或名觀方。諸佛",
    "X08n0240_012:0563a03": "子。密訓世界說四聖諦。有如是等四百億十千名。隨",
    "X08n0240_012:0563a04": "眾生心悉令調伏。諸佛子。此娑婆世界所言苦聖諦",
    "X08n0240_012:0563a05": "者。彼最勝世界中或名恐怖。或名分段。或名可厭惡。",
    "X08n0240_012:0563a06": "或名須承事。或名變異。或名招引怨。或名能欺奪。或",
    "X08n0240_012:0563a07": "名難共事。或名妄分別。或名有勢力。諸佛子。所言苦",
    "X08n0240_012:0563a08": "集聖諦者。彼最勝世界中或名敗壞。或名癡根。或名",
    "X08n0240_012:0563a09": "大怨。或名利刃。或名滅味。或名仇對。或名非己物。或",
    "X08n0240_012:0563a10": "名惡導引。或名增黑闇。或名壞善利。諸佛子。所言苦",
    "X08n0240_012:0563a11": "滅聖諦者。彼最勝世界中或名大義。或名饒益。或名",
    "X08n0240_012:0563a12": "義中義。或名無量。或名所應見。或名離分別。或名最",
    "X08n0240_012:0563a13": "上調伏。或名常平等。或名可同住。或名無為。諸佛子。",
    "X08n0240_012:0563a14": "所言苦滅道聖諦者。彼最勝世界中或名能燒然。或",
    "X08n0240_012:0563a15": "名最上品。或名決定。或名無能破。或名深方便。或名",
    "X08n0240_012:0563a16": "出離。或名不下劣。或名通達。或名解脫性。或名能度",
    "X08n0240_012:0563a17": "脫。諸佛子。最勝世界說四聖諦。有如是等四百億十",
    "X08n0240_012:0563a18": "千名。隨眾生心悉令調伏。諸佛子。此娑婆世界所言",
    "X08n0240_012:0563a19": "苦聖諦者。彼離垢世界中或名悔恨。或名資待。或名",
    "X08n0240_012:0563a20": "展轉。或名住城。或名一味。或名非法。或名居宅。或名",
    "X08n0240_012:0563a21": "妄著處。或名虗妄見。或名無有數。諸佛子。所言苦集",
    "X08n0240_012:0563a22": "聖諦者。彼離垢世界中或名無實物。或名但有語。或",
    "X08n0240_012:0563a23": "名非潔白。或名生地。或名執取。或名鄙賤。或名增長。",
    "X08n0240_012:0563a24": "或名重擔。或名能生。或名麤獷。諸佛子。所言苦滅聖",
    "X08n0240_012:0563b01": "諦者。彼離垢世界中或名無等等。或名普除盡。或名",
    "X08n0240_012:0563b02": "離垢。或名最勝根。或名稱會。或名無資待。或名滅惑。",
    "X08n0240_012:0563b03": "或名最上。或名畢竟。或名破卵。諸佛子。所言苦滅道",
    "X08n0240_012:0563b04": "聖諦者。彼離垢世界中或名堅固物。或名方便分。或",
    "X08n0240_012:0563b05": "名解脫本。或名本性實。或名不可毀呰。或名最清淨。",
    "X08n0240_012:0563b06": "或名諸有邊。或名受寄全。或名作究竟。或名淨分別。",
    "X08n0240_012:0563b07": "諸佛子。離垢世界說四聖諦。有如是等四百億十千",
    "X08n0240_012:0563b08": "名。隨眾生心悉令調伏。諸佛子。此娑婆世界所言苦",
    "X08n0240_012:0563b09": "聖諦者。彼豐溢世界中或名愛染處。或名險害根。或",
    "X08n0240_012:0563b10": "名有海分。或名積集成。或名差別根。或名增長。或名",
    "X08n0240_012:0563b11": "生滅。或名障礙。或名刀劒本。或名數所成。諸佛子。所",
    "X08n0240_012:0563b12": "言苦集聖諦者。彼豐溢世界中或名可惡。或名名字。",
    "X08n0240_012:0563b13": "或名無盡。或名分數。或名不可愛。或名能攫噬。或名",
    "X08n0240_012:0563b14": "麤鄙物。或名愛著。或名器。或名動。諸佛子。所言苦滅",
    "X08n0240_012:0563b15": "聖諦者。彼豐溢世界中或名相續斷。或名開顯。或名",
    "X08n0240_012:0563b16": "無文字。或名無所修。或名無所見。或名無所作。或名",
    "X08n0240_012:0563b17": "寂滅。或名已燒盡。或名捨重擔。或名已除壞。諸佛子。",
    "X08n0240_012:0563b18": "所言苦滅道聖諦者。彼豐溢世界中或名寂滅行。或",
    "X08n0240_012:0563b19": "名出離行。或名勤修證。或名安隱去。或名無量壽。或",
    "X08n0240_012:0563b20": "名善了知。或名究竟道。或名難修習。或名至彼岸。或",
    "X08n0240_012:0563b21": "名無能勝。諸佛子。豐溢世界說四聖諦。有如是等四",
    "X08n0240_012:0563b22": "百億十千名。隨眾生心悉令調伏。諸佛子。此娑婆世",
    "X08n0240_012:0563b23": "界所言苦聖諦者。彼攝取世界中或名能劫奪。或名",
    "X08n0240_012:0563b24": "非善友。或名多恐怖。或名種種戲論。或名地獄性。或",
    "X08n0240_012:0563c01": "名非實義。或名貪欲擔。或名深重根。或名隨心轉。或",
    "X08n0240_012:0563c02": "名根本空。諸佛子。所言苦集聖諦者。彼攝取世界中",
    "X08n0240_012:0563c03": "或名貪著。或名惡成辦。或名過惡。故名速疾。或名能",
    "X08n0240_012:0563c04": "執取。或名想。或名有果。或名無可說。或名無可取。或",
    "X08n0240_012:0563c05": "名流轉。諸佛子。所言苦滅聖諦者。彼攝取世界中或",
    "X08n0240_012:0563c06": "名不退轉。或名離言說。或名無相狀。或名可欣樂。或",
    "X08n0240_012:0563c07": "名堅固。或名上妙。或名離癡。或名滅盡。或名遠惡。或",
    "X08n0240_012:0563c08": "名出離。諸佛子。所言苦滅道聖諦者。彼攝取世界中",
    "X08n0240_012:0563c09": "或名離言。或名無諍。或名教導。或名善迴向。或名大",
    "X08n0240_012:0563c10": "善巧。或名差別方便。或名如虗空。或名寂靜行。或名",
    "X08n0240_012:0563c11": "勝智。或名能了義。諸佛子。攝取世界說四聖諦。有如",
    "X08n0240_012:0563c12": "是等四百億十千名。隨眾生心悉令調伏。諸佛子。此",
    "X08n0240_012:0563c13": "娑婆世界所言苦聖諦者。彼饒益世界中或名重擔。",
    "X08n0240_012:0563c14": "或名不堅。或名如賊。或名老死。或名愛所成。或名流",
    "X08n0240_012:0563c15": "轉。或名疲勞。或名惡相狀。成名生長。或名利刃。諸佛",
    "X08n0240_012:0563c16": "子。所言苦集聖諦者。彼饒益世界中或名敗壞。或名",
    "X08n0240_012:0563c17": "渾濁。或名退失。或名無力。或名喪失。或名乖違。或名",
    "X08n0240_012:0563c18": "不和合。或名所作。或名取。或名意欲。諸佛子。所言苦",
    "X08n0240_012:0563c19": "滅聖諦者。彼饒益世界中或名出獄。或名真實。或名",
    "X08n0240_012:0563c20": "離難。或名覆護。或名離惡。或名隨順。或名根本。或名",
    "X08n0240_012:0563c21": "捨因。或名無為。或名無相續。諸佛子。所言苦滅道聖",
    "X08n0240_012:0563c22": "諦者。彼饒益世界中。或名達無所有。或名一切印。或",
    "X08n0240_012:0563c23": "名三昧藏。故名得光明。或名不退法。或名能盡有。或",
    "X08n0240_012:0563c24": "名廣大路。或名能調伏。或名有安隱。或名不流轉根。",
    "X08n0240_012:0564a01": "諸佛子。饒益世界說四聖諦。有如是等四百億十千",
    "X08n0240_012:0564a02": "名。隨眾生心悉令調伏。諸佛子。此娑婆世界所言苦",
    "X08n0240_012:0564a03": "聖諦者。彼鮮少世界中或名險樂欲。或名繫縛處。或",
    "X08n0240_012:0564a04": "名邪行。或名隨受。或名無慚恥。或名貪欲根。或名恒",
    "X08n0240_012:0564a05": "河流。或名常破壞。或名炬火性。或名多憂惱。諸佛子。",
    "X08n0240_012:0564a06": "所言苦集聖諦者。彼鮮少世界中或名廣地。或名能",
    "X08n0240_012:0564a07": "趣。或名遠慧。或名留難。或名恐怖。或名放逸。或名攝",
    "X08n0240_012:0564a08": "取。或名著處。或名宅主。或名連縛。諸佛子。所言苦滅",
    "X08n0240_012:0564a09": "聖諦者。彼鮮少世界中或名充滿。或名不死。或名無",
    "X08n0240_012:0564a10": "我。或名無自性。或名分別盡。或名安樂住。或名無限",
    "X08n0240_012:0564a11": "量。或名斷流轉。或名絕行處。或名不二。諸佛子。所言",
    "X08n0240_012:0564a12": "苦滅道聖諦者。彼鮮少世界中或名大光明。或名演",
    "X08n0240_012:0564a13": "說海。或名簡擇義。或名和合法。或名離取著。或名斷",
    "X08n0240_012:0564a14": "相續。或名廣大路。或名平等因。或名淨方便。或名最",
    "X08n0240_012:0564a15": "勝見。諸佛子。鮮少世界說四聖諦。有如是等四百億",
    "X08n0240_012:0564a16": "十千名。隨眾生心悉令調伏。諸佛子。此娑婆世界所",
    "X08n0240_012:0564a17": "言苦聖諦者。彼歡喜世界中或名流轉。或名出生。或",
    "X08n0240_012:0564a18": "名失利。或名染著。或名重擔。或名差別。或名內險。或",
    "X08n0240_012:0564a19": "名集會。或名惡舍宅。或名苦惱性。諸佛子。所言苦集",
    "X08n0240_012:0564a20": "聖諦者。彼歡喜世界中或名地。或名方便。或名非時。",
    "X08n0240_012:0564a21": "或名非實法。或名無底。或名攝取。或名離戒。或名煩",
    "X08n0240_012:0564a22": "惱法。或名狹劣見。或名垢聚。諸佛子。所言苦滅聖諦",
    "X08n0240_012:0564a23": "者。彼歡喜世界中或名破依止。或名不放逸。或名真",
    "X08n0240_012:0564a24": "實。或名平等。或名善淨。或名無病。或名無曲。或名無",
    "X08n0240_012:0564b01": "相。或名自在。或名無生。諸佛子。所言苦滅道聖諦者。",
    "X08n0240_012:0564b02": "彼歡喜世界中或名入勝界。或名斷集。或名超等類。",
    "X08n0240_012:0564b03": "或名廣大性。或名分別盡。或名神力道。或名眾方便。",
    "X08n0240_012:0564b04": "或名正念行。或名常寂路。或名攝解脫。諸佛子。歡喜",
    "X08n0240_012:0564b05": "世界說四聖諦。有如是等四百億十千名。隨眾生心",
    "X08n0240_012:0564b06": "悉令調伏。諸佛子。此娑婆世界所言苦聖諦者。彼關",
    "X08n0240_012:0564b07": "[門@龠]世界中或名敗壞相。或名如坏器。或名我所成。或",
    "X08n0240_012:0564b08": "名諸趣身。或名數流轉。或名眾惡門。或名性苦。或名",
    "X08n0240_012:0564b09": "可棄捨。或名無味。或名來去。諸佛子。所言苦集聖諦",
    "X08n0240_012:0564b10": "者。彼關[門@龠]世界中或名行。或名憤毒。或名和合。或名",
    "X08n0240_012:0564b11": "受支。或名我心。或名雜毒。或名虗稱。或名乖違。或名",
    "X08n0240_012:0564b12": "熱惱。或名驚駭。諸佛子。所言苦滅聖諦者。彼關[門@龠]世",
    "X08n0240_012:0564b13": "界中或名無積集。或名不可得。或名妙藥。或名不可",
    "X08n0240_012:0564b14": "壞。或名無著。或名無量。或名廣大。或名覺分。或名離",
    "X08n0240_012:0564b15": "染。或名無障礙。諸佛子。所言苦滅道聖諦者。彼關[門@龠]",
    "X08n0240_012:0564b16": "世界中或名安隱行。或名離欲。或名究竟實。或名入",
    "X08n0240_012:0564b17": "義。或名性究竟。或名淨現。或名攝念。或名趣解脫。或",
    "X08n0240_012:0564b18": "名救濟。或名勝行。諸佛子。關[門@龠]世界說四聖諦。有如",
    "X08n0240_012:0564b19": "是等四百億十千名。隨眾生心悉令調伏。諸佛子。此",
    "X08n0240_012:0564b20": "娑婆世界所言苦聖諦者。彼振音世界中或名匿疵。",
    "X08n0240_012:0564b21": "或名世間。或名所依。或名慠慢。或名染著性。或名駛",
    "X08n0240_012:0564b22": "流。或名不可樂。或名覆藏。或名速滅。或名難調。諸佛",
    "X08n0240_012:0564b23": "子。所言苦集聖諦者。彼振音世界中或名須制伏。或",
    "X08n0240_012:0564b24": "名心趣。或名能縛。或名隨念起。或名至後邊。或名共",
    "X08n0240_012:0564c01": "和合。或名分別。或名門。或名飄動。或名隱覆。諸佛子。",
    "X08n0240_012:0564c02": "所言苦滅聖諦者。彼振音世界中或名無依處。或名",
    "X08n0240_012:0564c03": "不可取。或名轉還。或名離諍。或名小。或名大。或名善",
    "X08n0240_012:0564c04": "淨。或名無盡。或名廣博。或名無等價。諸佛子。所言苦",
    "X08n0240_012:0564c05": "滅道聖諦者。彼振音世界中或名觀察。或名能摧敵。",
    "X08n0240_012:0564c06": "或名了知印。或名能入性。或名難敵對。或名無限義。",
    "X08n0240_012:0564c07": "或名能入智。或名和合道。或名恒不動。或名殊勝義。",
    "X08n0240_012:0564c08": "諸佛子。振音世界說四聖諦。有如是等四百億十千",
    "X08n0240_012:0564c09": "名。隨眾生心悉令調伏。諸佛子。如此娑婆世界中說",
    "X08n0240_012:0564c10": "四聖諦有四百億十千名。如是東方百千億無數無",
    "X08n0240_012:0564c11": "量無邊無等不可數不可稱不可思不可量不可說",
    "X08n0240_012:0564c12": "盡法界虗空界所有世界。彼一一世界中說四聖諦。",
    "X08n0240_012:0564c13": "亦各有四百億十千名。隨眾生心悉令調伏。如東方。",
    "X08n0240_012:0564c14": "南西北方四維上下亦復如是。諸佛子。如娑婆世界",
    "X08n0240_012:0564c15": "有如上所說十方世界。",
    "X08n0240_012:0564c16": "此下正釋文中一品分二。先標告。次諸佛子下正",
    "X08n0240_012:0564c17": "釋。於中有四段。初娑婆諦名。二隣次十界。三通類",
    "X08n0240_012:0564c18": "一切。四主伴無窮。然此望前品略於單說四洲。然",
    "X08n0240_012:0564c19": "其立名或有因從果稱。果藉因名。約事約理。或總",
    "X08n0240_012:0564c20": "或別。如文可知。",
    "X08n0240_012:0564c21": "彼一切世界。亦各有如是十方世界。一一世界中。說",
    "X08n0240_012:0564c22": "苦聖諦有百億萬種名。說集聖諦滅聖諦道聖諦亦",
    "X08n0240_012:0564c23": "各有百億萬種名。皆隨眾生心之所樂。令其調伏。",
    "X08n0240_012:0564c24": "後彼一切下以彼類此。則知密訓等盡空世界為",
    "X08n0240_012:0565a01": "主。攝伴亦爾。則無盡無盡。此約娑婆同類等世界",
    "X08n0240_012:0565a02": "而言。其彼樹形等異類世界。皆徧虗空法界。是則",
    "X08n0240_012:0565a03": "重重無盡無盡。如是皆為調伏眾生。四聖諦品",
    "X08n0240_012:0565a04": "竟。",
    "X08n0240_012:0565a06": "大方廣佛華嚴經綱要卷第十二"
}