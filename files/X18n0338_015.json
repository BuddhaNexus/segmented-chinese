{
    "X18n0338_015:0572b04": "維摩羅詰經文疏卷第十五(弟子品之五)",
    "X18n0338_015:0572b06": "[0572b06] 佛告優波離汝行詣維摩詰問疾。",
    "X18n0338_015:0572b07": "[0572b07] 此即是第八次命優波離文亦有二一佛命問疾",
    "X18n0338_015:0572b08": "二優波離奉辭不堪所以佛次命優波離者以其",
    "X18n0338_015:0572b09": "聲聞弟子中持律第一也優波離此翻為上首有",
    "X18n0338_015:0572b10": "翻為化生是人恐從念數入道所以然者三藏教",
    "X18n0338_015:0572b11": "門修多羅阿毗曇兩藏有是佛自說或有弟子說",
    "X18n0338_015:0572b12": "或是化人諸天仙人等隨機而說佛所印可即成",
    "X18n0338_015:0572b13": "經也毗尼結戒一一皆是佛自制可為欲住持佛",
    "X18n0338_015:0572b14": "法正內眷屬此須念持令不忘失念力若強則無",
    "X18n0338_015:0572b15": "遺漏復次持戒秉律若不專念明識輕重則多有",
    "X18n0338_015:0572b16": "所犯行事僻謬故佛教諸比丘清旦常修六念念",
    "X18n0338_015:0572b17": "力若強則不忘有所犯行事無謬故得持律之上",
    "X18n0338_015:0572b18": "也優波離為欲顯發如來半滿戒藏先以小乘四",
    "X18n0338_015:0572b19": "枯毗尼引諸眾生入佛正法令持不缺戒不破戒",
    "X18n0338_015:0572b20": "不穿戒不雜戒隨道戒無著戒此六種清淨即成",
    "X18n0338_015:0572b21": "小乘四果是則莊嚴四枯之律藏也次欲顯大乘",
    "X18n0338_015:0572b22": "四榮智所讚戒自在戒具足戒隨定戒示受淨名",
    "X18n0338_015:0572b23": "呵折令諸四眾鄙小慕大今佛命問疾者優波離",
    "X18n0338_015:0572b24": "若述昔被彈之事即重顯發如來四榮之戒藏成",
    "X18n0338_015:0572c01": "前五種利益之義也。",
    "X18n0338_015:0572c02": "[0572c02] 優波離白佛言世尊我不堪任詣彼問疾。",
    "X18n0338_015:0572c03": "[0572c03] 此是第二奉辭不堪文即有四一正奉辭不堪二",
    "X18n0338_015:0572c04": "述不堪之由三正述被呵之事四結成不堪第一",
    "X18n0338_015:0572c05": "奉辭不堪者良以往昔解說律相判斷不明被淨",
    "X18n0338_015:0572c06": "名呵折豈堪傳如來旨也。",
    "X18n0338_015:0572c07": "[0572c07] 憶念昔者有二比丘犯律行以為恥不敢問佛來問",
    "X18n0338_015:0572c08": "我言唯優波離我等犯律誠以為恥不敢問佛願解",
    "X18n0338_015:0572c09": "疑悔得免斯咎我即為其如法解說。",
    "X18n0338_015:0572c10": "[0572c10] 此是第二述不堪之由由為二比丘解釋律相不",
    "X18n0338_015:0572c11": "契於理也文即有二一者二比丘犯戒疑問二上",
    "X18n0338_015:0572c12": "首為如法解說一二比丘犯戒請問者二比丘所",
    "X18n0338_015:0572c13": "犯輕重此未的知若其輕者何得不敢問佛若其",
    "X18n0338_015:0572c14": "重者重罪毗尼無懺悔文或可重罪之方便也有",
    "X18n0338_015:0572c15": "師曾見經說云有一比丘在蘭若臥人根起衣採",
    "X18n0338_015:0572c16": "薪女見欲發盜行非法比丘臥覺疑懼犯初重又",
    "X18n0338_015:0572c17": "一比丘瞋此女人欲打女人怖走墮坑而死比丘",
    "X18n0338_015:0572c18": "心疑懼犯煞戒由是恥愧世尊尊重不敢諮問從",
    "X18n0338_015:0572c19": "優波離請決所疑也上明十大弟子輔如來弘十",
    "X18n0338_015:0572c20": "法門意在此也經言我即為其如法解說此是二",
    "X18n0338_015:0572c21": "明優波離為解說為解說者如毗尼所明說諸罪",
    "X18n0338_015:0572c22": "相依律判斷輕重也或教集僧羯磨除滅一一依",
    "X18n0338_015:0572c23": "毗尼所明故言如法為說也。",
    "X18n0338_015:0572c24": "[0572c24] 時維摩詰來謂我言唯優波離無重增此二比丘罪。",
    "X18n0338_015:0573a01": "[0573a01] 此是第三正述被彈之事文即有二一正述淨名",
    "X18n0338_015:0573a02": "彈呵二明二比丘心得清淨就第一述淨名彈呵",
    "X18n0338_015:0573a03": "文有七意一正彈呵二勸直除滅三為解釋四引",
    "X18n0338_015:0573a04": "佛語為證五覈問優波離六約三假入真分別斷",
    "X18n0338_015:0573a05": "除七結成奉律第一正彈呵者若理心懺悔則不",
    "X18n0338_015:0573a06": "煩涉事集僧羯磨事相紛紜經言無重增此二比",
    "X18n0338_015:0573a07": "丘罪者罪從妄想而生應須為其除此妄想優波",
    "X18n0338_015:0573a08": "離強為二比丘分別說罪相言是輕是重應作如",
    "X18n0338_015:0573a09": "是羯磨之法此即涉事增其妄想分別因此生重",
    "X18n0338_015:0573a10": "悔蓋鄣於定慧是重增二比丘罪也。",
    "X18n0338_015:0573a11": "[0573a11] 當直除滅勿擾其心。",
    "X18n0338_015:0573a12": "[0573a12] 此是第二淨名勸直爾除滅勿擾其心若諦觀罪",
    "X18n0338_015:0573a13": "性清淨妄想自息即是除滅也不依事相則心無",
    "X18n0338_015:0573a14": "擾動所以然者罪從心生還從心滅心若是有罪",
    "X18n0338_015:0573a15": "即是有心若是無罪即是無若觀心畢竟不可得",
    "X18n0338_015:0573a16": "即不見罪相罪不可得即是直除滅不擾其心義",
    "X18n0338_015:0573a17": "也今明懺悔罪滅有三種一作法懺除滅違無作",
    "X18n0338_015:0573a18": "罪此是毗尼明懺悔法也二觀相懺悔除滅性罪",
    "X18n0338_015:0573a19": "此依定門明懺悔也三觀無生懺悔除滅妄想根",
    "X18n0338_015:0573a20": "本罪此依慧門懺悔也復次違無作罪障戒性罪",
    "X18n0338_015:0573a21": "鄣定根本罪鄣慧一作法懺悔滅違無作罪者如",
    "X18n0338_015:0573a22": "律明諸治羯磨等懺罪方法若作此法成就能滅",
    "X18n0338_015:0573a23": "違無作罪而性罪不滅故大論云如比丘斬&#x7F78;草",
    "X18n0338_015:0573a24": "木奪眾生命二罪同篇作法懺悔違無作得滅斬",
    "X18n0338_015:0573b01": "伐草木無償命罪奪眾生命罪不滅雖復違無作",
    "X18n0338_015:0573b02": "罪滅此非直除滅而作法紛動廢修禪定鄣入無",
    "X18n0338_015:0573b03": "生即是擾其心也二觀相懺者如諸大乘方等經",
    "X18n0338_015:0573b04": "所明行法見罪滅相菩薩戒云懺悔若見光華種",
    "X18n0338_015:0573b05": "種好相罪即得滅若不見好相雖懺無益若見好",
    "X18n0338_015:0573b06": "相非但違無作罪滅性罪亦滅而根本罪不滅也",
    "X18n0338_015:0573b07": "取相心動則心水不清珠豈得現此亦是擾其心",
    "X18n0338_015:0573b08": "也三觀無生懺者此觀成時能除根本妄惑之罪",
    "X18n0338_015:0573b09": "如拔樹根枝葉自滅也普賢觀經云一切業鄣海",
    "X18n0338_015:0573b10": "皆從妄想生若欲懺悔者端坐念實相眾罪如霜",
    "X18n0338_015:0573b11": "露慧日能消除無勞作法取相紛&#x7CFA;即是不擾其",
    "X18n0338_015:0573b12": "心義也問曰若爾者諸經又說懺悔必須生重&#x6159;",
    "X18n0338_015:0573b13": "愧怖畏改隔今何得言不須作法取相也答曰人",
    "X18n0338_015:0573b14": "有二種一者鈍根二者利根若鈍根人造罪時心",
    "X18n0338_015:0573b15": "重懺悔時心輕輕心不能除重罪為是人故故令",
    "X18n0338_015:0573b16": "生重&#x6159;愧怖畏改隔作法取相若利根人直正觀",
    "X18n0338_015:0573b17": "心性妄想罪本自滅憂悔不起是則畢故不造新",
    "X18n0338_015:0573b18": "即是直爾除滅不擾其心也故大智論云若人罪",
    "X18n0338_015:0573b19": "能悔悔已莫復憂如是心安樂不應常念著若生",
    "X18n0338_015:0573b20": "重悔悔箭入心痛不可拔現世憂苦死入地獄也",
    "X18n0338_015:0573b21": "復次若執有此罪罪則轉重若不執罪罪則漸輕",
    "X18n0338_015:0573b22": "若能見理事性根本一切諸罪即皆滅也是為直",
    "X18n0338_015:0573b23": "爾滅不擾其心也。",
    "X18n0338_015:0573b24": "[0573b24] 所以者何彼罪性不在內不在外不在中間。",
    "X18n0338_015:0573c01": "[0573c01] 此是第三解釋也經言彼罪性不在內不在外不",
    "X18n0338_015:0573c02": "在中間者罪性本空畢竟無罪雖復妄想造罪若",
    "X18n0338_015:0573c03": "觀罪空即是無罪所以然者若罪是有即有定性",
    "X18n0338_015:0573c04": "若有定性不出三處一者內即己心二者外即是",
    "X18n0338_015:0573c05": "外境三者兩中間即是心與境合共生罪也今撿",
    "X18n0338_015:0573c06": "若在內者即是自性自性是罪者則未對境時常",
    "X18n0338_015:0573c07": "有罪也今現見未對境時常無罪起何得在內有",
    "X18n0338_015:0573c08": "自性也若不在內謂罪在外者外即是境即是佗",
    "X18n0338_015:0573c09": "佗即是性若佗性有罪自屬佗何關己也若罪不",
    "X18n0338_015:0573c10": "定在內心外境謂內外合即有罪生者即是共生",
    "X18n0338_015:0573c11": "罪也共生即有二過所謂自佗性若有自佗性即",
    "X18n0338_015:0573c12": "是兩罪&#x7ADD;生若爾如斬伐草木內人有罪外草木",
    "X18n0338_015:0573c13": "亦應有罪也若謂中間是刀刀應有罪人與草木",
    "X18n0338_015:0573c14": "俱無罪也當知罪非共生在兩間也又解罪不在",
    "X18n0338_015:0573c15": "內不在內六根也罪不在外不在外六塵也不在",
    "X18n0338_015:0573c16": "兩中間不在六識也若十八界本來自空則無罪",
    "X18n0338_015:0573c17": "性尚不自有何能有罪也復次罪從心生觀心不",
    "X18n0338_015:0573c18": "自生不佗生不共生則心不在內不在外不在兩",
    "X18n0338_015:0573c19": "中間如其心然罪垢亦然一切法亦然故普賢觀",
    "X18n0338_015:0573c20": "經云觀心無心法不住法我心自空罪福無主一",
    "X18n0338_015:0573c21": "切法如是無住無壞作是懺悔名大懺悔名莊嚴",
    "X18n0338_015:0573c22": "懺名無罪懺悔名破壞心識懺悔行此懺悔心如",
    "X18n0338_015:0573c23": "流水念念見普賢菩薩及十方諸佛前兩解亦是",
    "X18n0338_015:0573c24": "觀行小&#x758E;而不與此經文相符後解正是要用與",
    "X18n0338_015:0574a01": "下文淨名引佛語正相符也若能如是觀罪見罪",
    "X18n0338_015:0574a02": "無生者即是觀無生懺是則直爾除滅不擾其心",
    "X18n0338_015:0574a03": "也淨名以此為釋前呵彈意即可見也。",
    "X18n0338_015:0574a04": "[0574a04] 如佛所說心垢故眾生垢心淨故眾生淨心亦不在",
    "X18n0338_015:0574a05": "內不在外不在中間如其心然罪垢亦然諸法亦然",
    "X18n0338_015:0574a06": "不出於如。",
    "X18n0338_015:0574a07": "[0574a07] 此是第四引佛誠言為證釋優波離疑也所以然",
    "X18n0338_015:0574a08": "者優波離心念毗尼親是佛口自說我依此判當",
    "X18n0338_015:0574a09": "有何失今大士即引佛語何得不受但佛語有二",
    "X18n0338_015:0574a10": "種一了義語二不了義語豈得執不了義之言而",
    "X18n0338_015:0574a11": "不受了義之語也亦是為成二比丘令信心分明",
    "X18n0338_015:0574a12": "故引佛語也優波離疑執若作此判者則違佛語",
    "X18n0338_015:0574a13": "佛毗尼中問汝何心作若有垢心作事輕之與重",
    "X18n0338_015:0574a14": "悉皆是罪何得言無罪也大士即引佛語心垢故",
    "X18n0338_015:0574a15": "眾生垢當知罪從心生若見心有眾生有垢即有",
    "X18n0338_015:0574a16": "罪若知心空即是心淨心淨即眾生淨眾生淨即",
    "X18n0338_015:0574a17": "無罪也此即能知所知之心皆不在內外兩中間",
    "X18n0338_015:0574a18": "是則無心若無心尚不見心何得有垢故經言罪",
    "X18n0338_015:0574a19": "垢亦然諸法亦然不出於如者如大品經言菩薩",
    "X18n0338_015:0574a20": "行般若時不見有法出法性外法即是如之異名",
    "X18n0338_015:0574a21": "也。",
    "X18n0338_015:0574a22": "[0574a22] 如優波離以心相得解脫時寧有垢不我言不也維",
    "X18n0338_015:0574a23": "摩詰言一切眾生心相無垢亦復如是。",
    "X18n0338_015:0574a24": "[0574a24] 此是第五覈問即為三一大士問二波離答三大",
    "X18n0338_015:0574b01": "士還仍其言類真空無垢之相初經言如優波離",
    "X18n0338_015:0574b02": "以心相得解脫時寧有垢不此問優波離析法觀",
    "X18n0338_015:0574b03": "心入偏真時寧有垢不優波離答言不也因析法",
    "X18n0338_015:0574b04": "觀心見真之時心真無有垢相維摩詰言一切眾",
    "X18n0338_015:0574b05": "生心相無垢亦復如是此即是三明類顯也摩訶",
    "X18n0338_015:0574b06": "衍教體法明眾生心相即空空中無垢亦如是。",
    "X18n0338_015:0574b07": "[0574b07] 唯優波離妄想是垢無妄想是淨顛倒是垢無顛倒",
    "X18n0338_015:0574b08": "是淨取我是垢不取我是淨。",
    "X18n0338_015:0574b09": "[0574b09] 此是第六明三假入空分判斷除也三假者一因",
    "X18n0338_015:0574b10": "成假二相續假三相待假即是摩訶衍所明體三",
    "X18n0338_015:0574b11": "假以入空也故下文用如幻夢等之譬以辨假相",
    "X18n0338_015:0574b12": "也如此體假亦得入圓真也此對破三藏教所明",
    "X18n0338_015:0574b13": "析三假以入真也所以然者三藏教明三假即是",
    "X18n0338_015:0574b14": "用隨情三假以入真摩訶衍所明三假即用隨理",
    "X18n0338_015:0574b15": "三假以入真也是經前玄義已具分別今不重述",
    "X18n0338_015:0574b16": "此是即辨二種毗尼滅罪不同優波離用拙度毗",
    "X18n0338_015:0574b17": "尼滅罪淨名用巧度毗尼滅罪也文即有三一前",
    "X18n0338_015:0574b18": "明體因成假入空二明體相續假入空三明體相",
    "X18n0338_015:0574b19": "待假入空體此三假入空若見即真即中則無罪",
    "X18n0338_015:0574b20": "相即是大乘毗尼直除滅也就初因成文即有三",
    "X18n0338_015:0574b21": "今正約無明因緣明因成假所以然者無明即是",
    "X18n0338_015:0574b22": "汙穢五陰能成假名罪人即是因成假也無明即",
    "X18n0338_015:0574b23": "是顛倒顛倒不出三種所謂想顛倒心顛倒見顛",
    "X18n0338_015:0574b24": "倒此三即是無明因緣能成三假三陰此三倒三",
    "X18n0338_015:0574c01": "陰符心王則有一切諸行罪垢若能了知三倒不",
    "X18n0338_015:0574c02": "自生亦不從佗生不共不無因即是無生無生無",
    "X18n0338_015:0574c03": "滅無心無罪此即是約體因成假入真明除滅也",
    "X18n0338_015:0574c04": "經言優波離妄想是垢無妄想是淨此明想顛倒",
    "X18n0338_015:0574c05": "顛倒即是因成假約假論垢體假即空妄想不起",
    "X18n0338_015:0574c06": "則無罪垢故言無妄想是淨也經言顛倒是垢無",
    "X18n0338_015:0574c07": "顛倒即淨此明心顛倒顛倒者即是因成假約假",
    "X18n0338_015:0574c08": "說垢體假即空顛倒不起則無罪垢故言無顛倒",
    "X18n0338_015:0574c09": "即是淨也經言取我是垢不取我即是淨取我見",
    "X18n0338_015:0574c10": "即我是顛倒顛倒即因成假約假說垢體假即空",
    "X18n0338_015:0574c11": "即不取我若不取我則無罪垢故言不取我是淨",
    "X18n0338_015:0574c12": "也。",
    "X18n0338_015:0574c13": "[0574c13] 優波離一切法生滅不住如幻如電。",
    "X18n0338_015:0574c14": "[0574c14] 此二明約體相續假以明入空如幻即譬相續之",
    "X18n0338_015:0574c15": "法但假施設猶相續有罪若體相續相不自生不",
    "X18n0338_015:0574c16": "佗不共不無因生即入空空即不見罪相&#x8657;妄罪",
    "X18n0338_015:0574c17": "垢即自滅也如電譬為顯相續生滅迅速問曰如",
    "X18n0338_015:0574c18": "電是三藏教譬何得入摩訶衍用也答曰已說幻",
    "X18n0338_015:0574c19": "譬相續不實於迅速義未顯故借如電譬顯迅速。",
    "X18n0338_015:0574c20": "[0574c20] 諸法不相待乃至一念不住諸法皆妄見如夢如炎",
    "X18n0338_015:0574c21": "如水中月如鏡中像以妄想生。",
    "X18n0338_015:0574c22": "[0574c22] 是三明體相待假入空也待有二種一者異時明",
    "X18n0338_015:0574c23": "相待二者同時明相待此約異時論相待故云乃",
    "X18n0338_015:0574c24": "至一念不住也若自佗等四句撿相待亦不可得",
    "X18n0338_015:0575a01": "入空故而說言相待者皆&#x8657;妄見也又從諸法皆",
    "X18n0338_015:0575a02": "妄見下或是總譬三假成一切法一切法皆畢竟",
    "X18n0338_015:0575a03": "無所有而分別三假成一切法者皆是妄見也故",
    "X18n0338_015:0575a04": "經云如夢炎水月以妄想生也若體三假即空則",
    "X18n0338_015:0575a05": "妄想不起心無罪即是清淨故淨名前說當直爾",
    "X18n0338_015:0575a06": "除滅也。",
    "X18n0338_015:0575a07": "[0575a07] 其知此者是名奉律其知此者是名善解。",
    "X18n0338_015:0575a08": "[0575a08] 此是第七結成奉律今明佛所說經戒正意本欲",
    "X18n0338_015:0575a09": "為眾生斷惡入道若深得佛意知輕識重善用經",
    "X18n0338_015:0575a10": "戒赴機判斷能除物罪令得入道者則不乖佛教",
    "X18n0338_015:0575a11": "即真奉律也經言其知此者是名善解者律是詮",
    "X18n0338_015:0575a12": "量輕重知輕重之相皆如幻化善解輕重入無輕",
    "X18n0338_015:0575a13": "無重第一義諦涅槃即是善解巧度之毗尼也。",
    "X18n0338_015:0575a14": "[0575a14] 於是二比丘言上智哉是優波離所不及持律之上",
    "X18n0338_015:0575a15": "而不能說。",
    "X18n0338_015:0575a16": "[0575a16] 此是第二明二比丘心得清淨就此文有三意一",
    "X18n0338_015:0575a17": "二比丘稱嘆淨名二優波離愜伏述誠三二比丘",
    "X18n0338_015:0575a18": "心得清淨發菩提心一二比丘歎優波離拙度奉",
    "X18n0338_015:0575a19": "律淨名巧度奉律拙巧之殊故歎上智者哉優波",
    "X18n0338_015:0575a20": "離拙度奉律之不及也經言優波離持律之上而",
    "X18n0338_015:0575a21": "不能說者優波離但能持三藏教明律之上不能",
    "X18n0338_015:0575a22": "用摩訶衍通別圓教赴機說律判斷也。",
    "X18n0338_015:0575a23": "[0575a23] 我答言自捨如來未有聲聞及菩薩能制其樂說之",
    "X18n0338_015:0575a24": "辯其智慧明達為若此也。",
    "X18n0338_015:0575b01": "[0575b01] 此是二優波離愜伏述誠二比丘之所歎也自捨",
    "X18n0338_015:0575b02": "如來未有聲聞及菩薩能制其樂說之辯者稟三",
    "X18n0338_015:0575b03": "教行人皆不能制淨名權實樂說之辯也經言其",
    "X18n0338_015:0575b04": "智慧明達為若此者即是體法見理照機分明知",
    "X18n0338_015:0575b05": "病識藥隨病授藥通達無礙也。",
    "X18n0338_015:0575b06": "[0575b06] 時二比丘疑悔即除發阿耨多羅三藐三菩提心作",
    "X18n0338_015:0575b07": "是願言令一切眾生皆得是辯。",
    "X18n0338_015:0575b08": "[0575b08] 此是三明比丘發菩提心也經言時二比丘疑悔",
    "X18n0338_015:0575b09": "即除者疑婬煞之罪除也悔者一犯罪悔除二優",
    "X18n0338_015:0575b10": "波離增其重悔&#x8462;亦除也即發菩提心如前分別",
    "X18n0338_015:0575b11": "作是願言令一切皆得是辯者願令得摩訶衍無",
    "X18n0338_015:0575b12": "礙辯才如大士也。",
    "X18n0338_015:0575b13": "[0575b13] 故我不任詣彼問疾。",
    "X18n0338_015:0575b14": "[0575b14] 此是四結不堪也優波離自惟拙度奉律昔不能",
    "X18n0338_015:0575b15": "除滅二比丘罪致被大士所彈爾來揖敬故不堪",
    "X18n0338_015:0575b16": "傳如來旨往問疾也。",
    "X18n0338_015:0575b17": "[0575b17] 佛告羅&#x777A;羅汝行詣維摩詰問疾。",
    "X18n0338_015:0575b18": "[0575b18] 此是第九次命羅&#x777A;羅問疾也文亦有二一佛命",
    "X18n0338_015:0575b19": "問疾二羅&#x777A;羅奉辭不堪所以次命羅&#x777A;羅者以",
    "X18n0338_015:0575b20": "其聲聞弟子中密行第一也羅&#x777A;羅是佛菩薩時",
    "X18n0338_015:0575b21": "子亦言羅云此翻為覆鄣以其在母胎六年不出",
    "X18n0338_015:0575b22": "故名覆障因緣經明宿世經塞鼠穴今得此報也",
    "X18n0338_015:0575b23": "大智論明羅云往昔為王期看仙人王著樂遂忘",
    "X18n0338_015:0575b24": "六日方憶出看仙人仙人六日在外悒悒故六年",
    "X18n0338_015:0575c01": "處胎因名覆障也有翻云宮生悉達太子時欲逾",
    "X18n0338_015:0575c02": "城出家以指指其妃腹語言&#x5374;後六年汝當生男",
    "X18n0338_015:0575c03": "耶輸陀羅因覺有身國人皆疑太子出家太妃在",
    "X18n0338_015:0575c04": "宮何得有身將非邪通佛共淨飯王於後證是太",
    "X18n0338_015:0575c05": "子之子親宮之所生因是名宮生也又未曾有經",
    "X18n0338_015:0575c06": "明淨飯王與親族謂非太子遺體以火坑焚之耶",
    "X18n0338_015:0575c07": "輸陀羅自誓抱子入火蓮華捧出母子安存王與",
    "X18n0338_015:0575c08": "親族臣僚方信是太子之子也大智論明耶輸陀",
    "X18n0338_015:0575c09": "羅被疑求待生出既出見之方知似父王疑乃息",
    "X18n0338_015:0575c10": "倍加愛念也羅云當是從思數入道故密行第一",
    "X18n0338_015:0575c11": "也為欲顯發如來半滿密行教門故先示四枯密",
    "X18n0338_015:0575c12": "行第一引諸樂密行四眾入半字之道也故法華",
    "X18n0338_015:0575c13": "經云羅&#x777A;羅密行唯我能知之現為我長子以示",
    "X18n0338_015:0575c14": "諸眾生次欲開發四榮密行示受淨名呵折令諸",
    "X18n0338_015:0575c15": "眾生鄙小慕大今佛命令問疾者羅云若述往昔",
    "X18n0338_015:0575c16": "被彈之事即重顯四榮祕行教門成前五種利益",
    "X18n0338_015:0575c17": "之義也。",
    "X18n0338_015:0575c18": "[0575c18] 羅&#x777A;羅白佛言世尊我不堪任詣彼問疾。",
    "X18n0338_015:0575c19": "[0575c19] 此是第二奉辭不堪文即有四一正辭不堪二述",
    "X18n0338_015:0575c20": "不堪之由三述被呵之事四結成不堪一奉辭不",
    "X18n0338_015:0575c21": "堪者良以往昔為長者子說出家功德被淨名呵",
    "X18n0338_015:0575c22": "折豈堪傳如來旨也。",
    "X18n0338_015:0575c23": "[0575c23] 所以者何憶念昔時毗耶離諸長者子來詣我所稽",
    "X18n0338_015:0575c24": "首作禮問我言唯羅&#x777A;羅汝佛之子捨轉輪王位出",
    "X18n0338_015:0576a01": "家為道其出家者有何等利。",
    "X18n0338_015:0576a02": "[0576a02] 此是第二述不堪之由由往昔為諸長者子說出",
    "X18n0338_015:0576a03": "家功德被呵彈也就此文有二一長者子問出家",
    "X18n0338_015:0576a04": "功德二羅&#x777A;答一明長者子問者佛若在家應作",
    "X18n0338_015:0576a05": "轉輪聖王既出家成佛羅云若在家亦得作金輪",
    "X18n0338_015:0576a06": "聖帝果報人間最極十善化導此功德無量而忽",
    "X18n0338_015:0576a07": "出家單身自善有何勝利必有深見故請問也。",
    "X18n0338_015:0576a08": "[0576a08] 我即如法為說出家功德之利。",
    "X18n0338_015:0576a09": "[0576a09] 此是二明羅云答為說出家功德利也有師言如",
    "X18n0338_015:0576a10": "賢愚經明格量度人出家功德之利今謂不爾長",
    "X18n0338_015:0576a11": "者問羅云出家功德豈論度人得福多少也當是",
    "X18n0338_015:0576a12": "為說三藏教明出家得十智三三昧三明六通八",
    "X18n0338_015:0576a13": "解脫等出離生死得有餘無餘涅槃等諸出世功",
    "X18n0338_015:0576a14": "德豈同輪王生死果報報若盡流轉三有未有邊",
    "X18n0338_015:0576a15": "也。",
    "X18n0338_015:0576a16": "[0576a16] 時維摩詰來謂我言唯羅&#x777A;羅不應為說出家功德",
    "X18n0338_015:0576a17": "之行。",
    "X18n0338_015:0576a18": "[0576a18] 此是第三正述被彈之事文即有五一正彈呵二",
    "X18n0338_015:0576a19": "為解釋三廣示出家功德四結真出家五勸諸長",
    "X18n0338_015:0576a20": "者子出家一正彈呵經云不說出家功德之利所",
    "X18n0338_015:0576a21": "以淨名彈呵不說出家功德利者此有三意一者",
    "X18n0338_015:0576a22": "羅云既是密行第一何得說出家功德之利若說",
    "X18n0338_015:0576a23": "功德即是自顯何謂密行也二歎小乘出家功德",
    "X18n0338_015:0576a24": "狹劣不稱長者子大乘根緣三若說形服出家功",
    "X18n0338_015:0576b01": "德諸長者子既各有礙會不得此形服出家功德",
    "X18n0338_015:0576b02": "羅云說出家功德有此三失故被淨名彈呵言不",
    "X18n0338_015:0576b03": "應為說也。",
    "X18n0338_015:0576b04": "[0576b04] 所以者何無利無功德是為出家有為法者可說有",
    "X18n0338_015:0576b05": "利有功德夫出家者為無為法無為法中無利無功",
    "X18n0338_015:0576b06": "德。",
    "X18n0338_015:0576b07": "[0576b07] 此是第二解釋三藏教明若能覆藏戒定智慧有",
    "X18n0338_015:0576b08": "為無為功德不令佗覺名為祕行今大士彈呵即",
    "X18n0338_015:0576b09": "有事有理一事彈者若是祕行不應為諸長者子",
    "X18n0338_015:0576b10": "自說出家功德之利若言為利益眾生說非為自",
    "X18n0338_015:0576b11": "顯出家功德利者既不知根緣說不赴機有何利",
    "X18n0338_015:0576b12": "益也二約理彈呵者經言無利無功德是為出家",
    "X18n0338_015:0576b13": "今明無為法即是&#x8657;空佛性&#x8657;空佛性無功德若",
    "X18n0338_015:0576b14": "見佛性即住大涅槃出二邊生死之家是真出家",
    "X18n0338_015:0576b15": "若見&#x8657;空佛性得三德大涅槃者是則無所積聚",
    "X18n0338_015:0576b16": "乃名為藏名真密行也此即是對四枯密行顯四",
    "X18n0338_015:0576b17": "榮密行也經言有為法中可說有利有功德者此",
    "X18n0338_015:0576b18": "呵羅云見偏真成智斷猶是有為法有利有功德",
    "X18n0338_015:0576b19": "既是有為不得出離變易生死何名出家故大涅",
    "X18n0338_015:0576b20": "槃經云空者即是生死不空者即是大涅槃也經",
    "X18n0338_015:0576b21": "言夫出家者為無為法無為法中無利無功德此",
    "X18n0338_015:0576b22": "呵羅云出家心非夫出家人本為出生死家求真",
    "X18n0338_015:0576b23": "無為法真無為者如下文云佛身無為不墮諸數",
    "X18n0338_015:0576b24": "若未免生死而住有為者此求出家之心非也所",
    "X18n0338_015:0576c01": "以然者小乘見真得數緣盡有餘涅槃謂是無為",
    "X18n0338_015:0576c02": "若大乘明義未見中道斷無明別惑猶是變易生",
    "X18n0338_015:0576c03": "死有為法也若見中道佛性住大涅槃斷無明別",
    "X18n0338_015:0576c04": "惑變易生死者乃是真無為法即是平等真法界",
    "X18n0338_015:0576c05": "佛不度眾生故云無為法中無利無功德也故大",
    "X18n0338_015:0576c06": "涅槃經云聲聞僧者名有為僧菩薩僧者名無為",
    "X18n0338_015:0576c07": "僧問曰淨名呵羅云正用無為破有為無為只是",
    "X18n0338_015:0576c08": "&#x8657;空佛性之理何得言用大乘真密行破羅云不",
    "X18n0338_015:0576c09": "真密行也答曰羅云既著有為所有密行皆是有",
    "X18n0338_015:0576c10": "為今淨名一往先將無為來破若了真無為即如",
    "X18n0338_015:0576c11": "得如意寶珠無所不有也故前說無為次即廣明",
    "X18n0338_015:0576c12": "出家功德皆是真無為法中具一切功德之行即",
    "X18n0338_015:0576c13": "真密行義也。",
    "X18n0338_015:0576c14": "[0576c14] 羅&#x777A;羅夫出家者無彼無此亦無中間離六十二見",
    "X18n0338_015:0576c15": "處於涅槃智者所受聖所行處。",
    "X18n0338_015:0576c16": "[0576c16] 此是三明廣為羅云說大乘出家功德即是無為",
    "X18n0338_015:0576c17": "法中具一切諸行名真密行也文即有二一明自",
    "X18n0338_015:0576c18": "行功德二明化佗功德一自行功德者即是正觀",
    "X18n0338_015:0576c19": "中道破小乘彼此中間無為涅槃也所以者何聲",
    "X18n0338_015:0576c20": "聞經明涅槃為彼岸生死為此岸煩惱為中流是",
    "X18n0338_015:0576c21": "則彼此中流皆是大乘此岸菩薩若觀中道得真",
    "X18n0338_015:0576c22": "無為則不見彼此中流性如&#x8657;空即見佛性住大",
    "X18n0338_015:0576c23": "涅槃名真無為也經言離六十二見處於涅槃菩",
    "X18n0338_015:0576c24": "薩若正觀中道得真無為非但離界內六十二見",
    "X18n0338_015:0577a01": "亦離界外諸見故地持論解清淨禪云離一切見",
    "X18n0338_015:0577a02": "清淨淨禪此即其義也經云處於涅槃者若觀中",
    "X18n0338_015:0577a03": "道即見佛性住本有涅槃城不思議三德之祕藏",
    "X18n0338_015:0577a04": "法身般若解脫不縱不橫如世伊字也經言智者",
    "X18n0338_015:0577a05": "所受聖所行處者此即舉果以成因也智是一切",
    "X18n0338_015:0577a06": "智人雖無所受而心冥中道實相之理名之為受",
    "X18n0338_015:0577a07": "也經言聖所行處者中道實相即是聖所行處故",
    "X18n0338_015:0577a08": "大智論云智度大道佛從來也復次智者所受即",
    "X18n0338_015:0577a09": "是觀中道以證果也聖所行處即是觀中道以修",
    "X18n0338_015:0577a10": "因也中道非因非果而能成大乘因果萬行功德",
    "X18n0338_015:0577a11": "即是真密行。",
    "X18n0338_015:0577a12": "[0577a12] 降伏眾魔度五道淨五眼得五力立五根不惱於彼",
    "X18n0338_015:0577a13": "離眾雜惡。",
    "X18n0338_015:0577a14": "[0577a14] 此即是二明大乘出家化佗功德文有二意一降",
    "X18n0338_015:0577a15": "伏眾魔即破愛論二摧諸外道即是破見論但愛",
    "X18n0338_015:0577a16": "見二種一者界內愛見即是波旬六師之徒黨也",
    "X18n0338_015:0577a17": "二界外愛見即是聲聞緣覺及通教菩薩經言降",
    "X18n0338_015:0577a18": "伏眾魔度五道者即是一明降魔化佗功德也所",
    "X18n0338_015:0577a19": "言降魔者大集經明得菩薩道破煩惱魔得法性",
    "X18n0338_015:0577a20": "身即破陰魔得菩薩道得法身即破死魔得不動",
    "X18n0338_015:0577a21": "三昧破佗化自在天子魔大涅槃經明魔有八種",
    "X18n0338_015:0577a22": "所謂常樂我淨魔無常無樂無我無淨魔前四魔",
    "X18n0338_015:0577a23": "即是界內魔後四魔即是界外魔今約前煩惱等",
    "X18n0338_015:0577a24": "四魔若因常樂我淨起煩惱等四魔即是界內四",
    "X18n0338_015:0577b01": "魔若因無常無樂無我無淨起煩惱等四魔即是",
    "X18n0338_015:0577b02": "界外四魔菩薩正觀中道得真無為法破八倒即",
    "X18n0338_015:0577b03": "是自行破八魔若為眾生說中道非有即是化佗",
    "X18n0338_015:0577b04": "破常等四魔若說中道非無即是破無常等四魔",
    "X18n0338_015:0577b05": "故言降伏眾魔也度五道者五道眾生皆是魔之",
    "X18n0338_015:0577b06": "眷屬若菩薩慈善根力而生五道示現其身同事",
    "X18n0338_015:0577b07": "說法即能度五道及六道開六道出二十五有菩",
    "X18n0338_015:0577b08": "薩觀中道雙照二諦即得三諦三昧成二十五三",
    "X18n0338_015:0577b09": "昧十番破二十五有即能度界內五道及界外聲",
    "X18n0338_015:0577b10": "聞緣覺大力菩薩三種意生身也經言淨五眼者",
    "X18n0338_015:0577b11": "菩薩修真無為即須一心圓觀三諦觀俗諦麤境",
    "X18n0338_015:0577b12": "破諸惡業名淨肉眼若觀俗諦細境破諸亂心名",
    "X18n0338_015:0577b13": "淨天眼若觀真諦破界內見思煩惱名淨慧眼若",
    "X18n0338_015:0577b14": "觀界內界外俗諦之法破恒沙無知名淨法眼若",
    "X18n0338_015:0577b15": "觀中道雙照二諦圓除法界見思無明即是淨佛",
    "X18n0338_015:0577b16": "眼也經言得五力者若淨五眼即得五力所謂得",
    "X18n0338_015:0577b17": "四種道品中之五力也所以者何若觀真諦從析",
    "X18n0338_015:0577b18": "體二種入真即淨慧眼即得生滅五力無生五力",
    "X18n0338_015:0577b19": "若從空入假觀俗諦淨法眼即得無量五力若觀",
    "X18n0338_015:0577b20": "中道圓照法界淨佛眼即得無作之五力也前三",
    "X18n0338_015:0577b21": "五力是權後一五力是實也經言立五根者菩薩",
    "X18n0338_015:0577b22": "知平等法界猶如&#x8657;空非權非實而能善巧成就",
    "X18n0338_015:0577b23": "權實之五力用化四種眾生各令生五根即是立",
    "X18n0338_015:0577b24": "眾生根也經言不惱於彼者菩薩用四悉檀赴四",
    "X18n0338_015:0577c01": "種眾生根緣無有差機壞佗善根之過是則真不",
    "X18n0338_015:0577c02": "惱彼經言離眾雜惡者菩薩自成四種五力即能",
    "X18n0338_015:0577c03": "離界內界外一切雜惡而能立眾生四種五根離",
    "X18n0338_015:0577c04": "疑邪念懈怠散亂愚癡等諸不善煩惱此即是令",
    "X18n0338_015:0577c05": "眾生離眾雜惡也。",
    "X18n0338_015:0577c06": "[0577c06] 摧諸外道超越假名出淤泥無繫著無我所無所受",
    "X18n0338_015:0577c07": "無擾亂內懷喜護彼意隨禪定離眾過。",
    "X18n0338_015:0577c08": "[0577c08] 此是二約摧伏外道以明化佗功德也經言摧諸",
    "X18n0338_015:0577c09": "外道者即是摧界內六師九十六種外道界外聲",
    "X18n0338_015:0577c10": "聞緣覺通教菩薩也所以者何菩薩正觀中道得",
    "X18n0338_015:0577c11": "真無為即能自破二邊外道若為眾生說非有摧",
    "X18n0338_015:0577c12": "伏界內外道若說非無即摧伏界外外道所以者",
    "X18n0338_015:0577c13": "何若心行理外一切皆是外道摧伏令入中道即",
    "X18n0338_015:0577c14": "是化佗功德成就也經言超越假名生死及涅槃",
    "X18n0338_015:0577c15": "皆是假名也菩薩若觀中道得真無為即心超二",
    "X18n0338_015:0577c16": "邊之假名也若為眾生說非有即令界內眾生超",
    "X18n0338_015:0577c17": "出俗諦生死假名若為說非無即令界外眾生超",
    "X18n0338_015:0577c18": "出真諦涅槃化城之假名也經言出淤泥者菩薩",
    "X18n0338_015:0577c19": "正觀中道即出界內界外二種見思煩惱之淤泥",
    "X18n0338_015:0577c20": "若為眾生說非有則界內眾生出見思煩惱之淤",
    "X18n0338_015:0577c21": "泥若為眾生說非無即界外眾生出別惑見思煩",
    "X18n0338_015:0577c22": "惱之淤泥經言無繫著繫是業著即愛煩惱潤業",
    "X18n0338_015:0577c23": "故名繫著菩薩正觀中道能斷二邊之業愛也若",
    "X18n0338_015:0577c24": "為眾生說非有即斷界內業煩惱繫著若為眾生",
    "X18n0338_015:0578a01": "說非無即斷界外業煩惱之繫著也經言無我所",
    "X18n0338_015:0578a02": "者菩薩若正觀中道即不見界內界外有我我所",
    "X18n0338_015:0578a03": "若為眾生說非有即破界內我所若為說非無即",
    "X18n0338_015:0578a04": "破界外我所也經言無所受者菩薩正觀中道即",
    "X18n0338_015:0578a05": "不受二邊若為眾生說非有即界內眾生不受涅",
    "X18n0338_015:0578a06": "槃也經言無擾亂菩薩正觀中道即無二邊散動",
    "X18n0338_015:0578a07": "之擾亂也若為眾生說非有即破界內攀緣擾亂",
    "X18n0338_015:0578a08": "若說非無則破界外分別真空之擾亂故勝鬘經",
    "X18n0338_015:0578a09": "云空亂意眾生非其境界也經言內懷喜者菩薩",
    "X18n0338_015:0578a10": "若觀中道雙照二諦即得四種喜覺分之喜若為",
    "X18n0338_015:0578a11": "眾生說中道二諦四種喜覺若眾生得四喜覺菩",
    "X18n0338_015:0578a12": "薩慶眾生得四喜覺即成喜無量心即是內懷喜",
    "X18n0338_015:0578a13": "也經云護彼意者觀四種眾生根緣用四悉檀說",
    "X18n0338_015:0578a14": "三諦不乖四種眾生心即是護彼意也經言隨禪",
    "X18n0338_015:0578a15": "定菩薩若觀中道雙照二諦即入三諦三昧住大",
    "X18n0338_015:0578a16": "涅槃深禪定窟能不起滅定而現諸威儀為眾生",
    "X18n0338_015:0578a17": "說法如阿脩羅琴令一切眾生皆得三諦三昧諸",
    "X18n0338_015:0578a18": "禪定也經言離眾過者菩薩若觀中道即無界內",
    "X18n0338_015:0578a19": "界外二種煩惱之過失即得三無失三不護三業",
    "X18n0338_015:0578a20": "隨智慧行三輪不思議化化一切界內界外眾生",
    "X18n0338_015:0578a21": "無有損佗根緣差機之過而能令一切眾生離界",
    "X18n0338_015:0578a22": "內界外之過失也。",
    "X18n0338_015:0578a23": "[0578a23] 若能如是是真出家。",
    "X18n0338_015:0578a24": "[0578a24] 此是第四結真出家經言若能如是者即是如中",
    "X18n0338_015:0578b01": "道得真無為具一切自行化佗功德之是也是則",
    "X18n0338_015:0578b02": "一心具足萬行如如意寶珠具一切寶即是四榮",
    "X18n0338_015:0578b03": "真密行也經言是真出家者正觀中道&#x8657;空佛性",
    "X18n0338_015:0578b04": "得真無為能出凡夫二十五有家及出一切聲聞",
    "X18n0338_015:0578b05": "通教菩薩家即是出真俗二諦家出生死涅槃家",
    "X18n0338_015:0578b06": "故名出家也。",
    "X18n0338_015:0578b07": "[0578b07] 於是維摩詰語諸長者子汝等於正法中宜共出家",
    "X18n0338_015:0578b08": "所以者何佛世難值。",
    "X18n0338_015:0578b09": "[0578b09] 此是第五淨名勸諸長者出家文即有四一淨名",
    "X18n0338_015:0578b10": "勸長者出家二諸長者子各辭有閡三淨名重勸",
    "X18n0338_015:0578b11": "發菩提心四明長者子發菩提心一淨名勸長者",
    "X18n0338_015:0578b12": "子出家者即是勸其修中道正觀求真無為出二",
    "X18n0338_015:0578b13": "邊生死之家也故淨名言汝等於正法中宜求出",
    "X18n0338_015:0578b14": "家正法者即是中道之正法也若能共觀此理即",
    "X18n0338_015:0578b15": "皆得出二邊生死之家也經言所以者何佛世難",
    "X18n0338_015:0578b16": "值若有佛出世得聞中道無為之法若無佛出世",
    "X18n0338_015:0578b17": "則百千萬億劫何有得聞中道實相佛法既難值",
    "X18n0338_015:0578b18": "聞今值得聞正法豈可不觀行修習出二邊生死",
    "X18n0338_015:0578b19": "之家也。",
    "X18n0338_015:0578b20": "[0578b20] 諸長者子言居士我聞佛言父母不聽不得出家。",
    "X18n0338_015:0578b21": "[0578b21] 此是第二諸長者子各辭有礙不得剃剪變服出",
    "X18n0338_015:0578b22": "家淨名本勸觀中道求真無為出家但長者子未",
    "X18n0338_015:0578b23": "得此意謂言勸其剪落出家是故同辭有礙云我",
    "X18n0338_015:0578b24": "聞佛說父母不聽不得出家佛戒所制具出僧祇",
    "X18n0338_015:0578c01": "也。",
    "X18n0338_015:0578c02": "[0578c02] 維摩詰言然汝等便發阿耨多羅三藐三菩提心是",
    "X18n0338_015:0578c03": "則出家是則具足。",
    "X18n0338_015:0578c04": "[0578c04] 此是三明淨名的勸觀行出家出家義有四句一",
    "X18n0338_015:0578c05": "者形心俱不出家二者形出家心不出家三者形",
    "X18n0338_015:0578c06": "不出家心出家即是觀行出家也四者形心俱出",
    "X18n0338_015:0578c07": "家今淨名重勸言然汝等便發菩提心此即然其",
    "X18n0338_015:0578c08": "佛制父母不聽不得變服剃髮出家也而淨名本",
    "X18n0338_015:0578c09": "知有此事是故然可但諸長者子各有大乘觀行",
    "X18n0338_015:0578c10": "善根淨名所以勸其令發無上道心修習正觀求",
    "X18n0338_015:0578c11": "真無為即出二邊生死之家但戒從心生道心若",
    "X18n0338_015:0578c12": "發菩薩戒善即隨心俱發故云即是具足也。",
    "X18n0338_015:0578c13": "[0578c13] 爾時三十二長者子皆發阿耨多羅三藐三菩提心。",
    "X18n0338_015:0578c14": "[0578c14] 此是四明諸長者子依淨名勸皆發無上道心發",
    "X18n0338_015:0578c15": "菩提心義具如前釋也。",
    "X18n0338_015:0578c16": "[0578c16] 故我不任詣彼問疾。",
    "X18n0338_015:0578c17": "[0578c17] 此是四段結辭不堪羅&#x777A;自惟往昔為諸長者子",
    "X18n0338_015:0578c18": "說出家功德文義麤淺非真密行之言又不稱長",
    "X18n0338_015:0578c19": "者子根緣既被淨名呵折豈堪傳如來旨也。",
    "X18n0338_015:0578c20": "[0578c20] 佛告阿難汝行詣維摩詰問疾。",
    "X18n0338_015:0578c21": "[0578c21] 此是第十次命阿難問疾文亦有二一佛命問疾",
    "X18n0338_015:0578c22": "二阿難奉辭不堪所以如來次命阿難問疾者以",
    "X18n0338_015:0578c23": "其聲聞弟子中多聞第一也阿難即是如來從弟",
    "X18n0338_015:0578c24": "此翻云歡喜所以名歡喜者大智度論明有三因",
    "X18n0338_015:0579a01": "緣得名一從本願得名二父母作字三從人見得",
    "X18n0338_015:0579a02": "名一從本願得名名歡喜者即是釋迦牟尼佛因",
    "X18n0338_015:0579a03": "地為陶師時值過去釋迦牟尼佛有聞持侍者名",
    "X18n0338_015:0579a04": "曰阿難即發誓願願於未來得佛之時還名釋迦",
    "X18n0338_015:0579a05": "所有聞持侍者還名阿難又阿難世世已來發願",
    "X18n0338_015:0579a06": "為佛侍者今得為侍者故名歡喜也二父母作名",
    "X18n0338_015:0579a07": "名歡喜者如來將欲成道魔王&#x59AC;忿興十八億鬼",
    "X18n0338_015:0579a08": "兵魔眾來惱菩薩菩薩心正魔軍退壞便至淨飯",
    "X18n0338_015:0579a09": "王所說言汝子昨夜將欲成道為魔所壞今以死",
    "X18n0338_015:0579a10": "沒王與眷屬皆生愁苦淨居諸天即報王言汝子",
    "X18n0338_015:0579a11": "以成正覺不須憂苦王猶疑惑即遣使參訪使還",
    "X18n0338_015:0579a12": "啟太子已成正覺王及眷屬國內臣民皆大歡喜",
    "X18n0338_015:0579a13": "須臾斛飯王信報生男王重復歡喜此兒既是歡",
    "X18n0338_015:0579a14": "喜時生當立名名歡喜也是為父母作字名歡喜",
    "X18n0338_015:0579a15": "也三從見者得名阿難世世慈恩報得身形相好",
    "X18n0338_015:0579a16": "端嚴見者無不愛敬生歡喜心故名歡喜也故結",
    "X18n0338_015:0579a17": "集法藏時諸阿羅漢說偈歎阿難云。",
    "X18n0338_015:0579a18": "[0579a18] 面如淨滿月 眼若青蓮華 佛法大海水 流",
    "X18n0338_015:0579a19": "入阿難身 阿難當是從受數入道是以聞如來",
    "X18n0338_015:0579a20": "說法如完器盛水無有零漏此是如來法身眷屬",
    "X18n0338_015:0579a21": "為欲顯發大聖半滿多聞入道之教故先以四枯",
    "X18n0338_015:0579a22": "多聞引諸四眾入道次顯四榮多聞入道之教故",
    "X18n0338_015:0579a23": "示受淨名呵折令一切眾生鄙小慕大也今佛命",
    "X18n0338_015:0579a24": "令問疾者阿難若述往昔被彈之事重顯發四榮",
    "X18n0338_015:0579b01": "多聞入道之教成前五種利益之義也。",
    "X18n0338_015:0579b02": "[0579b02] 阿難白佛言世尊我不堪任詣彼問疾。",
    "X18n0338_015:0579b03": "[0579b03] 此是第二阿難奉辭不堪文有四意一正辭不堪",
    "X18n0338_015:0579b04": "二述不堪之由三正述被彈之事四結成不堪一",
    "X18n0338_015:0579b05": "奉辭不堪者良以往昔為如來乞乳被彈無答豈",
    "X18n0338_015:0579b06": "敢傳佛聖旨往彼問疾。",
    "X18n0338_015:0579b07": "[0579b07] 所以者何憶念昔時世尊身小有疾當用牛乳我即",
    "X18n0338_015:0579b08": "持&#x9262;詣大婆羅門家門下立。",
    "X18n0338_015:0579b09": "[0579b09] 此是第二述不堪之由由世尊身小有疾當用牛",
    "X18n0338_015:0579b10": "乳持&#x9262;往乞故被彈也所以者何三藏教但明生",
    "X18n0338_015:0579b11": "身佛為真佛不說有法性身佛三身三德之佛也",
    "X18n0338_015:0579b12": "生身佛住有餘涅槃猶有報身故有金鏘馬麥飢",
    "X18n0338_015:0579b13": "渴寒熱疾等事所以身小有疾須用牛乳阿難不",
    "X18n0338_015:0579b14": "知有法性三身之佛所以謂有餘報身有疾是實",
    "X18n0338_015:0579b15": "故持&#x9262;乞乳是則半字多聞不聞法身功德金剛",
    "X18n0338_015:0579b16": "之體常住湛然猶此被彈也。",
    "X18n0338_015:0579b17": "[0579b17] 時維摩詰來謂我言唯阿難何為晨朝持&#x9262;住此我",
    "X18n0338_015:0579b18": "言居士世尊身小有疾當用牛乳故來至此。",
    "X18n0338_015:0579b19": "[0579b19] 此是第三正述被彈之事文即有三一先覈問阿",
    "X18n0338_015:0579b20": "難乞意二正彈呵三明阿難恥愧就初問乞乳意",
    "X18n0338_015:0579b21": "文即有二一淨名問二阿難答一淨名所以問阿",
    "X18n0338_015:0579b22": "難乞意者分衛之時未至晨朝持&#x9262;詣婆羅門欲",
    "X18n0338_015:0579b23": "何求將欲彈呵必須先定其意故問何為晨朝持",
    "X18n0338_015:0579b24": "&#x9262;至此也阿難答為世尊身小有疾當用牛乳朝",
    "X18n0338_015:0579c01": "故來至此也是則阿難但取三藏意謂佛有餘報",
    "X18n0338_015:0579c02": "身有病須乳弟子之儀侍省恭待事不可虧故來",
    "X18n0338_015:0579c03": "詣門而乞乳也。",
    "X18n0338_015:0579c04": "[0579c04] 維摩詰言止止阿難莫作是語。",
    "X18n0338_015:0579c05": "[0579c05] 此是第二正彈呵阿難文即有四一重止阿難二",
    "X18n0338_015:0579c06": "謗二顯如來金剛之身三結二謗四疊釋對破一",
    "X18n0338_015:0579c07": "重止呵阿難二謗者經言止止阿難莫作是說以",
    "X18n0338_015:0579c08": "重有兩止者為止二謗也言二謗者一是增謗二",
    "X18n0338_015:0579c09": "是損謗一增謗者如來真實法身斷德具足無有",
    "X18n0338_015:0579c10": "若果而說有苦因苦果者即是增加惡法以謗法",
    "X18n0338_015:0579c11": "身也二損謗者如來真實法身智德圓備即是常",
    "X18n0338_015:0579c12": "樂之果而言眾善未足樂果不圓猶有疾惱者即",
    "X18n0338_015:0579c13": "是損謗也今阿難說佛身小有疾即是增損二謗",
    "X18n0338_015:0579c14": "也初一止止阿難增謗二一止止阿難損謗故言",
    "X18n0338_015:0579c15": "止止阿難莫作二謗之說也。",
    "X18n0338_015:0579c16": "[0579c16] 如來身者金剛之體諸惡已斷眾善普會當有何疾",
    "X18n0338_015:0579c17": "當有何惱。",
    "X18n0338_015:0579c18": "[0579c18] 此是二顯如來金剛之身既先止阿難二謗令莫",
    "X18n0338_015:0579c19": "作是語阿難不測重止之意所以淨名為顯如來",
    "X18n0338_015:0579c20": "金剛之身對破三藏教明生身佛也經言如來身",
    "X18n0338_015:0579c21": "者金剛之體金剛之體即法身常身所以借金剛",
    "X18n0338_015:0579c22": "為喻者金剛體堅牢用利徹至本際體牢即譬法",
    "X18n0338_015:0579c23": "身不為妄惑生死所侵常住無變也用利即喻法",
    "X18n0338_015:0579c24": "身智德摩訶般若照用無所不備也徹至本際即",
    "X18n0338_015:0580a01": "譬法身斷德竟窮實際眾障斯斷即是解脫涅槃",
    "X18n0338_015:0580a02": "也是則三德法身不縱不橫如世伊字故借金剛",
    "X18n0338_015:0580a03": "譬法身也經言諸惡已斷眾善普會者諸惡已斷",
    "X18n0338_015:0580a04": "即是界內界外見思皆斷眾善普會者即是摩訶",
    "X18n0338_015:0580a05": "般若能導萬善冥於中道理究竟圓極是則法身",
    "X18n0338_015:0580a06": "智斷具足三德圓極其義宛然經言當有何疾當",
    "X18n0338_015:0580a07": "有何惱者若眾惡已盡則無苦果當有何疾若眾",
    "X18n0338_015:0580a08": "善普會即得究竟常樂當有何惱也此破三藏教",
    "X18n0338_015:0580a09": "約有餘報身明智斷故言疾也若摩訶衍教約究",
    "X18n0338_015:0580a10": "竟法身明智斷法身無苦故無疾也而阿難說有",
    "X18n0338_015:0580a11": "疾惱者即是二謗也但舊作四時五時教義或說",
    "X18n0338_015:0580a12": "般若猶是八十年佛此經是方等教謂同首楞嚴",
    "X18n0338_015:0580a13": "明佛壽七百阿僧祇劫而不受今所釋十弟子顯",
    "X18n0338_015:0580a14": "枯榮之教豈得銷此經文也。",
    "X18n0338_015:0580a15": "[0580a15] 嘿往阿難勿謗如來莫使異人聞此麤言無令大威",
    "X18n0338_015:0580a16": "德諸天及佗方淨土諸來菩薩得聞斯語阿難轉輪",
    "X18n0338_015:0580a17": "聖王以小福故尚得無病豈況如來無量福會普勝",
    "X18n0338_015:0580a18": "者哉。",
    "X18n0338_015:0580a19": "[0580a19] 此是三結成二謗就此文即有二一結成損謗二",
    "X18n0338_015:0580a20": "結成增謗一明結成損謗者此文以轉輪王證其",
    "X18n0338_015:0580a21": "義顯也經言嘿往阿難勿謗如來者所言嘿往者",
    "X18n0338_015:0580a22": "止阿難損謗之言故嘿也往者勸令去也如來真",
    "X18n0338_015:0580a23": "身無疾何勞乞乳故令去也若說如來有疾即是",
    "X18n0338_015:0580a24": "增謗也經言莫使異人聞此麤言者外道心懷異",
    "X18n0338_015:0580b01": "見即異人若聞如來有疾即謂佛行善猶麤樂果",
    "X18n0338_015:0580b02": "不滿猶有疾惱此與世人何殊增其邪謗之罪也",
    "X18n0338_015:0580b03": "言無令大威德諸天佗方淨土諸來菩薩得聞斯",
    "X18n0338_015:0580b04": "語者大威德諸天小善之報皆無病佗方淨土所",
    "X18n0338_015:0580b05": "有眾生小善之報悉皆無病若聞阿難說佛有疾",
    "X18n0338_015:0580b06": "即深&#x6060;不達也經言轉輪聖王以少福故尚得無",
    "X18n0338_015:0580b07": "病者轉輪聖王三生行十善自行教佗此之少福",
    "X18n0338_015:0580b08": "尚得無病經言豈況如來無量福會普勝者哉如",
    "X18n0338_015:0580b09": "來無量劫來修摩訶般若導眾萬行會理真極證",
    "X18n0338_015:0580b10": "常樂涅槃豈得有疾若言有疾是則功德減少不",
    "X18n0338_015:0580b11": "如輪王淨土眾生乃大威德諸天豈非大損。",
    "X18n0338_015:0580b12": "[0580b12] 行矣阿難勿使我等受斯恥也外道梵志若聞此語",
    "X18n0338_015:0580b13": "當作是念何名為師自疾不能救而能救諸疾人可",
    "X18n0338_015:0580b14": "密速去勿使人聞。",
    "X18n0338_015:0580b15": "[0580b15] 此是二結成增謗經云行矣阿難勿使我等受斯",
    "X18n0338_015:0580b16": "恥也此之呵意若說如來有疾即是增謗法身無",
    "X18n0338_015:0580b17": "疾而說有疾者若有疾果必有疾因疾因即惡不",
    "X18n0338_015:0580b18": "善煩惱也若有疾惡即是惡人何得同共師於此",
    "X18n0338_015:0580b19": "也阿難既是行人不應恥諸同行若說此語則恥",
    "X18n0338_015:0580b20": "諸菩薩四眾弟子故云勿使我等受斯恥也經云",
    "X18n0338_015:0580b21": "外道梵志若聞此語當作是念何名為師自疾不",
    "X18n0338_015:0580b22": "能救而能救諸疾人此即是具足出師徒同有被",
    "X18n0338_015:0580b23": "恥辱之事也又增邪見之人誹謗重罪是事不可",
    "X18n0338_015:0580b24": "故勸令可密速去勿使人聞若人不聞即恥辱之",
    "X18n0338_015:0580c01": "事不彰不致損辱聞徒增佗誹謗之罪也。",
    "X18n0338_015:0580c02": "[0580c02] 當知阿難諸如來身即是法身非思欲身佛為世尊",
    "X18n0338_015:0580c03": "過於三界佛身無漏諸漏已盡佛身無為不墮諸數",
    "X18n0338_015:0580c04": "如此之身當有何疾。",
    "X18n0338_015:0580c05": "[0580c05] 此是四疊釋即是疊釋法身無疾破阿難見生身",
    "X18n0338_015:0580c06": "有疾執此而說即成增損二謗也就此即有四番",
    "X18n0338_015:0580c07": "經文當知阿難如來身者即是法身非思欲身此",
    "X18n0338_015:0580c08": "釋法身斷德思即是行欲即是愛等諸煩惱煩惱",
    "X18n0338_015:0580c09": "若與行合即潤業受生法身界內界外業煩惱已",
    "X18n0338_015:0580c10": "斷故言非思欲身也所以作此釋者即是破三藏",
    "X18n0338_015:0580c11": "明住有餘涅槃報身佛猶是界內業煩惱果故有",
    "X18n0338_015:0580c12": "小疾若執此而說有疾即成增謗也經言佛為世",
    "X18n0338_015:0580c13": "尊過於三界此釋法身智德摩訶般若出分段變",
    "X18n0338_015:0580c14": "易二種三界之外豈有界內三界報身之疾即是",
    "X18n0338_015:0580c15": "破三藏教有餘生身之佛猶是界內人身故有疾",
    "X18n0338_015:0580c16": "也若執之有疾即成損謗經言佛身無漏諸漏已",
    "X18n0338_015:0580c17": "盡此重釋佛法身斷德無界內界外二種三漏故",
    "X18n0338_015:0580c18": "不漏落二種生死豈有界內有漏之果而有疾也",
    "X18n0338_015:0580c19": "此破三藏教住有餘生身之佛猶是有漏果報故",
    "X18n0338_015:0580c20": "有小疾執此而說有疾即是增謗經言佛身無為",
    "X18n0338_015:0580c21": "不墮諸數此重釋法身智德無為常湛非界內有",
    "X18n0338_015:0580c22": "為亦非界外有為即無二種陰界入假合數法豈",
    "X18n0338_015:0580c23": "有界內果報陰界入之數法依此有小疾也即破",
    "X18n0338_015:0580c24": "三藏教明生身住有餘涅槃之佛猶有果報陰界",
    "X18n0338_015:0581a01": "入諸數法依此故有疾也若執此而說有疾即成",
    "X18n0338_015:0581a02": "損謗經言如此之身當有何疾此即是總結法身",
    "X18n0338_015:0581a03": "智斷既無此四過豈得有疾破阿難取三藏教意",
    "X18n0338_015:0581a04": "說生身佛有疾致成二謗也前釋須菩提章明謗",
    "X18n0338_015:0581a05": "佛義至此意顯。",
    "X18n0338_015:0581a06": "[0581a06] 時我世尊實懷慚愧得無近佛而謬聽耶。",
    "X18n0338_015:0581a07": "[0581a07] 此是第三明阿難內懷恥愧就文即有二一正明",
    "X18n0338_015:0581a08": "阿難恥愧二聞空中有聲和通慰喻一明阿難恥",
    "X18n0338_015:0581a09": "愧從來自謂多聞領持不謬今被大士所呵遂成",
    "X18n0338_015:0581a10": "有二謗之罪是則大損辱師徒故內懷恥愧也又",
    "X18n0338_015:0581a11": "恐雖復近佛佛之誠言不容落莫當是謬聽故為",
    "X18n0338_015:0581a12": "大士之所呵也。",
    "X18n0338_015:0581a13": "[0581a13] 即聞空中聲曰阿難如居士言但為佛出五濁惡世",
    "X18n0338_015:0581a14": "現行斯法度脫眾生行矣阿難取乳勿慚。",
    "X18n0338_015:0581a15": "[0581a15] 此是二明阿難聞空中聲和通慰喻阿難既深懷",
    "X18n0338_015:0581a16": "恥愧恐有二謗之罪是以聞空中聲解釋安慰也",
    "X18n0338_015:0581a17": "空中聲者當是毗盧遮那法身之聲如普賢觀經",
    "X18n0338_015:0581a18": "之所明也經言如居士言者淨名說法身智斷具",
    "X18n0338_015:0581a19": "足此身無疾不須乞乳即是實智說法其言不&#x8657;",
    "X18n0338_015:0581a20": "也經言但為佛出五濁世現行斯法度脫眾生五",
    "X18n0338_015:0581a21": "濁者一劫濁二煩惱濁三眾生濁四見濁五命濁",
    "X18n0338_015:0581a22": "若佛出此五濁惡世為度鈍根聲聞弟子現劣應",
    "X18n0338_015:0581a23": "同人法故現有疾即是權智說法今為化婆羅門",
    "X18n0338_015:0581a24": "故宜須取乳為其福田不勞恥愧是則真應二身",
    "X18n0338_015:0581b01": "義不同本地法身雖無有疾&#x8FF9;中應同有疾方便",
    "X18n0338_015:0581b02": "利物若知此意乞乳豈成二謗不須恥愧也。",
    "X18n0338_015:0581b03": "[0581b03] 世尊維摩詰智慧辯才為若此也是故不任詣彼問",
    "X18n0338_015:0581b04": "疾。",
    "X18n0338_015:0581b05": "[0581b05] 此是第四結成不堪阿難自惟淨名大乘多聞辯",
    "X18n0338_015:0581b06": "才往昔呵彈如此爾時莫知詶對豈堪傳如來旨",
    "X18n0338_015:0581b07": "往問疾也。",
    "X18n0338_015:0581b08": "[0581b08] 如是五百大弟子各各向佛說其本緣稱述維摩詰",
    "X18n0338_015:0581b09": "所言皆曰不任詣彼問疾。",
    "X18n0338_015:0581b10": "[0581b10] 此是大段第二次命五百大弟子問疾經本既略",
    "X18n0338_015:0581b11": "&#x7ADD;不度此若五百皆被彈呵即是五百比丘依三",
    "X18n0338_015:0581b12": "藏教門入道各說身因淨名還用摩訶衍五百法",
    "X18n0338_015:0581b13": "門彈呵折挫別相分別顯發枯榮之教也其文既",
    "X18n0338_015:0581b14": "不傳此土寧可厝心而解釋也。"
}