{
    "T16n0664_001:0359b04": "No. 664 [Nos. 663, 665]",
    "T16n0664_001:0359b05": "合部金光明經序",
    "T16n0664_001:0359b07": "[0359b07] 《金光明經》者，教窮滿字，金鼓擊於夢中，理極",
    "T16n0664_001:0359b08": "真空，寶塔踊於地上；三身果備，酬昔報之",
    "T16n0664_001:0359b09": "無虧；十地因圓，顯曩修之具足。所以經王之",
    "T16n0664_001:0359b10": "號得稱於斯，將知能弘贊人，其位難量者也。",
    "T16n0664_001:0359b11": "[0359b11] 大興善寺沙門釋寶貴者，即近周世道安神",
    "T16n0664_001:0359b12": "足，伏膺明匠、寔曰良才，翫閱群經未嘗釋",
    "T16n0664_001:0359b13": "手，可謂瞿曇身子、孔氏顏淵者焉。[0359b13] 然貴&#x89A9;昔",
    "T16n0664_001:0359b14": "晉朝沙門支敏度合兩支、兩竺、一白五家《首",
    "T16n0664_001:0359b15": "楞嚴》五本為一部，作八卷；又合一支、兩竺三",
    "T16n0664_001:0359b16": "家《維摩》三本為一部，作五卷；今沙門僧就又",
    "T16n0664_001:0359b17": "合二讖、羅什、耶舍四家《大集》四本為一部，作",
    "T16n0664_001:0359b18": "六十卷，非止收涓添海，亦是聚芥培山。[0359b18] 諸此",
    "T16n0664_001:0359b19": "合經，文義宛具，斯既先哲遺蹤，貴遂依承以",
    "T16n0664_001:0359b20": "為規矩。而《金光明》見有三本：初在涼世有曇",
    "T16n0664_001:0359b21": "無讖譯，為四卷，止十八品；其次，周世闍那",
    "T16n0664_001:0359b22": "崛多譯，為五卷，成二十品；後逮梁世，真諦三",
    "T16n0664_001:0359b23": "藏於建康譯〈三身分別〉、〈業障滅〉、〈陀羅尼最",
    "T16n0664_001:0359b24": "淨地〉、〈依空滿願〉等四品，足前出沒為二十二",
    "T16n0664_001:0359b25": "品。其序果云：「曇無讖法師稱《金光明經》篇品",
    "T16n0664_001:0359b26": "闕漏。」每尋文揣義，謂此說有徵而&#x8B90;校無指，",
    "T16n0664_001:0359b27": "永懷寤寐。寶貴每歎：「此經祕奧，後分云何竟",
    "T16n0664_001:0359b28": "無囑累？舊雖三譯，本疑未周，長想梵文，願言",
    "T16n0664_001:0359b29": "逢遇。」",
    "T16n0664_001:0359c01": "[0359c01] 大隋馭宇，新經即來，帝&#x52C5;所司，相續&#x98DC;譯。",
    "T16n0664_001:0359c02": "至開皇十七年，法席小間，因勸請",
    "T16n0664_001:0359c03": "北天竺揵陀羅國三藏法師——此云志德——重尋",
    "T16n0664_001:0359c04": "後本，果有〈囑累品〉，復得〈銀主陀羅尼品〉。故",
    "T16n0664_001:0359c05": "知法典源散，派別條分，承注末流，理難全具。",
    "T16n0664_001:0359c06": "[0359c06] 賴三藏法師慧性&#x51B2;明，學業優遠，內外經論",
    "T16n0664_001:0359c07": "多所博通，在京大興善寺即為&#x98DC;譯，并前先",
    "T16n0664_001:0359c08": "出合二十四品，寫為八卷。學士成都費長房",
    "T16n0664_001:0359c09": "筆受，通梵沙門日嚴寺釋彥琮校練。[0359c09] 寶珠既",
    "T16n0664_001:0359c10": "足，欣躍載深，願此法燈傳之永劫。",
    "T16n0664_001:0359c13": "合部金光明經序品第一",
    "T16n0664_001:0359c15": "隋沙門釋寶貴合",
    "T16n0664_001:0359c16": "北涼三藏曇無讖譯",
    "T16n0664_001:0359c17": "[0359c17] 如是我聞：[0359c17] 一時佛在王舍大城耆闍崛山。是",
    "T16n0664_001:0359c18": "時，如來遊於無量甚深法性——諸佛行處——過諸",
    "T16n0664_001:0359c19": "菩薩所行清淨。[0359c19] 「是金光明，諸經之王，若有聞",
    "T16n0664_001:0359c20": "者則能思惟無上微妙甚深之義。如是經典",
    "T16n0664_001:0359c21": "常為四方四佛世尊之所護持：",
    "T16n0664_001:0359c22": "「東方阿&#x95A6;、  南方寶相、  西無量壽、",
    "T16n0664_001:0359c23": " 北微妙聲。",
    "T16n0664_001:0359c24": "[0359c24] 「我今當說懺悔等法，所生功德為無有上，能",
    "T16n0664_001:0359c25": "壞諸苦、盡不善業：",
    "T16n0664_001:0359c26": "「一切種智，  而為根本，  無量功德，",
    "T16n0664_001:0359c27": " 之所莊嚴，  滅除諸苦、  與無量樂。",
    "T16n0664_001:0359c28": " 諸根不具、  壽命損減、  貧窮困苦、",
    "T16n0664_001:0359c29": " 諸天捨離、  親厚&#x9B2A;訟、  王法所加、",
    "T16n0664_001:0360a01": " 各各忿諍、  財物損耗、  愁憂恐怖、",
    "T16n0664_001:0360a02": " 惡星災異、  眾邪蠱道、  變怪相續、",
    "T16n0664_001:0360a03": " 臥見惡夢、  晝則愁惱，  當淨洗浴，",
    "T16n0664_001:0360a04": " 聽是經典。  至心清淨，  著淨潔衣，",
    "T16n0664_001:0360a05": " 專聽是經，  甚深行處。  是經威德，",
    "T16n0664_001:0360a06": " 能悉消除，  如是諸惡，  令其寂滅。",
    "T16n0664_001:0360a07": " 護世四王，  將諸官屬，  并及無量，",
    "T16n0664_001:0360a08": " 夜叉之眾，  悉來擁護，  是持經典；",
    "T16n0664_001:0360a09": " 大辯天神、  尼連河神、  鬼子母神、",
    "T16n0664_001:0360a10": " 地神堅牢、  大梵尊天、  三十三天、",
    "T16n0664_001:0360a11": " 大神龍王、  緊那羅王、  迦樓羅王、",
    "T16n0664_001:0360a12": " 阿修羅王、  與其眷屬，  悉共至彼，",
    "T16n0664_001:0360a13": " 擁護是人，  晝夜不離。  我今所說，",
    "T16n0664_001:0360a14": " 諸佛世尊，  甚深祕密、  微妙行處，",
    "T16n0664_001:0360a15": " 億百千劫，  甚難得值。  若得聞經、",
    "T16n0664_001:0360a16": " 若為他說、  若心隨喜、  若設供養，",
    "T16n0664_001:0360a17": " 如是之人，  於無量劫，  常為諸天，",
    "T16n0664_001:0360a18": " 八部所敬。  如是修行，  生功德者，",
    "T16n0664_001:0360a19": " 得不思議，  無量福聚；  亦為十方，",
    "T16n0664_001:0360a20": " 諸佛世尊、  深行菩薩，  之所護持。",
    "T16n0664_001:0360a21": " 著淨衣服，  以上妙香，  慈心供養，",
    "T16n0664_001:0360a22": " 常不遠離。  身意清淨，  無有垢穢，",
    "T16n0664_001:0360a23": " 歡喜悅豫，  深樂是典。  若得聽聞，",
    "T16n0664_001:0360a24": " 當知善得，  人身人道，  及以正命；",
    "T16n0664_001:0360a25": " 若聞懺悔，  執持在心，  是上善根，",
    "T16n0664_001:0360a26": " 諸佛所讚。」",
    "T16n0664_001:0360a27": "金光明經壽量品第二",
    "T16n0664_001:0360a28": "[0360a28] 爾時，王舍城中有菩薩摩訶薩名曰信相，已",
    "T16n0664_001:0360a29": "曾供養過去無量億那由他百千諸佛，種諸善",
    "T16n0664_001:0360b01": "根。是信相菩薩作是思惟：「何因何緣釋迦如",
    "T16n0664_001:0360b02": "來壽命短促，方八十年？」復更念言：「如佛所說，",
    "T16n0664_001:0360b03": "有二因緣壽命得長。何等為二？一者、不殺，二",
    "T16n0664_001:0360b04": "者、施食。而我世尊於無量百千億那由他阿",
    "T16n0664_001:0360b05": "僧祇劫修不殺戒、具足十善、飲食惠施不可",
    "T16n0664_001:0360b06": "限量，乃至己身骨、髓、血、肉充足飽滿飢餓眾",
    "T16n0664_001:0360b07": "生，況餘飲食？」[0360b07] 大士如是至心念佛、思是義時，",
    "T16n0664_001:0360b08": "其室自然廣博嚴事，天紺琉璃、種種眾寶雜",
    "T16n0664_001:0360b09": "廁間錯以成其地，猶如如來所居淨土。有妙",
    "T16n0664_001:0360b10": "香氣——過諸天香——煙雲垂布，遍滿其室。[0360b10] 其室四",
    "T16n0664_001:0360b11": "面各有四寶上妙高座自然而出，純以天衣",
    "T16n0664_001:0360b12": "而為敷具。是妙座上各有諸佛，所受用華眾",
    "T16n0664_001:0360b13": "寶合成，於蓮華上有四如來：",
    "T16n0664_001:0360b14": " 東方名阿&#x95A6;、  南方名寶相、",
    "T16n0664_001:0360b15": " 西方無量壽、  北方微妙聲。",
    "T16n0664_001:0360b16": "[0360b16] 是四如來自然而坐師子座上，放大光明照",
    "T16n0664_001:0360b17": "王舍城及此三千大千世界，乃至十方恒河",
    "T16n0664_001:0360b18": "沙等諸佛世界，雨諸天華、作天伎樂。[0360b18] 爾時，三",
    "T16n0664_001:0360b19": "千大千世界所有眾生以佛神力受天快樂，",
    "T16n0664_001:0360b20": "諸根不具即得具足。舉要言之，一切世間所",
    "T16n0664_001:0360b21": "有利益、未曾有事悉具出現。",
    "T16n0664_001:0360b22": "[0360b22] 爾時，信相菩薩見是諸佛及希有事，歡喜踊",
    "T16n0664_001:0360b23": "躍，恭敬合掌向諸世尊，至心念佛，作是思惟：",
    "T16n0664_001:0360b24": "「釋迦如來無量功德，唯壽命中心生疑惑。云",
    "T16n0664_001:0360b25": "何如來壽命如是方八十年？」",
    "T16n0664_001:0360b26": "[0360b26] 爾時，四佛以正遍知告信相菩薩：「善男子！汝",
    "T16n0664_001:0360b27": "今不應思量如來壽命短促。何以故？善男子！",
    "T16n0664_001:0360b28": "我等不見諸天、世人、魔眾、梵眾、沙門、婆羅門、人",
    "T16n0664_001:0360b29": "及非人，有能思算如來壽量知其齊限，惟除",
    "T16n0664_001:0360c01": "如來。」[0360c01] 時四如來將欲宣暢釋迦文佛所得壽",
    "T16n0664_001:0360c02": "命，欲色界天、諸龍、鬼神、乾闥婆、阿修羅、迦樓",
    "T16n0664_001:0360c03": "羅、緊那羅、摩&#x777A;羅伽，及無量百千億那由他",
    "T16n0664_001:0360c04": "菩薩摩訶薩，以佛神力悉來聚集信相菩薩",
    "T16n0664_001:0360c05": "摩訶薩室。[0360c05] 爾時，四佛於大眾中略以偈喻說",
    "T16n0664_001:0360c06": "釋迦如來所得壽量，而作頌曰：",
    "T16n0664_001:0360c07": "「一切諸水，  可知幾渧，  無有能數，",
    "T16n0664_001:0360c08": " 釋尊壽命；  諸須彌山，  可知斤兩，",
    "T16n0664_001:0360c09": " 無有能量，  釋尊壽命；  一切大地，",
    "T16n0664_001:0360c10": " 可知塵數，  無有能算，  釋尊壽命；",
    "T16n0664_001:0360c11": " 虛空分界，  尚可盡邊，  無有能計，",
    "T16n0664_001:0360c12": " 釋尊壽命。  不可計劫，  億百千萬，",
    "T16n0664_001:0360c13": " 佛壽如是，  無量無邊。  以是因緣，",
    "T16n0664_001:0360c14": " 故說二緣，  不害物命、  施食無量。",
    "T16n0664_001:0360c15": " 是故，大士！  壽不可計，  無量無邊，",
    "T16n0664_001:0360c16": " 亦無齊限。  是故汝今，  不應於佛，",
    "T16n0664_001:0360c17": " 無量壽命，  而生疑惑(自下五行丹本無)。」",
    "T16n0664_001:0360c18": "[0360c18] 爾時，信相菩薩摩訶薩聞是四佛宣說如來壽",
    "T16n0664_001:0360c19": "命無量，深心信解，歡喜踊躍。[0360c19] 說是如來壽命",
    "T16n0664_001:0360c20": "品時，無量無邊阿僧祇眾生發阿耨多羅三",
    "T16n0664_001:0360c21": "藐三菩提心。[0360c21] 時四如來忽然不現(下崛多譯補)。",
    "T16n0664_001:0360c22": "[0360c22] 爾時，信相菩薩彼諸佛邊聞說釋迦牟尼世",
    "T16n0664_001:0360c23": "尊壽量已，白彼諸佛言：「諸世尊！云何彼釋迦",
    "T16n0664_001:0360c24": "牟尼如來顯示如是短少壽量？」[0360c24] 如是語已，彼",
    "T16n0664_001:0360c25": "諸世尊告信相菩薩言：「然彼釋迦牟尼如來",
    "T16n0664_001:0360c26": "五濁世時，出現於世壽百歲生中，於下信解眾",
    "T16n0664_001:0360c27": "生、少善根眾生，我見、眾生見、命見、養育富伽",
    "T16n0664_001:0360c28": "羅見、邪見、我我所執著等中，為利益諸凡夫",
    "T16n0664_001:0360c29": "眾生及外道尼乾陀、波梨婆闍迦等故，世尊",
    "T16n0664_001:0361a01": "釋迦牟尼如來顯示如是短少壽量成熟眾",
    "T16n0664_001:0361a02": "生。[0361a02] 「善男子！然彼釋迦牟尼如來顯示如是",
    "T16n0664_001:0361a03": "短少壽量，彼等眾生若知如來入涅槃已，發",
    "T16n0664_001:0361a04": "生苦想、希有想、未曾有想、憂愁想，速當受如",
    "T16n0664_001:0361a05": "是等修多羅，當持讀誦、當不毀謗。是故，如",
    "T16n0664_001:0361a06": "來顯示如是短少壽量。彼等眾生若見如來",
    "T16n0664_001:0361a07": "不入涅槃，不生希有想、憂愁想、未曾有想，彼",
    "T16n0664_001:0361a08": "當不受如來所說諸修多羅，亦當不持讀誦。",
    "T16n0664_001:0361a09": "所以者何？謂常見故。[0361a09] 「善男子！譬如有一丈",
    "T16n0664_001:0361a10": "夫，父母多有錢財果報，然彼丈夫諸子知",
    "T16n0664_001:0361a11": "財聚已，不生希有想、未曾有想。所以者何？",
    "T16n0664_001:0361a12": "謂多果報故。善男子！如是，如是。彼等眾生",
    "T16n0664_001:0361a13": "若知如來不入涅槃已，不生希有想、未曾有",
    "T16n0664_001:0361a14": "想、難得想。所以者何？謂常見故。[0361a14] 「善男子！譬",
    "T16n0664_001:0361a15": "如有一丈夫，父母貧窮少有果報，彼等或",
    "T16n0664_001:0361a16": "詣王及王大臣家中，彼於彼處見滿倉庫種",
    "T16n0664_001:0361a17": "種眾寶。彼於彼處得希有行、得未曾有想、",
    "T16n0664_001:0361a18": "當生難得想，亦為彼財聚故，勤劬發精進",
    "T16n0664_001:0361a19": "意，欲得彼財聚故。所以者何？謂少果報故。",
    "T16n0664_001:0361a20": "善男子！如是，如是。彼等眾生若見如來已",
    "T16n0664_001:0361a21": "入涅槃，當得希有、得未曾有、當生苦想：『於",
    "T16n0664_001:0361a22": "無量時諸佛世尊乃出於世。譬如優曇婆羅",
    "T16n0664_001:0361a23": "華於無量時乃出於世；如是如是，諸佛世",
    "T16n0664_001:0361a24": "尊於無量時乃當出世。』彼等眾生得希有行、",
    "T16n0664_001:0361a25": "得未曾有、當得踊躍。彼等見如來已則當信",
    "T16n0664_001:0361a26": "向，若聞如來實語言時，當受如是等修多羅、",
    "T16n0664_001:0361a27": "當不違競。善男子！以是義故，如來不久住世，",
    "T16n0664_001:0361a28": "速當涅槃。善男子！諸佛世尊如是方便善巧",
    "T16n0664_001:0361a29": "成熟眾生。」[0361a29] 爾時，彼等諸佛世尊隱沒不現。",
    "T16n0664_001:0361a30": "[0361a30] 爾時，信相菩薩與無量百千菩薩，及無量俱",
    "T16n0664_001:0361b01": "致那由多百千眾生，詣耆闍崛山釋迦牟",
    "T16n0664_001:0361b02": "尼如來、正遍知所。到已，頂禮佛足，&#x5374;住一面。",
    "T16n0664_001:0361b03": "住一面已，信相菩薩摩訶薩白佛如上所說",
    "T16n0664_001:0361b04": "諸事。[0361b04] 乃至彼等諸佛世尊詣耆闍崛山釋",
    "T16n0664_001:0361b05": "迦牟尼如來所，到已，各各隨方，各各於座而",
    "T16n0664_001:0361b06": "坐。[0361b06] 爾時，彼等諸佛世尊各各告侍者菩薩言：",
    "T16n0664_001:0361b07": "「汝善男子！去詣釋迦牟尼如來所，到已為我",
    "T16n0664_001:0361b08": "等問訊：『少病輕起，氣力安樂行不？』復作是言：",
    "T16n0664_001:0361b09": "『善哉，釋迦牟尼如來今欲說金光明法本，我",
    "T16n0664_001:0361b10": "等當隨喜。』」",
    "T16n0664_001:0361b11": "[0361b11] 爾時，彼等諸菩薩摩訶薩詣釋迦牟尼如來",
    "T16n0664_001:0361b12": "所，到已頂禮釋迦牟尼如來足，禮已&#x5374;住一",
    "T16n0664_001:0361b13": "面。住一面已，彼等諸菩薩摩訶薩白佛言：「世",
    "T16n0664_001:0361b14": "尊！四方四佛世尊問訊：『世尊！少病輕起，氣力",
    "T16n0664_001:0361b15": "安樂行不？』」復作是言：「善哉。世尊！願說金光明",
    "T16n0664_001:0361b16": "修多羅法本，為諸眾生利益安樂故，乃至除",
    "T16n0664_001:0361b17": "滅飢儉等故。」",
    "T16n0664_001:0361b18": "[0361b18] 爾時，世尊釋迦牟尼如來讚諸菩薩眾言：「善",
    "T16n0664_001:0361b19": "哉，善哉！善男子！汝等乃能為諸眾生勸請如",
    "T16n0664_001:0361b20": "來。」爾時，世尊而說偈言：",
    "T16n0664_001:0361b21": "「我不離此山，  常說此經寶，",
    "T16n0664_001:0361b22": " 成熟眾生故，  示現般涅槃；",
    "T16n0664_001:0361b23": " 凡夫染著見，  不信我所說，",
    "T16n0664_001:0361b24": " 彼等成熟故，  我現般涅槃。」",
    "T16n0664_001:0361b25": "[0361b25] 是時，大會有婆羅門——姓憍陳如，名曰聖記——在",
    "T16n0664_001:0361b26": "於眾中諦心安坐，無量百千婆羅門眾前後",
    "T16n0664_001:0361b27": "圍遶而共恭敬供養如來，聞佛世尊壽命八",
    "T16n0664_001:0361b28": "十應般涅槃，涕淚悲泣，與於百千婆羅門眾",
    "T16n0664_001:0361b29": "俱從坐起，頂禮佛足，白言：「世尊！若佛如來憐",
    "T16n0664_001:0361c01": "愍利益一切眾生、大慈大悲欲令皆悉得大",
    "T16n0664_001:0361c02": "安樂，為眾生作真實父母、最上無等及無等",
    "T16n0664_001:0361c03": "等，為世間作歸依覆護、令諸眾生快樂清涼，",
    "T16n0664_001:0361c04": "如淨滿月作大光明、如日照於優陀延山，若",
    "T16n0664_001:0361c05": "佛世尊等觀眾生如羅&#x777A;羅，願佛為我施一",
    "T16n0664_001:0361c06": "恩德。」是時如來默然不答。[0361c06] 於此會中有栗",
    "T16n0664_001:0361c07": "車毘國王童子——名曰一切眾生喜見——在大眾",
    "T16n0664_001:0361c08": "中，具足辭辯，善能問答。是時，王子承佛神力",
    "T16n0664_001:0361c09": "語婆羅門憍陳如言：「大婆羅門！汝於世尊求",
    "T16n0664_001:0361c10": "何恩德？我能為汝施如意恩。」[0361c10] 婆羅門言：「善哉。",
    "T16n0664_001:0361c11": "王子！我等願欲恭敬供養世尊之身，是故欲",
    "T16n0664_001:0361c12": "得如來舍利如芥子許。所以者何？如我所聞：",
    "T16n0664_001:0361c13": "若善男子及善女人恭敬供養如來舍利，六",
    "T16n0664_001:0361c14": "天帝主富貴安樂必得無窮。」[0361c14] 是時王子即便",
    "T16n0664_001:0361c15": "答言：「大婆羅門！汝一心聽。若欲願求無量",
    "T16n0664_001:0361c16": "功德及六天報，此金光明——諸經之王，難思",
    "T16n0664_001:0361c17": "難解——福報無窮，聲聞、緣覺所不能知。此經攝",
    "T16n0664_001:0361c18": "持如是功德，無邊福報不可思議，我今為汝",
    "T16n0664_001:0361c19": "略說之耳。」[0361c19] 婆羅門言：「善哉。王子！如是金光",
    "T16n0664_001:0361c20": "明微妙經典，功德無邊、難解難覺，乃至如此",
    "T16n0664_001:0361c21": "不可思議。我等邊國婆羅門等作如此說：若",
    "T16n0664_001:0361c22": "善男子及善女人得佛舍利如芥子許，置小",
    "T16n0664_001:0361c23": "塔中暫時禮拜、恭敬、供養，功德無邊，是人命",
    "T16n0664_001:0361c24": "終作六天主，受上妙樂不可窮盡。汝今云何",
    "T16n0664_001:0361c25": "而不願樂供養舍利求此報耶？如是，王子，以",
    "T16n0664_001:0361c26": "是因緣，我今從佛欲求一恩。」",
    "T16n0664_001:0361c27": "[0361c27] 是時王子即以偈答婆羅門言：",
    "T16n0664_001:0361c28": "「設河駛流中，  可生拘物華，",
    "T16n0664_001:0361c29": " 世尊身舍利，  畢竟不可有；",
    "T16n0664_001:0362a01": " 假使烏赤色，  拘枳羅白形，",
    "T16n0664_001:0362a02": " 世尊真實身，  不可成舍利；",
    "T16n0664_001:0362a03": " 設使閻浮樹，  能生多羅果、",
    "T16n0664_001:0362a04": " 佉受羅樹等，  轉生菴羅實，",
    "T16n0664_001:0362a05": " 如來身無滅，  不可生舍利；",
    "T16n0664_001:0362a06": " 設使龜毛等，  可以為衣裳，",
    "T16n0664_001:0362a07": " 佛身非虛妄，  終無有舍利；",
    "T16n0664_001:0362a08": " 假令蚊蚋&#x811A;，  可以作城樓，",
    "T16n0664_001:0362a09": " 如來寂靜身，  無有舍利事；",
    "T16n0664_001:0362a10": " 假令水蛭蟲，  口中生白齒，",
    "T16n0664_001:0362a11": " 如來解脫身，  終無繫縛色。",
    "T16n0664_001:0362a12": " 兔角為梯橙，  從地得昇天，",
    "T16n0664_001:0362a13": " 邪思惟舍利，  功德無是處；",
    "T16n0664_001:0362a14": " 鼠登兔角梯，  蝕月除修羅，",
    "T16n0664_001:0362a15": " 依舍利盡惑，  解脫無是處。",
    "T16n0664_001:0362a16": " 如蠅大醉酒，  不能造窠穴；",
    "T16n0664_001:0362a17": " 於佛無正行，  不能至三乘。",
    "T16n0664_001:0362a18": " 如驢但飽食，  終無有伎能、",
    "T16n0664_001:0362a19": " 歌舞令他樂；  凡夫、二乘等，",
    "T16n0664_001:0362a20": " 能說及能行，  自他無是處。",
    "T16n0664_001:0362a21": " 假使烏與&#x9D44;，  同時一樹栖，",
    "T16n0664_001:0362a22": " 和合相愛念；  如來真實體、",
    "T16n0664_001:0362a23": " 舍利虛妄身，  俱有無是處。",
    "T16n0664_001:0362a24": " 如波羅奈葉，  不能遮風雨；",
    "T16n0664_001:0362a25": " 於佛起虛妄，  生、死終不滅。",
    "T16n0664_001:0362a26": " 如海大舶船，  具足諸財寶，",
    "T16n0664_001:0362a27": " 新生女人力，  執持無是處；",
    "T16n0664_001:0362a28": " 法身無邊際，  不淨地煩惱，",
    "T16n0664_001:0362a29": " 不能攝如來，  其義亦如是。",
    "T16n0664_001:0362b01": " 譬如諸鳥雀，  不能銜香山；",
    "T16n0664_001:0362b02": " 煩惱依法身，  不為煩惱動。",
    "T16n0664_001:0362b03": " 如是如來身，  甚深難思量，",
    "T16n0664_001:0362b04": " 若不如法觀，  所願不成就。」",
    "T16n0664_001:0362b05": "[0362b05] 時婆羅門聞此義已，即便說偈答王子言：",
    "T16n0664_001:0362b06": "「善哉善哉，  汝真佛子！  大吉祥人，",
    "T16n0664_001:0362b07": " 善巧方便，  於理不動，  已獲正記。",
    "T16n0664_001:0362b08": " 王子聽我，  今次第說：  度世依處，",
    "T16n0664_001:0362b09": " 佛德難思；  如來境界，  無能知者。",
    "T16n0664_001:0362b10": " 一切諸佛，  不與他共；  一切諸佛，",
    "T16n0664_001:0362b11": " 本來寂靜；  一切諸佛，  所修行同；",
    "T16n0664_001:0362b12": " 一切諸佛，  後際常住；  一切諸佛，",
    "T16n0664_001:0362b13": " 同共一體。  如是等義，  是如來法，",
    "T16n0664_001:0362b14": " 如來真身，  非所造作。  所以者何？",
    "T16n0664_001:0362b15": " 諸佛無生、  金剛不毀、  內外無礙，",
    "T16n0664_001:0362b16": " 示現身相，  隨化眾生。  如來大仙，",
    "T16n0664_001:0362b17": " 無有色像，  如是身者，  非於血肉。",
    "T16n0664_001:0362b18": " 云何而得，  有於舍利？  為化眾生，",
    "T16n0664_001:0362b19": " 方便示現。  一切正覺，  真法為身，",
    "T16n0664_001:0362b20": " 法界清淨，  是名如來。  王子當知，",
    "T16n0664_001:0362b21": " 佛身如是，  如如來說。  如是之義，",
    "T16n0664_001:0362b22": " 我已聞知，  為請如來，  廣演分別，",
    "T16n0664_001:0362b23": " 真實之義，  故求舍利，  開方便門。」",
    "T16n0664_001:0362b24": "[0362b24] 是時，會中三萬二千天子聞說如來如是甚",
    "T16n0664_001:0362b25": "深壽量義已，一切皆於無上菩提發堅固心，",
    "T16n0664_001:0362b26": "歡喜踊躍，異口同音說偈讚言：",
    "T16n0664_001:0362b27": "「一切如來，  不般涅槃；  一切諸佛，",
    "T16n0664_001:0362b28": " 身無破壞。  但為成熟，  諸眾生故，",
    "T16n0664_001:0362b29": " 方便勝智，  示現涅槃。  前際如來，",
    "T16n0664_001:0362c01": " 不可思議；  後際如來，  常無破壞；",
    "T16n0664_001:0362c02": " 中際如來，  種種莊嚴，  眾生法界，",
    "T16n0664_001:0362c03": " 皆為利他。」",
    "T16n0664_001:0362c04": "[0362c04] 是時，信相菩薩從諸如來及二大士聞說釋",
    "T16n0664_001:0362c05": "迦壽命義已，得滿所願，心無疑惑，踊躍歡喜，",
    "T16n0664_001:0362c06": "身心快樂，內外遍滿。",
    "T16n0664_001:0362c07": "[0362c07] 爾時，復有無量阿僧祇等諸眾生類，聞說是",
    "T16n0664_001:0362c08": "義，於無上道皆得發心。[0362c08] 時四如來忽然不現，",
    "T16n0664_001:0362c09": "是大會中惟釋迦在。",
    "T16n0664_001:0362c10": "金光明經三身分別品第三",
    "T16n0664_001:0362c11": "梁三藏真諦譯",
    "T16n0664_001:0362c12": "[0362c12] 爾時，虛空藏菩薩摩訶薩在大眾中從座而",
    "T16n0664_001:0362c13": "起，偏袒右肩，右膝著地，合掌恭敬頂禮佛足，",
    "T16n0664_001:0362c14": "以上微妙金寶之華、寶幢、幡蓋悉以供養，",
    "T16n0664_001:0362c15": "而白佛言：「世尊！云何菩薩摩訶薩於諸如來",
    "T16n0664_001:0362c16": "如法正修行？」",
    "T16n0664_001:0362c17": "[0362c17] 佛言：「善男子！諦聽諦聽，善思念之，吾當為汝",
    "T16n0664_001:0362c18": "分別解說。[0362c18] 「善男子！菩薩摩訶薩一切如來",
    "T16n0664_001:0362c19": "有三種身，菩薩摩訶薩皆應當知。何者為三？",
    "T16n0664_001:0362c20": "一者、化身，二者、應身，三者、法身，如是三身攝",
    "T16n0664_001:0362c21": "受阿耨多羅三藐三菩提。",
    "T16n0664_001:0362c22": "[0362c22] 「云何菩薩了別化身？善男子！如來昔在修行",
    "T16n0664_001:0362c23": "地中為一切眾生修種種法，是諸修法至修",
    "T16n0664_001:0362c24": "行滿，修行力故而得自在。自在力故，隨眾生",
    "T16n0664_001:0362c25": "心、隨眾生行、隨眾生界多種了別，不待時、不",
    "T16n0664_001:0362c26": "過時，處所相應、時相應、行相應、說法相應",
    "T16n0664_001:0362c27": "現種種身，是名化身。",
    "T16n0664_001:0362c28": "[0362c28] 「善男子！是諸佛如來為諸菩薩得通達故，說",
    "T16n0664_001:0362c29": "於真諦；為通達生死涅槃一味故、身見眾生",
    "T16n0664_001:0363a01": "怖畏歡喜故、為無邊佛法而作本故，如來相",
    "T16n0664_001:0363a02": "應如如。如如智願力故，是身得現具足三十",
    "T16n0664_001:0363a03": "二相、八十種好、項背圓光，是名應身。",
    "T16n0664_001:0363a04": "[0363a04] 「善男子！云何菩薩摩訶薩了別法身？為欲滅",
    "T16n0664_001:0363a05": "除一切諸煩惱等障、為欲具足一切諸善法",
    "T16n0664_001:0363a06": "故，惟有如如如如智，是名法身。[0363a06] 「前二種身是",
    "T16n0664_001:0363a07": "假名有，是第三身名為真有，為前二身而作",
    "T16n0664_001:0363a08": "本故。何以故？離法如如、離無分別智，一切諸",
    "T16n0664_001:0363a09": "佛無有別法。何以故？一切諸佛智慧具足故、",
    "T16n0664_001:0363a10": "一切煩惱究竟滅盡故、得清淨佛地故，是",
    "T16n0664_001:0363a11": "故，法如如，如如智攝一切佛法故。",
    "T16n0664_001:0363a12": "[0363a12] 「復次，善男子！一切諸佛利益自、他，至於究竟。",
    "T16n0664_001:0363a13": "自利益者是法如如，利益他者是如如智，於",
    "T16n0664_001:0363a14": "自、他利益處而得自在種種無邊用故，是故，",
    "T16n0664_001:0363a15": "分別佛法無量無邊種種故。[0363a15] 「善男子！譬如依",
    "T16n0664_001:0363a16": "妄想思惟說種種煩惱、說種種業、說種種果",
    "T16n0664_001:0363a17": "報；依如是法如如、如如智，說種種佛法、說種",
    "T16n0664_001:0363a18": "種緣覺法、說種種聲聞法。依法如如、依如如",
    "T16n0664_001:0363a19": "智，一切佛法得自在成就，是為第一不可思",
    "T16n0664_001:0363a20": "議。譬如畫空作莊嚴具亦難思議；如是，於法",
    "T16n0664_001:0363a21": "如如、如如智攝成佛法亦難思議。",
    "T16n0664_001:0363a22": "[0363a22] 「善男子！云何法如如、如如智二種無分別而",
    "T16n0664_001:0363a23": "得自在事？善男子！譬如如來已般涅槃，願自",
    "T16n0664_001:0363a24": "在故、種種事未盡故；如是，法如如、如如智而",
    "T16n0664_001:0363a25": "得自在事。",
    "T16n0664_001:0363a26": "[0363a26] 「復次，菩薩摩訶薩入無心定、依前願力從禪",
    "T16n0664_001:0363a27": "定起事，如是二法無有分別，得自在事故。[0363a27] 「善",
    "T16n0664_001:0363a28": "男子！譬如日月無有分別、亦如水鏡無有分",
    "T16n0664_001:0363a29": "別、光明亦無分別，三種和合故得有影。如是，",
    "T16n0664_001:0363b01": "法如如、如如智亦無分別，以願自在故，眾生",
    "T16n0664_001:0363b02": "有感，故應、化二身，如日、月影和合出生。[0363b02] 「復次，",
    "T16n0664_001:0363b03": "善男子！譬如無量無邊水鏡，依於光故，空影",
    "T16n0664_001:0363b04": "得現種種異相，空者即是無相。",
    "T16n0664_001:0363b05": "[0363b05] 「善男子！如是，受化之眾諸弟子等是法身影，",
    "T16n0664_001:0363b06": "以願力故，應於二身現種種相貌，於法身地",
    "T16n0664_001:0363b07": "無有異相。[0363b07] 「善男子！依此二身，一切諸佛說有",
    "T16n0664_001:0363b08": "餘涅槃；依法身者，說無餘涅槃。何以故？一切",
    "T16n0664_001:0363b09": "餘究竟盡故。[0363b09] 「依此三身，一切諸佛說無住處",
    "T16n0664_001:0363b10": "涅槃。何以故？為二身故，不住涅槃；離於法身，",
    "T16n0664_001:0363b11": "無有別佛。何故二身不住涅槃？二身假名不",
    "T16n0664_001:0363b12": "實，念念滅、不住故，數數出現以不定故；法身",
    "T16n0664_001:0363b13": "不爾。是故，二身不住涅槃；法身者不二，是故",
    "T16n0664_001:0363b14": "不住於般涅槃；依三身故，說無住涅槃。[0363b14] 「善男",
    "T16n0664_001:0363b15": "子！一切凡夫為三相故，有縛、有障，遠離三身、",
    "T16n0664_001:0363b16": "不至三身。何者為三？一者、思惟分別相，二者、",
    "T16n0664_001:0363b17": "依他起相，三者、成就相。如是諸相不能解故、",
    "T16n0664_001:0363b18": "不能滅故、不能淨故，是故不得至於三身；",
    "T16n0664_001:0363b19": "如是三相能解、能滅、能淨，是故諸佛具足",
    "T16n0664_001:0363b20": "三身。[0363b20] 「善男子！諸凡夫人未能拔除於三心故，",
    "T16n0664_001:0363b21": "遠離三身不能至故。何者為三？一者、起事心，",
    "T16n0664_001:0363b22": "二者、依根本心，三者、根本心。依諸伏道，起事",
    "T16n0664_001:0363b23": "心盡；依法斷道，依根本心盡；依勝拔道，根本",
    "T16n0664_001:0363b24": "心盡。起事心滅故，得顯化身；依根本心滅故，",
    "T16n0664_001:0363b25": "得顯應身；根本心滅故，得至法身。是故，一切",
    "T16n0664_001:0363b26": "如來具足三身。[0363b26] 「善男子！一切諸佛於第一身",
    "T16n0664_001:0363b27": "與諸佛同事、於第二身與諸佛同意、於第三",
    "T16n0664_001:0363b28": "身與諸佛同體。[0363b28] 「善男子！是初佛身，隨眾生意",
    "T16n0664_001:0363b29": "有多種故現種種相，是故說多；是第二佛身，",
    "T16n0664_001:0363c01": "弟子一意故現一相，是故說一；是第三佛",
    "T16n0664_001:0363c02": "身，過一切種相、非執相境界，是故說名不一",
    "T16n0664_001:0363c03": "不二。[0363c03] 「善男子！是第一身依於應身，是故得",
    "T16n0664_001:0363c04": "顯；是諸應身依於法身故得顯現；是法身",
    "T16n0664_001:0363c05": "者是真實有，無依處故。[0363c05] 「善男子！如是三身，以",
    "T16n0664_001:0363c06": "有義故而說於常、以有義故說於無常。化身",
    "T16n0664_001:0363c07": "者，恒轉法輪、處處如如、方便相續不斷故，是",
    "T16n0664_001:0363c08": "故說常；非是本故、具足之用不顯現故，故",
    "T16n0664_001:0363c09": "說無常。應身者，從無始生死相續不斷，一切",
    "T16n0664_001:0363c10": "諸佛不共之法能攝持故，眾生未盡、用亦不",
    "T16n0664_001:0363c11": "盡故，是故說常；非是本故，以具足用不顯",
    "T16n0664_001:0363c12": "現故，故說無常。法身者，非是行法無有異",
    "T16n0664_001:0363c13": "異，是自本故猶如虛空，是故說常。[0363c13] 「善男子！",
    "T16n0664_001:0363c14": "離無分別智，更無勝智；離法如如，無勝境界。",
    "T16n0664_001:0363c15": "是法如如、如如智，是二種如如如如，不一、",
    "T16n0664_001:0363c16": "不異。是故，法身慧清淨故、滅清淨故，是二",
    "T16n0664_001:0363c17": "清淨。是故，法身具足清淨。[0363c17] 「復次，善男子！分",
    "T16n0664_001:0363c18": "別有四種身：有化身非應身、有應身非化身、",
    "T16n0664_001:0363c19": "有化身亦應身、有非化身亦非應身。何者化",
    "T16n0664_001:0363c20": "身非應身？如來已般涅槃，以願自在故，如",
    "T16n0664_001:0363c21": "是之身即是化身。何者應身非化身？是地前",
    "T16n0664_001:0363c22": "身。何者化身亦應身？住有餘涅槃如來之身。",
    "T16n0664_001:0363c23": "何者非化身非應身？是如來法身。[0363c23] 「善男子！是",
    "T16n0664_001:0363c24": "法身者，二無所有顯現故。何者名為二無所",
    "T16n0664_001:0363c25": "有？於此法身相及相處二皆是無，非有、非無，",
    "T16n0664_001:0363c26": "非一、非二，非數、非非數，非明、非闇。如是，如如",
    "T16n0664_001:0363c27": "智不見相及相處，不見非有、非無，不見非一、",
    "T16n0664_001:0363c28": "非異，不見非數、非非數，不見非明、非闇。是故，",
    "T16n0664_001:0363c29": "境界清淨、智慧清淨，不可分別、無有中間。為",
    "T16n0664_001:0364a01": "滅道本故，於此法身顯現如來。[0364a01] 「善男子！是身",
    "T16n0664_001:0364a02": "因緣境界處所，果依於本難思量故，若了義",
    "T16n0664_001:0364a03": "說，是身即是大乘、是如來性、是如來藏。依於",
    "T16n0664_001:0364a04": "此身得發初心，修行中心而得顯現、不退地",
    "T16n0664_001:0364a05": "心亦皆得現，一生補處心、金剛之心、如來",
    "T16n0664_001:0364a06": "之心而悉顯現，無量無邊如來妙法皆悉",
    "T16n0664_001:0364a07": "顯現。依此法身不可思議摩訶三昧而得顯",
    "T16n0664_001:0364a08": "現、依此法身得現一切大智，是故二身依於",
    "T16n0664_001:0364a09": "三昧、依於智慧而得顯現。[0364a09] 「如此法身依於自",
    "T16n0664_001:0364a10": "體說常說實、依大三昧故說於樂、依於大智",
    "T16n0664_001:0364a11": "故說清淨，是故，如來常住自在安樂清淨。依",
    "T16n0664_001:0364a12": "大三昧，一切禪定首楞嚴等、一切念處大法",
    "T16n0664_001:0364a13": "念等、大慈大悲、一切陀羅尼、一切六神通、一",
    "T16n0664_001:0364a14": "切自在、一切法平等攝受，如是佛法皆悉出",
    "T16n0664_001:0364a15": "現。依此大智，佛大十力、四無所畏、四無礙辯、",
    "T16n0664_001:0364a16": "一百八十不共之法、一切希有不可思議法",
    "T16n0664_001:0364a17": "皆悉顯現。譬如依如意寶珠，出無量無邊種",
    "T16n0664_001:0364a18": "種諸寶悉皆得現；如是，依大三昧寶、依大智",
    "T16n0664_001:0364a19": "慧寶，出種種無量無邊諸佛妙法之寶。[0364a19] 「善男",
    "T16n0664_001:0364a20": "子！如是法身三昧智慧過一切相，不著於相、",
    "T16n0664_001:0364a21": "不可分別，非常、非斷，是名中道。雖有分別無",
    "T16n0664_001:0364a22": "體分別、雖有三數而無三體，不增、不減，猶如",
    "T16n0664_001:0364a23": "夢幻，亦無所執亦無能執。法體如如，是解脫",
    "T16n0664_001:0364a24": "處，過死王境界、越生死闇，一切眾生不能",
    "T16n0664_001:0364a25": "修、行所不能至，一切諸佛菩薩之所住處。[0364a25] 「善",
    "T16n0664_001:0364a26": "男子！譬如有人願欲得金，處處求覓即見金",
    "T16n0664_001:0364a27": "&#x945B;，既得見已即便破&#x945B;，選擇取金以內爐中，",
    "T16n0664_001:0364a28": "加以銷治得清淨金，隨意迴轉作諸鐶、釧、種",
    "T16n0664_001:0364a29": "種嚴具，雖復諸用，金性不改。若善男子、善女",
    "T16n0664_001:0364b01": "人求勝解脫、修行世善，得見如來及弟子眾，",
    "T16n0664_001:0364b02": "得親近已而白佛言：『世尊！何者為善？何者不",
    "T16n0664_001:0364b03": "善？何者正修行而得清淨、離於不淨？』諸佛如",
    "T16n0664_001:0364b04": "來及弟子眾如是思惟：『是善男子、善女人欲",
    "T16n0664_001:0364b05": "求清淨、欲聽正法。』如是知已即說正法。[0364b05] 「是善",
    "T16n0664_001:0364b06": "男子、善女人已聞正法，正念憶持，發心修行，",
    "T16n0664_001:0364b07": "得精進力破懶惰障。破懶惰障已，滅除一切",
    "T16n0664_001:0364b08": "罪障；破罪障已，於菩薩學處破無尊重障；破",
    "T16n0664_001:0364b09": "無尊重障已，破掉悔心；破掉悔心已，入於初",
    "T16n0664_001:0364b10": "地。[0364b10] 「依於初地拔利益障，拔利益障已得入二",
    "T16n0664_001:0364b11": "地；依於二地破不逼惱困苦障，破此障已入",
    "T16n0664_001:0364b12": "於三地；依此三地破心軟淨障，破心軟淨",
    "T16n0664_001:0364b13": "障已入於四地；依此四地破善方便障，破善",
    "T16n0664_001:0364b14": "方便障已入於五地；依此五地破見真俗障，",
    "T16n0664_001:0364b15": "破見真俗障已入於六地；依此六地破見行",
    "T16n0664_001:0364b16": "相障，破見行相障已入於七地；依此七地破",
    "T16n0664_001:0364b17": "不見滅相障，破不見滅相障已入於八地；依",
    "T16n0664_001:0364b18": "此八地破不見生相障，破不見生相障已入",
    "T16n0664_001:0364b19": "於九地；依此九地破六通障，破六通障已入",
    "T16n0664_001:0364b20": "於十地；依此十地破一切所知障，破一切所",
    "T16n0664_001:0364b21": "知障已拔除本心入如來地。[0364b21] 「如來地者為三",
    "T16n0664_001:0364b22": "種淨故得極清淨。何者為三？一者、煩惱淨，二",
    "T16n0664_001:0364b23": "者、苦淨，三者、相淨。[0364b23] 「譬如有金，鎔銷鍊治，既燒",
    "T16n0664_001:0364b24": "打已無復塵垢，為顯金體本清淨故，是金清",
    "T16n0664_001:0364b25": "淨，不為無金。[0364b25] 「譬如水界，澄渟清淨，無復穢濁，",
    "T16n0664_001:0364b26": "為顯水性清淨，不為無水；如是，法身煩惱本",
    "T16n0664_001:0364b27": "起悉皆清淨，是法身清淨不為無體。[0364b27] 「譬如空",
    "T16n0664_001:0364b28": "中煙、雲、塵、霧皆悉已淨是空清淨，不為無空；",
    "T16n0664_001:0364b29": "如是，法身一切諸苦悉皆滅盡，故說清淨，不",
    "T16n0664_001:0364c01": "為無體。[0364c01] 「譬如有人於臥寐中夢見大水流泛",
    "T16n0664_001:0364c02": "其身，運手動足逆流而上，以其心力不懈退",
    "T16n0664_001:0364c03": "故，從於此岸得至彼岸，夢既覺已，不見有水、",
    "T16n0664_001:0364c04": "彼此之岸。生死妄想既滅盡已，是覺清淨，不",
    "T16n0664_001:0364c05": "為無覺；如是，法界一切妄想不復更生，故說",
    "T16n0664_001:0364c06": "清淨，不為無體，說於清淨。[0364c06] 「復次，善男子！是法",
    "T16n0664_001:0364c07": "身者，煩惱障清淨故能現應身、業障清淨故",
    "T16n0664_001:0364c08": "能現化身、智障清淨故能現法身。譬如依空",
    "T16n0664_001:0364c09": "出電，依電出光；如是，依於法身故出應身，依",
    "T16n0664_001:0364c10": "於應身故出化身。是故，性極清淨攝受法身、",
    "T16n0664_001:0364c11": "智慧清淨攝受應身、三昧清淨攝受化身，是",
    "T16n0664_001:0364c12": "三清淨是法如如、是不異如如、一味如如、解",
    "T16n0664_001:0364c13": "脫如如、究竟如如。是故，諸佛體一、不異。[0364c13] 「善男",
    "T16n0664_001:0364c14": "子！若有善男子、善女人說於如來是我大師，",
    "T16n0664_001:0364c15": "當知是善男子、善女人悉知悉見如來之身，",
    "T16n0664_001:0364c16": "無有別身。[0364c16] 「善男子！是故，於一切境界不正思",
    "T16n0664_001:0364c17": "惟悉除斷故，而於此法無有二相、無有分別。",
    "T16n0664_001:0364c18": "[0364c18] 「聖所修行於如如無二相法中，以修行故，如",
    "T16n0664_001:0364c19": "是如是一切種障悉皆除滅；如如一切障滅，",
    "T16n0664_001:0364c20": "如是如是法如如、如如智最得清淨；如如法",
    "T16n0664_001:0364c21": "界智慧清淨，如是如是一切自在具足攝受",
    "T16n0664_001:0364c22": "故、得一切自在者一切諸障悉滅除故、一切",
    "T16n0664_001:0364c23": "種清淨故，是如如智相。如是見者是名聖見，",
    "T16n0664_001:0364c24": "是則名為真實見佛。何以故？如如得見如如",
    "T16n0664_001:0364c25": "故。是故，如來見一切如來。何以故？聲聞、緣覺",
    "T16n0664_001:0364c26": "已出三界，覓於真境不能知見。如是，聖人所",
    "T16n0664_001:0364c27": "不知見、一切凡夫皆生疑惑，顛倒分別，不能",
    "T16n0664_001:0364c28": "得度，譬如兔子欲度大海。何以故？不能通達",
    "T16n0664_001:0364c29": "法如如故。[0364c29] 「復次，善男子！一切如來無分別",
    "T16n0664_001:0365a01": "心，於一切法得大自在，無礙清淨智慧見故、",
    "T16n0664_001:0365a02": "是自境界不共他故。是故，於無量無邊阿僧",
    "T16n0664_001:0365a03": "祇劫不惜身命、難行能行，為得此身。如此之",
    "T16n0664_001:0365a04": "身最上無比、是處最勝不可思議，過言說",
    "T16n0664_001:0365a05": "界；是方寂靜，過一切怖畏。[0365a05] 「善男子！如是知",
    "T16n0664_001:0365a06": "見如如：不生、不老、不死、壽命無限，無有寢臥、",
    "T16n0664_001:0365a07": "無有食，身心常在定，無有散動。若於如來起",
    "T16n0664_001:0365a08": "諍訟心，則不能得見於如來；如來所說皆能",
    "T16n0664_001:0365a09": "利益，有聽聞者皆蒙解脫；若有惡人、惡象、惡",
    "T16n0664_001:0365a10": "禽獸等不相逢值，於佛起業，果報無邊。[0365a10] 「一切",
    "T16n0664_001:0365a11": "如來無無記事、一切境界無欲知心、生死涅",
    "T16n0664_001:0365a12": "槃無有異心、如來所記無不決定。諸佛如來",
    "T16n0664_001:0365a13": "四威儀中無非智攝，一切諸法無有不為慈",
    "T16n0664_001:0365a14": "悲所攝、無有不為利益一切諸眾生者。",
    "T16n0664_001:0365a15": "[0365a15] 「善男子！若有善男子、善女人於此金光明經",
    "T16n0664_001:0365a16": "聽聞信解，不墮地獄、餓鬼、畜生、阿修羅道，常",
    "T16n0664_001:0365a17": "生人天、不為下劣，恒得親近諸佛如來、聽受",
    "T16n0664_001:0365a18": "正法，常生諸佛清淨國土。何以故？是甚深法",
    "T16n0664_001:0365a19": "得入於耳，是善男子如來已見、已記，當得不",
    "T16n0664_001:0365a20": "退阿耨多羅三藐三菩提；是善男子如是甚",
    "T16n0664_001:0365a21": "深之法得經於耳，當知是人不謗如來、不謗",
    "T16n0664_001:0365a22": "正法、不謗聖僧。一切眾生未種善根令得種",
    "T16n0664_001:0365a23": "故、已種善根令增長成熟故，一切世界所有",
    "T16n0664_001:0365a24": "眾生皆悉能行六波羅蜜。」",
    "T16n0664_001:0365a25": "[0365a25] 是時，虛空藏菩薩、梵釋四王、諸天眾等，即從",
    "T16n0664_001:0365a26": "坐起，偏袒右肩，合掌恭敬頂禮佛足而白佛",
    "T16n0664_001:0365a27": "言：「世尊！若有處處國土講說是金光明微妙",
    "T16n0664_001:0365a28": "經典，於其國土四種利益。何者為四？一者、",
    "T16n0664_001:0365a29": "國王軍眾強盛，無諸怨敵，離於疾疫，壽命修",
    "T16n0664_001:0365b01": "長，吉祥安樂，正法興隆；二者、輔相大臣和悅",
    "T16n0664_001:0365b02": "無諍，王所敬愛；三者、沙門、婆羅門及國邑人",
    "T16n0664_001:0365b03": "民修行正法，多所利益，年命長遠，富逸安樂，",
    "T16n0664_001:0365b04": "於諸福田悉得修立；四者、三時之中四大調",
    "T16n0664_001:0365b05": "適，是諸人天增加守護，慈悲平等，心無傷",
    "T16n0664_001:0365b06": "害，令一切眾生誠心歸仰，皆悉修行菩提之",
    "T16n0664_001:0365b07": "行。如是四種利益功德，我等皆當處處為作",
    "T16n0664_001:0365b08": "利益。」[0365b08] 佛言：「善哉，善哉！善男子！如是，如是。汝",
    "T16n0664_001:0365b09": "等應當如是修行如此經典，則法久住於",
    "T16n0664_001:0365b10": "世。」"
}