{
    "T30n1582_004:0979c05": "菩薩善戒經卷第四",
    "T30n1582_004:0979c07": "宋罽賓三藏求那跋摩譯",
    "T30n1582_004:0979c08": "◎菩薩地施品第十",
    "T30n1582_004:0979c09": "菩薩摩訶薩求阿耨多羅三藐三菩提。具足",
    "T30n1582_004:0979c10": "莊嚴六波羅蜜。所謂檀波羅蜜尸波羅蜜羼",
    "T30n1582_004:0979c11": "提波羅蜜毘梨耶波羅蜜禪波羅蜜般若波羅",
    "T30n1582_004:0979c12": "蜜。云何名為菩薩檀波羅蜜。菩薩布施有九",
    "T30n1582_004:0979c13": "種。一者性施。二者一切施。三者難施。四者",
    "T30n1582_004:0979c14": "一切自施。五者善人施。六者一切行施。七者",
    "T30n1582_004:0979c15": "為除施。八者自利利他施。九者寂靜施。性施",
    "T30n1582_004:0979c16": "者。自利利他自他俱利。內發善心身口意業。",
    "T30n1582_004:0979c17": "善於財物中心無貪著。是名為施。菩薩行施",
    "T30n1582_004:0979c18": "持戒精進。信十二部經。信因信果。隨諸眾生",
    "T30n1582_004:0979c19": "所求之物心無悋惜。以如是等身口意業施",
    "T30n1582_004:0979c20": "心財物。如是五事即是五陰。是名性施。云",
    "T30n1582_004:0979c21": "何一切施。一切施者有二種。一者內物。二者",
    "T30n1582_004:0979c22": "外物。菩薩摩訶薩於無量世為施眾生受是",
    "T30n1582_004:0979c23": "陰身。是名內物菩薩摩訶薩為食吐鬼。自服",
    "T30n1582_004:0979c24": "食已吐施於彼。是名內物。離是二事是名外",
    "T30n1582_004:0979c25": "施。菩薩摩訶薩捨身布施有二事。一者菩薩",
    "T30n1582_004:0979c26": "不得自在。二者屬他。有求不施不能得成阿",
    "T30n1582_004:0979c27": "耨多羅三藐三菩提。是名菩薩不得自在。屬",
    "T30n1582_004:0979c28": "他者。菩薩摩訶薩為菩提故。身屬眾生如世",
    "T30n1582_004:0979c29": "間人。以衣食故為他僕使。菩薩摩訶薩於自",
    "T30n1582_004:0980a01": "身中不得自在。一切眾生於菩薩身頭目髓",
    "T30n1582_004:0980a02": "腦乃至手足。隨意取用而得自在。外施有二",
    "T30n1582_004:0980a03": "事。一者為利眾生。二者心無貪悋。菩薩摩訶",
    "T30n1582_004:0980a04": "薩於是內外有施不施。菩薩摩訶薩觀諸眾",
    "T30n1582_004:0980a05": "生。受施之後不得利樂則不行施。受施之後",
    "T30n1582_004:0980a06": "必得利樂則便行施。菩薩若知緣以身施令",
    "T30n1582_004:0980a07": "眾生受苦妨行善法。及非法求亦不應施。菩",
    "T30n1582_004:0980a08": "薩摩訶薩若見百千萬億眾生非法因緣求不",
    "T30n1582_004:0980a09": "得故。喪失身命終不為此而行惠施。非法求",
    "T30n1582_004:0980a10": "者。所謂若殺若誑若偷若害。是名不施。復有",
    "T30n1582_004:0980a11": "不施者。菩薩摩訶薩若知身自能多利益。",
    "T30n1582_004:0980a12": "無量眾生有來求者則不應施。是亦名施。何",
    "T30n1582_004:0980a13": "以故。有淨心故。若知是魔及魔眷屬則不應",
    "T30n1582_004:0980a14": "施。若有為魔所迷亂者。來求索時亦不應施。",
    "T30n1582_004:0980a15": "若有狂癡及欲惱亂。如是乞者亦不應施。是",
    "T30n1582_004:0980a16": "名內不施。外不施者。火毒刀酒能為眾生作",
    "T30n1582_004:0980a17": "惡因緣。菩薩終不以此施人。若作利益則以",
    "T30n1582_004:0980a18": "布施。菩薩摩訶薩終不為他作惡業使。若知",
    "T30n1582_004:0980a19": "受者受施之後必行惡業。亦不施之是亦名",
    "T30n1582_004:0980a20": "施。何以故。以淨心故。手雖不施其心已捨。所",
    "T30n1582_004:0980a21": "以者何。菩薩定知受施之人受已必作無量",
    "T30n1582_004:0980a22": "惡業墮三惡道。是故不施。菩薩雖知受者得",
    "T30n1582_004:0980a23": "物其心歡喜。然知不免三惡道苦。是故不",
    "T30n1582_004:0980a24": "施。菩薩摩訶薩終不教人張弶捕獵。亦不",
    "T30n1582_004:0980a25": "教人事婆藪天。自不殺羊祀祠天神。亦不教",
    "T30n1582_004:0980a26": "他殺羊祠天。不以羅網施來求者。一切怨惡",
    "T30n1582_004:0980a27": "打罵繫縛悉不施人。若有困厄貧窮愁惱欲",
    "T30n1582_004:0980a28": "自刑戮。或求刀槊亦不施之。亦不教人自墜",
    "T30n1582_004:0980a29": "高巖投淵赴火以喪身命。若有病人所須之",
    "T30n1582_004:0980b01": "物。是醫禁者悉不施之。貪食之人食飽已不",
    "T30n1582_004:0980b02": "施。是名不施。菩薩摩訶薩不以父母師長布",
    "T30n1582_004:0980b03": "施。若為國主不應自在取他妻息以施於人。",
    "T30n1582_004:0980b04": "唯除城邑聚落國土。若自妻息及以僮僕眷",
    "T30n1582_004:0980b05": "屬宗族。先以軟語慰喻。其心若不肯者則不",
    "T30n1582_004:0980b06": "應施。設其肯者終不施與怨家惡人羅剎惡",
    "T30n1582_004:0980b07": "鬼旃陀羅種。雖以城邑國土聚落惠施於他。",
    "T30n1582_004:0980b08": "終不施與暴惡之人。亦不私以父母師長兄",
    "T30n1582_004:0980b09": "弟妻子僮僕奴婢所有財物布施於人。菩薩",
    "T30n1582_004:0980b10": "不以非法求財而行布施。行施之時於己眷",
    "T30n1582_004:0980b11": "屬。不瞋不打不罵不呵。善言教導令其歡喜",
    "T30n1582_004:0980b12": "如是福報汝亦有分。菩薩施時其心平等。不",
    "T30n1582_004:0980b13": "觀福田及非福田。不觀怨親種姓尊卑。已許",
    "T30n1582_004:0980b14": "之物終不生悔。多許之物終不少與。不先許",
    "T30n1582_004:0980b15": "好後以惡施。雖許惡與好許少施多。菩薩施",
    "T30n1582_004:0980b16": "時無不喜心瞋心亂心。施已終不於受者所",
    "T30n1582_004:0980b17": "計於恩報。行施之時不以受者是尊貴故恭",
    "T30n1582_004:0980b18": "敬手奉。受者卑賤撩擲而與。若其受者打罵",
    "T30n1582_004:0980b19": "劫奪。菩薩於是終不生瞋。但責煩惱不訶",
    "T30n1582_004:0980b20": "其人。於是人所深生憐愍。終不念言。因是施",
    "T30n1582_004:0980b21": "故我當得成阿耨多羅三藐三菩提。是施亦",
    "T30n1582_004:0980b22": "能莊嚴菩提。不為求果故而行於施。一切所",
    "T30n1582_004:0980b23": "施悉以迴向阿耨多羅三藐三菩提。不為他",
    "T30n1582_004:0980b24": "教故行於布施。不以聞有施果報故而行於",
    "T30n1582_004:0980b25": "施。如經中說。施食得力。施衣得色。施乘者",
    "T30n1582_004:0980b26": "得樂。施燈得好眼。施房舍者得隨意物。終",
    "T30n1582_004:0980b27": "不悕得如是等果而行布施。唯以憐愍而行",
    "T30n1582_004:0980b28": "於施。為破貧窮故而行於施。為調眾生阿耨",
    "T30n1582_004:0980b29": "多羅三藐三菩提故而行於施。不施非施。非",
    "T30n1582_004:0980c01": "施者。不以殘食以施聖人。非聖人者不求不",
    "T30n1582_004:0980c02": "施。不以殘食施於父母師長耆宿有德之人。",
    "T30n1582_004:0980c03": "如其求者則應施之。終不以吐膿汗涕唾糞土",
    "T30n1582_004:0980c04": "雜食而以施人。不以穢食而以施人。凡所施",
    "T30n1582_004:0980c05": "食若多若少。先語後施不語不施。不食葱者",
    "T30n1582_004:0980c06": "不以雜葱食施。不食肉者不以雜肉食施。不",
    "T30n1582_004:0980c07": "飲酒者不以雜酒食施。若有酒香亦不以施。",
    "T30n1582_004:0980c08": "是名不淨之物不以布施。菩薩摩訶薩見來",
    "T30n1582_004:0980c09": "乞者求時即施。終不以施要他策使。不為天",
    "T30n1582_004:0980c10": "樂而行布施。不以名稱而行布施。不求恩報",
    "T30n1582_004:0980c11": "而行布施。不以轉輪聖王身故而行布施。不",
    "T30n1582_004:0980c12": "以魔天梵天身故而行布施。不為國王長者",
    "T30n1582_004:0980c13": "恭敬供養尊重而行布施。少物尚施。何況有",
    "T30n1582_004:0980c14": "多。不為誑故而行布施。不為壞他眷屬成",
    "T30n1582_004:0980c15": "己眷屬乃至聚落城邑國土而行布施。菩薩",
    "T30n1582_004:0980c16": "施時手奉上座。乃至沙彌及持戒毀戒心無",
    "T30n1582_004:0980c17": "疲厭。菩薩施時終不呵毀乞求之人。不為憍",
    "T30n1582_004:0980c18": "慢故而行布施。菩薩摩訶薩於一切物常生",
    "T30n1582_004:0980c19": "捨心。所畜之物常為眾生。若有審知菩薩已",
    "T30n1582_004:0980c20": "捨於己有分。作己分取則無有罪。菩薩摩訶",
    "T30n1582_004:0980c21": "薩見求者時心生歡喜。如重病人見大良醫。",
    "T30n1582_004:0980c22": "隨其所須自恣聽取。三時歡喜。所謂未施施",
    "T30n1582_004:0980c23": "時施已。菩薩施時常發是心。設有貧富俱來",
    "T30n1582_004:0980c24": "乞者。應自思惟。若多有物當等施之。如其少",
    "T30n1582_004:0980c25": "者先救貧苦。作是願者即是阿耨多羅三藐",
    "T30n1582_004:0980c26": "三菩提因。慳有三種。謂下中上。菩薩摩訶薩",
    "T30n1582_004:0980c27": "先壞下慳。以壞下慳則能破壞中上二慳。既",
    "T30n1582_004:0980c28": "自破慳復為眾生說破慳法。以說法故利益",
    "T30n1582_004:0980c29": "眾生。復次菩薩於不求者強以物施。若無財",
    "T30n1582_004:0981a01": "物應以方便役力求覓而行惠施。若無財施",
    "T30n1582_004:0981a02": "應行法施教化眾生。汝今何故不行惠施。前",
    "T30n1582_004:0981a03": "人若隨行布施者深生歡喜。身力佐助代其",
    "T30n1582_004:0981a04": "策使。又無財者應以智慧為諸眾生開示善",
    "T30n1582_004:0981a05": "惡。復次菩薩不以正典施邪見者。不為活命",
    "T30n1582_004:0981a06": "衒賣經律。若讀誦者則應施與。若悋不與名",
    "T30n1582_004:0981a07": "曰法慳。若能說法不為說者亦名法慳。若我",
    "T30n1582_004:0981a08": "不能以法施人。云何能破眾生煩惱。菩薩終",
    "T30n1582_004:0981a09": "不作是說言。我今無財不能行施。亦不瞋惱",
    "T30n1582_004:0981a10": "自燋其心。以善方便慰喻求者。我今未有不",
    "T30n1582_004:0981a11": "稱來意。何以故。初發心時自言當施一切眾",
    "T30n1582_004:0981a12": "生故。復次菩薩聞求者來。即出承迎為施床",
    "T30n1582_004:0981a13": "座。既得相見先意共語軟言問訊。隨所須物",
    "T30n1582_004:0981a14": "事事供施。菩薩摩訶薩初發心時自言。我今",
    "T30n1582_004:0981a15": "所有之物當施十方諸佛菩薩及諸眾生。譬",
    "T30n1582_004:0981a16": "如弟子以衣鉢物奉施於師。師雖不取而此",
    "T30n1582_004:0981a17": "弟子得福無量。菩薩亦爾。所有之物奉施諸",
    "T30n1582_004:0981a18": "佛及諸菩薩。諸佛菩薩雖不受取。亦令施者",
    "T30n1582_004:0981a19": "得無量福。常隨菩薩如恒河沙。菩薩摩訶薩",
    "T30n1582_004:0981a20": "觀己財物。如十方佛菩薩所寄。知佛菩薩於",
    "T30n1582_004:0981a21": "是物所心無慳悋。是故菩薩自在隨意以施",
    "T30n1582_004:0981a22": "眾生。亦復深觀不應施者。應當諫喻。如此物",
    "T30n1582_004:0981a23": "者實非我有。乃是諸佛菩薩所有。以柔軟語",
    "T30n1582_004:0981a24": "曉喻求者不令瞋恨。是故菩薩成就具足財",
    "T30n1582_004:0981a25": "法二施。具二施已知性知因知果知分別。菩",
    "T30n1582_004:0981a26": "薩若施於怨憎者。慈因緣故。若施苦者。悲",
    "T30n1582_004:0981a27": "因緣故。若施有德者。喜因緣故。若施眷屬兄",
    "T30n1582_004:0981a28": "弟僮僕。捨因緣故。是名菩薩因智慧施。復次",
    "T30n1582_004:0981a29": "菩薩知害施心。害施心者有四種。一者無量",
    "T30n1582_004:0981b01": "世來不習施故。二者財物少故。三者貪著好",
    "T30n1582_004:0981b02": "物故。四者不求後世善果報故。菩薩摩訶薩",
    "T30n1582_004:0981b03": "見來求者。富有財物不即發施心。是則菩薩",
    "T30n1582_004:0981b04": "無量世來不習施心。菩薩爾時應以智力而",
    "T30n1582_004:0981b05": "自思惟。以我從昔無量世來不習施故不即",
    "T30n1582_004:0981b06": "發心。我於今者多有財物兼有求者。若不惠",
    "T30n1582_004:0981b07": "施於未來世。復當增長慳悋之心。終不隨順",
    "T30n1582_004:0981b08": "不修施心。復次菩薩見來求者。財物少故不",
    "T30n1582_004:0981b09": "即發施心。菩薩復應以智慧力而自思惟。我",
    "T30n1582_004:0981b10": "以無量惡業因緣。無量世中身屬於他。受大",
    "T30n1582_004:0981b11": "苦惱飢渴寒熱。不能利益無量眾生。以是業",
    "T30n1582_004:0981b12": "緣令身少財。今若不施復增來世貧窮困苦。",
    "T30n1582_004:0981b13": "我今以是少物施人。雖當貧苦終不至於三",
    "T30n1582_004:0981b14": "惡道苦。作是思惟。能壞少物慳悋之心。復次",
    "T30n1582_004:0981b15": "菩薩見有求者。於好物中心生貪著不即發",
    "T30n1582_004:0981b16": "施心。菩薩爾時應以智慧而自思惟。我於無",
    "T30n1582_004:0981b17": "常而作常想。無我所中作我所想。我若不施",
    "T30n1582_004:0981b18": "則長貪著。是我顛倒。是故菩薩能壞貪著好",
    "T30n1582_004:0981b19": "物之心。復次菩薩不求果報故不行布施。菩",
    "T30n1582_004:0981b20": "薩爾時應思惟言。一切諸法無常無定。若常",
    "T30n1582_004:0981b21": "定者則不須施。何以故。無因果故。以無常故",
    "T30n1582_004:0981b22": "則有因果。今若不施云何當得菩提道果。是",
    "T30n1582_004:0981b23": "故菩薩則能破壞不求果心而行惠施。菩薩",
    "T30n1582_004:0981b24": "摩訶薩知四顛倒。法無決定無有常相。是故",
    "T30n1582_004:0981b25": "能壞四怨惡心。復次菩薩內身寂靜。至心思",
    "T30n1582_004:0981b26": "惟常作是念。我設有財當以供養諸佛菩薩。",
    "T30n1582_004:0981b27": "若施法僧。是名菩薩智慧布施。有財無財常",
    "T30n1582_004:0981b28": "作如是繫心思惟。法施亦爾。是名一切施。云",
    "T30n1582_004:0981b29": "何菩薩難施能施。菩薩摩訶薩若有少物常以",
    "T30n1582_004:0981c01": "惠施。是名難施。心所愛重貪著之物。無量世",
    "T30n1582_004:0981c02": "中勤求得者。及大方便役力得者。以如是等",
    "T30n1582_004:0981c03": "惠施他人。是名難施。云何一切自施。菩薩摩",
    "T30n1582_004:0981c04": "訶薩若自行施。若教父母兄弟妻子眷屬奴",
    "T30n1582_004:0981c05": "婢令行布施。是名一切自施。云何善人施。若",
    "T30n1582_004:0981c06": "善男子以善心施。信心施。至心施。自手施。應",
    "T30n1582_004:0981c07": "時施。如法得財施。是名善人施。云何菩薩一",
    "T30n1582_004:0981c08": "切行施。不求果報故。名一切行施。常施故。名",
    "T30n1582_004:0981c09": "一切行施。福田施故。名一切行施不觀福田",
    "T30n1582_004:0981c10": "及非福田施故。是名一切行施。不觀時與非",
    "T30n1582_004:0981c11": "時。是名一切行施。不觀財物是可施是不可",
    "T30n1582_004:0981c12": "施。是名一切行施。云何菩薩為除故施。若有",
    "T30n1582_004:0981c13": "眾生飢渴苦惱。為除此事而行布施。寒者施",
    "T30n1582_004:0981c14": "衣。求乘施乘。求瓔珞者施以瓔珞。塗香末香",
    "T30n1582_004:0981c15": "雜華燈明。房舍臥具病瘦醫藥。亦復如是。是",
    "T30n1582_004:0981c16": "名為除故施。云何自利利他施。菩薩摩訶薩",
    "T30n1582_004:0981c17": "若以財法施於彼者。能為己身及以眾生作",
    "T30n1582_004:0981c18": "二世樂。常施眾生無畏之樂。所謂虎狼師子",
    "T30n1582_004:0981c19": "水火王難怨賊能為救濟。是名無畏施。菩薩",
    "T30n1582_004:0981c20": "摩訶薩法施者。凡有所說初無顛倒。是名法",
    "T30n1582_004:0981c21": "施。善能教誡一切眾生。是名淨法施。菩薩",
    "T30n1582_004:0981c22": "財施利益現在。行法施者則能利益現在他",
    "T30n1582_004:0981c23": "世。復有財施。或為眾生作現世苦。法施不爾。",
    "T30n1582_004:0981c24": "能作現在他世樂事。財施不淨法施清淨。行",
    "T30n1582_004:0981c25": "財施者不名無邊。法施之施名無邊施。財施",
    "T30n1582_004:0981c26": "易得法施難遇。是名自他利施。云何名寂靜",
    "T30n1582_004:0981c27": "施。寂靜施者有十種。何等為十。一者無礙施。",
    "T30n1582_004:0981c28": "二者無錯謬施。三者非莊嚴施。四者無高心",
    "T30n1582_004:0981c29": "施。五者無著心施。六者無羞施。七者無愁施。",
    "T30n1582_004:0982a01": "八者無[卑*頁]面施。九者無求恩報施。十者不求",
    "T30n1582_004:0982a02": "果報施無礙施者。菩薩摩訶薩行施之時。不",
    "T30n1582_004:0982a03": "為一切劇務世事之所障礙。雖知求者心",
    "T30n1582_004:0982a04": "無悒遲。然能疾捨稱其所求。是名無礙施。無",
    "T30n1582_004:0982a05": "錯謬施者。菩薩摩訶薩終不念言。施無果報",
    "T30n1582_004:0982a06": "無善惡報。亦不念言。殺生行施得善果報如",
    "T30n1582_004:0982a07": "婆藪所說。以不貪著施因緣故。得世間樂及",
    "T30n1582_004:0982a08": "阿耨多羅三藐三菩提果。是名無錯謬施非",
    "T30n1582_004:0982a09": "莊嚴施者。菩薩摩訶薩終不聚物為好莊嚴",
    "T30n1582_004:0982a10": "而行布施。隨得隨施終不貯積。何以故。菩薩",
    "T30n1582_004:0982a11": "深知財命二法無常難保故。有來求者遇已",
    "T30n1582_004:0982a12": "便施。終不語言。待我莊嚴然後乃與。何以故。",
    "T30n1582_004:0982a13": "莊嚴施者則不得名莊嚴阿耨多羅三藐三菩",
    "T30n1582_004:0982a14": "提菩薩。若待莊嚴施者。則令眾生大受苦惱。",
    "T30n1582_004:0982a15": "是名非莊嚴施。無高心施者。菩薩摩訶薩見",
    "T30n1582_004:0982a16": "來求者生謙下心。不自讚言我是施主。不求",
    "T30n1582_004:0982a17": "恩報不為勝他。行施名稱而行布施。是名無",
    "T30n1582_004:0982a18": "高心施。無著心施者。菩薩摩訶薩不著名稱。",
    "T30n1582_004:0982a19": "菩薩善觀是名稱者。如空如風藕根中絲。若",
    "T30n1582_004:0982a20": "求名施者我則不得阿耨多羅三藐三菩提。",
    "T30n1582_004:0982a21": "是故菩薩求阿耨多羅三藐三菩提不求名",
    "T30n1582_004:0982a22": "稱。是名無著心施。無羞施者。行施之時三時",
    "T30n1582_004:0982a23": "歡喜。是名無羞施。無愁施者。菩薩摩訶薩以",
    "T30n1582_004:0982a24": "所重物施已無悔。是故無愁。是名無愁施。無",
    "T30n1582_004:0982a25": "[卑*頁]面施者。菩薩普觀一切眾生。其心平等無",
    "T30n1582_004:0982a26": "不喜見。是名無[卑*頁]面施。不求恩報施者。以",
    "T30n1582_004:0982a27": "憐愍故。修集慈故。施安樂故。不求報故。是",
    "T30n1582_004:0982a28": "名不求恩報施。不求果報施者。菩薩摩訶薩",
    "T30n1582_004:0982a29": "行施之時。不求轉輪聖王身三十三天魔天",
    "T30n1582_004:0982b01": "梵天財物自在。何以故。菩薩深觀有為之法",
    "T30n1582_004:0982b02": "如芭蕉樹。是故施時不求果報。是故名為不",
    "T30n1582_004:0982b03": "求果報施。如是十事能令菩薩具足成就檀",
    "T30n1582_004:0982b04": "波羅蜜。得阿耨多羅三藐三菩提。◎",
    "T30n1582_004:0982b05": "◎菩薩地戒品第十一",
    "T30n1582_004:0982b06": "云何名菩薩摩訶薩戒。戒者有九種。一者自",
    "T30n1582_004:0982b07": "性戒。二者一切戒。三者難戒。四者一切自戒。",
    "T30n1582_004:0982b08": "五者善人戒。六者一切行戒。七者除戒。八者",
    "T30n1582_004:0982b09": "自利利他戒。九者寂靜戒。自性戒者。菩薩摩",
    "T30n1582_004:0982b10": "訶薩具自性戒有四功德。一者以清淨心從",
    "T30n1582_004:0982b11": "他而受。二者其心不淨毀所受戒。應當至心",
    "T30n1582_004:0982b12": "慚愧懺悔。悔已專心更不敢犯。菩薩摩訶薩",
    "T30n1582_004:0982b13": "從他受戒生慚愧心。心慚愧故護持不犯。若",
    "T30n1582_004:0982b14": "心不淨毀所受戒。心慚愧故不敢覆藏乃至",
    "T30n1582_004:0982b15": "一宿。菩薩犯戒若經一宿。若欲懺者不應直",
    "T30n1582_004:0982b16": "作一犯懺悔。應作念念無量犯悔。何以故。若",
    "T30n1582_004:0982b17": "是多犯作一犯懺者。不得名懺。受者得罪。菩",
    "T30n1582_004:0982b18": "薩從他受持戒時有四事。一者慚愧。二者至",
    "T30n1582_004:0982b19": "心堅持。菩薩摩訶薩至心持戒。終不生於毀",
    "T30n1582_004:0982b20": "犯之心。三者受已一心護持。四者淨心受持。",
    "T30n1582_004:0982b21": "菩薩具足四功德戒能作四事。何等四。一者",
    "T30n1582_004:0982b22": "不犯。二者設犯尋悔。三者心生慚愧。四者不",
    "T30n1582_004:0982b23": "生悔恨。是名性戒。性戒菩薩名真實戒。名",
    "T30n1582_004:0982b24": "自他利戒。名饒益眾生戒。名利益眾生義戒。",
    "T30n1582_004:0982b25": "名增長人天戒。名無量功德戒。菩薩成就如",
    "T30n1582_004:0982b26": "是戒者。生心憐愍則能教化無量眾生。菩薩",
    "T30n1582_004:0982b27": "若以客塵煩惱不懺悔者。應常為人讚歎持",
    "T30n1582_004:0982b28": "戒呵責破戒說毀禁者所得過罪。若能如是",
    "T30n1582_004:0982b29": "雖名毀犯罪過輕微。亦能畢竟得阿耨多羅",
    "T30n1582_004:0982c01": "三藐三菩提。是名自性戒。一切戒者。在家出",
    "T30n1582_004:0982c02": "家所受持者名一切戒。在家出家戒有三種。",
    "T30n1582_004:0982c03": "一者戒。二者受善法戒。三者為利眾生故行",
    "T30n1582_004:0982c04": "戒。云何名戒。所謂七種戒。比丘比丘尼。式",
    "T30n1582_004:0982c05": "叉摩那。沙彌沙彌尼。優婆塞優婆夷。菩薩",
    "T30n1582_004:0982c06": "摩訶薩若欲受持菩薩戒者。先當淨心受七",
    "T30n1582_004:0982c07": "種戒。七種戒者。即是淨心趣菩薩戒。如世間",
    "T30n1582_004:0982c08": "人欲請大王。先當淨持所居屋宅。是七種戒",
    "T30n1582_004:0982c09": "俱是在家出家所受。菩薩戒者亦復如是。俱",
    "T30n1582_004:0982c10": "是出家在家所受。是名為戒。云何名受善法",
    "T30n1582_004:0982c11": "戒。善法戒者。菩薩摩訶薩離七種戒。為菩提",
    "T30n1582_004:0982c12": "故修身口意十種善法。是名受善法戒。身口",
    "T30n1582_004:0982c13": "意者。若菩薩摩訶薩住戒地已。讀誦書寫分",
    "T30n1582_004:0982c14": "別解說。思惟修集舍摩他毘婆舍那。恭敬供",
    "T30n1582_004:0982c15": "養尊重讚歎師長和上耆舊有德。時時供給",
    "T30n1582_004:0982c16": "瞻視走使。若病若老。或道路疲頓代擔衣鉢。",
    "T30n1582_004:0982c17": "若見說法及經唄者稱歎善哉。見持戒者盡",
    "T30n1582_004:0982c18": "力擁護讚歎於戒。願諸眾生悉持淨戒。見破",
    "T30n1582_004:0982c19": "戒者深生憐愍。善語呵責教令懺悔。身口意",
    "T30n1582_004:0982c20": "業所作諸善。悉發誓願迴向阿耨多羅三藐",
    "T30n1582_004:0982c21": "三菩提。隨身口意有氣力時。懃心供養佛法",
    "T30n1582_004:0982c22": "僧寶。為增善法懃修精進。為得一切諸善法",
    "T30n1582_004:0982c23": "故修不放逸。常當至心念戒護戒調伏諸根。",
    "T30n1582_004:0982c24": "飲食知足不樂眠臥。初夜後夜讀誦經典。憶",
    "T30n1582_004:0982c25": "念三寶親近善友。樂聞其說自省已過。知已",
    "T30n1582_004:0982c26": "懺悔深生慚愧。至心憶念更不毀犯。向佛法",
    "T30n1582_004:0982c27": "僧同師同法同戒同學發露懺悔。是名受善",
    "T30n1582_004:0982c28": "法戒。為利眾生行戒者。有十一種。若有眾生",
    "T30n1582_004:0982c29": "欲修善者。即往勸喻共為伴侶共作善業。",
    "T30n1582_004:0983a01": "有瞻病者亦往勸喻共為伴侶。若有眾生欲",
    "T30n1582_004:0983a02": "解世法出世法義。即以方便而為解說。有受",
    "T30n1582_004:0983a03": "恩處念欲酬報。酬報者。所謂堅持禁戒讀誦",
    "T30n1582_004:0983a04": "書寫十二部經。思惟正義分別解說。能救眾",
    "T30n1582_004:0983a05": "生種種恐怖。所謂師子虎狼水火王賊。擁護",
    "T30n1582_004:0983a06": "眾生令得遠離如是等畏。若有眾生喪失所",
    "T30n1582_004:0983a07": "親捐棄財物。所愛別離心生愁憂。能為說",
    "T30n1582_004:0983a08": "法令離苦惱。若有眾生貧窮困苦。則能施其",
    "T30n1582_004:0983a09": "所須之物。為持法故受畜弟子不為名利。為",
    "T30n1582_004:0983a10": "持法故往來四眾。與共講論不為利養。為持",
    "T30n1582_004:0983a11": "法故親近國王大臣長者不為利養。不為檀",
    "T30n1582_004:0983a12": "越曲從人情造作非法身口意業。不得非時",
    "T30n1582_004:0983a13": "往來他家。在家出家俱有非時。非時者。所謂",
    "T30n1582_004:0983a14": "貪時恚時癡時。大風時大雨時。嫁娶時歡會",
    "T30n1582_004:0983a15": "時發行時。除上非時則名為時。隨已所得善",
    "T30n1582_004:0983a16": "法功德。悉以轉教一切眾生心無貪妬。見",
    "T30n1582_004:0983a17": "毀戒者深生憐愍。以清淨心善語教告。猶如",
    "T30n1582_004:0983a18": "父母教告諸子。汝所犯者宜應發露如法懺",
    "T30n1582_004:0983a19": "悔。若彼不受不宜如本受其供給身力作役。",
    "T30n1582_004:0983a20": "復應隨事舉處謫罰。若故不受應當驅遣令",
    "T30n1582_004:0983a21": "出寺廟。為令佛法得增長故。如其不能教呵",
    "T30n1582_004:0983a22": "罰擯故共住者。是名破戒。名非沙門非婆羅",
    "T30n1582_004:0983a23": "門。佛法中臭名旃陀羅。名為屠兒。旃陀羅",
    "T30n1582_004:0983a24": "等及以屠兒。雖行惡業不能破壞如來正法。",
    "T30n1582_004:0983a25": "不必定墮三惡道中。為師不能教訶弟子則",
    "T30n1582_004:0983a26": "破佛法。必定當墮地獄之中。為名譽故聚畜",
    "T30n1582_004:0983a27": "徒眾。是名邪見。名魔弟子。不畜弟子不能破",
    "T30n1582_004:0983a28": "壞如來正法。畜惡弟子則壞佛法。壞佛法故",
    "T30n1582_004:0983a29": "名魔弟子。為利養故聚畜徒眾。是名邪見。若",
    "T30n1582_004:0983b01": "有神通及他心智識宿命智。然後乃能以菩",
    "T30n1582_004:0983b02": "薩戒教化他人。是人則能畜惡弟子。何以故。",
    "T30n1582_004:0983b03": "知方便故。知方便故破壞惡法開示善法。若",
    "T30n1582_004:0983b04": "有比丘不具如是三種智慧。而言我具是三",
    "T30n1582_004:0983b05": "種智堪能受畜惡弟子者。當知是人則為犯",
    "T30n1582_004:0983b06": "重。若離此事名利他戒。菩薩摩訶薩成就如",
    "T30n1582_004:0983b07": "是戒善戒利益他戒。名為好戒攝一切戒。名",
    "T30n1582_004:0983b08": "到彼岸戒。名解脫戒。名無上戒。名無因果戒。",
    "T30n1582_004:0983b09": "名常樂我淨戒。名畢竟無邊戒。名一切善方",
    "T30n1582_004:0983b10": "便戒。菩薩若能至心憶念菩薩戒者。勝於一",
    "T30n1582_004:0983b11": "切聲聞緣覺。若能具足菩薩戒者。亦得勝於",
    "T30n1582_004:0983b12": "六地菩薩。若有菩薩捨轉輪王位。出家學道",
    "T30n1582_004:0983b13": "受解脫戒。放捨五欲如棄涕唾。不念不求不",
    "T30n1582_004:0983b14": "生悔惜。乃至天上五欲之樂。亦復如是。不為",
    "T30n1582_004:0983b15": "人天受快樂故受持禁戒。觀五欲樂如火毒",
    "T30n1582_004:0983b16": "蛇。如三惡趣。得他供養觀如吐食心不貪著。",
    "T30n1582_004:0983b17": "世人若為人天受樂利養名譽受禁戒者。當",
    "T30n1582_004:0983b18": "知是人不名得戒。成就戒者若住僧中若住",
    "T30n1582_004:0983b19": "空處。是名寂靜。不能教化諸眾生故不能護",
    "T30n1582_004:0983b20": "法。惜身命故不能護法。貪利養故不能護法。",
    "T30n1582_004:0983b21": "為怨隙故不能護法。為怖畏故不能護法。為",
    "T30n1582_004:0983b22": "憍慢故不能護法。不受法故不能護法。憐愍",
    "T30n1582_004:0983b23": "心故不能護法。懼慚恥故不能護法。是名破",
    "T30n1582_004:0983b24": "戒。名不寂靜。若有於戒生知足者。當知是人",
    "T30n1582_004:0983b25": "不名持戒。知因戒故得諸菩薩無量三昧。若",
    "T30n1582_004:0983b26": "無戒者則不增長無量三昧。為三昧故護持",
    "T30n1582_004:0983b27": "禁戒。菩薩受持菩薩戒者。寧失身命終不聽",
    "T30n1582_004:0983b28": "用非法之言與惡人住。不念不起諸惡覺觀。",
    "T30n1582_004:0983b29": "如其起者心生慚愧呵責懺悔。若坐眾中設",
    "T30n1582_004:0983c01": "聞惡語惡事惡法惡聲惡義。即應起去。若",
    "T30n1582_004:0983c02": "力能制。置不教呵而捨去者。名之為犯。若力",
    "T30n1582_004:0983c03": "不能制而住聽者。是亦名犯。若得不聽心是",
    "T30n1582_004:0983c04": "名持戒。作聽心者是名破戒。若樂聽者是名",
    "T30n1582_004:0983c05": "破戒。不樂聽者是名持戒。生悔心者是名持",
    "T30n1582_004:0983c06": "戒。心不悔者是名破戒。菩薩受持菩薩戒者。",
    "T30n1582_004:0983c07": "終不自念我所受戒齊從和上師邊受得。",
    "T30n1582_004:0983c08": "自念乃從十方諸佛菩薩邊受。我若從師及",
    "T30n1582_004:0983c09": "和上邊受得戒者。不名菩薩戒。若從十方佛",
    "T30n1582_004:0983c10": "菩薩邊所受得者。乃名菩薩戒。菩薩摩訶薩",
    "T30n1582_004:0983c11": "若分別十八部僧不名得菩薩戒。若能等觀",
    "T30n1582_004:0983c12": "悉是十方諸佛菩薩弟子者。是名得菩薩戒。",
    "T30n1582_004:0983c13": "若觀一切悉是十方諸佛菩薩弟子住於大",
    "T30n1582_004:0983c14": "地。以住大地因緣故。悉得阿耨多羅三藐三",
    "T30n1582_004:0983c15": "菩提。眾生界不可思議。眾生法界不可思議。",
    "T30n1582_004:0983c16": "眾生性不可思議。眾生戒不可思議。我既未",
    "T30n1582_004:0983c17": "得一切智。云何分別是十八部。我若分別則",
    "T30n1582_004:0983c18": "不能得一切戒無礙戒無上戒。以能如是觀",
    "T30n1582_004:0983c19": "故得菩薩戒。如過去菩薩所得禁戒。菩薩若",
    "T30n1582_004:0983c20": "能如是觀者。則得無量無邊福德。能知十方",
    "T30n1582_004:0983c21": "佛菩薩心。亦知具足菩薩戒者得無上道。菩",
    "T30n1582_004:0983c22": "薩摩訶薩觀過去諸佛及諸菩薩。未得成就",
    "T30n1582_004:0983c23": "無上道時。具足煩惱學菩薩戒。具足成已得",
    "T30n1582_004:0983c24": "無上道。我今此身亦是眾生。亦有五陰。亦具",
    "T30n1582_004:0983c25": "煩惱。亦受菩薩戒修集菩提。亦應當得阿耨",
    "T30n1582_004:0983c26": "多羅三藐三菩提。我亦能調身口意惡。必亦",
    "T30n1582_004:0983c27": "當得阿耨多羅三藐三菩提。菩薩受持菩薩",
    "T30n1582_004:0983c28": "戒者。至心專念自省已過不訟彼短。見行惡",
    "T30n1582_004:0983c29": "者心不瞋恨。見破戒者心生憐愍。無有瞋惱。",
    "T30n1582_004:0984a01": "菩薩受持菩薩戒者。若為惡人之所打擲手",
    "T30n1582_004:0984a02": "拳刀杖惡聲罵詈。於是人所不起惡心麁言",
    "T30n1582_004:0984a03": "加報。菩薩若學菩薩戒者有五不放逸。一者",
    "T30n1582_004:0984a04": "觀已犯罪如法懺悔。二者觀當犯罪如法懺",
    "T30n1582_004:0984a05": "悔。三者觀現犯罪如法懺悔。四者至心堅持",
    "T30n1582_004:0984a06": "不作犯想。五者犯已至心懺悔。是名五不放",
    "T30n1582_004:0984a07": "逸菩薩受持菩薩戒者。所有功德應當覆藏。",
    "T30n1582_004:0984a08": "諸所犯罪應當發露。少欲知足堪忍眾苦。常",
    "T30n1582_004:0984a09": "樂寂靜心無悔恨。不自高不輕躁。修寂滅行",
    "T30n1582_004:0984a10": "及微細行破壞邪命。菩薩成就如是法者。是",
    "T30n1582_004:0984a11": "名菩薩住菩薩戒。菩薩受學菩薩戒者。不念",
    "T30n1582_004:0984a12": "過去五欲之樂。不求未來五欲之樂。於現在",
    "T30n1582_004:0984a13": "五欲心不生著。常樂寂靜破惡覺觀。成就具",
    "T30n1582_004:0984a14": "足不放逸行。一切眾生不敢輕慢。成就忍辱",
    "T30n1582_004:0984a15": "具足淨心。學淨戒者不惜身命不悋財賄。善",
    "T30n1582_004:0984a16": "知破戒煩惱因緣。善能調伏破戒煩惱。調伏",
    "T30n1582_004:0984a17": "瞋心。能調眾生惱害之心。了知顛倒知善因",
    "T30n1582_004:0984a18": "果。知善因果故懃心求之。破壞不信善因果",
    "T30n1582_004:0984a19": "倒。觀一切法無常我相無樂淨相。破於眾生",
    "T30n1582_004:0984a20": "無常常倒無樂樂倒無我我倒不淨淨倒。修",
    "T30n1582_004:0984a21": "學善戒修集施因戒因忍因精進因禪定因",
    "T30n1582_004:0984a22": "智慧因。菩薩受持利益他戒故。教化眾生令",
    "T30n1582_004:0984a23": "行善業。共修善者而為伴侶。常教眾生供養",
    "T30n1582_004:0984a24": "三寶。若見離別以善方便還令和合。見有病",
    "T30n1582_004:0984a25": "苦身自供給。見盲瞽者供給所須衣服飲食",
    "T30n1582_004:0984a26": "示導徑路善為說法。見有聾者畫地示義。見",
    "T30n1582_004:0984a27": "有躄者施其車乘。若無車乘身自荷負。見有",
    "T30n1582_004:0984a28": "貪者以貪受苦能為說法令除貪苦。瞋恚癡",
    "T30n1582_004:0984a29": "疑亦復如是。行路疲乏代其擔負。施以水漿",
    "T30n1582_004:0984b01": "床褥所須調身按摩。復有眾生樂為罪業",
    "T30n1582_004:0984b02": "菩薩見已應善說法。善辭善義。辭合句合。辭",
    "T30n1582_004:0984b03": "義次第增長善法說義圓足。為欲莊嚴菩提",
    "T30n1582_004:0984b04": "道故。以善方便教破惡業。為慳貪者說破慳",
    "T30n1582_004:0984b05": "法。增長善法及諸財物。若有眾生不信佛法。",
    "T30n1582_004:0984b06": "善為說法令生信心。為破眾生煩惱惡業。得",
    "T30n1582_004:0984b07": "八正道故而為說法。復次菩薩學菩薩戒發",
    "T30n1582_004:0984b08": "大誓願。為破眾生諸惡邪見。知恩報恩。忍語",
    "T30n1582_004:0984b09": "軟語先意問訊。供養師長耆舊有德。能破愁",
    "T30n1582_004:0984b10": "怖。所謂師子虎狼水火王難怨賊。若有眾生",
    "T30n1582_004:0984b11": "喪失父母兄弟眷屬妻子僮僕。捐棄財物親",
    "T30n1582_004:0984b12": "愛別離。能以方便如應說法除其苦惱。常施",
    "T30n1582_004:0984b13": "眾生所須之物。所謂衣服食飲房舍臥具病",
    "T30n1582_004:0984b14": "瘦醫藥。香華瓔珞燈燭等物。若菩薩受持菩",
    "T30n1582_004:0984b15": "薩戒者。畜養弟子不能善教說法示導令其",
    "T30n1582_004:0984b16": "調伏貪瞋癡等。不能供給衣服飲食房舍醫",
    "T30n1582_004:0984b17": "藥。不能為求善厚檀越。若為檀越善說法要。",
    "T30n1582_004:0984b18": "所得財物不能等分。當知是人為名譽故。畜",
    "T30n1582_004:0984b19": "養弟子不名為法。若能隨時說法教告。為性",
    "T30n1582_004:0984b20": "為力為菩薩藏。為欲具足菩薩禁戒。修八正",
    "T30n1582_004:0984b21": "道。得阿耨多羅三藐三菩提。是名菩薩真畜",
    "T30n1582_004:0984b22": "弟子不為名譽。菩薩受學菩薩戒者。先當觀",
    "T30n1582_004:0984b23": "知眾生性界。然後共住為轉性界。如應說法",
    "T30n1582_004:0984b24": "隨意共行。令其調伏不造諸惡。能破惡法增",
    "T30n1582_004:0984b25": "長善法。所須之物能以惠施。見作惡者深生",
    "T30n1582_004:0984b26": "憐愍。不受語者深生悲惱。於己所作諸惡業",
    "T30n1582_004:0984b27": "等心不生愁。見他造作特生悲愍。何以故。菩",
    "T30n1582_004:0984b28": "薩自於身口意惡。能疾調伏開心懺悔。以有",
    "T30n1582_004:0984b29": "大智因緣力故。菩薩為他亦復造作身口惡",
    "T30n1582_004:0984c01": "業。為欲調伏他惡業故。隨他心故。菩薩或時",
    "T30n1582_004:0984c02": "現受歡樂。為調他故。菩薩摩訶薩以為他故",
    "T30n1582_004:0984c03": "不早取阿耨多羅三藐三菩提。菩薩摩訶薩",
    "T30n1582_004:0984c04": "雖隨眾生不輕不笑不打不罵不說惡事不讚",
    "T30n1582_004:0984c05": "己德。以自高人。不親近人非不親近。雖復親",
    "T30n1582_004:0984c06": "近非時不為。他所愛著不說其過。所不愛者",
    "T30n1582_004:0984c07": "復不讚歎。未知人根不說深義。不從求乞他",
    "T30n1582_004:0984c08": "雖多施應生知足。心不甘樂受人供養常。樂",
    "T30n1582_004:0984c09": "捨財供給他人。常樂讚歎他人善事。見犯禁",
    "T30n1582_004:0984c10": "者不為說戒。無信心者不讚於信。有貪心者",
    "T30n1582_004:0984c11": "不讚惠施。不樂讀誦不讚多聞。癡闇之人不",
    "T30n1582_004:0984c12": "讚智慧。若為犯禁讚歎戒者。不喜不樂生於",
    "T30n1582_004:0984c13": "瞋恚羞恥之心。以瞋恚故於佛法中及說者",
    "T30n1582_004:0984c14": "所生大惡心。以惡心故增長地獄。菩薩摩訶",
    "T30n1582_004:0984c15": "薩若如是者。則施眾生地獄因緣不名菩薩。",
    "T30n1582_004:0984c16": "隨意說法乃至癡者為讚智慧亦復如是。若",
    "T30n1582_004:0984c17": "有菩薩有大神足。如是之人乃能為彼不信",
    "T30n1582_004:0984c18": "之人說菩薩戒。何以故。是人能以神通之力。",
    "T30n1582_004:0984c19": "示彼熱地獄寒地獄大地獄小地獄。復作是",
    "T30n1582_004:0984c20": "言。汝今云何不信我語。觀是惡果。人中造",
    "T30n1582_004:0984c21": "作令地獄受。汝今若復不信如是菩薩戒者。",
    "T30n1582_004:0984c22": "今當復得如是惡果。彼不信者見是事已。心",
    "T30n1582_004:0984c23": "驚怖畏即生信心。復有菩薩為彼不信。以神",
    "T30n1582_004:0984c24": "通力現羅剎像而作是言。我今求覓諸不信",
    "T30n1582_004:0984c25": "者欲斷其命。如其信者我當護念。彼不信者",
    "T30n1582_004:0984c26": "見聞如是即生怖畏。以怖畏故信菩薩戒。復",
    "T30n1582_004:0984c27": "以神力現密跡像執金剛杵。復作是言。若有",
    "T30n1582_004:0984c28": "不信菩薩戒者。當破其頭令作七分。彼不信",
    "T30n1582_004:0984c29": "者見聞如是即生怖畏。以怖畏故即便信之。",
    "T30n1582_004:0985a01": "復以神力作種種身。或作一身。或作多身。或",
    "T30n1582_004:0985a02": "作樹木山河等身。無礙之身大身小身。身出",
    "T30n1582_004:0985a03": "水火。彼不信者見已即問。如是等事悉是何",
    "T30n1582_004:0985a04": "果。答言。悉是菩薩戒果。彼人聞已於菩薩戒",
    "T30n1582_004:0985a05": "生大信心。若無神通為彼不信說菩薩戒得",
    "T30n1582_004:0985a06": "無量罪。無量罪者於無量世受。是名無量。雖",
    "T30n1582_004:0985a07": "有五逆未足為喻。何以故。五逆罪者則可移",
    "T30n1582_004:0985a08": "轉。如阿闍世王。彼不信者罪不可轉。五逆罪",
    "T30n1582_004:0985a09": "者極至一世。不信者罪無量世受。是故我言。",
    "T30n1582_004:0985a10": "不可為喻。若取佛物法物僧物現前僧物。如",
    "T30n1582_004:0985a11": "是罪報亦不得喻。何以故。如是罪報極至一",
    "T30n1582_004:0985a12": "世。不信者罪至無量世。如十恒河沙等眾生",
    "T30n1582_004:0985a13": "發菩提心。假使有人能令如是恒沙眾生退",
    "T30n1582_004:0985a14": "菩提心。教以邪見。如是罪報及不信者罪等",
    "T30n1582_004:0985a15": "無差別。復令如是恒沙眾生皆住五地。假使",
    "T30n1582_004:0985a16": "有人盡奪其眼。如是罪報。不信者罪亦復如",
    "T30n1582_004:0985a17": "是。若復有人能破一切諸佛塔廟。殺害一切",
    "T30n1582_004:0985a18": "諸佛弟子。焚燒一切諸佛經典。如是罪報。為",
    "T30n1582_004:0985a19": "不信者說菩薩戒所得罪報。亦復如是。何",
    "T30n1582_004:0985a20": "以故。從因故生地獄。從因故入涅槃。因於說",
    "T30n1582_004:0985a21": "者得無量苦。是故說者得無量罪。雖知大眾",
    "T30n1582_004:0985a22": "無量眾生堪任能作人天善業及發信心。於",
    "T30n1582_004:0985a23": "是眾中若有一人心無信者。亦不可說。是名",
    "T30n1582_004:0985a24": "菩薩利益眾生善戒。◎",
    "T30n1582_004:0985a25": "菩薩善戒經卷第四"
}