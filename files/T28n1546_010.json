{
    "T28n1546_010:0064c17": "阿毘曇毘婆沙論卷第十",
    "T28n1546_010:0064c19": "迦旃延子造 五百羅漢釋",
    "T28n1546_010:0064c20": "北涼天竺沙門浮陀跋摩",
    "T28n1546_010:0064c21": "共道泰等譯",
    "T28n1546_010:0064c22": "雜犍度智品之六",
    "T28n1546_010:0064c23": "[0064c23] ◎有六因乃至廣說。論曰此六因非佛經說。",
    "T28n1546_010:0064c24": "四緣是佛經說。今欲以因解緣。其事云何。相",
    "T28n1546_010:0064c25": "應因乃至報因是因緣。所作因者是次第緣",
    "T28n1546_010:0064c26": "境界緣威勢緣。問曰因攝緣緣攝因。答曰隨",
    "T28n1546_010:0064c27": "體性相攝。或有說者。應有差別。云何差別。如",
    "T28n1546_010:0064c28": "相應因。乃至報因是因緣。所作因是威勢緣。",
    "T28n1546_010:0064c29": "次第緣境界緣是緣非因。為因攝緣。為緣攝",
    "T28n1546_010:0065a01": "因。緣攝因。非因攝緣。不攝何等次第緣境界",
    "T28n1546_010:0065a02": "緣。復有說者。六因亦是佛經說。如增一阿含",
    "T28n1546_010:0065a03": "六法中說。經久遠故。而有亡失。彼尊者迦旃",
    "T28n1546_010:0065a04": "延子。以願智力。觀佛經中說六因處。於此阿",
    "T28n1546_010:0065a05": "毘曇中。依六因而作論。曾聞增一阿含。從一",
    "T28n1546_010:0065a06": "法增乃至百法。今唯有一法增乃至十法在",
    "T28n1546_010:0065a07": "餘悉亡失。又於一法中。亡失者多。乃至十法。",
    "T28n1546_010:0065a08": "亡失亦多。曾聞有大德阿羅漢名奢那婆數。",
    "T28n1546_010:0065a09": "是尊者耆婆迦和上。彼尊者般涅槃時。即",
    "T28n1546_010:0065a10": "日有七萬七千本生因緣。有一萬阿毘曇論。",
    "T28n1546_010:0065a11": "滅不復現。從是以後。更不復行。一論師滅。有",
    "T28n1546_010:0065a12": "爾所經論。更不復行。何況若百若千諸論師",
    "T28n1546_010:0065a13": "滅。復有說者。雖無有經一處全說六因。處處",
    "T28n1546_010:0065a14": "經中。別說六因中一一因問曰若然者。何經",
    "T28n1546_010:0065a15": "中說相應因。答曰如說是名見道根本信名",
    "T28n1546_010:0065a16": "不壞智相應。此經說相應因。何處說共生因",
    "T28n1546_010:0065a17": "者。如說眼緣色生眼識。亦生共生受想等。此",
    "T28n1546_010:0065a18": "經說共生因何處說相似因者。如說此人成",
    "T28n1546_010:0065a19": "就善法。亦成就不善法。此人不善法滅。善法",
    "T28n1546_010:0065a20": "更生。此經說相似因。何處說遍因者。如說比",
    "T28n1546_010:0065a21": "丘若有所思。有所分別。是名起使。何處說報",
    "T28n1546_010:0065a22": "因者。如說修行廣布殺生。身壞命終。生地獄",
    "T28n1546_010:0065a23": "中。受不善報。此經說報因。何處說所作因者。",
    "T28n1546_010:0065a24": "如說以二因二緣。生於正見。乃至廣說。此經",
    "T28n1546_010:0065a25": "說所作因。如是等經。皆說六因。此犍度分",
    "T28n1546_010:0065a26": "別因不分別緣。見犍度。分別緣不分別因。問",
    "T28n1546_010:0065a27": "曰何故彼尊者依六因作論。答曰以此六因。",
    "T28n1546_010:0065a28": "斷無因惡因者意故。復有說者。彼尊者所以",
    "T28n1546_010:0065a29": "依六因作論者。欲顯現四種果。如觀掌中阿",
    "T28n1546_010:0065b01": "摩勒故。若說相應共生因。即顯現功用果。若",
    "T28n1546_010:0065b02": "說相似因遍因即顯現依果。若說報因。即顯",
    "T28n1546_010:0065b03": "現報果。若說所作因。即顯現威勢果。以是事",
    "T28n1546_010:0065b04": "故。依六因作論。",
    "T28n1546_010:0065b05": "[0065b05] 云何相應因。答曰受於受相應法相應因中",
    "T28n1546_010:0065b06": "因。受相應法於受相應因中因。問曰何故此",
    "T28n1546_010:0065b07": "法展轉為因。答有為法。性羸劣故。義言問受",
    "T28n1546_010:0065b08": "法不用想。能所覺不受。當答言。不能如是",
    "T28n1546_010:0065b09": "餘法相離。不能有所作。是故心心數法。展轉",
    "T28n1546_010:0065b10": "相長養。展轉相增益。展轉相依。而能負重。如",
    "T28n1546_010:0065b11": "二葦束相依而住。眾多亦然。如以一繩不能",
    "T28n1546_010:0065b12": "挽大材。多繩則能。彼亦如是。問曰何故不說",
    "T28n1546_010:0065b13": "心耶。答曰。或有說者。彼作經者意欲爾。乃至",
    "T28n1546_010:0065b14": "廣說。復有說者。應說心心數法相應因中因。",
    "T28n1546_010:0065b15": "乃至廣說。而不說者。當知此義是有餘說。復",
    "T28n1546_010:0065b16": "有說者。此文說諸因。義不盡。若盡說者。應作",
    "T28n1546_010:0065b17": "是說。云何相應因心心數法相應因中因。云",
    "T28n1546_010:0065b18": "何共生因一切有為法。云何相似因過去現",
    "T28n1546_010:0065b19": "在法。云何一切遍因過去現在一切遍使。及",
    "T28n1546_010:0065b20": "使相應共有法。云何報因不善及善有漏法。",
    "T28n1546_010:0065b21": "云何所作因一切諸法。應如是說諸因。若不",
    "T28n1546_010:0065b22": "說者。當知說諸因義不盡。復有說者。已說在",
    "T28n1546_010:0065b23": "先所說受相應法中。其義云何。如說受受相",
    "T28n1546_010:0065b24": "應法相應因中因。乃至廣說。問曰若然者何",
    "T28n1546_010:0065b25": "以不即心名說耶。答曰等義是相應義。此心",
    "T28n1546_010:0065b26": "是宗主。如偈說心是第六增上王。復有說者。",
    "T28n1546_010:0065b27": "以心故名相應不相應法。如說是名心相應",
    "T28n1546_010:0065b28": "法。是名心不相應法。如是想思觸作觀欲解",
    "T28n1546_010:0065b29": "脫念定慧慧相應法相應因中因。乃至廣說。",
    "T28n1546_010:0065c01": "問曰何以但說十大地數法。不說餘數法耶。",
    "T28n1546_010:0065c02": "答曰或有說者。彼作經者意欲爾。乃至廣說。",
    "T28n1546_010:0065c03": "復有說者。應說而不說者。當知此義是有餘",
    "T28n1546_010:0065c04": "說。復有說者。諸界諸地諸心諸種中可得者",
    "T28n1546_010:0065c05": "說。餘數法與上相違故不說。",
    "T28n1546_010:0065c06": "[0065c06] 問曰云何是相應義。答曰等義是相應義。問",
    "T28n1546_010:0065c07": "曰若等義是相應義者。此數法於心。或多或",
    "T28n1546_010:0065c08": "少。於善心多。於染污心少。於染污多。於不隱",
    "T28n1546_010:0065c09": "沒無記少。於欲界繫多。於色界繫少。於色界",
    "T28n1546_010:0065c10": "繫多。於無色界繫少。於有漏多。於無漏少。如",
    "T28n1546_010:0065c11": "是者云何等義是相應義。答曰以體等故。言",
    "T28n1546_010:0065c12": "等義是相應義。若當一心中有二受一想。如",
    "T28n1546_010:0065c13": "是不名為等。非相應義。一心一受餘數法亦",
    "T28n1546_010:0065c14": "爾。以是故等義是相應義。復有說者。等不相",
    "T28n1546_010:0065c15": "離義。是相應義。復有說者。等不別異義。是相",
    "T28n1546_010:0065c16": "應義。復有說者。等同受義。是相應義。如車載",
    "T28n1546_010:0065c17": "時。諸分皆載。無不載者。如是心車受緣時。諸",
    "T28n1546_010:0065c18": "大地。於緣等受。無不受者。復有說者。等同受",
    "T28n1546_010:0065c19": "義。是相應義。非前後故。如秋時群鴿一時詣",
    "T28n1546_010:0065c20": "場一時食一時起。如是心心數法。於緣一時",
    "T28n1546_010:0065c21": "造。一時所作。一時滅復有說者。合義是相應",
    "T28n1546_010:0065c22": "義。如水乳不相妨故共合。如是此法與彼法。",
    "T28n1546_010:0065c23": "不相妨故相應。復有說者。等相愛義。是相應",
    "T28n1546_010:0065c24": "義。如人更相隨順言是相愛。如是此法與彼",
    "T28n1546_010:0065c25": "法。更相隨順。言是相應。尊者婆已說曰。有",
    "T28n1546_010:0065c26": "四事等故。是相應義。所謂時所依行境界。",
    "T28n1546_010:0065c27": "時者同一剎那。所依者同一所依。行者同於",
    "T28n1546_010:0065c28": "一行。境界者同行一境界。以是事故。是相應",
    "T28n1546_010:0065c29": "義。復有說者。葦束義是相應義。如葦二束多",
    "T28n1546_010:0066a01": "束相依而住。如是心心數法。性羸劣故。一一",
    "T28n1546_010:0066a02": "不能生。不能取緣。心與十大地合。能行世能",
    "T28n1546_010:0066a03": "取果。能知境界。能有所作。復有說者。繫材義",
    "T28n1546_010:0066a04": "是相應義。如一斤麻不能繫材。若多合為索",
    "T28n1546_010:0066a05": "則能繫材。如是心大地法。廣說如上。復有說",
    "T28n1546_010:0066a06": "者。相牽渡河義。是相應義。相牽者展轉相牽",
    "T28n1546_010:0066a07": "手。如山谷中駛河。一人則不能渡。若與多",
    "T28n1546_010:0066a08": "人。更相牽手。然後能渡。如是心與大地。廣",
    "T28n1546_010:0066a09": "說如上。復有說者。同伴義是相應義。如曠野",
    "T28n1546_010:0066a10": "道。多諸盜賊惡獸。一人則不能過。若集多人。",
    "T28n1546_010:0066a11": "展轉相因。然後能過。如是心與大地。廣說如",
    "T28n1546_010:0066a12": "上。尊者和須蜜說曰。云何是相應義。相生義",
    "T28n1546_010:0066a13": "是相應義。問曰若然者眼識能生意識。彼是",
    "T28n1546_010:0066a14": "相應耶。答曰所依異。若同所依。能相生者。是",
    "T28n1546_010:0066a15": "相應義。復次不別異義。是相應義。問曰若然",
    "T28n1546_010:0066a16": "者四大亦不別異。是相應耶。答曰四大無有",
    "T28n1546_010:0066a17": "所依。若有所依。不別異者是相應義。復次有",
    "T28n1546_010:0066a18": "所緣義是相應義。問曰若然者五識亦有所",
    "T28n1546_010:0066a19": "緣。是相應耶。答曰所依各異。若同所依。同所",
    "T28n1546_010:0066a20": "緣。是相應義。復次同一緣義。是相應義。問曰",
    "T28n1546_010:0066a21": "若然者眼識意識。同於一緣是相應耶。今現",
    "T28n1546_010:0066a22": "見多人俱共生心。同觀初月。是相應耶。答曰",
    "T28n1546_010:0066a23": "所依各異。若同所依。同於一緣。是相應義。復",
    "T28n1546_010:0066a24": "次合義是相應義。問曰若然者壽命煖氣識。",
    "T28n1546_010:0066a25": "合在一處是相應耶。答曰彼二無所依。若有",
    "T28n1546_010:0066a26": "所依。亦有合相是相應義。復次一時生義是",
    "T28n1546_010:0066a27": "相應義。問曰若然者四大一時生是相應耶。",
    "T28n1546_010:0066a28": "答曰四大無所依。若有所依。一時俱生是相",
    "T28n1546_010:0066a29": "應義。復次俱生俱住俱滅。是相應義。問曰若",
    "T28n1546_010:0066b01": "然者心迴轉。色心不相應行。俱生俱住俱滅。",
    "T28n1546_010:0066b02": "則相應耶。答曰無有所依。若有所依。俱生俱",
    "T28n1546_010:0066b03": "住俱滅。是相應義。復次同一所依。同一行。同",
    "T28n1546_010:0066b04": "一所緣是相應義。問曰何以知同一所依同",
    "T28n1546_010:0066b05": "一行同一所緣是相應耶。答曰復何以知同",
    "T28n1546_010:0066b06": "一所依同一行同一所緣非是相應義耶。復",
    "T28n1546_010:0066b07": "次同作一事義是相應義。問曰若然者忍智",
    "T28n1546_010:0066b08": "同作一事是相應耶。答曰彼不同時生。若同",
    "T28n1546_010:0066b09": "時生。同作一事是相應義。尊者佛陀提婆說",
    "T28n1546_010:0066b10": "曰。同伴義是相應義。如識隨所緣事。為諸數",
    "T28n1546_010:0066b11": "名。離於俱生。是相應義。尊者瞿沙說曰。同一",
    "T28n1546_010:0066b12": "依同一行同一緣。是相應義。所以者何有為",
    "T28n1546_010:0066b13": "法性羸劣。展轉相因力生。不見有一大地獨",
    "T28n1546_010:0066b14": "行世者。是故說名相應。此相應因。於三世中。",
    "T28n1546_010:0066b15": "決定能生功用果。",
    "T28n1546_010:0066b16": "[0066b16] 云何共生因。乃至廣說。問曰。相應因共生",
    "T28n1546_010:0066b17": "因有何差別。答曰。或有說者。若有相應因。",
    "T28n1546_010:0066b18": "則有共生因。頗有共生因非相應因耶。答曰",
    "T28n1546_010:0066b19": "有諸不相應共生因也。問曰。此事可爾所問",
    "T28n1546_010:0066b20": "差別者。於一剎那中受與想有二因。所謂相",
    "T28n1546_010:0066b21": "應因共生因。有何差別。答曰不相離義。是相",
    "T28n1546_010:0066b22": "應因義。同一果義。是共生因義。復有說者。同",
    "T28n1546_010:0066b23": "一所依。同一行。同一緣。是相應因義。同一生",
    "T28n1546_010:0066b24": "一住一滅。是共生因義。復有說者。牽手渡",
    "T28n1546_010:0066b25": "河義。是相應因義。自懃力渡義。是共生因",
    "T28n1546_010:0066b26": "義。復有說者。共財義。是相應因義。能起義",
    "T28n1546_010:0066b27": "是共生因義。復有說者。等義是相應因義。不",
    "T28n1546_010:0066b28": "相離義。是共生因義。",
    "T28n1546_010:0066b29": "[0066b29] 云何共生因。答曰心與數法。是共生因中因。",
    "T28n1546_010:0066c01": "乃至廣說。先不說心。今則說之。心與數法。是",
    "T28n1546_010:0066c02": "共生因中因。數法轉還與心是共生因中因。",
    "T28n1546_010:0066c03": "心與心迴轉身口業。是共生因中因。身口業",
    "T28n1546_010:0066c04": "者。謂禪無漏戒。問曰何以不說心迴轉身口業",
    "T28n1546_010:0066c05": "與心是共生因中因。答曰應說而不說者。當",
    "T28n1546_010:0066c06": "知此義是有餘說。復有說者。前後廣說。中說",
    "T28n1546_010:0066c07": "則略。如所作因前後廣說中說則略。此亦復",
    "T28n1546_010:0066c08": "爾。復有說者。心於身口業與因。不隨其事。",
    "T28n1546_010:0066c09": "身口業於心隨其事。不與其因。如王於其眷",
    "T28n1546_010:0066c10": "屬。與其飲食饒益不隨其事。眷屬於王隨其",
    "T28n1546_010:0066c11": "事。不與飲食饒益。如是心身口業。乃至廣說。",
    "T28n1546_010:0066c12": "復有說者。身口業從心起屬於心。從心生故。",
    "T28n1546_010:0066c13": "是共生因。身口業不能起心。心不屬業。亦不",
    "T28n1546_010:0066c14": "從生故。非共生因。評曰不應作是說。如是說",
    "T28n1546_010:0066c15": "者好。心與心迴轉身口業共生因。當知心迴",
    "T28n1546_010:0066c16": "轉身口業。與心共生因中因。所以者何同一",
    "T28n1546_010:0066c17": "果同一所作故。問曰若然者何以不說。答曰",
    "T28n1546_010:0066c18": "上已廣說故。心不相應行共生因中因。問曰",
    "T28n1546_010:0066c19": "何等是心不相應行。答曰或有說者。心自體",
    "T28n1546_010:0066c20": "生。生與心共生因中因。復有說者。心與自體",
    "T28n1546_010:0066c21": "生老住滅。共生因中因。生與心共生因中因。",
    "T28n1546_010:0066c22": "非老住滅。所以者何增長義是因義。彼是散",
    "T28n1546_010:0066c23": "壞義。復有說者。心與生等生等與心共生因",
    "T28n1546_010:0066c24": "中因。復有說者。心與心數法。生等共生因中",
    "T28n1546_010:0066c25": "因。心生等與心共生因中因。評曰不應作是",
    "T28n1546_010:0066c26": "說。如是說者好。心與心數法。生等共生因中",
    "T28n1546_010:0066c27": "因。心數法生等與心共生因中因。問曰若然",
    "T28n1546_010:0066c28": "者此說云何通。如說除身見生老住滅。諸餘",
    "T28n1546_010:0066c29": "苦諦。於身見非共生因。答曰應作是說。除身",
    "T28n1546_010:0067a01": "見相應法生老住滅。諸餘苦諦。於身見非共",
    "T28n1546_010:0067a02": "生因。而不說者。當知此義是有餘說。復次共",
    "T28n1546_010:0067a03": "生四大共生因中因。諸作是說。四大勢無偏",
    "T28n1546_010:0067a04": "者。地大水火風大。共生因中因。三大於地大。",
    "T28n1546_010:0067a05": "共生因中因。諸作是說。四大勢有偏者。地大",
    "T28n1546_010:0067a06": "於三大。共生因中因。三大於地大。共生因中",
    "T28n1546_010:0067a07": "因。所以者何地大則有多體。一體與多體。是",
    "T28n1546_010:0067a08": "共生因。多體於一體。是共生因。乃至風大亦",
    "T28n1546_010:0067a09": "如是。評曰如是說者好。四大若有偏勢。若無",
    "T28n1546_010:0067a10": "偏勢。地大於三大。三大於地大。作共生因。所",
    "T28n1546_010:0067a11": "以者何地大不因地大生於造色。問曰為生",
    "T28n1546_010:0067a12": "已是因。為未生是因。答曰生亦是因。未生亦",
    "T28n1546_010:0067a13": "是因。所以者何生已未生。盡墮因義中。如波",
    "T28n1546_010:0067a14": "伽羅那說。云何從因生法。一切有為法。如彼",
    "T28n1546_010:0067a15": "所說。生與未生。悉是從因生法。此亦如是。問",
    "T28n1546_010:0067a16": "曰造色為有共生因不耶。答曰有。所以者何",
    "T28n1546_010:0067a17": "以一切有為法盡有共生因故。問曰造色與",
    "T28n1546_010:0067a18": "造色。有共生因不耶。答曰無。所以者何自體",
    "T28n1546_010:0067a19": "不與自體作共生因。復有說者。造色與造色。",
    "T28n1546_010:0067a20": "作共生因。其事云何。如眼根共生微塵展轉",
    "T28n1546_010:0067a21": "共生因。評曰不應作是說。所以者何有對造",
    "T28n1546_010:0067a22": "色。不得還與有對造色作共生因。",
    "T28n1546_010:0067a23": "[0067a23] 一切心盡有俱共迴轉。所謂數法及生等。非",
    "T28n1546_010:0067a24": "一切心盡有心迴轉。色有十事。故名迴轉。云",
    "T28n1546_010:0067a25": "何為十。一共生。二共住。三共滅。四共一果。",
    "T28n1546_010:0067a26": "五共一依。六共一報。七善共善。八不善共不",
    "T28n1546_010:0067a27": "善。九無記共無記。十共墮一世中。共一果者。",
    "T28n1546_010:0067a28": "謂解脫果。共一依者。謂依果。共一報者。謂報",
    "T28n1546_010:0067a29": "果。總而言之。有十事。如世俗斷結道迴轉有",
    "T28n1546_010:0067b01": "八事。除不善無記。除世俗斷結道迴轉。諸餘",
    "T28n1546_010:0067b02": "善有漏迴轉有七事。除解脫果。不善無記無",
    "T28n1546_010:0067b03": "漏斷結道迴轉有七事。除報果。不善無記除",
    "T28n1546_010:0067b04": "無漏斷結道迴轉。諸餘無漏迴轉有六事。除",
    "T28n1546_010:0067b05": "解脫果報果。不善無記不善心迴轉有七事。",
    "T28n1546_010:0067b06": "除解脫果。善無記無記心迴轉有六事。除解",
    "T28n1546_010:0067b07": "脫果報果善不善。是故總而言之。有十事。心",
    "T28n1546_010:0067b08": "於心數法迴轉有五事。一共所依。二共所行。",
    "T28n1546_010:0067b09": "三共所緣。四共果。五共報。數法迴轉於心。亦",
    "T28n1546_010:0067b10": "同有五事。心與心迴轉色心不相應行有二",
    "T28n1546_010:0067b11": "事。一果二報。心迴轉色心不相應行。與心迴",
    "T28n1546_010:0067b12": "轉有二事。一果二報。問曰何者是迴轉體性。",
    "T28n1546_010:0067b13": "答曰是四陰五陰。如色界是五陰。欲界無色",
    "T28n1546_010:0067b14": "界是四陰。所以者何。欲界無色界。無心迴轉",
    "T28n1546_010:0067b15": "戒。此是迴轉體性。是我是物是相是分是性。",
    "T28n1546_010:0067b16": "已說體性。所以今當說。問曰迴轉是何義。答",
    "T28n1546_010:0067b17": "曰隨順義。是迴轉義。取一果義。是迴轉義。同",
    "T28n1546_010:0067b18": "作一事義。是迴轉義。如義言。如汝等所作。我",
    "T28n1546_010:0067b19": "等亦作是迴轉義。◎",
    "T28n1546_010:0067b20": "[0067b20] ◎問曰何故欲界戒。不與心迴轉。答曰非其",
    "T28n1546_010:0067b21": "田非其器非其地。以非田非器非地故。復有",
    "T28n1546_010:0067b22": "說者。以欲界非是定地非修地非離欲地。此",
    "T28n1546_010:0067b23": "中戒亦不與心迴轉。色界是定地修地離欲",
    "T28n1546_010:0067b24": "地。彼中戒與心迴轉。復次義言。欲界戒語欲",
    "T28n1546_010:0067b25": "界心。汝能為我。若破戒。若起破戒心煩惱。作",
    "T28n1546_010:0067b26": "擁護不。欲界心答言不能。戒言汝若不能。我",
    "T28n1546_010:0067b27": "何為隨順汝耶。猶如有人。怖畏怨家。語他人",
    "T28n1546_010:0067b28": "言。汝能為我作覆護不。我當隨順汝。他人答",
    "T28n1546_010:0067b29": "言不能。其人語言。汝若不能者。我何為隨順",
    "T28n1546_010:0067c01": "汝耶。彼亦如是。色界心能為破戒及起破戒",
    "T28n1546_010:0067c02": "煩惱。而作擁護。是故彼戒隨順於心。問曰一",
    "T28n1546_010:0067c03": "切色界善心。盡有迴轉戒色不。答曰不盡有",
    "T28n1546_010:0067c04": "也。初禪中。有六善心。無迴轉戒色。三善識身",
    "T28n1546_010:0067c05": "聞慧死時善心起作善心。二禪三禪四禪中。",
    "T28n1546_010:0067c06": "有二善心。無迴轉戒色。聞慧死時善心無色",
    "T28n1546_010:0067c07": "界無戒。問曰何故無色界無戒。答曰非其田",
    "T28n1546_010:0067c08": "故。乃至廣說。戒與色俱無色界。無色故無戒。",
    "T28n1546_010:0067c09": "復有說者。戒是四大造。無色界無四大故無",
    "T28n1546_010:0067c10": "戒。問曰無無漏四大。亦無無漏戒耶。答曰",
    "T28n1546_010:0067c11": "無漏戒。不以四大故是無漏。以心故是無漏",
    "T28n1546_010:0067c12": "戒。復次戒對治破戒及起破戒煩惱。無色界",
    "T28n1546_010:0067c13": "無破戒及起破戒煩惱。是故無戒。問曰何故",
    "T28n1546_010:0067c14": "無色界無破戒及起破戒煩惱對治耶。答曰",
    "T28n1546_010:0067c15": "破戒及起破戒煩惱。是欲界法。無色界於欲",
    "T28n1546_010:0067c16": "界有四事極遠。謂所依(所依者是次第緣)。所行。所緣。",
    "T28n1546_010:0067c17": "對治極遠。問曰若然者。二禪三禪四禪。無犯",
    "T28n1546_010:0067c18": "戒及起犯戒煩惱對治。彼亦無迴轉戒色耶。",
    "T28n1546_010:0067c19": "答曰對治有二種。一斷對治。二過患對治。二",
    "T28n1546_010:0067c20": "禪三禪四禪。雖無斷對治。有過患對治。如",
    "T28n1546_010:0067c21": "世尊說。不動法心解脫。聖弟子入三昧。斷不",
    "T28n1546_010:0067c22": "善法修善法。爾時彼身無不善法。以過患對",
    "T28n1546_010:0067c23": "治故。作如是說。無色界。無過患對治。亦無斷",
    "T28n1546_010:0067c24": "對治。",
    "T28n1546_010:0067c25": "[0067c25] 有二種戒。一道俱生。二定俱生。道俱生戒。是",
    "T28n1546_010:0067c26": "無漏。定俱生戒。是有漏。若是道俱生戒。非定",
    "T28n1546_010:0067c27": "俱生戒。若是定俱生戒。非道俱生戒。復有說",
    "T28n1546_010:0067c28": "者。道俱生戒。是無漏。定俱生戒。是有漏無",
    "T28n1546_010:0067c29": "漏。是故道作初句。若有道俱生戒。彼有定俱",
    "T28n1546_010:0068a01": "生戒耶。答曰彼若有道俱生戒。亦有定俱生",
    "T28n1546_010:0068a02": "戒。頗有定俱生戒非道俱生戒耶。答曰有謂",
    "T28n1546_010:0068a03": "有漏戒。復有說者。道俱生戒是無漏。定俱生",
    "T28n1546_010:0068a04": "戒是根本禪。是故應作四句。若有道俱生戒。",
    "T28n1546_010:0068a05": "彼亦有定俱生戒耶。若有定俱生戒彼亦有",
    "T28n1546_010:0068a06": "道俱生戒耶。答曰或有道俱生戒非定俱生",
    "T28n1546_010:0068a07": "戒。乃至廣作四句。道俱生戒非定俱生戒者。",
    "T28n1546_010:0068a08": "謂未至中間禪無漏。定俱生戒非道俱生戒",
    "T28n1546_010:0068a09": "者。根本禪中有漏戒。道俱生戒亦定俱生戒",
    "T28n1546_010:0068a10": "者。根本禪中無漏。非道俱生戒非定俱生戒",
    "T28n1546_010:0068a11": "者。未至中間禪有漏戒。一切欲界戒。若得道",
    "T28n1546_010:0068a12": "俱生戒。彼亦得定俱生戒耶。若得定俱生戒。",
    "T28n1546_010:0068a13": "彼亦得道俱生戒耶。應作四句。得道俱生戒",
    "T28n1546_010:0068a14": "非定俱生戒者。未離欲得正決定。見道中十",
    "T28n1546_010:0068a15": "五心道比智。離欲者。依未至禪。得正決定。見",
    "T28n1546_010:0068a16": "道十五心聖人。離欲界欲。方便道。九無礙道。",
    "T28n1546_010:0068a17": "八解脫道。未離欲信解脫人。轉根作見到方",
    "T28n1546_010:0068a18": "便無礙解脫道。未離欲聖人。起無量心。起不",
    "T28n1546_010:0068a19": "淨安般念處。如是等時。得道俱生戒。非定俱",
    "T28n1546_010:0068a20": "生戒。得定俱生戒。非道俱生戒者。凡夫人離",
    "T28n1546_010:0068a21": "欲界欲。最後解脫道。離初禪欲。即以初禪。為",
    "T28n1546_010:0068a22": "方便方便道。最後解脫道。若依二禪邊。為方",
    "T28n1546_010:0068a23": "便方便道。最後解脫道。乃至第三禪亦如",
    "T28n1546_010:0068a24": "是。離第四禪欲。若以第四禪為方便方便道。",
    "T28n1546_010:0068a25": "起神通時。五無礙道。三解脫道。離欲凡夫。起",
    "T28n1546_010:0068a26": "無量心。起初第二第三解脫。起勝處。起八一",
    "T28n1546_010:0068a27": "切處。起不淨安般念處。依禪起達分善根。無",
    "T28n1546_010:0068a28": "色界死生色界時。色界中上地死。生下地時。",
    "T28n1546_010:0068a29": "如是等時。得定俱生戒。非道俱生戒。得道俱",
    "T28n1546_010:0068b01": "生戒定俱生戒者。離欲人依未至禪。得正決",
    "T28n1546_010:0068b02": "定。道比智依上地。得正決定。見道十五心道",
    "T28n1546_010:0068b03": "比智聖人。離欲界欲。最後解脫道。離初禪欲。",
    "T28n1546_010:0068b04": "方便道。九無礙道。九解脫道。如是乃至離非",
    "T28n1546_010:0068b05": "想非非想處欲。離欲信解脫人轉根。得見到",
    "T28n1546_010:0068b06": "方便無盡解脫道時。解脫阿羅漢轉根。得不",
    "T28n1546_010:0068b07": "動時。方便道。九無礙。九解脫道。勳禪時。三",
    "T28n1546_010:0068b08": "心起神通時。五無礙道三解脫道。離欲聖人。",
    "T28n1546_010:0068b09": "起無量心解脫勝處。一切處不淨安般念處。",
    "T28n1546_010:0068b10": "辯無諍願智半多俱提迦。空無想無願空無",
    "T28n1546_010:0068b11": "相無願滅定微細相。如是等時。得道俱生",
    "T28n1546_010:0068b12": "戒。得定俱生戒。不得道俱生戒定俱生戒者。",
    "T28n1546_010:0068b13": "除上爾所事。若捨道俱生戒。亦捨定俱生戒",
    "T28n1546_010:0068b14": "耶。乃至應作四句。捨道俱生戒非定俱生戒",
    "T28n1546_010:0068b15": "者。得須陀洹果。得斯陀含。順次得阿那含。未",
    "T28n1546_010:0068b16": "離欲信解脫轉根。得見到斯陀含果。於勝進",
    "T28n1546_010:0068b17": "道退。須陀洹果勝進道退。是時捨道俱生戒。",
    "T28n1546_010:0068b18": "不捨定俱生戒。捨定俱生戒不捨道俱生戒",
    "T28n1546_010:0068b19": "者。凡夫人離欲色界欲退時。凡夫人聖人。欲",
    "T28n1546_010:0068b20": "色界命終。生無色界。色界命終。生欲界中。是",
    "T28n1546_010:0068b21": "時捨定俱生戒。不捨道俱生戒。捨道俱生戒",
    "T28n1546_010:0068b22": "亦捨定俱生戒者。依禪得阿那含果阿羅漢",
    "T28n1546_010:0068b23": "果。離欲信解脫轉根。得見到時。解脫轉根得",
    "T28n1546_010:0068b24": "不動。退阿羅漢果。阿那含勝進道退阿那含",
    "T28n1546_010:0068b25": "果。是時捨道俱生戒。亦捨定俱生戒。不捨道",
    "T28n1546_010:0068b26": "俱生戒不捨定俱生戒者。除上爾所事。若成",
    "T28n1546_010:0068b27": "就道俱生戒。亦成就定俱生戒耶。乃至廣作",
    "T28n1546_010:0068b28": "四句。成就道俱生戒非定俱生戒者。生欲界",
    "T28n1546_010:0068b29": "中。未離欲聖人。是名成就道俱生戒非定俱",
    "T28n1546_010:0068c01": "生戒。成就定俱生戒非道俱生戒者。生欲界",
    "T28n1546_010:0068c02": "中。離欲凡夫人。亦生色界中。是名成就定俱",
    "T28n1546_010:0068c03": "生戒非道俱生戒。俱成就者。生欲界中聖人。",
    "T28n1546_010:0068c04": "離欲界欲。亦生色界中。是名俱成就。俱不成",
    "T28n1546_010:0068c05": "就者。生欲界凡夫人。不離欲。生無色界凡夫",
    "T28n1546_010:0068c06": "人。是名俱不成就。若不成就道俱生戒。亦不",
    "T28n1546_010:0068c07": "成就定俱生戒耶。乃至廣說作四句。前成就",
    "T28n1546_010:0068c08": "初句作第二句。第二句作第一句。第三句作",
    "T28n1546_010:0068c09": "第四句。第四句作第三句。",
    "T28n1546_010:0068c10": "[0068c10] 有四種戒。一逮解脫戒。二禪戒。三無漏戒。四",
    "T28n1546_010:0068c11": "斷戒。逮解脫戒者欲界戒。禪戒者色界戒。無",
    "T28n1546_010:0068c12": "漏戒者道俱生戒斷戒者禪戒無漏戒。其事",
    "T28n1546_010:0068c13": "云何。離欲界欲。九無礙道中。世俗迴轉色。是",
    "T28n1546_010:0068c14": "名禪戒斷戒。離欲界欲。九無礙道中。無漏迴",
    "T28n1546_010:0068c15": "轉色。是名無漏戒斷戒。問曰何故離欲界欲。",
    "T28n1546_010:0068c16": "九無礙道中迴轉色。名斷戒耶。答曰以離欲",
    "T28n1546_010:0068c17": "界欲九無礙道中迴轉色。是犯戒及起犯戒",
    "T28n1546_010:0068c18": "煩惱對治。以是事故。應作四句。若是禪戒。彼",
    "T28n1546_010:0068c19": "亦是斷戒耶。若是斷戒。亦是禪戒耶。乃至廣",
    "T28n1546_010:0068c20": "作四句。是禪戒非斷戒者。除離欲界欲九無",
    "T28n1546_010:0068c21": "礙道中迴轉色。諸餘世俗迴轉色。是名禪戒",
    "T28n1546_010:0068c22": "非斷戒。是斷戒非禪戒者。離欲界欲九無礙",
    "T28n1546_010:0068c23": "道中無漏迴轉色。是名斷戒非禪戒。俱是者",
    "T28n1546_010:0068c24": "離欲界欲九無礙道中世俗迴轉色。是名俱",
    "T28n1546_010:0068c25": "是。俱非者除離欲界欲九無礙道中無漏迴",
    "T28n1546_010:0068c26": "轉色。諸餘無漏道迴轉色。是名俱非。若是無",
    "T28n1546_010:0068c27": "漏戒。彼亦是斷戒耶。乃至廣作四句。是無漏",
    "T28n1546_010:0068c28": "戒非斷戒者。除離欲界欲九無礙道中無漏",
    "T28n1546_010:0068c29": "迴轉色。諸餘無漏迴轉色。是名無漏非斷戒",
    "T28n1546_010:0069a01": "是斷戒非無漏戒者。離欲界欲九無礙道中",
    "T28n1546_010:0069a02": "世俗迴轉色。是名斷戒非無漏戒。俱是者離",
    "T28n1546_010:0069a03": "欲界欲九無礙道中無漏迴轉色。是名俱是。",
    "T28n1546_010:0069a04": "俱非者除離欲界欲九無礙道中世俗迴轉",
    "T28n1546_010:0069a05": "色。諸餘世俗迴轉色。是名俱非。",
    "T28n1546_010:0069a06": "[0069a06] 問曰。此四種戒。若成就者。成就幾種耶。答曰。",
    "T28n1546_010:0069a07": "或有但成就逮解脫戒。或有但成就禪戒。或",
    "T28n1546_010:0069a08": "有但成就無漏戒。無有但說成就斷戒者。或",
    "T28n1546_010:0069a09": "有成就逮解脫戒禪戒者。無有但成就逮解",
    "T28n1546_010:0069a10": "脫戒無漏戒者。無有但成就逮解脫戒斷戒",
    "T28n1546_010:0069a11": "者。或有但成就無漏戒禪戒者。或有但成就",
    "T28n1546_010:0069a12": "禪戒斷戒者。無有但成就無漏戒斷戒者。或",
    "T28n1546_010:0069a13": "有成就逮解脫戒禪戒無漏戒非成就斷戒者。",
    "T28n1546_010:0069a14": "或有成就逮解脫戒禪戒斷戒非成就無漏戒",
    "T28n1546_010:0069a15": "者。無有成就逮解脫戒無漏戒斷戒非禪戒",
    "T28n1546_010:0069a16": "者。或有成就禪戒無漏戒斷戒非成就逮解",
    "T28n1546_010:0069a17": "脫戒者。或有成就四種者。成就逮解脫戒非",
    "T28n1546_010:0069a18": "餘者。生欲界中受戒。不得色界善心者也。但",
    "T28n1546_010:0069a19": "成就禪戒非餘者。生欲界中不受戒。具縛凡",
    "T28n1546_010:0069a20": "夫人。得色界善心。生第二第三第四禪凡夫",
    "T28n1546_010:0069a21": "人也。但成無漏戒非餘者。聖人生無色界者",
    "T28n1546_010:0069a22": "也。但成就逮解脫戒禪戒非餘者。生欲界中",
    "T28n1546_010:0069a23": "受戒具縛凡夫人。得色界善心者也。但成就",
    "T28n1546_010:0069a24": "禪戒無漏戒者。生欲界聖人不受戒。欲界修",
    "T28n1546_010:0069a25": "道所斷具縛聖人。生二禪三禪四禪者也。成",
    "T28n1546_010:0069a26": "就禪戒斷戒非餘者。生欲界中凡夫人。不受",
    "T28n1546_010:0069a27": "戒離欲界欲。一種乃至九種凡夫人。生初禪",
    "T28n1546_010:0069a28": "中者也。成就逮解脫戒禪戒無漏戒。非斷戒",
    "T28n1546_010:0069a29": "者。生欲界中。受戒聖人。欲界修道所斷具縛",
    "T28n1546_010:0069b01": "者也。成就逮解脫戒禪戒斷戒。非無漏戒者。",
    "T28n1546_010:0069b02": "生欲界中。凡夫人受戒。離一種欲乃至九種",
    "T28n1546_010:0069b03": "是也。成就禪無漏斷戒。非逮解脫者。生欲界",
    "T28n1546_010:0069b04": "中。不受戒聖人。離一種欲乃至九種。生初禪",
    "T28n1546_010:0069b05": "中聖人者也。成就四種者。生欲界中。受戒聖",
    "T28n1546_010:0069b06": "人。離一種欲乃至九種。",
    "T28n1546_010:0069b07": "[0069b07] 問曰此四種戒。幾與心迴轉。幾不與心迴轉。",
    "T28n1546_010:0069b08": "答曰三與心迴轉。所謂禪無漏斷戒。一不與",
    "T28n1546_010:0069b09": "心迴轉。所謂逮解脫戒。問曰何故逮解脫戒。",
    "T28n1546_010:0069b10": "不與心迴轉。答曰非其田乃至廣說。復次逮",
    "T28n1546_010:0069b11": "解脫戒&#x9E81;。心迴轉戒細。復次逮解脫戒重。心",
    "T28n1546_010:0069b12": "迴轉戒輕。復次逮解脫戒從有作生。心迴轉",
    "T28n1546_010:0069b13": "戒從心生。復次逮解脫戒從他生。心迴轉戒",
    "T28n1546_010:0069b14": "從自生。復次逮解脫戒從眾聚和合生。心迴",
    "T28n1546_010:0069b15": "轉戒不爾。復次逮解脫戒假施設受得。心迴",
    "T28n1546_010:0069b16": "轉戒從法而得。復次逮解脫戒行不及心。心",
    "T28n1546_010:0069b17": "迴轉戒行則及心。復次逮解脫戒為破戒所",
    "T28n1546_010:0069b18": "蔽。心迴轉戒不為破戒所蔽。復次逮解脫戒",
    "T28n1546_010:0069b19": "為惡心劫殺意所蔽。心迴轉戒不為所蔽。",
    "T28n1546_010:0069b20": "復次心迴轉戒與心俱生住滅。逮解脫戒不",
    "T28n1546_010:0069b21": "爾。復次心迴轉戒與心同一果一依一報。逮",
    "T28n1546_010:0069b22": "解脫戒與上相違。復次法應如是。心若善心。",
    "T28n1546_010:0069b23": "迴轉法亦善心。若不善無記心。迴轉法亦不",
    "T28n1546_010:0069b24": "善無記。逮解脫戒是善。若與心迴轉者。唯",
    "T28n1546_010:0069b25": "與善。心迴轉。不善無記心應斷。復次法應如",
    "T28n1546_010:0069b26": "是。欲界繫心。欲界繫迴轉。色界繫心。色界繫",
    "T28n1546_010:0069b27": "迴轉。無色界繫心。無色界繫迴轉。不繫心。不",
    "T28n1546_010:0069b28": "繫迴轉。逮解脫戒。是欲界繫。若與欲界繫心",
    "T28n1546_010:0069b29": "迴轉。色無色界繫心。及不繫心。現在前時應",
    "T28n1546_010:0069c01": "斷。復次法應如是。學心學迴轉。無學心無學",
    "T28n1546_010:0069c02": "迴轉。非學非無學心。非學非無學迴轉。逮解",
    "T28n1546_010:0069c03": "脫戒。是非學非無學。若與非學非無學心迴",
    "T28n1546_010:0069c04": "轉。學無學心現在前時應斷。復次法應如是。",
    "T28n1546_010:0069c05": "見道所斷心。見道所斷迴轉。修道所斷心。修",
    "T28n1546_010:0069c06": "道所斷迴轉。無斷心。無斷迴轉。逮解脫戒。是",
    "T28n1546_010:0069c07": "修道所斷。若與修道所斷心迴轉。見道所斷",
    "T28n1546_010:0069c08": "心。無斷心。現在前時應斷。復次逮解脫戒。若",
    "T28n1546_010:0069c09": "與心迴轉者。應未來世修。若未來世修。亦無",
    "T28n1546_010:0069c10": "有過。應未來世成就。然無未來世成就。復次",
    "T28n1546_010:0069c11": "逮解脫戒。與心迴轉者。界地還生時應得。若",
    "T28n1546_010:0069c12": "從色無色界命終。生欲界中。相續心時應得。",
    "T28n1546_010:0069c13": "有如是過。則無三種人差別。謂住戒住非戒。",
    "T28n1546_010:0069c14": "住非戒非非戒。復次逮解脫戒。以四事故",
    "T28n1546_010:0069c15": "捨。一捨戒時。二變成。二形時。三死時。四斷",
    "T28n1546_010:0069c16": "善根時。若當逮解脫戒與心迴轉者。不以此",
    "T28n1546_010:0069c17": "四事亦應捨。復次逮解脫戒。從受以後。一切",
    "T28n1546_010:0069c18": "時生。謂眠狂迷悶等時。若逮解脫戒。與心迴",
    "T28n1546_010:0069c19": "轉者。有心時則有。無心時應斷。復次逮解脫",
    "T28n1546_010:0069c20": "戒。與心迴轉者。則受戒人。無有上下。然有上",
    "T28n1546_010:0069c21": "下。欲令無如是等過故。逮解脫戒。不與心迴",
    "T28n1546_010:0069c22": "轉。&#x7157;法迴轉戒。是破戒捨對治。頂法忍法",
    "T28n1546_010:0069c23": "世第一法。見道修道中道比智迴轉戒。是時",
    "T28n1546_010:0069c24": "於破戒。作二種對治。遠分對治。持對治。離欲",
    "T28n1546_010:0069c25": "界欲。方便道迴轉戒。與破戒作捨對治。離欲",
    "T28n1546_010:0069c26": "界欲。初無礙道迴轉戒。與破戒作遠分對治",
    "T28n1546_010:0069c27": "持對治。與起破戒煩惱。作斷對治捨對治。七",
    "T28n1546_010:0069c28": "無礙道迴轉戒。與破戒作遠分對治持對治。",
    "T28n1546_010:0069c29": "與起破戒煩惱。作捨對治斷對治遠分對治",
    "T28n1546_010:0070a01": "持對治。第九無礙道。與破戒作斷對治遠分",
    "T28n1546_010:0070a02": "對治持對治。與起破戒煩惱。作斷對治捨對",
    "T28n1546_010:0070a03": "治遠分對治持對治。除上所說迴轉戒。諸餘",
    "T28n1546_010:0070a04": "迴轉戒。與破戒及起破戒煩惱。作遠分對治",
    "T28n1546_010:0070a05": "持對治。問曰如法智迴轉戒能捨破戒及起",
    "T28n1546_010:0070a06": "破戒煩惱非比智。何以言比智有迴轉戒耶。",
    "T28n1546_010:0070a07": "尊者和須蜜答曰彼是因故。復次屬彼故。復",
    "T28n1546_010:0070a08": "次與彼相續故。復次從彼生故。復次此已住",
    "T28n1546_010:0070a09": "對治法故。所以者何。若當法智不捨破戒及",
    "T28n1546_010:0070a10": "起破戒煩惱者。比智當捨。復次對治法多比",
    "T28n1546_010:0070a11": "智與破戒及起破戒煩惱。雖不作捨對治斷",
    "T28n1546_010:0070a12": "對治。而作遠分對治持對治。尊者佛陀提婆",
    "T28n1546_010:0070a13": "說曰。若當法智有迴轉戒比智無迴轉戒者。",
    "T28n1546_010:0070a14": "則雖有能對治戒。然世尊說。有能對治戒。有",
    "T28n1546_010:0070a15": "不能對治戒。",
    "T28n1546_010:0070a16": "[0070a16] 問曰為欲界戒多。為色界戒多。答曰或有說",
    "T28n1546_010:0070a17": "者。欲戒多。所以者何以根本業前業後業可",
    "T28n1546_010:0070a18": "得故。又以從正性罪遮罪可得故。色界雖有",
    "T28n1546_010:0070a19": "根本業性業。非餘處可得。評曰應作是說。色",
    "T28n1546_010:0070a20": "界戒多。但未至禪所可攝戒。與欲界戒等。",
    "T28n1546_010:0070a21": "餘者則多。問曰有漏戒多。無漏戒多。答曰或",
    "T28n1546_010:0070a22": "有說者。有漏戒多。有漏戒有二種。一種少入",
    "T28n1546_010:0070a23": "無漏戒。少無漏戒有一種。一種少入。評曰應",
    "T28n1546_010:0070a24": "作是說。無漏戒多。但苦法忍迴轉戒。則與有",
    "T28n1546_010:0070a25": "漏戒等。餘則是多。問曰苦法忍迴轉戒多。盡",
    "T28n1546_010:0070a26": "智無生智迴轉戒多。答曰或有說者。苦法智",
    "T28n1546_010:0070a27": "迴轉戒。於苦法忍迴轉戒一倍勝。如是次第",
    "T28n1546_010:0070a28": "轉倍勝。乃至盡智無生智。於施設經說善通。",
    "T28n1546_010:0070a29": "所謂苦法智勝苦法忍。乃至道比智勝道比",
    "T28n1546_010:0070b01": "忍。離欲界欲。方便道。一無礙一解脫則勝。如",
    "T28n1546_010:0070b02": "是轉轉勝。乃至第九解脫。所以者何。如漸漸",
    "T28n1546_010:0070b03": "捨破戒及破戒煩惱。彼戒亦漸漸增益。如是",
    "T28n1546_010:0070b04": "次第轉轉一倍勝。乃至盡智無生智。評曰如",
    "T28n1546_010:0070b05": "是說者好。如苦法忍戒。乃至盡智無生智戒。",
    "T28n1546_010:0070b06": "等無有異。所以者何同從身口七善生故。問",
    "T28n1546_010:0070b07": "曰若然者。施設經說云何通。答曰從因生增",
    "T28n1546_010:0070b08": "益故。作如是說。如苦法智從苦法忍因生而",
    "T28n1546_010:0070b09": "得增益。乃至盡智無生智亦如是。如是等戒。",
    "T28n1546_010:0070b10": "盡是七善。問曰。佛戒多聲聞戒多。答曰或有",
    "T28n1546_010:0070b11": "說者。聲聞戒多非佛。所以者何佛唯有一界",
    "T28n1546_010:0070b12": "身戒。聲聞有二界身戒。評曰應作是說。佛戒",
    "T28n1546_010:0070b13": "多。所以者何力無畏大悲三不共念處。如是",
    "T28n1546_010:0070b14": "等戒。聲聞辟支佛所無。",
    "T28n1546_010:0070b15": "[0070b15] 問曰生欲界中。得阿羅漢道。得幾地身迴轉",
    "T28n1546_010:0070b16": "戒。答曰如西方沙門。作如是說。得二十六地",
    "T28n1546_010:0070b17": "身迴轉戒。所以者何初禪地有三種。所謂梵",
    "T28n1546_010:0070b18": "迦夷梵富樓大梵。如罽賓沙門說曰。得二十",
    "T28n1546_010:0070b19": "五地身迴轉戒。所以者何初禪有二處所。所",
    "T28n1546_010:0070b20": "謂梵迦夷梵富樓。大梵天即梵富樓攝故。猶",
    "T28n1546_010:0070b21": "如村落與阿練若處。得彼地身迴轉戒。未來",
    "T28n1546_010:0070b22": "世中修。不得起現在前。所以者何即彼地報",
    "T28n1546_010:0070b23": "身。能起彼地身迴轉戒現在前。諸餘地身迴",
    "T28n1546_010:0070b24": "轉戒。成就不起現在前。生無色界。成就不起",
    "T28n1546_010:0070b25": "現在前。所以者何此戒是六地所攝。未至禪",
    "T28n1546_010:0070b26": "乃至第四禪。無色界自地無戒。下地所攝。不",
    "T28n1546_010:0070b27": "能起現在前。問曰諸生下地。盡能起現在前",
    "T28n1546_010:0070b28": "耶。答曰不盡起也。所以者何一切功德。不必",
    "T28n1546_010:0070b29": "盡起現在前故。過惡猶不盡起現在前。何況",
    "T28n1546_010:0070c01": "諸功德。諸功德皆從方便生。如先所說。依彼",
    "T28n1546_010:0070c02": "地報身。起彼地身迴轉戒。無有一時起二地",
    "T28n1546_010:0070c03": "報身現在前者。何況多也。是故得二十五地",
    "T28n1546_010:0070c04": "身迴轉戒。不盡起現在前。",
    "T28n1546_010:0070c05": "[0070c05] 問曰何故世尊弟子。生無色界。成就道俱生",
    "T28n1546_010:0070c06": "戒。不成就定俱生戒。何以故無色界阿羅漢。",
    "T28n1546_010:0070c07": "成就道俱生戒。不成就定俱生戒。答曰或有",
    "T28n1546_010:0070c08": "說者。世俗戒縛是繫法。是以不成就。無漏戒",
    "T28n1546_010:0070c09": "不縛。不是繫法。是以成就。復有說者。世俗戒",
    "T28n1546_010:0070c10": "墮在界中。墮在地中。是故不成就。無漏戒。雖",
    "T28n1546_010:0070c11": "在地中。不墮界中。是故成就。",
    "T28n1546_010:0070c12": "[0070c12] 問曰諸佛世尊。有百年時身戒。乃至八萬歲",
    "T28n1546_010:0070c13": "時身戒。若百年時。身得阿耨多羅三藐三菩",
    "T28n1546_010:0070c14": "提。為得八萬歲時身戒不耶。若得者。云何此",
    "T28n1546_010:0070c15": "身得異身中戒。若不得者。施設經說云何通。",
    "T28n1546_010:0070c16": "如說。諸佛世尊。皆等應作是論得。問曰若",
    "T28n1546_010:0070c17": "然者。云何此身得異身口戒。答曰若以此",
    "T28n1546_010:0070c18": "身。得異身戒。復有何過。復次百年時。得阿耨",
    "T28n1546_010:0070c19": "多羅三藐三菩提。於百年時身所得戒。名得",
    "T28n1546_010:0070c20": "在身中成就現在前。異身中戒。名得不在身",
    "T28n1546_010:0070c21": "中。名成就不現在前。八萬歲時身。得阿耨多",
    "T28n1546_010:0070c22": "羅三藐三菩提。於八萬歲時身所得戒。名得",
    "T28n1546_010:0070c23": "在身中成就現在前。於餘異身。名得不在身",
    "T28n1546_010:0070c24": "中。名成就不現在前。復有說者。不得。問曰若",
    "T28n1546_010:0070c25": "然者。施設經說云何通。如說諸佛皆等。答曰",
    "T28n1546_010:0070c26": "即彼經說。以三事故等。過去世積行皆等。所",
    "T28n1546_010:0070c27": "得法身皆等。利世間皆等。過去世積行皆等",
    "T28n1546_010:0070c28": "者。如一佛於三阿僧祇劫。行四波羅蜜。然後",
    "T28n1546_010:0070c29": "得阿耨多羅三藐三菩提。諸佛皆爾。所得法",
    "T28n1546_010:0071a01": "身皆等者。如一佛成就力無畏大悲三不共",
    "T28n1546_010:0071a02": "念處諸佛亦爾。利世間等者。如一佛度百千",
    "T28n1546_010:0071a03": "萬那由他眾生令入涅槃。諸佛亦爾。復次根",
    "T28n1546_010:0071a04": "等故言等。所以者何。皆住增上根故。戒亦等。",
    "T28n1546_010:0071a05": "皆得增上戒故。地亦等。皆依第四禪得阿耨",
    "T28n1546_010:0071a06": "多羅三藐三菩提故。",
    "T28n1546_010:0071a07": "[0071a07] 云何相似因。乃至廣說。問曰何以作此論。答",
    "T28n1546_010:0071a08": "曰為止無過去未來法現在是無為法。以如",
    "T28n1546_010:0071a09": "此文止無過去未來者意故。復次為止說",
    "T28n1546_010:0071a10": "相似法沙門意故。彼作是說。心唯與心作因。",
    "T28n1546_010:0071a11": "受唯與受作因。乃至慧唯與慧作因。為止如",
    "T28n1546_010:0071a12": "是意故。作如是說。心與心數法。心數法與心。",
    "T28n1546_010:0071a13": "作相似因。以如是事故。而作此論。",
    "T28n1546_010:0071a14": "[0071a14] 問曰以何等故作如是說。前生善根。與後生",
    "T28n1546_010:0071a15": "善根及善根相應法。作相似因。而不作是說。",
    "T28n1546_010:0071a16": "過去善根。與現在善根及善根相應法。作相",
    "T28n1546_010:0071a17": "似因。答曰。欲現過去。有前後義故。過去法",
    "T28n1546_010:0071a18": "眾多。應有前後。若作是說。過去法與現在作",
    "T28n1546_010:0071a19": "相似因者。則不明過去於過去有相似因。若",
    "T28n1546_010:0071a20": "作是說。則明過去於過去有相似因。問曰以",
    "T28n1546_010:0071a21": "何等故。前生善根。不說相應法。後生善根。說",
    "T28n1546_010:0071a22": "相應法。答曰應作是說。前生善根。善根相應",
    "T28n1546_010:0071a23": "法。與後生善根及善根相應法。自界中作相",
    "T28n1546_010:0071a24": "似因中因。而不說者。當知此是有餘說。如先",
    "T28n1546_010:0071a25": "所說。此文說因處不盡。復有說者。為止說相",
    "T28n1546_010:0071a26": "似法沙門意故。彼作是說。善根與善根。作相",
    "T28n1546_010:0071a27": "似因。非善根相應法。善根相應法。與善根相",
    "T28n1546_010:0071a28": "應法。作相似因。非善根不善無記根亦如是。",
    "T28n1546_010:0071a29": "為止如是意故。作如是說。善根與善根相應",
    "T28n1546_010:0071b01": "法。善根相應法與善根。作相似因。自界中者。",
    "T28n1546_010:0071b02": "欲界還與欲界。色界還與色界。無色界還與",
    "T28n1546_010:0071b03": "無色界。如說自界。自地亦如是。初禪地還",
    "T28n1546_010:0071b04": "與初禪地。乃至非想非非想處還與非想非",
    "T28n1546_010:0071b05": "非想處。過去善根與未來現在。過去現在與",
    "T28n1546_010:0071b06": "未來善根。作相似因中因。問曰何以復作此",
    "T28n1546_010:0071b07": "論。答曰若別世說。於文不亂。乃至廣說。自界",
    "T28n1546_010:0071b08": "無記根亦如是。前生不善根。乃至廣說。問曰",
    "T28n1546_010:0071b09": "以何等故。此不善根中。不說自界耶。答曰以",
    "T28n1546_010:0071b10": "不善根唯在欲界故。復有說者。應說自種。見",
    "T28n1546_010:0071b11": "苦所斷種還與見苦所斷種。乃至修道所斷",
    "T28n1546_010:0071b12": "種還與修道所斷種。復有說者。應作是說。說",
    "T28n1546_010:0071b13": "善根已。不善無記根亦如是。問曰若然者不",
    "T28n1546_010:0071b14": "善根唯在欲界。云何言自界耶。答曰以自種",
    "T28n1546_010:0071b15": "故。言是自界。問曰以何等故。不作是說。前生",
    "T28n1546_010:0071b16": "不善根。與後無記根。前生無記根。與後生不",
    "T28n1546_010:0071b17": "善根。作相似因耶。答曰或有說者。應作是",
    "T28n1546_010:0071b18": "說。而不說者。當知此義是有餘說。復有說者。",
    "T28n1546_010:0071b19": "若作是說則明。不善根在三界中。無記根唯",
    "T28n1546_010:0071b20": "在欲界。少因則有多果。多因則有少果故。",
    "T28n1546_010:0071b21": "[0071b21] 問曰未來世有相似因不。若有者此中何以",
    "T28n1546_010:0071b22": "不說。如說云何相似因。答曰前生善根。與後",
    "T28n1546_010:0071b23": "生善根。善根相應法。自界相似因中因。如是",
    "T28n1546_010:0071b24": "過去與未來現在。過去現在與未來。作相似",
    "T28n1546_010:0071b25": "因中因。而不說未來與未來作相似因中因。",
    "T28n1546_010:0071b26": "若有者云何不二心展轉為因。若無者此說",
    "T28n1546_010:0071b27": "云何通。如說若法能與彼法作因。或時而不",
    "T28n1546_010:0071b28": "與彼法作因耶。答曰不也。問曰此法與彼法。",
    "T28n1546_010:0071b29": "或時作因。或時不作因。若法生者則作因。若",
    "T28n1546_010:0071c01": "不生者。則不作因。何以言不也。若無者波",
    "T28n1546_010:0071c02": "伽羅那說云何通。如說非心因法云何。答曰",
    "T28n1546_010:0071c03": "得正決定人初無漏心是也。諸餘凡夫。必當",
    "T28n1546_010:0071c04": "得正決定者。初無漏心。問曰如未得正決定",
    "T28n1546_010:0071c05": "者。一切無漏心。是非心因法。何以但說初",
    "T28n1546_010:0071c06": "無漏心耶。若無者。復與此經。餘所說相違。如",
    "T28n1546_010:0071c07": "說苦諦。或以身見為因。不與身見作因。乃至",
    "T28n1546_010:0071c08": "廣說。身見為因。不與身見作因者。除過去現",
    "T28n1546_010:0071c09": "在見苦所斷使及使相應法苦諦。除過去現",
    "T28n1546_010:0071c10": "在見集所斷一切遍使及使相應法苦諦。除",
    "T28n1546_010:0071c11": "未來世身見及身見相應法。諸餘染污苦諦",
    "T28n1546_010:0071c12": "是。謂以身見為因。不與身見作因。問曰如未",
    "T28n1546_010:0071c13": "來身見不能與未來身見作因。何以故除未",
    "T28n1546_010:0071c14": "來身見及身見相應法。若無者識身經說云",
    "T28n1546_010:0071c15": "何通。如說過去染污眼識諸使所使。亦是因",
    "T28n1546_010:0071c16": "耶。若是因。亦使所使耶。應廣作四句。是因",
    "T28n1546_010:0071c17": "不為使所使者。諸使在彼心前。是自界一切",
    "T28n1546_010:0071c18": "遍不緣。若緣已斷相應使解脫。為使所使非",
    "T28n1546_010:0071c19": "因者。諸使在心後。彼是自界一切遍緣而不",
    "T28n1546_010:0071c20": "斷。亦因亦使者。諸使在彼心前。是自界一切",
    "T28n1546_010:0071c21": "遍緣而不斷。相應使不解脫。非因非使者。諸",
    "T28n1546_010:0071c22": "使在彼心後。是自界一切遍非緣。緣者已斷",
    "T28n1546_010:0071c23": "他界一切遍使。如過去。未來現在亦應如是。",
    "T28n1546_010:0071c24": "廣作四句。問曰過去現在四句可爾。未來云",
    "T28n1546_010:0071c25": "何通。若無者施設經說云何通。如說諸法以",
    "T28n1546_010:0071c26": "四事故決定。一因。二果。三所依。四所緣。若無",
    "T28n1546_010:0071c27": "者云何不無因而有因。無果而有果。答曰應",
    "T28n1546_010:0071c28": "作是說。未來世無相似因。以無故。所以不說。",
    "T28n1546_010:0071c29": "亦無二心展轉相因過。問曰若然者如所說。",
    "T28n1546_010:0072a01": "若法能與彼法作因。或時不作因。乃至廣說。",
    "T28n1546_010:0072a02": "此云何通。答曰或有說者。此中以二因故作",
    "T28n1546_010:0072a03": "論。所謂相應因。共生因。復有說者以四因故",
    "T28n1546_010:0072a04": "作論。所謂相應因。共生因。報因。所作因復有",
    "T28n1546_010:0072a05": "說者。以五因故作論。除所作因。所以者何一",
    "T28n1546_010:0072a06": "切處不遮故。應作是說。以六因故而作論。問",
    "T28n1546_010:0072a07": "曰有法或與彼法作因。或時不作因。何故作",
    "T28n1546_010:0072a08": "如是說。若法能與彼法作因。或時不與彼法",
    "T28n1546_010:0072a09": "作因。答言不也。答曰此說最後生時。能作一",
    "T28n1546_010:0072a10": "切遍相似因義。從是已後生者。無不以此法",
    "T28n1546_010:0072a11": "為因。問曰若然者此說云何通。如說若法能",
    "T28n1546_010:0072a12": "與彼作次第。或時不作次第。答曰。若彼法未",
    "T28n1546_010:0072a13": "生。問曰次第緣最後生時。亦能作次第緣義。",
    "T28n1546_010:0072a14": "從是已後生者。無不以此為次第緣。何以答",
    "T28n1546_010:0072a15": "言未生不說最後生時耶。答曰應說而不說",
    "T28n1546_010:0072a16": "者。當知此義是有餘說。復次現異說異文。若",
    "T28n1546_010:0072a17": "以異文。莊嚴於義。義則易解。復次現二門義",
    "T28n1546_010:0072a18": "故。現二種略義故。現二種入法性故。現二種",
    "T28n1546_010:0072a19": "炬故。現二事故。現二種文影故。現俱生俱通",
    "T28n1546_010:0072a20": "故。如說最後生因義。亦應說最後生緣義。如",
    "T28n1546_010:0072a21": "說次第緣未生義。亦應說因未生義。說現二",
    "T28n1546_010:0072a22": "門義。乃至廣說。如波伽羅那說。非心因法。乃",
    "T28n1546_010:0072a23": "至廣說。云何通。答曰此說究竟非心因法。如",
    "T28n1546_010:0072a24": "未得正決定者。一切無漏心未生盡。是非心",
    "T28n1546_010:0072a25": "因法。若得正決定時。初無漏心。是非心因法。",
    "T28n1546_010:0072a26": "諸餘無漏心。是心因法。是故彼經說。初無漏",
    "T28n1546_010:0072a27": "心。是非心因法。復有說者。此中不說相似因。",
    "T28n1546_010:0072a28": "此說二種凡夫。所謂能得涅槃者。不能得涅",
    "T28n1546_010:0072a29": "槃者。此中說不能得涅槃者。言是非心因。何",
    "T28n1546_010:0072b01": "以知有不得涅槃者。答曰如此所說。必得正",
    "T28n1546_010:0072b02": "決定者。當知亦有不必得正決定者。如是則",
    "T28n1546_010:0072b03": "所說善通。如此波伽羅那第二所說。除未來",
    "T28n1546_010:0072b04": "身見及身見相應法。此云何通。答曰應作是",
    "T28n1546_010:0072b05": "說。除未來身見相應法。諸餘染污苦諦。如是",
    "T28n1546_010:0072b06": "者此亦善通。如識身經說。復云何通。答曰如",
    "T28n1546_010:0072b07": "過去作四句。現在亦應作四句。未來世應作",
    "T28n1546_010:0072b08": "三句。或有是因非使所使。或是因為使所使。",
    "T28n1546_010:0072b09": "或非是因非使所使。是因非使所使者。諸使",
    "T28n1546_010:0072b10": "與彼心相應已斷。是因為使所使者。諸使與",
    "T28n1546_010:0072b11": "彼心相應不斷。非是因非使所使者。如餘緣",
    "T28n1546_010:0072b12": "他使所使。他界一切遍使。應作如是說。而不",
    "T28n1546_010:0072b13": "說者有何意。答曰欲現未來世有前後義故。",
    "T28n1546_010:0072b14": "如施設經說。一切有為法。有四事決定。此義",
    "T28n1546_010:0072b15": "云何通。答曰因者說四因。相應因共生因報",
    "T28n1546_010:0072b16": "因所作因。果者。說三果。功用果報果威勢果。",
    "T28n1546_010:0072b17": "所依者說六種。所謂眼識及相應法依眼。乃",
    "T28n1546_010:0072b18": "至意識意識相應法依意。緣者眼識眼識相",
    "T28n1546_010:0072b19": "應法緣色。乃至意識意識相應法緣法。云何",
    "T28n1546_010:0072b20": "不無因而有因無果而有果者。答曰如我義。",
    "T28n1546_010:0072b21": "亦無因而有因。無果而有果。言因者。以時故",
    "T28n1546_010:0072b22": "說非謂無法而有。復有說者。未來世中。有相",
    "T28n1546_010:0072b23": "似因。",
    "T28n1546_010:0072b24": "[0072b24] 問曰若然者諸所難者。善通經文。何以不說。",
    "T28n1546_010:0072b25": "答曰。應說而不說者。當知此義是有餘說。復",
    "T28n1546_010:0072b26": "有說者。此說相似因不盡。此中唯說因。有力",
    "T28n1546_010:0072b27": "能與果取果者。未來世相似因。不能與果取",
    "T28n1546_010:0072b28": "果。若有者云何不二心展轉相因。答曰未來",
    "T28n1546_010:0072b29": "世中。有四行相隨從。以通此事。如無常行有",
    "T28n1546_010:0072c01": "四行相隨從。苦空無我。亦有四行相隨從。如",
    "T28n1546_010:0072c02": "無常行。先生為因。後生三行。不能與無常行",
    "T28n1546_010:0072c03": "作因。餘三行亦如是。若作是說。依第四禪。得",
    "T28n1546_010:0072c04": "阿羅漢。彼第四禪相隨從。有九地無漏未來",
    "T28n1546_010:0072c05": "世修。若出彼禪欲起無漏。初禪現在前時。則",
    "T28n1546_010:0072c06": "無有因。何以故。以無相隨從故。若然者過去",
    "T28n1546_010:0072c07": "現在無漏道。則有作相似因者。有不能作者。",
    "T28n1546_010:0072c08": "復違此經文。前生善法。與後生善法。乃至廣",
    "T28n1546_010:0072c09": "說。欲令無如是等過者。未來世中。無相似因。",
    "T28n1546_010:0072c10": "[0072c10] 問曰色法為有相似因不。答曰譬喻者作如",
    "T28n1546_010:0072c11": "是說。色法無相似因。以緣力故生。其事云何。",
    "T28n1546_010:0072c12": "如鑿地深百肘出泥。天雨日曝風吹。而便生",
    "T28n1546_010:0072c13": "草。如此泥未曾生物。如屋上生草樹。此處亦",
    "T28n1546_010:0072c14": "未曾生物。誰與彼作相似因。問曰若然者彼",
    "T28n1546_010:0072c15": "文云何通。如說過去四大。與未來四大因威",
    "T28n1546_010:0072c16": "勢緣。彼作是答。我無如是經。欲去如是文。故",
    "T28n1546_010:0072c17": "作如先說。以是事故。不必須通。若欲必通",
    "T28n1546_010:0072c18": "者。當云何通。彼威勢緣有二種。有近有遠。有",
    "T28n1546_010:0072c19": "在此身。有在餘身。諸近在此身者。說名為因。",
    "T28n1546_010:0072c20": "若遠在餘身者。說名為緣。阿毘曇人。作如是",
    "T28n1546_010:0072c21": "說。色法有相似因。問曰若有者。譬喻者說云",
    "T28n1546_010:0072c22": "何通。答曰以有種子在彼法中住。但未得",
    "T28n1546_010:0072c23": "生芽因緣故不生。若得便生。屋上生草樹",
    "T28n1546_010:0072c24": "者。若鳥銜種來。若風吹來然後乃生。以是事",
    "T28n1546_010:0072c25": "故。色法有相似因。復有說者。色法有相似因。",
    "T28n1546_010:0072c26": "亦與相似法作因。亦與不相似法作因。與相",
    "T28n1546_010:0072c27": "似法作因者。與此身相似作因。不與餘身相",
    "T28n1546_010:0072c28": "似作因。與此身相似作因者。如此身歌羅羅",
    "T28n1546_010:0072c29": "時。與歌羅羅。作相似因。作不相似因者。如歌",
    "T28n1546_010:0073a01": "羅羅與老作因。如此身阿浮陀時。與阿浮陀",
    "T28n1546_010:0073a02": "作因。乃至老時亦作因。與歌羅羅作緣。如是",
    "T28n1546_010:0073a03": "此身老時。與老時作因。與餘時作緣非因。若",
    "T28n1546_010:0073a04": "作如是說者。初歌羅羅則無因。最後從色則",
    "T28n1546_010:0073a05": "無果。復有說者。色法有相似因。與相似法作",
    "T28n1546_010:0073a06": "因。不與不相似法作因。亦與此身相似法作",
    "T28n1546_010:0073a07": "因。亦與餘身相似法作因。餘身相似法。與此",
    "T28n1546_010:0073a08": "身相似法作因。此身相似法亦與餘身相似法",
    "T28n1546_010:0073a09": "作因。於餘時作緣非因。如是餘身老時。與此",
    "T28n1546_010:0073a10": "身老時作因。此身老時。復與餘身老時作因。",
    "T28n1546_010:0073a11": "於餘時作緣非因。復有能者。色法有相似因。",
    "T28n1546_010:0073a12": "與相似法作因。亦與不相似法作因。與此身",
    "T28n1546_010:0073a13": "作因。亦與餘身作因。如餘身歌羅羅與此身",
    "T28n1546_010:0073a14": "歌羅羅作因。此身歌羅羅。乃至與老時作因。",
    "T28n1546_010:0073a15": "此身歌羅羅。與餘身歌羅羅作因。乃至與餘",
    "T28n1546_010:0073a16": "身老時作因。餘身阿浮陀。與此身阿浮陀作",
    "T28n1546_010:0073a17": "因。乃至老時作因。此身阿浮陀。與餘身阿浮",
    "T28n1546_010:0073a18": "陀作因。乃至老時作因。於歌羅羅時作緣非",
    "T28n1546_010:0073a19": "因。餘身老時。與此身老時作因。此身老時。與",
    "T28n1546_010:0073a20": "餘身老時作因。於餘作緣非因。評曰。應作是",
    "T28n1546_010:0073a21": "說。餘身十時。與此身十時作因。此身十時。與",
    "T28n1546_010:0073a22": "餘身十時作因。外法當知隨所應亦如是說。",
    "T28n1546_010:0073a23": "[0073a23] 善五陰展轉為因。染污亦如是。展轉為因。不",
    "T28n1546_010:0073a24": "隱沒無記五陰。或有說者。展轉為因。復有說",
    "T28n1546_010:0073a25": "者。不隱沒無記四陰。與不隱沒無記色陰為",
    "T28n1546_010:0073a26": "因。色陰不能與不隱沒無記四陰作因。何以",
    "T28n1546_010:0073a27": "故。性羸劣故。復有說者。不隱沒無記色陰。與",
    "T28n1546_010:0073a28": "不隱沒無記四陰作因。不隱沒無記四陰。不",
    "T28n1546_010:0073a29": "與不隱沒無記色陰作因。所以者何四陰是",
    "T28n1546_010:0073b01": "勝法。色陰是下法。勝法不為下法作因。復有",
    "T28n1546_010:0073b02": "說者。不隱沒無記四陰。不與色陰作因。不隱",
    "T28n1546_010:0073b03": "沒無記色陰。不與四陰作因。不隱沒無記四",
    "T28n1546_010:0073b04": "陰。展轉為因。不隱沒無記四陰有三種。謂威",
    "T28n1546_010:0073b05": "儀工巧報。彼三種展轉為因不。答曰。或有說",
    "T28n1546_010:0073b06": "者。展轉為因。復有說者。報與報作因。亦與威",
    "T28n1546_010:0073b07": "儀工巧作因。威儀與威儀作因。亦與工巧作",
    "T28n1546_010:0073b08": "因。不與報作因。勝法不與下法作因故。工巧",
    "T28n1546_010:0073b09": "與工巧作因。非報非威儀。勝法不與下法作",
    "T28n1546_010:0073b10": "因故。復有說者。此三法展轉為因。所以者何。",
    "T28n1546_010:0073b11": "同在一界。同一縛故。評曰。不應作如是說。前",
    "T28n1546_010:0073b12": "所說者好。",
    "T28n1546_010:0073b13": "[0073b13] 染污法有九種。下下下中下上。中下中中中",
    "T28n1546_010:0073b14": "上。上下上中上上。問曰。彼為展轉作因不。答",
    "T28n1546_010:0073b15": "曰。展轉為因。問曰。若然者。云何有九種。答",
    "T28n1546_010:0073b16": "曰。對治有九種故。此法亦有九種。其事云何。",
    "T28n1546_010:0073b17": "如下下修道對治上上煩惱。乃至上上修道。",
    "T28n1546_010:0073b18": "對治下下煩惱。以對治有九種故。此法亦有",
    "T28n1546_010:0073b19": "九種復有說者。以現前行有九種故。善法亦",
    "T28n1546_010:0073b20": "有九種。從下下乃至上上。問曰。此法為展轉",
    "T28n1546_010:0073b21": "為因不。答曰善法有二種。有生得善方便善。",
    "T28n1546_010:0073b22": "彼生得善九種相。於展轉為因。問曰。若然者。",
    "T28n1546_010:0073b23": "云何有九種。答曰。以報有九種故。此法有九",
    "T28n1546_010:0073b24": "種。如最勝善能生最勝報。乃至下下善。生下",
    "T28n1546_010:0073b25": "下報。復有說者。以此法現前。行有九種故。方",
    "T28n1546_010:0073b26": "便善亦有九種。下下乃至上上。問曰。此法展",
    "T28n1546_010:0073b27": "轉為因不。答曰不也。下下與下下作因。乃至",
    "T28n1546_010:0073b28": "與上上作因。生得善與方便善作因。以方便",
    "T28n1546_010:0073b29": "善勝故。方便善不與生得善作因。以生得善",
    "T28n1546_010:0073c01": "劣故。方便善有三種。聞慧思慧修慧。問曰。此",
    "T28n1546_010:0073c02": "展轉作因不。答曰不也。聞慧與聞慧作因。亦",
    "T28n1546_010:0073c03": "與思慧修慧作因。思慧與思慧作因。不與修",
    "T28n1546_010:0073c04": "慧作因。以不同界故。不與聞慧作因。以聞慧",
    "T28n1546_010:0073c05": "下故。修慧與修慧作因。不與聞慧思慧作因。",
    "T28n1546_010:0073c06": "以異界故。以下故。修慧有四種。有&#x7157;頂忍",
    "T28n1546_010:0073c07": "世第一法。&#x7157;法與&#x7157;法作因。乃至與世第",
    "T28n1546_010:0073c08": "一法作因。頂法與頂法作因。乃至與世第一",
    "T28n1546_010:0073c09": "法作因。忍法與忍法作因。亦與世第一法作",
    "T28n1546_010:0073c10": "因。",
    "T28n1546_010:0073c11": "[0073c11] 欲界變化心有四種。初禪果乃至第四禪果。",
    "T28n1546_010:0073c12": "問曰。此四種心。為展轉作因不。答曰。初禪果",
    "T28n1546_010:0073c13": "為初禪果作因。乃至第四禪果。為第四禪果",
    "T28n1546_010:0073c14": "作因。所以者何。如禪不展轉作因。彼果亦如",
    "T28n1546_010:0073c15": "是。復有說者。初禪果與初禪果作因。乃至",
    "T28n1546_010:0073c16": "與第四禪果作因。二禪果與二禪果作因。乃",
    "T28n1546_010:0073c17": "至與第四禪果作因。三禪果與三禪果作因。",
    "T28n1546_010:0073c18": "亦與第四禪果作因。第四禪果與第四禪果",
    "T28n1546_010:0073c19": "作因。復有說者。盡展轉為因。所以者何。",
    "T28n1546_010:0073c20": "俱墮一界。同一縛故。評曰。如第二說者好。",
    "T28n1546_010:0073c21": "問曰。如初禪地。有識身有變化心為展轉",
    "T28n1546_010:0073c22": "作因不。答曰。識身為變化心作因。非變化",
    "T28n1546_010:0073c23": "心為識身作因。所以者何。勝法不為下法作",
    "T28n1546_010:0073c24": "因故。",
    "T28n1546_010:0073c25": "[0073c25] 問曰。若相似因。能取果者。亦能與果耶。答曰。",
    "T28n1546_010:0073c26": "若能與果。亦能取果。頗有能取果不能與果",
    "T28n1546_010:0073c27": "耶。答曰。有阿羅漢最後陰。如此是總說。今當",
    "T28n1546_010:0073c28": "分別說。善不善無記。問曰。若善相似因。能取",
    "T28n1546_010:0073c29": "果者。亦能與果耶。若能與果者。復能取果耶。",
    "T28n1546_010:0074a01": "乃至廣作四句。取果不與果者。斷善根時。最",
    "T28n1546_010:0074a02": "後捨善根得。與果不取果者。善根得最初現",
    "T28n1546_010:0074a03": "在前。取果與果者。如不斷善根餘時。不取果",
    "T28n1546_010:0074a04": "不與果者。除上爾所事。若不善相似因。能取",
    "T28n1546_010:0074a05": "果亦能與果耶。乃至廣作四句。能取果不能",
    "T28n1546_010:0074a06": "與果者。如離欲界欲最後捨不善得。能與果",
    "T28n1546_010:0074a07": "不取果者。離欲界欲。退不善得最初生。能取",
    "T28n1546_010:0074a08": "果能與果者。如不離欲者餘時。不取果不與",
    "T28n1546_010:0074a09": "果者。除上爾所事。若隱沒無記法相似因。能",
    "T28n1546_010:0074a10": "取果亦能與果耶。能與果亦能取果耶。乃至",
    "T28n1546_010:0074a11": "廣作四句。能取果不能與果者。如離非想非",
    "T28n1546_010:0074a12": "非想處欲。最後捨隱沒無記得。與果不取果",
    "T28n1546_010:0074a13": "者。退阿羅漢果時。隱沒無記得最初生。取",
    "T28n1546_010:0074a14": "果與果者。不離非想非非想處欲餘時。不取",
    "T28n1546_010:0074a15": "果不與果者。除上爾所事。若不隱沒無記相",
    "T28n1546_010:0074a16": "似因。取果者亦能與果耶。答曰。若能與果。",
    "T28n1546_010:0074a17": "彼亦能取果。若不取果云何與。頗有取果不",
    "T28n1546_010:0074a18": "與果耶。答曰。有阿羅漢最後心。已說善不善",
    "T28n1546_010:0074a19": "無記相。今當說能緣相。若善相似因。能取果。",
    "T28n1546_010:0074a20": "亦能與果耶。若與果亦能取果耶。乃至廣作",
    "T28n1546_010:0074a21": "四句。能取果不與果者。善心次第生不善無",
    "T28n1546_010:0074a22": "記心現在前。與果不取果者。若不善心無記",
    "T28n1546_010:0074a23": "心次第善心現在前。取果與果者。如善心次",
    "T28n1546_010:0074a24": "第善心現在前。不取果不與果者。除上爾所",
    "T28n1546_010:0074a25": "事。若不善心相似因。能取果者。亦能與果耶。",
    "T28n1546_010:0074a26": "若與果者。亦能取果耶。乃至廣作四句。取果",
    "T28n1546_010:0074a27": "不與果者。如不善心次第。若善心無記心現",
    "T28n1546_010:0074a28": "在前。與果不取果者。如善心無記心次第不",
    "T28n1546_010:0074a29": "善心現在前。取果與果者。如不善心次第不",
    "T28n1546_010:0074b01": "善心現在前不取果不與果者。除上爾所事。",
    "T28n1546_010:0074b02": "若隱沒無記心相似因。能取果亦能與果耶。",
    "T28n1546_010:0074b03": "若能與果。亦能取果耶。乃至廣作四句。能取",
    "T28n1546_010:0074b04": "果不與果者。隱沒無記心次第善不善不隱",
    "T28n1546_010:0074b05": "沒無記心現在前。與果不取果者。善不善不",
    "T28n1546_010:0074b06": "隱沒無記心次第隱沒無記心現在前。取果",
    "T28n1546_010:0074b07": "與果者。隱沒無記心次第隱沒無記心現在",
    "T28n1546_010:0074b08": "前。不取果不與果者。除上爾所事。若不隱沒",
    "T28n1546_010:0074b09": "無記心相似因。能取果亦能與果耶。若能與",
    "T28n1546_010:0074b10": "果亦能取果耶。乃至廣作四句。取果不與果",
    "T28n1546_010:0074b11": "者。不隱沒無記心次第善不善隱沒無記心",
    "T28n1546_010:0074b12": "現在前。與果不取果者。善不善隱沒無記心",
    "T28n1546_010:0074b13": "次第不隱沒無記心現在前。取果與果者。不",
    "T28n1546_010:0074b14": "隱沒無記心次第不隱沒無記心現在前。不取",
    "T28n1546_010:0074b15": "果不與果者。除上爾所事。已說相似因有緣",
    "T28n1546_010:0074b16": "相。相似因相續相。今當說。若相似因。取果亦",
    "T28n1546_010:0074b17": "能與果耶。若能與果亦能取果耶。乃至廣作",
    "T28n1546_010:0074b18": "四句。善心後相續生二十善心。取果不與果",
    "T28n1546_010:0074b19": "者。除第二心。餘十八心。與果不取果者。初心",
    "T28n1546_010:0074b20": "滅在過去。十八心若生現在前。取果與果者。",
    "T28n1546_010:0074b21": "第二心是也。不取果不與果者除上爾所事。",
    "T28n1546_010:0074b22": "不善隱沒無記不隱沒無記亦如是。頗一剎那",
    "T28n1546_010:0074b23": "頃。若得相似因。亦得相似因因耶。若得相似",
    "T28n1546_010:0074b24": "因因。亦得相似因耶。乃至廣作四句。得相似",
    "T28n1546_010:0074b25": "因不得相似因因者。從上沙門果退。住須陀",
    "T28n1546_010:0074b26": "洹果勝進道。本得須陀洹初果現在前。是時",
    "T28n1546_010:0074b27": "不成就見道得。相似因因不得相似因者。如",
    "T28n1546_010:0074b28": "本住須陀洹果勝進道。能與後生沙門果。作",
    "T28n1546_010:0074b29": "相似因。得相似因亦得相似因因者。除須陀",
    "T28n1546_010:0074c01": "洹初心。諸餘須陀洹果。曾起現在前。不得相",
    "T28n1546_010:0074c02": "似因亦不得相似因因者除上爾所事。頗一",
    "T28n1546_010:0074c03": "剎那頃。知相似因。不知相似因所緣耶。知相",
    "T28n1546_010:0074c04": "似因所緣。不知相似因耶。乃至廣作四句。知",
    "T28n1546_010:0074c05": "相似因不知相似因所緣者。見道中道法智。",
    "T28n1546_010:0074c06": "緣前生苦集滅智分。知相似因所緣不知相",
    "T28n1546_010:0074c07": "似因者。緣未生法智分。知相似因亦知相似",
    "T28n1546_010:0074c08": "因所緣者。道法忍是也。不知相似因不知所",
    "T28n1546_010:0074c09": "緣者除上爾所事。",
    "T28n1546_010:0074c10": "[0074c10] 問曰。相似因有增減不。答曰。有其事云何。或",
    "T28n1546_010:0074c11": "有前身煩惱作增上相似因非今身。曾聞阿",
    "T28n1546_010:0074c12": "難入舍衛城乞食時。摩鄧伽女。見已隨逐而",
    "T28n1546_010:0074c13": "行。所以者何。以五百世中曾為阿難妻。今見",
    "T28n1546_010:0074c14": "阿難欲覺熾盛。無心能離。如長老彌祇迦",
    "T28n1546_010:0074c15": "在菴羅林中坐。是時三惡覺意增上。所以者",
    "T28n1546_010:0074c16": "何。曾聞此長老本昔曾於此林處作王。若本",
    "T28n1546_010:0074c17": "五樂自娛樂處則欲覺增上心生厭患。後至",
    "T28n1546_010:0074c18": "餘處恚覺增上。所以者何。本為王時。恒於此",
    "T28n1546_010:0074c19": "處。割截人民手足頭耳故。恚覺增上心生厭",
    "T28n1546_010:0074c20": "患。復至餘處害覺增上。所以者何。曾於此處。",
    "T28n1546_010:0074c21": "繫縛鞭打人民。奪其財物故。害覺增上。如是",
    "T28n1546_010:0074c22": "等過去身煩惱。作增上相似因非此身也。或",
    "T28n1546_010:0074c23": "有欲心與恚心作增上相似因。令恚心增上。",
    "T28n1546_010:0074c24": "或有恚心與欲心作相似因。令欲心增上。如",
    "T28n1546_010:0074c25": "說不善。說善無記亦如是。以是事故。當知相",
    "T28n1546_010:0074c26": "似因因有增減。是相似因。定在過去現在世",
    "T28n1546_010:0074c27": "果是依果。"
}