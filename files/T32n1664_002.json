{
    "T32n1664_002:0565b03": "廣釋菩提心論卷第二",
    "T32n1664_002:0565b05": "蓮華戒菩薩造",
    "T32n1664_002:0565b06": "西天譯經三藏傳法大師",
    "T32n1664_002:0565b07": "施護奉 詔譯",
    "T32n1664_002:0565b08": "[0565b08] 復次此中如毘盧遮那成佛經說。所有一切",
    "T32n1664_002:0565b09": "智智。悲心為根本。從悲發生大菩提心。然後",
    "T32n1664_002:0565b10": "起諸方便。是故諸菩薩於一切時。常行此二",
    "T32n1664_002:0565b11": "種。所有施等方便現身現土。眷屬色相廣大",
    "T32n1664_002:0565b12": "果報。二種攝故悉得成就。如佛世尊不住",
    "T32n1664_002:0565b13": "涅槃。為令一切起於正慧。普能斷除諸顛倒",
    "T32n1664_002:0565b14": "故。又復不住生死。為由生死起顛倒故。是故",
    "T32n1664_002:0565b15": "世尊成就無住涅槃。又復當知慧及方便自",
    "T32n1664_002:0565b16": "相所行。應當遠離共相毀謗二邊。離二邊故",
    "T32n1664_002:0565b17": "中間所行即得無礙。所言共相毀謗邊者。謂",
    "T32n1664_002:0565b18": "慧離共相邊。方便離毀謗邊。此中如是。如",
    "T32n1664_002:0565b19": "聖法集經言。若諸相好色身具足。即能令觀",
    "T32n1664_002:0565b20": "者起勝意樂。若於三昧中觀法身者。即不能",
    "T32n1664_002:0565b21": "令起勝意樂。復有說言。慧及方便生諸如來。",
    "T32n1664_002:0565b22": "能令他起清淨信解。如是應知。又復有言。如",
    "T32n1664_002:0565b23": "世間法應當了知。法尚應捨何況非法。離取",
    "T32n1664_002:0565b24": "相故。彼諸顛倒取著心斷。由彼斷已此說。是",
    "T32n1664_002:0565b25": "為真勝意樂。不應於彼所作事中。而起決定",
    "T32n1664_002:0565b26": "實依止心。亦如有說。一切法中亦不可取亦",
    "T32n1664_002:0565b27": "不可捨。彼取捨法不可得故。",
    "T32n1664_002:0565b28": "[0565b28] 或有說言。施等諸行感生死果。此中云何謂",
    "T32n1664_002:0565b29": "離於慧而行施等。得少分善以為喜足起勇",
    "T32n1664_002:0565c01": "悍心。復作增上勝善根想。",
    "T32n1664_002:0565c02": "[0565c02] 如維摩詰經說。所有一切法。應與慧及方便",
    "T32n1664_002:0565c03": "二種俱行。施等諸行若為慧所攝。即得名波",
    "T32n1664_002:0565c04": "羅蜜多。名異此即非施等清淨。",
    "T32n1664_002:0565c05": "[0565c05] 此中當知。若住三摩地能生起諸慧。加行專",
    "T32n1664_002:0565c06": "注總彼所作。謂由先起聞所成慧。以本宗義",
    "T32n1664_002:0565c07": "而正攝持。然後思所成慧乃得生起。於是思",
    "T32n1664_002:0565c08": "慧中觀察如實義。彼所觀察決定真實。無別",
    "T32n1664_002:0565c09": "邪妄不實顛倒。如是觀故疑惑止息。正智出",
    "T32n1664_002:0565c10": "生如理正修。如佛樹諸外道說無我法。是中",
    "T32n1664_002:0565c11": "應當思惟觀察。必有正因得涅槃果。異此皆",
    "T32n1664_002:0565c12": "是外道常因分別。非為寂靜。是故雜阿含等",
    "T32n1664_002:0565c13": "說。思所成慧中如理伺察已。應觀諸物有實",
    "T32n1664_002:0565c14": "自相。而彼自相勝義諦中即無有生。如是阿",
    "T32n1664_002:0565c15": "含中所說決定相應。",
    "T32n1664_002:0565c16": "[0565c16] 如聖法集經說。無生真實不實謂別異法。如",
    "T32n1664_002:0565c17": "是等皆隨順勝義諦無生。此說真實。又勝義",
    "T32n1664_002:0565c18": "無生即非無生。彼一切所行皆過去性。此中",
    "T32n1664_002:0565c19": "又言。善男子生滅二法畢竟皆是世間取著。",
    "T32n1664_002:0565c20": "是故佛大悲者。為欲警悟世間捨諸所行。說",
    "T32n1664_002:0565c21": "生滅等畢竟無有少法可生。",
    "T32n1664_002:0565c22": "[0565c22] 又聖法集經說。云何生云何滅。答無生名生",
    "T32n1664_002:0565c23": "無滅名滅。此中又言。阿字門謂一切法離生",
    "T32n1664_002:0565c24": "滅。是即一切法無自性門。自性空所成。",
    "T32n1664_002:0565c25": "[0565c25] 聖二諦經說。若無生平等。即得一切法平等。",
    "T32n1664_002:0565c26": "[0565c26] 般若波羅蜜多經說。須菩提色色自性空。乃",
    "T32n1664_002:0565c27": "至識識自性空。自相空所成。象腋經說。一切",
    "T32n1664_002:0565c28": "性不可得生。於無生性中。愚者執有其生。",
    "T32n1664_002:0565c29": "[0565c29] 父子合集經說。彼一切法皆悉平等。三世亦",
    "T32n1664_002:0566a01": "平等。過去一切法自性離。乃至現在一切法",
    "T32n1664_002:0566a02": "亦自性離。如是總說。彼阿含中相應堅固之",
    "T32n1664_002:0566a03": "義應當伺察。異此有因即不能成。此中如理",
    "T32n1664_002:0566a04": "決定伺察已。要略說者。謂諸生性或說有因",
    "T32n1664_002:0566a05": "或說無因。如實當知。非彼有因非彼無因。",
    "T32n1664_002:0566a06": "是義云何。若捨因性。此差別性或有實顯",
    "T32n1664_002:0566a07": "示。非彼無因。若法生時乃一切性遍一切處。",
    "T32n1664_002:0566a08": "云何非有。彼無性時或無差別。於生時中亦",
    "T32n1664_002:0566a09": "非有得。非彼有因。如是總說。彼非無因而",
    "T32n1664_002:0566a10": "得和合。亦非有因而得和合。如是所說若計",
    "T32n1664_002:0566a11": "有我即是外道常因起執。彼無性得生。能起",
    "T32n1664_002:0566a12": "諸行而為顯示。壞諸因性何能生起諸行。不",
    "T32n1664_002:0566a13": "如理捨故。又非外道所執我等自有力能。於",
    "T32n1664_002:0566a14": "他別法得不捨性。既執常性不能於他作義",
    "T32n1664_002:0566a15": "利事。若無義利背相應法。此中如是當知。",
    "T32n1664_002:0566a16": "所執我等一切力能。畢竟皆空如石女兒。彼",
    "T32n1664_002:0566a17": "無自性於所作事中。不能成就彼等。設有所",
    "T32n1664_002:0566a18": "作無實力能。若非所作又非和合。又如一切",
    "T32n1664_002:0566a19": "事隨有作。生已後時決定。若有力能即彼力",
    "T32n1664_002:0566a20": "能。自性隨轉乃如前說。所起作事而得和合。",
    "T32n1664_002:0566a21": "或不隨轉亦如前說。彼無自性無常因性定",
    "T32n1664_002:0566a22": "不和合。是故諸無常中無有少法可得。",
    "T32n1664_002:0566a23": "[0566a23] 此中意者如世尊言。復次大慧。不實共相者。",
    "T32n1664_002:0566a24": "所謂虛空滅涅槃無作者。無性無取者共相。",
    "T32n1664_002:0566a25": "是故無常等。生此不和合而亦非無常。如過",
    "T32n1664_002:0566a26": "去未來二事性中。亦非有生而得和合。彼無",
    "T32n1664_002:0566a27": "和合因性隨轉。若同時生有所相應。亦非同",
    "T32n1664_002:0566a28": "時因所作自性事得決定。彼同時觀亦無所",
    "T32n1664_002:0566a29": "成性。或異時觀亦非異時。若於時中緣中觀",
    "T32n1664_002:0566b01": "者。彼亦不生不實。過去若生有所和合。而",
    "T32n1664_002:0566b02": "亦非緣亦非有生。彼一切我而亦無緣。又非",
    "T32n1664_002:0566b03": "一剎那中一切剎那隨入。劫與剎那分量而",
    "T32n1664_002:0566b04": "不和合。如諸微塵合集摶聚。是中亦無極",
    "T32n1664_002:0566b05": "微量我而得和合。如是一聚一分中。彼剎那",
    "T32n1664_002:0566b06": "蘊聚性不和合。自不得生亦無因分。若於是",
    "T32n1664_002:0566b07": "中取彼分性。即自我所作相違亦無二種。若",
    "T32n1664_002:0566b08": "有二分性即二種過失隨著。如是總說。是故",
    "T32n1664_002:0566b09": "一切世俗所生有所得性。於勝義諦中而實",
    "T32n1664_002:0566b10": "無生。此說不與阿含等相違。",
    "T32n1664_002:0566b11": "[0566b11] 如佛所言。諸有生性皆謂世俗。勝義諦中生",
    "T32n1664_002:0566b12": "無自性。無自性中若起疑惑。彼即實起世俗",
    "T32n1664_002:0566b13": "之意。所說如理。是佛世尊真勝意樂。如世稻",
    "T32n1664_002:0566b14": "稈等。自性他性於二種中說無因生。是義當",
    "T32n1664_002:0566b15": "止。此中宜應如理伺察。若色無色彼之二性",
    "T32n1664_002:0566b16": "如瓶器等。彼極微量不壞色性。於前分位而",
    "T32n1664_002:0566b17": "非一性。前分位中若有所壞彼即不成。又非",
    "T32n1664_002:0566b18": "極微聚中有一性多性。彼一多性離云何有",
    "T32n1664_002:0566b19": "自性。若無自性此即勝義。如夢中所得色相",
    "T32n1664_002:0566b20": "色性。其義應知此即佛所說。",
    "T32n1664_002:0566b21": "[0566b21] 如楞伽經說。復次大慧。譬一大象破如微塵。",
    "T32n1664_002:0566b22": "於是微塵相中。如理伺察彼之色性實無自",
    "T32n1664_002:0566b23": "性。又如色蘊中青等諸色。彼有對礙而無自",
    "T32n1664_002:0566b24": "性。如是畢竟識外非色。是義應知。",
    "T32n1664_002:0566b25": "[0566b25] 如世尊言。外無諸色自心所現。彼外青等種",
    "T32n1664_002:0566b26": "種色相實無對礙。而取捨相亦無對礙。非一",
    "T32n1664_002:0566b27": "性相應。亦非多性相應。一多相違云何非一",
    "T32n1664_002:0566b28": "性。以一聚色性故。非一生非多性者。其義",
    "T32n1664_002:0566c01": "應知。此中伺察諸有色相。自體不實故無對",
    "T32n1664_002:0566c02": "礙。彼識亦不實。何以故識自相離。非說彼色",
    "T32n1664_002:0566c03": "離識而有。又復識之自相種種不實。由如是",
    "T32n1664_002:0566c04": "故說識不實。是故佛說識如幻士。如是總說",
    "T32n1664_002:0566c05": "若一性若多性是性皆空。勝義諦中一切性",
    "T32n1664_002:0566c06": "不實此義決定。",
    "T32n1664_002:0566c07": "[0566c07] 又如楞伽經說。譬如鏡中所見之像。非一性",
    "T32n1664_002:0566c08": "非異性。如是觀時是性非有。何以故一異性",
    "T32n1664_002:0566c09": "離故。一異性不著故。或有說言。智者觀自",
    "T32n1664_002:0566c10": "性實不可得。此中不可顯說無自性故。如是",
    "T32n1664_002:0566c11": "等諸有所說如理伺察。是為思所成慧決定",
    "T32n1664_002:0566c12": "如實。是義成就由此修所成慧當得生起。若",
    "T32n1664_002:0566c13": "無聞等修慧不成。",
    "T32n1664_002:0566c14": "[0566c14] 如寶雲經說。諸正行者有智光明。出生中間",
    "T32n1664_002:0566c15": "彼正不壞。由智出生諸所修作出生成就。譬",
    "T32n1664_002:0566c16": "如地中不淨遍滿。諸有所生云何能生。諸修",
    "T32n1664_002:0566c17": "亦然。明了智果真實性中如理出理。",
    "T32n1664_002:0566c18": "[0566c18] 如三摩地王經說。若有人起多種尋求。而所",
    "T32n1664_002:0566c19": "起心有著有依止。是故若欲證彼真實修慧",
    "T32n1664_002:0566c20": "者。應當最初修奢摩他相應勝法。令心安住",
    "T32n1664_002:0566c21": "猶如止水。若心有動非奢摩他。不能攝持而",
    "T32n1664_002:0566c22": "住。如佛所說。住等引心能如實知。若散心位",
    "T32n1664_002:0566c23": "非此相應。是故修奢摩他時。諸所得諸所欲。",
    "T32n1664_002:0566c24": "當住平等捨。體中苦等而悉除遣。安住淨戒",
    "T32n1664_002:0566c25": "發起精進速得成就。此中如是。",
    "T32n1664_002:0566c26": "[0566c26] 如和合解脫經說。先修施等勝上之行。次復",
    "T32n1664_002:0566c27": "修持淨戒。然後住於奢摩他行。若欲住是奢",
    "T32n1664_002:0566c28": "摩他者。隨諸分位。於諸佛菩薩等先當歸命",
    "T32n1664_002:0566c29": "懺悔隨喜。次應起大悲心普盡世間生救度",
    "T32n1664_002:0567a01": "想。於安隱座中加趺而坐。直身端住現前",
    "T32n1664_002:0567a02": "正念。引發三摩地。現前相應。從初專注如",
    "T32n1664_002:0567a03": "應觀察。乃至多種所緣等事。普盡收攝繫心",
    "T32n1664_002:0567a04": "靜住。復次總略。色無色二種中。應當捨離",
    "T32n1664_002:0567a05": "散亂過失。總彼相應所緣起勝作意。乃至蘊",
    "T32n1664_002:0567a06": "處界一切事等。悉不分別即得清淨。所有廣",
    "T32n1664_002:0567a07": "說諸所緣行相。如和合解脫經第十八相應",
    "T32n1664_002:0567a08": "分。",
    "T32n1664_002:0567a09": "[0567a09] 所有世尊攝有情事。色等分別及一切事分",
    "T32n1664_002:0567a10": "別。略中廣行相。如阿毘達磨等說。",
    "T32n1664_002:0567a11": "[0567a11] 此中意者於彼等事。觀已離過而悉收攝。令",
    "T32n1664_002:0567a12": "心相續勝進增修。若或心生貪等。爾時應作",
    "T32n1664_002:0567a13": "不淨等觀。得止息已。又復過前起勝進心。此",
    "T32n1664_002:0567a14": "不淨等觀思有行相。恐繁且止。若或彼心",
    "T32n1664_002:0567a15": "不能勝進起勝意樂。亦是散亂過失。爾時應",
    "T32n1664_002:0567a16": "觀三摩地所有功德起勝意樂。即能止息非",
    "T32n1664_002:0567a17": "勝意樂。若時昏沈睡眠生起。應觀佛等功德",
    "T32n1664_002:0567a18": "勝喜悅事。彼能止息。復次如是於所緣中。",
    "T32n1664_002:0567a19": "如應堅固攝持不散。即得相應。又復若時前",
    "T32n1664_002:0567a20": "心愛樂喜悅。隨生後心高舉。爾時應作無常",
    "T32n1664_002:0567a21": "等觀。如是總說。於所緣中應使心無動作。",
    "T32n1664_002:0567a22": "專注靜住離高下法。平等所行心得清淨。彼",
    "T32n1664_002:0567a23": "發悟散亂等因而悉棄捨。若有真實發悟所",
    "T32n1664_002:0567a24": "作彼心散亂。於所緣中若無動作。如是乃得",
    "T32n1664_002:0567a25": "所欲所行勝定相應。爾時當知奢摩他成。如",
    "T32n1664_002:0567a26": "是等當知一切奢摩他共相。謂心一境性中",
    "T32n1664_002:0567a27": "自性。彼奢摩他所緣決定如是。此等奢摩他",
    "T32n1664_002:0567a28": "法。佛於般若波羅蜜多等經。",
    "T32n1664_002:0567a29": "[0567a29] 復次當知。修奢摩他有九種法。一除。二正",
    "T32n1664_002:0567b01": "除。三分位除。四近除。五調伏。六止。七近止。",
    "T32n1664_002:0567b02": "八一向所作。九知止。此等九種行相云何。謂",
    "T32n1664_002:0567b03": "遍此九法是即名除。於所緣中繫心是為遍",
    "T32n1664_002:0567b04": "除。於所緣中相續而轉是分位除。散亂現前",
    "T32n1664_002:0567b05": "而悉摧伏是為近除。散亂離已又復勝前。遍",
    "T32n1664_002:0567b06": "除所緣是為調伏。若愛起時伏故名止。若散",
    "T32n1664_002:0567b07": "亂過失現前不起。勝意樂而能止故是為近",
    "T32n1664_002:0567b08": "止。若昏沈睡眠等起時。速當遣離是為一向",
    "T32n1664_002:0567b09": "所作。於所緣中得無動作已。然後專注得相",
    "T32n1664_002:0567b10": "應止。得彼止已心住於捨。是為知止。如是等",
    "T32n1664_002:0567b11": "義。如聖慈氏菩薩所說。",
    "T32n1664_002:0567b12": "[0567b12] 又復當知諸修一切三摩地時。有六種過失。",
    "T32n1664_002:0567b13": "一懈怠。二所緣忘失。三沈下。四高舉。五無發",
    "T32n1664_002:0567b14": "悟。六發悟。此六過失生時。當起八種斷行對",
    "T32n1664_002:0567b15": "治。何等為八。一信。二欲。三勤。四輕安。五念。",
    "T32n1664_002:0567b16": "六正知。七思。八捨。此等對治行相云何。謂信",
    "T32n1664_002:0567b17": "等四法對治懈怠。此中意者。以三摩地功德",
    "T32n1664_002:0567b18": "中。要具增上正信順相。彼相應者起勝希望。",
    "T32n1664_002:0567b19": "於希望時發精進行。所起精進身心勇悍後",
    "T32n1664_002:0567b20": "得輕安。是故對治。念對治所緣忘失。是義",
    "T32n1664_002:0567b21": "應知。正知對治沈下高舉。謂以正知起正觀",
    "T32n1664_002:0567b22": "察。能令高下二法止息。是故對治。思對治無",
    "T32n1664_002:0567b23": "發悟。是義應知。捨對治發悟。由前高下得",
    "T32n1664_002:0567b24": "止息已。心住正直即無發悟。是故對治。如是",
    "T32n1664_002:0567b25": "八斷行。對治六種過失已。所有最上三摩地",
    "T32n1664_002:0567b26": "事業即得成就神足功德由此而生。",
    "T32n1664_002:0567b27": "[0567b27] 如諸經說。若具八斷行。即能發起四種神足。",
    "T32n1664_002:0567b28": "所有心一境性。勝上事業得正相應。乃能證",
    "T32n1664_002:0567b29": "入禪定解脫法門。圓滿一切最勝功德。"
}