{
    "T03n0155_001:0108c15": "No. 155",
    "T03n0155_001:0108c16": "佛說菩薩本行經卷上",
    "T03n0155_001:0108c18": "失譯人名今附東晉錄",
    "T03n0155_001:0108c19": "[0108c19] 聞如是：[0108c19] 一時，佛在舍衛國祇樹給孤獨園。爾",
    "T03n0155_001:0108c20": "時，世尊見諸沙門，身心懈怠不勤精進，告",
    "T03n0155_001:0108c21": "阿難言：「夫懈怠者眾行之累，居家懈怠，則",
    "T03n0155_001:0108c22": "衣食不供、產業不舉；出家懈怠，不能出離生",
    "T03n0155_001:0108c23": "死之苦。一切眾事皆由精進而得興起，在家",
    "T03n0155_001:0108c24": "精進，衣食豐饒、居業益廣，遠近稱歎；出家精",
    "T03n0155_001:0108c25": "進，行道皆成。欲得具足三十七品，諸禪三昧",
    "T03n0155_001:0108c26": "道法之藏，截生死流至泥洹岸無為安樂，當",
    "T03n0155_001:0108c27": "勤精進勤修為本。欲得六度無極，四等四",
    "T03n0155_001:0108c28": "恩，如來十力、四無所畏、十八不共特異之",
    "T03n0155_001:0108c29": "法，六通、三達，成一切智；欲得具足三十二相、",
    "T03n0155_001:0109a01": "八十種好，嚴淨國土教化眾生；皆由精進",
    "T03n0155_001:0109a02": "而得成辦。」[0109a02] 佛告阿難：「乃往過去無央數劫",
    "T03n0155_001:0109a03": "時，有五百長者子，設施大壇，&#x7AEA;立大幡擊",
    "T03n0155_001:0109a04": "鼓宣令：『沙門婆羅門、貧窮乞&#x5303;，悉當惠",
    "T03n0155_001:0109a05": "與。』五百長者子，各出珍寶、象、馬、車乘、衣被、飲",
    "T03n0155_001:0109a06": "食，各隨所乏悉皆與之。時，有一貧人，周行",
    "T03n0155_001:0109a07": "諸國至此國中，見五百長者子施立大壇，賑",
    "T03n0155_001:0109a08": "窮濟乏周救一切，無所遺惜，而問之言：『汝等",
    "T03n0155_001:0109a09": "布施所作功德，求何等願？』即便答言：『持此功",
    "T03n0155_001:0109a10": "德欲求佛道。』[0109a10] 「爾時，貧人重復問曰：『何謂佛道，",
    "T03n0155_001:0109a11": "其法云何？』諸長者子而答之言：『夫佛道者，",
    "T03n0155_001:0109a12": "過於羅漢、辟支佛上，三界特尊，天人之師，",
    "T03n0155_001:0109a13": "無量大慈無極大哀，普愍五道眾生之類猶",
    "T03n0155_001:0109a14": "如赤子，教化一切悉令為善，斷絕眾生三",
    "T03n0155_001:0109a15": "塗之苦，度生死海使至泥洹安樂之處。所謂",
    "T03n0155_001:0109a16": "佛者，諸惡永盡諸善普會，無復眾垢諸欲都",
    "T03n0155_001:0109a17": "滅，六度無極皆悉滿畢，以權方便隨時教化",
    "T03n0155_001:0109a18": "而無有極，有十神力、四無所畏、十八不共奇",
    "T03n0155_001:0109a19": "特之法，三十七品道法之藏而無有極。身紫",
    "T03n0155_001:0109a20": "金色，三十二相、八十種好，六通清徹無所罣",
    "T03n0155_001:0109a21": "礙。前知無窮&#x5374;&#x89A9;無極，現在之事靡所不",
    "T03n0155_001:0109a22": "知，三達遐鑒顯于十句。有如此德，故號",
    "T03n0155_001:0109a23": "為佛也。』諸長者子等，各各歎佛無量德行，",
    "T03n0155_001:0109a24": "悉皆如是。[0109a24] 「於時，貧人聞佛功德，心自念言：",
    "T03n0155_001:0109a25": "『我今亦欲學習此願廣度一切；加復貧窮無",
    "T03n0155_001:0109a26": "有財寶，當用何等而行布施？』意自念言：『當",
    "T03n0155_001:0109a27": "持己身而用惠施。』作是念已便行索蜜，而用",
    "T03n0155_001:0109a28": "塗身臥於塚間。便作願言：『今我以身施與一",
    "T03n0155_001:0109a29": "切，若有須肉頭目髓腦，我悉與之。持是功",
    "T03n0155_001:0109b01": "德用求佛道廣度一切。』[0109b01] 「作是願已，應時三千",
    "T03n0155_001:0109b02": "大千世界為大震動，諸天宮殿[山*叵]峨踊沒。",
    "T03n0155_001:0109b03": "時，諸天人馳動惶懅。釋提桓因即以天眼觀",
    "T03n0155_001:0109b04": "閻浮提，見於菩薩在於塚間以身布施，即便",
    "T03n0155_001:0109b05": "來下而欲試之，化作眾狗飛鳥走獸，欲來",
    "T03n0155_001:0109b06": "食之。於是菩薩而見眾狗諸飛鳥輩來噉其",
    "T03n0155_001:0109b07": "身，心便歡喜無有退轉傾動之意。於時，天",
    "T03n0155_001:0109b08": "帝還復釋身而讚歎言：『善哉善哉！甚奇難及！",
    "T03n0155_001:0109b09": "所作功德欲求何願？天帝、梵王、轉輪王乎？』[0109b09] 「於",
    "T03n0155_001:0109b10": "是菩薩便起答言：『不求天帝、轉輪聖王、魔王、",
    "T03n0155_001:0109b11": "梵王，亦不願求三界之樂，今我至意欲求",
    "T03n0155_001:0109b12": "佛道。我既貧窮無有財寶可用布施，以身惠",
    "T03n0155_001:0109b13": "施用求佛道，廣度一切無量眾生。』[0109b13] 「爾時，天帝",
    "T03n0155_001:0109b14": "釋、無數諸天，異口同音讚言：『善哉善哉！奇特",
    "T03n0155_001:0109b15": "難及！』時，天帝釋便說偈言：",
    "T03n0155_001:0109b16": "「『欲求最勝道，  不惜其軀命，",
    "T03n0155_001:0109b17": "  棄身如糞土，  解了無吾我。",
    "T03n0155_001:0109b18": "  雖用財寶施，  此事不為難，",
    "T03n0155_001:0109b19": "  勇猛如是者，  精進得佛疾。』",
    "T03n0155_001:0109b20": "[0109b20] 「時，天帝釋語菩薩言：『汝大勇猛精進難及，過",
    "T03n0155_001:0109b21": "踰於此五百菩薩所施者，上百千億倍不",
    "T03n0155_001:0109b22": "可計倍，當先在前而得作佛。』帝釋諸天以",
    "T03n0155_001:0109b23": "天香花，而散其上歡喜而去。」[0109b23] 佛告阿難：「爾",
    "T03n0155_001:0109b24": "時，貧人者，今我身是。五百長者子，今此彌",
    "T03n0155_001:0109b25": "勒五百菩薩是。我以精進勇猛之故，超諸菩",
    "T03n0155_001:0109b26": "薩所作功德而先成佛，精進勤修不可不逮",
    "T03n0155_001:0109b27": "也。菩薩布施如是。」[0109b27] 於是，阿難及諸比丘，聞",
    "T03n0155_001:0109b28": "佛所說莫不歡喜，為佛作禮，各各精進修建",
    "T03n0155_001:0109b29": "道行。",
    "T03n0155_001:0109c01": "[0109c01] 聞如是：[0109c01] 一時，佛在舍衛國祇樹給孤獨園。有",
    "T03n0155_001:0109c02": "一居士財富無數，所有珍寶多於王藏，字摩",
    "T03n0155_001:0109c03": "訶男摩，為人慳貪，不敢衣食，不知布施。若行",
    "T03n0155_001:0109c04": "出時，乘朽故車，結草為蓋，著弊故衣，食&#x6B1D;陳",
    "T03n0155_001:0109c05": "穀，未曾美食，食便閉門。時，病困篤遂便喪",
    "T03n0155_001:0109c06": "亡，又無子息，所有財寶，波斯匿王盡奪&#x53CE;",
    "T03n0155_001:0109c07": "去，己身妻女不蒙其恩。波斯匿王往至佛",
    "T03n0155_001:0109c08": "所，稽首佛足&#x5374;坐常位，問世尊言：「國有居士",
    "T03n0155_001:0109c09": "名摩訶男摩，為人慳貪，不肯布施不知衣食，",
    "T03n0155_001:0109c10": "今者已死，生於何道？」[0109c10] 佛告王曰：「墮於盧獦",
    "T03n0155_001:0109c11": "地獄之中，數千萬歲受眾苦痛；從地獄中出",
    "T03n0155_001:0109c12": "當墮餓鬼，晝夜飢渴身常火燃，百千萬歲",
    "T03n0155_001:0109c13": "初不曾聞水穀之名。」王聞佛說心驚毛&#x7AEA;，",
    "T03n0155_001:0109c14": "悲泣哽咽不能自勝。[0109c14] 佛告王曰：「夫為智者能",
    "T03n0155_001:0109c15": "捨慳貪行於布施，現世獲祐後世受福。昔過",
    "T03n0155_001:0109c16": "去世此閻浮提有大國王，名迦那迦跋彌，為",
    "T03n0155_001:0109c17": "人慈仁，典閻浮提八萬四千諸小國王，有萬",
    "T03n0155_001:0109c18": "大臣、二萬婇女、一萬夫人，人民興盛。時，火",
    "T03n0155_001:0109c19": "星運現，太史占之，當旱不雨經十二年。太",
    "T03n0155_001:0109c20": "史白王：『星運變現，舉閻浮提十二年中當",
    "T03n0155_001:0109c21": "旱不雨。若不雨者則五穀不&#x53CE;，人民飢餓國",
    "T03n0155_001:0109c22": "欲大荒，當云何耶？』時，王聞之大用愁憂，即",
    "T03n0155_001:0109c23": "&#x52C5;群臣，召八萬四千諸小國王盡來集會，",
    "T03n0155_001:0109c24": "盡皆條疏人民口數，又疏現穀多少斛斗，不",
    "T03n0155_001:0109c25": "問男女豪貴貧賤大小，計人并計日，日與一",
    "T03n0155_001:0109c26": "升粟不得長食。群臣諸王皆悉受教各還本",
    "T03n0155_001:0109c27": "國，宣令所局悉皆如是。[0109c27] 「從是已後天旱不",
    "T03n0155_001:0109c28": "雨，不耕不種無有米穀，人民飢餓死者甚",
    "T03n0155_001:0109c29": "多。群臣白王：『人民飢困，死者甚多。』王告群",
    "T03n0155_001:0110a01": "臣宣令諸國，告&#x52C5;人民各持十善，雖復身",
    "T03n0155_001:0110a02": "死神得生天快樂自然。諸臣受教咸各宣令：",
    "T03n0155_001:0110a03": "『人民大小皆持十善，其有死者盡得生天。』[0110a03] 「時，",
    "T03n0155_001:0110a04": "有一人聰明智慧端正無比，見比舍家母與",
    "T03n0155_001:0110a05": "兒共通，其人見之心便不樂，意自念言：『雖",
    "T03n0155_001:0110a06": "得人身作畜生行，色欲所惑，子不識母、母",
    "T03n0155_001:0110a07": "不識子，顛倒上下不相分別，生死之中甚大",
    "T03n0155_001:0110a08": "可畏。』即便剃頭而著袈裟，詣於山澤坐禪",
    "T03n0155_001:0110a09": "思惟：『由有愚癡貪婬瞋恚致有諸行，便受五",
    "T03n0155_001:0110a10": "道生死眾苦。若無三毒則無諸行，諸行已",
    "T03n0155_001:0110a11": "滅則不受身，已無有身眾苦便滅。』思惟如是，",
    "T03n0155_001:0110a12": "豁然意解諸欲永盡。即時，便得辟支佛道，",
    "T03n0155_001:0110a13": "六通清徹無所罣礙，便自思惟：『我今當受",
    "T03n0155_001:0110a14": "何誰食耶？』觀閻浮提一切人民，皆悉飢餓",
    "T03n0155_001:0110a15": "食不可得，唯當往詣大王迦那迦跋彌所而",
    "T03n0155_001:0110a16": "乞食耳。即便飛到大王宮內，從王乞食。王言：",
    "T03n0155_001:0110a17": "『我食齊此，今日便盡。』王自念言：『今我自食，",
    "T03n0155_001:0110a18": "會亦當死；若我不食；亦當死耳。今得值此，",
    "T03n0155_001:0110a19": "神人難遇，我寧不食，飯此快士。』自持食分",
    "T03n0155_001:0110a20": "即便用飯此辟支佛。[0110a20] 「辟支佛食飯已訖，意",
    "T03n0155_001:0110a21": "自念言：『今此大王所施難及，當使其王益",
    "T03n0155_001:0110a22": "加歡喜。』即於王前昇於虛空飛騰變化，東",
    "T03n0155_001:0110a23": "踊西沒，西踊東沒，南踊北沒，北踊南沒，",
    "T03n0155_001:0110a24": "上方踊下方沒，下方踊上方沒，經行虛空",
    "T03n0155_001:0110a25": "或坐或臥，身上出水身下出火，身下出水",
    "T03n0155_001:0110a26": "身上出火，自分一身作百作千作萬乃至無",
    "T03n0155_001:0110a27": "數，以無數身還合為一。現變已竟從空來",
    "T03n0155_001:0110a28": "下，住於王前而語王言：『汝今所施實為難",
    "T03n0155_001:0110a29": "及，欲求何願必當與王。』王及群臣夫人婇",
    "T03n0155_001:0110b01": "女，皆大歡喜，頭面著地禮辟支佛足，而求願",
    "T03n0155_001:0110b02": "言：『今我國土人民飢餓，危困至甚命在旦夕，",
    "T03n0155_001:0110b03": "今我持此最後之食施此快士，持此功德除",
    "T03n0155_001:0110b04": "我國中飢困，唯求此願。』時，辟支佛即答王",
    "T03n0155_001:0110b05": "言：『當如所願。』言竟即便飛去。[0110b05] 「應時四方，",
    "T03n0155_001:0110b06": "即便雲起合於虛空，便作大風吹地不淨，瑕",
    "T03n0155_001:0110b07": "穢糞除悉令化去，便雨自然百味飲食，&#x5FA7;閻",
    "T03n0155_001:0110b08": "浮提。復雨五穀，次雨衣被，次雨七寶，閻",
    "T03n0155_001:0110b09": "浮提內八萬四千諸王臣民，皆大歡喜。王告",
    "T03n0155_001:0110b10": "&#x52C5;群臣宣令八萬四千諸王：『各&#x52C5;所局，一切",
    "T03n0155_001:0110b11": "人民皆持十善。』時，閻浮提五穀豐盛，人民歡",
    "T03n0155_001:0110b12": "喜行於十善，慈心相向如父如母如兄如弟。",
    "T03n0155_001:0110b13": "於時，人民壽終之後盡得生天，無有墮於三",
    "T03n0155_001:0110b14": "惡道者。」[0110b14] 佛告王曰：「爾時，迦那迦跋彌者，我",
    "T03n0155_001:0110b15": "身是也。而我爾時，直以一食施辟支佛，現世",
    "T03n0155_001:0110b16": "獲福功德如是。因此功德自致成佛，一切眾",
    "T03n0155_001:0110b17": "生諸有飢渴苦惱之者，令獲道證，安隱快樂",
    "T03n0155_001:0110b18": "使至無為。」時，諸弟子帝王臣民皆大歡喜。",
    "T03n0155_001:0110b19": "[0110b19] 爾時，世尊重告王曰：「一切眾生為慳索所縛、",
    "T03n0155_001:0110b20": "慳蓋所覆，不知布施獲其大報不可稱量。自",
    "T03n0155_001:0110b21": "念曩昔過去世時，此閻浮提有城名不流沙，",
    "T03n0155_001:0110b22": "王名婆檀寧，夫人字跋摩竭提。時，國穀貴",
    "T03n0155_001:0110b23": "人民飢餓，加有疫病。時，王亦病，夫人自出",
    "T03n0155_001:0110b24": "祠天，街邊有一家，夫行不在時，婦產兒，",
    "T03n0155_001:0110b25": "又無婢使產後飢虛，復無有食飢餓欲死，便",
    "T03n0155_001:0110b26": "自念言：『今死垂至更無餘計，唯當還自噉其",
    "T03n0155_001:0110b27": "兒耳，而用濟命。』即便取刀適欲殺兒，心為悲",
    "T03n0155_001:0110b28": "感舉聲大哭。[0110b28] 「爾時，夫人欲還宮中，聞此婦人",
    "T03n0155_001:0110b29": "悲聲慘切，愴然憐傷便住聽之。而此婦人",
    "T03n0155_001:0110c01": "適欲舉刀欲殺其子，便自念言：『何忍噉其",
    "T03n0155_001:0110c02": "子肉？』作是念已便復啼哭。夫人便入其舍",
    "T03n0155_001:0110c03": "就而問之：『何以啼哭？欲作何等？』婦即答言：",
    "T03n0155_001:0110c04": "『無食食之，加復產後身倍虛羸，欲自殺兒用",
    "T03n0155_001:0110c05": "濟其命。』夫人聞之心為悼愍，語言：『莫殺其",
    "T03n0155_001:0110c06": "子！我到宮中當送食來。』婦人答言：『夫人尊",
    "T03n0155_001:0110c07": "貴或復稽遲，或能忘之，而我今日命在呼吸",
    "T03n0155_001:0110c08": "不踰時節，不如自噉其子以用濟命。』夫人問",
    "T03n0155_001:0110c09": "言：『更得餘肉食之可不？』答言：『果得濟命不",
    "T03n0155_001:0110c10": "問好醜也。』於是夫人即便取刀自割其乳，便",
    "T03n0155_001:0110c11": "自願言：『今我以乳持用布施濟此危厄，不願",
    "T03n0155_001:0110c12": "作轉輪聖王、天帝、魔王、梵王也，持此功德用",
    "T03n0155_001:0110c13": "成無上正真之道。』即便持乳與此婦人。適欲",
    "T03n0155_001:0110c14": "舉刀更割一乳，應時三千大千世界為大震",
    "T03n0155_001:0110c15": "動，諸天宮殿皆悉動搖。[0110c15] 「時，天帝釋天眼觀",
    "T03n0155_001:0110c16": "之，見夫人自割其乳濟其危厄。時，天帝釋、",
    "T03n0155_001:0110c17": "無數諸天，即時來下住虛空中，皆為悲泣淚",
    "T03n0155_001:0110c18": "如盛雨。於時，天帝住夫人前而便問言：『汝今",
    "T03n0155_001:0110c19": "所施甚為難及，求何願耶？』夫人答言：『持此",
    "T03n0155_001:0110c20": "功德用求無上正真之道，度脫一切眾生苦",
    "T03n0155_001:0110c21": "厄。』天帝答言：『汝求此願、以何為證？』於是夫",
    "T03n0155_001:0110c22": "人即立誓言：『今我所施功德審諦成正覺",
    "T03n0155_001:0110c23": "者，我乳尋當平復如故。』其乳尋時，平復如",
    "T03n0155_001:0110c24": "故。天帝讚言：『善哉善哉！汝成佛不久。』諸",
    "T03n0155_001:0110c25": "天歡喜，即便現形歎夫人言：『汝今所施得無",
    "T03n0155_001:0110c26": "悔恨？以為痛耶？』答言：『我無悔恨，不以為痛。』",
    "T03n0155_001:0110c27": "天復答言：『若無悔恨，以何為證？』於是夫人",
    "T03n0155_001:0110c28": "便立誓言：『我今所施用求佛道無悔恨者，令",
    "T03n0155_001:0110c29": "我女身變成男子。』立誓已訖，應時女身變為",
    "T03n0155_001:0111a01": "男子。時，諸天神讚言：『善哉善哉！如汝所願",
    "T03n0155_001:0111a02": "成佛不久。』王及臣民歎甚奇特歡喜無量，",
    "T03n0155_001:0111a03": "是時，國中眾病消除，穀米豐賤人民安樂。[0111a03] 「&#x5374;",
    "T03n0155_001:0111a04": "後國王崩亡，群臣共議當更立王。時，天帝釋",
    "T03n0155_001:0111a05": "來下，語群臣言：『跋摩竭提變身化成男子，",
    "T03n0155_001:0111a06": "加有福德，應得為王。』諸臣歡喜即拜為王，人",
    "T03n0155_001:0111a07": "民熾盛國遂興隆。」[0111a07] 佛告王言：「爾時跋摩竭提",
    "T03n0155_001:0111a08": "者，今我身是。而我爾時，不惜身命，布施如是；",
    "T03n0155_001:0111a09": "現世獲報，即變其身成於男子，得紹王位。因",
    "T03n0155_001:0111a10": "是功德，今得成佛普救一切。菩薩行檀波羅",
    "T03n0155_001:0111a11": "蜜，勇猛如是。」[0111a11] 諸弟子、國王臣民，皆大歡喜，",
    "T03n0155_001:0111a12": "為佛作禮而去。",
    "T03n0155_001:0111a13": "[0111a13] 聞如是：[0111a13] 一時，佛在舍衛國祇樹給孤獨園。城",
    "T03n0155_001:0111a14": "中有一婆羅門，於城外興立祠壇設施飲食，",
    "T03n0155_001:0111a15": "請諸婆羅門祠祀已訖，便還入城。時，佛入城",
    "T03n0155_001:0111a16": "乞食，來出道中見佛光相巍巍，歡喜踊躍遶",
    "T03n0155_001:0111a17": "佛一匝作禮而去。時，佛便笑，光從口出遍照",
    "T03n0155_001:0111a18": "十方，上至三十三天，下至大地獄，諸畜生",
    "T03n0155_001:0111a19": "禽獸、諸餓鬼，五道境界莫不蒙明，病者皆",
    "T03n0155_001:0111a20": "愈，牢獄繫閉悉得放解。諸天人民見佛光",
    "T03n0155_001:0111a21": "明，歡喜無量來至佛所，以若干花香供養世",
    "T03n0155_001:0111a22": "尊。阿難長跪前白佛言：「今日世尊欣笑如",
    "T03n0155_001:0111a23": "是，願說笑意。」[0111a23] 佛告阿難：「見此婆羅門繞佛",
    "T03n0155_001:0111a24": "一匝者不？」[0111a24] 對曰：「唯然見之。」[0111a24] 佛告阿難：「此",
    "T03n0155_001:0111a25": "婆羅門見佛歡喜，清淨敬意遶佛一匝。以此",
    "T03n0155_001:0111a26": "功德，從是以後二十五劫不墮三塗，天上人",
    "T03n0155_001:0111a27": "中所生之處快樂無極；竟二十五劫當得辟",
    "T03n0155_001:0111a28": "支佛，名特[打-丁+親]那祇梨。」阿難及一切大眾，聞",
    "T03n0155_001:0111a29": "佛所說，身心清淨，有得須陀洹、斯陀含、阿那",
    "T03n0155_001:0111b01": "含、阿羅漢者，或發無上正真道者。眾會歡",
    "T03n0155_001:0111b02": "喜，為佛作禮，右遶而去。",
    "T03n0155_001:0111b03": "[0111b03] 聞如是：[0111b03] 一時，佛在&#x6B1D;單羅延國，佛與千二百",
    "T03n0155_001:0111b04": "五十沙門俱，行詣村落。如來色相三十有二、",
    "T03n0155_001:0111b05": "八十種好，光明晃&#x7134;照曜天地莫不大明。",
    "T03n0155_001:0111b06": "猶如盛月星中特明。時，天盛熱無有蔭涼，有",
    "T03n0155_001:0111b07": "一放羊人，見佛光相，心自念言：「如來世尊",
    "T03n0155_001:0111b08": "三界之師，涉冒盛熱無有蔭涼。」即編草作蓋",
    "T03n0155_001:0111b09": "用覆佛上，捉隨佛行。去羊大遠，放蓋擲地",
    "T03n0155_001:0111b10": "還趣羊邊。佛便微笑，金色光從口中出數千",
    "T03n0155_001:0111b11": "萬岐，岐出百千萬光，遍照十方，上至三十",
    "T03n0155_001:0111b12": "三天，下至十八地獄，禽獸、餓鬼莫不大",
    "T03n0155_001:0111b13": "明。三界天人見佛光明，應時皆來至於佛",
    "T03n0155_001:0111b14": "所，一切人民及諸龍、阿修倫，無數眾會，皆大",
    "T03n0155_001:0111b15": "歡喜，持香花伎樂供養如來。阿難長跪前白",
    "T03n0155_001:0111b16": "佛言：「佛不妄笑，願說其意。」[0111b16] 佛告阿難：「汝",
    "T03n0155_001:0111b17": "今見此放羊人不？」[0111b17] 對曰：「唯然見之。」[0111b17] 佛告",
    "T03n0155_001:0111b18": "阿難：「此放羊人以恭敬之心，而以草蓋用",
    "T03n0155_001:0111b19": "覆佛上。以此功德，十三劫中，天上世間生尊",
    "T03n0155_001:0111b20": "貴處，常自然有七寶之蓋而在其上；命終",
    "T03n0155_001:0111b21": "之後不墮三惡道中。竟十三劫出家為道，成",
    "T03n0155_001:0111b22": "辟支佛，名阿耨婆達。」一切大眾聞佛所說，或",
    "T03n0155_001:0111b23": "得道&#x8FF9;、往來、不還、無著之證，成辟支佛，或",
    "T03n0155_001:0111b24": "發無上正真道意者，或得立不退轉地者。眾",
    "T03n0155_001:0111b25": "會歡喜，為佛作禮而去。",
    "T03n0155_001:0111b26": "[0111b26] 聞如是：[0111b26] 一時，佛在舍衛國祇樹給孤獨園。佛",
    "T03n0155_001:0111b27": "尊弟子名舍利弗，晝夜六時，常以道眼觀於",
    "T03n0155_001:0111b28": "眾生，應得度者&#x8F19;往度之。王波斯匿有一大",
    "T03n0155_001:0111b29": "臣，名曰師質，財富無量，應時得度。時，舍利",
    "T03n0155_001:0111c01": "弗，明日晨朝著衣持&#x9262;，往詣其家而從乞",
    "T03n0155_001:0111c02": "食。於是師質見即作禮，問訊請命入坐施設",
    "T03n0155_001:0111c03": "床座飯食。時，舍利弗，食訖澡手漱口，為說經",
    "T03n0155_001:0111c04": "法：富貴榮祿眾苦之本，居家恩愛猶如牢獄",
    "T03n0155_001:0111c05": "之中，一切所有皆悉非常，三界尊貴猶如幻",
    "T03n0155_001:0111c06": "化，五道生死轉貿身形無有吾我。[0111c06] 師質聞法",
    "T03n0155_001:0111c07": "心意悚然，不慕榮貴不樂恩愛，觀於居家",
    "T03n0155_001:0111c08": "猶如丘墓，便以居業一切盡以以付其弟，便",
    "T03n0155_001:0111c09": "剃鬚髮而著袈裟，便入深山坐禪行道。其婦",
    "T03n0155_001:0111c10": "愁憂，思念前夫不順後夫。後夫問言：「居家財",
    "T03n0155_001:0111c11": "產珍寶甚多，何所乏短常愁不樂？」[0111c11] 其婦報言：",
    "T03n0155_001:0111c12": "「思念前夫是以愁耳。」[0111c12] 其夫復問：「汝今與我",
    "T03n0155_001:0111c13": "共為夫婦，何以晝夜思念前夫？」[0111c13] 婦復答言：",
    "T03n0155_001:0111c14": "「前夫心意甚好無比，是以思念。」[0111c14] 其弟見嫂思",
    "T03n0155_001:0111c15": "念，恐兄返戒還奪其業，便語賊帥：「雇汝五百",
    "T03n0155_001:0111c16": "金錢，斫彼沙門頭來。」[0111c16] 賊帥受錢，往到山中見",
    "T03n0155_001:0111c17": "彼沙門。沙門語言：「我唯弊衣無有財產，汝",
    "T03n0155_001:0111c18": "何以來？」賊即答言：「汝弟雇我使來殺汝。」沙",
    "T03n0155_001:0111c19": "門恐怖便語賊言：「我新作道人，又未見佛",
    "T03n0155_001:0111c20": "不解道法，且莫殺我！須我見佛少解經法，",
    "T03n0155_001:0111c21": "殺我不遲。」賊語之言：「今必殺汝不得止也。」",
    "T03n0155_001:0111c22": "沙門即舉一臂而語賊言：「且斫一臂，留我殘",
    "T03n0155_001:0111c23": "命使得見佛。」時，賊便斫一臂持去與弟。[0111c23] 於是",
    "T03n0155_001:0111c24": "沙門便往見佛，作禮&#x5374;坐，佛為說法：「汝無數",
    "T03n0155_001:0111c25": "劫久遠以來，割奪其頭手&#x811A;之血，多於四大",
    "T03n0155_001:0111c26": "海水，積身之骨高於須彌，涕泣之淚過於",
    "T03n0155_001:0111c27": "四海，飲親之乳多於江海，汝從無數劫以",
    "T03n0155_001:0111c28": "來不但今也。一切有身皆受眾苦，一切眾",
    "T03n0155_001:0111c29": "苦皆從習生，由習恩愛有斯眾苦，癡愛已",
    "T03n0155_001:0112a01": "斷不習眾行，不習眾行便無有身，已無有身",
    "T03n0155_001:0112a02": "眾苦便滅，唯當思惟八正之道。」於是沙門聞",
    "T03n0155_001:0112a03": "佛所說豁然意解，即於佛前得阿羅漢道，",
    "T03n0155_001:0112a04": "便放身命而般涅槃。[0112a04] 賊擔其臂往持與弟，",
    "T03n0155_001:0112a05": "弟便持臂著於嫂前，語其嫂言：「常云思念",
    "T03n0155_001:0112a06": "前婿，此是其臂。」其嫂悲泣哽咽不樂，便往",
    "T03n0155_001:0112a07": "白王。王即推挍，如實不虛。便殺其弟。[0112a07] 諸比",
    "T03n0155_001:0112a08": "丘有疑，問佛：「而此沙門前世之時，作何惡行",
    "T03n0155_001:0112a09": "今見斫臂？修何德本今值世尊得阿羅漢道？」",
    "T03n0155_001:0112a10": "[0112a10] 佛告諸比丘：「乃昔過去世波羅奈國，爾時，有",
    "T03n0155_001:0112a11": "王名婆羅達，出行遊獵馳逐走獸，迷失徑",
    "T03n0155_001:0112a12": "路不知出處。草木參天，無餘方計而得",
    "T03n0155_001:0112a13": "來出，大用恐怖，遂復前行，見一辟支佛。王問",
    "T03n0155_001:0112a14": "其言：『迷失徑路從何得出？軍馬人眾在於何",
    "T03n0155_001:0112a15": "所？』時，辟支佛臂有惡瘡不能舉手，即便持",
    "T03n0155_001:0112a16": "&#x811A;示其道徑。王便瞋恚：『此是我民，見我不",
    "T03n0155_001:0112a17": "起，反持其&#x811A;示我道徑？』王便拔刀斫斷其臂。",
    "T03n0155_001:0112a18": "時，辟支佛意自念言：『王若不自悔責以往，當",
    "T03n0155_001:0112a19": "受重罪無有出期。』於是辟支佛即於王前，",
    "T03n0155_001:0112a20": "飛昇虛空神足變現。時，王見之以身投地，",
    "T03n0155_001:0112a21": "舉聲大哭悔過自謝：『辟支佛！唯願來下受我",
    "T03n0155_001:0112a22": "懺悔。』時，辟支佛即便來下受其懺悔。王持頭",
    "T03n0155_001:0112a23": "面著辟支佛足，作禮自陳：『唯見矜愍受我懺",
    "T03n0155_001:0112a24": "悔，願莫使我久受苦痛。』時，辟支佛便放身",
    "T03n0155_001:0112a25": "命入於無餘涅槃。王便收取耶旬起塔，花",
    "T03n0155_001:0112a26": "香供養，常於塔前懺悔求願而得度脫。」[0112a26] 佛",
    "T03n0155_001:0112a27": "言：「爾時王者，此沙門是。由斫辟支佛臂，五",
    "T03n0155_001:0112a28": "百世中常見斫臂而死，至于今日。由懺悔故",
    "T03n0155_001:0112a29": "不墮地獄，解了智慧而得度脫成阿羅漢道。」",
    "T03n0155_001:0112b01": "[0112b01] 佛告諸比丘：「一切殃福終不朽敗。」[0112b01] 諸比丘聞",
    "T03n0155_001:0112b02": "佛所說，莫不驚悚，頭面作禮。",
    "T03n0155_001:0112b03": "[0112b03] 昔佛在阿耨達池告五百阿羅漢：「汝等各各",
    "T03n0155_001:0112b04": "自說前世宿行今得成道。」時，諸阿羅漢承佛",
    "T03n0155_001:0112b05": "教誨，各各自說宿行所作功德。[0112b05] 時，有阿羅漢",
    "T03n0155_001:0112b06": "名婆多竭梨，自說：「前世無央數劫，時世有",
    "T03n0155_001:0112b07": "佛，名曰定光如來、至真、等正覺、明行成為、善",
    "T03n0155_001:0112b08": "逝、世間解、無上士、道法御、天人師，有大慈哀眾",
    "T03n0155_001:0112b09": "祐一切，為於眾生作大依怙，興出于世，教",
    "T03n0155_001:0112b10": "化人天皆令成道，乃取滅度，分布舍利起於",
    "T03n0155_001:0112b11": "塔廟。法欲末時，我為貧人，無餘方業窮行",
    "T03n0155_001:0112b12": "採薪，遙見大澤中有塔寺甚為巍巍。我時見",
    "T03n0155_001:0112b13": "之，心用欣然踊躍難量，即便行往到其塔所，",
    "T03n0155_001:0112b14": "瞻&#x89A9;所像歡喜作禮。見諸狐狼飛鳥走獸在",
    "T03n0155_001:0112b15": "中止宿，草木荊棘不淨滿中，&#x9008;絕無人，無",
    "T03n0155_001:0112b16": "人行跡無供養者。而我&#x89A9;見心用愴然，不曉",
    "T03n0155_001:0112b17": "知如來威神功德之法，但以歡喜誅伐草木，",
    "T03n0155_001:0112b18": "及於掃除不淨盡去。掃塔已訖，一心歡喜繞",
    "T03n0155_001:0112b19": "之八匝，叉手作禮而去。持此功德，壽終之",
    "T03n0155_001:0112b20": "後得生第十五光音天上，以眾名寶用為宮",
    "T03n0155_001:0112b21": "殿光明晃&#x7134;，於諸天中特為巍巍不可計量。",
    "T03n0155_001:0112b22": "盡其天壽，而復百返為轉輪聖王，七寶自然",
    "T03n0155_001:0112b23": "典主四域。復畢其壽，常生國王大姓長者家，",
    "T03n0155_001:0112b24": "財富無數顏容殊妙無有雙比，人見歡喜莫",
    "T03n0155_001:0112b25": "不愛敬。欲行之時，道路自淨，虛空之中雨",
    "T03n0155_001:0112b26": "散眾花。用此恭敬生處自然，一阿僧祇九十",
    "T03n0155_001:0112b27": "劫中迴流宛轉，常生天上及與人中，尊榮豪",
    "T03n0155_001:0112b28": "貴封授自然不墮三塗。我憶此事大自雅",
    "T03n0155_001:0112b29": "奇，今我最後福願畢滿，遭值釋師三界中",
    "T03n0155_001:0112c01": "雄，入於尊法便成沙門，六通清徹無不解",
    "T03n0155_001:0112c02": "達，諸欲永盡得成羅漢，無復惱熱冷而無",
    "T03n0155_001:0112c03": "暖，其心清淨獲於大安。若有能於佛、法及與",
    "T03n0155_001:0112c04": "眾僧所作如毛髮之善，所生之處受報弘大",
    "T03n0155_001:0112c05": "無有窮極。自念往古所作德行報應如是者",
    "T03n0155_001:0112c06": "乎。」婆多竭梨於佛前，自說宿行已，為佛作禮",
    "T03n0155_001:0112c07": "&#x5374;住一面。",
    "T03n0155_001:0112c08": "[0112c08] 昔佛初得道，惟念：「眾生愚癡倒見剛強難化，",
    "T03n0155_001:0112c09": "吾設當為說法者，誰肯信受？不如取般涅槃。",
    "T03n0155_001:0112c10": "亦無有來請佛說法者。」梵天知佛意欲取涅",
    "T03n0155_001:0112c11": "槃，即與無數梵眾，如人屈伸臂頃，來至佛",
    "T03n0155_001:0112c12": "所，頭面作禮，遶佛三匝，長跪叉手前白佛言：",
    "T03n0155_001:0112c13": "「三界眾生盲冥甚久，大聖出現。唯願世尊！",
    "T03n0155_001:0112c14": "以大慈大悲無量大哀，願受我請、必受我請，",
    "T03n0155_001:0112c15": "開演法藏施慧光明。」[0112c15] 佛告梵天：「眾生難寤",
    "T03n0155_001:0112c16": "迷惑倒見，吾設當為說其經法，誰肯信受？吾",
    "T03n0155_001:0112c17": "不如早取泥洹。」[0112c17] 於是梵天重復請曰：「三界眾",
    "T03n0155_001:0112c18": "生為久在幽冥，億百千劫乃有佛耳，猶優曇",
    "T03n0155_001:0112c19": "&#x9262;花時時乃有，佛亦難值。唯願如來重加",
    "T03n0155_001:0112c20": "大哀，開寤愚癡，願說經法。世尊往昔無數",
    "T03n0155_001:0112c21": "劫來，放捨身命頭目髓腦肌肉骨血國城妻",
    "T03n0155_001:0112c22": "子，施與一切，為眾生故起大弘誓，當為眾生",
    "T03n0155_001:0112c23": "作大光明。」[0112c23] 「乃昔過去無央數劫。時閻浮提有",
    "T03n0155_001:0112c24": "大國王，名度闍那謝梨，慈仁勇猛端正第",
    "T03n0155_001:0112c25": "一，典主八萬四千諸國，其國豐盛人民安",
    "T03n0155_001:0112c26": "樂。爾時，國王處於正殿坐自思惟：『夫人在",
    "T03n0155_001:0112c27": "世尊榮豪貴富樂自然，皆由先世施行眾善、",
    "T03n0155_001:0112c28": "修習智慧，以是之故今致自然；已得自然，",
    "T03n0155_001:0112c29": "迷惑色欲，不惟非常，不知更紹來世之福，",
    "T03n0155_001:0113a01": "猶如畜生飽食終日無所用心。夫為智者，唯",
    "T03n0155_001:0113a02": "當修習智慧正法日新之益。』作是思惟已便",
    "T03n0155_001:0113a03": "告傍臣：『命請中有智慧者為吾說法，我欲聞",
    "T03n0155_001:0113a04": "之。』群臣受教，遣使四出諸國，命請聰明大智",
    "T03n0155_001:0113a05": "慧者。[0113a05] 「時，有一婆羅門，學問廣博智慧第一，來",
    "T03n0155_001:0113a06": "應王命。群臣白王：『今有婆羅門，聰明博達",
    "T03n0155_001:0113a07": "來在門外。』王聞歡喜即出奉迎，頭面作禮",
    "T03n0155_001:0113a08": "施設寶座，供施甘饌食訖澡漱。王語婆羅門",
    "T03n0155_001:0113a09": "言：『久聞有德，故遠相屈，唯願大仙為說經",
    "T03n0155_001:0113a10": "法。』答言：『我學以來積年勤苦，大王云何直",
    "T03n0155_001:0113a11": "爾欲聞？』王語婆羅門言：『欲須國城珍寶，隨",
    "T03n0155_001:0113a12": "意所欲，悉當相給。』答言：『我亦不用珍寶、國",
    "T03n0155_001:0113a13": "城、妻子、象馬，大王若能剜其身肉用作千燈，",
    "T03n0155_001:0113a14": "若能爾者當為說法，不能爾者經法難聞。』[0113a14] 「王",
    "T03n0155_001:0113a15": "自念言：『無數劫來喪身叵計未曾為法，今為",
    "T03n0155_001:0113a16": "法故以身為燈，甚為快善。』王大歡喜，答婆羅",
    "T03n0155_001:0113a17": "門言：『如汝所&#x52C5;，即當奉行，不敢違命。』婆羅門",
    "T03n0155_001:0113a18": "言：『能爾者大善！何時當為？』王復答言：『&#x5374;",
    "T03n0155_001:0113a19": "後七日乃當為之。』王&#x52C5;群臣告下諸國大王：",
    "T03n0155_001:0113a20": "『&#x5374;後七日為聞法故，當於身上而燃千燈；",
    "T03n0155_001:0113a21": "諸欲來見王者，皆悉集於大國。』&#x7FA3;臣受教，同",
    "T03n0155_001:0113a22": "時遣使下八萬四千諸國：『大王&#x5374;後七日當",
    "T03n0155_001:0113a23": "於身上而燃千燈；諸王臣民諸欲來見王者，",
    "T03n0155_001:0113a24": "疾來馳至集於大國。』[0113a24] 「當是之時，諸王臣民，聞",
    "T03n0155_001:0113a25": "之驚愕如喪父母，哀[口*睪]涕泣動閻浮提。諸王",
    "T03n0155_001:0113a26": "臣民悉來集會，王&#x52C5;語傍臣：『於大廣博平坦",
    "T03n0155_001:0113a27": "之地設施座席。』群臣奉命，即時於廣博地設",
    "T03n0155_001:0113a28": "施床座。時，王飯已與諸夫人、二萬婇女、一萬",
    "T03n0155_001:0113a29": "大臣導從前後，王於座所王處正座，諸夫",
    "T03n0155_001:0113b01": "人婇女及諸王群臣人民，皆悉同時腹拍王",
    "T03n0155_001:0113b02": "前，同聲白王言：『唯願天王大慈大悲無量",
    "T03n0155_001:0113b03": "大哀！以我等故，莫於身上而燃千燈。』王答",
    "T03n0155_001:0113b04": "謝諸王臣民夫人婇女：『吾從無央數劫，五道",
    "T03n0155_001:0113b05": "生死壞身無數，未曾為法喪身命也。今為法",
    "T03n0155_001:0113b06": "故以身作燈，持是功德用求佛道，普為十方",
    "T03n0155_001:0113b07": "無量眾生作大光明，除去眾生三毒癡冥。吾",
    "T03n0155_001:0113b08": "成佛時，當為汝等施慧光明照除生死，開涅",
    "T03n0155_001:0113b09": "槃門入安隱法。汝等莫&#x5374;我無上道心。』時，諸",
    "T03n0155_001:0113b10": "會者皆悉默然。[0113b10] 「於是大王即便持刀授與左",
    "T03n0155_001:0113b11": "右，&#x52C5;令剜身作千燈處，出其身肉深如大錢，",
    "T03n0155_001:0113b12": "以酥油灌中而作千燈。安炷已訖，語婆羅門",
    "T03n0155_001:0113b13": "言：『先說經法，然後燃燈。』而婆羅門，為王唯",
    "T03n0155_001:0113b14": "說一偈言：",
    "T03n0155_001:0113b15": "「『常者皆盡，  高者亦墮，",
    "T03n0155_001:0113b16": "  合會有離，  生者有死。』",
    "T03n0155_001:0113b17": "[0113b17] 「王聞偈已歡喜踊躍，告諸群臣、夫人婇女，皆悉",
    "T03n0155_001:0113b18": "受誦，即便疏偈題著諸門街陌里巷，&#x52C5;諸人",
    "T03n0155_001:0113b19": "民皆令諷誦，下閻浮提諸王臣民亦令諷誦。",
    "T03n0155_001:0113b20": "於是大王告婆羅門：『今可燃燈。』王便立誓：",
    "T03n0155_001:0113b21": "『今為法故以身為燈，我不求作聖王上至天",
    "T03n0155_001:0113b22": "帝及諸天王世界榮樂，亦不求二乘之證，持",
    "T03n0155_001:0113b23": "是功德願求無上正真之道，普為十方五道",
    "T03n0155_001:0113b24": "眾生，作大法光明照於眾冥。』爾時，國王發",
    "T03n0155_001:0113b25": "是願已，即時三千大千世界六種震動，上至",
    "T03n0155_001:0113b26": "首陀會天，一切宮殿皆悉震動。時，諸天人甚",
    "T03n0155_001:0113b27": "大惶怖：『是何瑞應令地大動？』即以天眼觀閻",
    "T03n0155_001:0113b28": "浮提，見於菩薩為於法故，身燃千燈發於弘",
    "T03n0155_001:0113b29": "誓。是使爾耳。[0113b29] 「時，諸天人皆悉來下，而見菩薩",
    "T03n0155_001:0113c01": "身燃千燈，無數諸天悲泣雨淚。時，天帝釋",
    "T03n0155_001:0113c02": "住於王前，讚言：『善哉！善哉！為於法故不惜",
    "T03n0155_001:0113c03": "身命，欲求何等？』菩薩答言：『我亦不求轉輪",
    "T03n0155_001:0113c04": "聖王、天帝、魔王及梵天王，色聲香味，亦不求",
    "T03n0155_001:0113c05": "羅漢、辟支佛，持是功德用求無上正真之道，",
    "T03n0155_001:0113c06": "普為十方無量眾生施慧光明，照除眾生三",
    "T03n0155_001:0113c07": "毒癡冥，令離眾苦至泥洹安樂。』[0113c07] 「時，天帝釋復",
    "T03n0155_001:0113c08": "問王言：『身燃千燈，得無痛惱而有悔耶？』王",
    "T03n0155_001:0113c09": "答天帝：『不以為痛，亦無悔恨。』天帝重問：『若",
    "T03n0155_001:0113c10": "無悔恨，以何為證？』於是國王便自誓言：『而我",
    "T03n0155_001:0113c11": "今日為於法故身燃千燈，持是功德用求無",
    "T03n0155_001:0113c12": "上正真之道。審當成佛者。千燈諸瘡即當除",
    "T03n0155_001:0113c13": "愈，身即平復無有瘡瘢。』作是語已，身即平復",
    "T03n0155_001:0113c14": "無復瘡瘢，端正姝好過踰於前。[0113c14] 「時，天帝釋、無",
    "T03n0155_001:0113c15": "數諸天、國王群臣、夫人婇女、無量庶民，異口",
    "T03n0155_001:0113c16": "同音悉讚歎言：『善哉！善哉！』歎未曾有，歡喜踊",
    "T03n0155_001:0113c17": "躍，皆奉行十善之教。」佛言：「爾時國王者，則",
    "T03n0155_001:0113c18": "我身是，時婆羅門者，調達是。菩薩求習智慧，",
    "T03n0155_001:0113c19": "精進如是。」",
    "T03n0155_001:0113c20": "佛說菩薩本行經卷上",
    "T03n0155_001:0113c21": "[0113c21] 丹藏以此卷為下卷，以中為上，以下為中。"
}