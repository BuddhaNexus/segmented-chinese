{
    "X63n1223_001:0017c06": "No. 1223-A",
    "X63n1223_001:0017c07": " 頓悟入道要門論原序",
    "X63n1223_001:0017c09": "[0017c09] 夫善知識者。如巨海舟航。能度迷類。長夜明炬。善破",
    "X63n1223_001:0017c10": "&#x7FA3;昏。大珠和尚首參馬祖。使入慧海之&#x704B;界。令開寶",
    "X63n1223_001:0017c11": "藏於自家。所以靈辯滔滔。譬大川之流水。峻機疊疊。",
    "X63n1223_001:0017c12": "如圓器之傾珠。於是曲設多方。垂慈利物。發揚至道。",
    "X63n1223_001:0017c13": "烏可以筆舌讚歎哉。[0017c13] 妙&#x53F6;維那。四明翠山大中理公",
    "X63n1223_001:0017c14": "之神足。夙具靈根。素培智種。禪餘之暇閱此老語錄。",
    "X63n1223_001:0017c15": "有所證入。平生礙膺之物脫然而去。從上佛祖舌頭",
    "X63n1223_001:0017c16": "一無所疑矣。此亦古塔主&#x89A9;雲門語而嗣之。正所謂",
    "X63n1223_001:0017c17": "也。故捐資鏤板以廣其傳。期以後之來者同一了悟。",
    "X63n1223_001:0017c18": "存此心者。豈淺淺耶。此之功勳不墜。行願彌堅。蓋可",
    "X63n1223_001:0017c19": "見矣。所幾法流不泯。派永接於曹溪。燈焰長存。光愈",
    "X63n1223_001:0017c20": "明於少室也。 &#x65F9;歲在癸丑春孟十日阿育王山",
    "X63n1223_001:0017c21": " 沙門釋崇裕書於無異堂",
    "X63n1223_001:0018a02": "No. 1223",
    "X63n1223_001:0018a03": "頓悟入道要門論卷上(合下參問語錄)",
    "X63n1223_001:0018a05": "唐沙門 慧海 撰",
    "X63n1223_001:0018a06": "[0018a06] 稽首和南十方諸佛．諸大菩薩眾。弟子今作此論。恐",
    "X63n1223_001:0018a07": "不會聖心。願賜懺悔。若會聖理。盡將迴施一切有情。",
    "X63n1223_001:0018a08": "願於來世盡得成佛。",
    "X63n1223_001:0018a09": "[0018a09] 問。欲修何法。即得解脫。[0018a09] 答。唯有頓悟一門。即得解脫。",
    "X63n1223_001:0018a10": "[0018a10] 云何為頓悟。[0018a10] 答。頓者。頓除妄念。悟者。悟無所得。[0018a10] 問。從",
    "X63n1223_001:0018a11": "何而修。[0018a11] 答。從根本修。[0018a11] 云何從根本修。[0018a11] 答。心為根本。[0018a11] 云",
    "X63n1223_001:0018a12": "何知心為根本。[0018a12] 答。楞伽經云。心生即種種法生。心滅",
    "X63n1223_001:0018a13": "即種種法滅。維摩經云。欲得淨土。當淨其心。隨其心",
    "X63n1223_001:0018a14": "淨。即佛土淨。遺教經云。但制心一處。無事不辦。經云。",
    "X63n1223_001:0018a15": "聖人求心不求佛。愚人求佛不求心。智人調心不調",
    "X63n1223_001:0018a16": "身。愚人調身不調心。佛名經云。罪從心生。還從心滅。",
    "X63n1223_001:0018a17": "故知善惡一切皆由自心。所以心為根本也。若求解",
    "X63n1223_001:0018a18": "脫者。先須識根本。若不達此理。&#x8657;費功勞。於外相求。",
    "X63n1223_001:0018a19": "無有是處。禪門經云。於外相求。雖經劫數。終不能成。",
    "X63n1223_001:0018a20": "於內覺觀。如一念頃。即證菩提。[0018a20] 問。夫修根本。以何法",
    "X63n1223_001:0018a21": "修。[0018a21] 答。惟坐禪。禪定即得。禪門經云。求佛聖智。要即禪",
    "X63n1223_001:0018a22": "定。若無禪定。念想喧動。壞其善根。[0018a22] 問。云何為禪。云何",
    "X63n1223_001:0018a23": "為定。[0018a23] 答。妄念不生為禪。坐見本性為定。本性者。是汝",
    "X63n1223_001:0018a24": "無生心。定者。對境無心。八風不能動。八風者。利．衰．毀．",
    "X63n1223_001:0018b01": "譽．稱．譏．苦．樂。是名八風。若得如是定者。雖是凡夫。即",
    "X63n1223_001:0018b02": "入佛位。何以故。菩薩戒經云。眾生受佛戒。即入諸佛",
    "X63n1223_001:0018b03": "位。得如是者。即名解脫。亦名達彼岸。超六度。越三界",
    "X63n1223_001:0018b04": "大力菩薩。無量力尊。是大丈夫。",
    "X63n1223_001:0018b05": "[0018b05] 問。心住何處即住。[0018b05] 答。住無住處即住。[0018b05] 問。云何是無住",
    "X63n1223_001:0018b06": "處。[0018b06] 答。不住一切處。即是住無住處。[0018b06] 云何是不住一切",
    "X63n1223_001:0018b07": "處。[0018b07] 答。不住一切處者。不住善惡．有無．內外中間。不住",
    "X63n1223_001:0018b08": "空。亦不住不空。不住定。亦不住不定。即是不住一切",
    "X63n1223_001:0018b09": "處。只箇不住一切處。即是住處也。得如是者。即名無",
    "X63n1223_001:0018b10": "住心也。無住心者是佛心。[0018b10] 問。其心似何物。[0018b10] 答。其心不",
    "X63n1223_001:0018b11": "青不黃．不赤不白．不長不短．不去不來．非垢非淨．不",
    "X63n1223_001:0018b12": "生不滅。湛然常寂。此是本心形相也。亦是本身。本身",
    "X63n1223_001:0018b13": "者。即佛身也。[0018b13] 問。身心以何為見。是眼見．耳見．鼻見及",
    "X63n1223_001:0018b14": "身心等見。[0018b14] 答。見無如許種見。[0018b14] 云。既無如許種見。復何",
    "X63n1223_001:0018b15": "見。[0018b15] 答。是自性見。何以故。為自性本來清淨。湛然空寂。",
    "X63n1223_001:0018b16": "即於空寂體中能生此見。[0018b16] 問。只如清淨體尚不可得。",
    "X63n1223_001:0018b17": "此見從何而有。[0018b17] 答。喻如明鑑中雖無像。能見一切像。",
    "X63n1223_001:0018b18": "何以故。為明鑑無心故。學人若心無所染。妄心不生。",
    "X63n1223_001:0018b19": "我所心滅。自然清淨。以清淨故。能生此見。法句經云。",
    "X63n1223_001:0018b20": "於畢竟空中熾然建立。是善知識也。",
    "X63n1223_001:0018b21": "[0018b21] 問。涅槃經．金剛身品。不可見。了了見。無有知者。無不",
    "X63n1223_001:0018b22": "知者。云何。[0018b22] 答。不可見者。為自性體無形。不可得故。是",
    "X63n1223_001:0018b23": "名不可見也。然見不可得者。體寂湛然。無有去來。不",
    "X63n1223_001:0018b24": "離世流。世流不能流。坦然自在。即是了了見也。無有",
    "X63n1223_001:0018c01": "知者。為自性無形。本無分別。是名無有知者。無不知",
    "X63n1223_001:0018c02": "者。於無分別體中具有恒沙之用。若能分別一切。即",
    "X63n1223_001:0018c03": "無事不知。是名無不知者。般若偈云。般若無知。無事",
    "X63n1223_001:0018c04": "不知。般若無見。無事不見。",
    "X63n1223_001:0018c05": "[0018c05] 問。經云。不見有無。即真解脫。何者是不見有無。[0018c05] 答。證",
    "X63n1223_001:0018c06": "得淨心時即名有。於中不生得淨心想。即名不見有",
    "X63n1223_001:0018c07": "也。得想無生無住。不得作無生無住想。即是不見無",
    "X63n1223_001:0018c08": "也。故云不見有無也。楞嚴經云。知見立知。即無明本。",
    "X63n1223_001:0018c09": "知見無見。斯即涅槃。亦名解脫。",
    "X63n1223_001:0018c10": "[0018c10] 問。云何是無所見。[0018c10] 答。若見男子．女人及一切色像。於",
    "X63n1223_001:0018c11": "中不起愛憎與不見等。即是無所見也。[0018c11] 問。對一切色",
    "X63n1223_001:0018c12": "像時。即名為見。不對色像時。亦名見否。[0018c12] 答。見。[0018c12] 問。對物",
    "X63n1223_001:0018c13": "時。從有見。不對物時。云何有見。[0018c13] 答。今言見者。不論對",
    "X63n1223_001:0018c14": "物與不對物。何以故。為見性常故。有物之時即見。無",
    "X63n1223_001:0018c15": "物之時亦見也。故知物自有去來。見性無來去也。諸",
    "X63n1223_001:0018c16": "彼亦耳。[0018c16] 問。正見物時。見中有物否。[0018c16] 答。見中不立物。[0018c16] 問。",
    "X63n1223_001:0018c17": "正見無物時。見中有無物否。[0018c17] 答。見中不立無物。",
    "X63n1223_001:0018c18": "[0018c18] 問。有聲時。即有聞。無聲時。還得聞否。[0018c18] 答。亦聞。[0018c18] 問。有聲",
    "X63n1223_001:0018c19": "時。從有聞。無聲時。云何得聞。[0018c19] 答。今言聞者。不論有聲",
    "X63n1223_001:0018c20": "無聲。何以故。為聞性常故。有聲時即聞。無聲時亦聞。",
    "X63n1223_001:0018c21": "[0018c21] 問。如是聞者是誰。[0018c21] 答。是自性聞。亦名知者聞。[0018c21] 問。此頓",
    "X63n1223_001:0018c22": "悟門以何為宗。以何為旨。以何為體。以何為用。[0018c22] 答。無",
    "X63n1223_001:0018c23": "念為宗。妄心不起為旨。以清淨為體。以智為用。[0018c23] 問。既",
    "X63n1223_001:0018c24": "言無念為宗。未審無念者無何念。[0018c24] 答。無念者。無邪念。",
    "X63n1223_001:0019a01": "非無正念。[0019a01] 云何為邪念。云何名正念。[0019a01] 答。念有念無即",
    "X63n1223_001:0019a02": "名邪念。不念有無即名正念。念善念惡名為邪念。不",
    "X63n1223_001:0019a03": "念善惡名為正念。乃至苦樂．生滅．取捨．怨親．憎愛。並",
    "X63n1223_001:0019a04": "名邪念。不念苦樂等。即名正念。[0019a04] 問。云何是正念。[0019a04] 答。正",
    "X63n1223_001:0019a05": "念者。唯念菩提。[0019a05] 問。菩提可得否。[0019a05] 答。菩提不可得。[0019a05] 問。既",
    "X63n1223_001:0019a06": "不可得。云何唯念菩提。[0019a06] 答。只如菩提假立名字。實不",
    "X63n1223_001:0019a07": "可得。亦無前後得者。為不可得故。即無有念。只箇無",
    "X63n1223_001:0019a08": "念。是名真念。菩提無所念。無所念者。即一切處無心。",
    "X63n1223_001:0019a09": "是無所念。只如上說如許種無念者。皆是隨事方便。",
    "X63n1223_001:0019a10": "假立名字。皆同一體。無二無別。但知一切處無心。即",
    "X63n1223_001:0019a11": "是無念也。得無念時。自然解脫。",
    "X63n1223_001:0019a12": "[0019a12] 問。云何行佛行。[0019a12] 答。不行一切行。即名佛行。亦名正行。",
    "X63n1223_001:0019a13": "亦名聖行。如前所說。不行有無．憎愛等是也。大律卷",
    "X63n1223_001:0019a14": "五菩薩品云。一切聖人不行於眾生行。眾生不行如",
    "X63n1223_001:0019a15": "是聖行。",
    "X63n1223_001:0019a16": "[0019a16] 問。云何是正見。[0019a16] 答。見無所見。即名正見。[0019a16] 問。云何名見",
    "X63n1223_001:0019a17": "無所見。[0019a17] 答。見一切色時不起染著。不染著者。不起愛",
    "X63n1223_001:0019a18": "憎心。即名見無所見也。若得見無所見時。即名佛眼。",
    "X63n1223_001:0019a19": "更無別眼。若見一切色時。起愛憎者。即名有所見。有",
    "X63n1223_001:0019a20": "所見者。即是眾生眼。更無別眼作眾生眼。乃至諸根",
    "X63n1223_001:0019a21": "亦復如是。",
    "X63n1223_001:0019a22": "[0019a22] 問。既言以智為用者。云何為智。[0019a22] 答。知二性空。即是解",
    "X63n1223_001:0019a23": "脫。知二性不空。不得解脫。是名為智。亦名了邪正。亦",
    "X63n1223_001:0019a24": "名識體用。二性空即是體。知二性空。即是解脫。更不",
    "X63n1223_001:0019b01": "生疑。即名為用。言二性空者。不生有無．善惡．愛憎。名",
    "X63n1223_001:0019b02": "二性空。[0019b02] 問。此門從何而入。[0019b02] 答。從檀波羅蜜入。[0019b02] 問。佛說",
    "X63n1223_001:0019b03": "六波羅蜜是菩薩行。何故獨說檀波羅蜜。云何具足",
    "X63n1223_001:0019b04": "而得入也。[0019b04] 答。迷人不解五度皆因檀度生。但修檀度。",
    "X63n1223_001:0019b05": "即六度悉皆具足。[0019b05] 問。何因緣故。名為檀度。[0019b05] 答。檀者。名",
    "X63n1223_001:0019b06": "為布施。[0019b06] 問。布施何物。[0019b06] 答。布施&#x5374;二性。[0019b06] 問。云何是二性。",
    "X63n1223_001:0019b07": "[0019b07] 答。布施&#x5374;善惡性。布施&#x5374;有無性．愛憎性．空不空性．",
    "X63n1223_001:0019b08": "定不定性．淨不淨性。一切悉皆施&#x5374;。即得二性空。若",
    "X63n1223_001:0019b09": "得二性空時。亦不得作二性空想。亦不得作念有施",
    "X63n1223_001:0019b10": "想。即是真行。檀波羅蜜。名萬緣俱絕。萬緣俱絕者。即",
    "X63n1223_001:0019b11": "一切法性空是也。法性空者。即一切處無心是。若得",
    "X63n1223_001:0019b12": "一切處無心時。即無有一相可得。何以故。為自性空",
    "X63n1223_001:0019b13": "故。無一相可得。無一相可得者。即是實相。實相者。即",
    "X63n1223_001:0019b14": "是如來妙色身相也。金剛經云。離一切諸相。則名諸",
    "X63n1223_001:0019b15": "佛。[0019b15] 問。佛說六波羅蜜。今云何說一即能具足。願說一",
    "X63n1223_001:0019b16": "具六法之因。[0019b16] 答。思益經云網明尊謂梵天言。若菩薩",
    "X63n1223_001:0019b17": "捨一切煩惱。名檀波羅蜜。即是布施。於諸法無所延。",
    "X63n1223_001:0019b18": "名尸波羅蜜。即是持戒。於諸法無所傷。名羼提波羅",
    "X63n1223_001:0019b19": "蜜。即是忍辱。於諸法離相。名毗離耶波羅蜜。即是精",
    "X63n1223_001:0019b20": "進。於諸法無所住。名禪波羅蜜。即是禪定。於諸法無",
    "X63n1223_001:0019b21": "戲論。名般若波羅蜜。即是智慧。是名六法。今更名六",
    "X63n1223_001:0019b22": "法不異。一．捨。二．無起。三．無念。四．離相。五．無住。六．無戲",
    "X63n1223_001:0019b23": "論。如是六法。隨事方便。假立名字。至於妙理。無二無",
    "X63n1223_001:0019b24": "別。但知一捨即一切捨。無起即一切無起。迷途不契。",
    "X63n1223_001:0019c01": "悉謂有差。愚者滯其法數之中。即長輪生死。告汝學",
    "X63n1223_001:0019c02": "人。但修檀之法。即萬法周圓。況於五法。豈不具耶。",
    "X63n1223_001:0019c03": "[0019c03] 問。三學等用。何者是三學。云何是等用。[0019c03] 答。三學者。戒．",
    "X63n1223_001:0019c04": "定．慧是也。[0019c04] 問。其義云何是戒．定．慧。[0019c04] 答。清淨無染是戒。",
    "X63n1223_001:0019c05": "知心不動。對境寂然是定。知心不動時。不生不動想。",
    "X63n1223_001:0019c06": "知心清淨時。不生清淨想。乃至善惡皆能分別。於中",
    "X63n1223_001:0019c07": "無染。得自在者。是名為慧也。若知戒定慧體俱不可",
    "X63n1223_001:0019c08": "得時。即無分別者。即同一體。是名三學等用。",
    "X63n1223_001:0019c09": "[0019c09] 問。若心住淨時。不是著淨否。[0019c09] 答。得住淨時。不作住淨",
    "X63n1223_001:0019c10": "想。是不著淨。[0019c10] 問。心住空時。不是著空否。[0019c10] 答。若作空想。",
    "X63n1223_001:0019c11": "即名著空。[0019c11] 問。若心得住無住處時。不是著無所處否。",
    "X63n1223_001:0019c12": "[0019c12] 答。但作空想。即無有著處。汝若欲了了識無所住心",
    "X63n1223_001:0019c13": "時。正坐之時。但知心莫思量一切物。一切善惡都莫",
    "X63n1223_001:0019c14": "思量。過去事已過去而莫思量。過去心自絕。即名無",
    "X63n1223_001:0019c15": "過去事。未來事未至。莫願莫求。未來心自絕。即名無",
    "X63n1223_001:0019c16": "未來事。現在事已現在。於一切事但知無著。無著者。",
    "X63n1223_001:0019c17": "不起憎愛心。即是無著。現在心自絕。即名無現在事。",
    "X63n1223_001:0019c18": "三世不攝。亦名無三世也。心若起去時。即莫隨去。去",
    "X63n1223_001:0019c19": "心自絕。若住時。亦莫隨住。住心自絕。即無住心。即是",
    "X63n1223_001:0019c20": "住無住處也。若了了自知住在住時。只物住亦無住",
    "X63n1223_001:0019c21": "處。亦無無住處也。若自了了知心不住一切處。即名",
    "X63n1223_001:0019c22": "了了見本心也。亦名了了見性也。只箇不住一切處",
    "X63n1223_001:0019c23": "心者。即是佛心。亦名解脫心。亦名菩提心。亦名無生",
    "X63n1223_001:0019c24": "心。亦名色性空。經云證無生法忍是也。汝若未得如",
    "X63n1223_001:0020a01": "是之時。努力。努力。勤加用功。功成自會。所以會者。一",
    "X63n1223_001:0020a02": "切處無心。即是會言無心者。無假不真也。假者。愛憎",
    "X63n1223_001:0020a03": "心是也。真者。無愛憎心是也。但無憎愛心。即是二性",
    "X63n1223_001:0020a04": "空。二性空者。自然解脫也。",
    "X63n1223_001:0020a05": "[0020a05] 問。為只坐用。行時亦得為用否。[0020a05] 答。今言用功者。不獨",
    "X63n1223_001:0020a06": "言坐。乃至行住坐臥。所造運為。一切時中。常用無間。",
    "X63n1223_001:0020a07": "即名常住也。",
    "X63n1223_001:0020a08": "[0020a08] 問。方廣經云。五種法身。一．實相法身。二．功德法身。三．",
    "X63n1223_001:0020a09": "法性法身。四．應化法身。五．&#x8657;空法身。於自己身。何者",
    "X63n1223_001:0020a10": "是。[0020a10] 答。知心不壞是實相法身。知心含萬像是功德法",
    "X63n1223_001:0020a11": "身。知心無心是法性法身。隨根應說是應化法身。知",
    "X63n1223_001:0020a12": "心無形不可得是&#x8657;空法身。若了此義者。即知無證",
    "X63n1223_001:0020a13": "也。無得無證者。即是證佛法法身。若有證有得以為",
    "X63n1223_001:0020a14": "證者。即邪見增上慢人也。名為外道。何以故。維摩經",
    "X63n1223_001:0020a15": "云。舍利弗問天女曰。汝何所得。何所證辯。乃得如是。",
    "X63n1223_001:0020a16": "天女答曰。我無得無證。乃得如是。若有得有證。即於",
    "X63n1223_001:0020a17": "佛法中為增上慢人也。",
    "X63n1223_001:0020a18": "[0020a18] 問。經云等覺妙覺。云何是等覺。云何是妙覺。[0020a18] 答。即色",
    "X63n1223_001:0020a19": "即空。名為等覺。二性空故。名為妙覺。又云。無覺無無",
    "X63n1223_001:0020a20": "覺。名為妙覺也。[0020a20] 問。等覺與妙覺。為別為不別。[0020a20] 答。為隨",
    "X63n1223_001:0020a21": "事方便。假立二名。本體是一。無二無別。乃至一切法",
    "X63n1223_001:0020a22": "皆然也。",
    "X63n1223_001:0020a23": "[0020a23] 問。金剛云。無法可說。是名說法。其義云何。[0020a23] 答。般若體",
    "X63n1223_001:0020a24": "畢竟清淨。無有一物可得。是名無法可說。即於般若",
    "X63n1223_001:0020b01": "空寂體中具恒沙之用。即無事不知。是名說法。故云。",
    "X63n1223_001:0020b02": "無法可說。是名說法。[0020b02] 問。若有善男子．善女人受持讀",
    "X63n1223_001:0020b03": "誦此經。若為人輕賤。是人先世罪業應墮惡道。以今",
    "X63n1223_001:0020b04": "世人輕賤故。先世罪業即為消滅。當得阿耨多羅三",
    "X63n1223_001:0020b05": "藐三菩提。其義云何。[0020b05] 答。只如有人未遇大善知識。唯",
    "X63n1223_001:0020b06": "造惡業。清淨本心被三毒無明所覆。不能顯了。故云",
    "X63n1223_001:0020b07": "為人輕賤也。以今世人輕賤者。即是今日發心求佛",
    "X63n1223_001:0020b08": "道。為無明滅盡。三毒不生。即本心明朗。更無亂念。諸",
    "X63n1223_001:0020b09": "惡永滅故。以今世人輕賤也。無明滅盡。亂念不生。自",
    "X63n1223_001:0020b10": "然解脫。故云當得菩提。即發心時。名為今世。非隔生",
    "X63n1223_001:0020b11": "也。[0020b11] 又云。如來五眼者何。[0020b11] 答。見色清淨。名為肉眼。見體",
    "X63n1223_001:0020b12": "清淨。名為天眼。於諸色境。乃至善惡悉能微細分別。",
    "X63n1223_001:0020b13": "無所染著。於中自在。名為慧眼。見無所見。名為法眼。",
    "X63n1223_001:0020b14": "無見無無見。名為佛眼。[0020b14] 又云。大乘最上乘。其義云何。",
    "X63n1223_001:0020b15": "[0020b15] 答。大乘者。是菩薩乘。最上乘者。是佛乘。[0020b15] 又問。云何修",
    "X63n1223_001:0020b16": "而得此乘。[0020b16] 答。修菩薩乘者。即是大乘。證菩薩乘。更不",
    "X63n1223_001:0020b17": "起觀。至無修處湛然常寂。不增不減。名最上乘。即是",
    "X63n1223_001:0020b18": "佛乘也。",
    "X63n1223_001:0020b19": "[0020b19] 問。涅槃云。定多慧少。不離無明。定少慧多。增長邪見。",
    "X63n1223_001:0020b20": "定慧等故。即名解脫。其義如何。[0020b20] 答。對一切善惡悉能",
    "X63n1223_001:0020b21": "分別是慧。於所分別之處不起愛憎。不隨所染是定。",
    "X63n1223_001:0020b22": "即是定慧等用也。",
    "X63n1223_001:0020b23": "[0020b23] 又問。無言無說。即名為定。正言說之時。得名定否。[0020b23] 答。",
    "X63n1223_001:0020b24": "今言定者。不論說與不說常定。何以故。為用定性。言",
    "X63n1223_001:0020c01": "說分別時。即言說分別亦定。若以空心觀色時。即觀",
    "X63n1223_001:0020c02": "色時亦空。若不觀色。不說不分別時亦空。乃至見聞",
    "X63n1223_001:0020c03": "覺知亦復如是。何以故。為自性空。即於一切處悉空。",
    "X63n1223_001:0020c04": "空即無著。無著即是等用。為菩薩常用如是等空之",
    "X63n1223_001:0020c05": "法得至究竟。故云定慧等者。即名解脫也。今更為汝",
    "X63n1223_001:0020c06": "譬喻顯示。令汝惺惺。得解斷疑。譬如明鑑照像之時。",
    "X63n1223_001:0020c07": "其明動否。不也。不照時亦動否。不也。何以故。為明鑑",
    "X63n1223_001:0020c08": "用無情明照。所以照時不動。不照亦不動。何以故。為",
    "X63n1223_001:0020c09": "無情之中無有動者。亦無不動者。又如日光照世之",
    "X63n1223_001:0020c10": "時。其光動否。不也。若不照時動否。不也。何以故。為光",
    "X63n1223_001:0020c11": "無情。故用無情光照。所以不動。不照亦不動。照者是",
    "X63n1223_001:0020c12": "慧。不動者是定。菩薩用是定慧等法得三菩提。故云",
    "X63n1223_001:0020c13": "定慧等用即是解脫也。今言無情者。無凡情。非無聖",
    "X63n1223_001:0020c14": "情也。[0020c14] 問。云何是凡情。云何是聖情。[0020c14] 答。若起二性即是",
    "X63n1223_001:0020c15": "凡情。二性空故。即是聖情。",
    "X63n1223_001:0020c16": "[0020c16] 問。經云。言語道斷。心行處滅。其義如何。[0020c16] 答。以言顯義。",
    "X63n1223_001:0020c17": "得義言絕。義即是空。空即是道。道即是絕言。故云言",
    "X63n1223_001:0020c18": "語道斷。心行處滅。謂得義實際。更不起觀。不起觀故。",
    "X63n1223_001:0020c19": "即是無生。以無生故。即一切色性空。色性空故。即萬",
    "X63n1223_001:0020c20": "緣俱絕。萬緣俱絕者。即是心行處滅。",
    "X63n1223_001:0020c21": "[0020c21] 問。如如者云何。[0020c21] 答。如如是不動義。心真如故。名如如",
    "X63n1223_001:0020c22": "也。是知過去諸佛行此行亦得成道。現在佛行此行",
    "X63n1223_001:0020c23": "亦得成道。未來佛行此行亦得成道。三世所修證道",
    "X63n1223_001:0020c24": "無異。故名如如也。維摩經云。諸佛亦如也。至於彌勒",
    "X63n1223_001:0021a01": "亦如也。乃至一切眾生悉皆如也。何以故。為佛性不",
    "X63n1223_001:0021a02": "斷有性故也。",
    "X63n1223_001:0021a03": "[0021a03] 問。即色即空。即凡即聖。是頓悟否。[0021a03] 答。是。[0021a03] 問。云何是即",
    "X63n1223_001:0021a04": "色即空。云何是即凡即聖。[0021a04] 答。心有染即色。心無染即",
    "X63n1223_001:0021a05": "空。心有染即凡。心無染即聖。又云。真空妙有故即色。",
    "X63n1223_001:0021a06": "色不可得故即空。今言空者。是色性自空。非色滅空。",
    "X63n1223_001:0021a07": "今言色者。是空性自色。非色能色也。",
    "X63n1223_001:0021a08": "[0021a08] 問。經云盡無盡法門。如何。[0021a08] 答。為二性空故。見聞無生",
    "X63n1223_001:0021a09": "是盡。盡者。諸漏盡。無盡者。於無生體中具恒沙妙用。",
    "X63n1223_001:0021a10": "隨事應現。悉皆具足。於本體中亦無損減。是名無盡。",
    "X63n1223_001:0021a11": "即是盡無盡法門也。[0021a11] 問。盡與無盡。為一為別。[0021a11] 答。體是",
    "X63n1223_001:0021a12": "一。說即有別。[0021a12] 問。體既是一。云何說別。[0021a12] 答。一者是說之",
    "X63n1223_001:0021a13": "體。說是體之用。為隨事應用。故云體同說別。喻如天",
    "X63n1223_001:0021a14": "上一日。下置種種盆器盛水。一一器中皆有於日。諸",
    "X63n1223_001:0021a15": "器中日悉皆圓滿。與天上日亦無差別。故云體同。為",
    "X63n1223_001:0021a16": "隨器立名。即有差別。所以有別。故云體同。說即有別。",
    "X63n1223_001:0021a17": "所現諸日悉皆圓滿於上。本日亦無損滅。故云無盡",
    "X63n1223_001:0021a18": "也。[0021a18] 問。經云不生不滅。何法不生。何法不滅。[0021a18] 答。不善不",
    "X63n1223_001:0021a19": "生。善法不滅。[0021a19] 問。何者善。何者不善。[0021a19] 答。不善者。是染漏",
    "X63n1223_001:0021a20": "心。善法者。是無染漏心。但無染無漏。即是不善不生。",
    "X63n1223_001:0021a21": "得無染無漏時。即清淨圓明。湛然常寂。畢竟不遷。是",
    "X63n1223_001:0021a22": "名善法不滅也。此即是不生不滅。",
    "X63n1223_001:0021a23": "[0021a23] 問。菩薩戒云。眾生受佛戒。即入諸佛位。位同大覺已。",
    "X63n1223_001:0021a24": "真是諸佛子。其義云何。[0021a24] 答。佛戒者。清淨心是也。若有",
    "X63n1223_001:0021b01": "人發心修行清淨行。得無所受心者。名受佛戒也。過",
    "X63n1223_001:0021b02": "去諸佛皆修清淨無受行。得成佛道。今有時人發心",
    "X63n1223_001:0021b03": "修無受清淨行者。即與佛功德等。用無有異也。故云",
    "X63n1223_001:0021b04": "入諸佛位也。如是悟者。與佛悟同。故云位同大覺已。",
    "X63n1223_001:0021b05": "真是諸佛子。從清淨心生智。智清淨名為諸佛子。亦",
    "X63n1223_001:0021b06": "名此佛子。",
    "X63n1223_001:0021b07": "[0021b07] 問。只是佛之與法。為是佛在先。為是法在先。若法在",
    "X63n1223_001:0021b08": "先。法是何佛所說。若佛在先。承何教而成道。[0021b08] 答。佛亦",
    "X63n1223_001:0021b09": "在法先。亦在法後。[0021b09] 問。因何佛法先後。[0021b09] 答。若據寂滅法。",
    "X63n1223_001:0021b10": "是法先佛後。若據文字法。是佛先法後。何以故。一切",
    "X63n1223_001:0021b11": "諸佛皆因寂滅法而得成佛。即是法先佛後。經云。諸",
    "X63n1223_001:0021b12": "佛所師。所為法也。得成道已。然始廣說十二部經。引",
    "X63n1223_001:0021b13": "化眾生。眾生承佛法教。修行得成佛。即是法先佛後",
    "X63n1223_001:0021b14": "也。",
    "X63n1223_001:0021b15": "[0021b15] 問。云何是說通宗不通。[0021b15] 答。言行相違。即是說通宗不",
    "X63n1223_001:0021b16": "通。[0021b16] 問。云何是宗通說亦通。[0021b16] 答。言行無差。即是說通宗",
    "X63n1223_001:0021b17": "亦通。",
    "X63n1223_001:0021b18": "[0021b18] 問。經云到不到．不到到之法。云何。[0021b18] 答。說到行不到。名",
    "X63n1223_001:0021b19": "為到不到。行到說不到。名為不到到。行說俱到。名為",
    "X63n1223_001:0021b20": "到到。",
    "X63n1223_001:0021b21": "[0021b21] 問。佛法不盡有為。不住無為。何者是不盡有為。何者",
    "X63n1223_001:0021b22": "是不住無為。[0021b22] 答。不盡有為者。從初發心至菩提樹下",
    "X63n1223_001:0021b23": "成等正覺後。至雙林入般涅槃。於中一切法悉皆不",
    "X63n1223_001:0021b24": "捨。即是不盡有為也。不住無為者。雖修無念。不以無",
    "X63n1223_001:0021c01": "念為證。雖修空。不以空為證。雖修菩提涅槃。無相無",
    "X63n1223_001:0021c02": "作。不以無相無作為證。即是不住無為也。",
    "X63n1223_001:0021c03": "[0021c03] 問。為有地獄。為無地獄。[0021c03] 答。亦有亦無。[0021c03] 問。云何亦有亦",
    "X63n1223_001:0021c04": "無。[0021c04] 答。為隨心所造一切惡業。即有地獄。若心無染。自",
    "X63n1223_001:0021c05": "性空故。即無地獄。[0021c05] 問。受罪眾生有佛性否。[0021c05] 答。亦同佛",
    "X63n1223_001:0021c06": "性。[0021c06] 問。既有佛性。正入地獄時。佛性同入否。[0021c06] 答。不同入。",
    "X63n1223_001:0021c07": "[0021c07] 問。正入之時。佛性復在何處。[0021c07] 答。亦同入。[0021c07] 問。既同入。正",
    "X63n1223_001:0021c08": "入時。眾生受罪。佛性亦同受罪否。[0021c08] 答。佛性雖隨眾生",
    "X63n1223_001:0021c09": "同入。是眾生自受罪苦。佛性元來不受。[0021c09] 問。既同入。因",
    "X63n1223_001:0021c10": "何不受。[0021c10] 答。眾生者是有相。有相者即有成壞。佛性者",
    "X63n1223_001:0021c11": "是無相。無相者即是空性也。是故真空之性無有壞",
    "X63n1223_001:0021c12": "者。喻如有人於空積薪。薪自受壞。空不受壞也。空喻",
    "X63n1223_001:0021c13": "佛性。薪喻眾生。故云同入而不同受也。",
    "X63n1223_001:0021c14": "[0021c14] 問。轉八識成四智。束四智成三身。幾箇識共成一智。",
    "X63n1223_001:0021c15": "幾箇識獨成一智。[0021c15] 答。眼．耳．鼻．舌．身。此五識共成成所",
    "X63n1223_001:0021c16": "作智。第六是意。獨成妙觀察智。第七心識。獨成平等",
    "X63n1223_001:0021c17": "性智。第八含藏識。獨成大圓鏡智。[0021c17] 問。此四智為別為",
    "X63n1223_001:0021c18": "同。[0021c18] 答。體同名別。[0021c18] 問。體既同。云何名別。既隨事立名。正",
    "X63n1223_001:0021c19": "一體之時。何者是大圓鏡智。[0021c19] 答。湛然空寂。圓明不動。",
    "X63n1223_001:0021c20": "即大圓鏡智。能對諸塵不起愛憎。即是二性空。二性",
    "X63n1223_001:0021c21": "空即平等性智。能入諸根境界。善能分別。不起亂想",
    "X63n1223_001:0021c22": "而得自在。即是妙觀察智。能令諸根隨事應用。悉入",
    "X63n1223_001:0021c23": "正受。無二相者。即是成所作智。[0021c23] 問。束四智成三身者。",
    "X63n1223_001:0021c24": "幾箇智共成一身。幾箇智獨成一身。[0021c24] 答。大圓鏡智獨",
    "X63n1223_001:0022a01": "成法身。平等性智獨成報身。妙觀察智與成所作智",
    "X63n1223_001:0022a02": "共成化身。此三身亦假立名字分別。只令未解者看。",
    "X63n1223_001:0022a03": "若了此理。亦無三身應用。何以故。為體性無相。從無",
    "X63n1223_001:0022a04": "住本而立。亦無無住本。",
    "X63n1223_001:0022a05": "[0022a05] 問。云何是見佛真身。[0022a05] 答。不見有無即是見佛真身。[0022a05] 問。",
    "X63n1223_001:0022a06": "云何不見有無即是見佛真身。[0022a06] 答。有因無立。無因有",
    "X63n1223_001:0022a07": "顯。本不立有。無亦不存。既不存無。有從何得。有之與",
    "X63n1223_001:0022a08": "無。相因始有。既相因而有。悉是生滅也。但離此二見。",
    "X63n1223_001:0022a09": "即是見佛真身。[0022a09] 問。只如有無尚不可交。建立真身復",
    "X63n1223_001:0022a10": "從何而立。[0022a10] 答。為有問故。若無問時。真身之名亦不可",
    "X63n1223_001:0022a11": "立。何以故。譬如明鏡。若對物像時。即現像。若不對像",
    "X63n1223_001:0022a12": "時。終不見像。",
    "X63n1223_001:0022a13": "[0022a13] 問。云何是常不離佛。[0022a13] 答。心無起滅。對境寂然。一切時",
    "X63n1223_001:0022a14": "中畢竟空寂。即是常不離佛。",
    "X63n1223_001:0022a15": "[0022a15] 問。何者是無為法。[0022a15] 答。有為是。[0022a15] 問。今問無為法。因何答",
    "X63n1223_001:0022a16": "有為是。[0022a16] 答。有因無立。無因有顯。本不立有。無從何生。",
    "X63n1223_001:0022a17": "若論真無為者。即不取有為。亦不取無為。是真無為",
    "X63n1223_001:0022a18": "法也。何以故。經云。若取法相。即著我人。若取非法相。",
    "X63n1223_001:0022a19": "即著我人。是故不應取法。不應取非法。即是取真法",
    "X63n1223_001:0022a20": "也。若了此理。即真解脫。即會不二法門。",
    "X63n1223_001:0022a21": "[0022a21] 問。何者是中道義。[0022a21] 答。邊義是。[0022a21] 問。今問中道。因何答邊",
    "X63n1223_001:0022a22": "義是。[0022a22] 答。邊因中立。中因邊生。本若無邊。中從何有。今",
    "X63n1223_001:0022a23": "言中者。因邊始有。故知中之與邊。相因而立。悉是無",
    "X63n1223_001:0022a24": "常。色受想行識亦復如是。",
    "X63n1223_001:0022b01": "[0022b01] 問。何名五陰等。[0022b01] 答。對色染色。隨色受生。名為色陰。為",
    "X63n1223_001:0022b02": "領納入八風。好集邪信。即隨領受中生。名為受陰。迷",
    "X63n1223_001:0022b03": "心取想。隨想受生。名為想陰。結集諸行。隨行受生。名",
    "X63n1223_001:0022b04": "為行陰。於平等體妄起分別。繫著&#x8657;識受生。名為識",
    "X63n1223_001:0022b05": "陰。故云五陰。",
    "X63n1223_001:0022b06": "[0022b06] 問。經云二十五有。何者是。[0022b06] 答。受後有身是也。後有身",
    "X63n1223_001:0022b07": "者。即六道受生也。為眾生現世心迷。好結諸業。後即",
    "X63n1223_001:0022b08": "隨業受生。故云後有也。世若有人志修究竟解脫。證",
    "X63n1223_001:0022b09": "無生法忍者。即永離三界。不受後有。不受後有者。即",
    "X63n1223_001:0022b10": "證法身。法身者。即是佛身。[0022b10] 問。二十五有名云何分別。",
    "X63n1223_001:0022b11": "[0022b11] 答。本體是一。為隨用立名。顯二十五有。二十五有。十",
    "X63n1223_001:0022b12": "惡．十善．五陰是。[0022b12] 問。云何是十惡．十善。[0022b12] 答。十惡。煞．盜．婬．",
    "X63n1223_001:0022b13": "妄言．綺語．兩舌．惡口。乃至貪．瞋．邪見。此名十惡。十善",
    "X63n1223_001:0022b14": "者。但不行十惡即是也。",
    "X63n1223_001:0022b15": "[0022b15] 問。上說無念。由未盡決。[0022b15] 答。無念者。一切處無心是無",
    "X63n1223_001:0022b16": "一切境界。無餘思求是對諸境色永無起動。是即無",
    "X63n1223_001:0022b17": "念。無念者。是名真念也。若以念為念者。即是邪念。非",
    "X63n1223_001:0022b18": "為正念。何以故。經云。若教人六念。名為非念。有六念",
    "X63n1223_001:0022b19": "名為邪念。無六念者即真念。經云。善男子。我等住於",
    "X63n1223_001:0022b20": "無念法中。得如是金色三十二相。放大光明。照無餘",
    "X63n1223_001:0022b21": "世界。不可思議功德。佛說之猶不盡。何況餘乘能知",
    "X63n1223_001:0022b22": "也。得無念者。六根無染故。自然得入諸佛知見。得如",
    "X63n1223_001:0022b23": "是者。即名佛藏。亦名法藏。即能一切佛一切法。何以",
    "X63n1223_001:0022b24": "故。為無念故。經云。一切諸佛等。皆從此經出。[0022b24] 問。既稱",
    "X63n1223_001:0022c01": "無念。入佛知見。復從何立。[0022c01] 答。從無念立。何以故。經云。",
    "X63n1223_001:0022c02": "從無住本。立一切法。又云。喻如明鑑。鑑中雖無像。而",
    "X63n1223_001:0022c03": "能現萬像。何以故。為鑑明故。能現萬像。學人為心無",
    "X63n1223_001:0022c04": "染。故妄念不生。我人心滅。畢竟清淨。以清淨故。能生",
    "X63n1223_001:0022c05": "無量知見。頓悟者不離此生即得解脫。何以知之。譬",
    "X63n1223_001:0022c06": "如師子兒初生之時。即真師子。修頓悟者亦復如是。",
    "X63n1223_001:0022c07": "即修之時。即入佛位。如竹春生筍。不離於春。即與母",
    "X63n1223_001:0022c08": "齊。等無有異。何以故。為心空故。修頓悟者亦復如是。",
    "X63n1223_001:0022c09": "為頓除妄念。永絕我人。畢竟空寂。即與佛齊。等無有",
    "X63n1223_001:0022c10": "異。故云即凡即聖也。修頓悟者不離此身即超三界。",
    "X63n1223_001:0022c11": "經云。不壞世間而超世間。不捨煩惱而入涅槃。不修",
    "X63n1223_001:0022c12": "頓悟者。猶如野干隨逐師子。經百千劫。終不得成師",
    "X63n1223_001:0022c13": "子。[0022c13] 又問。真如之性為實空。為實不空。若言不空。即是",
    "X63n1223_001:0022c14": "有相。若言空者。即是斷滅。一切眾生當依何修而得",
    "X63n1223_001:0022c15": "解脫。[0022c15] 答。真如之性。亦空亦不空。何以故。真如妙體。無",
    "X63n1223_001:0022c16": "形無相。不可得也。是名亦空。然於空無相體中。具足",
    "X63n1223_001:0022c17": "恒沙之用。即無事不應。是名亦不空。經云。解一即千",
    "X63n1223_001:0022c18": "從。迷一即萬惑。若人守一萬事畢。是悟道之妙也。經",
    "X63n1223_001:0022c19": "云。森羅及萬像。一法之所印。云何一法中而生種種",
    "X63n1223_001:0022c20": "見。如此功業。由行為本。若不降心。依文取證。無有是",
    "X63n1223_001:0022c21": "處。自誑誑他。彼此俱墜。努力。努力。細細審之。只是事",
    "X63n1223_001:0022c22": "來不受。一切處無心。得如是者。即入涅槃。證無生法",
    "X63n1223_001:0022c23": "忍。亦名不二法門。亦名無諍。亦名一行三昧。何以故。",
    "X63n1223_001:0022c24": "畢竟清淨無我人故。不起愛憎。是二性空。是無所見。",
    "X63n1223_001:0023a01": "即是真如無得之辯。[0023a01] 此論不傳無信。唯傳同見同行。",
    "X63n1223_001:0023a02": "當觀前人有誠信心。堪任不退者。如是之人。乃可為",
    "X63n1223_001:0023a03": "說。示之令悟。吾作此論。為有緣人。非求名利。只如諸",
    "X63n1223_001:0023a04": "佛所說千經萬論。只為眾生迷故。心行不同。隨邪應",
    "X63n1223_001:0023a05": "說。即有差別。如論究竟解脫理者。只是事來不受。一",
    "X63n1223_001:0023a06": "切處無心。永寂如空。畢竟清淨。自然解脫。汝莫求&#x8657;",
    "X63n1223_001:0023a07": "名。口說真如。心似猿猴。即言行相違。名為自誑。當墮",
    "X63n1223_001:0023a08": "惡道。莫求一世&#x8657;名快樂。不覺長劫受殃。努力。努力。",
    "X63n1223_001:0023a09": "眾生自度。佛不能度。若佛能度眾生時。過去諸佛如",
    "X63n1223_001:0023a10": "微塵數。一切眾生總應度盡。何故我等至今流浪生",
    "X63n1223_001:0023a11": "死。不得成佛。當知眾生自度。佛不能度。努力。努力。自",
    "X63n1223_001:0023a12": "修莫倚他佛力。經云。夫求法者。不著佛求。",
    "X63n1223_001:0023a13": "[0023a13] 問。於來世中多有雜學之徒。云何共住。[0023a13] 答。但和其光。",
    "X63n1223_001:0023a14": "不同其業。同處不同位。經云隨流而性常也。只如學",
    "X63n1223_001:0023a15": "道者自為大事因緣解脫之事。俱勿輕未學。敬學如",
    "X63n1223_001:0023a16": "佛。不高己德。不疾彼能。自察於行。不舉他過。於一切",
    "X63n1223_001:0023a17": "處悉無妨礙。自然快樂也。重說偈云。",
    "X63n1223_001:0023a18": " 忍辱第一道  先須除我人  事來無所受",
    "X63n1223_001:0023a19": " 即真菩提身",
    "X63n1223_001:0023a20": "[0023a20] 金剛經云。菩薩無我法者。如來說名真是菩薩。又云。",
    "X63n1223_001:0023a21": "不取即不捨。永斷於生死。一切處無心。即名諸佛子。",
    "X63n1223_001:0023a22": "涅槃經云。如來證涅槃。永斷於生死。偈曰。",
    "X63n1223_001:0023a23": " 我今意況大好  他人罵時無惱",
    "X63n1223_001:0023a24": " 無言不說是非  涅槃生死同道",
    "X63n1223_001:0023b01": " 識達自家本宗  猶來無有青皁",
    "X63n1223_001:0023b02": " 一切妄想分別  將知世人不了",
    "X63n1223_001:0023b03": " 寄言凡夫末代  除&#x5374;心中&#x85C1;草",
    "X63n1223_001:0023b04": " 我今意況大寬  不語無事心安",
    "X63n1223_001:0023b05": " 從容自在解脫  東西去易不難",
    "X63n1223_001:0023b06": " 終日無言寂寞  念念向理思看",
    "X63n1223_001:0023b07": " 自然逍遙見道  生死定不相干",
    "X63n1223_001:0023b08": " 我今意況大奇  不向世上侵欺",
    "X63n1223_001:0023b09": " 榮華總是&#x8657;誑  弊衣麤食充飢",
    "X63n1223_001:0023b10": " 道逢世人懶語  世人咸說我癡",
    "X63n1223_001:0023b11": " 外現瞪瞪暗鈍  心中明若&#x7460;璃",
    "X63n1223_001:0023b12": " 默契羅&#x777A;密行  非汝凡夫所知",
    "X63n1223_001:0023b13": "[0023b13] 吾恐汝等不會了真解脫理。再示汝等。",
    "X63n1223_001:0023b14": "[0023b14] 問。維摩經云。欲得淨土。當淨其心。云何是淨心。[0023b14] 答。以",
    "X63n1223_001:0023b15": "畢竟淨為淨。[0023b15] 問。云何是畢竟淨為淨。[0023b15] 答。無淨無無淨",
    "X63n1223_001:0023b16": "即是畢竟淨。[0023b16] 問。云何是無淨無無淨。[0023b16] 答。一切處無心",
    "X63n1223_001:0023b17": "是淨。得淨之時不得作淨想。即名無淨也。得無淨時",
    "X63n1223_001:0023b18": "亦不得作無淨想。即是無無淨也。",
    "X63n1223_001:0023b19": "[0023b19] 問。修道者以何為證。[0023b19] 答。畢竟證為證。[0023b19] 問。云何是畢竟",
    "X63n1223_001:0023b20": "證。[0023b20] 答。無證無無證是名畢竟證。[0023b20] 問。云何是無證。云何",
    "X63n1223_001:0023b21": "是無無證。[0023b21] 答。於外不染色聲等。於內不起妄念心。得",
    "X63n1223_001:0023b22": "如是者。即名為證。得證之時不得作證想。即名無證",
    "X63n1223_001:0023b23": "也。得此無證之時亦不得作無證想。是名無證。即名",
    "X63n1223_001:0023b24": "無無證也。",
    "X63n1223_001:0023c01": "[0023c01] 問。云何解脫心。[0023c01] 答。無解脫心。亦無無解脫心。即名真",
    "X63n1223_001:0023c02": "解脫也。經云。法尚應捨。何況非法也。法者是有。非法",
    "X63n1223_001:0023c03": "是無也。但不取有無。即真解脫。",
    "X63n1223_001:0023c04": "[0023c04] 問。云何得道。[0023c04] 答。以畢竟得為得。[0023c04] 問。云何是畢竟得。[0023c04] 答。",
    "X63n1223_001:0023c05": "無得無無得。是名畢竟得。[0023c05] 問。云何是畢竟空。[0023c05] 答。無空",
    "X63n1223_001:0023c06": "無無空。即名畢竟空。[0023c06] 問。云何是真如定。[0023c06] 答。無定無無",
    "X63n1223_001:0023c07": "定。即名真如定。經云。無有定法名阿耨多羅三藐三",
    "X63n1223_001:0023c08": "菩提。亦無定法如來可說。經云雖修空。不以空為證。",
    "X63n1223_001:0023c09": "不得作空想。即是也。雖修定。不以定為證。不得作定",
    "X63n1223_001:0023c10": "想。即是也。雖得淨。不以淨為證。不得作淨想。即是也。",
    "X63n1223_001:0023c11": "若得定。得淨。得一切處無心之時。即作得如是想者。",
    "X63n1223_001:0023c12": "皆是妄想。即被繫縛。不名解脫。若得如是之時。了了",
    "X63n1223_001:0023c13": "自知得自在。即不得將此為證。亦不得作如是想時",
    "X63n1223_001:0023c14": "得解脫。經云。若起精進心。是妄非精進也。若能心不",
    "X63n1223_001:0023c15": "妄。精進無有涯。",
    "X63n1223_001:0023c16": "[0023c16] 問。云何是中道。[0023c16] 答。無中間。亦無二邊。即中道也。[0023c16] 云何",
    "X63n1223_001:0023c17": "是二邊。[0023c17] 答。為有彼心。有此心。即是二邊。[0023c17] 云何名彼心。",
    "X63n1223_001:0023c18": "此心。[0023c18] 答。外縛色聲。名為彼心。內起妄念。名為此心。若",
    "X63n1223_001:0023c19": "於外不染色。即名無彼心。內不生妄念。即名無此心。",
    "X63n1223_001:0023c20": "此非二邊也。心既無二邊。中亦何有哉。得如是者。即",
    "X63n1223_001:0023c21": "名中道。真如來道。如來道者。即一切覺人解脫也。經",
    "X63n1223_001:0023c22": "云。&#x8657;空無中邊。諸佛身亦然。然一切色空者。即一切",
    "X63n1223_001:0023c23": "處無心也。一切處無心者。即一切色性空。二義無別。",
    "X63n1223_001:0023c24": "亦名色空。亦名色無法也。汝若離一切處無心。得菩",
    "X63n1223_001:0024a01": "提解脫。涅槃寂滅。禪定見性者。非也。一切處無心者。",
    "X63n1223_001:0024a02": "即修菩提．解脫．涅槃．寂滅．禪定。乃至六度。皆見性處。",
    "X63n1223_001:0024a03": "何以故。金剛經云無有少法可得。是名阿耨多羅三",
    "X63n1223_001:0024a04": "藐三菩提也。",
    "X63n1223_001:0024a05": "[0024a05] 問。若有修一切諸行。具足成就。得受記否。[0024a05] 答。不得。[0024a05] 問。",
    "X63n1223_001:0024a06": "若以一切法無修得成就。得受記否。[0024a06] 答。不得。[0024a06] 問。若恁",
    "X63n1223_001:0024a07": "麼時。當以何法而得受記。[0024a07] 答。不以有行。亦不以無行。",
    "X63n1223_001:0024a08": "即得受記。何以故。維摩經云。諸行性相。悉皆無常。涅",
    "X63n1223_001:0024a09": "槃經云。佛告迦葉。諸行是常。無有是處。汝但一切處",
    "X63n1223_001:0024a10": "無心。即無諸行。亦無無行。即名受記。所言一切處無",
    "X63n1223_001:0024a11": "心者。無憎愛心。是言憎愛者見好事不起愛心。即名",
    "X63n1223_001:0024a12": "無愛心也。見惡事亦不起憎心。即名無憎心也。無愛",
    "X63n1223_001:0024a13": "者。即名無染心。即是色性空也。色性空者。即是萬緣",
    "X63n1223_001:0024a14": "俱絕。萬緣俱絕者。自然解脫。汝細看之。若未惺惺了",
    "X63n1223_001:0024a15": "時。即須早問。勿使空度。汝等若依此教修。不解脫者。",
    "X63n1223_001:0024a16": "吾即終身為汝受大地獄。吾若誑汝者。吾當所生處",
    "X63n1223_001:0024a17": "為師子虎狼所食。汝若不依教。自不勤修。即不知也。",
    "X63n1223_001:0024a18": "一失人身。萬劫不復。努力。努力。須合知爾。",
    "X63n1223_001:0024a19": "頓悟入道要門論卷上",
    "X63n1223_001:0024a21": "[0024a21] 吳江居士吳瑞徵施貲刻此",
    "X63n1223_001:0024a22": "頓悟入道要門論上卷資先考霽宇府君冥福",
    "X63n1223_001:0024a23": "了緣居士對 長洲徐普書 溧水端學堯刻。"
}