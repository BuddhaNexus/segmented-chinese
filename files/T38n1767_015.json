{
    "T38n1767_015:0127b20": "大般涅槃經疏卷第十五",
    "T38n1767_015:0127b22": "隋章安頂法師撰",
    "T38n1767_015:0127b23": "唐天台沙門湛然再治",
    "T38n1767_015:0127b24": "聖行品中",
    "T38n1767_015:0127b25": "[0127b25] 起卷廣明集諦。文為三。初明集諦。次會通。三",
    "T38n1767_015:0127b26": "料簡。初又三。一標名。二釋體。三明是非。初",
    "T38n1767_015:0127b27": "標名二。先牒章門。次釋云集因能得陰果。故",
    "T38n1767_015:0127b28": "言是陰因緣。所謂集者下。二釋體。昔教以業",
    "T38n1767_015:0127b29": "煩惱為集。煩惱之中具足十使。今但言煩",
    "T38n1767_015:0127c01": "惱不明於業本是煩惱煩惱潤業。於煩惱中",
    "T38n1767_015:0127c02": "偏說貪愛。愛是繫地之惑潤業故生。[0127c02] 華嚴",
    "T38n1767_015:0127c03": "云。無業無煩惱苦諦無所住。無明無所行平",
    "T38n1767_015:0127c04": "等行世間。又十二緣不生不滅是為平等。乃",
    "T38n1767_015:0127c05": "名集諦。若十二因緣生滅是集非諦。此中有",
    "T38n1767_015:0127c06": "七番。一明集因。於果已起即是五陰成辨於",
    "T38n1767_015:0127c07": "愛。還愛此有是愛陰身。次愛有二種下。是明",
    "T38n1767_015:0127c08": "二種愛。己身是我。所須是所。三二種愛欲得",
    "T38n1767_015:0127c09": "已得。四即三界愛。五三種謂業因緣愛。以報",
    "T38n1767_015:0127c10": "因故感此苦果。如鴿雀多欲皆先業果。次言",
    "T38n1767_015:0127c11": "煩惱因緣愛者。以習因故生愛可解。次苦因",
    "T38n1767_015:0127c12": "緣愛。為脫重苦於輕苦生愛。如畏死苦而苦",
    "T38n1767_015:0127c13": "治令差。然針炙實苦因此得差即便生愛。六",
    "T38n1767_015:0127c14": "復有四愛即是四事。七復有五種愛即是五",
    "T38n1767_015:0127c15": "陰。善男子愛有二種下。第三明是非。若不善",
    "T38n1767_015:0127c16": "愛則是集。若善愛則非集。其中復三番料簡。",
    "T38n1767_015:0127c17": "初將聖對凡簡。次舉菩薩對二乘簡。三諦非",
    "T38n1767_015:0127c18": "諦簡。故云凡夫愛名為集不名為諦。菩薩愛",
    "T38n1767_015:0127c19": "者名為實諦不名為集。菩薩愛者名為實諦",
    "T38n1767_015:0127c20": "不名集者。取其解智故名為諦。凡夫不爾。故",
    "T38n1767_015:0127c21": "但名集。若例此義俗亦非諦。若望解了則得",
    "T38n1767_015:0127c22": "名諦。若復隨情則稱於俗。迦葉白佛下。第二",
    "T38n1767_015:0127c23": "會通。昔說業惑為集。今云何獨說愛為苦因。",
    "T38n1767_015:0127c24": "先問次答。問中先引四經。次正結難。初引經",
    "T38n1767_015:0127c25": "中言六觸者。即是六識取塵而有觸對。此亦",
    "T38n1767_015:0127c26": "是集緣此識心得來世果。如四識住處為五盛",
    "T38n1767_015:0127c27": "陰今以何義下正結難。次佛答中又二。先歎",
    "T38n1767_015:0127c28": "其問。次正答初如文。次正答中意云。昔教今",
    "T38n1767_015:0127c29": "教。兩不相違。是故今日說愛是陰界本。就今",
    "T38n1767_015:0128a01": "教又二。初明愛是根本。二明愛之過患根本。",
    "T38n1767_015:0128a02": "又二。謂法說次譬說。凡三譬謂大王膩衣濕",
    "T38n1767_015:0128a03": "地皆如文。善男子菩薩下。第二明愛過患又",
    "T38n1767_015:0128a04": "二。先標列九章門。後一一廣釋釋中自為九",
    "T38n1767_015:0128a05": "章。一一章中仍當分合譬。前一為二乘作譬。",
    "T38n1767_015:0128a06": "後八為凡夫作譬。初文者二乘未斷習如還財",
    "T38n1767_015:0128a07": "未盡。下八為凡夫尋文可見。次善男子以是",
    "T38n1767_015:0128a08": "義故下。第三料簡。苦集世間因果已竟。於四",
    "T38n1767_015:0128a09": "諦中間。結前有作苦集。起後無生四諦。忘前",
    "T38n1767_015:0128a10": "是忘生死。忘後是忘涅槃。約此生滅。文中料",
    "T38n1767_015:0128a11": "簡。即令第二三。四三番皆顯。所以者何。若見",
    "T38n1767_015:0128a12": "有苦則有苦生。若有苦生則有苦滅。既解苦",
    "T38n1767_015:0128a13": "無苦苦則不生。苦既不生苦則不滅。大品云。",
    "T38n1767_015:0128a14": "即色是空非色滅空。色性自空空中無生亦復",
    "T38n1767_015:0128a15": "無滅。淨名云。五受陰洞達空無所起是苦義。",
    "T38n1767_015:0128a16": "若能如是解苦無苦而有真諦。夫集從苦生",
    "T38n1767_015:0128a17": "既解苦無苦寧復有集。解集無集即是真諦。",
    "T38n1767_015:0128a18": "苦集滅故名為滅諦。既無苦集寧得滅諦。滅",
    "T38n1767_015:0128a19": "本不然今則無滅。是為解滅無滅而有真諦。",
    "T38n1767_015:0128a20": "道治苦集既無所治亦無能治。故道不二解道",
    "T38n1767_015:0128a21": "無道而有真諦。又寄此中間簡無生者明二",
    "T38n1767_015:0128a22": "邊無生。世間因果既其不生。出世因果亦復",
    "T38n1767_015:0128a23": "不生則無四諦。只解世間苦集無苦集。只解",
    "T38n1767_015:0128a24": "出世道滅無道滅即是無生四諦。其意無量",
    "T38n1767_015:0128a25": "且略言之。若欲簡出第三番者。解苦無苦而",
    "T38n1767_015:0128a26": "有實者。是就實中又有二意。次第實不次第",
    "T38n1767_015:0128a27": "實。次第實者即是無量四諦。不次第實是無",
    "T38n1767_015:0128a28": "作四諦。還就簡四諦為四章。初簡苦諦自有",
    "T38n1767_015:0128a29": "兩本。若舊本則言凡夫之人合聲聞緣覺皆",
    "T38n1767_015:0128b01": "言有苦諦。若新定本於集諦中。則開凡夫二",
    "T38n1767_015:0128b02": "乘有異。凡夫但有苦無諦。二乘則有苦有諦。",
    "T38n1767_015:0128b03": "此於二乘而與奪之。舊云苦是境諦是智。凡",
    "T38n1767_015:0128b04": "夫無智但有於境所以唯苦無諦。二乘之人",
    "T38n1767_015:0128b05": "有少分智故有苦有諦。無真實者不能觀苦",
    "T38n1767_015:0128b06": "解苦無苦故非真實。集諦例爾。道滅二諦不",
    "T38n1767_015:0128b07": "論凡夫者。唯二乘與菩薩道滅二諦有真偽",
    "T38n1767_015:0128b08": "之異。以二乘人不能觀滅諦非諦故非真。",
    "T38n1767_015:0128b09": "菩薩能知故是真實。從善男子下。第三廣明",
    "T38n1767_015:0128b10": "滅諦。雖復滅道寄彼生滅中間。而料簡之以",
    "T38n1767_015:0128b11": "生滅滅道猶未釋故。故更釋之。無生等三後",
    "T38n1767_015:0128b12": "自廣釋。次釋滅諦文為三。先唱兩章門。次",
    "T38n1767_015:0128b13": "釋。三結唱。見滅見滅諦兩門。若見滅即是斷",
    "T38n1767_015:0128b14": "章門。見滅諦是離章門。二乘灰身滅智但",
    "T38n1767_015:0128b15": "有斷離兩事。菩薩具智德等事(云云)。二所謂斷",
    "T38n1767_015:0128b16": "一切煩惱下是解釋。初八字釋見滅門。是斷",
    "T38n1767_015:0128b17": "惑之無以之為斷。若煩惱下是釋見滅諦章",
    "T38n1767_015:0128b18": "門為二。初用次體。初用中凡五句。初四句是",
    "T38n1767_015:0128b19": "四德。或謂五德。今且作四德是就用為言。常",
    "T38n1767_015:0128b20": "於色聲下二就畢竟寂滅是約體論。三善男",
    "T38n1767_015:0128b21": "子菩薩下結如文。善男子云何下第四廣明",
    "T38n1767_015:0128b22": "道諦。文為二。初明道諦。次會通。初為三。一",
    "T38n1767_015:0128b23": "章門二解釋三結。釋中先譬次合。初譬中言",
    "T38n1767_015:0128b24": "因燈者即譬八道。然燈照物。物即常無常等",
    "T38n1767_015:0128b25": "雖異終是一道隨緣異說。次合譬中云陀羅",
    "T38n1767_015:0128b26": "驃者。河西云。是真實諦。求那是莊嚴瓔珞功",
    "T38n1767_015:0128b27": "德等。舊云主諦依諦。非陀羅即非真非求。那",
    "T38n1767_015:0128b28": "即非俗。迦葉白佛下。第二會通佛昔種種異",
    "T38n1767_015:0128b29": "說今但言八道是故會通。文為二。先問次答。",
    "T38n1767_015:0128c01": "問中二。先問次難。初問為三。一唱不相應。二",
    "T38n1767_015:0128c02": "釋不相應。三結不相應。初如文。次何以故下",
    "T38n1767_015:0128c03": "釋者。十四經多是阿含等教信心乃至布施",
    "T38n1767_015:0128c04": "說道不同。次世尊若八聖道下難。又三。一以",
    "T38n1767_015:0128c05": "今難昔。二以昔難今。三結過。初文者若昔是",
    "T38n1767_015:0128c06": "則今非。二若今是者昔何不說(云云)。三結如",
    "T38n1767_015:0128c07": "文。佛答為二。第一歎問。善男子去正答。又",
    "T38n1767_015:0128c08": "二。謂法譬。法說中意者。以機別故說異。會齊",
    "T38n1767_015:0128c09": "故理同。譬如良醫下譬說也。凡舉六譬。一良",
    "T38n1767_015:0128c10": "醫。二飲水。三金師。四然火。五一識。六一色。",
    "T38n1767_015:0128c11": "皆先譬次合。初良醫譬可見。河西解。水名尼",
    "T38n1767_015:0128c12": "婆羅者。煮訶梨水名&#x9262;晝羅。煮樹葉為湯。",
    "T38n1767_015:0128c13": "以樹為名。次飲水中波尼罽賓水名。&#x6B1D;特者",
    "T38n1767_015:0128c14": "東天竺水名經本或言&#x6B1D;特。今未定相承為",
    "T38n1767_015:0128c15": "&#x6B1D;特紗利藍中天竺水名。婆利聲論水名。波",
    "T38n1767_015:0128c16": "耶藥和水名。三金師譬合。文云。或說五種。所",
    "T38n1767_015:0128c17": "謂信行等。見到道者。即信法兩行。是見諦道",
    "T38n1767_015:0128c18": "中人信解與見到亦名見得。此二是思惟道",
    "T38n1767_015:0128c19": "中人。四人在兩道各分利鈍。信行在見諦時",
    "T38n1767_015:0128c20": "鈍。入思惟還成信解鈍。法行可知。一往如此。",
    "T38n1767_015:0128c21": "數習則利。不習則鈍。翻覆不定。數人云。十五",
    "T38n1767_015:0128c22": "心是見諦道十六心去是思惟道。論家不爾",
    "T38n1767_015:0128c23": "十六皆是見諦道。論家分利鈍在五停心中。",
    "T38n1767_015:0128c24": "入見道無利鈍。譬如平。水乘船有遲有疾。得",
    "T38n1767_015:0128c25": "風順流無復利鈍。餘三文可見。善男子是四",
    "T38n1767_015:0128c26": "諦下第三總結。迦葉白佛下。第三明無量四",
    "T38n1767_015:0128c27": "諦慧。文為三。初明無量無量。二結為四無量",
    "T38n1767_015:0128c28": "慧。三結為二無量。他謂此文會通四諦。開善",
    "T38n1767_015:0128c29": "謂是攝法盡不盡。今謂。正是無量無量慧章。",
    "T38n1767_015:0129a01": "初文問答。問中先舉昔事。昔舉大地草木喻",
    "T38n1767_015:0129a02": "於無量無量。手中少許喻有作無生。當知先",
    "T38n1767_015:0129a03": "說者少不說者多。如此之多四諦攝盡。四攝",
    "T38n1767_015:0129a04": "不盡若盡不應言多。不盡應有第五諦。佛答",
    "T38n1767_015:0129a05": "亦攝盡。亦攝不盡。同名四諦。名攝則盡分別",
    "T38n1767_015:0129a06": "相貌。彼竟不說攝則不盡。名同義異故有盡",
    "T38n1767_015:0129a07": "有不盡。今佛答之以名往牧則皆攝盡。迦葉",
    "T38n1767_015:0129a08": "復白去。第二結無量無量為四無量慧。文有",
    "T38n1767_015:0129a09": "問答。答中二。先示根辨智。次正釋諦相。初文",
    "T38n1767_015:0129a10": "者具論諦智。應有三品。下是凡夫不足可論",
    "T38n1767_015:0129a11": "故不說之。但舉中上者。就四人中判於中上。",
    "T38n1767_015:0129a12": "若就法者應指四種四諦以判中上。有作無",
    "T38n1767_015:0129a13": "生如前說。無量今當辨。夫無量者。非是超然",
    "T38n1767_015:0129a14": "出四諦外。還是四諦種別不同。故文云分別",
    "T38n1767_015:0129a15": "校計有無量種。若委論者應從地獄乃至於",
    "T38n1767_015:0129a16": "佛凡聖五陰種別不同。於一一陰復更分別",
    "T38n1767_015:0129a17": "無量界入。豈是聲聞緣覺所知。是無量苦諦。",
    "T38n1767_015:0129a18": "又從地獄乃至於佛行業不同。一一行業分",
    "T38n1767_015:0129a19": "別校計有無量種。亦非聲聞緣覺所知。是為",
    "T38n1767_015:0129a20": "無量集諦。又從地獄乃至於佛。應以何身應",
    "T38n1767_015:0129a21": "說何法令其修學。一一身法分別校計無量",
    "T38n1767_015:0129a22": "法門以為眷屬。亦非聲聞緣覺所知。是為無",
    "T38n1767_015:0129a23": "量道諦。又從地獄乃至於佛。得解脫時因緣",
    "T38n1767_015:0129a24": "不同。一一解脫復有無量解脫。分別校計有",
    "T38n1767_015:0129a25": "無量種。亦非聲聞緣覺所知。是為無量滅諦。",
    "T38n1767_015:0129a26": "如此四境既異有作無生。亦非二乘中智所",
    "T38n1767_015:0129a27": "及。名稱同異為四諦相。如大地一名為無量",
    "T38n1767_015:0129a28": "其相浩然。今當略說。就正釋中四諦為四。初",
    "T38n1767_015:0129a29": "苦諦中經文但約陰入界三。及重明陰略示",
    "T38n1767_015:0129b01": "苦相初陰者。文云。知諸陰苦是名中智。分別",
    "T38n1767_015:0129b02": "諸陰有無量相是名上智。云何分別六道。陰",
    "T38n1767_015:0129b03": "者是蓋覆義。蓋人天善及無漏善。蓋人天善",
    "T38n1767_015:0129b04": "則沈沒三塗。蓋無漏善則輪迴諸有。二乘陰",
    "T38n1767_015:0129b05": "者蓋覆等德。蓋四等則不能化度眾生。蓋四",
    "T38n1767_015:0129b06": "德則不能至於寶所。菩薩陰則蓋覆生死涅",
    "T38n1767_015:0129b07": "槃蓋生死則大悲拔苦。蓋涅槃則大慈與樂。",
    "T38n1767_015:0129b08": "佛陰則蓋覆法界事理。蓋事則以應身遍應",
    "T38n1767_015:0129b09": "一切機根。蓋理則以法身遍一切處又六道",
    "T38n1767_015:0129b10": "陰苦。二乘陰樂。菩薩陰雙是。佛陰雙非。如此",
    "T38n1767_015:0129b11": "分別豈是二乘所知。次知入為門名為中智。",
    "T38n1767_015:0129b12": "分別諸入。有無量相是名上智。云何分別六",
    "T38n1767_015:0129b13": "道六入。名為入門亦名會入。眼根色塵會入",
    "T38n1767_015:0129b14": "有為。乃至意根法塵會入有為。二乘入者。入",
    "T38n1767_015:0129b15": "無常無我會入無為。菩薩入者。眼根入施會",
    "T38n1767_015:0129b16": "入檀波羅蜜。乃至意亦如是。眼根入戒忍進",
    "T38n1767_015:0129b17": "禪慧之門會入諸波羅蜜。乃至意亦如是。諸",
    "T38n1767_015:0129b18": "佛入者。佛眼是入普門。普門入一切法界慈",
    "T38n1767_015:0129b19": "悲喜捨。法界咸應會入薩婆若海。乃至意亦",
    "T38n1767_015:0129b20": "如是。諸經中明六根。為寂靜門平等門。此義",
    "T38n1767_015:0129b21": "甚多(云云)。又六道之入。是入苦門。二乘之入。",
    "T38n1767_015:0129b22": "是入不苦門。菩薩之入。入亦樂亦苦門。諸佛",
    "T38n1767_015:0129b23": "之入。入非苦非樂門。三又知界分性者是名",
    "T38n1767_015:0129b24": "中智。分別諸界有無量相是名上智。云何分",
    "T38n1767_015:0129b25": "別六道。眼界性分唯見於色不能聞聲。色界",
    "T38n1767_015:0129b26": "性分但對於眼不對於耳。乃至意界性分但",
    "T38n1767_015:0129b27": "能知法不能見聞。法界性分但對於意不對",
    "T38n1767_015:0129b28": "耳眼。二乘界者。眼界性分。但是無常苦空無",
    "T38n1767_015:0129b29": "我不得常樂。乃至意界性分亦復如是。菩薩界",
    "T38n1767_015:0129c01": "者。菩薩眼界性分。但見色空不能即空即假",
    "T38n1767_015:0129c02": "即中。乃至意界性分。但能即空不能即假即",
    "T38n1767_015:0129c03": "中亦復如是。佛諸界者。眼是法界法性性分。",
    "T38n1767_015:0129c04": "即能見色聞聲嗅香別味覺觸知法。即空即",
    "T38n1767_015:0129c05": "假即中不可思議具足一切無量佛法。乃至意",
    "T38n1767_015:0129c06": "亦如是。又六道以苦為界。二乘不苦為界。菩",
    "T38n1767_015:0129c07": "薩亦樂亦苦為界。佛以非樂非苦為界。又知",
    "T38n1767_015:0129c08": "色壞相是名中智下。重廣約陰。文云。分別諸",
    "T38n1767_015:0129c09": "色無量壞相是名上智。六道之色壞善壞定。",
    "T38n1767_015:0129c10": "二乘之色壞因壞果。菩薩之色壞有壞無。佛",
    "T38n1767_015:0129c11": "色者壞上諸壞。壞為法界。非壞非不壞悉是",
    "T38n1767_015:0129c12": "法界。又六道色壞樂。二乘色壞苦。菩薩色壞",
    "T38n1767_015:0129c13": "雙是。佛色壞雙非(云云)。又知受是覺相是名中",
    "T38n1767_015:0129c14": "智。分別是受有無量相是名上智。六道之受。",
    "T38n1767_015:0129c15": "受違受順受不違順於違起瞋覺。於順起貪",
    "T38n1767_015:0129c16": "覺。於不違順起癡覺。二乘之受。於三覺中。一",
    "T38n1767_015:0129c17": "一皆起五分法身。須陀洹人初覺無漏(云云)。菩",
    "T38n1767_015:0129c18": "薩受者。受佛法受眾生。受佛法時覺於十力",
    "T38n1767_015:0129c19": "四無所畏諸波羅蜜。受眾生時覺於慈悲喜",
    "T38n1767_015:0129c20": "捨四無量心。諸佛受者自覺覺他。即覺不覺",
    "T38n1767_015:0129c21": "非覺非不覺悉是法界。又知想取相名為中",
    "T38n1767_015:0129c22": "智。分別是取有無量相是名上智。六道之取。",
    "T38n1767_015:0129c23": "但取人我眾生壽命色香味觸。二乘之取。取",
    "T38n1767_015:0129c24": "於無常苦空無我。取於涅槃。菩薩之取。不取",
    "T38n1767_015:0129c25": "二邊但取中道。如來取者。取即不取即非取",
    "T38n1767_015:0129c26": "非不取悉是法界。又知行作相是名中智。分",
    "T38n1767_015:0129c27": "別是行無量作相是名上智。六道之行。能作",
    "T38n1767_015:0129c28": "二十五有。二乘之行。能作涅槃。菩薩之行。作",
    "T38n1767_015:0129c29": "諸波羅蜜。諸佛之行即作不作即非作非不",
    "T38n1767_015:0130a01": "作作等法界。又知識是分別是名中智。分別",
    "T38n1767_015:0130a02": "是識無量知相是名上智。六道分別。取此取",
    "T38n1767_015:0130a03": "彼飲苦食毒。二乘分別。厭生死沈涅槃。菩薩",
    "T38n1767_015:0130a04": "分別離邊會中。諸佛分別非邊非中。經文約",
    "T38n1767_015:0130a05": "苦諦竟。二知愛因緣能生諸陰是名中智。知",
    "T38n1767_015:0130a06": "一切愛是名上智。六道之愛是後陰因緣。二",
    "T38n1767_015:0130a07": "乘之愛五分因緣。菩薩之愛是無等等色。乃",
    "T38n1767_015:0130a08": "至無等等識因緣。諸佛之愛是色解脫乃至",
    "T38n1767_015:0130a09": "識解脫因緣。三知滅煩惱是名中智。知滅煩",
    "T38n1767_015:0130a10": "惱不可稱計。滅亦如是。不可稱計是名上智。",
    "T38n1767_015:0130a11": "凡夫六道亦得有滅差已還生。二乘之滅灰",
    "T38n1767_015:0130a12": "斷不起。菩薩自滅復令他滅。諸佛之滅。滅一",
    "T38n1767_015:0130a13": "切滅即是法界。道離煩惱是名中智分別。能",
    "T38n1767_015:0130a14": "離之道無量無邊是名上智。六道之道離善",
    "T38n1767_015:0130a15": "之惡離惡之善。二乘之道離漏之無漏。菩薩",
    "T38n1767_015:0130a16": "之道離邊之中。諸佛之道無離無至。何以故。",
    "T38n1767_015:0130a17": "一切諸法即是佛道故。動見修道品。不動見",
    "T38n1767_015:0130a18": "修道品。亦動亦不動見修道品。非動見非不",
    "T38n1767_015:0130a19": "動見修道品(云云)。是為分別無量四聖諦竟。從",
    "T38n1767_015:0130a20": "知世諦者是名中智去。是第三結四無量為",
    "T38n1767_015:0130a21": "二無量又二。先明二諦。次明二諦慧。初文即",
    "T38n1767_015:0130a22": "是二諦。文中直知世諦是中智。分別世諦無",
    "T38n1767_015:0130a23": "量無邊是上智。直知三法印即是中智。知第",
    "T38n1767_015:0130a24": "一義無量無邊不可稱計是上智。世間人但",
    "T38n1767_015:0130a25": "言第一義諦真諦涅槃。只得是一不得有二。",
    "T38n1767_015:0130a26": "況復無邊。今文明第一義諦不可稱計。豈唯",
    "T38n1767_015:0130a27": "一種。此中言無常涅槃等真諦者。與數論不",
    "T38n1767_015:0130a28": "同。數云。四諦十六諦並皆見真得聖悉是第",
    "T38n1767_015:0130a29": "一義論家唯無我一種通於真俗餘皆世諦。",
    "T38n1767_015:0130b01": "而皆相從言是真者。以無常盡於常等倒。苦",
    "T38n1767_015:0130b02": "集隨真相從名真依。淨名云。不生不滅是無",
    "T38n1767_015:0130b03": "常義。盡是實相皆第一義。又是三法印。爾時",
    "T38n1767_015:0130b04": "文殊下。第二明二諦慧者。先出舊解六種二",
    "T38n1767_015:0130b05": "諦。一有空。二虛實。三世流布亦言隨事。四相",
    "T38n1767_015:0130b06": "續。五相待。六因生。空有指大品。虛實流布",
    "T38n1767_015:0130b07": "指阿毘曇。相續相待因生指成論。又解意同",
    "T38n1767_015:0130b08": "名異。一凡聖。二虛實。三空有。四假實。五事",
    "T38n1767_015:0130b09": "理。六親疏。舊釋名云。俗是浮虛真名真實。世",
    "T38n1767_015:0130b10": "是代謝。第一義是無過。俗待不俗。不俗名真。",
    "T38n1767_015:0130b11": "真待不真。不真名俗。虛實相待真俗名生。他",
    "T38n1767_015:0130b12": "問真是真。實可稱為諦。俗是浮虛何以稱諦。",
    "T38n1767_015:0130b13": "彼解云。審實浮虛。若爾諦義兩釋。俗以浮虛",
    "T38n1767_015:0130b14": "釋諦。真以審實釋諦。興皇云。諦未曾二約緣",
    "T38n1767_015:0130b15": "故二。俗於凡為實。真於聖為實。俱用實以釋",
    "T38n1767_015:0130b16": "諦不用浮虛。今問真於聖為實聖。有照真實",
    "T38n1767_015:0130b17": "智可得稱為諦。凡於俗為實。凡無照俗智安",
    "T38n1767_015:0130b18": "得稱為諦。若凡無照俗智而於俗為實得稱",
    "T38n1767_015:0130b19": "俗諦者。凡無照真智於真亦為實亦應稱真",
    "T38n1767_015:0130b20": "諦。凡於真無智不稱真諦者。凡於俗無智安",
    "T38n1767_015:0130b21": "得稱俗諦。又聖於真為實而稱為諦者。聖何",
    "T38n1767_015:0130b22": "以於俗不實不得稱為諦。是則聖人無權智。",
    "T38n1767_015:0130b23": "今言諦者還是審實。淨名云。四諦是菩提不",
    "T38n1767_015:0130b24": "虛誑故即是審實。有隨情審實隨智審實。隨",
    "T38n1767_015:0130b25": "情智審實故。隨凡隨聖。約真約俗。俱得稱諦。",
    "T38n1767_015:0130b26": "喻如一色。凡夫謂有。賢聖為無。亦如一日醉",
    "T38n1767_015:0130b27": "醒不同有轉不轉。一諦二諦其義亦爾。舊解",
    "T38n1767_015:0130b28": "二諦一體不異龍光云。既稱二諦寧當一體。",
    "T38n1767_015:0130b29": "二諦有二體亦俱通緣。假法為世體。無相理",
    "T38n1767_015:0130c01": "為真體。雖有二體而實相即俗。雖名相即無",
    "T38n1767_015:0130c02": "名相。真無名相不妨名相。又言。二諦一體空",
    "T38n1767_015:0130c03": "為理本故。以真為體俗是其用。或言從俗取",
    "T38n1767_015:0130c04": "真。俗為其體真是其用。開善云。二諦共以中",
    "T38n1767_015:0130c05": "道為體。義皆不然。若二諦二體則世無第一。",
    "T38n1767_015:0130c06": "第一無世但是不相即不得有相即。若其一",
    "T38n1767_015:0130c07": "體但是一諦則無二諦。若其二諦以中為體。",
    "T38n1767_015:0130c08": "取相障真無知障俗。誰復障中。二諦之智不",
    "T38n1767_015:0130c09": "能見中。焉得為體。若二諦二體二體各異不",
    "T38n1767_015:0130c10": "論相即。若二諦一體只是一諦與誰相即。仁",
    "T38n1767_015:0130c11": "王般若云。二諦不相即猶如牛二角。大品即",
    "T38n1767_015:0130c12": "色是空。淨名五受陰洞達空無所起是苦義。",
    "T38n1767_015:0130c13": "及此經中皆云二諦相即(云云)。舊云。合四諦為",
    "T38n1767_015:0130c14": "二諦。或言苦集世間是世諦。道滅出世是真",
    "T38n1767_015:0130c15": "諦。或言。三諦是世諦。唯滅是真諦。或言。四",
    "T38n1767_015:0130c16": "諦皆是世諦明因果故。無相因果乃是真諦。",
    "T38n1767_015:0130c17": "或言。只四諦是世諦。即世諦是真諦。文云。解",
    "T38n1767_015:0130c18": "苦無苦而有真諦。餘三亦爾。今明非但四諦",
    "T38n1767_015:0130c19": "開合不同。只就二諦開合非一在後當說。就",
    "T38n1767_015:0130c20": "文兩番。問答初問為三。一直審。次世尊下。雙",
    "T38n1767_015:0130c21": "定定相有不。三如其有者下雙難。難中意者。",
    "T38n1767_015:0130c22": "若言有者。即是一諦真俗相即故。真中有俗。",
    "T38n1767_015:0130c23": "俗中有真。二諦不異故言是一。如其無者。即",
    "T38n1767_015:0130c24": "是虛妄實而言之。定有定無。定一定異。皆是",
    "T38n1767_015:0130c25": "虛妄。皆出經者互現其文。若定有無便成斷",
    "T38n1767_015:0130c26": "常虛妄之說。善男子下。如來直答二諦相即",
    "T38n1767_015:0130c27": "不斷不常定非虛妄。世尊下第二番問答。初",
    "T38n1767_015:0130c28": "問意者。還成一諦故云則無二諦。如長在短",
    "T38n1767_015:0130c29": "中則失長。真在俗中則失真只成一諦。佛答",
    "T38n1767_015:0131a01": "有二。初略明大意理實中道唯有一體。善巧",
    "T38n1767_015:0131a02": "方便為緣說二。若隨言說下第二廣說。凡有",
    "T38n1767_015:0131a03": "八種。一世出世。二名無名。三實不實。四定不",
    "T38n1767_015:0131a04": "定。五法不法。六燒不燒。七苦不苦。八和合。",
    "T38n1767_015:0131a05": "他亦作六種二諦。若言空有虛實等諦。皆言",
    "T38n1767_015:0131a06": "有虛有實兩理鏗然故非經意。今文云。隨順",
    "T38n1767_015:0131a07": "眾生說有二諦。如隨醉人說則有轉日。當用",
    "T38n1767_015:0131a08": "此意以釋經文。一師云。七種一統隨緣說異。",
    "T38n1767_015:0131a09": "一師言。七種各異。今明智者大師有七二",
    "T38n1767_015:0131a10": "諦。名雖不同其義可會。一生滅。二無生。三襌",
    "T38n1767_015:0131a11": "俗複真。四襌俗襌中。五複俗襌中。六複俗複",
    "T38n1767_015:0131a12": "中。七圓二諦。若依法華玄文。名相稍別義意",
    "T38n1767_015:0131a13": "必同。讀者應知。就一種中復各三種。謂隨情",
    "T38n1767_015:0131a14": "隨智隨情智。今欲以彼七種二諦來釋此文。",
    "T38n1767_015:0131a15": "佛旨難知。且出一師之見八種不同。即為八",
    "T38n1767_015:0131a16": "文。初約世出世兩人。判二諦者通冠下七。一",
    "T38n1767_015:0131a17": "一二諦各有此意。世情多想束為世諦。聖智",
    "T38n1767_015:0131a18": "多知束為真諦。此即隨情智判二諦。次善男",
    "T38n1767_015:0131a19": "子五陰和合者。約名無名判。攬陰名生即世",
    "T38n1767_015:0131a20": "諦。即陰離陰如性知之性即真諦。此約有作",
    "T38n1767_015:0131a21": "四諦立之。三復次善男子或有法有名有實",
    "T38n1767_015:0131a22": "者。他云。世諦有名名名於體。物應於名。真諦",
    "T38n1767_015:0131a23": "但有名而無實。今文反此。世但虛名而無真",
    "T38n1767_015:0131a24": "實。不生不滅與法相稱即是真諦。不能即色",
    "T38n1767_015:0131a25": "而空故有名無實。能即色是空。故有實有名。",
    "T38n1767_015:0131a26": "此依無生四諦立之。四善男子眾生壽命如",
    "T38n1767_015:0131a27": "旋火輪。此襌俗複真以論二諦。假名幻化熱",
    "T38n1767_015:0131a28": "焰火輪但有其名而無其實。稱世流布即是",
    "T38n1767_015:0131a29": "世諦。真與中合共為真諦。若襌以真為第一",
    "T38n1767_015:0131b01": "義者。不得言苦集滅道是第一義。俱指四諦",
    "T38n1767_015:0131b02": "即真中合此明無量四聖諦中若真若中同為",
    "T38n1767_015:0131b03": "第一義諦。前文云。第一義無量無邊不可稱",
    "T38n1767_015:0131b04": "說。五善男子世法五種去。此約襌俗襌中以",
    "T38n1767_015:0131b05": "明二諦。上以熱焰火輪五譬。以譬人我而為",
    "T38n1767_015:0131b06": "世諦。今以五法而為世諦。五法如焰輪。焰輪",
    "T38n1767_015:0131b07": "譬法。法譬互舉同是襌俗。心無顛倒如實知",
    "T38n1767_015:0131b08": "之即襌指中道以為如實。此明有作無生等",
    "T38n1767_015:0131b09": "苦集為俗。指下一實諦為真。六善男子若燒",
    "T38n1767_015:0131b10": "若割去。此約複俗襌中以明二諦。若燒若死",
    "T38n1767_015:0131b11": "此明體法始終。若割若壞此明析法始終。即",
    "T38n1767_015:0131b12": "以兩始為有兩終皆無。此之有無合之為俗",
    "T38n1767_015:0131b13": "即是複俗。襌指中道非有非無故無燒割即",
    "T38n1767_015:0131b14": "第一義。明上有作無生之真俗同名為俗。指",
    "T38n1767_015:0131b15": "下一實諦而以為真。七善男子八苦有無去。",
    "T38n1767_015:0131b16": "此約複俗複中以明二諦。複俗如向。言複中",
    "T38n1767_015:0131b17": "者非襌指理。即事而理法界圓備名為複中。",
    "T38n1767_015:0131b18": "此合上來有作無生真之與俗皆名為俗。指",
    "T38n1767_015:0131b19": "下一實不可思議而為真諦。文雖不顯義推",
    "T38n1767_015:0131b20": "自成。然此一番猶是複俗。複中二諦。八復次",
    "T38n1767_015:0131b21": "善男子下。先譬次合明圓二諦真俗相即皆",
    "T38n1767_015:0131b22": "不可思議。譬如父母和合生子。一人多能以",
    "T38n1767_015:0131b23": "譬圓俗。十二緣和合三道即是三德即第一",
    "T38n1767_015:0131b24": "義以顯圓真。是名不可思議二諦。一切二諦",
    "T38n1767_015:0131b25": "悉入此中。方便隨俗說諸二諦無量無邊。止",
    "T38n1767_015:0131b26": "論七種何足驚怪。能如是知名慧聖行。古來",
    "T38n1767_015:0131b27": "皆迷此二諦文。今用天台大師七種二諦義。",
    "T38n1767_015:0131b28": "來釋八番義。則相應真順聖慧。文殊師利下。",
    "T38n1767_015:0131b29": "第三明一實諦慧聖行。若前文中舉四舉二",
    "T38n1767_015:0131c01": "共顯一實。何不從四至三而超至二。非無三",
    "T38n1767_015:0131c02": "諦。但此中文束四為二。其義則便。束四為三。",
    "T38n1767_015:0131c03": "義少不便。故不言三。解者不同此間以常住",
    "T38n1767_015:0131c04": "佛果是一依一實諦。引勝鬘云。一苦滅諦即",
    "T38n1767_015:0131c05": "是真實地人云。除妄顯黎耶即是實諦。中假",
    "T38n1767_015:0131c06": "師云。除斷常顯中道為一實諦。興皇悉不用。",
    "T38n1767_015:0131c07": "佛果所依能依。焉是一實。妄惑與黎耶為一",
    "T38n1767_015:0131c08": "為異。若一既除。妄惑亦除黎耶。若異待妄說",
    "T38n1767_015:0131c09": "實豈是一實。對邊說中中還是邊亦非一實。",
    "T38n1767_015:0131c10": "然一切法本無所有畢竟清淨。實無所有何",
    "T38n1767_015:0131c11": "曾有實及以不實。諦與不諦為緣方便假設。",
    "T38n1767_015:0131c12": "言教依文正以一道清淨為一實諦是正真",
    "T38n1767_015:0131c13": "法。故華嚴云。法性遠離是故今明。若非彼是",
    "T38n1767_015:0131c14": "此非一實諦。若隨緣異說得意無咎。文顯一",
    "T38n1767_015:0131c15": "實甚自分明。就文為二。一標宗。二論義。初標",
    "T38n1767_015:0131c16": "有問有答。答中有八。善男子初二共成初義",
    "T38n1767_015:0131c17": "則有七不同。一約境。二約心。三約言說。私謂",
    "T38n1767_015:0131c18": "亦可約言行。四據人。五約教。六約因體。七約",
    "T38n1767_015:0131c19": "果體。文殊白佛下第二論義還論七章。初約",
    "T38n1767_015:0131c20": "境論義。有問有答。問中先領問。一往似問如",
    "T38n1767_015:0131c21": "來虛空佛性三種有何差別。尋下答意。正是",
    "T38n1767_015:0131c22": "問此三種與一實。諦有何差別。佛答有三。一",
    "T38n1767_015:0131c23": "倡兩章門。二釋。三結。初倡章門又二。初倡昔",
    "T38n1767_015:0131c24": "四諦。次倡今一實。興皇名初為實滅章門。次",
    "T38n1767_015:0131c25": "為滅實章門。取教為實滅。取理為滅實。亦以",
    "T38n1767_015:0131c26": "四諦教中之實即是實諦。若虛空佛性皆是",
    "T38n1767_015:0131c27": "理實。即為諦實。故名為諦。今此初倡昔四諦",
    "T38n1767_015:0131c28": "章者。各有三句。苦是苦境。諦是苦教。亦是苦",
    "T38n1767_015:0131c29": "智實是苦諦之理不二為實。又云。除苦一句。",
    "T38n1767_015:0132a01": "餘二亦得判實。又但取實除兩句只用實為",
    "T38n1767_015:0132a02": "諦。次如來非苦下。第二倡一實章門三種皆",
    "T38n1767_015:0132a03": "是實。非苦者非境。非諦者非教。是實者是理。",
    "T38n1767_015:0132a04": "後三諦亦爾。如來虛空佛性亦爾。顯時名如",
    "T38n1767_015:0132a05": "來。隱名佛性。虛空取隱顯不二。所言苦者下。",
    "T38n1767_015:0132a06": "第二釋兩章門。只約四諦即為四別。一一諦",
    "T38n1767_015:0132a07": "中皆先釋實諦。實諦即是昔四諦中之實。次",
    "T38n1767_015:0132a08": "釋諦實皆如文。復次言真實者即是如來下。",
    "T38n1767_015:0132a09": "第三結章門又二。先結三法與真實相即更",
    "T38n1767_015:0132a10": "無異體。次從有苦有苦因下。更結是非又兩。",
    "T38n1767_015:0132a11": "初結三法異於四諦。故是諦實。次結三法異",
    "T38n1767_015:0132a12": "於有為有漏。是故是實。所言有苦即苦諦。苦",
    "T38n1767_015:0132a13": "因即集諦。苦盡即滅諦。苦對即道諦。問非虛",
    "T38n1767_015:0132a14": "非實稱為實者。非虛非實亦應稱諦。答如所",
    "T38n1767_015:0132a15": "問。問二義若齊何故二乘稱諦。如來稱實。答",
    "T38n1767_015:0132a16": "與奪之殊二乘審知是苦。又解苦無苦與其諦",
    "T38n1767_015:0132a17": "名。未窮理實故奪其實。文殊白佛言如佛下。",
    "T38n1767_015:0132a18": "釋第二據心章門。先問次答。初問意云。諦攝",
    "T38n1767_015:0132a19": "倒不。如其攝者云何得言不倒為實。若不攝",
    "T38n1767_015:0132a20": "者復違前言攝法皆盡。進退兩望悉皆有過。",
    "T38n1767_015:0132a21": "然下文具明是苦集攝。此中但明是苦諦者。",
    "T38n1767_015:0132a22": "偏據果報酬因之義。第三問答釋約言說章",
    "T38n1767_015:0132a23": "門。其中二事可見。私請準佛答文既約斷惑",
    "T38n1767_015:0132a24": "知是約行。文殊言如佛所說下。第四就人為",
    "T38n1767_015:0132a25": "問云。二乘所說為實不實。佛不定判實與不",
    "T38n1767_015:0132a26": "實。約斷惑邊是實。而非常住義當不實。文殊",
    "T38n1767_015:0132a27": "魔說下。五就教為難。魔所說者聖諦攝不。佛",
    "T38n1767_015:0132a28": "答意云。四諦之中苦集諦攝。問外道二十五",
    "T38n1767_015:0132a29": "六等諦為屬何諦。又外道所說四諦之中為",
    "T38n1767_015:0132b01": "壞幾諦。今明但壞苦集不壞道滅。何者。彼云",
    "T38n1767_015:0132b02": "冥初生覺。後生五大五微等。生覺是因壞佛",
    "T38n1767_015:0132b03": "集諦。大微是果壞佛苦諦。二十五六為佛苦",
    "T38n1767_015:0132b04": "集二諦所攝。文殊師利言如佛下。第六釋約",
    "T38n1767_015:0132b05": "因體章門。文殊牒佛一道清淨是實諦者。外道",
    "T38n1767_015:0132b06": "亦云一道清淨。應是實諦。佛答意明外道但",
    "T38n1767_015:0132b07": "有苦集無道滅。於非滅中而生滅想者。即橫",
    "T38n1767_015:0132b08": "計非想以為涅槃。非道道想者。計雞狗戒而",
    "T38n1767_015:0132b09": "以為道。非果果想者。計於萬物微塵世性之",
    "T38n1767_015:0132b10": "果。非因因想者。計微塵世性是萬物因。問前",
    "T38n1767_015:0132b11": "云不壞滅道。今計非想雞狗等戒。豈非壞耶。",
    "T38n1767_015:0132b12": "答此起橫計橫壞道滅。前則不爾。彼明二十",
    "T38n1767_015:0132b13": "五諦直言冥初生覺等。六諦之中但言主諦",
    "T38n1767_015:0132b14": "依諦。何處云計非想之與狗戒。故知不壞道",
    "T38n1767_015:0132b15": "滅二諦。又問外道有苦諦者。前何故云凡夫",
    "T38n1767_015:0132b16": "有苦無諦。答直言有苦境以為苦諦非謂苦",
    "T38n1767_015:0132b17": "智。文殊言如佛所說下。釋第七據果體章門。",
    "T38n1767_015:0132b18": "先問次答。問為三。一唱外道有四德。二釋。三",
    "T38n1767_015:0132b19": "結。此初唱有如文。何以故下釋。凡有二十四",
    "T38n1767_015:0132b20": "復次。計有常樂我淨即為四別。初八復次計",
    "T38n1767_015:0132b21": "有常。二五復次計有樂。三三復次計有淨。四",
    "T38n1767_015:0132b22": "八復次計有我。此初八復次計常文。在初者",
    "T38n1767_015:0132b23": "通以因果故知有常。二列殺生因必得惡果",
    "T38n1767_015:0132b24": "故常。三據能專念故常。四舉憶想據所念。五",
    "T38n1767_015:0132b25": "舉修習。六舉算數。七據讀誦。八據形相。皆如",
    "T38n1767_015:0132b26": "文。次計樂有五復次。一據因果。二據有求。三",
    "T38n1767_015:0132b27": "據樂因。四據樂緣。五據三品。三三復次計有",
    "T38n1767_015:0132b28": "淨。一據淨因。二據淨緣。三據淨器。四八復次",
    "T38n1767_015:0132b29": "計有我。一據造作。二據相貌。三據別味。四據",
    "T38n1767_015:0132c01": "作業。五據求乳。六據名字。七據有遮。八據伴",
    "T38n1767_015:0132c02": "類。世尊諸外道等下。第三總結外道應有實",
    "T38n1767_015:0132c03": "諦。佛言下二如來。答文為三。初略。次廣。三",
    "T38n1767_015:0132c04": "結。初文二。初非後釋。初如文。次何以故下釋",
    "T38n1767_015:0132c05": "非。"
}