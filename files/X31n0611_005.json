{
    "X31n0611_005:0568a19": "妙法蓮華經通義卷第五",
    "X31n0611_005:0568a21": "姚秦三藏法師鳩摩羅什奉　詔譯",
    "X31n0611_005:0568a22": "明　南嶽沙門憨山釋　德清　述",
    "X31n0611_005:0568a23": "妙法蓮華經安樂行品第十四",
    "X31n0611_005:0568a24": "此品來意由寶塔品如來專求持經之人。其初心",
    "X31n0611_005:0568b01": "得記之眾雖遵佛勅。且懼娑婆人多弊惡。不敢橫",
    "X31n0611_005:0568b02": "身。皆直願往他方弘宣。而藥王樂說敬順佛意。誓",
    "X31n0611_005:0568b03": "以忍力持之。此雖能行。然強力忍詬。非初心所能。",
    "X31n0611_005:0568b04": "亦非持久之計。故文殊特為啟請末世持經之方。",
    "X31n0611_005:0568b05": "以教悟守之法。故佛為說四安樂行。意謂惡世諸",
    "X31n0611_005:0568b06": "難自我所招。苟自有以處之。則自然遠離諸難。而",
    "X31n0611_005:0568b07": "不以為患。四行具足。乃得悟守之力。方盡持經之",
    "X31n0611_005:0568b08": "妙。故說髻珠之喻。以顯第一之功。故此品來也。惟",
    "X31n0611_005:0568b09": "此四行。品節向以行處近處深心大悲心四法釋",
    "X31n0611_005:0568b10": "之。義雖有當。臨文未便會通。舊解以正身正語正",
    "X31n0611_005:0568b11": "意大悲心四法。節文甚明。故今從之。然此四法以",
    "X31n0611_005:0568b12": "性戒為主。亦若楞嚴由攝心為戒而入也。",
    "X31n0611_005:0568b13": "爾時文殊師利法王子(至)於後惡世云何能說是經。",
    "X31n0611_005:0568b14": "此文殊因上藥王樂說等諸菩薩。敬順佛意。發願",
    "X31n0611_005:0568b15": "於後世持經。故特為新學菩薩請問持經之法。欲",
    "X31n0611_005:0568b16": "令此等各具遠害之方。不畏弊惡難事也。",
    "X31n0611_005:0568b17": "佛告文殊師利(至)欲說是經當安住四法。",
    "X31n0611_005:0568b18": "此世尊因文殊請遂說四安樂行。以此弘經。可以",
    "X31n0611_005:0568b19": "遠諸患難也。四行者。正身。正語。正意。大悲。然菩薩",
    "X31n0611_005:0568b20": "涉俗利生。無過自利利他二行而已。三業端正。自",
    "X31n0611_005:0568b21": "利之實也。大悲一行。利他之功也。若三業不正。來",
    "X31n0611_005:0568b22": "難之端也。無慈愍心。則致害之由也。安可以涉俗",
    "X31n0611_005:0568b23": "乎。此如來垂訓守護家業之嘉範也。二行以智為",
    "X31n0611_005:0568b24": "先導。故文殊特請。",
    "X31n0611_005:0568c01": "一者安住菩薩行處(至)是名菩薩摩訶薩行處。",
    "X31n0611_005:0568c02": "此別說四法初正身行也。前法師品。教持經之法。",
    "X31n0611_005:0568c03": "則曰入如來室。著如來衣。坐如來座。如來室者大",
    "X31n0611_005:0568c04": "慈悲心是。如來衣者忍辱心是。如來座者諸法空",
    "X31n0611_005:0568c05": "是。葢言親近隨順之至也。今此四法廣釋前義。但",
    "X31n0611_005:0568c06": "行處近處有理事二行。然必以忍辱為第一。所謂",
    "X31n0611_005:0568c07": "著如來衣也。故行處首言住忍辱地者。究竟寂滅",
    "X31n0611_005:0568c08": "之地也。忍有生忍無生忍寂滅忍。生忍者。謂強力",
    "X31n0611_005:0568c09": "忍詬。而未能忘我。我不忘。安能消彼暴戾哉。無生",
    "X31n0611_005:0568c10": "忍者。謂橫逆之來。但觀心本不生。雖彼以惡加之。",
    "X31n0611_005:0568c11": "而自心不生。不為所動。然不動雖安。未能忘物。故",
    "X31n0611_005:0568c12": "戒勿親近。以防惡覺惡習。乃為善入無生也。寂滅",
    "X31n0611_005:0568c13": "忍者。謂觀自他身心本自寂滅。寂滅則心境雙忘。",
    "X31n0611_005:0568c14": "了無對待。全不見有毀辱之相。故能柔和善順而",
    "X31n0611_005:0568c15": "不卒暴。心亦不驚。是所謂忍辱地。乃入如來室也。",
    "X31n0611_005:0568c16": "以彼已寂滅。則無毀者。亦無受者。忍相亦無。故曰",
    "X31n0611_005:0568c17": "又復於法無所行。若有所行。則彼我未忘。非寂滅",
    "X31n0611_005:0568c18": "地矣。所以不見有所行者。以觀法如實相。謂當體",
    "X31n0611_005:0568c19": "寂滅。本自如如。故不見有可行之忍。亦不分別所",
    "X31n0611_005:0568c20": "忍之辱。此平等不二。能所兩忘。心行處滅。所謂法",
    "X31n0611_005:0568c21": "空為座。理行之妙也。是為行處。",
    "X31n0611_005:0568c22": "云何名菩薩摩訶薩親近處(至)是名初親近處。",
    "X31n0611_005:0568c23": "此言初親近處以戒定為本也。專戒不親不可親",
    "X31n0611_005:0568c24": "之人。恐引惡習。多妨正行。即楞嚴由三漸次入無",
    "X31n0611_005:0569a01": "生忍之意也。不親近國王等。防染富貴驕恣之習。",
    "X31n0611_005:0569a02": "所以妨正念也。不親諸外道。防邪見之習。妨正見",
    "X31n0611_005:0569a03": "也。梵志。出家邪見之人。尼犍子。在家邪見之人。言",
    "X31n0611_005:0569a04": "不親世俗文筆等。乃妄言綺語雜論。妨正思惟也。",
    "X31n0611_005:0569a05": "言路伽耶陀者。師破弟子之惡論。逆路伽耶陀。弟",
    "X31n0611_005:0569a06": "子破師之惡論不親。謂妨正知見也。言不親兇險",
    "X31n0611_005:0569a07": "相扠相撲等者。謂防顛倒散亂之習也。那羅延。此",
    "X31n0611_005:0569a08": "云力。旃陀羅。此云嚴幟。謂以惡自嚴如標幟。此妨",
    "X31n0611_005:0569a09": "寂靜行也。畜猪羊等。惡律儀。防殺盜之習也。來者",
    "X31n0611_005:0569a10": "則為說法。以消惡念。所謂大慈悲心也。不親求聲",
    "X31n0611_005:0569a11": "聞等者。防小乘狹劣之習也。楞伽經云。應捨外道",
    "X31n0611_005:0569a12": "小乘惡見議論。當親近最勝知識。言不問訊至不",
    "X31n0611_005:0569a13": "共住止者。防漸染之習也。來時則為說法。化彼狹",
    "X31n0611_005:0569a14": "習令入大道。所謂入如來室也。不親女人等者。防",
    "X31n0611_005:0569a15": "淫習也。不近不男之人。言非法器。防猥媟邪僻之",
    "X31n0611_005:0569a16": "習也。不獨入他家。防譏嫌邪染。恐失正念也。為女",
    "X31n0611_005:0569a17": "人說法。不露齒笑。乃至為法猶不親厚。防引婬機",
    "X31n0611_005:0569a18": "破壞戒心也。不畜年少弟子等者。恐妨安樂行也。",
    "X31n0611_005:0569a19": "觀此近處。即根本戒品。所謂執身不行。執心不起。",
    "X31n0611_005:0569a20": "其三千威儀八萬細行。通不出此。楞嚴經云。因戒",
    "X31n0611_005:0569a21": "生定。因定發慧。常好坐禪。則定依戒立也。是名初",
    "X31n0611_005:0569a22": "親近處。猶屬事行。",
    "X31n0611_005:0569a23": "復次菩薩摩訶薩(至)是名菩薩摩訶薩第二親近處。",
    "X31n0611_005:0569a24": "此第二近處。以觀照為體。前戒不親近諸惡律儀。",
    "X31n0611_005:0569b01": "深防染習。執心不起。乃無生忍。此觀一切法空。乃",
    "X31n0611_005:0569b02": "寂滅忍。正所謂諸法空為座也。謂觀一切諸法當",
    "X31n0611_005:0569b03": "體空寂。稱真實相。了無一法可得。不見有顛倒動",
    "X31n0611_005:0569b04": "轉生滅動亂之相也。以觀諸法本自寂靜。故不生",
    "X31n0611_005:0569b05": "不滅。了無動轉當體如如。故心境如空本無所有。",
    "X31n0611_005:0569b06": "若心境寂滅則一切寂滅。故言語道斷。如是則無",
    "X31n0611_005:0569b07": "毀我者。亦無受者。以絕對待。故無生出起滅之相",
    "X31n0611_005:0569b08": "故曰無名無相。一切皆無。則心言路絕。故無量無",
    "X31n0611_005:0569b09": "邊無礙無障也。以觀諸法雖寂而非斷滅。故但以",
    "X31n0611_005:0569b10": "因緣假合而有。一切皆從顛倒妄想而生。故有言",
    "X31n0611_005:0569b11": "說耳。此乃安心寂滅之境。所謂住忍辱地。故曰常",
    "X31n0611_005:0569b12": "樂觀如是法相。是名第二親近處。惡世持經妙行",
    "X31n0611_005:0569b13": "無出此矣。雖云正身。其實三業寂靜。總該萬行。涉",
    "X31n0611_005:0569b14": "俗利生。無尚此矣。",
    "X31n0611_005:0569b15": "爾時世尊欲重宣此義而說偈言。",
    "X31n0611_005:0569b16": "若有菩薩於後惡世(至)以此二處能安樂說。",
    "X31n0611_005:0569b17": "若有菩薩下至能安樂說六十句。通頌行處近處",
    "X31n0611_005:0569b18": "也。初六句總標。常離國王下六句。頌不近國王兇",
    "X31n0611_005:0569b19": "戲惡律儀外道四事。亦不親近下二十句。頌不近",
    "X31n0611_005:0569b20": "求小乘等。寡女下四句。頌不近婦女不男等。亦莫",
    "X31n0611_005:0569b21": "親近下十二句。頌不近殺盜婬三事。莫獨下八句。",
    "X31n0611_005:0569b22": "頌不為女人說法。乞食將一比丘。所謂上座阿闍",
    "X31n0611_005:0569b23": "黎防誤失也。阿難無此。故誤墮耳。一心念佛。所謂",
    "X31n0611_005:0569b24": "心清淨也。是則下四句。總結二處事行。",
    "X31n0611_005:0569c01": "又復不行上中下法(至)能於後世說法華經。",
    "X31n0611_005:0569c02": "又復不行下三十二句。通頌二處理行。初十句。頌",
    "X31n0611_005:0569c03": "於法無所行等。謂其心寂止。不起分別也。言不得",
    "X31n0611_005:0569c04": "諸法。謂無一法可當情。故若不知不見也。此頌行",
    "X31n0611_005:0569c05": "處理行。一切諸法下二十二句。頌近處理行。空無",
    "X31n0611_005:0569c06": "所有等。頌觀一切法空無所有如實相等。以心言",
    "X31n0611_005:0569c07": "路絕。故其心安住不動也。觀一切下。頌觀一切法",
    "X31n0611_005:0569c08": "如虗空義。以諸法如空。故常住一相。若有比丘下",
    "X31n0611_005:0569c09": "六句。結頌二處。釋上能安樂說。以心無怯弱故安",
    "X31n0611_005:0569c10": "樂耳。菩薩有時下十二句。頌無怯弱之所以。謂菩",
    "X31n0611_005:0569c11": "薩時入禪定隨義觀法。言如理觀察。得諸法正性。",
    "X31n0611_005:0569c12": "以從定起說經。所以心安無怯也。文殊師利下五",
    "X31n0611_005:0569c13": "句。結頌正身行也。",
    "X31n0611_005:0569c14": "又文殊師利如來滅後(至)而為解說令得一切種智。",
    "X31n0611_005:0569c15": "此正語行也。應住安樂行者。即上二處。如理觀察。",
    "X31n0611_005:0569c16": "無分別心。然後稱理而說。故無口過也。不說經典",
    "X31n0611_005:0569c17": "過。以達諸法實相。乃佛隨宜所說。故不言其法有",
    "X31n0611_005:0569c18": "過。過者。謂偏空跛驢智慧等也。不慢餘師。以無人",
    "X31n0611_005:0569c19": "我相。故不言人之過也。於聲聞人不稱名說過。以",
    "X31n0611_005:0569c20": "如理而觀。不見他人有過失也。不稱名讚歎。恐不",
    "X31n0611_005:0569c21": "見稱者銜恨也。不生怨嫌之心。以不見有毀我者",
    "X31n0611_005:0569c22": "也。諸有問者但以大乘法答令得種智。此大慈悲",
    "X31n0611_005:0569c23": "心也。如此可謂善修安樂行矣。",
    "X31n0611_005:0569c24": "爾時世尊欲重宣此義而說偈言。",
    "X31n0611_005:0570a01": "菩薩常樂安隱說法(至)筭數譬喻說不能盡。",
    "X31n0611_005:0570a02": "此頌正語行也。菩薩常樂下三十六句。通頌正語",
    "X31n0611_005:0570a03": "行。初十句安隱說法。言內外俱淨也。安隱。內淨其",
    "X31n0611_005:0570a04": "心也。淨地。油塗。澡浴。淨衣。外淨也。香油塗身。乃蘇",
    "X31n0611_005:0570a05": "合油。西域以此塗身。取其香而潔也。安處法座。所",
    "X31n0611_005:0570a06": "謂法空為座。則內外俱空矣。隨問為說。言不逆其",
    "X31n0611_005:0570a07": "意也。若有比丘下二十六句。頌說法之儀式也。四",
    "X31n0611_005:0570a08": "眾國王等。求法之人也。以微妙義。謂但說大乘實",
    "X31n0611_005:0570a09": "相之法也。和顏則樂說。隨義而答。應機而說也。皆",
    "X31n0611_005:0570a10": "使發心等。謂大慈悲也。除懶惰懈怠。則勇猛精進",
    "X31n0611_005:0570a11": "以法自娛。故離諸憂惱。晝夜常說。則精進之至。咸",
    "X31n0611_005:0570a12": "令歡喜。所謂示教利喜也。衣服臥具下十句。頌清",
    "X31n0611_005:0570a13": "淨說法不希利養也。願成佛道。則以法為供。所謂",
    "X31n0611_005:0570a14": "諸供養中法供養最。謂以法為樂。則自受安樂供",
    "X31n0611_005:0570a15": "養。故無外慕耳。我滅度後下十二句。頌廣前品忍",
    "X31n0611_005:0570a16": "行。以心主於忍。故口無語過。所以能遠諸害也。葢",
    "X31n0611_005:0570a17": "言諸難。皆從自心不忍而致。以安住於忍。所謂兵",
    "X31n0611_005:0570a18": "無所容其刃。以無死地。故一切皆無矣。智者如是",
    "X31n0611_005:0570a19": "下八句。結頌正語行也。謂菩薩善修其心。能住安",
    "X31n0611_005:0570a20": "樂。則自無諸難。法利益廣。受化益多。故功德無窮。",
    "X31n0611_005:0570a21": "說不能盡也。",
    "X31n0611_005:0570a22": "又文殊師利(至)供養經卷恭敬尊重讚歎。",
    "X31n0611_005:0570a23": "此正意行也。意根諸惡煩惱。三毒為最。嫉妬嗔也。",
    "X31n0611_005:0570a24": "諂媚於上。誑惑於眾。貪與癡也。輕罵學佛道者。求",
    "X31n0611_005:0570b01": "其長短。恐其勝己。三毒發業也。以末法惡世三毒",
    "X31n0611_005:0570b02": "熾盛之時。持經之人。本為化彼強暴。爾乃自以三",
    "X31n0611_005:0570b03": "毒逆之。所謂以火益火。名曰溢多。安可以為善。故",
    "X31n0611_005:0570b04": "戒持經自淨其心。與法相應也。若比丘等。謂四眾",
    "X31n0611_005:0570b05": "有求三乘之道者。毋矜己為大乘學者。而惱亂彼",
    "X31n0611_005:0570b06": "人令其疑悔返失本行也。當以慈悲調伏攝化漸",
    "X31n0611_005:0570b07": "進可也。語其人言下。惱亂之語也。既不能調攝。而",
    "X31n0611_005:0570b08": "以逆言加之。譏其所學。去道甚遠。不得種智。又責",
    "X31n0611_005:0570b09": "其放逸。此言是而心非。故觸動彼心。多生誹謗。是",
    "X31n0611_005:0570b10": "自致之也。戲論諸法。謂分別大小乘法。空有偏圓。",
    "X31n0611_005:0570b11": "致起諍競。是皆發於三毒。意根未淨。所以不能住",
    "X31n0611_005:0570b12": "安樂行也。當於一切眾生下。正教持經之法。當以",
    "X31n0611_005:0570b13": "慈悲為首也。眾生迷倒。悲愍之心如一子地。當想",
    "X31n0611_005:0570b14": "如來之慈。如父之等愛一子。則無厭倦之心矣。菩",
    "X31n0611_005:0570b15": "薩乃善學佛行專於利生之人。當如師保之想。以",
    "X31n0611_005:0570b16": "法其行。故於十方菩薩常應深心恭敬禮拜也。於",
    "X31n0611_005:0570b17": "一切眾生下。教以持經調攝之行也。平等說法。則",
    "X31n0611_005:0570b18": "不以貴賤智愚高下其心。謂以平等大悲而說也。",
    "X31n0611_005:0570b19": "順法。謂離四謗。以有是增益謗。無是損減謗。亦無",
    "X31n0611_005:0570b20": "亦有。相違謗。非有非無。戲論謗。以稱法性而說。則",
    "X31n0611_005:0570b21": "離此諸過。故云不多不少。深愛法者不為多說。如",
    "X31n0611_005:0570b22": "慈母之養嬰兒。不多與兒酥。恐食不消返生毒也。",
    "X31n0611_005:0570b23": "末世持經能住此行。則無能惱亂之人。所謂善修",
    "X31n0611_005:0570b24": "其心也。如此則得明同學。得眾來聽。使法利漸廣。",
    "X31n0611_005:0570c01": "六種之功德自備。此實持經之妙行也。有人如此。",
    "X31n0611_005:0570c02": "孰不樂從其化。豈有怨害之事哉。是所謂真安樂",
    "X31n0611_005:0570c03": "行矣。",
    "X31n0611_005:0570c04": "爾時世尊欲重宣此義而說偈言。",
    "X31n0611_005:0570c05": "若欲說是經當捨嫉恚慢(至)無量眾所敬。",
    "X31n0611_005:0570c06": "此若欲下四句。頌初節。質直行。謂直心正念真如",
    "X31n0611_005:0570c07": "法故。則意根三毒等煩惱自捨矣。不輕蔑下四句。",
    "X31n0611_005:0570c08": "頌第二節。輕蔑眇忽之義。正長行譏其去道甚遠。",
    "X31n0611_005:0570c09": "謂輕忽之也。是佛子下十二句。頌第三節。然通以",
    "X31n0611_005:0570c10": "忍為主也。故曰常柔和能忍。想佛如父。敬菩薩如",
    "X31n0611_005:0570c11": "師。所以破自己憍慢之心。故說法自無障礙耳。第",
    "X31n0611_005:0570c12": "三法下。結頌。",
    "X31n0611_005:0570c13": "又文殊師利(至)說是法時無有過失。",
    "X31n0611_005:0570c14": "此大慈悲行也。前三行。即著如來衣。坐如來座。此",
    "X31n0611_005:0570c15": "一行。所謂入如來室也。前法師品。但教菩薩法。略",
    "X31n0611_005:0570c16": "舉要行。今此品。則廣釋前義耳。然慈能與樂悲能",
    "X31n0611_005:0570c17": "拔苦。在家出家有能信受此法者。則增益其法樂。",
    "X31n0611_005:0570c18": "故生大慈心。非菩薩。乃不信闡提之人。當愍其愚",
    "X31n0611_005:0570c19": "迷。而調伏誘引。令生正信。以拔其苦。故生大悲心。",
    "X31n0611_005:0570c20": "應作是念下。出其悲愍之意。於不信之人。愍其大",
    "X31n0611_005:0570c21": "失。所以失者。於如來隨宜所說之妙法。一向不聞。",
    "X31n0611_005:0570c22": "故不知不覺。且執愚自是。故不問。以不聞。故不信",
    "X31n0611_005:0570c23": "不解。彼既顓愚如此。我終不棄。當成佛時。隨在何",
    "X31n0611_005:0570c24": "地。必欲以神通智慧。引之令得住是法中。使其正",
    "X31n0611_005:0571a01": "因不失。終有成佛之分。此大慈悲之至也。末世持",
    "X31n0611_005:0571a02": "經具如是四行說法。乃能離諸過失。以妙契佛心。",
    "X31n0611_005:0571a03": "所謂行如來事也。",
    "X31n0611_005:0571a04": "常為比丘比丘尼(至)何況得見受持讀誦。",
    "X31n0611_005:0571a05": "此通結四行之勝益也。言持經之人具此四行。則",
    "X31n0611_005:0571a06": "為四眾國王等之所供養尊重讚歎。況有毀謗之",
    "X31n0611_005:0571a07": "辱乎。虗空諸天常隨守護。豈有魔撓之事乎。若處",
    "X31n0611_005:0571a08": "無人之境。儻有生心難問者。以諸天衛護神力。使",
    "X31n0611_005:0571a09": "聽者歡喜。安有惱害所加乎。前云我遣諸天龍神",
    "X31n0611_005:0571a10": "常為守護。以此經一切三世諸佛神力所護。是知",
    "X31n0611_005:0571a11": "諸天晝夜常守者。乃如來所遣也。以行契佛行。故",
    "X31n0611_005:0571a12": "諸佛護念如此也。以此妙法華經。無量國中。名字",
    "X31n0611_005:0571a13": "尚不得聞。何況得見受持讀誦。以法之難遇。故持",
    "X31n0611_005:0571a14": "經者固當慎重。是諸佛之慧命。人天之眼目。故不",
    "X31n0611_005:0571a15": "得不護念。若不聞不信。豈非大失耶。",
    "X31n0611_005:0571a16": "文殊師利譬如強力轉輪聖王(至)必大驚怪。",
    "X31n0611_005:0571a17": "此設輪王髻珠之喻。以況此經不妄與人也。佛王",
    "X31n0611_005:0571a18": "三界。稱曰大雄。以能破諸有故。強力輪王。威伏諸",
    "X31n0611_005:0571a19": "國。譬力破諸有也。小王不順命。譬五陰煩惱生死",
    "X31n0611_005:0571a20": "諸魔。背覺合塵。不順覺性也。如來出世。為一大事。",
    "X31n0611_005:0571a21": "特為攝伏諸魔。故現身說法。始從鹿苑說有。破凡",
    "X31n0611_005:0571a22": "夫執生死之苦。次說般若談空。破二乘厭有之見。",
    "X31n0611_005:0571a23": "次說深密和會空有。破二乘之偏執。次說楞伽直",
    "X31n0611_005:0571a24": "指識藏。即如來藏。頓見佛性。破二乘之權行。是則",
    "X31n0611_005:0571b01": "四十年中所說諸經。以無量無數種種方便。以破",
    "X31n0611_005:0571b02": "三乘之執情。故云起種種兵而往討伐。討謂聲其",
    "X31n0611_005:0571b03": "罪。伐謂破其國。乃彈呵二乘破涅槃城也。然三乘",
    "X31n0611_005:0571b04": "聞法。各有所證。故譬兵眾有功。論功賞賜也。田地",
    "X31n0611_005:0571b05": "以至奴婢人民等。皆三乘果位功德利用之事也。",
    "X31n0611_005:0571b06": "獨王髻中明珠不與。譬不即為說此法華經也。所",
    "X31n0611_005:0571b07": "以不說者。恐眾驚疑。故不輕說。如髻珠不敢輕賜",
    "X31n0611_005:0571b08": "也。",
    "X31n0611_005:0571b09": "文殊師利如來亦復如是(至)乃與汝等而敷演之。",
    "X31n0611_005:0571b10": "此法合也。如來亦復如是。合首節。其有功者下。合",
    "X31n0611_005:0571b11": "次節。如轉輪王下。重牒其喻。明獨髻珠不與。如來",
    "X31n0611_005:0571b12": "亦復如是下。重合次節。明諸經皆說。獨不說法華",
    "X31n0611_005:0571b13": "者以難信故。先所未說而今說之。是為希有難信",
    "X31n0611_005:0571b14": "之法。如輪王解髻珠以賜。非上功者不能居也。故",
    "X31n0611_005:0571b15": "云此經是諸如來第一之說。故末後乃與。正如髻",
    "X31n0611_005:0571b16": "珠以待大功也。此法華經諸佛如來秘密之藏。結",
    "X31n0611_005:0571b17": "顯佛於生死長夜守護。四十餘年以待機也。",
    "X31n0611_005:0571b18": "爾時世尊欲重宣此義而說偈言。",
    "X31n0611_005:0571b19": "常行忍辱哀愍一切(至)智慧光明如日之照。",
    "X31n0611_005:0571b20": "此常行忍辱下四句。通頌忍行為本。後末世下十",
    "X31n0611_005:0571b21": "二句。頌慈悲行。令住其中。謂令安住寂滅法中也。",
    "X31n0611_005:0571b22": "譬如強力下十六句。頌譬喻。如來亦爾下二十句。",
    "X31n0611_005:0571b23": "頌法合。法王以忍辱大力而說法。故持經妙行。必",
    "X31n0611_005:0571b24": "以忍辱為最勝也。此經為尊下六句。頌此經尊上。",
    "X31n0611_005:0571c01": "我滅度後下六句。頌結答問意。讀是經者下十四",
    "X31n0611_005:0571c02": "句。頌持經者能離障遠害也。遊行無畏下四句。頌",
    "X31n0611_005:0571c03": "持經之人無畏。光明者。以心與法一。故正大無畏",
    "X31n0611_005:0571c04": "若此也。",
    "X31n0611_005:0571c05": "若於夢中但見妙事(至)深入禪定見十方佛。",
    "X31n0611_005:0571c06": "諸佛身金色(至)後當入涅槃如煙盡燈滅。",
    "X31n0611_005:0571c07": "此頌持經之勝益也。若於夢中常見妙事者。以持",
    "X31n0611_005:0571c08": "經之人心與理冥。習消垢淨。如水清月現。故妙境",
    "X31n0611_005:0571c09": "現前。此勝益之應也。見諸如來等十六句。頌夢中",
    "X31n0611_005:0571c10": "妙事。見佛為眾說法。又見龍神聽自說法。又見佛",
    "X31n0611_005:0571c11": "放光說法。佛為四眾下十二句。又見佛說法。自身",
    "X31n0611_005:0571c12": "處會聞法。得總持。證不退。具足因行。佛知其心。故",
    "X31n0611_005:0571c13": "為授記。汝善男子下八句。言授記之事。又見自身",
    "X31n0611_005:0571c14": "下十句。言得記之後。見自身在山修行。證實相。得",
    "X31n0611_005:0571c15": "禪定。定中又見佛金色莊嚴之身。見己從佛聞法。",
    "X31n0611_005:0571c16": "轉為人說。又夢作國王下十六句。言夢作國王捨",
    "X31n0611_005:0571c17": "其國位。往詣道場。求道七日。遂得佛智。成無上道。",
    "X31n0611_005:0571c18": "乃至說法千萬億劫。度諸眾生。化緣既畢。當入涅",
    "X31n0611_005:0571c19": "槃。此一夢之中。始終見佛聞法悟道。蒙佛授記。及",
    "X31n0611_005:0571c20": "授記後。又夢見捨國位。求菩提。乃至一生成佛。終",
    "X31n0611_005:0571c21": "至入於涅槃。且經千萬億劫之久。而歷歷事。皆如",
    "X31n0611_005:0571c22": "前白毫光中所現。諸佛始終一大事因緣者。葢未",
    "X31n0611_005:0571c23": "曾開佛知見。則佛以光相。示其成佛始終。不離現",
    "X31n0611_005:0571c24": "前一念。令其了然明見。今聞妙法。既已開佛知見。",
    "X31n0611_005:0572a01": "因持經之益。則自見成佛始終。即億劫長久只在",
    "X31n0611_005:0572a02": "當人一念。不離剎那際。令其自信不疑也。然此約",
    "X31n0611_005:0572a03": "夢說。所謂生死涅槃猶如昨夢。意令持經之人四",
    "X31n0611_005:0572a04": "行成就。當觀諸法。如夢中事。空無所有。了不可得。",
    "X31n0611_005:0572a05": "此深證實相三昧者之勝益也。奇哉奇哉。夢中見",
    "X31n0611_005:0572a06": "佛聞法悟道。又夢入定。定中說法利人。乃至捨位",
    "X31n0611_005:0572a07": "求道。至成佛度生。及入涅槃。經無量劫之久。是雖",
    "X31n0611_005:0572a08": "夢事。豈常情可測識哉。華嚴古今一際。延促同時。",
    "X31n0611_005:0572a09": "具見於此。以三百餘言敘無盡之事。非佛妙辯。何",
    "X31n0611_005:0572a10": "能若此。",
    "X31n0611_005:0572a11": "若後惡世中說是第一法是人得大利如上諸功德。",
    "X31n0611_005:0572a12": "此頌結四行之勝益也。",
    "X31n0611_005:0572a13": "妙法蓮華經從地涌出品第十五",
    "X31n0611_005:0572a14": "此品來意。以顯自心發悟。恒沙性德現前。乃盡持",
    "X31n0611_005:0572a15": "經之玅行也。由前得記聲聞雖願持經。自力不充。",
    "X31n0611_005:0572a16": "難入生死險道。要假他力。所以佛令菩薩調護。於",
    "X31n0611_005:0572a17": "心有所未安。今從他方來。有八恒河沙數菩薩。各",
    "X31n0611_005:0572a18": "願守護持此經者。世尊止而不許者何也。以從外",
    "X31n0611_005:0572a19": "來故。宗門所謂從門入者不是家珍。向自己胷中",
    "X31n0611_005:0572a20": "流出。方始葢天葢地。故云我自有六萬恒河沙眾",
    "X31n0611_005:0572a21": "從地涌出。體用雙彰。故眷屬同等。以此性德持經。",
    "X31n0611_005:0572a22": "方能妙契法身。故詣虗空。向二世尊。至此則生滅",
    "X31n0611_005:0572a23": "見謝。延促同時。故五十小劫謂如半日。以此稱性",
    "X31n0611_005:0572a24": "成行。故四上首。皆以行名。意顯如此持經。方稱如",
    "X31n0611_005:0572b01": "來本懷。葢由安樂四行成就所致也。以性德現前。",
    "X31n0611_005:0572b02": "殊非心識分別可知。故彌勒與八千恒河沙眾。皆",
    "X31n0611_005:0572b03": "生疑心。乃云不識一人。故與諸佛侍者同時請問",
    "X31n0611_005:0572b04": "也。此非小緣。故先勉以被精進鎧。發堅固意乃可",
    "X31n0611_005:0572b05": "信受。而如來自言今欲顯發宣示諸佛智慧自在",
    "X31n0611_005:0572b06": "神通之力。師子奮迅之力。威猛大勢之力。諸佛本",
    "X31n0611_005:0572b07": "懷盡在於此。豈細事哉。然世尊告以此諸大眾皆",
    "X31n0611_005:0572b08": "是如來成道已來。初令發心所教化者。故彌勒大",
    "X31n0611_005:0572b09": "眾。皆起疑心。以眼見世尊。成道四十年來。所教化",
    "X31n0611_005:0572b10": "者。盡在靈山一會。而此地涌之眾。昔所未見也。且",
    "X31n0611_005:0572b11": "我等向蒙佛教。今尚如此劣解。而此大眾。皆久植",
    "X31n0611_005:0572b12": "德本深種善根者。何以少時化此多眾。故說父少",
    "X31n0611_005:0572b13": "子老之喻以述疑情。此從從地湧出。以顯迹妙。如",
    "X31n0611_005:0572b14": "來壽量特顯本妙。以袪二乘執跡之見。以明法身",
    "X31n0611_005:0572b15": "常住不屬生滅。故此品連壽量次第而來也。",
    "X31n0611_005:0572b16": "爾時他方國土諸來菩薩(至)護持讀誦廣說此經。",
    "X31n0611_005:0572b17": "此他方菩薩。願在娑婆持此經典。佛止而不許者。",
    "X31n0611_005:0572b18": "佛意欲持此經。須在性德自足。不假於外。將顯本",
    "X31n0611_005:0572b19": "迹微妙。以彰法身常住不屬生滅去來也。故云不",
    "X31n0611_005:0572b20": "須汝等我自有六萬恒河沙等眷屬護持。廣說此",
    "X31n0611_005:0572b21": "經也。菩薩之數。皆以六萬言者。意表六識成智。則",
    "X31n0611_005:0572b22": "恒沙性德當下現前。所謂自性宗通。妙用無極。若",
    "X31n0611_005:0572b23": "寄他六識。則落名言分別。非持經之妙。故他不足",
    "X31n0611_005:0572b24": "恃也。",
    "X31n0611_005:0572c01": "佛說是時娑婆世界(至)所說音聲從下發來。",
    "X31n0611_005:0572c02": "此應佛所言自有六萬恒沙之眾。同時從地涌現",
    "X31n0611_005:0572c03": "其前也。言三千國土地皆振裂而涌出者。謂地本",
    "X31n0611_005:0572c04": "一真法界。向以無明感結。故性德隱而不顯。今佛",
    "X31n0611_005:0572c05": "法音一至。則頓破無明。而自性全彰。妙悟自心。故",
    "X31n0611_005:0572c06": "恒沙性德總在心源。妙用無邊。如是則可持經。非",
    "X31n0611_005:0572c07": "他分別名言者比。故不須他方者。此也。菩薩皆具",
    "X31n0611_005:0572c08": "佛相者。以德用無二也。以是本覺妙明心體。故身",
    "X31n0611_005:0572c09": "皆金色無量光明也。世界依法性空。故在此世界",
    "X31n0611_005:0572c10": "下方虗空中住也。以始覺有功。本覺乃顯。故聞佛",
    "X31n0611_005:0572c11": "音聲從下發來。意顯音聞為教體也。",
    "X31n0611_005:0572c12": "一一菩薩皆是大眾唱導之首(至)所不能知。",
    "X31n0611_005:0572c13": "此言諸來菩薩各將眷屬多寡之不一也。謂所將",
    "X31n0611_005:0572c14": "者。有齊沙數漸少至姟數。有姟數漸少至單己。而",
    "X31n0611_005:0572c15": "單己無眷屬者。又過恒沙數之多。意顯數量無窮。",
    "X31n0611_005:0572c16": "且伴主之不同體用之不等也。",
    "X31n0611_005:0572c17": "是諸菩薩從地出已(至)百千萬億國土虗空。",
    "X31n0611_005:0572c18": "此言涌出之眾見佛之儀也。言各詣虗空向二世",
    "X31n0611_005:0572c19": "尊者。謂入法界空。妙契法身也。種種讚法而讚於",
    "X31n0611_005:0572c20": "佛。如是時間經五十小劫。大眾謂如半日者。言深",
    "X31n0611_005:0572c21": "證實相。入法界性。則延促同時。大經云。一念普觀",
    "X31n0611_005:0572c22": "無量劫。無去無來亦無住。所謂十世古今。始終不",
    "X31n0611_005:0572c23": "離當念。了無延促之相也。四眾以佛神力見諸菩",
    "X31n0611_005:0572c24": "薩徧滿虗空者。所謂無邊剎境。自他不隔於毫端。",
    "X31n0611_005:0573a01": "以法界性空無作妙力。非三乘可見。故假佛神力",
    "X31n0611_005:0573a02": "乃見也。",
    "X31n0611_005:0573a03": "是菩薩眾中有四導師(至)不令世尊生疲勞耶。",
    "X31n0611_005:0573a04": "爾時四大菩薩而說偈言。",
    "X31n0611_005:0573a05": "世尊安樂少病少惱(至)不令世尊生疲勞耶。",
    "X31n0611_005:0573a06": "此言來眾上首問訊世尊者。親近隨順覺性之象。",
    "X31n0611_005:0573a07": "持經以妙行為首。故皆名行也。問訊之辭言病惱",
    "X31n0611_005:0573a08": "疲勞者。以見釋尊示現與民同患。且徵娑婆弊惡",
    "X31n0611_005:0573a09": "難可教化也。",
    "X31n0611_005:0573a10": "爾時世尊於菩薩大眾中(至)得聞是經入於佛慧。",
    "X31n0611_005:0573a11": "此如來答眾問訊之辭。正顯本之妙也。言此眾生",
    "X31n0611_005:0573a12": "世世受化。則法緣已熟。供養多佛。則集福已厚。此",
    "X31n0611_005:0573a13": "證大通往昔之緣因。故今一見佛聞法即入佛慧。",
    "X31n0611_005:0573a14": "是指上根利智之菩薩也。除先修習小乘者。今因",
    "X31n0611_005:0573a15": "聞此經亦令入佛慧。是知佛化眾生端在有緣。凡",
    "X31n0611_005:0573a16": "今不信弊惡之人。未下緣種。故今重在持經。為結",
    "X31n0611_005:0573a17": "將來之緣。所以如來汲汲求人。然所求之人。須是",
    "X31n0611_005:0573a18": "妙契佛心。深體佛行。乃能忍可柰緣。所以難得其",
    "X31n0611_005:0573a19": "人耳。",
    "X31n0611_005:0573a20": "爾時諸大菩薩而說偈言。",
    "X31n0611_005:0573a21": "善哉善哉大雄世尊(至)聞已信行我等隨喜。",
    "X31n0611_005:0573a22": "於時世尊讚歎上首(至)能於如來發隨喜心。",
    "X31n0611_005:0573a23": "此來眾聞說化眾易度。故亦各發心。故云我等隨",
    "X31n0611_005:0573a24": "喜。世尊讚眾有隨喜心。善其法有託也。",
    "X31n0611_005:0573b01": "爾時彌勒菩薩(至)合掌向佛以偈問曰。",
    "X31n0611_005:0573b02": "此彌勒因眾騰疑。致問來眾之因緣也。言八千生",
    "X31n0611_005:0573b03": "疑者。顯八識未破之象也。謂此性德妙用。殊非識",
    "X31n0611_005:0573b04": "心分別可知。故皆生疑。故云不見不聞也。彌勒乃",
    "X31n0611_005:0573b05": "唯識宗師。知眾心念。故為眾請決所疑以偈問也。",
    "X31n0611_005:0573b06": "無量千萬億大眾諸菩薩(至)以何因緣集。",
    "X31n0611_005:0573b07": "此問大眾來集之因緣也。",
    "X31n0611_005:0573b08": "巨身大神通智慧叵思議(至)為從何所來。",
    "X31n0611_005:0573b09": "此見來眾表裏異常。不知從何所來也。",
    "X31n0611_005:0573b10": "一一諸菩薩所將諸眷屬(至)其數轉過上。",
    "X31n0611_005:0573b11": "此問來眾主伴多少不一也。將六萬恒沙至億萬",
    "X31n0611_005:0573b12": "分之一。乃敘所將之伴。將少者反過於將多者也。",
    "X31n0611_005:0573b13": "先約沙數而問。千萬那由他。此約姟數而問。由將",
    "X31n0611_005:0573b14": "姟數以至單己。漸少者反多於將多者。譯文最巧",
    "X31n0611_005:0573b15": "思之乃見。但觀結句其數過上。則挨次而下。漸多",
    "X31n0611_005:0573b16": "於上也。",
    "X31n0611_005:0573b17": "如是諸大眾若人行籌數(至)修習何佛道。",
    "X31n0611_005:0573b18": "此詳問來眾誰所教化也。以從地涌出。則非常所",
    "X31n0611_005:0573b19": "見。且在下方空中而住。又非可見。故生疑也。以見",
    "X31n0611_005:0573b20": "此多眾。威儀智慧各各殊勝。意非一佛一時所化。",
    "X31n0611_005:0573b21": "故詳問誰為說法教化。從誰發心。稱何法。持何經。",
    "X31n0611_005:0573b22": "修習何佛道。乃能如是之挺特也。即此數問發起",
    "X31n0611_005:0573b23": "壽量之說也。",
    "X31n0611_005:0573b24": "如是諸菩薩神通大智力(至)惟願決眾疑。",
    "X31n0611_005:0573c01": "此問。雖見從地涌出。而竟不知從何。乃自地下而",
    "X31n0611_005:0573c02": "來也。故問所從來國土之名。古德云。渠無國土。何",
    "X31n0611_005:0573c03": "處逢渠。故云所遊諸國未曾見是眾也。今此大眾",
    "X31n0611_005:0573c04": "欲知此眾之因緣。故願世尊決疑也。",
    "X31n0611_005:0573c05": "爾時釋迦牟尼分身諸佛(至)汝等自當因是得聞。",
    "X31n0611_005:0573c06": "此隨分身佛之弟子。各白本佛。亦疑而問也。",
    "X31n0611_005:0573c07": "爾時釋迦牟尼佛(至)諸佛威猛大勢之力。",
    "X31n0611_005:0573c08": "此釋尊許答。先勉眾精進者。以其事之難信也。彌",
    "X31n0611_005:0573c09": "勒號阿逸多。云無能勝。大事者。謂諸佛智慧神通",
    "X31n0611_005:0573c10": "奮迅威猛。及顯化地涌多眾之因緣。皆大事也。今",
    "X31n0611_005:0573c11": "將宣示。非精進者不能領。故勉之也。諸佛智慧。前",
    "X31n0611_005:0573c12": "云甚深無量。但略拈示之耳。一往開示。即今言至",
    "X31n0611_005:0573c13": "久遠成佛。教化多眾。及下壽量等事。皆廣顯佛智",
    "X31n0611_005:0573c14": "甚深無量也。諸佛自在神通之力者。如前三變淨",
    "X31n0611_005:0573c15": "土。接眾在空。以指開塔。及後云舌至梵天。謦欬彈",
    "X31n0611_005:0573c16": "指聲震大千等。皆自在神通之力也。諸佛師子奮",
    "X31n0611_005:0573c17": "迅之力者。師子凡奮迅作舞。不遺餘力。如一音普",
    "X31n0611_005:0573c18": "說。分身齊集。說壽量之本。皆直示法身全體。無有",
    "X31n0611_005:0573c19": "剩法。故如師子奮迅也。諸佛威猛大勢之力者。謂",
    "X31n0611_005:0573c20": "化地涌之多眾。拔三乘之堅疊。降五陰煩惱之眾",
    "X31n0611_005:0573c21": "魔。皆威猛大勢之力也。此四句。佛自述本具之能",
    "X31n0611_005:0573c22": "事。推之諸佛。顯道同也。佛之全體大用。一向秘而",
    "X31n0611_005:0573c23": "未發。今因地涌之眾。方談壽量功德等事。是皆難",
    "X31n0611_005:0573c24": "信。故勉其被精進鎧。可信受而不驚疑也。告彌勒",
    "X31n0611_005:0574a01": "補處者。欲為當來法式故也。",
    "X31n0611_005:0574a02": "爾時世尊欲重宣此義而說偈言。",
    "X31n0611_005:0574a03": "當精進一心我欲說此事(至)汝等一心聽。",
    "X31n0611_005:0574a04": "此頌許說勉聽也。此事。乃智慧神通等四事。以非",
    "X31n0611_005:0574a05": "尋常故難信易疑。四事總屬佛之智慧。故云佛智",
    "X31n0611_005:0574a06": "叵思議。若信無力則信不及矣。忍善中。謂住無生",
    "X31n0611_005:0574a07": "忍中乃可信而不疑也。今所說者是佛智慧不可",
    "X31n0611_005:0574a08": "思量第一甚深不可分別之法。而今說之。故再三",
    "X31n0611_005:0574a09": "安慰勿疑。勉其信力善聽也。",
    "X31n0611_005:0574a10": "爾時世尊說此偈已(至)一心精進求無上慧。",
    "X31n0611_005:0574a11": "此佛答彌勒所問也。言此地涌之眾。皆是我於娑",
    "X31n0611_005:0574a12": "婆世界成佛已來之所教化。此答誰為說法教化",
    "X31n0611_005:0574a13": "成就從誰發心也。此界虗空中住。言不離當下。答",
    "X31n0611_005:0574a14": "所從來國也。於諸經典讀誦通利正憶念者。答受",
    "X31n0611_005:0574a15": "持行誰經。言諸經皆通。不止一經。謂一切法皆是",
    "X31n0611_005:0574a16": "佛法也。不樂在眾等者。答修習何佛道。言皆從止",
    "X31n0611_005:0574a17": "觀而入佛慧也。常樂靜處亦不依止人天而住。修",
    "X31n0611_005:0574a18": "習止也。古德云我不從人天來。論云。修習止者。不",
    "X31n0611_005:0574a19": "依形色身心世界等。一切皆離故也。常樂深智等。",
    "X31n0611_005:0574a20": "修習觀也。觀照分明。則法法實相。意謂一切菩薩",
    "X31n0611_005:0574a21": "凡求佛道。未有不由止觀而入者。下方空中。正示",
    "X31n0611_005:0574a22": "止觀之象。顯非止觀不足以破恒沙住地煩惱。即",
    "X31n0611_005:0574a23": "從地涌出者此也。",
    "X31n0611_005:0574a24": "爾時世尊欲重宣此義而說偈言。",
    "X31n0611_005:0574b01": "阿逸汝當知(至)我從久遠來教化是等眾。",
    "X31n0611_005:0574b02": "此頌答意也。首六句。頌答誰為教化從誰發心。此",
    "X31n0611_005:0574b03": "等是我子下八句。頌答受持誰經修習何道。此言",
    "X31n0611_005:0574b04": "止也。晝夜常精進下六句。頌答所從來國。亦言觀",
    "X31n0611_005:0574b05": "也。以為求佛道。故住空中。勤求智慧。故說種種妙",
    "X31n0611_005:0574b06": "法。言已入佛慧。心無所畏。言二嚴已具。此二句頌",
    "X31n0611_005:0574b07": "其德也。我於伽耶城下八句。頌本末因緣。伽耶成",
    "X31n0611_005:0574b08": "道。言雖近跡。教化成道意指遠因。故彌勒從此起",
    "X31n0611_005:0574b09": "疑。說父少子老之喻。以發起壽量之談以顯本也。",
    "X31n0611_005:0574b10": "我今說實語下四句。結答問意。既云令初發心。又",
    "X31n0611_005:0574b11": "言久遠教化。以成佛事近而又言遠。是事難信。故",
    "X31n0611_005:0574b12": "以實語叮嚀。意在勿疑必信。此必有由也。故大眾",
    "X31n0611_005:0574b13": "生疑。",
    "X31n0611_005:0574b14": "爾時彌勒菩薩摩訶薩(至)如此之事世所難信。",
    "X31n0611_005:0574b15": "此言眾生疑也。意謂世尊成道未久。如何教化如",
    "X31n0611_005:0574b16": "是多眾。各各令住菩提。此跡近而指遠。故可疑也。",
    "X31n0611_005:0574b17": "但眾作念。而彌勒言請。謂見如來為太子時。出家",
    "X31n0611_005:0574b18": "成道。至今方四十餘年。其時甚少。此執近跡也。云",
    "X31n0611_005:0574b19": "何少時而化多眾當成菩提。其指甚遠固可疑也。",
    "X31n0611_005:0574b20": "況此諸菩薩皆久植德本。非少時之可成就。此事",
    "X31n0611_005:0574b21": "世所難信也。",
    "X31n0611_005:0574b22": "譬如有人色美髮黑年二十五(至)是事難信。",
    "X31n0611_005:0574b23": "此設喻以況少時不能教化多眾之疑也。年二十",
    "X31n0611_005:0574b24": "五言甚少。百歲言甚老。少喻釋尊。老喻地涌多眾。",
    "X31n0611_005:0574c01": "相違之甚。故舉世所疑。",
    "X31n0611_005:0574c02": "佛亦如是得道已來(至)乃能作此大功德事。",
    "X31n0611_005:0574c03": "此法合也。得道未久。合父少。而此大眾至甚為希",
    "X31n0611_005:0574c04": "有。合子老。今日世尊作此大功德事。合相違。言此",
    "X31n0611_005:0574c05": "菩薩善入出住無量三昧。且此大眾未見作為。而",
    "X31n0611_005:0574c06": "彌勒乃言其各得三昧。如此妙用自在者。又非不",
    "X31n0611_005:0574c07": "知也。故下自言信佛所說。",
    "X31n0611_005:0574c08": "我等雖復信佛隨宜所說(至)聞此事已亦不生疑。",
    "X31n0611_005:0574c09": "此為後世請決疑也。彌勒自陳從佛既久信佛所",
    "X31n0611_005:0574c10": "說。然佛所知者皆悉通達。則無所不知。而信知此",
    "X31n0611_005:0574c11": "事決無疑矣。但恐新學菩薩。智淺心麤。及佛滅後",
    "X31n0611_005:0574c12": "聞而不信。則取破法之罪。故願佛說破。所以懇請。",
    "X31n0611_005:0574c13": "若如來不以壽量答之。則長夜之疑難決矣。故地",
    "X31n0611_005:0574c14": "涌之眾。實發壽量之本也。",
    "X31n0611_005:0574c15": "爾時彌勒菩薩欲重宣此義而說偈言。",
    "X31n0611_005:0574c16": "佛昔從釋種(至)教化令發心而住不退地。",
    "X31n0611_005:0574c17": "此頌敘疑也。佛昔從釋種至如實分別說二十句。",
    "X31n0611_005:0574c18": "敘執近疑久。故此起問。如蓮華在水。讚地涌之德",
    "X31n0611_005:0574c19": "也。譬如少壯人下八句。頌設喻。世尊亦如是下十",
    "X31n0611_005:0574c20": "六句。頌眾老成之德。我等從佛聞下十二句。頌為",
    "X31n0611_005:0574c21": "後世啟請決疑也。",
    "X31n0611_005:0574c22": "妙法蓮華經如來壽量品第十六",
    "X31n0611_005:0574c23": "此品來意。由前地涌之眾彌勒騰疑。故世尊說自",
    "X31n0611_005:0574c24": "壽量。以顯本跡之妙。竭盡本懷。以破二乘生滅之",
    "X31n0611_005:0575a01": "見。以顯法身常住。隨緣普應。隱顯無礙。以明如來",
    "X31n0611_005:0575a02": "智慧甚深無量方便利生。其智慧門難解難入之",
    "X31n0611_005:0575a03": "意也。然諸修行人。不透法身終非真悟。絲毫情念",
    "X31n0611_005:0575a04": "未忘。盡屬眾生知見。非佛知見也。前寶塔品。遠假",
    "X31n0611_005:0575a05": "多寶如來。窾啟法身境界。而諸大眾雖信多寶。不",
    "X31n0611_005:0575a06": "信釋迦同是一身一智慧力。以諸聲聞昔所見者。",
    "X31n0611_005:0575a07": "但知鹿苑說法之佛以為真佛。更不知有向上事。",
    "X31n0611_005:0575a08": "又聞將欲入滅。重起生滅之見。雖蒙授記。但信佛",
    "X31n0611_005:0575a09": "語未見佛心。此則終難取菩提之果。以悟非真悟。",
    "X31n0611_005:0575a10": "則修亦非真修。而如來出世本懷畢竟未盡。故前",
    "X31n0611_005:0575a11": "多方開示。猶屬依他。到此如來極盡神力。披露本",
    "X31n0611_005:0575a12": "懷。明示法身全體。故說自壽量無窮。以醫師喻明",
    "X31n0611_005:0575a13": "滅而不滅。欲諸聲聞直須悟此法身常住。是乃可",
    "X31n0611_005:0575a14": "為真因。故因答涌出。此品來也。然顯理已圓。故下",
    "X31n0611_005:0575a15": "但分別功德。意在隨順而悟得也。",
    "X31n0611_005:0575a16": "爾時佛告諸菩薩(至)惟願說之我等當信受佛語。",
    "X31n0611_005:0575a17": "此世尊因前地涌之眾。彌勒騰疑啟請。故說此品",
    "X31n0611_005:0575a18": "以答之。未說之先。再三叮嚀當信如來誠諦之語",
    "X31n0611_005:0575a19": "者。以壽量之事難信難解。所謂諸佛智慧甚深無",
    "X31n0611_005:0575a20": "量。今若說之。恐聞者視為荒唐謬悠之談。儻生疑",
    "X31n0611_005:0575a21": "不信則返罪戾。故苦口告誡而後說也。彌勒大眾",
    "X31n0611_005:0575a22": "三白當信受佛語唯願說之。請法之心。篤切之至",
    "X31n0611_005:0575a23": "也。",
    "X31n0611_005:0575a24": "爾時世尊知諸菩薩三請不止(至)秘密神通之力。",
    "X31n0611_005:0575b01": "此正答眾問。言三請不止者。此正發揮方便品初",
    "X31n0611_005:0575b02": "如來出定。自言諸佛智慧甚深無量。其智慧門難",
    "X31n0611_005:0575b03": "解難入之二語。前佛自歎而不說。因身子三請三",
    "X31n0611_005:0575b04": "止而後說者。前因引二乘漸入佛慧。將欲開佛知",
    "X31n0611_005:0575b05": "見。故身子為當機也。今說壽量。乃廣明前意。而因",
    "X31n0611_005:0575b06": "彌勒以請者。以前三周。方便開示。已說其智慧門。",
    "X31n0611_005:0575b07": "故為二乘授記。然諸得記者。其實未悟法身實際。",
    "X31n0611_005:0575b08": "故因地涌而說壽量。將為新記菩薩。悟此法身以",
    "X31n0611_005:0575b09": "為真因。必得佛果。故因彌勒一生補處大士而請",
    "X31n0611_005:0575b10": "也。觀後分別功德。則知悟此本法方為真悟。可以",
    "X31n0611_005:0575b11": "入佛知見也。然佛出世為大事因緣。單為眾生開",
    "X31n0611_005:0575b12": "示佛之智慧。乃法身真體。令其悟入。是故最初出",
    "X31n0611_005:0575b13": "定即特告之。但標示之而已。種種開示。直至寶塔",
    "X31n0611_005:0575b14": "品方分明顯示佛之智慧。猶假多寶示其同體而",
    "X31n0611_005:0575b15": "已。未自親說本分事也。今則直示本有壽量。所謂",
    "X31n0611_005:0575b16": "八字打開。通身吐露。方為竭盡本懷。以此事四十",
    "X31n0611_005:0575b17": "年來久默斯要不務速說。即今開顯未敢遽說。猶",
    "X31n0611_005:0575b18": "費三周種種方便而今乃說者。斯皆如來秘密神",
    "X31n0611_005:0575b19": "通之力也。是知如來出世一番。至今法華全經。單",
    "X31n0611_005:0575b20": "為說破諸佛智慧甚深無量。其智慧門難解難入",
    "X31n0611_005:0575b21": "二語而已。觀者豈易見哉。",
    "X31n0611_005:0575b22": "一切世間天人及阿修羅(至)百千萬億那由他劫。",
    "X31n0611_005:0575b23": "此答一語。破盡人天三乘之疑。以見迹而不見本",
    "X31n0611_005:0575b24": "故也。所謂達本情亡。知心體合。知本是為真知見",
    "X31n0611_005:0575c01": "力也。",
    "X31n0611_005:0575c02": "譬如五百千萬億那由他(至)那由他阿僧祇劫。",
    "X31n0611_005:0575c03": "此說壽量長遠難思。故以地種塵墨。以取世界微",
    "X31n0611_005:0575c04": "塵之數也。前因緣周中。引釋尊於大通智勝佛前",
    "X31n0611_005:0575c05": "為王子時。說法華經。結一乘之緣。將明遠因。以一",
    "X31n0611_005:0575c06": "三千大千世界為地種磨以為墨。今以五百千萬",
    "X31n0611_005:0575c07": "億那由他阿僧祇三千大千世界為地種。盡以為",
    "X31n0611_005:0575c08": "塵。而塵又細於墨點。盡此微塵。則地種已不勝其",
    "X31n0611_005:0575c09": "多矣。前云乃過東方千國土乃下一點。今則過東",
    "X31n0611_005:0575c10": "方五百千萬億那由他阿僧祇國乃下一塵。則不",
    "X31n0611_005:0575c11": "著塵之國又不勝其多矣。是此微塵之數。已非算",
    "X31n0611_005:0575c12": "數所知心力所及矣。則三乘學人與不退菩薩皆",
    "X31n0611_005:0575c13": "所不達矣。況諸世界著塵不著塵者總以為塵。一",
    "X31n0611_005:0575c14": "塵一劫。豈可得而思議耶。是知大通猶約多迹而",
    "X31n0611_005:0575c15": "言耳。故方便品歷言身子三乘。及不退諸菩薩滿",
    "X31n0611_005:0575c16": "三千界。如稻麻竹葦之多人。合其智力而不知諸",
    "X31n0611_005:0575c17": "佛智慧者。義見於此矣。",
    "X31n0611_005:0575c18": "自從是來我常在此娑婆世界(至)導利眾生。",
    "X31n0611_005:0575c19": "此言成佛壽量。如上塵劫之遠且多也。且云自從",
    "X31n0611_005:0575c20": "是來常在娑婆世界說法教化。又在他方導利眾",
    "X31n0611_005:0575c21": "生。此其所以難信難解。故二乘人天聞之。無怪其",
    "X31n0611_005:0575c22": "皆驚疑也。此直示常住法身本無生滅。依報世界",
    "X31n0611_005:0575c23": "同一寂光。所謂有佛無佛性相常住。故知諸佛本",
    "X31n0611_005:0575c24": "不涅槃。眾生原無死生。是為平等法界實相妙法",
    "X31n0611_005:0576a01": "畢露於此矣。是豈三乘劣解可能信解耶。故必開",
    "X31n0611_005:0576a02": "佛知見乃盡知盡見。正唯謂佛與佛乃能究盡諸",
    "X31n0611_005:0576a03": "法實相者此也。直欲三乘行人知此見此。方名悟",
    "X31n0611_005:0576a04": "佛知見耳。",
    "X31n0611_005:0576a05": "諸善男子於是中間(至)如是皆以方便分別。",
    "X31n0611_005:0576a06": "此答伏難之文也。上言成佛久遠。乃說諸佛智慧",
    "X31n0611_005:0576a07": "甚深無量。此言授記涅槃皆是方便。乃說其智慧",
    "X31n0611_005:0576a08": "門以方便之權特為顯實。所以難解難入也。",
    "X31n0611_005:0576a09": "諸善男子若有眾生(至)能令眾生發歡喜心。",
    "X31n0611_005:0576a10": "此言法身湛然常住。而現身利生應化之跡。但隨",
    "X31n0611_005:0576a11": "機有利鈍。故說名字不同。如華嚴名號品。壽命長",
    "X31n0611_005:0576a12": "短。如阿僧祇品。法有頓漸。如四聖諦品。皆隨緣之",
    "X31n0611_005:0576a13": "用。非本法也。",
    "X31n0611_005:0576a14": "諸善男子如來見諸眾生(至)令入佛道作如是說。",
    "X31n0611_005:0576a15": "此言跡近本久。其所施設皆方便耳。",
    "X31n0611_005:0576a16": "諸善男子如來所演經典(至)諸所言說皆實不虗。",
    "X31n0611_005:0576a17": "此言所說之法。或自或他。如燈明大通多寶等事。",
    "X31n0611_005:0576a18": "皆是一身一智慧示現之事。皆是實事所言非虗。",
    "X31n0611_005:0576a19": "以眾生智淺。故生疑不信。起異見耳。",
    "X31n0611_005:0576a20": "所以者何如來如實知見(至)所作佛事未曾蹔廢。",
    "X31n0611_005:0576a21": "此釋皆實不虗之意。以顯諸法實相常住也。如實",
    "X31n0611_005:0576a22": "知見三界之相等者。所謂諸法如是相性體力本",
    "X31n0611_005:0576a23": "末究竟等也。以如來明見三界之相本無生死出",
    "X31n0611_005:0576a24": "沒生滅虗實如異等相。所謂一相一味之法。離相",
    "X31n0611_005:0576b01": "滅相究竟常寂滅相也。以三界眾生迷此本法。故",
    "X31n0611_005:0576b02": "妄見有生滅差別等相。以如來明見一際平等。無",
    "X31n0611_005:0576b03": "有錯謬。所謂佛知見也。故云不如三界見於三界。",
    "X31n0611_005:0576b04": "今為眾生開佛知見。直欲知此見此三界之相。如",
    "X31n0611_005:0576b05": "是而已。故前云如是妙法者此也。是所謂諸佛智",
    "X31n0611_005:0576b06": "慧甚深無量。只以眾生根性不同。有種種性欲憶",
    "X31n0611_005:0576b07": "想分別。故應機施設。以若干因緣譬喻種種說法。",
    "X31n0611_005:0576b08": "所作者皆佛事也。是所謂其智慧門難解難入也。",
    "X31n0611_005:0576b09": "如是我成佛已來甚大久遠(至)常住不滅。",
    "X31n0611_005:0576b10": "此結示法身常住不滅也。",
    "X31n0611_005:0576b11": "諸善男子我本行菩薩道(至)以是方便教化眾生。",
    "X31n0611_005:0576b12": "此言唱滅以明權也。前以塵劫所喻之壽命。乃明",
    "X31n0611_005:0576b13": "法身久遠常住不滅。此言本行菩薩道時所成未",
    "X31n0611_005:0576b14": "盡壽命復倍上數者。是所謂法身向上事也。如此",
    "X31n0611_005:0576b15": "而唱滅者。方便應機之權跡耳。",
    "X31n0611_005:0576b16": "所以者何若佛久住(至)是故如來以方便說。",
    "X31n0611_005:0576b17": "此釋唱滅之所以也。若佛久住於世。則薄德等人",
    "X31n0611_005:0576b18": "不起難遭之想。不生恭敬之心。為是等故所以唱",
    "X31n0611_005:0576b19": "滅耳。以權跡示現。實在而言滅。所以難信。",
    "X31n0611_005:0576b20": "比丘當知諸佛出世(至)為度眾生皆實不虗。",
    "X31n0611_005:0576b21": "此言如來真實不滅而言滅者。欲令眾生發難遭",
    "X31n0611_005:0576b22": "想。懷戀慕心。使種善根。所以不實滅而言滅也。此",
    "X31n0611_005:0576b23": "權示滅。諸佛利生法皆如此。總是為度眾生故。權",
    "X31n0611_005:0576b24": "即是實。故云皆實不虗。",
    "X31n0611_005:0576c01": "譬如良醫智慧聦達(至)若十二十乃至百數。",
    "X31n0611_005:0576c02": "此設醫師之喻。以喻如來實在言滅。以釋為度眾",
    "X31n0611_005:0576c03": "生之意。醫師喻佛。醫方喻教。妙藥喻理。眾病藥性",
    "X31n0611_005:0576c04": "種種喻對治眾生種種性欲之病。所謂佛說一切",
    "X31n0611_005:0576c05": "法。為治一切心。若無一切心。何用一切法。諸子至",
    "X31n0611_005:0576c06": "百。言三界眾生。一十二十者。指由人天而至十類",
    "X31n0611_005:0576c07": "也。",
    "X31n0611_005:0576c08": "以有事緣遠至餘國(至)藥發悶亂宛轉於地。",
    "X31n0611_005:0576c09": "此喻佛化緣畢故隱身不現。又現他方是為舊醫。",
    "X31n0611_005:0576c10": "前佛既滅。三界眾生親習外道小乘。故如飲他毒",
    "X31n0611_005:0576c11": "藥。宛轉於地。喻以苦捨苦輪迴六趣也。",
    "X31n0611_005:0576c12": "是時其父還來歸家(至)速除苦惱無復眾患。",
    "X31n0611_005:0576c13": "此喻如來觀見三界眾苦所逼故現出世。是謂新",
    "X31n0611_005:0576c14": "醫。然云其父還來。言無二父也。眾生在迷。去佛甚",
    "X31n0611_005:0576c15": "遠。故云遙見。知名識字。故云皆大歡喜。發心造修。",
    "X31n0611_005:0576c16": "故云拜跪問訊。已知煩惱苦本。生死苦患。願求出",
    "X31n0611_005:0576c17": "離。故云我等愚癡誤服毒藥願見救療。返妄歸真。",
    "X31n0611_005:0576c18": "故云更賜壽命。佛遵諸佛法式應機教化。將一乘",
    "X31n0611_005:0576c19": "法分別說三。故云依諸經方求好藥草等。萬行具",
    "X31n0611_005:0576c20": "足。故云色香美味。諸所說法皆是一相一味之法。",
    "X31n0611_005:0576c21": "故云具足搗篩和合。以此權巧方便救度。故云汝",
    "X31n0611_005:0576c22": "等可服。斷惑證真。故云速除苦惱無復眾患。",
    "X31n0611_005:0576c23": "其諸子中不失心者(至)於此好色香藥而謂不美。",
    "X31n0611_005:0576c24": "此喻受化難易也。見藥即服者。所謂上根利智遇",
    "X31n0611_005:0577a01": "即信受。受化易也。言見父雖喜亦求治病而不肯",
    "X31n0611_005:0577a02": "服藥者。喻二乘人雖親佛法而不肯取菩提也。以",
    "X31n0611_005:0577a03": "習障深厚。故云毒氣深入。",
    "X31n0611_005:0577a04": "父作是念此子可愍(至)遣使還告汝父已死。",
    "X31n0611_005:0577a05": "此喻將唱滅說此經也。此子可愍等。喻二乘執權",
    "X31n0611_005:0577a06": "不捨不求大乘。故云而不肯服。良藥留在。喻說此",
    "X31n0611_005:0577a07": "經。告父已死。喻唱入涅槃。實往他國而言已死。喻",
    "X31n0611_005:0577a08": "其實不滅而示現滅度也。",
    "X31n0611_005:0577a09": "是時諸子聞父背喪(至)尋便來歸咸使見之。",
    "X31n0611_005:0577a10": "此喻受持此經即得開悟佛知見也。故云尋便來",
    "X31n0611_005:0577a11": "歸咸使見之。所謂我處靈鷲山常在而不滅也。此",
    "X31n0611_005:0577a12": "彰法身常住。隨機有隱顯耳。",
    "X31n0611_005:0577a13": "諸善男子於意云何(至)不也世尊。",
    "X31n0611_005:0577a14": "此審虗妄。顯佛語真實。總結上喻。",
    "X31n0611_005:0577a15": "佛言我亦如是成佛已來(至)如法說我虗妄過者。",
    "X31n0611_005:0577a16": "此言佛真法身常住不滅。但隨機感權示滅度。故",
    "X31n0611_005:0577a17": "云以方便力等。",
    "X31n0611_005:0577a18": "爾時世尊欲重宣此義而說偈言。",
    "X31n0611_005:0577a19": "自我得佛來所經諸劫數(至)爾來無量劫。",
    "X31n0611_005:0577a20": "此通頌法身常住隨機隱顯也。自我得佛八句。頌",
    "X31n0611_005:0577a21": "成佛久遠常住不滅。",
    "X31n0611_005:0577a22": "為度眾生故方便現涅槃而實不滅度常住此說法。",
    "X31n0611_005:0577a23": "此頌滅而不滅。以滅乃權見非實滅也。",
    "X31n0611_005:0577a24": "我常住於此諸神通力(至)現有滅不滅。",
    "X31n0611_005:0577b01": "此頌釋滅而不滅之意也。其實法身常住。而言滅",
    "X31n0611_005:0577b02": "者。乃以神通力。令顛倒眾生雖近而不見。將謂我",
    "X31n0611_005:0577b03": "滅耳。眾見我滅度下十四句。釋不滅之所以。若眾",
    "X31n0611_005:0577b04": "因見我滅。咸供舍利而起戀慕渴仰之心。欲求見",
    "X31n0611_005:0577b05": "佛。乃至不惜身命。則苦求之至。時則我與眾僧於",
    "X31n0611_005:0577b06": "靈鷲山俱時出現。而語眾生言我常在此。是謂善",
    "X31n0611_005:0577b07": "權。故曰以方便力現滅不滅。非真滅也。",
    "X31n0611_005:0577b08": "餘國有眾生恭敬信樂者(至)但謂我滅度。",
    "X31n0611_005:0577b09": "此頌法身普應隨機隱顯。所謂水清月現。感應道",
    "X31n0611_005:0577b10": "交。原非有心彼此也。",
    "X31n0611_005:0577b11": "我見諸眾生沒在於苦惱(至)乃出為說法。",
    "X31n0611_005:0577b12": "此頌隱顯隨機之意。機怠則隱。機感則出。是知隱",
    "X31n0611_005:0577b13": "顯在機不在佛也。",
    "X31n0611_005:0577b14": "神通力如是於阿僧祇劫常在靈鷲山及餘諸住處。",
    "X31n0611_005:0577b15": "此頌顯法身常住。無論此界他方。常在不滅之意。",
    "X31n0611_005:0577b16": "眾生見劫盡大火所燒時(至)散佛及大眾。",
    "X31n0611_005:0577b17": "此頌三災壞劫而此土安隱。是法身所居寂光性",
    "X31n0611_005:0577b18": "土。及實報莊嚴土也。言佛常在靈山不滅。則此娑",
    "X31n0611_005:0577b19": "婆雖經三災。壞而不壞。是知此穢土。即是實報莊",
    "X31n0611_005:0577b20": "嚴。不待三變為淨土耳。以眾生垢重無明所見。故",
    "X31n0611_005:0577b21": "穢惡充滿。佛眼觀之。則真空冥寂。微妙莊嚴。故前",
    "X31n0611_005:0577b22": "三變淨土。特示眾生佛知見耳。園林等。皆實報莊",
    "X31n0611_005:0577b23": "嚴之事。即此娑婆便是實報。豈常情所見乎。",
    "X31n0611_005:0577b24": "我淨土不毀而眾見燒盡憂怖諸苦惱如是悉充滿。",
    "X31n0611_005:0577c01": "此頌淨土其實不毀。而眾生見燒盡者。乃別業妄",
    "X31n0611_005:0577c02": "見惡業所召耳。",
    "X31n0611_005:0577c03": "是諸罪眾生以惡業因緣(至)為說佛難值。",
    "X31n0611_005:0577c04": "此十二句。頌淨穢隨機。隱顯非佛。隨感而應。無定",
    "X31n0611_005:0577c05": "相也。",
    "X31n0611_005:0577c06": "我智力如是慧光照無量(至)佛語實不虗。",
    "X31n0611_005:0577c07": "此頌總結法身常住。本無隱顯。勸眾當信也。梵語",
    "X31n0611_005:0577c08": "毗盧遮那。此云光明遍照。以法身智慧。光照無量。",
    "X31n0611_005:0577c09": "故壽亦無量。",
    "X31n0611_005:0577c10": "如醫善方便為治狂子故實在而言死無能說虗妄。",
    "X31n0611_005:0577c11": "此頌喻也。",
    "X31n0611_005:0577c12": "我亦為世父救諸苦患者(至)墮於惡道中。",
    "X31n0611_005:0577c13": "此頌法合。以凡夫顛倒。故實在言滅。所以示滅者。",
    "X31n0611_005:0577c14": "惟恐常見我而生憍恣。為是等故乃示滅耳。是知",
    "X31n0611_005:0577c15": "佛若隱若顯。皆為度生無虗日也。",
    "X31n0611_005:0577c16": "我常知眾生行道不行道(至)速成就佛身。",
    "X31n0611_005:0577c17": "此頌施權之所以也。所謂曲隨機宜方便說法。總",
    "X31n0611_005:0577c18": "之無非為令眾生速得成就佛慧耳。",
    "X31n0611_005:0577c19": "妙法蓮華經分別功德品第十七",
    "X31n0611_005:0577c20": "此品來意。由聞佛說壽量長遠。已悟法身常住。兼",
    "X31n0611_005:0577c21": "見三變淨土之境。已了三界唯心。此乃妙悟為深",
    "X31n0611_005:0577c22": "信解。以為真因。可契如來常住真果。以此持經方",
    "X31n0611_005:0577c23": "為妙行。以法身常住。世間淨土不離當處。故勉能",
    "X31n0611_005:0577c24": "作如是觀者是為深信解相矣。故此分別功德不",
    "X31n0611_005:0578a01": "可思議。到此生滅情亡。淨穢見泯。妙悟已極。方為",
    "X31n0611_005:0578a02": "真持經者。故此品來也。天台判五種法師。屬觀行",
    "X31n0611_005:0578a03": "位。是知持經。意在妙悟。非文字也。故能超越一切",
    "X31n0611_005:0578a04": "有為功德。",
    "X31n0611_005:0578a05": "爾時大會聞佛說壽命劫數長遠(至)得大饒益。",
    "X31n0611_005:0578a06": "此經家敘致。法會大眾聞說壽量。得大饒益也。",
    "X31n0611_005:0578a07": "於時世尊告彌勒(至)當得阿耨多羅三藐三菩提。",
    "X31n0611_005:0578a08": "此如來正示聞說壽量得大饒益之人也。而所敘",
    "X31n0611_005:0578a09": "得益之人。義有淺深次第。即分別悟入淺深。得果",
    "X31n0611_005:0578a10": "因之有先後耳。無生忍者。乃由前修安樂行初住",
    "X31n0611_005:0578a11": "忍辱地。今聞壽量法身常住。了無生滅。得忍行成",
    "X31n0611_005:0578a12": "就。以無生法。忍可於心。故如是恒沙眾生得無生",
    "X31n0611_005:0578a13": "忍也。楞嚴經云。由三漸次。得無生忍。義當觀行成",
    "X31n0611_005:0578a14": "就。即頓悟無生。以入信位。今經因修四安樂行。以",
    "X31n0611_005:0578a15": "忍為主。初由生忍以至無生。如觀音耳根。動靜不",
    "X31n0611_005:0578a16": "生。聞所聞盡。是亦由觀照了悟無生。義當信位也。",
    "X31n0611_005:0578a17": "以信屬外凡。故標舉眾生。聞持陀羅尼者。陀羅尼",
    "X31n0611_005:0578a18": "此云總持。謂總一切法。持無量義。今云聞持者。因",
    "X31n0611_005:0578a19": "聞壽量。了悟法身。安住實相。持而不失。義當十住。",
    "X31n0611_005:0578a20": "住持真理。以圓悟圓持。不歷次第。故云總持。謂圓",
    "X31n0611_005:0578a21": "悟法身。總該十位。圓成一心。故曰聞持陀羅尼。得",
    "X31n0611_005:0578a22": "樂說無礙辯才者。義當十行。以十住圓悟實相真",
    "X31n0611_005:0578a23": "空。但住空理。今從空出假。涉俗利生。故為十行。然",
    "X31n0611_005:0578a24": "樂說無礙。正說法利生之行。以一行圓成一切行",
    "X31n0611_005:0578b01": "故。得無量旋陀羅尼者。旋猶漩水之急流漩澓處",
    "X31n0611_005:0578b02": "也。此義當十迴向。由前空假二行攝歸中道。迴向",
    "X31n0611_005:0578b03": "三處。圓成一心。以念念空假。即念念中道。如水之",
    "X31n0611_005:0578b04": "急流有漩。謂心心攝入中道第一義諦也。能轉不",
    "X31n0611_005:0578b05": "退法輪者。義當初地。謂一登地得大歡喜。永不退",
    "X31n0611_005:0578b06": "轉故。能轉清淨法輪者。義當二地。以離一分無明",
    "X31n0611_005:0578b07": "破戒之垢。故云清淨。皆云能轉法輪者。以隨悟隨",
    "X31n0611_005:0578b08": "行。故此經義。悟即是行。故八生已下歷次。乃至一",
    "X31n0611_005:0578b09": "生當得菩提者。由三地歷次以至十地一生補處。",
    "X31n0611_005:0578b10": "當成佛果也。其所約位。由淺至深。故眾生極多。而",
    "X31n0611_005:0578b11": "菩薩由多漸少。初從世界微塵之數。減至一四天",
    "X31n0611_005:0578b12": "下微塵數者。以理愈深。位彌高。故其人漸少。此見",
    "X31n0611_005:0578b13": "根之利鈍不一也。問曰。此經純談實相。直悟法身。",
    "X31n0611_005:0578b14": "頓登佛果。不說行位漸次階級。今乃約位釋之。無",
    "X31n0611_005:0578b15": "乃謬解佛意乎。答曰。理固然也。華嚴乃一乘圓頓",
    "X31n0611_005:0578b16": "法門。其所說四十二位。皆以信為根本。故曰初發",
    "X31n0611_005:0578b17": "心時即得菩提。是以法界一念因心。即該果海。故",
    "X31n0611_005:0578b18": "曰因該果海果徹因源。是始終地位總在因心。此",
    "X31n0611_005:0578b19": "乃無漸次之漸次也。楞嚴所說位次。乃曰由三增",
    "X31n0611_005:0578b20": "進。成就五十五位是依四根本戒圓滿一心。攝入",
    "X31n0611_005:0578b21": "三觀。故從三漸次悟無生忍。是則五十五位。皆依",
    "X31n0611_005:0578b22": "一心三觀。但就斷惑淺深以約位次。雖列諸位。總",
    "X31n0611_005:0578b23": "在一心。此亦無漸次之漸次也。今經依四安樂行。",
    "X31n0611_005:0578b24": "以盡持經之妙。由聞壽量妙悟法身。正與楞嚴由",
    "X31n0611_005:0578c01": "三漸次悟無生忍義同。但彼經所宗一心三觀。此",
    "X31n0611_005:0578c02": "經所宗實相為眾生正因佛性。意借緣因悟入。即",
    "X31n0611_005:0578c03": "名為佛。故不說修斷行位漸次。只以悟佛知見為",
    "X31n0611_005:0578c04": "本。今既由四行。妙悟法身。徑登佛地。乃今較量功",
    "X31n0611_005:0578c05": "德猶約諸位次釋之者。以約緣因佛性。以緣有淺",
    "X31n0611_005:0578c06": "深。故悟有近遠。但以悟而言。不說斷無明以分位",
    "X31n0611_005:0578c07": "也。此經純談實相。所謂無明實性即佛性。故無煩",
    "X31n0611_005:0578c08": "惱可斷。是約位以騐悟。非實有地位可名目也。若",
    "X31n0611_005:0578c09": "以階級為難。過矣。古德云。聖諦亦不立。何階級之",
    "X31n0611_005:0578c10": "有。此實圓頓之旨也。",
    "X31n0611_005:0578c11": "復有八世界微塵數眾生皆發阿耨多羅三藐三菩",
    "X31n0611_005:0578c12": "提心。",
    "X31n0611_005:0578c13": "此單言發心眾生乃未入道者也。",
    "X31n0611_005:0578c14": "佛說是諸菩薩摩訶薩(至)歌無量頌讚歎諸佛。",
    "X31n0611_005:0578c15": "此空瑞證法也。壽量如空。本具萬德。故空中雨華。",
    "X31n0611_005:0578c16": "以法身體同。故供釋迦多寶及諸大眾也。又雨細",
    "X31n0611_005:0578c17": "末旃檀沉水香等者。言法身妙空所有神通妙行",
    "X31n0611_005:0578c18": "無不克足也。上至梵天。顯法身遍至色邊際也。空",
    "X31n0611_005:0578c19": "中出音讚佛者。言法性妙空。法音充滿。歎佛功德",
    "X31n0611_005:0578c20": "不可思議也。",
    "X31n0611_005:0578c21": "爾時彌勒菩薩從座而起(至)合掌向佛而說偈言。",
    "X31n0611_005:0578c22": "佛說希有法昔所未曾聞(至)皆發無上心。",
    "X31n0611_005:0578c23": "此彌勒偈讚。顯此法利為當來成佛真因也。佛說",
    "X31n0611_005:0578c24": "希有法下八句。敘讚法利也。或住不退地下十二",
    "X31n0611_005:0579a01": "句。頌初入道。以至登地已上也。復有小千界下十",
    "X31n0611_005:0579a02": "二句。頌三地以至十一地也。如是等眾生下四句。",
    "X31n0611_005:0579a03": "頌因聞壽量得實果報之如上也。復有八世界下。",
    "X31n0611_005:0579a04": "頌發心眾生未入道者。",
    "X31n0611_005:0579a05": "世尊說無量不可思議法(至)歌詠諸如來。",
    "X31n0611_005:0579a06": "此頌瑞應也。以法身如空。體具萬德。故空中種種",
    "X31n0611_005:0579a07": "瑞應。以供諸佛也。",
    "X31n0611_005:0579a08": "如是種種事昔所未曾有(至)以助無上心。",
    "X31n0611_005:0579a09": "此結頌所顯也。言如是種種瑞事昔所未有者。盖",
    "X31n0611_005:0579a10": "為聞說壽量長遠。故法空妙應助發妙心。現此諸",
    "X31n0611_005:0579a11": "瑞也。前現瑞為助顯第一義。今現瑞為助發無上",
    "X31n0611_005:0579a12": "心。",
    "X31n0611_005:0579a13": "爾時佛告彌勒菩薩(至)所得功德無有限量。",
    "X31n0611_005:0579a14": "此言因聞壽量較量後益也。一念信解功德無量",
    "X31n0611_005:0579a15": "者。以壽量如空。一念信解。即入法信妙空。功德豈",
    "X31n0611_005:0579a16": "有限量哉。",
    "X31n0611_005:0579a17": "若有善男子善女人(至)三菩提退者無有是處。",
    "X31n0611_005:0579a18": "此言信解壽量。即入佛慧。故多劫行五波羅蜜。以",
    "X31n0611_005:0579a19": "除般若。皆屬有為事行。淨名云無慧方便縛。所以",
    "X31n0611_005:0579a20": "多劫功行。不比佛慧功德也。已入法位。故永不退",
    "X31n0611_005:0579a21": "入生死也。",
    "X31n0611_005:0579a22": "爾時世尊欲重宣此義而說偈言。",
    "X31n0611_005:0579a23": "若人求佛慧於八十萬億(至)其福為如此。",
    "X31n0611_005:0579a24": "若人求佛慧下四句。總頌標五度。於是諸劫中下",
    "X31n0611_005:0579b01": "十二句。別頌施度。若復持禁戒下四句。頌戒度。若",
    "X31n0611_005:0579b02": "復行忍辱下八句。頌忍度。若復勤精進下四句。頌",
    "X31n0611_005:0579b03": "進度。又於無數劫下十二句。頌禪度。是人於百千",
    "X31n0611_005:0579b04": "下四句。頌結五度總諸功德。有善男女等八句。頌",
    "X31n0611_005:0579b05": "較功德。謂一念信解壽量。其福過彼多劫行五度",
    "X31n0611_005:0579b06": "者。以斷諸疑悔安住實智。絕諸思量外慕。故功德",
    "X31n0611_005:0579b07": "勝彼。不可思議也。",
    "X31n0611_005:0579b08": "其有諸菩薩無量劫行道(至)說壽亦如是。",
    "X31n0611_005:0579b09": "此頌上根聞說壽量必信不疑也。其有諸菩薩下",
    "X31n0611_005:0579b10": "十六句。言無量劫行道宿種深厚。故聞說壽命必",
    "X31n0611_005:0579b11": "能信受。故頂受此經。願於未來長壽度生。如今世",
    "X31n0611_005:0579b12": "尊說無畏法。我等將來成佛說壽亦如是也。由必",
    "X31n0611_005:0579b13": "信不疑。故願力堅固如此也。",
    "X31n0611_005:0579b14": "若有深心者清淨而質直(至)於此無有疑。",
    "X31n0611_005:0579b15": "此頌必信乃上根利智之人也。深心。則深達實相。",
    "X31n0611_005:0579b16": "清淨。則戒根具足。質直。則志念堅固。多聞。則承事",
    "X31n0611_005:0579b17": "多佛。總持。則通達法藏。隨義而解。則妙契離言。如",
    "X31n0611_005:0579b18": "此之人乃能必信。所謂此經不入餘眾生手也。",
    "X31n0611_005:0579b19": "又阿逸多若有聞佛(至)能起如來無上之慧。",
    "X31n0611_005:0579b20": "此言壽量義趣也。壽量歸趣。乃法身極則。故所得",
    "X31n0611_005:0579b21": "功德無有限量。善入佛慧。故能起如來無上之慧。",
    "X31n0611_005:0579b22": "起猶開發也。",
    "X31n0611_005:0579b23": "何況廣聞是經若教人聞(至)能生一切種智。",
    "X31n0611_005:0579b24": "此顯聞持利益也。何況者比上之辭。言但知義趣。",
    "X31n0611_005:0579c01": "則起佛智慧。何況廣聞而轉教他人。六種受持。則",
    "X31n0611_005:0579c02": "功德無邊。自然生一切種智矣。",
    "X31n0611_005:0579c03": "阿逸多若善男子善女人(至)當知是為深信解相。",
    "X31n0611_005:0579c04": "此言深信解相也。言能深心信解法身常住。則靈",
    "X31n0611_005:0579c05": "山一會儼然常存。娑婆穢土宛然華藏。能如是觀。",
    "X31n0611_005:0579c06": "是為深信解相。以一念頓超十地即得成佛。故云",
    "X31n0611_005:0579c07": "深信解也。前方便品。即許身子以信得入。及四大",
    "X31n0611_005:0579c08": "弟子領悟。乃品標信解之名。雖蒙授記信解未深。",
    "X31n0611_005:0579c09": "但以信佛語。故每誡曰如來所說言不虗妄。然未",
    "X31n0611_005:0579c10": "信佛心也。及現寶塔。雖見多寶不滅三變淨土。猶",
    "X31n0611_005:0579c11": "然不知釋尊法身常住。穢土本淨。以自心未有開",
    "X31n0611_005:0579c12": "悟也。及說持經四安樂行。依之精研。地涌現前乃",
    "X31n0611_005:0579c13": "自心發悟。故如來自說壽量長遠。以顯法身常住",
    "X31n0611_005:0579c14": "不滅。到此乃見法身永無生滅。淨穢一如。方信佛",
    "X31n0611_005:0579c15": "心。故結指觀心曰。若能如是觀者是為深信解相。",
    "X31n0611_005:0579c16": "故愚前云信解標品。直至現寶塔品。乃由信而知",
    "X31n0611_005:0579c17": "解。從提婆品至此。由行而悟。故為深信解。以徹悟",
    "X31n0611_005:0579c18": "法身極則也。天台通以三觀釋經。義宗於此。以悟",
    "X31n0611_005:0579c19": "法華三昧親見靈山一會現存。是自證深信解相。",
    "X31n0611_005:0579c20": "非特爾也。但學人智淺心麤。不能融入妙觀。故以",
    "X31n0611_005:0579c21": "為繁耳。豈知古人之妙悟哉。",
    "X31n0611_005:0579c22": "又復如來滅後若聞是經(至)斯人則為頂戴如來。",
    "X31n0611_005:0579c23": "上明壽量一品之利。此明全經之利也。言但能隨",
    "X31n0611_005:0579c24": "喜此經。則已為深信解相矣。何況讀誦受持。豈不",
    "X31n0611_005:0580a01": "為頂戴如來耶。以此經是如來法身全體故。",
    "X31n0611_005:0580a02": "阿逸多是善男子(至)千萬億劫作是供養已。",
    "X31n0611_005:0580a03": "此言若能受持讀誦此經。則為供佛及僧。以此經",
    "X31n0611_005:0580a04": "乃一體三寶。所以持經即供三寶也。",
    "X31n0611_005:0580a05": "阿逸多若我滅後(至)供養於我及比丘僧。",
    "X31n0611_005:0580a06": "此重舉持經。則為已供三寶者。以顯法供養最故",
    "X31n0611_005:0580a07": "也。",
    "X31n0611_005:0580a08": "是故我說如來滅後(至)及造僧坊供養眾僧。",
    "X31n0611_005:0580a09": "此結顯法供最勝也。不須塔寺等。以顯理行最勝",
    "X31n0611_005:0580a10": "故。",
    "X31n0611_005:0580a11": "況復有人能持是經(至)疾至一切種智。",
    "X31n0611_005:0580a12": "此言持經又能兼行六度。則功德無量。以能疾至",
    "X31n0611_005:0580a13": "一切種智故也。",
    "X31n0611_005:0580a14": "若人讀誦受持是經(至)讚歎菩薩功德。",
    "X31n0611_005:0580a15": "上言但能持經。不須復造塔寺僧坊等。恐廢於行",
    "X31n0611_005:0580a16": "也。故此又言既能持經。又能兼行事行。起造寺塔",
    "X31n0611_005:0580a17": "僧坊。又能讚歎三乘之人。如此理事雙修。豈不更",
    "X31n0611_005:0580a18": "為殊勝。",
    "X31n0611_005:0580a19": "又為他人種種因緣(至)皆應供養如佛之塔。",
    "X31n0611_005:0580a20": "此言既能持經。又能解說。又能備修眾多理行。豈",
    "X31n0611_005:0580a21": "不為已趣道場。得近菩提。坐道樹下。將成正覺哉。",
    "X31n0611_005:0580a22": "此釋上疾得一切種智之義也。有人如此妙行。則",
    "X31n0611_005:0580a23": "四威儀處皆應起塔供養。以此人已具佛心佛行。",
    "X31n0611_005:0580a24": "去佛不遠。固當供養也。此總結深信解相之功德",
    "X31n0611_005:0580b01": "也。",
    "X31n0611_005:0580b02": "爾時世尊欲重宣此義而說偈言。",
    "X31n0611_005:0580b03": "若我滅度後能奉持此經(至)經行及坐臥。",
    "X31n0611_005:0580b04": "若我滅度後四句。總頌持經勝福。是則為具足下",
    "X31n0611_005:0580b05": "十八句。頌則為供佛。若能持此經下十二句。頌則",
    "X31n0611_005:0580b06": "為供僧。若有信解心下十二句。頌單持經供養之",
    "X31n0611_005:0580b07": "福。況復持此經下四句。頌兼行六度。恭敬塔廟下",
    "X31n0611_005:0580b08": "六句。頌備具眾善。若能行是行二十二句。頌結持",
    "X31n0611_005:0580b09": "經之人。以敬持經之人如佛。則凡於所止坐臥之",
    "X31n0611_005:0580b10": "處。則當莊嚴如供養佛。以此佛子如佛。則受用亦",
    "X31n0611_005:0580b11": "如佛也。須曼那。又云蘇摩那。此云適意。薝蔔亦云",
    "X31n0611_005:0580b12": "瞻博迦。此云黃華。阿提目多伽。此云無龍舐。此三",
    "X31n0611_005:0580b13": "華最香。熏麻取油。然燈供佛。",
    "X31n0611_005:0580b15": "妙法蓮華經通義卷第五"
}