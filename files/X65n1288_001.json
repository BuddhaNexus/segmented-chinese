{
    "X65n1288_001:0397c05": "No. 1288-A",
    "X65n1288_001:0397c06": " 萬法歸心錄序",
    "X65n1288_001:0397c08": "[0397c08] 余非釋氏。而輒喜釋氏之書。非喜釋氏也。喜釋氏而",
    "X65n1288_001:0397c09": "同乎孔氏也。孔氏之書。平近切實。智愚共遵。釋氏之",
    "X65n1288_001:0397c10": "書。微妙玄深。難以戶說。若於微妙玄深中。仍能平近",
    "X65n1288_001:0397c11": "切實。雖謂釋氏同孔氏之書可也。萬法歸心錄者。小",
    "X65n1288_001:0397c12": "楊山祖源禪師所著也。禪師道誼超深。直窺無上。憫",
    "X65n1288_001:0397c13": "苦海茫茫。欲舉斯世盡登彼岸。爰著是錄。以覺&#x7FA3;迷。",
    "X65n1288_001:0397c14": "其名萬法歸心者何。心本至&#x8657;。包裹萬有。放之瀰淪",
    "X65n1288_001:0397c15": "六合。返之不盈一掬。周子所謂無極而太極。中庸所",
    "X65n1288_001:0397c16": "謂大本達道。夫子所謂一貫。易所謂洗心退藏於密。",
    "X65n1288_001:0397c17": "舉視此矣。今試取其錄。一一觀之。於俗問見善與惡",
    "X65n1288_001:0397c18": "之所以別於儒。問見儒與釋之所以同於道。問見釋",
    "X65n1288_001:0397c19": "與道之所以異於僧。問闡發禪理上證菩提。朗朗乎",
    "X65n1288_001:0397c20": "如日星之經天。吁觀止矣。從來禪師多有語錄。妙悟",
    "X65n1288_001:0397c21": "微言。未易通曉。唯是錄深切著明。極坦白。&#x5374;極精深。",
    "X65n1288_001:0397c22": "極高玄。又極平實。上士聞之可以見性明心。下士聞",
    "X65n1288_001:0397c23": "之亦足修身寡過。雖同四子之書。家絃戶誦。焉奚不",
    "X65n1288_001:0397c24": "可也。吾聞西方上乘。不立語言文字。是錄毋乃豐干",
    "X65n1288_001:0398a01": "饒舌乎。然不立語言文字者。所以明宗。語言文字者。",
    "X65n1288_001:0398a02": "所以廣教。宗與教。初非有二。則有言同於無言矣。知",
    "X65n1288_001:0398a03": "有言同於無言。方許讀是錄。",
    "X65n1288_001:0398a04": "[0398a04] 康&#x7188;十五年季冬",
    "X65n1288_001:0398a05": "[0398a05] 賜進士出身國子監祭酒內翰林院侍講左春坊左",
    "X65n1288_001:0398a06": "贊善兼內翰林弘文院檢討翰林院編修誥敕撰文",
    "X65n1288_001:0398a07": "乙未會試同考加三級北平金鋐敬題",
    "X65n1288_001:0398a09": "No. 1288-B",
    "X65n1288_001:0398a10": " 序",
    "X65n1288_001:0398a12": "[0398a12] 昔巖頭以德山不知末後句。仰山謂香巖不知祖師",
    "X65n1288_001:0398a13": "禪。機鋒相對。辯難異同。竊&#x751E;疑之。以為吾儒千聖相",
    "X65n1288_001:0398a14": "傳。心外無法。法從心生。故舉一可以統萬。合萬不離",
    "X65n1288_001:0398a15": "乎一。舍是之外。不免參差。今觀祖源禪師語錄。以萬",
    "X65n1288_001:0398a16": "法歸心為宗旨。何其與吾儒之旨相合也。諸所謂建",
    "X65n1288_001:0398a17": "瓴懸河。辯才無礙。愚何從窺其涯際。原其真實了義。",
    "X65n1288_001:0398a18": "燈燈相續。如如不壞。自有日色。起滄海河流。振崑崙。",
    "X65n1288_001:0398a19": "不現色相。得大自在。非待攬鏡光。挹勺水。可以依稀",
    "X65n1288_001:0398a20": "彷彿者。蓋佛法自馬祖以後。大慧以前。正令接物。皆",
    "X65n1288_001:0398a21": "顯大機大用。嗣後千支萬派。莫不&#x6ED9;歸一源。即如師",
    "X65n1288_001:0398a22": "友兄弟。相資教益。在世法為&#x9B2C;諍。在佛法則酬唱。而",
    "X65n1288_001:0398a23": "已服是教者。會乎是錄之意。可以近取。可以遠推。可",
    "X65n1288_001:0398a24": "以就釋而言釋。亦可以不言釋而無非釋。此在大乘",
    "X65n1288_001:0398b01": "法器。且不能出其範圍。矧淺學初機。亦何敢望崖思",
    "X65n1288_001:0398b02": "退。夫照用權實。料簡回互。主賓歷歷。不待言詮。豈必",
    "X65n1288_001:0398b03": "李叟過流沙而為浮屠。阿難登雪山而度仙眾。而後",
    "X65n1288_001:0398b04": "為開導有情。表彰正覺哉。",
    "X65n1288_001:0398b05": "[0398b05] 康&#x7188;十五年季冬吉旦",
    "X65n1288_001:0398b06": "[0398b06] 禮部祠祭清吏司主政加一級高密任琪薰沐敬撰",
    "X65n1288_001:0398b08": "No. 1288-C",
    "X65n1288_001:0398b09": " 序",
    "X65n1288_001:0398b11": "[0398b11] 先儒有言同一理也。儒者得之為儒。佛者得之為佛。",
    "X65n1288_001:0398b12": "仙者得之為仙。旨雖殊塗。理本一致。故王文成先生",
    "X65n1288_001:0398b13": "與人談儒。恒以釋宗詮之。與僧談禪。恒以儒書曉之。",
    "X65n1288_001:0398b14": "此不特善於觀儒。抑且善於明釋矣。夫所謂釋者。非",
    "X65n1288_001:0398b15": "盡未入山門。坐靜室。敲魚溫&#x546A;。便為脫然浮塵之外。",
    "X65n1288_001:0398b16": "要以&#x5374;妄想。還真如。世人轉智以成識。而如來欲人",
    "X65n1288_001:0398b17": "轉識以成智。世人昧性以適情。而如來欲人引情以",
    "X65n1288_001:0398b18": "歸性。其於儒者遏欲存理之意。實相符也。自其心之",
    "X65n1288_001:0398b19": "無放逸。則為戒懼慎獨。自其心之無人我。則為是法",
    "X65n1288_001:0398b20": "平等。而必欲判釋與儒為二者則過矣。金剛經云。如",
    "X65n1288_001:0398b21": "來無所說。楞嚴云。但有言說。都無實義。則是清淨法",
    "X65n1288_001:0398b22": "宗。不假言詮。不落口諦。此固最上乘之訣。而又何有",
    "X65n1288_001:0398b23": "於大藏諸書也。雖然上智返心而即是。中材開卷而",
    "X65n1288_001:0398b24": "思義。所謂文字般若。與實相觀照並峙為三。禪家所",
    "X65n1288_001:0398c01": "謂將密口以代苦瓜。引人入勝地者也。祖源禪師手",
    "X65n1288_001:0398c02": "輯一錄。曰萬法歸心。夫心者。真如之體。法者真如之",
    "X65n1288_001:0398c03": "用。心不能離法以為源。法不能離心以為宰。故金剛",
    "X65n1288_001:0398c04": "經云。如來者。即諸法如義。所謂如如不動。了了常知",
    "X65n1288_001:0398c05": "也。禪師為都人士名宿。得臨濟真傳。其手輯一書。以",
    "X65n1288_001:0398c06": "廉洛考亭之學。闡菩提無上之宗。謂之行釋也可。即",
    "X65n1288_001:0398c07": "謂之翼儒也可。而世之慧者。由文字以究無文字之",
    "X65n1288_001:0398c08": "始。由無文字以思著文字之原。則不越寂照二字。而",
    "X65n1288_001:0398c09": "山河大地。全露法身。地水風火。俱無實據。而世界微",
    "X65n1288_001:0398c10": "塵之象。俱不足以係其心。則不窒於文字般若之義。",
    "X65n1288_001:0398c11": "并不負於祖源禪師&#x5F5A;輯之衷。庶幾有得云爾。",
    "X65n1288_001:0398c12": "[0398c12] 康&#x7188;十六年季春吉旦",
    "X65n1288_001:0398c13": "[0398c13] 賜進士出身翰林院庶吉士嶺海鄭際泰薰沐敬題",
    "X65n1288_001:0398c15": "No. 1288-D",
    "X65n1288_001:0398c16": " 序",
    "X65n1288_001:0398c18": "[0398c18] 心是萬法體。萬法是心用。法不離心。即波是水。體能",
    "X65n1288_001:0398c19": "發用。水動成波。是知一切法是心耳。心本空寂。因法",
    "X65n1288_001:0398c20": "立名。淨法者。人。天。聲聞。緣覺。菩薩。如來。染法者。脩羅。",
    "X65n1288_001:0398c21": "旁生。地獄。鬼趣。染淨雖殊。總是心影。若悟真心本空。",
    "X65n1288_001:0398c22": "萬法自然消殞。今小楊山祖源禪師。乃是庉村浮石",
    "X65n1288_001:0398c23": "老人之孫。江西上藍天峰和尚之子。洞究教典。深達",
    "X65n1288_001:0398c24": "禪宗。了第一義。證最上乘。辯才無礙。真法幢耳。禪師",
    "X65n1288_001:0399a01": "悲心提誘後學。拈一卷歸心錄。直指妙源。實際錄中",
    "X65n1288_001:0399a02": "言言見性。句句明心。可能蕩滌邪執。掃除異見。直證",
    "X65n1288_001:0399a03": "菩提。頓成佛道。真是苦海之慈航。岐路之善導。愚宿",
    "X65n1288_001:0399a04": "生慶幸。而得遇斯文。頓絕狐疑。了然心地。予才拙陋。",
    "X65n1288_001:0399a05": "知見機淺。無足發明深奧。略序以表師恩。",
    "X65n1288_001:0399a06": "[0399a06] &#x65F9;",
    "X65n1288_001:0399a07": "[0399a07] 康&#x7188;歲次丁巳上元日",
    "X65n1288_001:0399a08": "[0399a08] 古燕體如居士劉 芳沐手敬序",
    "X65n1288_001:0399a10": "No. 1288-E",
    "X65n1288_001:0399a11": " 萬法歸心錄自敘",
    "X65n1288_001:0399a13": "[0399a13] 空劫以前。威音那畔。佛與眾生無名。各具一圓明鏡。",
    "X65n1288_001:0399a14": "眾生無故。淨白光中。瞥起動心。昧&#x5374;本明。變生世界",
    "X65n1288_001:0399a15": "眾生業果。生死死生。相續不斷。沉迷三界。匍匐九有。",
    "X65n1288_001:0399a16": "從迷至今。無有悟日。若不斷流返源。何時方能頓脫。",
    "X65n1288_001:0399a17": "須悟萬法歸於一心。為轉世智而成佛智。可謂會百",
    "X65n1288_001:0399a18": "川為一濕。搏眾塵為一丸。融鐶釧為一金。變酥酪為",
    "X65n1288_001:0399a19": "一味。斯一心法。理事圓備。十方諸佛。一切眾生。皆同",
    "X65n1288_001:0399a20": "此心。無欠無餘。諸佛已覺。眾生不知。故有凡聖迷悟",
    "X65n1288_001:0399a21": "之名。愚不肯袖手旁觀。指一條歸心正路。古云妙高",
    "X65n1288_001:0399a22": "頂上。從來不許商量。第二峰頭。諸祖略容話會。故假",
    "X65n1288_001:0399a23": "申問答。說十條名相。證明一心。普施含靈。一者警省",
    "X65n1288_001:0399a24": "俗迷。返惡歸善。二者同儒論理。掃除異謗。三者與道",
    "X65n1288_001:0399b01": "辯偽。不向外求。四者頓悟修證。直超佛域。五者教乘",
    "X65n1288_001:0399b02": "差別。細示一心。六者惟心淨土。佛非外來。七者禪分",
    "X65n1288_001:0399b03": "五宗。理無二致。八者十魔亂正。養道預防。九者經語",
    "X65n1288_001:0399b04": "引證。斷疑憑信。十者勸善印施。答報佛恩。外附遯世",
    "X65n1288_001:0399b05": "山居絕句二十偈。愚少乘善根。偶窺至道。故僭伸管",
    "X65n1288_001:0399b06": "見。請正大方。實非億見。惟順佛乘。如有後昆。閱錄有",
    "X65n1288_001:0399b07": "訛。求哀懺悔。誤法之過。設合聖心。依教奉行。他日同",
    "X65n1288_001:0399b08": "赴龍華。授記成佛有分。",
    "X65n1288_001:0399b09": "[0399b09] 大清康熙十五年十二月佛成道日",
    "X65n1288_001:0399b10": "[0399b10] 傳臨濟正宗三十三代嗣祖沙門祖源超溟道人題",
    "X65n1288_001:0399b14": "萬法歸心錄目次",
    "X65n1288_001:0399b15": "卷上",
    "X65n1288_001:0399b16": "警省俗迷儒釋論理釋道辨偽",
    "X65n1288_001:0399b17": "卷中",
    "X65n1288_001:0399b18": "頓悟修證教乘差別惟心淨土",
    "X65n1288_001:0399b19": "卷下",
    "X65n1288_001:0399b20": "禪分五宗十魔亂正經語引證",
    "X65n1288_001:0399b21": "七佛偈佛經已明祖語述後",
    "X65n1288_001:0399b22": "勸善印施",
    "X65n1288_001:0399c05": "No. 1288",
    "X65n1288_001:0399c06": "萬法歸心錄卷上",
    "X65n1288_001:0399c08": "清燕京小楊山沙門祖源 超溟 著",
    "X65n1288_001:0399c09": "侍者 明貫 謹 錄",
    "X65n1288_001:0399c10": "古吳後學比丘乘戒 定慧校閱重梓",
    "X65n1288_001:0399c11": "警省俗迷",
    "X65n1288_001:0399c12": "[0399c12] 俗問某。欲常素。可有功德否。師曰。鱗甲羽毛。諸類體",
    "X65n1288_001:0399c13": "殊。知覺痛癢。與人無二。皆因生前念差。今世形骸故",
    "X65n1288_001:0399c14": "異。如若誠信斷腥戒殺。真是大德君子。可謂仁慈善",
    "X65n1288_001:0399c15": "人。果爾齋戒終身弗倦。不但增崇福壽。而亦種菩提",
    "X65n1288_001:0399c16": "正因。可歎世迷無慧。貪味恣腹屠殺。造作百端。自美",
    "X65n1288_001:0399c17": "三寸舌頭。一日改頭換面。展轉吞食。那時痛苦恨悔。",
    "X65n1288_001:0399c18": "無人能釋。",
    "X65n1288_001:0399c19": "[0399c19] 俗云。世人咸言&#x732A;羊&#x9DC4;鵝鱗甲羽毛等等禽畜。天生",
    "X65n1288_001:0399c20": "斯物。與人為菜。若不屠食。留他何用。師曰。世人食肉",
    "X65n1288_001:0399c21": "咸為當然。恣意屠殺。美口悅腹。殊不知水陸空行一",
    "X65n1288_001:0399c22": "切眾生。不過是業力所報。各受軀&#x6BBB;。世人雖仗一時",
    "X65n1288_001:0399c23": "之福。欺殺肥己。柰他力劣難敵之恨。報冤有日。果若",
    "X65n1288_001:0399c24": "&#x732A;羊等物。天生與人為菜者。世間豺狼虎豹蚊蠓蚤",
    "X65n1288_001:0400a01": "虱。無限惡獸凶禽。皆能食人。莫非天生。假使男女與",
    "X65n1288_001:0400a02": "歹物為菜。可乎。世人不明殺業互償。無端反生應當。",
    "X65n1288_001:0400a03": "愚昧之甚。",
    "X65n1288_001:0400a04": "[0400a04] 俗云。常聞世人有言。心好強如喫齋。其理如何。師曰。",
    "X65n1288_001:0400a05": "仁德君子。慈心善人。利生濟物。積德累功。至於動用",
    "X65n1288_001:0400a06": "之間。任運作為之所。見一切生靈投於死地。便無不",
    "X65n1288_001:0400a07": "惻隱救於生處。如斯慈悲。方謂好心。無故殺彼。充己",
    "X65n1288_001:0400a08": "口腹。或持利刀剖肚。或拈尖刃刺心。剝皮刮鱗。斷喉",
    "X65n1288_001:0400a09": "劈&#x6BBB;。活烹生煎。鑊&#x7151;爐炙。百般造作。美口快肚。慈憫",
    "X65n1288_001:0400a10": "之心全無。好心&#x5374;在何處。反說昧心之言。其過如何",
    "X65n1288_001:0400a11": "能懺。愚今苦口。應須諦聽。果爾一生戒殺。終身茹素",
    "X65n1288_001:0400a12": "不退。縱心不好墮在異生。也不落屠人之手。鑊湯鑪",
    "X65n1288_001:0400a13": "火之中耳。",
    "X65n1288_001:0400a14": "[0400a14] 俗云。吾雖清貧不作竊盜。師曰。竊盜財物。不單作賊。",
    "X65n1288_001:0400a15": "貪污良善。邪術詐騙。&#x63D1;唆詞訟。誘哄嫖賭。陷人刑獄。",
    "X65n1288_001:0400a16": "迫人顛沛。害人於險。致人於危。耗人貨財。換人美物。",
    "X65n1288_001:0400a17": "欠債不還。侵愚奪弱。一切不良。皆為賊盜。若有智慧。",
    "X65n1288_001:0400a18": "見人富貴。當起追慕之心。恨無前生修福。今世窮苦",
    "X65n1288_001:0400a19": "應當自受。再發信心。修福積德。諸惡不作。眾善奉行。",
    "X65n1288_001:0400a20": "自然不負累功行善之人。",
    "X65n1288_001:0400a21": "[0400a21] 俗云。公平取財。不去貪聚。隨分營求。如斯若何。師曰。",
    "X65n1288_001:0400a22": "公平貨財。取之應當。雖云世寶。聚久成禍。來而莫聚。",
    "X65n1288_001:0400a23": "聚而莫久。如要貪索無厭。若是橫取無恥。雖然一時",
    "X65n1288_001:0400a24": "得富。不免暗折明算。佛經云。人生現在財產。為五家",
    "X65n1288_001:0400b01": "所共。何謂五家。一曰國王官長。二曰水火。三曰盜賊。",
    "X65n1288_001:0400b02": "四曰刀兵。五曰不肖子孫。世間癡人。辛苦一生。多聚",
    "X65n1288_001:0400b03": "財物。指望永富。豈知五家有分。他日未免敗散。如是",
    "X65n1288_001:0400b04": "公平取財。尚且不久。何況橫奪騙哄。豈能常遠。",
    "X65n1288_001:0400b05": "[0400b05] 俗云。吾素寡慾。唯守一妻。邪婬之事。斷不肯行。師曰。",
    "X65n1288_001:0400b06": "色慾二字。生死之根。邪婬私奸。諸惡之首。喪道敗德。",
    "X65n1288_001:0400b07": "取禍殺身。古往今時。難以盡述。即如好酒好財。猶且",
    "X65n1288_001:0400b08": "易制。唯有色慾一關。更加酷烈。何故如斯。皆因眾生",
    "X65n1288_001:0400b09": "本從婬慾而正性命。相續生死。宿習太熟。若不慧照。",
    "X65n1288_001:0400b10": "慾業何了。在家難斷。須要色正。非我之妻。必定不可。",
    "X65n1288_001:0400b11": "有般俗子。見人婦女。稍有可觀。便起邪心。思之慕之。",
    "X65n1288_001:0400b12": "貪之求之。天理已昧。人心已喪。佛經云。姦人妻者。得",
    "X65n1288_001:0400b13": "絕嗣報。姦人室女者。得子孫婬泆報。公可&#x69E9;觀。好淫",
    "X65n1288_001:0400b14": "行穢之家。源流踵弊。往往著人耳目。古人曰。我不婬",
    "X65n1288_001:0400b15": "人婦。人不婬我妻。又有一類癡業眾生。見他婦女本",
    "X65n1288_001:0400b16": "不如妻。以為彼美。設法姦騙。還有棄室不顧。狎近頑",
    "X65n1288_001:0400b17": "童。或有私通僕妻。及俾欺上。等等婬業。舉不能盡。又",
    "X65n1288_001:0400b18": "有讀書才子。稱他一時聰明。描寫閨門婦女私情。編",
    "X65n1288_001:0400b19": "入&#x8B0C;謠。作成書籍。惑人為實。勾引邪念。其惡如山。無",
    "X65n1288_001:0400b20": "所能禱。若有智慧男女。須當自愧自悔。頓斷邪婬。人",
    "X65n1288_001:0400b21": "天有分。愚非苦口勸君。只因婬業惡甚。",
    "X65n1288_001:0400b22": "[0400b22] 俗云。婬惡如斯。口業何如。師曰。十惡造業。唯口有四。",
    "X65n1288_001:0400b23": "妄言。綺語。兩舌。惡口。殺人無血。其過甚惡。敗人之善。",
    "X65n1288_001:0400b24": "說人之短。論人之非。談人之過。騙人之財。哄人之物。",
    "X65n1288_001:0400c01": "至於敗道敗德。喪人喪己。皆因肆口無禁。取禍不一。",
    "X65n1288_001:0400c02": "經云。佛告阿難。人生世間。禍從口出。當護於口。甚於",
    "X65n1288_001:0400c03": "猛火。猛火熾然。燒世間財。惡口熾然。燒七寶財。一切",
    "X65n1288_001:0400c04": "眾生。禍從口出。鑿身之斧。滅身之禍。今有陰德之人。",
    "X65n1288_001:0400c05": "須惡隱惡揚善。吐語真實。談論無妄。有問有答。簡言",
    "X65n1288_001:0400c06": "和色。自然佛天祐之。世人愛而敬之。",
    "X65n1288_001:0400c07": "[0400c07] 俗云。愚性好飲。如之柰何。師曰。迷心喪志。敗家亡身。",
    "X65n1288_001:0400c08": "多起於酒。取禍不一。世人嗜飲無厭。遂至形骸毀傷。",
    "X65n1288_001:0400c09": "顛倒禮法。臥衢罵街。犯上敗名。亂婬失德。等等過逆。",
    "X65n1288_001:0400c10": "貪飲最甚。古人云。戒爾勿崇飲。狂藥非佳味。能使謹",
    "X65n1288_001:0400c11": "厚性。化作凶頑輩。四分律曰。飲酒過失。三十六種。不",
    "X65n1288_001:0400c12": "但世人飲酒有失。羅漢貪飲。而失神通。初學凡夫。在",
    "X65n1288_001:0400c13": "迷眾生。豈不戒之忌之。",
    "X65n1288_001:0400c14": "[0400c14] 俗云。請示過失三十六種。師曰。飲酒過失三十六種。",
    "X65n1288_001:0400c15": "不孝父母。輕慢師長。不敬三寶。不信經法。誹謗沙門。",
    "X65n1288_001:0400c16": "訐露人罪。恒說妄語。誣人惡事。傳言兩舌。惡口傷人。",
    "X65n1288_001:0400c17": "生病之根。&#x9B2C;諍之本。惡名流布。人所憎嫌。排斥聖賢。",
    "X65n1288_001:0400c18": "怨黷天地。廢亡事業。破散家財。恒無慚愧。不知羞恥。",
    "X65n1288_001:0400c19": "無故打奴。橫殺眾生。奸婬他妻。偷人財物。疏遠善人。",
    "X65n1288_001:0400c20": "狎近惡友。常懷恚怒。日夜憂愁。牽東引西。持南著北。",
    "X65n1288_001:0400c21": "倒溝臥路。墮車墜馬。逢河落水。持燈失火。暑月熱亡。",
    "X65n1288_001:0400c22": "寒天凍死。飲酒之人。如是之過。養德君子。須自戒之。",
    "X65n1288_001:0400c23": "[0400c23] 俗云。某有好處。受辱不怒。縱有少忿。一忍便了。師曰。",
    "X65n1288_001:0400c24": "怒為萬障之根。忍為百福之首。世人言忍。忍字最難。",
    "X65n1288_001:0401a01": "非大智慧。斷然不能。除非佛祖如如不動。初學之人。",
    "X65n1288_001:0401a02": "豪傑之士。多由此敗。陷於非地。佛經云。忍辱第一。俗",
    "X65n1288_001:0401a03": "語有言。喫得三斗釅醋。方纔做得宰相。居世凡夫。尚",
    "X65n1288_001:0401a04": "且如是。何況學道。豈不寬忍。",
    "X65n1288_001:0401a05": "[0401a05] 俗云。世人多貪。廣聚財產。自謂子孫後來巨富得否。",
    "X65n1288_001:0401a06": "師曰。世間癡人倚權仗勢。昧心喪德。百般巧取。縱得",
    "X65n1288_001:0401a07": "暴富。豈能常久。如有智慧男子。須要積功養德。隨分",
    "X65n1288_001:0401a08": "營求。任從天命。自然聖祐。暗增福祿。世人自知為子",
    "X65n1288_001:0401a09": "孫求富。不知為子孫作善造福。何謂造福。敬三寶。積",
    "X65n1288_001:0401a10": "陰德。謹家規。訓耕讀。斯造福也。何謂求富。不誠信。昧",
    "X65n1288_001:0401a11": "天理。用心機。聚橫財。斯求富也。求富者不昌。造福者",
    "X65n1288_001:0401a12": "後顯。豈不見世有巨富。子孫不肖。恣意嫖賭。一旦破",
    "X65n1288_001:0401a13": "家。遂至亡身。往往有之。胡不慧鑒。俗曰。來得不明。去",
    "X65n1288_001:0401a14": "得正好。智人觀此。未免心冷。",
    "X65n1288_001:0401a15": "[0401a15] 俗云。如上開示。一切看空。時時檢點。要作好人。師曰。",
    "X65n1288_001:0401a16": "要作好人。須自照察。一日之間。從朝至暮。自照其心。",
    "X65n1288_001:0401a17": "自審其理。舉心動念。與天心合乎。任運所為。與人事",
    "X65n1288_001:0401a18": "類乎。時時惺惺。不漏私心。久久心正。人欲自空。如若",
    "X65n1288_001:0401a19": "放逸。恣情縱意。不畏天刑。不懼報應。非禮而行。非禮",
    "X65n1288_001:0401a20": "而作。日久月深。積惡太重。一朝福謝。眾業臨身。現有",
    "X65n1288_001:0401a21": "顯禍。死墮三途。佛經云。假使百千劫。所作業不忘。因",
    "X65n1288_001:0401a22": "緣會遇時。果報還自受。是知因果不昧。後昆須要誠",
    "X65n1288_001:0401a23": "信。",
    "X65n1288_001:0401a24": "[0401a24] 俗云。因果之事。多有人而不信。師曰。因果不昧。報應",
    "X65n1288_001:0401b01": "無差。如影隨形。纖毫不錯。先聖言之甚詳。後愚昧之",
    "X65n1288_001:0401b02": "不信。須當細觀一切世人。有富貴。有貧賤。有命殀。有",
    "X65n1288_001:0401b03": "壽長。有榮寵。有悴辱。有困苦。有安閒。有少年而登科。",
    "X65n1288_001:0401b04": "有終身而不第。有財穀而無子。有艱難而多嗣。有前",
    "X65n1288_001:0401b05": "中後苦樂不等。有一生窮富而至命終。等等不一。皆",
    "X65n1288_001:0401b06": "因業感。古德云。春種一粒粟。秋收萬顆子。人生為善",
    "X65n1288_001:0401b07": "惡。果報還如此。是知三界苦樂。六道昇沉。皆是自造",
    "X65n1288_001:0401b08": "自受。非從外與。",
    "X65n1288_001:0401b09": "[0401b09] 俗云。吾見忠正良善之家而無擔粟。世有刁頑凶惡",
    "X65n1288_001:0401b10": "之徒。良田萬頃。因果之說。豈不錯乎。師曰。善惡不等。",
    "X65n1288_001:0401b11": "果報不一。有報本身。有報子孫。有報現在。有報來生。",
    "X65n1288_001:0401b12": "&#x98E1;如粗&#x98F1;玉食。錦袍鶉衣。又有席門金屋。千駟一瓢。",
    "X65n1288_001:0401b13": "皆是生前自作善惡。今報苦樂。絲毫匪濫。只見凶惡",
    "X65n1288_001:0401b14": "受富。豈知他前世修福。或有慈善貧殀。自因過去結",
    "X65n1288_001:0401b15": "業。莊子云。盜跖從卒九千。橫行天下。侵暴諸侯。而其",
    "X65n1288_001:0401b16": "壽長。論語疏曰。項&#x69D6;七歲。為孔子之師而少殀。故有",
    "X65n1288_001:0401b17": "清正身窮。或是貪污家富。莫執現世有差。而謗前因",
    "X65n1288_001:0401b18": "有錯。",
    "X65n1288_001:0401b19": "[0401b19] 俗云。善惡報應。其理不錯。有等愚人。不信因果。反言",
    "X65n1288_001:0401b20": "良心不能作米。若能入鍋成飯。亦可遵而行之。師曰。",
    "X65n1288_001:0401b21": "可笑愚癡。顛倒之甚。汝果良心明暗無欺。默符天心。",
    "X65n1288_001:0401b22": "神慶人喜。和氣感召。自然佳慶。詩曰。樂只君子。福祿",
    "X65n1288_001:0401b23": "申之。若以喪德有財。虧心得富。反謗良心無用。不能",
    "X65n1288_001:0401b24": "入鍋。豈知天理已昧。暗中神嗔鬼怒。減福奪壽。貧耗",
    "X65n1288_001:0401c01": "凶患。乃至子孫不肖。怪事無所不有。文昌書云。修身",
    "X65n1288_001:0401c02": "勵行者。天必降之百祥。反道敗德者。神亦奪其五福。",
    "X65n1288_001:0401c03": "是知福善禍婬。必然一定之理。如肯改惡行善。不自",
    "X65n1288_001:0401c04": "欺蔽。自然佛天暗祐。福壽增之。",
    "X65n1288_001:0401c05": "[0401c05] 俗云。有過能改。還可許否。師曰。誰人無過。何者無愆。",
    "X65n1288_001:0401c06": "知過若改。善莫大焉。過惡非一。身心口等。須要時時",
    "X65n1288_001:0401c07": "惺惺。必要刻刻照察。所作可當。或作不當。善則便行。",
    "X65n1288_001:0401c08": "惡則急改。改惡從善。如病得汗。自然吉慶。諸聖祐之。",
    "X65n1288_001:0401c09": "[0401c09] 俗云。設是照管不到。一時生心動念。未審如何降伏",
    "X65n1288_001:0401c10": "其心。師曰。古人治心防微。所以收功甚鉅。人心善惡。",
    "X65n1288_001:0401c11": "莫不因念。念動急覺。覺之即無。久久收攝。自然心正。",
    "X65n1288_001:0401c12": "書云。罔念作狂。克念作聖。斯乃至言。依而行之。",
    "X65n1288_001:0401c13": "[0401c13] 俗問。在家五欲所纏。不能頓脫。未審有何方便。可能",
    "X65n1288_001:0401c14": "漸修。師曰。在家修行。其事最難。須要勇猛堅志常遠。",
    "X65n1288_001:0401c15": "可在動靜之中。日用閒忙之所。單提一句阿彌陀佛。",
    "X65n1288_001:0401c16": "迴光返照。惟守一念。假饒火輪頂上旋。定不捨此一",
    "X65n1288_001:0401c17": "念。任他八風齊來鼓我。不失此一念。日久月深。一念",
    "X65n1288_001:0401c18": "純真。再將一念粉碎。方現自性彌陀。設或一生不悟。",
    "X65n1288_001:0401c19": "報盡命終之時。自守一念。直往正路。再來一聞千悟。",
    "X65n1288_001:0401c20": "見性成佛有分。斯是歸心要旨。且勿向外馳求。自要",
    "X65n1288_001:0401c21": "言行無虧。方謂真實受用。",
    "X65n1288_001:0401c22": "儒釋論理",
    "X65n1288_001:0401c23": "[0401c23] 儒云。佛氏之道。無父無君。先儒評論。同於揚墨。以吾",
    "X65n1288_001:0401c24": "細究。果然不錯。師曰。佛在因地。無量劫中。割目救親。",
    "X65n1288_001:0402a01": "捨身代父。廣行忠孝。不能達報。唯有出家。學無上道。",
    "X65n1288_001:0402a02": "成等正覺。方能報盡。佛經云。若人孝事父母。天主帝",
    "X65n1288_001:0402a03": "釋在汝家中。孝養父母。大梵尊天在汝家中。又能孝",
    "X65n1288_001:0402a04": "敬父母。諸佛在汝家中。佛律有云。孝名為戒。又曰不",
    "X65n1288_001:0402a05": "先供養父母而布施者。是名惡人。彌勒偈云。堂上有",
    "X65n1288_001:0402a06": "佛二尊。懊惱世人不識。不用金彩裝成。非是旃檀雕",
    "X65n1288_001:0402a07": "刻。即今現在二親。就是釋迦彌勒。若能誠心敬他。何",
    "X65n1288_001:0402a08": "用別求功德。佛教雖無治國之語言。能導民善世。化",
    "X65n1288_001:0402a09": "邪歸正。使愚者眾善奉行。令智者悟理修心。可謂明",
    "X65n1288_001:0402a10": "揚佛道。真是暗報 皇恩。豈不見佛教釋子。天下叢",
    "X65n1288_001:0402a11": "林。早晚課誦。四恩總報。三有齊資。佛果虧心。不忠不",
    "X65n1288_001:0402a12": "孝。十方菩薩。漏盡羅漢。天龍八部。各路鬼神。豈肯歸",
    "X65n1288_001:0402a13": "依。欽心輔佐。吾豈妄談。公自詳之。",
    "X65n1288_001:0402a14": "[0402a14] 儒云。父母在。不遠遊。遠遊尚且不許。何況毀形離親。",
    "X65n1288_001:0402a15": "師曰。只知世間小孝。不悟出世之大孝。在世之孝。不",
    "X65n1288_001:0402a16": "可遠離。生事之以禮。死葬之以禮。後祭之以禮。始終",
    "X65n1288_001:0402a17": "孝道。俱備盡已。儒教但知事親行孝。不知過世父母。",
    "X65n1288_001:0402a18": "至於現在雙親。造業受報墮落三途。若得親子出家。",
    "X65n1288_001:0402a19": "頓證無上菩提。乃能救拔出苦。可謂真報親恩。古德",
    "X65n1288_001:0402a20": "云。一子出家。九祖昇天。僧雖毀形。是謂遠離世俗。學",
    "X65n1288_001:0402a21": "道易成。不畜妻子。可謂割斷恩愛。速成正覺。汝自知",
    "X65n1288_001:0402a22": "世間之五倫。而不知救親之大孝。",
    "X65n1288_001:0402a23": "[0402a23] 儒云。不孝有三。無後為大。師曰。世間倫理。絕嗣不孝。",
    "X65n1288_001:0402a24": "出世之道。不在斯列。眾生相續。貪愛為因。結愛不休。",
    "X65n1288_001:0402b01": "如膠似漆。生生會聚。世世牽連。父母子孫。來往不斷。",
    "X65n1288_001:0402b02": "若有真慧。剛烈決斷。發大勇猛。割斷愛欲。頓悟心性。",
    "X65n1288_001:0402b03": "直超覺地。雖然絕嗣。不為罪過。自有出世大孝。真報",
    "X65n1288_001:0402b04": "祖父之恩。",
    "X65n1288_001:0402b05": "[0402b05] 儒云。僧家開口便言出世。若果有出世之法。除非不",
    "X65n1288_001:0402b06": "在世上行。今現在世上行走。何言出世間之外。師曰。",
    "X65n1288_001:0402b07": "學道之人。不染世緣。處處解脫。謂之出世。非離世間。",
    "X65n1288_001:0402b08": "別有可出。譬如儒家及第。謂之登龍折桂。豈真有龍",
    "X65n1288_001:0402b09": "可乘。有桂可握。可笑迷執。反生異論。",
    "X65n1288_001:0402b10": "[0402b10] 儒云。吾見僧家貪名逐利。純行世法。何曾無染。師曰。",
    "X65n1288_001:0402b11": "末法時節。離聖太遠。龍蛇混雜。凡聖交參。總有智人。",
    "X65n1288_001:0402b12": "不外世法。行於非道。成就佛道。肉眼難識。莫生概論。",
    "X65n1288_001:0402b13": "[0402b13] 儒云。孔聖攻乎異端之說。豈不是佛老二教乎。師曰。",
    "X65n1288_001:0402b14": "孔子若以老子為異端。又有問禮於老聃之歎。若以",
    "X65n1288_001:0402b15": "佛為異端。當時佛法未至。孔子因見春秋之時。賢者",
    "X65n1288_001:0402b16": "太過。愚者不及。俱失中道。故曰異端。後儒借謗佛老",
    "X65n1288_001:0402b17": "二教。其說支離。大不通耳。",
    "X65n1288_001:0402b18": "[0402b18] 儒云。佛氏寂滅謂之異端。先儒檢點。其說不錯。師曰。",
    "X65n1288_001:0402b19": "所言寂者。非對動之寂。從無始來。本自不動之寂。所",
    "X65n1288_001:0402b20": "言滅者。非對生之滅。從無始來。本無生滅之滅。斯是",
    "X65n1288_001:0402b21": "本性全體。萬用從此而發。後儒不悟性體。妄生斷滅",
    "X65n1288_001:0402b22": "異見。",
    "X65n1288_001:0402b23": "[0402b23] 儒云。吾儒窮理盡性。非同佛教偏空。師曰。佛云寂滅",
    "X65n1288_001:0402b24": "現前。六根互用。儒曰。寂然不動。感而遂通。佛云如如",
    "X65n1288_001:0402c01": "不動。儒曰空空如也。釋子轉識成智。顏回學聖屢空。",
    "X65n1288_001:0402c02": "若以寂滅謂之異端。孔子空空與佛無二。後儒不明",
    "X65n1288_001:0402c03": "性體。無端妄論偏空。若悟未發已前。方知儒釋無二。",
    "X65n1288_001:0402c04": "儒云。佛氏常以因果。驚恐愚俗之流。言人善定生天",
    "X65n1288_001:0402c05": "堂。如人惡必下地獄。六道輪迴。三途業報。如斯&#x8657;誕。",
    "X65n1288_001:0402c06": "惑人之甚。佛徒豈知人命終後。氣化清風。肉身化泥。",
    "X65n1288_001:0402c07": "一生已休。有誰再來。師曰。無因無果。天堂地獄。盡是",
    "X65n1288_001:0402c08": "&#x8657;偽。人生一世。死了歸無。氣化清風。肉化為泥。如君",
    "X65n1288_001:0402c09": "之說。既無因果。易經有云。積善之家。必有餘慶。積不",
    "X65n1288_001:0402c10": "善之家。必有餘殃。又書云。作善降之百祥。作不善降",
    "X65n1288_001:0402c11": "之百殃。既無地獄。因何傳曰。為不善於幽冥之中。鬼",
    "X65n1288_001:0402c12": "神得而誅之。既無輪迴。何故又言死於此者。則生於",
    "X65n1288_001:0402c13": "彼。萬物皆出於機。皆入於機。如無因果報應。人生一",
    "X65n1288_001:0402c14": "世而已。正好放蕩。縱意行非。死後不過化陣清風。自",
    "X65n1288_001:0402c15": "如化風且置。然則清風無情。本無知覺。程顥云。孝子",
    "X65n1288_001:0402c16": "祭祖考。祖考來格者。是至誠有感必通。如斯之說。祖",
    "X65n1288_001:0402c17": "考來格。還是清風來格。還是靈性來格。若是靈性來。",
    "X65n1288_001:0402c18": "靈性成風。若是清風來。清風無情。莫是祖考死後。性",
    "X65n1288_001:0402c19": "化無情之風。子孫祭他。復變靈性。受祭之後。還化清",
    "X65n1288_001:0402c20": "風。如是往來變化。真是奇怪之風。程子又云。鬼是往",
    "X65n1288_001:0402c21": "而不反之義。既是往而不反。子孫至誠感格。又是有",
    "X65n1288_001:0402c22": "反。真可笑耳。伊川曰。鬼神是二氣之良能。陽氣生天",
    "X65n1288_001:0402c23": "為神。陰氣下地為鬼。既言因果是假。天堂地獄非實。",
    "X65n1288_001:0402c24": "陽氣生天為神。陰氣下地為鬼。又墮因果感應之內。",
    "X65n1288_001:0403a01": "可歎俗儒。不悟妙性。非有非無。不生不滅。妄生斷滅。",
    "X65n1288_001:0403a02": "自昧本真。應須早生智慧。急急訪尋明師。肯求一言",
    "X65n1288_001:0403a03": "半句。發明一貫之道。定不落於斷常二見。了悟孔門",
    "X65n1288_001:0403a04": "中和之理。",
    "X65n1288_001:0403a05": "[0403a05] 儒云。既是因果不昧。善惡報應無差。因甚武帝奉佛。",
    "X65n1288_001:0403a06": "又有侯景亡國之釁。師曰。國祚之短長。世數之治亂。",
    "X65n1288_001:0403a07": "皆有定數。故不能移。梁武小乘。專修有為。過信泥跡。",
    "X65n1288_001:0403a08": "執中無權。侯景兵至。不設方便。集眾沙門。搖鈴擊磬。",
    "X65n1288_001:0403a09": "念摩訶般若波羅密。如後漢向詡有張角作亂。不欲",
    "X65n1288_001:0403a10": "國家興兵。但追將兵河上。向北讀孝經。賊聞當自消。",
    "X65n1288_001:0403a11": "用斯不善之法。豈是孝經之過。梁武執中。又且定業",
    "X65n1288_001:0403a12": "亡國。非由作善損之。武帝壽高九十。定業以疾而卒。",
    "X65n1288_001:0403a13": "不至大惡。何故借此。誹謗聖教。自取過耳。",
    "X65n1288_001:0403a14": "[0403a14] 儒云。師言定業難逃。感應之事誠偽。師曰。前世作業。",
    "X65n1288_001:0403a15": "今生受報。現身修福。再來受樂。斯理以定。非自能移。",
    "X65n1288_001:0403a16": "武帝生前結冤。今世宿&#x8B90;相遇。雖逢冤難。修善因在",
    "X65n1288_001:0403a17": "來生。樂果定不能昧。",
    "X65n1288_001:0403a18": "[0403a18] 儒云。因果不昧。定見而無可移。師曰。此是定法。還有",
    "X65n1288_001:0403a19": "不定。儒云。如何不定。師曰。前生造業。今世貧殀。或行",
    "X65n1288_001:0403a20": "陰&#x96B2;。罪滅福生。或在往劫。因結命債。今生會遇。因行",
    "X65n1288_001:0403a21": "大德。感動天地。化凶為吉。古德云。若行陰德。能解宿",
    "X65n1288_001:0403a22": "業。雖有定法。又有不定。",
    "X65n1288_001:0403a23": "[0403a23] 儒云。武帝捨身。修寺建塔。印經造像。奉佛度僧。如是",
    "X65n1288_001:0403a24": "之善。豈無陰德。感動天地。解冤釋難。師曰。斯是有為",
    "X65n1288_001:0403b01": "福田。再來自受樂果。若是無心陰德。能與天心合一。",
    "X65n1288_001:0403b02": "所以化凶為吉。可能轉禍成祥。",
    "X65n1288_001:0403b03": "[0403b03] 儒云。佛法若正與儒理同者。因甚歐陽修曰。佛為中",
    "X65n1288_001:0403b04": "國大患。師曰。若是佛法非正。乃是中國大患者。因甚",
    "X65n1288_001:0403b05": "上古。至於今時。聖帝賢王。宰官大儒。長者居士。道婆",
    "X65n1288_001:0403b06": "奴女。奉佛者如水潮渤。歸依者似星拱極。難道其中",
    "X65n1288_001:0403b07": "無有一人。識破是邪而滅除之。況佛遠方親身未至。",
    "X65n1288_001:0403b08": "不過言教而傳此土。若是害人之法。豈容流傳日久。",
    "X65n1288_001:0403b09": "奚不人厭。天可誅之。",
    "X65n1288_001:0403b10": "[0403b10] 儒云。歐陽修曰。佛者。善施無驗不實之事。師曰。佛施",
    "X65n1288_001:0403b11": "妄事。必有所圖。若謂名利。佛本至貴。若謂饑寒。佛本",
    "X65n1288_001:0403b12": "至富。因甚捨富貴之王位。反施無驗不實惑人。斯亦",
    "X65n1288_001:0403b13": "顛倒奇怪之甚。若佛但有纖毫詐妄之心。十方聖賢。",
    "X65n1288_001:0403b14": "豈肯相隨弘化。經云。如來是真語者。實語者。如語者。",
    "X65n1288_001:0403b15": "不誑語者。不異語者。斯是歐陽昧心言耳。",
    "X65n1288_001:0403b16": "[0403b16] 儒云。韓愈曰。佛者。西域之一法耳。自後漢時。流入中",
    "X65n1288_001:0403b17": "國。上古未曾有也。自黃帝已下。文武已上。皆不下百",
    "X65n1288_001:0403b18": "歲。後世事佛漸謹。年代猶促。陋哉。師曰。大聖降世。不",
    "X65n1288_001:0403b19": "拘方所。不拘壽數。中國帝王。舜帝生於諸馮。卒於鳴",
    "X65n1288_001:0403b20": "條。東地人也。文王生於岐周。卒於畢郢。西地人也。舜",
    "X65n1288_001:0403b21": "與文王皆是聖人。法於天下。後世尊之。亦皆隨其地",
    "X65n1288_001:0403b22": "而得其壽耳。若謂上古壽長。後世事佛及促。何故外",
    "X65n1288_001:0403b23": "丙仲壬之年甚短。何故孔鯉顏淵之壽無多。信善因",
    "X65n1288_001:0403b24": "謂事佛促命。韓愈謗佛合當永壽。如斯掩耳竊鈴之",
    "X65n1288_001:0403c01": "論。未免智者笑也。",
    "X65n1288_001:0403c02": "[0403c02] 儒云。佛教明心見性。見性成佛。吾儒竟無如斯不實",
    "X65n1288_001:0403c03": "之語。師曰。佛教示人。明心見性。見性成佛。孟子曰。盡",
    "X65n1288_001:0403c04": "其心知其性。知其性則知其天。又云誦堯之言。行堯",
    "X65n1288_001:0403c05": "之行。是堯而已矣。吾教悟佛之言。行佛之行。是佛而",
    "X65n1288_001:0403c06": "已矣。儒釋何異。而言不實。",
    "X65n1288_001:0403c07": "[0403c07] 儒云。既是悟佛之言。定要行佛之行。吾見僧家。還有",
    "X65n1288_001:0403c08": "許多不遵佛律。是何故也。師曰。法門廣大。龍蛇混雜。",
    "X65n1288_001:0403c09": "當時佛在之日。尚有六&#x7FA3;比丘。何況末法。去聖逾遠。",
    "X65n1288_001:0403c10": "今時釋子千百之中。求一髣&#x9AF4;古人足矣。譬猶披沙",
    "X65n1288_001:0403c11": "揀金。十斛之沙。得粒今而為世寶。又如裒石攻玉。一",
    "X65n1288_001:0403c12": "山之石。得寸玉亦作佳珍。古德云。眾角雖多。一麟足",
    "X65n1288_001:0403c13": "矣。非但末法時節。佛教難得其人。孔子當時。已有君",
    "X65n1288_001:0403c14": "子儒。小人儒。祇如現今服儒服者。安能保具皆如孔",
    "X65n1288_001:0403c15": "孟。所以像法之教。不單僧有不律。儒教亦然。未能免",
    "X65n1288_001:0403c16": "也。",
    "X65n1288_001:0403c17": "[0403c17] 儒云。既是三教一理。云何妄分等級。釋教治骨髓。道",
    "X65n1288_001:0403c18": "教治血脈。吾儒治皮膚。如斯不公之言。未免令人生",
    "X65n1288_001:0403c19": "怒。師曰。儒門以窮理盡性為道。三綱五常為德。故求",
    "X65n1288_001:0403c20": "人為君子。所以治皮膚。道家以修真養性為道。弱志",
    "X65n1288_001:0403c21": "退己為德。可為清&#x8657;道人。故曰治血脈。佛教以明心",
    "X65n1288_001:0403c22": "見性為道。十度萬行為德。成正覺三界師。真能治骨",
    "X65n1288_001:0403c23": "髓。非是三教道體有異。因為各門功行有殊。",
    "X65n1288_001:0403c24": "[0403c24] 儒云。如何謂三教體一。師曰。若門體一。釋教見性。道",
    "X65n1288_001:0404a01": "家養性。儒門盡性。入門雖殊。歸源無二。",
    "X65n1288_001:0404a02": "[0404a02] 儒云。釋教與儒。還有不同。師曰。何處不同。儒云。吾教",
    "X65n1288_001:0404a03": "先讀後講。博&#x89A7;&#x7FA3;書。以盡性情之理。佛門先教靜坐",
    "X65n1288_001:0404a04": "參究話頭。以悟心性之道。所以與儒大有不同。師曰。",
    "X65n1288_001:0404a05": "從外入者。不是家珍。從內發者。方謂真慧。當時孔子",
    "X65n1288_001:0404a06": "門下。唯有顏回得悟。餘者多學多見。皆從外來助發。",
    "X65n1288_001:0404a07": "所以學與悟。如隔霄壤耳。如程明道受學於茂叔。茂",
    "X65n1288_001:0404a08": "叔每令尋究仲尼顏子樂處。此仲顏樂處。豈不是話",
    "X65n1288_001:0404a09": "頭。又有豫章羅仲素。只教人靜坐參究。四端未發作",
    "X65n1288_001:0404a10": "何氣象。不唯進學有力。兼亦養心之要。斯二公儒門",
    "X65n1288_001:0404a11": "之高賢。何異禪家參究悟入。",
    "X65n1288_001:0404a12": "[0404a12] 儒云。頓悟之理。吾信不及。師曰。不但今時初學儒者",
    "X65n1288_001:0404a13": "信不及。子貢子張。孔門諸賢更信不及。當時唯有顏",
    "X65n1288_001:0404a14": "子信得。所以孔子稱其好學。",
    "X65n1288_001:0404a15": "[0404a15] 儒云。吾教從事入。動中契理。佛家從理入。靜坐悟理。",
    "X65n1288_001:0404a16": "所以動中契理者氣力大。總然靜坐悟理者氣力弱。",
    "X65n1288_001:0404a17": "師曰。如君所言。其理甚是。無柰熟處太熟。生處太生。",
    "X65n1288_001:0404a18": "學人若在動中。熟處證理。不隨事乖。萬中無一。初機",
    "X65n1288_001:0404a19": "偏靜。生處鍊成。若到動中。自然得力。伊川見人靜坐。",
    "X65n1288_001:0404a20": "歡喜斯人善學。朱熹云。明道教人靜坐。李先生亦教",
    "X65n1288_001:0404a21": "人靜坐。&#x8462;精神不定。則道無湊泊處。若靜坐養得來。",
    "X65n1288_001:0404a22": "便條暢。如上諸儒。善愛靜究。可笑今時。世俗之儒。妄",
    "X65n1288_001:0404a23": "心生滅。無暫停息。對境逢緣。無分主宰。如何從事入。",
    "X65n1288_001:0404a24": "動契一貫之道。",
    "X65n1288_001:0404b01": "[0404b01] 儒云。禪曰至理一言。轉凡成聖。如斯奇特。使儒難信。",
    "X65n1288_001:0404b02": "師曰。當時曾參。究理心切。忽聞孔子一以貫之。唯然",
    "X65n1288_001:0404b03": "領悟心性之理。又周茂叔。示眾徒云。堂前草不除。有",
    "X65n1288_001:0404b04": "問其意者。答云。自家意思一般。張子厚觀驢鳴領會。",
    "X65n1288_001:0404b05": "斯不是至理一言。轉凡成聖之樣乎。",
    "X65n1288_001:0404b06": "[0404b06] 儒云。禪宗以機緣印證。吾儒定無如此事。師曰。昔程",
    "X65n1288_001:0404b07": "伊川。見邵康節。程指食桌。而問邵曰。此桌安在地上。",
    "X65n1288_001:0404b08": "不知天地安在何處。康節先生。極論其理。斯問。即是",
    "X65n1288_001:0404b09": "機緣印證。",
    "X65n1288_001:0404b10": "[0404b10] 儒云。吾教諸子。咸論無極太極。不能明爽。後學一時",
    "X65n1288_001:0404b11": "難入。師明三教一理。何不出隻手眼撥轉未悟。信佛",
    "X65n1288_001:0404b12": "最上。師曰。道儒二教。大科理同。以無極生太極。太極",
    "X65n1288_001:0404b13": "動而生陽。動極而靜。靜而生陰。一陰一陽。兩儀互交。",
    "X65n1288_001:0404b14": "四象五行。而生萬物。總然高推理至極。終不識是心",
    "X65n1288_001:0404b15": "所現。吾若示之清淨本然。云何忽生山河大地。猶恐",
    "X65n1288_001:0404b16": "難入。權借儒教無極太極。二理差別。使汝易悟。再究",
    "X65n1288_001:0404b17": "佛乘。本性空寂即無極。真心靈照即太極。寂照不二。",
    "X65n1288_001:0404b18": "如鏡照物。善惡能辨不生分別。心幾纔萌。善惡紛然。",
    "X65n1288_001:0404b19": "如太極動而生陰陽。陰陽互交而生萬物。真心應物。",
    "X65n1288_001:0404b20": "不生分別。一念纔生。萬法齊現。假指心性而明易道。",
    "X65n1288_001:0404b21": "若到禪門下。再參三十年。",
    "X65n1288_001:0404b22": "[0404b22] 儒云。吾教學庸謂之聖經。如師不&#x608B;求一釋乎。師曰。",
    "X65n1288_001:0404b23": "大學之道。在明明德。在親民。在止於至善。釋曰。孔門",
    "X65n1288_001:0404b24": "大學之道。非是禮樂射書。不墮太過不及。常住中道",
    "X65n1288_001:0404c01": "之理。在明明德。分作二釋。上明即悟。下明即心。真心",
    "X65n1288_001:0404c02": "&#x8657;靈。照而常寂。德者心用。純善無惡。三綱五常。禮樂",
    "X65n1288_001:0404c03": "刑政。總出妙明一心德用。又因眾生。無始以來。逐境",
    "X65n1288_001:0404c04": "隨情。染汙於久。故反德用。顛倒錯亂。遮障本明。漂流",
    "X65n1288_001:0404c05": "生死。一朝悟明本心。方知賢愚無二。自悟已後。須要",
    "X65n1288_001:0404c06": "新民。使人人發明妙明真心。實踐此止於至善之地。",
    "X65n1288_001:0404c07": "如上是頓悟。以下是修證。知止而后有定。定而后能",
    "X65n1288_001:0404c08": "靜。靜而后能安。安而后能慮。慮而后能得。釋曰。自知",
    "X65n1288_001:0404c09": "止於至善之地。至善者是中道之理。若是止於中道。",
    "X65n1288_001:0404c10": "自然善惡無惑。可謂知止而后有定。定者心不動。事",
    "X65n1288_001:0404c11": "物不能移。若到事物不能移。本心如光明鏡子。清淨",
    "X65n1288_001:0404c12": "應物而無染。謂之定而后能靜。靜者是本心靜。非是",
    "X65n1288_001:0404c13": "止動之靜。真靜向前。處處無礙。若至處處無礙。自然",
    "X65n1288_001:0404c14": "動搖不亂。若搖不亂。謂之真安。故所以謂之靜而后",
    "X65n1288_001:0404c15": "能安。安者安閑。內外一如。任運穩貼。處事真實。以上",
    "X65n1288_001:0404c16": "總是定。以下可謂慧。果若定靜安久。真慧自然發現。",
    "X65n1288_001:0404c17": "故所以謂之安而后能慮。慮者是真慧。事事無礙矣。",
    "X65n1288_001:0404c18": "若到於事事無礙。可謂慮而后能得。得者。得無所得。",
    "X65n1288_001:0404c19": "是定慧等等耳。物有本末。事有終始。知所先後。則近",
    "X65n1288_001:0404c20": "道矣。釋曰。明明德者。是謂之本。新民明理。謂之是末。",
    "X65n1288_001:0404c21": "知止至善。可謂之始。後復本心。謂之始終。本末始終。",
    "X65n1288_001:0404c22": "次序不差。自然近於大學之道。古之欲明明德於天",
    "X65n1288_001:0404c23": "下者。先治其國。欲治其國者。先齊其家。欲齊其家者。",
    "X65n1288_001:0404c24": "先修其身。欲修其身者。先正其心。欲正其心者。先誠",
    "X65n1288_001:0405a01": "其意。欲誠其意者。先致其知。致知在格物。釋曰。古之",
    "X65n1288_001:0405a02": "人君。悟本治末。末治天下之人。先要治於一國。欲治",
    "X65n1288_001:0405a03": "一國。先齊其家。欲要齊一家人學理。必先修吾身之",
    "X65n1288_001:0405a04": "德用。若修吾身德。唯先正其心。心本無邪。因意發動。",
    "X65n1288_001:0405a05": "意念顛倒。涉於欺妄。所謂欲正其心。必先要誠其意。",
    "X65n1288_001:0405a06": "誠者真實。應物不偏。欲要應物無偏。須先致其良知。",
    "X65n1288_001:0405a07": "良知者。是心之靈明。如鏡照物。不生分別。今因分別",
    "X65n1288_001:0405a08": "憎愛。是情識之妄能。故曰致知須在格物。物者是情",
    "X65n1288_001:0405a09": "識。非是外物也。佛云。若能轉物。即同如來。後儒不悟。",
    "X65n1288_001:0405a10": "物本情識。誤認格物。謂窮事物。欲其極處。無不到者。",
    "X65n1288_001:0405a11": "可歎外求。反被物惑。物格而后致知。致知而后意誠",
    "X65n1288_001:0405a12": "意誠而后心正。心正而后身修。身修而后家齊。家齊",
    "X65n1288_001:0405a13": "而后國治。國治而后天下平。釋曰。這一節文。復上本",
    "X65n1288_001:0405a14": "意。若能轉識。良知自至。良知若現。如鏡照物。善惡分",
    "X65n1288_001:0405a15": "明。不生憎愛。憎愛不生。意誠無偏。意誠無偏。心生無",
    "X65n1288_001:0405a16": "妄。心正身端。自然之理。任運所為。皆合至道。所以感",
    "X65n1288_001:0405a17": "化一家。都學我行。感化一國。都聽我誨自然天下人",
    "X65n1288_001:0405a18": "民。都做良善之人。自天子以至於庶人。壹是皆以修",
    "X65n1288_001:0405a19": "身為本。其本亂而末治者否矣。其所厚者薄。而其所",
    "X65n1288_001:0405a20": "薄者厚。未之有也。釋曰。上至天子。下至庶人。皆是一",
    "X65n1288_001:0405a21": "心為之根本。不但心是一身之本。可為出世治世之",
    "X65n1288_001:0405a22": "本。其本若亂。修身齊家。治國與平天下否矣。未之有",
    "X65n1288_001:0405a23": "也。",
    "X65n1288_001:0405a24": "[0405a24] 儒云。大學已聞。請示中庸。師曰。天命之謂性。率性之",
    "X65n1288_001:0405b01": "謂道。修道之謂教。釋曰。孔門心法。中庸之理。不偏不",
    "X65n1288_001:0405b02": "倚。不邪不住。朱熹註解。性猶天命。令與人物。各賦其",
    "X65n1288_001:0405b03": "理。未知本性是何物件。猶天命令。來付人物。&#x5374;將孔",
    "X65n1288_001:0405b04": "聖之理。註成心外有法。豈知本性。體若太&#x8657;。無內無",
    "X65n1288_001:0405b05": "外。非來非去。皆因最初不守自性。忽起動心。故受胎",
    "X65n1288_001:0405b06": "獄。本一精明。分成六用。隨境逐情。流蕩生死。眾生不",
    "X65n1288_001:0405b07": "能返源。先聖指條徑路。拈出天命。即是性體。天命。天",
    "X65n1288_001:0405b08": "心。天道。天理。名異體同。總是性理。古德云。在天謂命。",
    "X65n1288_001:0405b09": "在人謂性。故所以示云。天命之謂性。自人人本具一",
    "X65n1288_001:0405b10": "靈妙明真性。任運應酬。理本當然。體中用和。不落偏",
    "X65n1288_001:0405b11": "倚。日用中事理無礙。故曰率性之謂道。皆因受生以",
    "X65n1288_001:0405b12": "來。塵染遮障本理。顛倒亂想。不悟性體。聖賢設教。化",
    "X65n1288_001:0405b13": "人復性。悟理修證。返妄歸真。以復本來天命之理。所",
    "X65n1288_001:0405b14": "以為修道之謂教。教者修乎道。道者本乎性。性體源",
    "X65n1288_001:0405b15": "乎天。聖人樂天知命。乃中庸之道也。道也者不可須",
    "X65n1288_001:0405b16": "臾離也。可離非道也。是故君子。戒慎乎其所不睹恐",
    "X65n1288_001:0405b17": "懼乎其所不聞。莫見乎隱。莫顯乎微。故君子必慎其",
    "X65n1288_001:0405b18": "獨也。釋曰。若悟性理。不可須臾有離。須臾不在。習氣",
    "X65n1288_001:0405b19": "則復現矣。所以戒慎恐懼。如臨水淵。保任本性。不落",
    "X65n1288_001:0405b20": "邪僻。慎獨之道。須防隱微。幾纔似萌。微動未發。善惡",
    "X65n1288_001:0405b21": "似生未生。正好一搯放下。復還本理。其功甚大。若待",
    "X65n1288_001:0405b22": "善惡念生。憎愛取捨齊發。再去降伏。豈不太遠。所以",
    "X65n1288_001:0405b23": "慎獨功夫。最為緊要。故曰君子養道。慎其獨也。喜怒",
    "X65n1288_001:0405b24": "哀樂之未發謂之中。發而皆中節謂之和。中也者天",
    "X65n1288_001:0405c01": "下之大本也。和也者天下之達道也。致中和。天地位",
    "X65n1288_001:0405c02": "焉。萬物育焉。釋曰。未發之中。即是真智。寂照無二。應",
    "X65n1288_001:0405c03": "物無心。又名良知。可謂道本。已發之和。即是妙慧。能",
    "X65n1288_001:0405c04": "分諸法。無住無染。謂之良能。名曰達道。良知良能。本",
    "X65n1288_001:0405c05": "乎性體。體包大&#x8657;。含育萬有。故云致中和。天地位焉。",
    "X65n1288_001:0405c06": "萬物育焉。",
    "X65n1288_001:0405c07": "[0405c07] 儒云。再請明示。良知良能。師曰。良知與識知。其用大",
    "X65n1288_001:0405c08": "不同。良知無心而知。識知有念而知。良知知善知惡。",
    "X65n1288_001:0405c09": "不住善惡。識知知善知惡。而住善惡。良知如鏡照物。",
    "X65n1288_001:0405c10": "黑白妍媸自分。無纖毫影子留於鏡體中。識知在鏡",
    "X65n1288_001:0405c11": "影上妄起分別。取捨障自本明。合塵背覺。良知識知。",
    "X65n1288_001:0405c12": "須當自辨。毫釐有差。千里遠已。良能是慧。能分諸法。",
    "X65n1288_001:0405c13": "善治世道。不隨事染。應用自在。事事無礙。",
    "X65n1288_001:0405c14": "[0405c14] 問。孔子空空。顏回屢空。未審二空。其理是同是別。師",
    "X65n1288_001:0405c15": "曰。孔子空空。以空空空。以空空空。空空即如。斯如即",
    "X65n1288_001:0405c16": "真如。真如即本性。顏子學聖。未證真如。不免有念。雖",
    "X65n1288_001:0405c17": "有念動。覺之即無。為不遠復。孔聖故稱顏子。回也庶",
    "X65n1288_001:0405c18": "乎屢空。",
    "X65n1288_001:0405c19": "[0405c19] 問。子曰吾道一以貫之。未審如何是一。師曰。一者即",
    "X65n1288_001:0405c20": "性。性者即理。理者即道。道者即一。",
    "X65n1288_001:0405c21": "[0405c21] 問。克己復禮。天下歸仁焉。師曰。克己情識。復還天理。",
    "X65n1288_001:0405c22": "禮者理之節文。仁者心之德用。人能克妄復真。天下",
    "X65n1288_001:0405c23": "歸仁體一。",
    "X65n1288_001:0405c24": "[0405c24] 問。書云人心惟危。道心惟微。惟精惟一。允執厥中。師",
    "X65n1288_001:0406a01": "曰。人心生滅不停。故危殆而不安。道心&#x8657;靈寂照。故",
    "X65n1288_001:0406a02": "微妙而難見。精為&#x8657;中靈。一為靈中&#x8657;。執是定辭。中",
    "X65n1288_001:0406a03": "是性體。三教聖賢。本乎一理。若離心性。盡是魔說。",
    "X65n1288_001:0406a04": "[0406a04] 問。如何學顏子道。不遷怒不二過。師曰。怒者動也。非",
    "X65n1288_001:0406a05": "是恚怒。顏子心學念動即釋。不續二念。故云不遷。心",
    "X65n1288_001:0406a06": "常在一。應事無偏。有過即改。名曰不二。",
    "X65n1288_001:0406a07": "[0406a07] 問。聖人以易洗心。退藏於密。師曰。洗心者淨妄。退藏",
    "X65n1288_001:0406a08": "者復真。真妄雙泯。故謂之密。",
    "X65n1288_001:0406a09": "[0406a09] 問。不識不知。順帝之則。師曰。真性如鏡。照物無心。纔",
    "X65n1288_001:0406a10": "有知識。便落意識。孔子曰。吾有知乎哉。無知也。禪云",
    "X65n1288_001:0406a11": "不知不識。佛道骨髓。",
    "X65n1288_001:0406a12": "[0406a12] 問。夫子飯疏食飲水。曲肱而枕之。樂亦在其中矣。未",
    "X65n1288_001:0406a13": "審所樂何事。師曰。樂者真樂。非世歡樂。所樂者天理。",
    "X65n1288_001:0406a14": "所知者天命。樂天知命。無喜無憂。妙性朗然。其樂難",
    "X65n1288_001:0406a15": "述。",
    "X65n1288_001:0406a16": "[0406a16] 問。顏子簞瓢之樂。與孔聖樂同否。師曰。顏回得孔子",
    "X65n1288_001:0406a17": "道。無喜無憂之樂。其理本同。顏多保任。",
    "X65n1288_001:0406a18": "[0406a18] 問。上天之載。無聲無臭。師曰。空本無聲。&#x8657;本無臭。雖",
    "X65n1288_001:0406a19": "無聲臭。天道不掩。",
    "X65n1288_001:0406a20": "[0406a20] 問。子路問死。夫子答曰。未知生。焉知死。斯答未審是",
    "X65n1288_001:0406a21": "何意也。師曰。知晝則知夜。知始則知終。汝若先悟未",
    "X65n1288_001:0406a22": "生已前面目。便知末後安身立命之處。生從何來。死",
    "X65n1288_001:0406a23": "歸何處。原始要終。其本一也。",
    "X65n1288_001:0406a24": "[0406a24] 問。如何謂赤子心。師曰。赤子之心。純一無妄。赤子非",
    "X65n1288_001:0406b01": "是大道。只取無分別心。如大人通達。知一切法。不失",
    "X65n1288_001:0406b02": "赤子心。方可謂道。",
    "X65n1288_001:0406b03": "[0406b03] 問。顏淵如愚。濂溪守拙。明道端坐。仲素愛靜。如斯行",
    "X65n1288_001:0406b04": "履。是何故耳。師曰。斯是悟理修道。超凡入聖之徑。後",
    "X65n1288_001:0406b05": "儒不貴悟門。唯務多學多聞。皆從外來&#x51D1;補助發。不",
    "X65n1288_001:0406b06": "能心地用功。發明真實智慧。汝問諸子可謂真學。",
    "X65n1288_001:0406b07": "[0406b07] 問。吾雖多學。不能頓悟。未知看何文書。可謂入理之",
    "X65n1288_001:0406b08": "門。師曰。真參實悟。不在文字。總有多學。博極&#x7FA3;書。理",
    "X65n1288_001:0406b09": "路太多。解路太過。反障本心。與識作伴。如人數他寶。",
    "X65n1288_001:0406b10": "自無半錢分。直須放下一切外學。單參四端。未發已",
    "X65n1288_001:0406b11": "前。是何面目。動靜之中。刻刻追究。是何道理。唯守一",
    "X65n1288_001:0406b12": "念。更無二心。不用摶量。不用知解。不用待悟。不用會",
    "X65n1288_001:0406b13": "理。不用墮在寂滅處。不用掉在無事裏。唯要深究。未",
    "X65n1288_001:0406b14": "發已前。日久月深。純一無二。心思不及。意識不行。時",
    "X65n1288_001:0406b15": "節若至。其理自彰。見色聞聲。觸破鼻孔。[囗@力]的一聲。冷",
    "X65n1288_001:0406b16": "&#x7070;豆爆。心地開通。發明本性。然後誨學導民。至於齊",
    "X65n1288_001:0406b17": "家治國。無不是汝心性妙用。",
    "X65n1288_001:0406b18": "[0406b18] 問。上根頓悟。直下了然。中下習重。如何保養。師曰。悟",
    "X65n1288_001:0406b19": "理之後。隨緣保任。兢畏齊栗。如臨君父。至誠真敬。本",
    "X65n1288_001:0406b20": "性不失。如是保養。日久自然。",
    "X65n1288_001:0406b21": "[0406b21] 問。設或失念。如之柰何。師曰。顏子之學。而不遠復。一",
    "X65n1288_001:0406b22": "頓之間。自還本理。",
    "X65n1288_001:0406b23": "釋道辨偽",
    "X65n1288_001:0406b24": "[0406b24] 道云。吾教與釋大不相同。師曰。何處不同。道云。釋教",
    "X65n1288_001:0406c01": "修性不修命。吾教能性命雙修。師曰。如何是性。如何",
    "X65n1288_001:0406c02": "是命。道云。修性者離宮習定。修命者水府求玄。師曰。",
    "X65n1288_001:0406c03": "如何是離宮習定。如何是水府求玄。道云。離宮習定。",
    "X65n1288_001:0406c04": "凝心不動以保神。水府求玄。煉精化氣以固形。形神",
    "X65n1288_001:0406c05": "俱妙。與道合真。師曰。釋教偏修。不煉精氣。固形保命。",
    "X65n1288_001:0406c06": "汝&#x5374;不知離宮習定。心息相依是二乘之法。煉水府",
    "X65n1288_001:0406c07": "精。化氣逆行。通關固形。是延年之術。佛教上乘。頓悟",
    "X65n1288_001:0406c08": "心性。山河大地。萬物身心。咸是性中&#x8657;幻之影。無故",
    "X65n1288_001:0406c09": "依幻修影。豈不錯之太甚。古德云。仙者著於形神。而",
    "X65n1288_001:0406c10": "不能捨去。且形神者。乃是真性中所現之妄想。非為",
    "X65n1288_001:0406c11": "真實。可笑道教。古今高真。不悟正覺。錯會至理。妄以",
    "X65n1288_001:0406c12": "心息相依。謂之修性。煉精化氣固形。謂之修命。總得",
    "X65n1288_001:0406c13": "形神俱妙。與本性遠哉。",
    "X65n1288_001:0406c14": "[0406c14] 道云。陰鬼之徒。不能雙修。反生妄謗。吾道二乘。爾可",
    "X65n1288_001:0406c15": "辯明。我心方伏。師曰。學仙道者。起於眾生。雖知生死",
    "X65n1288_001:0406c16": "最苦。不悟最上一乘。迷執色身之內。妄以肉心之中。",
    "X65n1288_001:0406c17": "有一神性。號曰真汞。異名&#x59F9;女。凝神不動。為之離宮",
    "X65n1288_001:0406c18": "習定。腎中精氣。號曰真鈆。異名嬰兒。煉精化氣。為之",
    "X65n1288_001:0406c19": "水府求玄。意為真土。又名黃婆。自如習定之法。須要",
    "X65n1288_001:0406c20": "偏於靜坐。用意調息。攝身不動。為之伏虎。凝神合氣。",
    "X65n1288_001:0406c21": "心定不動。為之降龍。身心意合。為歸土釜。寂然不動。",
    "X65n1288_001:0406c22": "為之修性。張紫陽云。真土擒真鈆。真鈆制真永。鈆汞",
    "X65n1288_001:0406c23": "歸土釜。身心寂不動。道家認斯心息相依。妄謂釋教",
    "X65n1288_001:0406c24": "偏修。豈不錯會最上至理。殊不知人人本具廣大心",
    "X65n1288_001:0407a01": "性。包裹太&#x8657;非有非無。不內不外。本自不動。不用習",
    "X65n1288_001:0407a02": "定。無端&#x5374;將身內幻識。以幻凝幻謂之修性。真是認",
    "X65n1288_001:0407a03": "賊為子。以謂本具真性。總得修成。不離欲界。定力若",
    "X65n1288_001:0407a04": "盡。還墮下界。",
    "X65n1288_001:0407a05": "[0407a05] 道云。離宮習定。如是之說。水府求玄。爾須辯之。師曰。",
    "X65n1288_001:0407a06": "水府求玄。護惜精氣。二六時中。返照臍內。一寸三分。",
    "X65n1288_001:0407a07": "名曰氣海。守而不著。照而不住。身心定久。坎離并交。",
    "X65n1288_001:0407a08": "心火下降。腎水上昇。精滿氣圓。內腎如火。亥末子初。",
    "X65n1288_001:0407a09": "尾閭氣動。用意吸提。中&#x51B2;夾脊。直過玉枕。上至天谷。",
    "X65n1288_001:0407a10": "復化金液。香甜之味。嚥下重樓。落於黃庭。名曰乾坤",
    "X65n1288_001:0407a11": "交垢罷。一點落黃庭。從斯和暢。四肢通怏。一氣周流。",
    "X65n1288_001:0407a12": "滋潤臟腑。面返童顏。延年益壽。古仙偈云。法水能潮",
    "X65n1288_001:0407a13": "有秘關。逍遙日夜遣輪環。于中壅滯生諸病。纔決通",
    "X65n1288_001:0407a14": "流便駐顏。吳仙又云。氣歸元海壽無窮。此術為金液",
    "X65n1288_001:0407a15": "煉形。習定為王符保神。形神俱妙。與道合真。一朝功",
    "X65n1288_001:0407a16": "滿。隨福淺深。行廣者上昇天宮。功微者暫居蓬島。或",
    "X65n1288_001:0407a17": "住洞天。三五百載。二三千年。再來人間。積功累行。培",
    "X65n1288_001:0407a18": "養福慧。一曰行深。上帝來召。隨班列位。仙官不等。若",
    "X65n1288_001:0407a19": "依斯修。與佛之道同者。大似鄭州望曹門。遠之遠矣。",
    "X65n1288_001:0407a20": "道云。心息相依。是二乘法。因甚達摩西來。留傳胎息",
    "X65n1288_001:0407a21": "經文。師曰。祖師西來。傳佛心印。豈將心息相依。是佛",
    "X65n1288_001:0407a22": "最上一乘。達摩未來東土。此方咸習止觀。何勞遠涉。",
    "X65n1288_001:0407a23": "又傳胎習。&#x5374;是頭上安頭。可謂嘴上添嘴。因此震旦。",
    "X65n1288_001:0407a24": "初機學道。不悟心性。唯習止觀。四禪八定。不證佛心。",
    "X65n1288_001:0407b01": "故我初祖。航海而來。直指一心。見性成佛。不知何人。",
    "X65n1288_001:0407b02": "偽造胎息。假名達摩。教外別傳。迷惑後昆。金&#x936E;不辨。",
    "X65n1288_001:0407b03": "[0407b03] 道云。胎息法偽。非佛上乘。如是之論。有何憑據。師曰。",
    "X65n1288_001:0407b04": "胎息之法。如在母胎。杳杳冥冥。身心寂然。久久定成。",
    "X65n1288_001:0407b05": "神與氣結。煉成幻形。識神外遊。瞬息萬里。逍遙自在。",
    "X65n1288_001:0407b06": "與佛一乘。了無交涉。楞嚴經云。諸修學人。現前雖成",
    "X65n1288_001:0407b07": "九次第定。不得漏盡。成阿羅漢。皆因執此生死妄想。",
    "X65n1288_001:0407b08": "誤為真實。殊不知幻身之中。本無性命。吾真性命。不",
    "X65n1288_001:0407b09": "在內外。包裹太&#x8657;。本自現成。不加修證。後學性受。悟",
    "X65n1288_001:0407b10": "斯性命。能現無量妙身。能度無量眾生。能成無量莊",
    "X65n1288_001:0407b11": "嚴。能作無量佛事。無端妄將胎息之法。誤認教外別",
    "X65n1288_001:0407b12": "傳之旨。可歎自眼不明迷惑初學難辨。以小為大其",
    "X65n1288_001:0407b13": "過非細。",
    "X65n1288_001:0407b14": "[0407b14] 道云。身心之內。本無性命。現今心中之神。往來呼吸",
    "X65n1288_001:0407b15": "之氣。斯不是吾真性真命。將此神氣。共相凝合。歸於",
    "X65n1288_001:0407b16": "氣穴。結成大丹。自然身輕神妙。便能遊行八極。天上",
    "X65n1288_001:0407b17": "人間。得大自在。斯謂性命雙修。神仙至真大道。師曰。",
    "X65n1288_001:0407b18": "心中之神是妄。呼吸之氣是幻。若以幻妄是真性命。",
    "X65n1288_001:0407b19": "總然修成。神形輕妙。遊行&#x8657;空。瞬息萬里。壽活幾千",
    "X65n1288_001:0407b20": "萬歲。深居洞天福地以為成聖。然而不悟正覺。報盡",
    "X65n1288_001:0407b21": "還來。散入諸趣。",
    "X65n1288_001:0407b22": "[0407b22] 道云。佛教修性。偏陰無陽。總得修成見性。&#x5374;是清靈",
    "X65n1288_001:0407b23": "之鬼。師曰。陰陽鬼神。是空劫後之事。妙明真性。是空",
    "X65n1288_001:0407b24": "劫前之理。若將空劫前之理。認為空劫後之事。斯人",
    "X65n1288_001:0407c01": "不但不明陰陽。而且迷昧顛倒甚矣。",
    "X65n1288_001:0407c02": "[0407c02] 道云。佛教偏修為陰。吾教雙修為陽。丹經子書咸論。",
    "X65n1288_001:0407c03": "非我自生杜撰。師曰。道家雙修。&#x609E;認真實。心中識神。",
    "X65n1288_001:0407c04": "為陽中之陰。身內精氣。為陰中之陽。聚氣合神。神凝",
    "X65n1288_001:0407c05": "氣住。謂之取坎填離。點化陽中之陰。成乾健體。煉成",
    "X65n1288_001:0407c06": "金丹。十月結胎。九年保養。上出頂門謂之陽神。散則",
    "X65n1288_001:0407c07": "成風。聚則成形。遊行天下。逍遙自在。有功上昇天宮。",
    "X65n1288_001:0407c08": "功微隱居蓬島。若依斯是。而不修三昧。仙報已盡。還",
    "X65n1288_001:0407c09": "墮下鬼。古德偈云。學道之人不識真。只為從前認識",
    "X65n1288_001:0407c10": "神。無量劫來生死本。癡人喚作本來人。佛教上乘。見",
    "X65n1288_001:0407c11": "性無為。湛若太&#x8657;。體同法界。非陰非陽。不出不入。牽",
    "X65n1288_001:0407c12": "之無前。引之無後。舉之無上。抑之無下。&#x4E98;古常明。至",
    "X65n1288_001:0407c13": "今不昧。雖無形相。能起報化。豈但能現一身。能化千",
    "X65n1288_001:0407c14": "百億身。度脫恒沙眾生。成就萬德莊嚴。淺機抱疑。何",
    "X65n1288_001:0407c15": "能信受。",
    "X65n1288_001:0407c16": "[0407c16] 道云。吾教有云。修性不修命。萬劫陰靈難入聖。師曰。",
    "X65n1288_001:0407c17": "命學之理。大有差別。若不深究。恐&#x609E;後學。山僧不惜",
    "X65n1288_001:0407c18": "唇吻。與爾微細辯之。修命二字。有理有氣。理命有二",
    "X65n1288_001:0407c19": "義。氣命有兩種。吾先明氣命。後再論理命。一氣命者。",
    "X65n1288_001:0407c20": "固本開關。常偏靜坐。返照氣海。真意不散。湛然不著。",
    "X65n1288_001:0407c21": "日久月深。精滿氣圓。內腎如火。急急撞動。調勻鼻息。",
    "X65n1288_001:0407c22": "急提穀道。用意引之。謂之採藥。仙云。癸生須急採。望",
    "X65n1288_001:0407c23": "遠不堪嘗。半晌之間。精氣上騰。自從尾閭。歷歷有聲。",
    "X65n1288_001:0407c24": "中過夾脊。直透玉枕。努力運上。&#x51B2;至頂門。其氣欲降。",
    "X65n1288_001:0408a01": "用鼻引之。自化甘露。香甜之味。嚥下重樓。落於黃房。",
    "X65n1288_001:0408a02": "此名肘後飛金晶。又曰閉任開督脈。從斯丹田氣煖。",
    "X65n1288_001:0408a03": "神氣&#x51B2;和。潤澤肌膚。暢於四肢。面返童顏。長年益壽。",
    "X65n1288_001:0408a04": "以此觀之。延命之術。總活千歲。終成敗壞。不悟心性。",
    "X65n1288_001:0408a05": "還墮諸趣。若謂此術。可能成聖。迷惑後昆。真大誑語。",
    "X65n1288_001:0408a06": "二氣命者。凝氣歸根。人在母腹隨母呼吸。及至降誕。",
    "X65n1288_001:0408a07": "剪斷臍蒂。一點凡氣。棲於丹田。如龜一座。吐納元氣。",
    "X65n1288_001:0408a08": "一晝一夜。呼吸往來。一萬三千五百之息。皆從口鼻。",
    "X65n1288_001:0408a09": "漏洩於外。不能返本。歸於氣穴。故壽不長。色身不堅。",
    "X65n1288_001:0408a10": "須在行住坐臥。返照常納氣海。氣住形生。神凝氣住。",
    "X65n1288_001:0408a11": "神氣結成。謂之陽神。日久出形。遊行天下。隨功淺深。",
    "X65n1288_001:0408a12": "列位不等。報盡還來。世間為人。復作惡業。沉墮三塗",
    "X65n1288_001:0408a13": "妄言斯道。了脫輪迴。不修斯道。難入聖位。未免智者",
    "X65n1288_001:0408a14": "見笑。道云。氣命二學。分別甚明。理命二義。再乞示之。",
    "X65n1288_001:0408a15": "師曰。理命二義。在纏出纏。在纏以情為命。出纏以&#x8657;",
    "X65n1288_001:0408a16": "為命。在纏動為喪命。泯情為修命。出纏合&#x8657;為至命。",
    "X65n1288_001:0408a17": "又謂之復命。儒曰天命。釋曰法界。此乃大乘之學。可",
    "X65n1288_001:0408a18": "謂中道之理。依斯修證謂之理命。若依氣命。不悟理",
    "X65n1288_001:0408a19": "命。到底成空。終非大道。",
    "X65n1288_001:0408a20": "[0408a20] 道云。仙師有言。見性者不知其命。末後何歸。未審知",
    "X65n1288_001:0408a21": "命。是理是氣。師曰。見性之人。自知天命。末後一著。與",
    "X65n1288_001:0408a22": "&#x8657;合體。儒曰。窮理盡性以至於命。釋云。在纏名如來",
    "X65n1288_001:0408a23": "藏。出纏為法界性。若煉氣命。而神倚氣結。為我歸處。",
    "X65n1288_001:0408a24": "未免報盡。還墮諸趣。須知天命。方謂本理。",
    "X65n1288_001:0408b01": "[0408b01] 道云。一陰一陽。謂之正道。孤陽寡陰。萬物不生。因甚",
    "X65n1288_001:0408b02": "&#x5374;言無陰無陽。如無陰陽。與頑空何異。師曰。動而為",
    "X65n1288_001:0408b03": "陽。靜而為陰。兩儀四象。五行八卦。是太極分後之事。",
    "X65n1288_001:0408b04": "性是無極前之理。太極之中。陰陽尚且未分。何況無",
    "X65n1288_001:0408b05": "極之前。豈有陰陽。頑空名無靈。有靈者非頑。後學不",
    "X65n1288_001:0408b06": "悟。妄生斷見。釋云。如如不動。了了常知。儒曰。寂然不",
    "X65n1288_001:0408b07": "動。感而遂通。道言身心不動以後。復有無極真機。三",
    "X65n1288_001:0408b08": "教示徒。其理無二。若悟真空。則&#x8657;靈不昧。",
    "X65n1288_001:0408b09": "[0408b09] 道云。吾教雙修。一世飛昇。釋教偏修。未免形衰。如果",
    "X65n1288_001:0408b10": "道成則可。不然再來。未免遷移投胎之苦。師曰。汝祗",
    "X65n1288_001:0408b11": "見一世飛昇。不知他歷劫培植。道教馬丹陽。邱長春。",
    "X65n1288_001:0408b12": "三生為伴侶。十世做修行。一出頭來。頓悟正道。今見",
    "X65n1288_001:0408b13": "利根一生成辦。皆是遠劫累積功行。今時故能現世",
    "X65n1288_001:0408b14": "成真。勿執一偏。定在現世。",
    "X65n1288_001:0408b15": "[0408b15] 道云。氣命之學。是偽非真。依斯之說。命術其無用乎。",
    "X65n1288_001:0408b16": "師曰。煉精化氣。氣聚形生。修命延年之術。若依斯了",
    "X65n1288_001:0408b17": "脫。則&#x609E;人非淺。須要頓悟心性。方能超凡入聖。",
    "X65n1288_001:0408b18": "[0408b18] 問。泥水金丹。黃白妙術。未審其理。是邪是正。師曰。財",
    "X65n1288_001:0408b19": "色名食睡。地獄五條根。五欲不空。生死不息。真實學",
    "X65n1288_001:0408b20": "道。割恩斷愛。持戒明心。方能證理。無端反用。美女採",
    "X65n1288_001:0408b21": "戰。損人補己。不但大喪良心。他日難免火獄。佛云。貪",
    "X65n1288_001:0408b22": "婬眾生。惡業益深。花報眾病。果報火床。又有一等癡",
    "X65n1288_001:0408b23": "業之輩。貪財取利。燒茅煉汞。人問何故。假曰學道。古",
    "X65n1288_001:0408b24": "人去貪。財物沉之於海。今反&#x5374;使鉛錫為之修行。如",
    "X65n1288_001:0408c01": "此慕道。真是詭譎奇異。可歎貪財好色之徒。自投三",
    "X65n1288_001:0408c02": "途苦惡之路。",
    "X65n1288_001:0408c03": "[0408c03] 道云。大聖老子。化胡成佛。殊不知釋迦是老子之徒。",
    "X65n1288_001:0408c04": "師曰。佛生於周昭王二十六年甲寅。滅於穆王五十",
    "X65n1288_001:0408c05": "三年壬申。歷恭。懿。孝。夷。厲。宣。幽。平。桓。莊。僖。惠。襄。項。匡。",
    "X65n1288_001:0408c06": "定。共十六王。滅後三百四十四年。定王三年方生老",
    "X65n1288_001:0408c07": "子。過流沙時。佛法遐被。闡五天竺。及諸鄰國。天下聞",
    "X65n1288_001:0408c08": "佛正法。已經三百餘年。妄造老子化胡成佛。此是晉",
    "X65n1288_001:0408c09": "惠帝時。王浮偽造欺聖。自入拔舌。其罪何救。",
    "X65n1288_001:0408c10": "[0408c10] 道云。定王三年。所生後天老子。先天老子。化胡成佛。",
    "X65n1288_001:0408c11": "是實有之。師曰。混沌未分。鴻濛渺茫。自然元氣。謂之",
    "X65n1288_001:0408c12": "先天。太極已判。天地始分。萬物發生。謂之後天。先天",
    "X65n1288_001:0408c13": "本無形。後天方有像。佛生昭王離闢太遠。如何先天",
    "X65n1288_001:0408c14": "之無形。教化後天之有像。真無地位之言。聞者未免",
    "X65n1288_001:0408c15": "掩鼻。",
    "X65n1288_001:0408c16": "[0408c16] 問。吾教氣命是外術。心息相依是二乘。還有大乘可",
    "X65n1288_001:0408c17": "修之理麼。師曰。有可修理。問。請示可修之理。師曰。道",
    "X65n1288_001:0408c18": "德清靜二經。依斯修之無過。",
    "X65n1288_001:0408c19": "[0408c19] 問有幾異名。後學錯會。乞師慈悲。明示易悟。師曰。有",
    "X65n1288_001:0408c20": "疑來問。吾不&#x608B;示。問。如何示谷神不死是謂玄牝。師",
    "X65n1288_001:0408c21": "曰。谷者&#x8657;。神者靈。&#x8657;靈不昧謂之不死。玄牝者。即靈",
    "X65n1288_001:0408c22": "機。靈機者。即真心。問。如何是玄關一竅。師曰念未起。",
    "X65n1288_001:0408c23": "機未萌。謂之玄關。&#x8657;中靈。寂中妙。謂之一竅。如何謂",
    "X65n1288_001:0408c24": "取坎填離。師曰。&#x5374;妄為取坎。歸心為填離。如何謂抽",
    "X65n1288_001:0409a01": "鈆添汞。師曰。泯情即抽鈆。空心即添汞。如何謂之安",
    "X65n1288_001:0409a02": "爐。師曰。不在內。不在外。如何謂之立鼎。師曰。不即心。",
    "X65n1288_001:0409a03": "不離心。如何謂之金丹。師曰。圓陀陀。&#x4E98;古常明。光爍",
    "X65n1288_001:0409a04": "爍。至今不昧。如何謂之元精。師曰。妙明真精。應現六",
    "X65n1288_001:0409a05": "用。如何謂之元氣。師曰。一心無妄。德氣潤身。如何謂",
    "X65n1288_001:0409a06": "之元神。師曰。隱顯莫測。應用無方。如何謂之火候。師",
    "X65n1288_001:0409a07": "曰。一念萬年。萬年一念。如何謂之溫養。師曰。返照究",
    "X65n1288_001:0409a08": "心。不昏不散。如何謂之降龍。師曰。心生不續。假喻降",
    "X65n1288_001:0409a09": "龍。如何謂之伏虎。師曰。泯情復性。異名伏虎。如何謂",
    "X65n1288_001:0409a10": "之動靜。師曰。無念而念。念而無念。如何謂之水火。師",
    "X65n1288_001:0409a11": "曰。定水慧火。等學無二。如何謂之真種。師曰。應物靈",
    "X65n1288_001:0409a12": "機。為真種子。如何謂之純陽。師曰。一念不生。萬緣空",
    "X65n1288_001:0409a13": "寂。如何謂之純陰。師曰。妄心顛倒。生滅不停。如何謂",
    "X65n1288_001:0409a14": "之沐浴。師曰。清心釋累。名為沐浴。如何謂之脫胎。師",
    "X65n1288_001:0409a15": "曰。靈光獨耀。&#x9008;脫根塵。如何謂之還&#x8657;。師曰。人法雙",
    "X65n1288_001:0409a16": "亡。物我一如。如何謂之了當。師曰。出纏真如。清淨法",
    "X65n1288_001:0409a17": "界。",
    "X65n1288_001:0409a18": "[0409a18] 問。初學入門。從何下手。師曰。先悟後修。問。云何先悟",
    "X65n1288_001:0409a19": "師曰。將平日能所。一切善惡知見。置於肚外。不守一",
    "X65n1288_001:0409a20": "處。單參玄關在於何處。二六時中。深究疑參。此一關",
    "X65n1288_001:0409a21": "竅。是何面目。真疑現前。身心一空。唯有參究一念。再",
    "X65n1288_001:0409a22": "將一念粉碎。真性朗然。玄關現矣。然後隨緣保任。淨",
    "X65n1288_001:0409a23": "除微細流注。自待與&#x8657;體一。方為始終了當。",
    "X65n1288_001:0409a24": "[0409a24] 問。上根頓悟。直下了然。中下之機。宿習太重。縱得頓",
    "X65n1288_001:0409b01": "悟。不能頓證。有何方便。再假保養。師曰。悟理之人。隨",
    "X65n1288_001:0409b02": "緣保任。二六時中。動靜之內。外不住有。內不守空。一",
    "X65n1288_001:0409b03": "種平懷。泯然自盡。忽有念生。後念不續。古仙云。神一",
    "X65n1288_001:0409b04": "去。便收來。神返身中氣自回。如此朝朝并暮暮。自然",
    "X65n1288_001:0409b05": "赤子結靈胎。赤子靈胎者。非實有胎也。如赤子之心",
    "X65n1288_001:0409b06": "純真。而無外想也。",
    "X65n1288_001:0409b07": "[0409b07] 問。守赤子心。可謂道否。師曰。赤子心非是道。自取無",
    "X65n1288_001:0409b08": "分別。心若證赤子心。莫守赤子心。更須轉位。方為大",
    "X65n1288_001:0409b09": "方。",
    "X65n1288_001:0409b10": "[0409b10] 問。如何謂之大方。師曰。靜若谷神。動若行雲。卷舒無",
    "X65n1288_001:0409b11": "跡。出沒無&#x8E2A;。不掛珍服。權披垢衣。行於非道。成就至",
    "X65n1288_001:0409b12": "道。隨類教化。普濟含靈。自待福慧兩足。方證大覺金",
    "X65n1288_001:0409b13": "仙。"
}