{
    "T47n1996_003:0685b03": "明覺禪師語錄卷第三",
    "T47n1996_003:0685b05": "參學小師允誠等編",
    "T47n1996_003:0685b06": "拈古",
    "T47n1996_003:0685b07": "師舉。德山示眾云。今夜不答話。問話者三十",
    "T47n1996_003:0685b08": "棒。時有僧出禮拜。山便打。僧云。某甲話也未",
    "T47n1996_003:0685b09": "問。山云。爾是甚處人。云新羅人。山云。未踏",
    "T47n1996_003:0685b10": "船舷。好與三十棒。法眼拈云。大小德山。話作",
    "T47n1996_003:0685b11": "兩橛。圓明道。大小德山。龍頭蛇尾。師云。二",
    "T47n1996_003:0685b12": "老宿。雖善裁長補短捨重從輕。要見德山亦",
    "T47n1996_003:0685b13": "未可。何故德山大似握閫外威權。有當斷不",
    "T47n1996_003:0685b14": "斷不招其亂底劍。諸人要識新羅僧麼。只是",
    "T47n1996_003:0685b15": "撞著露柱底箇瞎漢。",
    "T47n1996_003:0685b16": "舉。雪峯一日普請。自負一束藤。路逢一僧。峯",
    "T47n1996_003:0685b17": "便拋下。僧方擬取。峯便踏倒。歸舉似長生乃",
    "T47n1996_003:0685b18": "云。我今日踏者僧快。生云。和尚替者僧入涅",
    "T47n1996_003:0685b19": "槃堂始得。峯便休去。師云。長生大似東家人",
    "T47n1996_003:0685b20": "死西家助哀。也好與一踏。",
    "T47n1996_003:0685b21": "舉。百丈再參馬祖侍立次。祖以目視禪床角",
    "T47n1996_003:0685b22": "頭拂子。丈云。即此用離此用。祖云。爾他後開",
    "T47n1996_003:0685b23": "兩片皮。將何為人。丈取拂子竪起。祖云。即此",
    "T47n1996_003:0685b24": "用離此用。丈挂拂子於舊處。祖便喝。百丈直",
    "T47n1996_003:0685b25": "得三日耳聾。師云。奇怪諸禪德。如今列其派",
    "T47n1996_003:0685b26": "者甚多。究其源者極少。總道百丈於喝下大",
    "T47n1996_003:0685b27": "悟。還端的也無。然刁刀相似。魚魯參差。若是",
    "T47n1996_003:0685b28": "明眼漢。瞞他一點不得。只如馬祖道爾他後",
    "T47n1996_003:0685b29": "開兩片皮將何為人。百丈竪起拂子。為復如",
    "T47n1996_003:0685c01": "蟲禦木。為復啐啄同時。諸人要會三日耳聾",
    "T47n1996_003:0685c02": "麼。大冶精金應無變色。",
    "T47n1996_003:0685c03": "舉。崇壽指凳子云。識得凳子周匝有餘。雲門",
    "T47n1996_003:0685c04": "云。識得凳子天地懸殊。師云。澤廣藏山理能",
    "T47n1996_003:0685c05": "伏豹。",
    "T47n1996_003:0685c06": "舉。永嘉大師到六祖。繞禪床三匝。振錫一下。",
    "T47n1996_003:0685c07": "卓然而立。祖云。夫沙門具三千威儀八萬細",
    "T47n1996_003:0685c08": "行。大德從何方而來。生大我慢。師便喝。乃",
    "T47n1996_003:0685c09": "云。當時若下得者一喝。免見龍頭蛇尾。又再",
    "T47n1996_003:0685c10": "舉。繞禪床三匝振錫一下卓然而立。代祖師",
    "T47n1996_003:0685c11": "云。未到曹溪。與爾三十棒了也。",
    "T47n1996_003:0685c12": "舉。仰山指雪師子云。還有過得此色者麼。",
    "T47n1996_003:0685c13": "雲門云。當時便與推倒。師云。只解推倒不能",
    "T47n1996_003:0685c14": "扶起。",
    "T47n1996_003:0685c15": "舉。香嚴垂語云。如人上樹。口嗛樹枝。手不攀",
    "T47n1996_003:0685c16": "枝。脚不踏樹。樹下有人問西來意。不對則違",
    "T47n1996_003:0685c17": "他所問。若對又喪身失命。當恁時作麼生即",
    "T47n1996_003:0685c18": "是。有虎頭上座云。上樹即不問。未上樹請和",
    "T47n1996_003:0685c19": "尚道。嚴呵呵大笑。師云。樹上道即易。樹下道",
    "T47n1996_003:0685c20": "即難。老僧上樹也。致將一問來。",
    "T47n1996_003:0685c21": "舉。僧問魯祖。如何是不言言。祖云。爾口在什",
    "T47n1996_003:0685c22": "麼處。僧云。某甲無口。祖云。將什麼喫飯。僧",
    "T47n1996_003:0685c23": "無語。師云。好劈脊便棒。者般漢開口了合不",
    "T47n1996_003:0685c24": "得。合口了開不得。",
    "T47n1996_003:0685c25": "舉。僧問雪峯。古澗寒泉時如何。峯云。瞪目不",
    "T47n1996_003:0685c26": "見底。僧云。飲者如何。峯云。不從口入。僧舉",
    "T47n1996_003:0685c27": "到趙州。州云不可從鼻孔裏入。僧却問趙州。",
    "T47n1996_003:0685c28": "古澗寒泉時如何。州云苦。云飲者如何。州云",
    "T47n1996_003:0685c29": "死。雪峯聞舉云。趙州古佛。從此不答話。師",
    "T47n1996_003:0686a01": "云。眾中總道。雪峯不出者僧問頭。所以趙州",
    "T47n1996_003:0686a02": "不肯。如斯話會。深屈古人。雪竇即不然。斬釘",
    "T47n1996_003:0686a03": "截鐵本分宗師。就下平高難為作者。",
    "T47n1996_003:0686a04": "舉。僧問西堂和尚。有問有答賓主歷然。無問",
    "T47n1996_003:0686a05": "無答時如何。堂云。怕爛却去那。僧問長慶。有",
    "T47n1996_003:0686a06": "問有答賓主歷然。無問無答時如何。慶云。相",
    "T47n1996_003:0686a07": "逢盡道休官去。林下何曾見一人。師云。何不",
    "T47n1996_003:0686a08": "與本分草料。",
    "T47n1996_003:0686a09": "舉。臨濟示眾云。我於先師處。三度喫六十棒。",
    "T47n1996_003:0686a10": "如蒿枝子拂相似。如今思一頓棒喫。誰為下",
    "T47n1996_003:0686a11": "手。僧出眾云。某甲下手。濟拈棒與僧。僧擬接",
    "T47n1996_003:0686a12": "便打。師云。臨濟放處較危。收來太速。",
    "T47n1996_003:0686a13": "舉。欽山一日上堂。竪起拳又開云。開即為掌。",
    "T47n1996_003:0686a14": "五指參差。復握云。如今為拳必無高下。還有",
    "T47n1996_003:0686a15": "商量也無。一僧出眾竪起拳。山云。爾只是箇。",
    "T47n1996_003:0686a16": "無開合漢。師云。雪竇即不然。乃竪起拳云。握",
    "T47n1996_003:0686a17": "則為拳有高有下。復開云。開則成掌無黨無",
    "T47n1996_003:0686a18": "偏。且道放開為人好。把定為人好。開也造車。",
    "T47n1996_003:0686a19": "握也合轍。若謂閉門造車出門合轍。我也知",
    "T47n1996_003:0686a20": "爾向鬼窟裏作活計。",
    "T47n1996_003:0686a21": "舉。僧問睦州。高揖釋迦不拜彌勒時如何。州",
    "T47n1996_003:0686a22": "云。昨日有人問。趕出了也。僧云。和尚恐某甲",
    "T47n1996_003:0686a23": "不實。州云。拄杖不在。苕帚柄聊與三十。師",
    "T47n1996_003:0686a24": "云。睦州只有受壁之心。且無割城之意。",
    "T47n1996_003:0686a25": "舉。棗樹問僧。近離甚處。云漢國。樹云。天子",
    "T47n1996_003:0686a26": "還重佛法也無。僧云。苦哉。賴值問著某甲。問",
    "T47n1996_003:0686a27": "著別人即禍生。云作箇什麼。僧云。人尚不見",
    "T47n1996_003:0686a28": "有。何佛法可重。云闍黎受戒多少時。僧云。二",
    "T47n1996_003:0686a29": "十夏。云大好。不見有人。便打。師云。者僧棒",
    "T47n1996_003:0686b01": "即喫要且去不再來。棗樹令雖行。爭奈無風",
    "T47n1996_003:0686b02": "浪起。",
    "T47n1996_003:0686b03": "舉。趙州問婆子。什麼處去。云偷趙州笋去。州",
    "T47n1996_003:0686b04": "云。忽遇趙州又作麼生。婆子便掌。州便休去。",
    "T47n1996_003:0686b05": "師云。好掌。更下兩掌。也無勘處。",
    "T47n1996_003:0686b06": "舉。保壽開堂日。三聖推出一僧。壽便打。聖",
    "T47n1996_003:0686b07": "云。漝麼為人。瞎却鎮州一城人眼去在。壽便",
    "T47n1996_003:0686b08": "歸方丈。師云。保壽三聖雖發明臨濟正法眼",
    "T47n1996_003:0686b09": "藏。要且只解無佛處稱尊。當時者僧若是箇",
    "T47n1996_003:0686b10": "漢。纔被推出。便掀倒禪床。直饒保壽全機。也",
    "T47n1996_003:0686b11": "較三千里。",
    "T47n1996_003:0686b12": "舉。無業馬祖。僧問如何是佛。云莫妄想。師",
    "T47n1996_003:0686b13": "云。塞却鼻孔。又問。如何是佛。云即心是佛。",
    "T47n1996_003:0686b14": "師云。拄却舌頭。",
    "T47n1996_003:0686b15": "舉。僧問德山。從上諸聖什麼處去。山云。作麼",
    "T47n1996_003:0686b16": "作麼。僧云。勅點飛龍馬。跛鼈出頭來。山便休",
    "T47n1996_003:0686b17": "去。至來日山浴出。其僧過茶舉德山。山撫",
    "T47n1996_003:0686b18": "僧背一下。僧云。者老漢方始瞥地。師云。然精",
    "T47n1996_003:0686b19": "金百煉。須要本分鉗鎚。德山既以已方人。者",
    "T47n1996_003:0686b20": "僧還同受屈。以拄杖一劃云。適來公案且致。",
    "T47n1996_003:0686b21": "從上諸聖什麼處去。大眾擬議。師一時打",
    "T47n1996_003:0686b22": "趁。",
    "T47n1996_003:0686b23": "舉。保福簽瓜次。太原孚上座到來。福云。道得",
    "T47n1996_003:0686b24": "與爾瓜喫。孚云。把將來。福度一片瓜與孚。孚",
    "T47n1996_003:0686b25": "接得便去。師云。雖是死蛇。解弄也活。誰是好",
    "T47n1996_003:0686b26": "手者。試請辯看。",
    "T47n1996_003:0686b27": "舉。南泉示眾云。道非物外。物外非道。趙州出",
    "T47n1996_003:0686b28": "問。如何是物外道。泉便打。州云。和尚莫打某",
    "T47n1996_003:0686b29": "甲。向後錯打人去在。泉云。龍蛇易辯衲子難",
    "T47n1996_003:0686c01": "瞞。師云。趙州如龍無角。似蛇有足。當時不管",
    "T47n1996_003:0686c02": "盡法無民。直須喫棒了趁出。",
    "T47n1996_003:0686c03": "舉。洞山到雲門。門問。近離甚處。山云查渡。",
    "T47n1996_003:0686c04": "云夏在甚處。山云。湖南報慈。云甚時離。山云",
    "T47n1996_003:0686c05": "去年八。月門云。放爾三頓棒。山至來日却上",
    "T47n1996_003:0686c06": "問訊。昨日蒙和尚放三頓棒。不知過在什麼",
    "T47n1996_003:0686c07": "處。門云。飯袋子江西湖南便漝麼去。山於此",
    "T47n1996_003:0686c08": "大悟。師云。雲門氣宇如王。拶著便氷消瓦解。",
    "T47n1996_003:0686c09": "當時若據令而行。子孫也未到斷絕。",
    "T47n1996_003:0686c10": "舉。一僧參馬大師。師畫一圓相云。入也打。不",
    "T47n1996_003:0686c11": "入也打。僧便入師便打。僧云。和尚打某甲不",
    "T47n1996_003:0686c12": "得。大師靠却拄杖休去。師云。二俱不了。和尚",
    "T47n1996_003:0686c13": "打某甲不得。靠却拄杖。擬議不來劈脊便打。",
    "T47n1996_003:0686c14": "舉。興化問克賓維那。不久為唱道之首。賓云。",
    "T47n1996_003:0686c15": "不入者保社。化云。會來不入。不會不入。賓",
    "T47n1996_003:0686c16": "云。沒交涉。化便打。乃云。克賓維那法戰不",
    "T47n1996_003:0686c17": "勝。罰錢五貫。充設饡飯。至來日齋時。興化自",
    "T47n1996_003:0686c18": "白槌云。克賓維那法戰不勝。不得喫飯。即便",
    "T47n1996_003:0686c19": "趕出。師云。克賓要承嗣興化罰錢出院且致。",
    "T47n1996_003:0686c20": "却須索取者一頓棒始得。且問諸人。棒既喫",
    "T47n1996_003:0686c21": "了。作麼生索。雪竇要斷不平之事。今夜與克",
    "T47n1996_003:0686c22": "賓維那雪屈。以拄杖一時打散。",
    "T47n1996_003:0686c23": "舉。僧問長慶。眾手淘金。誰是得者。慶云。有",
    "T47n1996_003:0686c24": "伎倆者得。僧云。學人還得也無。慶云。大遠",
    "T47n1996_003:0686c25": "在。師代者僧。當時便喝。復云。有伎倆者得一",
    "T47n1996_003:0686c26": "手分付。有伎倆者不得兩手分付。學人還得",
    "T47n1996_003:0686c27": "也無。蒼天蒼天。",
    "T47n1996_003:0686c28": "舉。大慈示眾云。山僧不解答話。只是識病。時",
    "T47n1996_003:0686c29": "有僧出。大慈便歸方丈。師云。大凡扶竪宗乘",
    "T47n1996_003:0687a01": "須辯箇得失。且大慈識病不答話。時有僧出",
    "T47n1996_003:0687a02": "便歸方丈。雪竇識病不答話。或有僧出。劈脊",
    "T47n1996_003:0687a03": "便打。諸方識病不答話。有僧出必然。別有長",
    "T47n1996_003:0687a04": "處。敢有一箇動著。大唐天子只三人。",
    "T47n1996_003:0687a05": "舉。趙州到黃檗。檗見來便關却方丈。州云。救",
    "T47n1996_003:0687a06": "火救火。黃檗便出擒住云。道道。州云。賊過後",
    "T47n1996_003:0687a07": "張弓。師云。直是好笑笑須三十年。忽有箇衲",
    "T47n1996_003:0687a08": "僧問。雪竇笑箇什麼。笑賊過後張弓。",
    "T47n1996_003:0687a09": "舉。僧問鏡清。學人未達其源。乞師方便。清",
    "T47n1996_003:0687a10": "云。是什麼。源云。其源。清云。若是其源。爭受",
    "T47n1996_003:0687a11": "方便。師云。死水裏浸却有什麼用處。侍者問。",
    "T47n1996_003:0687a12": "適來成禠伊。清云無。侍者云。不成禠伊。清云",
    "T47n1996_003:0687a13": "無。侍者云。和尚尊意如何清云。一點水墨兩",
    "T47n1996_003:0687a14": "處成龍師云。猶較些子。雪竇不是減鏡清威",
    "T47n1996_003:0687a15": "光。要與者僧相見。是什麼源其源。三十年後",
    "T47n1996_003:0687a16": "與爾三十棒。",
    "T47n1996_003:0687a17": "舉。僧問香林。如何是衲衣下事。林云。臘月火",
    "T47n1996_003:0687a18": "燒山。師云。臘月燒山萬種千般。翹松鶴冷踏",
    "T47n1996_003:0687a19": "雪人寒。達磨不會大難大難。",
    "T47n1996_003:0687a20": "舉。本仁和尚。示眾云。尋常不欲向聲前句後。",
    "T47n1996_003:0687a21": "鼓弄人家男女。何故。且聲不是聲。色不是色。",
    "T47n1996_003:0687a22": "時有僧問。如何是聲不是聲。仁云。喚作色得",
    "T47n1996_003:0687a23": "麼。云如何是色不是色。仁云。喚作聲得麼。僧",
    "T47n1996_003:0687a24": "禮拜。仁云。且道。為汝說答汝話。若人辯得。",
    "T47n1996_003:0687a25": "有箇入處。師云。本仁也甚奇怪。要且貪觀天",
    "T47n1996_003:0687a26": "上。既非聲前句後。且作麼生入。",
    "T47n1996_003:0687a27": "舉。雲門示眾云。老胡生下。一手指天一手指",
    "T47n1996_003:0687a28": "地。周行七步。目顧四方。天上天下唯我獨尊。",
    "T47n1996_003:0687a29": "當時若見。一棒打殺與狗喫却。貴圖天下太",
    "T47n1996_003:0687b01": "平。師云。便與掀倒禪床。",
    "T47n1996_003:0687b02": "舉。國師三喚侍者。點即不到侍者三應。到即",
    "T47n1996_003:0687b03": "不點。將謂吾辜負汝。誰知汝辜負吾。瞞雪竇",
    "T47n1996_003:0687b04": "不得。雲門道。作麼生是國師辜負侍者處。會",
    "T47n1996_003:0687b05": "得也是無端。師云。元來不會。作麼生是侍者",
    "T47n1996_003:0687b06": "辜負國師。粉骨碎身未報得。師云。無端無端。",
    "T47n1996_003:0687b07": "復舉。僧問投子。國師三喚侍者意旨如何。投",
    "T47n1996_003:0687b08": "子云。抑逼人作麼。師云。垛根漢。僧問興化。",
    "T47n1996_003:0687b09": "化云。一盲引眾盲。師云。端的瞎。僧問玄沙。",
    "T47n1996_003:0687b10": "沙云。侍者却會。師云。停囚長智。僧問趙州。",
    "T47n1996_003:0687b11": "州云。如人暗中書字。字雖不成文彩已彰。師",
    "T47n1996_003:0687b12": "便喝。僧問雪竇。雪竇便打。也要諸方點檢。乃",
    "T47n1996_003:0687b13": "成頌云。師資會遇意非輕。無事相將草裏行。",
    "T47n1996_003:0687b14": "負汝負吾人莫問。任從天下競頭爭。",
    "T47n1996_003:0687b15": "舉。僧問智門和尚。如何是佛。云踏破草鞋赤",
    "T47n1996_003:0687b16": "脚走。僧云。如何是佛向上事。云拄杖頭上挑",
    "T47n1996_003:0687b17": "日月。師云。千兵易得一將難求。",
    "T47n1996_003:0687b18": "舉。師祖問南泉摩尼珠人不識。如來藏裏親",
    "T47n1996_003:0687b19": "收得。如何是如來藏。云王老師與爾往來者",
    "T47n1996_003:0687b20": "是藏。師云。草裏漢。祖云。不往不來者。云亦",
    "T47n1996_003:0687b21": "是藏。師云。雪上加霜。祖云。如何是珠。師云。",
    "T47n1996_003:0687b22": "嶮。百尺竿頭作伎倆。不是好手。者裏著得箇",
    "T47n1996_003:0687b23": "眼。賓主互換。便能深入虎穴。或不漝麼。縱饒",
    "T47n1996_003:0687b24": "師祖悟去也是龍頭蛇尾漢。",
    "T47n1996_003:0687b25": "舉。僧禮拜雪峯。峯打五棒。僧云。某甲有什麼",
    "T47n1996_003:0687b26": "過峯又打五棒。師云。雪竇不曾與人葛藤。前",
    "T47n1996_003:0687b27": "五棒。日照天臨。後五棒。雲騰致雨爾若辯得。",
    "T47n1996_003:0687b28": "也好與五棒。",
    "T47n1996_003:0687b29": "舉。馬大師令智藏馳書上徑山。山接書開見",
    "T47n1996_003:0687c01": "一圓相。於中下一點。國師聞舉云。欽師猶被",
    "T47n1996_003:0687c02": "馬師惑。師云。徑山被惑且致。若將呈似國師。",
    "T47n1996_003:0687c03": "別作箇什麼伎倆。免被惑去。有老宿云。當時",
    "T47n1996_003:0687c04": "坐却便休亦有道。但與劃破。若與麼。只是不",
    "T47n1996_003:0687c05": "識著。敢謂天下老師。各具金剛眼睛廣作神",
    "T47n1996_003:0687c06": "通變化還免得麼。雪竇見處也要諸人共知。",
    "T47n1996_003:0687c07": "只者馬師。當時畫出早自惑了也。",
    "T47n1996_003:0687c08": "舉。鏡清問僧。趙州喫茶去。爾作麼生會。僧便",
    "T47n1996_003:0687c09": "出去。清云。邯鄲學步。師云。者僧不是邯鄲",
    "T47n1996_003:0687c10": "人。為什麼學唐步。若辯得出。與爾茶喫。",
    "T47n1996_003:0687c11": "舉。僧問雲門。如何是法身向上事。云向上與",
    "T47n1996_003:0687c12": "爾道即不難。作麼生會法身。僧云。請和尚鑑。",
    "T47n1996_003:0687c13": "云鑑即且致。作麼生會法身。僧云。與麼與麼。",
    "T47n1996_003:0687c14": "云者箇是長連床上學得底。我且問爾法身",
    "T47n1996_003:0687c15": "還喫飯麼。僧無語。師云。將成九仞之山。不進",
    "T47n1996_003:0687c16": "一簣之土。過在什麼處。",
    "T47n1996_003:0687c17": "舉。趙州訪茱萸纔上法堂。茱萸云。看箭。州亦",
    "T47n1996_003:0687c18": "云。看箭。茱萸云過。州云中。師云。二俱作家。",
    "T47n1996_003:0687c19": "蓋是茱萸趙州二俱不作家。箭鋒不相拄。直",
    "T47n1996_003:0687c20": "饒齊發齊中。也只是箇射垛漢。",
    "T47n1996_003:0687c21": "舉。臨濟與普化去施主家齋。濟問。毛吞巨海",
    "T47n1996_003:0687c22": "芥納須彌。為復是神通妙用。為復法爾如然。",
    "T47n1996_003:0687c23": "化踢倒飯床。濟云。太麁生。化云。者裏是甚所",
    "T47n1996_003:0687c24": "在。說麁說細。濟休去。至來日又同赴一施主",
    "T47n1996_003:0687c25": "齋。濟復問。今日供養何似昨日。化又踢倒飯",
    "T47n1996_003:0687c26": "床。濟云。太麁生。化云。瞎漢佛法說什麼麁",
    "T47n1996_003:0687c27": "細。濟吐舌。師云。兩箇老賊喫飯也不了。好",
    "T47n1996_003:0687c28": "與二十棒。棒雖行。且那箇是正賊。",
    "T47n1996_003:0687c29": "舉。三角示眾云。若論此事。貶上眉毛早是蹉",
    "T47n1996_003:0688a01": "過。麻谷出云。蹉過即不問。如何是此事。角",
    "T47n1996_003:0688a02": "云。蹉過。谷便掀倒禪床。三角便打。師云。兩",
    "T47n1996_003:0688a03": "箇有頭無尾漢。眉毛未曾貶上。說什麼此事",
    "T47n1996_003:0688a04": "蹉過。有僧問。眉毛為什麼不貶上。師便打。",
    "T47n1996_003:0688a05": "舉。睦州喚僧大德。僧迴首。州云。擔版漢。師",
    "T47n1996_003:0688a06": "云。睦州只具一隻眼。何故。者僧喚既迴頭。因",
    "T47n1996_003:0688a07": "甚却成擔版。",
    "T47n1996_003:0688a08": "舉。巖頭參德山。跨門便問。是凡是聖。德山便",
    "T47n1996_003:0688a09": "喝。巖頭便禮拜。洞山聞舉云。若不是奯公。大",
    "T47n1996_003:0688a10": "難承當。巖頭云。洞山老漢不識好惡。我當時",
    "T47n1996_003:0688a11": "一手擡一手搦。師云。然則德山門下。草偃風",
    "T47n1996_003:0688a12": "行。要且不能塞斷人口。當時纔禮拜。劈脊便",
    "T47n1996_003:0688a13": "打。非唯勦絕洞山。亦乃把定奯老。還會麼。李",
    "T47n1996_003:0688a14": "將軍有嘉聲在。不得封侯也是閑。",
    "T47n1996_003:0688a15": "舉。巴陵示眾。祖師道。不是風動不是幡動。既",
    "T47n1996_003:0688a16": "不是幡風。向什麼處著。有人與祖師作主。出",
    "T47n1996_003:0688a17": "來與巴陵相見。師云雪竇道。風動幡動。既是",
    "T47n1996_003:0688a18": "風幡。向甚處著。有人與巴陵作主。亦出來與",
    "T47n1996_003:0688a19": "雪竇相見。",
    "T47n1996_003:0688a20": "舉。則川與龐居士摘茶次。士云。法界不容身。",
    "T47n1996_003:0688a21": "師還見我麼。川云。若不是老師。洎與龐公答",
    "T47n1996_003:0688a22": "話。士云。有問有答蓋是尋常。川不管。士云。",
    "T47n1996_003:0688a23": "適來莫怪相借問麼。川亦不管。士喝云。者無",
    "T47n1996_003:0688a24": "禮儀漢。待我一一舉似明眼人去在。川拈茶",
    "T47n1996_003:0688a25": "籃便歸。師云。則川只解把定封疆。不能同生",
    "T47n1996_003:0688a26": "同死。當時好與捋下幞頭。誰敢喚作龐居士。",
    "T47n1996_003:0688a27": "舉。僧問雲門。一言道盡時如何。門云。裂破。",
    "T47n1996_003:0688a28": "師彈指三下。",
    "T47n1996_003:0688a29": "舉。僧問睦州。一言道盡時如何。州云。老僧在",
    "T47n1996_003:0688b01": "爾鉢囊裏。師呵呵大笑。",
    "T47n1996_003:0688b02": "舉。本生和尚以拄杖示眾云。我若拈起。爾便",
    "T47n1996_003:0688b03": "向未拈起時作道理。我若不拈起。爾便向拈",
    "T47n1996_003:0688b04": "起時作主宰。且道。老僧為人在甚處。時有僧",
    "T47n1996_003:0688b05": "出云。不敢妄生節目。生云。也知闍黎不分外。",
    "T47n1996_003:0688b06": "僧云。低低處平之有餘。高高處觀之不足。生",
    "T47n1996_003:0688b07": "云。節目上更生節目。僧無語。生云。掩鼻偷香",
    "T47n1996_003:0688b08": "空招罪犯師云。者僧也善能切磋。爭奈弓折",
    "T47n1996_003:0688b09": "箭盡。然雖如此。且本生是作家宗師。拈起也",
    "T47n1996_003:0688b10": "天迴地轉。應須拱手歸降。放下也草偃風行。",
    "T47n1996_003:0688b11": "必合全身遠害。還見本生為人處也無。師復",
    "T47n1996_003:0688b12": "拈起拄杖云。太平本是將軍致。不許將軍見",
    "T47n1996_003:0688b13": "太平。",
    "T47n1996_003:0688b14": "舉。僧問雪峯。聲聞人見性。如夜見月。菩薩人",
    "T47n1996_003:0688b15": "見性。如晝見日。未審和尚見性如何。峯打三",
    "T47n1996_003:0688b16": "下。其僧復問巖頭。巖頭打三掌。師云。應病設",
    "T47n1996_003:0688b17": "藥。且與三下。若據令而行。合打多少。",
    "T47n1996_003:0688b18": "舉。太原孚上座參雪峯。至法堂上顧視。雪峯",
    "T47n1996_003:0688b19": "便下看。知事師云。一千五百人作家宗師。被",
    "T47n1996_003:0688b20": "孚老一覷。便高竪降旗。孚至來日入方丈云。",
    "T47n1996_003:0688b21": "昨日觸忤和尚。峯云。知是般事。便休。師云果",
    "T47n1996_003:0688b22": "然。僧問雲門。作麼生是觸忤處。門便打。師",
    "T47n1996_003:0688b23": "云。打得百千萬箇。有什麼用處。直須盡大地",
    "T47n1996_003:0688b24": "人喫棒。方可扶竪雪峯。且道。太原孚具什麼",
    "T47n1996_003:0688b25": "眼。",
    "T47n1996_003:0688b26": "舉。安國問僧。得之於心。伊蘭作栴檀之樹。失",
    "T47n1996_003:0688b27": "之於旨。甘露乃蒺[卄/梨]之園。我要箇語具得失",
    "T47n1996_003:0688b28": "兩意。僧竪起拳云。不可喚作拳頭。國云。只為",
    "T47n1996_003:0688b29": "喚作拳頭。師云。無繩自縛漢。拳頭也不識。",
    "T47n1996_003:0688c01": "舉。僧請益雲門大師玄沙三種病人話。門云。",
    "T47n1996_003:0688c02": "爾禮拜著。僧禮拜起。門以拄杖便挃。僧退後。",
    "T47n1996_003:0688c03": "門云。爾不是患盲。復喚近前來。僧近前。門云。",
    "T47n1996_003:0688c04": "爾不是患聾。乃云。還會麼。僧云不會。門云。",
    "T47n1996_003:0688c05": "爾不是患瘂。僧於此有省。師便喝云。者盲聾",
    "T47n1996_003:0688c06": "瘖瘂漢。若不是雲門驢年去。如今有底或拈",
    "T47n1996_003:0688c07": "槌竪拂不管。教近前又不來。還會麼。不應諸",
    "T47n1996_003:0688c08": "方還奈何得麼。雪竇若不奈何。爾者一隊驢",
    "T47n1996_003:0688c09": "漢。有堪作箇什麼。以拄杖一時打趁。",
    "T47n1996_003:0688c10": "舉。僧問香嚴。如何是王索仙陀婆。嚴云。過者",
    "T47n1996_003:0688c11": "邊來。師云。鈍置殺人。僧問趙州。王索仙陀婆",
    "T47n1996_003:0688c12": "時如何州曲躬叉手。師云。索鹽奉馬。",
    "T47n1996_003:0688c13": "舉。鼓山示眾云。若論此事。如一口劍。時有僧",
    "T47n1996_003:0688c14": "問。承和尚有言。若論此事。如一口劍。和尚是",
    "T47n1996_003:0688c15": "死屍。學人是死屍。如何是劍。山云。拖出者死",
    "T47n1996_003:0688c16": "屍。僧應諾。歸衣鉢下。打揲便行。山至晚問首",
    "T47n1996_003:0688c17": "座。問話僧在否。座云。當時便去也。山云。好",
    "T47n1996_003:0688c18": "與二十棒。師云。諸方老宿總道。鼓山失却一",
    "T47n1996_003:0688c19": "隻眼。殊不知。重賞之下必有勇夫。然雖如此。",
    "T47n1996_003:0688c20": "若仔細點撿來。未免一時埋却。",
    "T47n1996_003:0688c21": "舉。睦州問武陵長老。了即毛端吞巨海。始知",
    "T47n1996_003:0688c22": "大地一微塵。作麼生。云和尚問誰。州云。問",
    "T47n1996_003:0688c23": "長老。云何不領話。州云。我不領話爾不領",
    "T47n1996_003:0688c24": "話。師云。墮也墮也。復云。者葛藤老漢好與",
    "T47n1996_003:0688c25": "劃斷。拈拄杖云。什麼處去也。",
    "T47n1996_003:0688c26": "舉。仰山坐次。大禪佛到翹一足云。西天二十",
    "T47n1996_003:0688c27": "八祖亦如是。唐土六祖亦如是。和尚亦如是。",
    "T47n1996_003:0688c28": "某甲亦如是。山下禪床打四藤條。師云。藤條",
    "T47n1996_003:0688c29": "未到打折。因什麼只與四下。須是箇斬釘截",
    "T47n1996_003:0689a01": "鐵漢始得。大禪後到霍山自云。集雲峯下四",
    "T47n1996_003:0689a02": "藤條天下大禪佛參。山云。打鐘著。禪便走。師",
    "T47n1996_003:0689a03": "云。者漢雖見機而變。爭奈有頭無尾。",
    "T47n1996_003:0689a04": "舉。玄沙與天龍入山見虎。龍云。前面是虎。",
    "T47n1996_003:0689a05": "沙云。是汝。師云。要與人天為師。前面端的是",
    "T47n1996_003:0689a06": "虎。",
    "T47n1996_003:0689a07": "舉。南泉山下有一菴主。行僧經過謂菴主云。",
    "T47n1996_003:0689a08": "近日南泉和尚出世。何不去禮拜。主云。非但",
    "T47n1996_003:0689a09": "南泉直饒千佛出興。亦不能去。泉聞令趙州",
    "T47n1996_003:0689a10": "去看。州見便禮拜。主不管。州從西過東。主亦",
    "T47n1996_003:0689a11": "不管。州又從東過西。主亦不管。州云。草賊大",
    "T47n1996_003:0689a12": "敗。拽下簾子便行。歸舉似南泉。泉云。從來疑",
    "T47n1996_003:0689a13": "著者漢。師云。大小南泉趙州。被箇擔版漢勘",
    "T47n1996_003:0689a14": "破了也。",
    "T47n1996_003:0689a15": "舉。僧問風穴。語默涉離微如何通不犯。穴云。",
    "T47n1996_003:0689a16": "常憶江南三月裏。鷓鴣啼處百華鮮。曾有僧",
    "T47n1996_003:0689a17": "問雪竇。對他道。劈腹剜心。又且如何。復云。",
    "T47n1996_003:0689a18": "因風吹火別是一家。傷鼈恕龜必應有主。",
    "T47n1996_003:0689a19": "舉。巖頭雪峯欽山到德山。欽山問。天皇也恁",
    "T47n1996_003:0689a20": "麼道。龍潭也恁麼道。未審德山作麼生道。山",
    "T47n1996_003:0689a21": "云。爾試舉天皇龍潭底看。欽山擬議。德山便",
    "T47n1996_003:0689a22": "打。欽山被打。歸延壽堂云。是即是。打我大",
    "T47n1996_003:0689a23": "殺。巖頭云。爾恁麼。他後不得道見德山。師",
    "T47n1996_003:0689a24": "云。諸禪德。欽山致箇問端。甚是奇特。爭奈龍",
    "T47n1996_003:0689a25": "頭蛇尾。爾試舉天皇龍潭底看。坐具便摵。大",
    "T47n1996_003:0689a26": "丈夫漢捋虎鬚也是本分。他既不能。德山令",
    "T47n1996_003:0689a27": "行。一半。令若盡行。雪峯巖頭總是涅槃堂裏",
    "T47n1996_003:0689a28": "漢。",
    "T47n1996_003:0689a29": "舉。僧問智門和尚。如何是般若體。云蚌含明",
    "T47n1996_003:0689b01": "月。僧云。如何是般若用。云兔子懷胎。師云。",
    "T47n1996_003:0689b02": "非唯把定世界。亦乃安貼邦家。若善能參詳。",
    "T47n1996_003:0689b03": "便請丹霄獨步。",
    "T47n1996_003:0689b04": "舉。烏臼有玄紹二上座到。臼云。二禪伯。近離",
    "T47n1996_003:0689b05": "甚處。云江西。臼便打。僧云。久聞和尚有此機",
    "T47n1996_003:0689b06": "要。臼云。爾既不會。第二箇近前來。僧擬議。",
    "T47n1996_003:0689b07": "臼亦打云。同坑無異土。參堂去。師云。宗師眼",
    "T47n1996_003:0689b08": "目。須至恁麼。如今翅孽海直取龍吞。有般漢",
    "T47n1996_003:0689b09": "眼目未辯東西。拄杖不知顛倒。只管說照用",
    "T47n1996_003:0689b10": "同時。人境俱奪。",
    "T47n1996_003:0689b11": "舉。僧辭大隨。隨問。甚處去。云峨眉禮拜普賢",
    "T47n1996_003:0689b12": "去。隨竪起拂子云。文殊普賢總在者裏。僧畫",
    "T47n1996_003:0689b13": "一圓相拋於背後。隨云。侍者將一貼茶與者",
    "T47n1996_003:0689b14": "僧。雲門別云。西天斬頭截臂。者裏自領出去。",
    "T47n1996_003:0689b15": "師云。殺人刀活人劍。具眼底辯取。",
    "T47n1996_003:0689b16": "舉。雪峯問僧。見說大德曾為天使來是否。云",
    "T47n1996_003:0689b17": "不敢。峯云。爭解與麼來。僧云。仰慕道德。豈",
    "T47n1996_003:0689b18": "憚關山。峯云。汝猶醉在出去。僧便出。峯乃召",
    "T47n1996_003:0689b19": "大德。僧迴首。峯云。是什麼。僧亦云是什麼。",
    "T47n1996_003:0689b20": "峯云。者漆桶。僧無語。峯却顧謂鏡清云。好箇",
    "T47n1996_003:0689b21": "師僧。向漆桶裏著到。清云。和尚豈不是據欵",
    "T47n1996_003:0689b22": "結案。峯云。也是我尋常用底。忽若喚迴是什",
    "T47n1996_003:0689b23": "麼。被他道者漆桶。又作麼生。清云。成何道",
    "T47n1996_003:0689b24": "理。峯云。我與麼及伊。爾又道據欵結案。他與",
    "T47n1996_003:0689b25": "麼及我。又道成何道理。一等是什麼時節。其",
    "T47n1996_003:0689b26": "間有得不得。清云。不見道。醍醐上味為世所",
    "T47n1996_003:0689b27": "珍。遇此之人翻成毒藥。師云看他父子相投。",
    "T47n1996_003:0689b28": "言氣相合。知者謂粉骨碎身。此恩難報。不知",
    "T47n1996_003:0689b29": "者謂扶高抑下。臨危悚人。毒藥醍醐千載龜",
    "T47n1996_003:0689c01": "鑑。還會麼。者漆桶。",
    "T47n1996_003:0689c02": "舉。僧問大梅。如何是祖師西來意。梅云。西來",
    "T47n1996_003:0689c03": "無意。僧舉到鹽官。云一箇棺材兩箇死漢。玄",
    "T47n1996_003:0689c04": "沙聞舉云。鹽官是作家。師云。三箇也得。",
    "T47n1996_003:0689c05": "舉。雲門問新羅僧。爾是甚處人。云新羅人。門",
    "T47n1996_003:0689c06": "云。將什麼過海。云草賊大敗。門云。為什麼在",
    "T47n1996_003:0689c07": "我手裏。云恰是。門云。一任勃趒。師云。雲門",
    "T47n1996_003:0689c08": "老漢龍頭蛇尾。放過者僧為什麼在我手裏。",
    "T47n1996_003:0689c09": "恰是劈脊便打。",
    "T47n1996_003:0689c10": "舉。北禪問僧。近離甚處。云黃州。禪云。夏在",
    "T47n1996_003:0689c11": "甚處。云資福。禪云。福將何資。云兩重公案。",
    "T47n1996_003:0689c12": "禪云。爭奈在我手裏。云在手裏即收取。禪便",
    "T47n1996_003:0689c13": "打。者僧不甘。隨後趁出。師云。奇怪宛有超師",
    "T47n1996_003:0689c14": "之作。還知者僧麼。只解貪前不能顧後。若在",
    "T47n1996_003:0689c15": "雪竇手裏。棒折也未放在。",
    "T47n1996_003:0689c16": "舉。睦州示眾云。我見百丈不識好惡。大眾方",
    "T47n1996_003:0689c17": "集。以拄杖一時打下。復召。大眾迴首。丈云。",
    "T47n1996_003:0689c18": "是什麼。有什麼共語處。黃檗和尚大眾方集。",
    "T47n1996_003:0689c19": "以拄杖一時打下。復召。大眾迴首。檗云。月似",
    "T47n1996_003:0689c20": "彎弓少雨多風。猶較些子。師云。說什麼猶較。",
    "T47n1996_003:0689c21": "直是未在。若據雪竇。眾集一時打下便休。",
    "T47n1996_003:0689c22": "或有箇無孔鐵槌。為眾竭力善能擔荷。可以",
    "T47n1996_003:0689c23": "籠罩古今乾坤把斷。師驀拈拄杖云。放過一",
    "T47n1996_003:0689c24": "著。",
    "T47n1996_003:0689c25": "舉。玄沙見鼓山來。作一圓相。山云。人人出者",
    "T47n1996_003:0689c26": "箇不得。沙云。情知爾向驢胎馬腹裏作活計。",
    "T47n1996_003:0689c27": "山云。和尚又作麼生。玄沙云。人人出者箇不",
    "T47n1996_003:0689c28": "得。山云和尚漝麼道得。某甲為什麼不得。沙",
    "T47n1996_003:0689c29": "云。我得爾不得。師云。只解貪觀白浪。不知失",
    "T47n1996_003:0690a01": "却手橈。",
    "T47n1996_003:0690a02": "舉。南泉示眾云。王老師賣身去也。還有人買",
    "T47n1996_003:0690a03": "麼。一僧出眾云。某甲買。泉云。不作貴不作",
    "T47n1996_003:0690a04": "賤。作麼生買。僧無語。臥龍代云。和尚屬專",
    "T47n1996_003:0690a05": "甲。禾山云。是何道理。趙州云。明年與和尚作",
    "T47n1996_003:0690a06": "領布衫。師云。雖然作家競買。要且不解輸機。",
    "T47n1996_003:0690a07": "且道。南泉還肯麼。雪竇也擬酬箇價直。令南",
    "T47n1996_003:0690a08": "泉進且無門退亦無地。不作貴不作賤作麼",
    "T47n1996_003:0690a09": "生買。別處容和尚不得。",
    "T47n1996_003:0690a10": "舉。茱萸把一橛竹上堂云。還有虛空裏釘得",
    "T47n1996_003:0690a11": "橛麼。時有靈虛上座出云。虛空是橛。茱萸便",
    "T47n1996_003:0690a12": "打。虛云。莫錯打某甲。茱萸休去。師云。若要",
    "T47n1996_003:0690a13": "此話大行。直須打了趁出。",
    "T47n1996_003:0690a14": "舉。夾山與定山。同行言話次。定山云。生死中",
    "T47n1996_003:0690a15": "無佛則無生死。夾山云。生死中有佛則不迷",
    "T47n1996_003:0690a16": "生死。互相不肯。同上大梅。相見了具說前事。",
    "T47n1996_003:0690a17": "夾山問。未審那箇親那箇疎。梅云。一親一疎。",
    "T47n1996_003:0690a18": "山又問。那箇親。梅云。且去明日來。夾山至來",
    "T47n1996_003:0690a19": "日又問。未審那箇親。梅云。親者不問。問者不",
    "T47n1996_003:0690a20": "親。夾山住後云。我當時在大梅失却一隻眼。",
    "T47n1996_003:0690a21": "師云。夾山畢竟不知換得一隻眼。大梅老漢",
    "T47n1996_003:0690a22": "當時聞舉。若以棒一時打出。豈止劃斷兩人",
    "T47n1996_003:0690a23": "葛藤。亦乃為天下宗匠。",
    "T47n1996_003:0690a24": "舉。僧問保福。雪峯平生有何言句。得以羚羊",
    "T47n1996_003:0690a25": "挂角。時福云。我不可作雪峯弟子不得。師云。",
    "T47n1996_003:0690a26": "一千五百箇布衲保。福較些些子。",
    "T47n1996_003:0690a27": "舉。僧問長慶。羚羊未挂角時如何。慶云。草裏",
    "T47n1996_003:0690a28": "漢。云挂角後如何。慶云。亂叫喚。云畢竟如",
    "T47n1996_003:0690a29": "何。慶云。驢事未了馬事到來。師云。寧可碎身",
    "T47n1996_003:0690b01": "若微塵。終不瞎箇眾生眼。長慶較些些子。復",
    "T47n1996_003:0690b02": "云。一般漢設使羚羊未掛角。也似萬里望鄉",
    "T47n1996_003:0690b03": "關。",
    "T47n1996_003:0690b04": "舉。僧問巴陵。祖意教意同別。陵云。雞寒上樹",
    "T47n1996_003:0690b05": "鴨寒下水。僧問睦州祖意教意同別。州云。青",
    "T47n1996_003:0690b06": "山自青山。白雲自白雲師云問既一般答亦",
    "T47n1996_003:0690b07": "相似。其中有利他自利瞞人自瞞。若撿點分",
    "T47n1996_003:0690b08": "明。管取解空第一。",
    "T47n1996_003:0690b09": "舉。趙州示眾云。今夜答話去。有解問者出來。",
    "T47n1996_003:0690b10": "時有僧出。州云。比來拋塼引玉。引得箇墼子。",
    "T47n1996_003:0690b11": "法眼和尚遂乃舉。問覺鐵嘴。先師意作麼生。",
    "T47n1996_003:0690b12": "覺云。如國家拜將。乃問。甚人去得。時有人出",
    "T47n1996_003:0690b13": "云。某甲去得。云爾去不得。法眼云。我會也。",
    "T47n1996_003:0690b14": "師云。靈利漢聞舉便知落處。然雖如此。放過",
    "T47n1996_003:0690b15": "覺鐵嘴。夫宗師語不虛發。出來必是作家。因",
    "T47n1996_003:0690b16": "什麼拋塼引墼。諸禪德。要識趙州麼。從前汗",
    "T47n1996_003:0690b17": "馬無人見。只要重論蓋代功。",
    "T47n1996_003:0690b18": "舉。耽源辭國師。歸省覲馬祖。於地上作一圓",
    "T47n1996_003:0690b19": "相。展坐具禮拜。祖云。子欲作佛去。源云。某",
    "T47n1996_003:0690b20": "甲不解揑目。祖云。吾不如汝。師云。然猛虎不",
    "T47n1996_003:0690b21": "食其子。爭奈來言不豐。諸人。要識耽源麼。只",
    "T47n1996_003:0690b22": "是箇藏身露影漢。",
    "T47n1996_003:0690b23": "舉。溈山問仰山。甚處來。云田中來。溈云。田",
    "T47n1996_003:0690b24": "中多少人。山插下鍬子。叉手而立。溈云。南山",
    "T47n1996_003:0690b25": "大有人刈茆。山拈得鍬子便行。玄沙云。我當",
    "T47n1996_003:0690b26": "時若見。與踏倒鍬子。鏡清云。不奈船何。打破",
    "T47n1996_003:0690b27": "戽斗。僧問明招。古人意在插鍬處叉手處。招",
    "T47n1996_003:0690b28": "喚某甲。僧應諾。招云。還曾夢見仰山麼。師",
    "T47n1996_003:0690b29": "云。諸方老宿咸謂。插鍬話奇特。也大似隨邪",
    "T47n1996_003:0690c01": "逐惡。若據雪竇見處。仰山被溈山一問。真得",
    "T47n1996_003:0690c02": "草繩自縛去。死十分。",
    "T47n1996_003:0690c03": "舉。玄沙問僧。近離甚處。云瑞巖。沙云。瑞巖",
    "T47n1996_003:0690c04": "有何言句。僧云。長喚主人翁。自云諾醒醒",
    "T47n1996_003:0690c05": "著。他後莫受人瞞。沙云。一等是弄精魂甚奇",
    "T47n1996_003:0690c06": "怪却云。何不且在彼中。僧云。瑞巖遷化也。",
    "T47n1996_003:0690c07": "沙云。如今還喚得應麼。無對。師云。蒼天蒼",
    "T47n1996_003:0690c08": "天。",
    "T47n1996_003:0690c09": "舉。雪峯問僧。近離甚處。云覆船。峯云生死海",
    "T47n1996_003:0690c10": "未渡。為什麼覆船。師代云。久嚮雪峯。侍者老",
    "T47n1996_003:0690c11": "漢擬議。拂袖便行。其僧當時無語。歸舉似覆",
    "T47n1996_003:0690c12": "船。船云。何不道渠無生死。僧再至雪峯舉此",
    "T47n1996_003:0690c13": "語。峯云。此不是爾語。云是覆船恁麼道。峯",
    "T47n1996_003:0690c14": "云。我有二十棒。寄與覆船。二十棒老僧自喫。",
    "T47n1996_003:0690c15": "不干闍梨事。師云。能區能別。能殺能活。若也",
    "T47n1996_003:0690c16": "辯得。天下橫行。",
    "T47n1996_003:0690c17": "舉。德山圓明示眾云。但有問答。只竪一指頭。",
    "T47n1996_003:0690c18": "寒則普天普地寒。師云。什麼處見俱胝老。熱",
    "T47n1996_003:0690c19": "則普天普地熱。師云。莫錯認定盤星。森羅萬",
    "T47n1996_003:0690c20": "像徹下孤危。大地山河通上嶮絕。甚麼處得",
    "T47n1996_003:0690c21": "一指頭禪。",
    "T47n1996_003:0690c22": "舉。僧問南院。從上諸聖什麼處去。院云。不上",
    "T47n1996_003:0690c23": "天堂即入地獄。云和尚作麼生。院云。還知寶",
    "T47n1996_003:0690c24": "應老落處麼。僧擬議。院以拂子驀口打。復喚",
    "T47n1996_003:0690c25": "僧近前云。令合是爾行。又打一拂子。師云。令",
    "T47n1996_003:0690c26": "既自行。且拂子不知來處。雪竇道箇瞎。且要",
    "T47n1996_003:0690c27": "雪上加霜。",
    "T47n1996_003:0690c28": "舉。保福問長慶。盤山道。光境俱忘。復是何",
    "T47n1996_003:0690c29": "物。洞山道。光境未忘。復是何物。據二老宿。",
    "T47n1996_003:0691a01": "總未得勦絕。作麼生道得勦絕去慶良久。福",
    "T47n1996_003:0691a02": "云。情知向鬼窟裏作活計。慶云。爾作麼生。福",
    "T47n1996_003:0691a03": "云。兩手扶犁水過膝。師云。俱忘未忘總由我。",
    "T47n1996_003:0691a04": "保福因什麼道未得勦絕。酌然能有幾箇。諸",
    "T47n1996_003:0691a05": "人又作麼生道。免得長慶在鬼窟裏。師云。柳",
    "T47n1996_003:0691a06": "絮隨風自西自東。",
    "T47n1996_003:0691a07": "舉。大梅聞鼯鼠鳥聲謂眾云。即此物非他物。",
    "T47n1996_003:0691a08": "汝善護持吾當逝矣。師云。者漢生前莽鹵。死",
    "T47n1996_003:0691a09": "後顢頇。即此物非他物。是何物。還有分付處",
    "T47n1996_003:0691a10": "也無。有般漢不解截斷大梅脚跟。只管道貪",
    "T47n1996_003:0691a11": "程太速。",
    "T47n1996_003:0691a12": "舉。雪峯示眾云。望州亭與爾相見了也。烏石",
    "T47n1996_003:0691a13": "嶺與爾相見了也。僧堂前與爾相見了也。保",
    "T47n1996_003:0691a14": "福問鵝湖。僧堂前且致。望州亭烏石嶺什麼",
    "T47n1996_003:0691a15": "處相見。鵝湖驟步歸方丈。保福便入僧堂。師",
    "T47n1996_003:0691a16": "云。二老宿。是即是。只知雪峯放行。不見雪峯",
    "T47n1996_003:0691a17": "把定。忽有箇衲僧出問。未審雪竇作麼生。豈",
    "T47n1996_003:0691a18": "不是別機宜識休咎底漢。還有望州亭烏石",
    "T47n1996_003:0691a19": "嶺相見底衲僧麼。良久云。擔版禪和如麻似",
    "T47n1996_003:0691a20": "粟。",
    "T47n1996_003:0691a21": "舉。趙州問大慈。般若以何為體。慈云。般若以",
    "T47n1996_003:0691a22": "何為體。州呵呵大笑。至來日州掃地次。大慈",
    "T47n1996_003:0691a23": "却問。般若以何為體。州放下掃帚呵呵大笑。",
    "T47n1996_003:0691a24": "師云。前來也笑後來也笑。笑中有刀。大慈還",
    "T47n1996_003:0691a25": "識麼。直饒識得。也未免喪身失命。",
    "T47n1996_003:0691a26": "舉。德山一日飯遲。自掌鉢至法堂上。雪峯見",
    "T47n1996_003:0691a27": "云。者老漢鍾未鳴鼓未響。托鉢向什麼處去。",
    "T47n1996_003:0691a28": "德山便回。峯舉似巖頭。頭云。大小德山。不會",
    "T47n1996_003:0691a29": "末後句。山聞舉令侍者喚巖頭至方丈。問爾",
    "T47n1996_003:0691b01": "不肯老僧那。巖頭密啟其意。山至來日上堂。",
    "T47n1996_003:0691b02": "與尋常不同。巖頭到僧堂前。撫掌大笑云。且",
    "T47n1996_003:0691b03": "喜得老漢會末後句。他後天下人不奈何。雖",
    "T47n1996_003:0691b04": "然如此。只得三年。明招代德山云。咄咄。沒處",
    "T47n1996_003:0691b05": "去沒處去。師云。曾聞說箇獨眼龍。元來只有",
    "T47n1996_003:0691b06": "一隻眼。殊不知。德山是箇無齒大蟲。若不是",
    "T47n1996_003:0691b07": "巖頭識破。爭得明日與昨日不同。諸人要會",
    "T47n1996_003:0691b08": "末後句麼。只許老胡知。不許老胡會。",
    "T47n1996_003:0691b09": "舉。雪峯一日見獼猴乃云。者獼猴各各背一",
    "T47n1996_003:0691b10": "面古鏡。三聖便問。歷劫無名。何以彰為古鏡。",
    "T47n1996_003:0691b11": "峯云。瑕生也。聖云。一千五百人善知識。話頭",
    "T47n1996_003:0691b12": "也不識。峯云。老僧住持事煩。師云。好與二十",
    "T47n1996_003:0691b13": "棒。者棒放過也好。免見將錯就錯。",
    "T47n1996_003:0691b14": "舉。僧問國師。如何是本身盧舍那。云與老僧",
    "T47n1996_003:0691b15": "過淨瓶來。僧將到淨瓶。云却安舊處著。僧復",
    "T47n1996_003:0691b16": "問。如何是本身盧舍那。云古佛過去久矣。雲",
    "T47n1996_003:0691b17": "門大師道。無眹跡。師云。直得一手指天一手",
    "T47n1996_003:0691b18": "指地。爭得無。還會麼。雲在嶺頭閑不徹。水流",
    "T47n1996_003:0691b19": "澗下太忙生。",
    "T47n1996_003:0691b20": "舉。僧問洞山。時時勤拂拭。莫遣惹塵埃。為什",
    "T47n1996_003:0691b21": "麼不得他衣鉢。山云。直饒道本來無一物。也",
    "T47n1996_003:0691b22": "未合得他衣鉢。且道。什麼人合得。僧下九十",
    "T47n1996_003:0691b23": "六轉語。皆不相契。末後云。設使將來他亦不",
    "T47n1996_003:0691b24": "要。洞山深肯。師云。他既不受是眼。將來底必",
    "T47n1996_003:0691b25": "應是瞎。還見祖師衣鉢麼。若於此入門。便乃",
    "T47n1996_003:0691b26": "兩手分付。非但大庾嶺頭一箇提不起。設使",
    "T47n1996_003:0691b27": "闔國人來。且欵欵將去。",
    "T47n1996_003:0691b28": "舉。僧問投子。依稀似半月。髣象若三星。乾坤",
    "T47n1996_003:0691b29": "收不得。師於何處明。子云。道什麼。云想師只",
    "T47n1996_003:0691c01": "有湛水之波。且無滔天之浪。子云。閑言語。師",
    "T47n1996_003:0691c02": "云。投子古佛。不可道不知。若點撿來。直是天",
    "T47n1996_003:0691c03": "地懸隔。纔問。便和聲打。",
    "T47n1996_003:0691c04": "舉。洛浦久為臨濟侍者。到夾山問。自遠趨風。",
    "T47n1996_003:0691c05": "乞師一接。山云。目前無闍梨。此間無老僧。浦",
    "T47n1996_003:0691c06": "便喝。山云。住住闍梨。莫草草怱怱。雲月是同",
    "T47n1996_003:0691c07": "溪山各異。截斷天下人舌頭即不無。爭教無",
    "T47n1996_003:0691c08": "舌人解語。浦無對。山便打。師云。者漢可悲",
    "T47n1996_003:0691c09": "可痛。鈍致他臨濟。他既雲月是同。我亦溪山",
    "T47n1996_003:0691c10": "各異。說什麼無舌人不解語。坐具劈口便摵",
    "T47n1996_003:0691c11": "夾山。若是箇知方漢。必然明窓下安排。",
    "T47n1996_003:0691c12": "舉。三聖問雪峯。透網金鱗以何為食。峯云。待",
    "T47n1996_003:0691c13": "汝出網來向汝道。聖云。一千五百人善知識。",
    "T47n1996_003:0691c14": "話頭也不識。峯云。老僧住持事煩。師云。可惜",
    "T47n1996_003:0691c15": "放過。好與二十棒。者棒一棒也饒不得。直是",
    "T47n1996_003:0691c16": "罕遇作家。",
    "T47n1996_003:0691c17": "舉伏牛為馬祖馳書到國師處。國師問。馬祖",
    "T47n1996_003:0691c18": "有何言句示人。牛云。即心是佛。國師云。是什",
    "T47n1996_003:0691c19": "麼語話。良久再問。更有什麼言句。牛云不是",
    "T47n1996_003:0691c20": "心不是物不是物。國師云。猶較些子師代當",
    "T47n1996_003:0691c21": "時便喝。牛却問。和尚此間如何。國師云。三點",
    "T47n1996_003:0691c22": "如流水。曲似刈禾鎌。師云是什麼語話。也好",
    "T47n1996_003:0691c23": "與一拶。見之不取。千載難忘。",
    "T47n1996_003:0691c24": "舉。玄沙問鏡清。我不見一法為大過患。爾道",
    "T47n1996_003:0691c25": "不見什麼法。清指露柱云。莫是不見者箇法",
    "T47n1996_003:0691c26": "麼。沙云。浙中清水白米從爾喫。佛法則未在。",
    "T47n1996_003:0691c27": "師云。大小鏡清。被玄沙熱瞞。我當時若見。但",
    "T47n1996_003:0691c28": "只向道。靈山授記也未到如此。",
    "T47n1996_003:0691c29": "舉。先報慈問僧。近離甚處。云臥龍。慈云。在",
    "T47n1996_003:0692a01": "彼多少時。云經冬過夏。慈云。龍門無宿客。為",
    "T47n1996_003:0692a02": "什麼在彼許多時。云師子窟中無異獸。慈云。",
    "T47n1996_003:0692a03": "爾試作師子吼看。云若作師子吼即無和尚。",
    "T47n1996_003:0692a04": "慈云。念汝新到。且放三十棒。師云。奇怪諸禪",
    "T47n1996_003:0692a05": "德。若平展則兩不相傷。據令則彼此俱嶮。還",
    "T47n1996_003:0692a06": "點檢得麼。",
    "T47n1996_003:0692a07": "舉。船子云。千尺絲綸直下垂。一波纔動萬波",
    "T47n1996_003:0692a08": "隨。夜靜水寒魚不食。滿船空載月明歸。師云。",
    "T47n1996_003:0692a09": "者漢勞而無功。忽若雲門道。一句合頭語。萬",
    "T47n1996_003:0692a10": "劫繫驢橛。又作麼生免此過。良久云。莫謂水",
    "T47n1996_003:0692a11": "寒魚不食。如今釣得滿船歸。",
    "T47n1996_003:0692a12": "舉。投子問巨榮禪客。老僧未曾有一言半句",
    "T47n1996_003:0692a13": "挂諸方耳目。何用要見山僧。僧云。到者裏不",
    "T47n1996_003:0692a14": "施三拜。要且不甘。子云。出家兒得恁麼沒碑",
    "T47n1996_003:0692a15": "記。僧繞禪床一匝而出。子云。有眼無耳朵。",
    "T47n1996_003:0692a16": "六月火邊坐。師云。也不得放過。纔轉便與擒",
    "T47n1996_003:0692a17": "住便喝。是誰不甘。若跳得出。不妨是一員衲",
    "T47n1996_003:0692a18": "僧。",
    "T47n1996_003:0692a19": "舉。祖師道。六塵不惡還同正覺。拄杖子是塵。",
    "T47n1996_003:0692a20": "有甚麼過。過既無。應合辯主。所以道。糞掃堆",
    "T47n1996_003:0692a21": "上現丈六金身。且拈在一邊。赤肉團上壁立",
    "T47n1996_003:0692a22": "千仞。又放過一著。直饒八面四方。正好連架",
    "T47n1996_003:0692a23": "打。",
    "T47n1996_003:0692a24": "舉。古云。眼裏著沙不得。耳裏著水不得。忽若",
    "T47n1996_003:0692a25": "有箇漢。信得及。把得住。不受人瞞。祖佛言教",
    "T47n1996_003:0692a26": "是什麼熱椀鳴聲。便請高掛鉢囊。拗折拄杖。",
    "T47n1996_003:0692a27": "管取一員無事道人。又云。眼裏著得須彌山。",
    "T47n1996_003:0692a28": "耳裏著得大海水。一般漢受人商量祖佛言",
    "T47n1996_003:0692a29": "教。如龍得水似虎靠山。却須挑起鉢囊。橫擔",
    "T47n1996_003:0692b01": "拄杖。亦是一員無事道人。復云。恁麼也不得。",
    "T47n1996_003:0692b02": "不恁麼也不得。然後沒交涉。三員無事道人",
    "T47n1996_003:0692b03": "中。要選一人為師。",
    "T47n1996_003:0692b04": "明覺禪師語錄卷第三"
}