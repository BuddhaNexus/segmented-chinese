{
    "X26n0566_001:0916b17": "No. 566",
    "X26n0566_001:0916b18": "般若心經彙纂",
    "X26n0566_001:0916b20": "[0916b20] 心經辭寡而道大。言微而旨深。實眾生長夜之明燈。",
    "X26n0566_001:0916b21": "諸佛之慧命也。參之而得其旨。則宰制一身。統馭萬",
    "X26n0566_001:0916b22": "變。自利利他。入世出世。無所不宜。究其關鍵。在照見",
    "X26n0566_001:0916b23": "五蘊皆空一句。為全經之扼要。大抵道之不明。心之",
    "X26n0566_001:0916b24": "難治。總根於我相。如來知我相之毒害甚大。故即一",
    "X26n0566_001:0916c01": "性而開色心。即色心而開五蘊。即五蘊而開十二入。",
    "X26n0566_001:0916c02": "十八界。且詳之為十二因緣。究其指歸。不出色心二",
    "X26n0566_001:0916c03": "法也。而心法之精。則以智得俱無為究竟。奈凡夫無",
    "X26n0566_001:0916c04": "識。&#x8F19;云佛教空&#x8657;不實。不知佛法乃真實不&#x8657;。&#x8462;所",
    "X26n0566_001:0916c05": "言正欲去愚迷之&#x8657;。立本性之實也。所言之空。乃相",
    "X26n0566_001:0916c06": "空耳。所存者。本性也。性相不明。執諸幻相。遂愚及世",
    "X26n0566_001:0916c07": "人。禍及今古。恣情縱識。飄淪苦海。出沒無常。改頭換",
    "X26n0566_001:0916c08": "面。橫&#x7AEA;毛羽。寧有已哉。所以我佛欲人去愚迷之&#x8657;。",
    "X26n0566_001:0916c09": "立本性之實。說法指示。密譚實相。心光不發。則性海",
    "X26n0566_001:0916c10": "弗澄。心非異功。經非異教。以觀照為宗。而歸於智得",
    "X26n0566_001:0916c11": "俱忘。則真實了義也。夫見地明而不修觀行。何異有",
    "X26n0566_001:0916c12": "田不耕。觀行不修。必致心有罣礙。不得自在。無明熾",
    "X26n0566_001:0916c13": "燃。情識固結。而本有之智光。埋沒盡矣。(念劬)早參教",
    "X26n0566_001:0916c14": "乘。幸未沈落坑塹。黑頭俄白。悲境奪歡。靜溯平生。宛",
    "X26n0566_001:0916c15": "如一夢。纂錄此經。不覺涕淚橫集。雖來日苦少。猶欲",
    "X26n0566_001:0916c16": "痛自鞭策。於末路而一拔長劫之情根焉。是編之纂。",
    "X26n0566_001:0916c17": "廣搜博採。亦久歷歲時。理精說備。觀者玩索而熏習",
    "X26n0566_001:0916c18": "之。不無小補。與金剛經並刻。募印五千零四十八卷。",
    "X26n0566_001:0916c19": "用廣流傳。以不負我佛慈悲普度之意。三教聖人。皆",
    "X26n0566_001:0916c20": "未外心以言教。無量眾生。皆可因教以成功。讀者因",
    "X26n0566_001:0916c21": "教明心。轉諸識以成正智。空幻相而悟真宗。即心即",
    "X26n0566_001:0916c22": "佛。真常無礙。妙覺圓明。尚何有苦厄之不度哉。",
    "X26n0566_001:0916c23": "[0916c23] 乾隆五十九年歲次甲寅七月朔日述甫孫念劬謹",
    "X26n0566_001:0916c24": "識。",
    "X26n0566_001:0917a02": "原起",
    "X26n0566_001:0917a03": "[0917a03] 賢首以此經為釋迦牟尼佛說。尋珠云。此觀自在菩",
    "X26n0566_001:0917a04": "薩所說也。施護本云。世尊在靈鷲山中。入甚深光",
    "X26n0566_001:0917a05": "明。宣說正法三摩提竟。舍利子白觀自在菩薩。言",
    "X26n0566_001:0917a06": "若有人欲修學甚深般若法門者。當云何修學。而",
    "X26n0566_001:0917a07": "觀自在菩薩遂說此經。此經乃世尊所說大部般",
    "X26n0566_001:0917a08": "若之精要。故知菩薩之說。即世尊之語也。觀自在",
    "X26n0566_001:0917a09": "即觀世音。昔已成佛。號正法明。退居等覺。輔佛行",
    "X26n0566_001:0917a10": "化。於深般若久已修行。將說心要。經文先敘其自",
    "X26n0566_001:0917a11": "行。以表說之不&#x8657;。",
    "X26n0566_001:0917a12": "[0917a12] 心經至東土。凡經五譯。第一後秦鳩摩羅什譯。名摩",
    "X26n0566_001:0917a13": "訶般若波羅蜜大明&#x546A;經。(字句與玄奘本多寡稍有不同)二唐玄",
    "X26n0566_001:0917a14": "奘譯。名般若波羅蜜多心經。即今所流通者。(共五十四",
    "X26n0566_001:0917a15": "句二百六十八字。五譯獨此流傳)三唐利言譯。名與奘師同。四宋",
    "X26n0566_001:0917a16": "法月譯。名普遍智藏般若波羅蜜經。五宋施護譯。",
    "X26n0566_001:0917a17": "名佛說聖佛母般若波羅蜜多經。藏本惟秦與玄",
    "X26n0566_001:0917a18": "奘二譯。餘譯不載(五譯惟奘譯流通者。一順古。以文義尤善。古來皆崇此本故。二",
    "X26n0566_001:0917a19": "從用。奘師往回西域。惟憑此本。遣魔障故。神僧傳云。奘師西行。至罽賓國。道險不可過。遇一老僧。口授此",
    "X26n0566_001:0917a20": "經。令奘誦之。遂得山川平易。道路開通。虎豹藏形。魔鬼潛跡。得至佛國取經而歸（慈恩傳與此少異）)。",
    "X26n0566_001:0917a21": "[0917a21] 經有五義。一釋名。二辨體。三明宗。四論用。五判教相。",
    "X26n0566_001:0917a22": "夫法有名。名必詮體。顯體由宗。宗成有用。判以教",
    "X26n0566_001:0917a23": "相。則區以別矣。今題以法喻為名。實相為體。觀照",
    "X26n0566_001:0917a24": "為宗。度苦為用。大乘為教相。五者皆經中之旨。般",
    "X26n0566_001:0917b01": "若波羅蜜多是法。心字是喻。此經是般若中統要",
    "X26n0566_001:0917b02": "之妙義。喻人心藏為主要統極之本。實相。即諸法",
    "X26n0566_001:0917b03": "空相也。觀照。即照見五蘊皆空也。度苦。即度一切",
    "X26n0566_001:0917b04": "苦厄也。大乘。即菩薩所行深般若也。",
    "X26n0566_001:0917b05": "[0917b05] 諸經題不出人喻法三。單人。則佛說阿彌陀經等。單",
    "X26n0566_001:0917b06": "法。則大般若涅槃經等。單喻。則梵網經等。人法兼。",
    "X26n0566_001:0917b07": "則文殊問般若經等。法喻兼。妙法蓮華經等。人喻",
    "X26n0566_001:0917b08": "兼。則如來獅子吼經等。人法喻三。則大方廣佛華",
    "X26n0566_001:0917b09": "嚴經等是也(見義句詮)。",
    "X26n0566_001:0917b10": "[0917b10] 實相般若。是萬行指歸。諸佛正印。故以為體。諸法空",
    "X26n0566_001:0917b11": "相。即實相也。照五蘊空。是觀照般若。非照則實相",
    "X26n0566_001:0917b12": "不顯。故以為宗。觀照是因。度苦是果。度苦是般若",
    "X26n0566_001:0917b13": "之力用。故以為用。",
    "X26n0566_001:0917b14": "[0917b14] 四教藏通別圓。此經捨藏。具通別圓三教。而文意在",
    "X26n0566_001:0917b15": "圓。不妨帶麤顯妙。故指蘊界處入等。皆即實相。辨",
    "X26n0566_001:0917b16": "教是約法。大乘似約人說。&#x8462;此法乃菩薩所行。三",
    "X26n0566_001:0917b17": "世佛所依。故云大乘耳。",
    "X26n0566_001:0917b18": "讀法",
    "X26n0566_001:0917b19": "[0917b19] 觀者。內照。自在者。解脫無礙。觀是所修之因。自在是",
    "X26n0566_001:0917b20": "所得之果。菩薩是所證之位。(首句通篇總冒)行深。申所得",
    "X26n0566_001:0917b21": "內觀之因。照見。申所得自在之果。度苦。申所得菩",
    "X26n0566_001:0917b22": "薩之位(三句通篇總綱)。",
    "X26n0566_001:0917b23": "[0917b23] 賢首云。初略標綱要。自色不異空下。廣陳實義。於中",
    "X26n0566_001:0917b24": "有五。一拂外疑。二顯法體。三明所離。四辨所得。五",
    "X26n0566_001:0917c01": "結歎勝能。",
    "X26n0566_001:0917c02": "[0917c02] 經說蘊空。先有箇照見。有箇行深般若。有箇觀自在。",
    "X26n0566_001:0917c03": "此處正須契悟。&#x8462;佛者覺也。原非以空立教。若徒",
    "X26n0566_001:0917c04": "認空字作把柄。其病不細。楞伽經曰。空生大覺中。",
    "X26n0566_001:0917c05": "如海一漚發。紫&#x6822;謂空只是對病之藥。病去即藥",
    "X26n0566_001:0917c06": "無所施。後人目釋氏為空門。非佛菩薩心。此言不",
    "X26n0566_001:0917c07": "可不知。",
    "X26n0566_001:0917c08": "[0917c08] 經以智得兩忘為究竟。即空覺極圓。寂滅現前之旨。",
    "X26n0566_001:0917c09": "楞嚴二十五圓通。獨進觀世音。從聞思修入三摩",
    "X26n0566_001:0917c10": "地。為行人標準。是此經的證。學者惟自識此心。則",
    "X26n0566_001:0917c11": "教乘皆為我有。否則從文字牽轉。終無入頭處(經註",
    "X26n0566_001:0917c12": "云。心即本覺真性。常住真心也。一切攀緣內心。妄念分別。立知立見。是心生滅意識。非復本覺之心矣。昭",
    "X26n0566_001:0917c13": "昭靈靈。六七八識聚影於內。謂之內心。見聞覺知。緣起塵境。發現於外。謂之外心。皆非本覺妙心。妙覺本",
    "X26n0566_001:0917c14": "心也。本妙明心。不在內。不在外。不在中間。非有真悟。不能契也。是以楞嚴七處徵心。都無是處)。",
    "X26n0566_001:0917c15": "[0917c15] 六根是五蘊的根蒂。六塵合六根為十二處。是五蘊",
    "X26n0566_001:0917c16": "的處所。六識并前十二處為十八界。是五蘊的界",
    "X26n0566_001:0917c17": "分。雖種種分別。各異其名。總不出色心二法。(眼耳鼻舌",
    "X26n0566_001:0917c18": "身色聲香味觸。為色法。意為心法。法乃心色各半。&#x8462;以心中之意。分別五塵而生法相也)自空",
    "X26n0566_001:0917c19": "中無色。至無智亦無得。明自初地至大乘。皆當了",
    "X26n0566_001:0917c20": "此蘊空法以復真體。",
    "X26n0566_001:0917c21": "[0917c21] 質言論四諦。諦者。實也。謂三界內實苦。三界外實樂。",
    "X26n0566_001:0917c22": "實有滅可證。實有道可修。未悟大乘如幻三昧之",
    "X26n0566_001:0917c23": "理。故曰四諦。",
    "X26n0566_001:0917c24": "[0917c24] 尋珠云。或問智得正是實證。何故言無。答云。正照空",
    "X26n0566_001:0918a01": "時。照外無空。空外無照。如空。合空似水投水。若有",
    "X26n0566_001:0918a02": "智得。路便生矣。故般若以無得為宗。(智慧非有名相。著一智相。",
    "X26n0566_001:0918a03": "即屬妄相。存一智見。即屬妄見。此經本為上根人修最上乘者說。若初修之士。正須依此發心。求智求得。",
    "X26n0566_001:0918a04": "未可以為妄念而空之)。",
    "X26n0566_001:0918a05": "[0918a05] 經言除苦而申之以真實不&#x8657;。總為世人聚焚於火",
    "X26n0566_001:0918a06": "宅中。輾轉受苦。總無出期。佛在覺中。哀憫慘切。冀",
    "X26n0566_001:0918a07": "人因言悟道。以脫離苦趣。又恐教法雖行。不信者",
    "X26n0566_001:0918a08": "仍多。故復愷切提撕。以真實不&#x8657;示之也。人耽著",
    "X26n0566_001:0918a09": "現前幻境。造種種業。其作樂處。皆是作苦處。迷真",
    "X26n0566_001:0918a10": "喪本。萬劫隨落。人禽關頭。力爭只這些子。佛轉法",
    "X26n0566_001:0918a11": "輪。所以先說苦諦。人能知苦。畏苦不植苦因。即不",
    "X26n0566_001:0918a12": "受苦果矣。",
    "X26n0566_001:0918a13": "凡例",
    "X26n0566_001:0918a14": "[0918a14] 此經分為七節。乃照依古本。(賢首亦如此分)每節標四字以",
    "X26n0566_001:0918a15": "揭其旨。(釋於上方)使讀者易於尋繹。與金剛經三十二",
    "X26n0566_001:0918a16": "分同例。",
    "X26n0566_001:0918a17": "[0918a17] 此經註解雖多。可宗者只有數種。唐國師賢首有略",
    "X26n0566_001:0918a18": "疏。明天界寺僧宗泐(名如&#x7398;)有註解。金華宋濂有文",
    "X26n0566_001:0918a19": "句。紫&#x6822;老人(名真可字達觀)有論說。毛子晉刻略疏小鈔。",
    "X26n0566_001:0918a20": "(係明季人所纂)乃採集各家。以為賢首略疏之註。(訓詁極備於理",
    "X26n0566_001:0918a21": "事精蘊尚少發明)大圓居士張有譽有義句詮。(纂集各說最為詳備",
    "X26n0566_001:0918a22": "提綱揭旨於理事精蘊極有發明)近今龍興寺僧(雯瓗)有正解。其餘",
    "X26n0566_001:0918a23": "所見。不足流傳。亦不列其名目。",
    "X26n0566_001:0918a24": "[0918a24] 各經註解或詳或略。不出訓詁之體。闡發理蘊者罕",
    "X26n0566_001:0918b01": "見。惟義句詮超出諸本。是編採各帙之精言。全以",
    "X26n0566_001:0918b02": "發明理蘊為主。而提綱揭旨。逐節詳疏。尤使觀者",
    "X26n0566_001:0918b03": "易於得力。",
    "X26n0566_001:0918b04": "[0918b04] 此編所集各註。俱各冠以書名姓氏。其低頭之總註。",
    "X26n0566_001:0918b05": "所以不列姓氏者。乃義句詮所集。散見於各說之",
    "X26n0566_001:0918b06": "中。或摘數行。或摘數句。以鄙意錯綜顛倒而貫串",
    "X26n0566_001:0918b07": "之。說不一說。書非一書。故難冠以書名姓氏。非掠",
    "X26n0566_001:0918b08": "美也。",
    "X26n0566_001:0918b09": "[0918b09] 上方所釋。乃為各節標其要旨。析微抉奧。精義攸存。",
    "X26n0566_001:0918b10": "兼補註中之所不逮。",
    "X26n0566_001:0918b11": "[0918b11] 註中所集各說。凡有論說冗長者。俱係節錄。觀者幸",
    "X26n0566_001:0918b12": "弗以割截為嫌。",
    "X26n0566_001:0918b13": "全經大旨",
    "X26n0566_001:0918b14": "[0918b14] 此經世尊所說。乃大部般若之精要。故以心名。掃去",
    "X26n0566_001:0918b15": "諸相。單說真空。不及枝葉。獨標根本。此是文殊智門",
    "X26n0566_001:0918b16": "首舉觀自在者何。正以諸佛說法。單為眾生度苦。觀",
    "X26n0566_001:0918b17": "世音是度苦厄的大菩薩。故特首舉之。以為真空妙",
    "X26n0566_001:0918b18": "智的榜樣。度苦厄並不說他十四無畏。三十二應種",
    "X26n0566_001:0918b19": "種神通。只說照見五蘊皆空一句。可見苦厄無量無",
    "X26n0566_001:0918b20": "邊。究其根本。只為不見蘊空耳。所以深般若只觀真",
    "X26n0566_001:0918b21": "空。又不在自心中觀。而教舍利子從色上觀起。只為",
    "X26n0566_001:0918b22": "二乘人與初心菩薩觀門。多落在斷空一邊。或離色",
    "X26n0566_001:0918b23": "觀空。或滅色名空。總喚作斷空。此空&#x8657;豁斷滅。無知",
    "X26n0566_001:0918b24": "無用。不能現出萬法。如何度得眾生苦厄。所以教人",
    "X26n0566_001:0918c01": "從色上勘破。菩薩觀色。不是實色。是隨緣幻現而與",
    "X26n0566_001:0918c02": "真空無兩樣的。觀空不是斷空。遍在一切色中而與",
    "X26n0566_001:0918c03": "幻色無兩樣的。體既兩不相離。用亦兩不相礙。故曰",
    "X26n0566_001:0918c04": "不異。然猶是二件。殊不知色以空為體。空以色為用。",
    "X26n0566_001:0918c05": "不是兩件融合而成的。不是一件分析得開的。如鏡",
    "X26n0566_001:0918c06": "現影。影即是鏡。如波在水。水即是波。這是不二法門。",
    "X26n0566_001:0918c07": "照見到這裏。方得自在。觀照無餘蘊矣。因何又說諸",
    "X26n0566_001:0918c08": "法空相四句。&#x8462;不異即是。照境猶存。恐人認此空相。",
    "X26n0566_001:0918c09": "是照功所顯。人力修成的。所以說此空相。即是人人",
    "X26n0566_001:0918c10": "具足的真如自性。不生不滅。即真如中恒常不變義",
    "X26n0566_001:0918c11": "也。不垢不淨。不增不減。即真如中淨法滿足。畢竟平",
    "X26n0566_001:0918c12": "等義也。就諸法中表出空相。令人識實相般若。真空",
    "X26n0566_001:0918c13": "既是真如自性。所以一切俱離。下文緊接是故空中",
    "X26n0566_001:0918c14": "無色。便出法界量外也。從五蘊空說起。直說到無智",
    "X26n0566_001:0918c15": "無得一無所得田地。這無所得三字。是深般若的骨",
    "X26n0566_001:0918c16": "子。實相不到這裏。不是非相的實相。觀照不到這裏。",
    "X26n0566_001:0918c17": "不是絕照的真照。所以特提出一句。以作上文真空",
    "X26n0566_001:0918c18": "的歸著。下文證果的根蒂。心無罣礙。根無所得來。無",
    "X26n0566_001:0918c19": "恐怖夢想。根無罣礙來。無罣礙便是行成。所以又疊",
    "X26n0566_001:0918c20": "一句無罣礙故。直下究竟涅槃。菩薩與佛。證涅槃。得",
    "X26n0566_001:0918c21": "菩提。皆是依此無所得的般若波羅蜜。以為因也。謂",
    "X26n0566_001:0918c22": "之大神大明無上無等等不亦宜乎。不可思議。惟&#x546A;",
    "X26n0566_001:0918c23": "為然。般若豈不是&#x546A;。能除一切苦。真實不&#x8657;。正言般",
    "X26n0566_001:0918c24": "若功用廣大也。然只說得般若波羅蜜多經。未說般",
    "X26n0566_001:0919a01": "若波羅蜜多&#x546A;。不能顯般若離言絕相之妙。故說經",
    "X26n0566_001:0919a02": "以示其修。又必說&#x546A;以顯其妙。揭諦四語。可以文字",
    "X26n0566_001:0919a03": "解說否。可以心思擬議否。若可說可議。不可以言&#x546A;。",
    "X26n0566_001:0919a04": "即不可以言般若。直到心思路絕。文字性離。方與是",
    "X26n0566_001:0919a05": "無智無得諸法空相相應。此全經之大略也。欲求自",
    "X26n0566_001:0919a06": "在。宜細參之。",
    "X26n0566_001:0919a07": "[0919a07] 般若波羅蜜多心經",
    "X26n0566_001:0919a08": "[0919a08] 梵語般若。華言智慧。即人之本心。超情離見。湛寂",
    "X26n0566_001:0919a09": "圓明之稱。[0919a09] 尋珠云。不翻智慧者。即五不翻中尊",
    "X26n0566_001:0919a10": "重不翻。[0919a10] 大論云。般若不可稱。甚深極重。智慧輕",
    "X26n0566_001:0919a11": "薄。不足以當之。慧乃別境五所之一也。般若無二",
    "X26n0566_001:0919a12": "無分。無別無斷。體用清淨。如如圓滿。一味真常。故",
    "X26n0566_001:0919a13": "云第一波羅蜜。若翻智慧。是雜染。非清淨。是有二。",
    "X26n0566_001:0919a14": "非如如。是可分。非圓滿。是有別。非真一。是有斷。非",
    "X26n0566_001:0919a15": "真常矣。故仍般若。則無比無儔。獨尊獨貴之義始",
    "X26n0566_001:0919a16": "具。[0919a16] 細分有三。一實相般若。萬法&#x8657;偽。全無有體。",
    "X26n0566_001:0919a17": "惟此實體。不可破壞。無相之相。名為實相。所謂本",
    "X26n0566_001:0919a18": "來面目。即五蘊根塵諦緣諸法之空相是。經云不",
    "X26n0566_001:0919a19": "生不滅等。即一切種智也。二觀照般若。離念而知。",
    "X26n0566_001:0919a20": "離相之照。名為觀照。乃聖凡等具。鑑物無礙之智。",
    "X26n0566_001:0919a21": "經云行深照見等。即一切智也。&#x8462;實相即所照真",
    "X26n0566_001:0919a22": "理。觀照即能照妙慧。實相是體。觀照是用。[0919a22] 三文字",
    "X26n0566_001:0919a23": "般若。即顯密文句。詮顯般若者是。[0919a23] 集解云。非文",
    "X26n0566_001:0919a24": "字無以起觀照。非觀照無以鑒實相。非實相則菩",
    "X26n0566_001:0919b01": "薩無所宗極也。極者何。證之謂也。[0919b01] 素華云。實相",
    "X26n0566_001:0919b02": "常住為體。體即法身。觀照契理為宗。宗即般若。文",
    "X26n0566_001:0919b03": "字斷疑為用。用即解脫。[0919b03] 尋珠曰。般若不外無明。",
    "X26n0566_001:0919b04": "凡夫迷之。即般若而名無明。菩薩悟之。即無明而",
    "X26n0566_001:0919b05": "成真智。諸佛證之。即無明而成果覺也。[0919b05] ○波羅蜜",
    "X26n0566_001:0919b06": "多。此云到彼岸。乃究竟義。[0919b06] 集解云。彼岸即是道",
    "X26n0566_001:0919b07": "岸。對世人苦海言之也。有智慧者。照破煩惱不溺",
    "X26n0566_001:0919b08": "情波。生死超然。妙契本有。所謂登彼岸。即是憑此",
    "X26n0566_001:0919b09": "般若之妙用。究竟諸法之實相也。[0919b09] 質言云。凡夫",
    "X26n0566_001:0919b10": "著有。二乘著空。三賢權位七地前淺位。雖能自他",
    "X26n0566_001:0919b11": "兩利。而幻化降心。猶存能所。不能消落二邊。悉為",
    "X26n0566_001:0919b12": "理智未圓。無明未盡。即等覺雖到岸。猶未免滯於",
    "X26n0566_001:0919b13": "彼岸。惟佛一位。空五住。盡二死。證菩提涅槃。已到",
    "X26n0566_001:0919b14": "彼岸而不滯彼岸。返運慈航。於生死海中。濟拔&#x7FA3;",
    "X26n0566_001:0919b15": "生。名為妙覺。[0919b15] ○質言云。此經義理精要。復能統攝",
    "X26n0566_001:0919b16": "八部般若。並該五時教義。如人身具五官百骸。惟",
    "X26n0566_001:0919b17": "心能管轄無遺。故喻如心。又觀經文。前無證信發",
    "X26n0566_001:0919b18": "起序文。後無信受奉行等語。亦是節其繁文。獨揭",
    "X26n0566_001:0919b19": "精要。皆取喻如心之證。[0919b19] 蒙求參云。舊解心字。作",
    "X26n0566_001:0919b20": "證明心地之經。凡經皆證明心地。豈獨此經。且經",
    "X26n0566_001:0919b21": "中並無另明心字義理處。只以作喻為確當。[0919b21] &#x9262;",
    "X26n0566_001:0919b22": "柄云。心字若作喻說。則般若無處安立。心是諸佛",
    "X26n0566_001:0919b23": "之性體。即般若心。非肉團粗淺之謂。上該果海。具",
    "X26n0566_001:0919b24": "不生不滅波羅蜜多之體。下徹因源。具三界二十",
    "X26n0566_001:0919c01": "五有世間出世間之相用。[0919c01] &#x5F5A;解云。心是般若之",
    "X26n0566_001:0919c02": "體。般若是心之用。彼岸是般若心中所詣之實際",
    "X26n0566_001:0919c03": "境。[0919c03] ○紫&#x6822;云。此經是大部之綱骨。如人心藏為主",
    "X26n0566_001:0919c04": "為要。乃統極之本也。經訓常。又訓路。常則天魔外",
    "X26n0566_001:0919c05": "道不能阻壞。路則凡聖皆所共由。[0919c05] 尋珠云。經具",
    "X26n0566_001:0919c06": "貫攝常法四義。謂貫串所應說義。攝持所化&#x7FA3;機。",
    "X26n0566_001:0919c07": "常則千聖不易。法則眾生共軌。又經者徑也。修行",
    "X26n0566_001:0919c08": "直徑。古云不踐階梯。徑登佛地。[0919c08] 提綱。經無序分",
    "X26n0566_001:0919c09": "及流通分。不列問答。起止皆是佛語。首四句為一",
    "X26n0566_001:0919c10": "經之綱。是世尊將明般若。特舉大士自行化他之",
    "X26n0566_001:0919c11": "功行以為標準也。色不異空四句。明空理即觀照",
    "X26n0566_001:0919c12": "般若。是諸法空相四句。顯空體即實相般若。是故",
    "X26n0566_001:0920a01": "空中至無智亦無得。是明空體之離諸相。正見般",
    "X26n0566_001:0920a02": "若之深。以無所得下至三菩提。是舉佛菩薩之行。",
    "X26n0566_001:0920a03": "以明般若之能度苦厄也。故知般若下。是極贊般",
    "X26n0566_001:0920a04": "若功用妙密。而末乃說密&#x546A;以結之。[0920a04] ○正解云。此",
    "X26n0566_001:0920a05": "經為大藏之總鑰。眾生之指南。文僅二百六十字。",
    "X26n0566_001:0920a06": "能攝如來一代時教。&#x8462;三藏所詮。雖浩渺難窮。然",
    "X26n0566_001:0920a07": "究其指歸。不越三觀法門。為成佛度生之本。此經",
    "X26n0566_001:0920a08": "色不異空句。是破凡夫有見。正明空觀義。空不異",
    "X26n0566_001:0920a09": "色句。是破二乘偏空。兼凡外斷空。正明假觀義。色",
    "X26n0566_001:0920a10": "即是空空即是色二句。是融權淺菩薩邊見。正明",
    "X26n0566_001:0920a11": "中觀義。是故空中無色至乃至無意識界。攝盡世",
    "X26n0566_001:0920a12": "間六趣眾生。一切染垢色心諸法無遺。無無明。至",
    "X26n0566_001:0920a13": "無智亦無得。攝盡出世間三乘賢聖一切修斷法",
    "X26n0566_001:0920a14": "門無遺。以無所得故至三藐三菩提是證二轉依",
    "X26n0566_001:0920a15": "果。究竟成佛。辭廉義富。旨約理該。",
    "X26n0566_001:0920a16": "[0920a16] 觀自在菩薩。",
    "X26n0566_001:0920a17": "[0920a17] 是示能觀之人。[0920a17] ○觀。即下照見。自在。即心無罣礙。",
    "X26n0566_001:0920a18": "[0920a18] 疏云。謂於理事無閡之境。觀達自在。故立此名。",
    "X26n0566_001:0920a19": "又觀機往救。自在無閡。故以為名。前釋就智。後釋",
    "X26n0566_001:0920a20": "就悲。[0920a20] 淺說云。自其聞聲赴感之用而言。稱觀世",
    "X26n0566_001:0920a21": "音。自其不見一法之體而言。曰觀自在。[0920a21] 義詮云。",
    "X26n0566_001:0920a22": "自在者。無畏義。又離苦得樂義。觀成而解脫也。一",
    "X26n0566_001:0920a23": "則觀理自在。真俗中三諦圓照。不縱不橫。此就自",
    "X26n0566_001:0920a24": "行說。一則觀機自在。世出世十界等化。無前無後。",
    "X26n0566_001:0920b01": "此就利他說。[0920b01] 疏云。菩。謂菩提。此謂之覺。薩者。薩",
    "X26n0566_001:0920b02": "埵。此曰眾生。謂此人以智上求菩提。用悲下救眾",
    "X26n0566_001:0920b03": "生也。[0920b03] 大論云。佛道成眾生。謂自行修諸佛道。化",
    "X26n0566_001:0920b04": "他成就眾生也。[0920b04] 義詮云。菩薩二字。華言覺有情。",
    "X26n0566_001:0920b05": "謂能以此自在觀智。自覺。而并覺一切有情眾生",
    "X26n0566_001:0920b06": "也。",
    "X26n0566_001:0920b07": "[0920b07] (初標觀行)行深般若波羅蜜多時。",
    "X26n0566_001:0920b08": "[0920b08] 是標所修之法。[0920b08] ○行者。功行也。亦修行也。深者。窮",
    "X26n0566_001:0920b09": "微極妙。徹骨徹髓處也。[0920b09] 疏云。般若妙行有二種。",
    "X26n0566_001:0920b10": "一淺即人空般若。二深即法空般若。今簡淺異深。",
    "X26n0566_001:0920b11": "故云行深般若。[0920b11] 宗泐云。觀自在者。能修般若之",
    "X26n0566_001:0920b12": "菩薩也。菩薩用般若觀慧。照了自心清淨圓融無",
    "X26n0566_001:0920b13": "礙。此自行也。復念世間受苦眾生。令其修習此法。",
    "X26n0566_001:0920b14": "改過遷善。離苦得樂。無不自在。此利他也。深般若",
    "X26n0566_001:0920b15": "者。實相般若。非初心淺智者所觀也。[0920b15] 質言云。行",
    "X26n0566_001:0920b16": "字。即聞思修之修慧。般若。兼實相觀照。波羅蜜多。",
    "X26n0566_001:0920b17": "即是到彼岸。謂觀照般若。契合實相。乃全體究竟",
    "X26n0566_001:0920b18": "之義所謂入三摩地也。當斯之時。方是甚深。",
    "X26n0566_001:0920b19": "[0920b19] (二標斷惑)照見五蘊皆空。",
    "X26n0566_001:0920b20": "[0920b20] 是觀中智境。[0920b20] ○照者。般若之靈光。體也。見者。無相",
    "X26n0566_001:0920b21": "之慧眼。用也。即上文所云觀也。五蘊者。即下文所",
    "X26n0566_001:0920b22": "云色受想行識也。照見乃能觀之智。五蘊是所觀",
    "X26n0566_001:0920b23": "之境。蘊。謂積聚。空。謂真空。色。謂幻色。受。謂領納。想。",
    "X26n0566_001:0920b24": "謂妄想。行。謂遷流造作。識。謂明了分別。[0920b24] 宗泐云。",
    "X26n0566_001:0920c01": "識。即心王。受想行。是心所也。色。獨是色。餘四皆心。",
    "X26n0566_001:0920c02": "[0920c02] 義句詮云。凡人一身。不出色心二法。色蘊惟一。",
    "X26n0566_001:0920c03": "心蘊有受想行識四種。以其能積聚有為。&#x8462;覆真",
    "X26n0566_001:0920c04": "性。故名五蘊眾生受生死苦。俱從此五蘊法不得",
    "X26n0566_001:0920c05": "解脫來。此菩薩行深般若。證知色受想行識。各無",
    "X26n0566_001:0920c06": "自性。徹底是箇真空也。下文無五蘊等。是言空中",
    "X26n0566_001:0920c07": "無相。此皆空。是言五蘊無自性也。[0920c07] 質言云。空字",
    "X26n0566_001:0920c08": "有二義。一者真空義。顯五蘊惟一真心故。如依金",
    "X26n0566_001:0920c09": "造器。器器皆金也。二者空無義。顯五蘊畢竟非有",
    "X26n0566_001:0920c10": "故。如器雖金造。金本非器也。然此處只渾標。重真",
    "X26n0566_001:0920c11": "空邊至後空中無色。空無之義始顯。",
    "X26n0566_001:0920c12": "[0920c12] (三標證真)度一切苦厄。",
    "X26n0566_001:0920c13": "[0920c13] 是觀成利益。[0920c13] ○度。謂度脫也。度字根空字來。逼迫",
    "X26n0566_001:0920c14": "為苦。被困為厄。[0920c14] 疏云。謂證見真空。苦惱斯盡。常",
    "X26n0566_001:0920c15": "得遠離分段變易二種生死。證菩提涅槃。究竟樂",
    "X26n0566_001:0920c16": "果。[0920c16] 宗泐云。苦厄者。三苦。八苦。世間諸苦也。菩薩",
    "X26n0566_001:0920c17": "照五蘊空寂。離生死海。復憫在迷眾生。顛倒妄想。",
    "X26n0566_001:0920c18": "受諸苦惱。故說此般若法門。令其修習。皆得解脫",
    "X26n0566_001:0921a01": "也。[0921a01] 紫&#x6822;云。五蘊為萬苦根株。千殃之本。眾生未",
    "X26n0566_001:0921a02": "能空此。故縈纏苦厄。如蠶作繭。於百沸湯中。頭出",
    "X26n0566_001:0921a03": "頭沒。絲無斷日。菩薩既斷蘊絲。故得空色兩融。智",
    "X26n0566_001:0921a04": "悲並運。若事若理。圓融洞徹。一無隔閡。故稱自在。",
    "X26n0566_001:0921a05": "[0921a05] 義詮云。度苦句。顯觀成破障。即到彼岸義。",
    "X26n0566_001:0921a06": "[0921a06] △此四句。為一經之綱。佛要與舍利子說深般若。",
    "X26n0566_001:0921a07": "教之發大乘心。悲智俱修。而證無上菩提之果。特",
    "X26n0566_001:0921a08": "舉箇能行之菩薩為證據。欲其照樣而行也。這菩",
    "X26n0566_001:0921a09": "薩所行之般若。不是二乘所證人空般若。乃徹骨",
    "X26n0566_001:0921a10": "徹髓一切法空。空見亦空。之深般若。此深般若。他",
    "X26n0566_001:0921a11": "人不能到。惟菩薩終日在裏面行履。直到究竟實",
    "X26n0566_001:0921a12": "相田地。這箇時節。真照現前。照見五蘊之法。本來",
    "X26n0566_001:0921a13": "清淨。常住一心。原是如來藏不生不滅之真空。&#x8462;",
    "X26n0566_001:0921a14": "凡夫無智。為五蘊所縛。二乘智淺。為斷空所縛。深",
    "X26n0566_001:0921a15": "般若照見五蘊本來自空。即五蘊離五蘊。不必屏",
    "X26n0566_001:0921a16": "除五蘊而後見其空也。這五蘊就是苦。五蘊既空",
    "X26n0566_001:0921a17": "誰為苦者。誰為受者。故不動此岸而躋彼岸。方知",
    "X26n0566_001:0921a18": "苦即法身。障即般若。厄即解脫。豈非大自在境界",
    "X26n0566_001:0921a19": "乎。&#x8462;般若既到彼岸。則大悟大徹。妙理現前。隨一",
    "X26n0566_001:0921a20": "切時。無非此深般若之運用。由是得身自在。心自",
    "X26n0566_001:0921a21": "在。法自在。自利利他。世出世法。無往不是一大自",
    "X26n0566_001:0921a22": "在道場。而一切苦厄。無不盡度矣。菩薩行深般若",
    "X26n0566_001:0921a23": "之功用若此。學般若者。可不以之為準的乎。[0921a23] ○尋",
    "X26n0566_001:0921a24": "珠云。照見句。望上。則釋出般若。望下。則生起空中",
    "X26n0566_001:0921b01": "無諸法及大明等文。度苦句。生起無恐怖。離顛倒。",
    "X26n0566_001:0921b02": "及能除二句文。一經大旨。總此二句括盡。",
    "X26n0566_001:0921b03": "[0921b03] 舍利子。",
    "X26n0566_001:0921b04": "[0921b04] 舊說云。舍利弗母。聰慧&#x9834;脫。其眼如鶖鳥。轉動明",
    "X26n0566_001:0921b05": "徹。故母因鳥立名。子由母彰字。舍利是鳥名。此翻",
    "X26n0566_001:0921b06": "為鶖鷺。梵語弗。此云子。是彼之子。連母為號也。",
    "X26n0566_001:0921b07": "[0921b07] 義句詮云。舍利子於千二百聲聞中。智慧第一。惟",
    "X26n0566_001:0921b08": "是菩薩大悲行智。智遂深廣。尊者雖智。猶缺悲心。",
    "X26n0566_001:0921b09": "智因淺少。今欲發起二乘人入菩薩深智。佛故特",
    "X26n0566_001:0921b10": "呼其名而告之。",
    "X26n0566_001:0921b11": "[0921b11] 色不異空。",
    "X26n0566_001:0921b12": "[0921b12] 此句是破凡夫有見。正明空觀義。",
    "X26n0566_001:0921b13": "[0921b13] 空不異色。",
    "X26n0566_001:0921b14": "[0921b14] 此句是破二乘偏空。兼凡外斷空。正明假觀義。",
    "X26n0566_001:0921b15": "[0921b15] 色即是空。空即是色。",
    "X26n0566_001:0921b16": "[0921b16] 此二句是融權淺菩薩邊見。正明中觀義。[0921b16] ○玄鏡",
    "X26n0566_001:0921b17": "云。色是法相之首。五蘊之初故。諸經凡欲說空義。",
    "X26n0566_001:0921b18": "皆先約色。如大般若從色以上。種智已還。八十餘",
    "X26n0566_001:0921b19": "科。皆將色例也。[0921b19] 宗泐云。色即四大幻色。空乃般",
    "X26n0566_001:0921b20": "若真空。眾生由迷真空而受幻色。如水之成&#x6C37;也。",
    "X26n0566_001:0921b21": "菩薩修般若觀慧。照了幻色。即是真空。其猶融&#x6C37;",
    "X26n0566_001:0921b22": "為水也。然色之與空。其體無殊。如&#x6C37;不異水。水不",
    "X26n0566_001:0921b23": "異&#x6C37;。復恐鈍根眾生不了。猶存色空二見。當知&#x6C37;",
    "X26n0566_001:0921b24": "即是水。水即是&#x6C37;。若受。若想。若行。若識。莫不皆然。",
    "X26n0566_001:0921c01": "此乃一經之要。般若之心也。[0921c01] 文句云。色不異空",
    "X26n0566_001:0921c02": "者。明色乃幻化所為。必不礙空。若礙於空。即是實",
    "X26n0566_001:0921c03": "色。非幻化矣。空不異色者。明空乃一真顯露。必不",
    "X26n0566_001:0921c04": "妨色。若礙於色。即是斷空。非真空矣。此言色空不",
    "X26n0566_001:0921c05": "相礙也。[0921c05] 色即是空者。明色非滅空也。空即是色者。",
    "X26n0566_001:0921c06": "明不可以空取於空也。此言色空無二也。真空如",
    "X26n0566_001:0921c07": "大圓鏡。應物現形。鏡中初無其物。故曰真空。未嘗",
    "X26n0566_001:0921c08": "不有。即有辨空。幻色如泡影電雲。當其出現。何嘗",
    "X26n0566_001:0921c09": "無像。一剎那頃。變滅歸空。故曰幻有未始不空。即",
    "X26n0566_001:0921c10": "空明有。受想行識等。具云受不異空。空不異受。受",
    "X26n0566_001:0921c11": "即是空。空即是受。准此例解。",
    "X26n0566_001:0921c12": "[0921c12] 受想行識。亦復如是。",
    "X26n0566_001:0921c13": "[0921c13] 先言色空。次言受想行識者。五蘊之法。生則先從",
    "X26n0566_001:0921c14": "識起。滅則先從色除。經準滅門。明智起惑亡。色隱",
    "X26n0566_001:0921c15": "空顯。故先以色明。受等例知。[0921c15] 正解云。此四蘊本",
    "X26n0566_001:0921c16": "是一心。約有四種功能差別。故開而為四。亦復如",
    "X26n0566_001:0921c17": "是者。亦例上色蘊。復作如是觀也。[0921c17] 蒙求參曰。五",
    "X26n0566_001:0921c18": "蘊只是色心二者。佛與愚心者開出五蘊。色以質",
    "X26n0566_001:0922a01": "礙為性。染污為義。是眾生堅固妄想所成。受以領",
    "X26n0566_001:0922a02": "納為性。苦藥平等為義。是眾生&#x8657;明妄想所成。想",
    "X26n0566_001:0922a03": "以思慮為性。緣念三世為義。是眾生融通妄想所",
    "X26n0566_001:0922a04": "成。行以遷流為性。次第改變為義。是眾生幽隱妄",
    "X26n0566_001:0922a05": "想所成。識以含藏執持為性。了別境界為義。是眾",
    "X26n0566_001:0922a06": "生顛倒細微精想所成。[0922a06] ○色即十一色法。不出依",
    "X26n0566_001:0922a07": "正二報。一是五根四大。有形可見。名為根身世界。",
    "X26n0566_001:0922a08": "又名眾生有情世界。正報也。在阿賴耶識為親相",
    "X26n0566_001:0922a09": "分。一是外境。凡在十界內有形可見。有相可名者。",
    "X26n0566_001:0922a10": "名為器世界。依報也。在阿賴耶識為&#x758E;相分。凡夫",
    "X26n0566_001:0922a11": "為五蘊所覆。執色為真色。著常見而迷空。是色與",
    "X26n0566_001:0922a12": "空異。二乘離五蘊而觀空。著斷見而滅色。是空與",
    "X26n0566_001:0922a13": "色異。菩薩去凡夫之我相。除二乘之偏空。知幻色",
    "X26n0566_001:0922a14": "非色。真空不空。而明其不異。舍空別無色。而色即",
    "X26n0566_001:0922a15": "空。舍色別無空。而空即色。而明其即是。",
    "X26n0566_001:0922a16": "[0922a16] △觀自在菩薩。照見五蘊皆空。這不是蘊自為蘊。",
    "X26n0566_001:0922a17": "空自為空。兩件而有異的。乃一體而即是的。色是",
    "X26n0566_001:0922a18": "法相之首。五蘊之初。故欲釋空。先舉色。一則以色",
    "X26n0566_001:0922a19": "是堅固妄想凝結而成。是眾生最易執著處。二則",
    "X26n0566_001:0922a20": "與空體相敵對角立。是最難和會處。若於此勘破。",
    "X26n0566_001:0922a21": "則其餘四蘊。瓦解&#x6C37;消。所謂一根既返源。六根成",
    "X26n0566_001:0922a22": "解脫也。[0922a22] ○凡外二乘。看色空作兩樣。色是生。空是",
    "X26n0566_001:0922a23": "滅。色是垢。空是淨。色是增。空是減。異見競生。於是",
    "X26n0566_001:0922a24": "生出向背取舍。分出凡聖迷悟來。故說箇不異。以",
    "X26n0566_001:0922b01": "破色空之異見。權淺菩薩雖已知色空之不異矣。",
    "X26n0566_001:0922b02": "猶未免看色空作兩件。色是事。空是理。色是相。空",
    "X26n0566_001:0922b03": "是性。色是用。空是體。二見恒存。於是費幾許融通",
    "X26n0566_001:0922b04": "攝入。用幾許會合銷歸。理體未得圓融。照用不得",
    "X26n0566_001:0922b05": "泯絕。故說箇即是。以破色空之二見。[0922b05] ○凡外小乘",
    "X26n0566_001:0922b06": "認色為實有。異於空之&#x8657;無。遂見色能障空。而空",
    "X26n0566_001:0922b07": "為色礙。菩薩見一切色是幻色。俱無自性。此無性",
    "X26n0566_001:0922b08": "之色。即是無我空理。初不見有絲毫可以點染得",
    "X26n0566_001:0922b09": "空。亦不見有絲毫可以夾雜得空。色相與空相。初",
    "X26n0566_001:0922b10": "無差別。是不異空的。此句是即俗明真之空觀。顯",
    "X26n0566_001:0922b11": "真諦也。二乘與初心菩薩。見空為斷滅。異於色之",
    "X26n0566_001:0922b12": "染污。遂致滅色歸空。而色為空礙。菩薩見自性空",
    "X26n0566_001:0922b13": "為真空。周遍法界。此無我空理。&#x5FA7;在一切色中。不",
    "X26n0566_001:0922b14": "見空外有箇染污的色相。不見空中有可斷滅的",
    "X26n0566_001:0922b15": "色相。空體與色體。了無變動。是不異色的。此句是",
    "X26n0566_001:0922b16": "從體起用之假觀。顯俗諦也。[0922b16] 識得色空不異。則不",
    "X26n0566_001:0922b17": "受一法。不捨一法。便不墮凡小境界。然即俗明真。",
    "X26n0566_001:0922b18": "從體起用。權淺菩薩。未免分作兩件。或融或分。或",
    "X26n0566_001:0922b19": "照或遮。終不能到平等普融。一相一味田地。故又",
    "X26n0566_001:0922b20": "以一體不二絕待之即以中之。[0922b20] 不異空之色。非待",
    "X26n0566_001:0922b21": "會色歸空也。全色即空。所稱全事即理。無有少許",
    "X26n0566_001:0922b22": "理性而不在此事中。不異色之空。非待從空現色",
    "X26n0566_001:0922b23": "也。全空即色。所稱全理即事。無有少許事相。而不",
    "X26n0566_001:0922b24": "在此理中。既了色即是空。正照時不妨有遮。既了",
    "X26n0566_001:0922c01": "空即是色。正遮時不妨有照。遮照不二。是名中道",
    "X26n0566_001:0922c02": "禪那第一妙觀。顯第一義諦也。(亦名中諦)色蘊既破。其",
    "X26n0566_001:0922c03": "餘四蘊。亦如是不異的。亦如是即是的。所謂五蘊",
    "X26n0566_001:0922c04": "皆空者如此。不離五蘊而空五蘊。非行深般若到",
    "X26n0566_001:0922c05": "彼岸之大菩薩。能如是乎。",
    "X26n0566_001:0922c06": "[0922c06] 舍利子是諸法空相。",
    "X26n0566_001:0922c07": "[0922c07] 即是真如自相也。[0922c07] 疏云。謂蘊等非一。故云諸法。",
    "X26n0566_001:0922c08": "顯此空寂。故云空相。[0922c08] 宗泐云。空相者。真空實相",
    "X26n0566_001:0922c09": "也。菩薩復告舍利子云。既了諸法。當體即是真空",
    "X26n0566_001:0922c10": "實相。實相之體本無生滅。既無生滅。豈有垢淨。既",
    "X26n0566_001:0922c11": "無垢淨。豈有增減乎。[0922c11] 會要云。真空相。即以不生",
    "X26n0566_001:0922c12": "不滅等為相。[0922c12] 紫&#x6822;云。此空相。照見五蘊之空也。",
    "X26n0566_001:0922c13": "[0922c13] 廣承云。是諸法者。略則指上五蘊。廣則十界法",
    "X26n0566_001:0922c14": "也。空相者。實相也。經云。無相不相。名為實相。又云",
    "X26n0566_001:0922c15": "觀一切法空如實相。即此意。",
    "X26n0566_001:0922c16": "[0922c16] 不生不滅。不垢不淨。不增不減。",
    "X26n0566_001:0922c17": "[0922c17] 句詮云。上文說蘊即是空。其實不獨五蘊。一切諸",
    "X26n0566_001:0922c18": "法。都是即空的。諸法色相。人人能知。諸法空相。可",
    "X26n0566_001:0923a01": "還知否。在凡夫法上看來。似乎緣至即生。緣散即",
    "X26n0566_001:0923a02": "滅。不知此以諸法色相言也。若是諸法空相不然。",
    "X26n0566_001:0923a03": "諸法從緣而生。緣生無性。其實法本無生。諸法緣",
    "X26n0566_001:0923a04": "離則滅。滅惟緣滅。其實法本無滅。是不生不滅的。",
    "X26n0566_001:0923a05": "[0923a05] 在聲聞緣覺法上看來。似乎有垢可去。有淨可修。",
    "X26n0566_001:0923a06": "不知此以諸法假相言也。若諸法空相。則雖在有",
    "X26n0566_001:0923a07": "漏色中。而空體不染。雖在無漏色內。而空體如故。",
    "X26n0566_001:0923a08": "是不垢不淨的。[0923a08] 在菩薩法上看來。萬德俱圓似增。",
    "X26n0566_001:0923a09": "惑障俱盡似減。不知此以諸法修相言也。若是諸",
    "X26n0566_001:0923a10": "法空相。從來修證不到。德滿不增。本來變壞不得。",
    "X26n0566_001:0923a11": "障盡非減。是不增不減的。[0923a11] 則諸法空相。即是般若",
    "X26n0566_001:0923a12": "實相。即所謂常住不動。無有變壞之真如心也。即",
    "X26n0566_001:0923a13": "所謂清淨本然。周遍法界之如來藏也。即所謂是",
    "X26n0566_001:0923a14": "法平等。無有高下之正等正覺也。[0923a14] 尋珠云。若約",
    "X26n0566_001:0923a15": "直明空體釋之。十界五蘊。通名諸法。從本以來。常",
    "X26n0566_001:0923a16": "自寂滅。強名實相。實相無相。故曰空相。以生滅垢",
    "X26n0566_001:0923a17": "淨增減求之。皆不可得。不生故無生死相。不滅故",
    "X26n0566_001:0923a18": "無涅槃相。不垢故無煩惱相。不淨故無菩提相。不",
    "X26n0566_001:0923a19": "增故無結業相。不減故無解脫相。",
    "X26n0566_001:0923a20": "[0923a20] △義詮云。上文已說明五蘊皆空。隱然顯出一箇",
    "X26n0566_001:0923a21": "真空相貌。恐人不能領略。認作觀照工夫邊事。信",
    "X26n0566_001:0923a22": "不及實相本然。所以就諸法中指出空相來。使知",
    "X26n0566_001:0923a23": "本來實相。原是如此。若此空相。不能時時現前。照",
    "X26n0566_001:0923a24": "起即生。照過則滅。照明則淨。照亡則垢。照現即增。",
    "X26n0566_001:0923b01": "照絕則減。只管道即色即空。總是光影邊事。算不",
    "X26n0566_001:0923b02": "得真智照。故特明之。[0923b02] ○尋珠云。此就空釋體也。廣",
    "X26n0566_001:0923b03": "明五蘊本空。空即實相。以六不字就此本空釋出",
    "X26n0566_001:0923b04": "其體。是者。直指之詞。諸法。涵下入。處。界。諦。緣。度等",
    "X26n0566_001:0923b05": "也。空相乃真空妙相。是靈明絕待。本來無物之真",
    "X26n0566_001:0923b06": "空。即諸法之自性也。[0923b06] ○附正解。諸法當情。故有生",
    "X26n0566_001:0923b07": "有滅。凡夫見得根身有生老病死。塵界有成住壞",
    "X26n0566_001:0923b08": "空。識心有生住異滅。惟此真空之體。本來寂靜。究",
    "X26n0566_001:0923b09": "竟堅固。故云不生不滅。此示真諦。[0923b09] &#x8EAD;空厭有。故分",
    "X26n0566_001:0923b10": "染淨。二乘見得三界內流轉門。及苦集二諦是垢",
    "X26n0566_001:0923b11": "相。三界外還滅門。及滅道二諦是淨相。由是避五",
    "X26n0566_001:0923b12": "濁惡境。趨無為偏空。惟此真空妙有之中。十界平",
    "X26n0566_001:0923b13": "等。故云不垢不淨。此示俗諦。[0923b13] 二邊對待。故有增有",
    "X26n0566_001:0923b14": "減。菩薩修斷。所謂布施度慳貪。智慧度愚痴等。因",
    "X26n0566_001:0923b15": "見得真理漸圓。惑障漸消。惟此真空妙有之體。凡",
    "X26n0566_001:0923b16": "聖渾融。真妄俱泯。故曰不增不減。此示中諦。而科",
    "X26n0566_001:0923b17": "為觀境。於理未&#x604A;。存參。[0923b17] ○正解云。前節三觀。是示",
    "X26n0566_001:0923b18": "真見破妄見。此節三諦。是示真相破妄相。",
    "X26n0566_001:0923b19": "[0923b19] 是故空中。",
    "X26n0566_001:0923b20": "[0923b20] 是故。承上文而言。空中者。是前不生不滅等真空",
    "X26n0566_001:0923b21": "之中也。彼真空之中。無五蘊以下等諸法。明真空",
    "X26n0566_001:0923b22": "離相也。[0923b22] 尋珠云。此結上起下。廣明般若真空。無",
    "X26n0566_001:0923b23": "世間出世間諸法也。結上者。此中無字。根上六不",
    "X26n0566_001:0923b24": "字來。起下者。是故空中四字。一氣貫到無智無得",
    "X26n0566_001:0923c01": "句。正根上不生不滅等之真空說。故著是故二字。",
    "X26n0566_001:0923c02": "[0923c02] 集解云。空。無極也。空中。無極而太極也。",
    "X26n0566_001:0923c03": "[0923c03] 無色。無受想行識。",
    "X26n0566_001:0923c04": "[0923c04] 此空五蘊也。[0923c04] ○宗泐云。此真空實相之中。既不可",
    "X26n0566_001:0923c05": "以生滅垢淨增減求之。故總結云。無色。無受想行",
    "X26n0566_001:0923c06": "識等。[0923c06] 集解云。空。即不生不滅之真體。真體中何",
    "X26n0566_001:0923c07": "來有色受想行識等之名相耶。[0923c07] 尋珠云。前照五",
    "X26n0566_001:0923c08": "蘊空。就人而言。此云空無五蘊。就性而言。[0923c08] 賢首",
    "X26n0566_001:0923c09": "云。無色等無字。指與空義相違說。理實。皆悉不壞",
    "X26n0566_001:0923c10": "色等。以自性空。不待壞故。下並準知。",
    "X26n0566_001:0923c11": "[0923c11] 無眼耳鼻舌身意。無色聲香味觸法。",
    "X26n0566_001:0923c12": "[0923c12] 既無五蘊。亦無六根六塵。此空十二入也。[0923c12] 文句",
    "X26n0566_001:0923c13": "云。眼耳鼻舌身意。謂之六根。猶草木之有根也。[0923c13] 眼",
    "X26n0566_001:0923c14": "見為色塵。耳聞為聲塵。鼻嗅為香塵。舌嘗為味塵。",
    "X26n0566_001:0923c15": "身染為觸塵。意著為法塵。是為六塵。如塵沙之障",
    "X26n0566_001:0923c16": "蔽也。以其污人之淨心。故曰塵。[0923c16] 塵根和合為十二",
    "X26n0566_001:0923c17": "處。處猶所也。言各有所在也。[0923c17] 佛海云。舊云十二",
    "X26n0566_001:0923c18": "入。言六根六塵。互相涉入。新云十二處。言內根外",
    "X26n0566_001:0924a01": "塵。各有處所。行者日用。照此根塵。體即般若。頓空",
    "X26n0566_001:0924a02": "圓覺。故言無也。",
    "X26n0566_001:0924a03": "[0924a03] 無眼界。乃至無意識界。",
    "X26n0566_001:0924a04": "[0924a04] 既無十二入。亦無十八界。十八界者。六根。六塵。六",
    "X26n0566_001:0924a05": "識也。舉首末二界。超略中間十六。故用乃至二字。",
    "X26n0566_001:0924a06": "省文耳。[0924a06] 文句云。從見為眼識。從聞為耳識。從臭",
    "X26n0566_001:0924a07": "為鼻識。從嘗為舌識。從染為聲識。從分別為意識。",
    "X26n0566_001:0924a08": "謂之六識。識。謂妄生辨根。昏翳真智也。界。謂限域",
    "X26n0566_001:0924a09": "也。[0924a09] 尋珠云。六識分別六塵。執妄成差。各有界限。",
    "X26n0566_001:0924a10": "名十八界。雖三六並舉。重在六識。六識本惟一識。",
    "X26n0566_001:0924a11": "但隨見聞覺知六用不同。如一猿猴。應於六窗。遂",
    "X26n0566_001:0924a12": "名六識界。[0924a12] 楞伽經。謂人有八識。眼耳鼻舌身為",
    "X26n0566_001:0924a13": "前五識。五蘊之受。是此五識功能。意識為第六。五",
    "X26n0566_001:0924a14": "蘊之想。是此意識功能。七識八識有名字而無體",
    "X26n0566_001:0924a15": "質。即寄在六種內。&#x8462;七為傳送識。即是意根。乃此",
    "X26n0566_001:0924a16": "心之動。而遷流不住者。五蘊中之行。是其功能。八",
    "X26n0566_001:0924a17": "為含藏識。五蘊中識字。下文十二緣中識字。俱屬",
    "X26n0566_001:0924a18": "此識。即是六種識的根本。所謂本以一精明。分成",
    "X26n0566_001:0924a19": "六和合也。[0924a19] ○宗泐云。如上三科。不出色心二法。為",
    "X26n0566_001:0924a20": "迷心重者。說為五蘊。為迷色重者。說為十二入。為",
    "X26n0566_001:0924a21": "心色俱迷者。說為十八界。修學之人。隨其根器。但",
    "X26n0566_001:0924a22": "修一科。即得悟入。[0924a22] ○正解云。以上三節。明無蘊處",
    "X26n0566_001:0924a23": "界法。是斷凡情。",
    "X26n0566_001:0924a24": "[0924a24] 無無明。亦無無明盡。乃至無老死。亦無老死盡。",
    "X26n0566_001:0924b01": "[0924b01] 此空十二因緣也。無明緣行。行緣識。識緣名色。名",
    "X26n0566_001:0924b02": "色緣六入。六入緣觸。觸緣受。受緣愛。愛緣取。取緣",
    "X26n0566_001:0924b03": "有。有緣生。生緣老死憂悲苦惱。亦名十二支。互相",
    "X26n0566_001:0924b04": "繇籍。名緣。支派分別。名支。亦舉首末而略其中。故",
    "X26n0566_001:0924b05": "亦云乃至。始無明。終老死。因緣生也。次第而生。即",
    "X26n0566_001:0924b06": "一大苦蘊生。釋典名為順觀流轉門是也。無明盡",
    "X26n0566_001:0924b07": "至老死盡。因緣滅也。以次而滅即一大苦蘊滅。釋",
    "X26n0566_001:0924b08": "典名為逆觀還滅門是也。滅即是盡。[0924b08] 宗泐云。此",
    "X26n0566_001:0924b09": "十二因緣。該三世因果。展轉因依。一念無明心。鼓",
    "X26n0566_001:0924b10": "動真如海。生死漩澓。如輪旋轉。一切眾生迷而不",
    "X26n0566_001:0924b11": "知。此本緣覺人所觀之境。大乘般若。洞徹真空。純",
    "X26n0566_001:0924b12": "一大光明藏。安有所謂流轉還滅。種種差別次第",
    "X26n0566_001:0924b13": "耶。故曰無。曰盡也。[0924b13] 按義詮尋珠等說。性智本明。",
    "X26n0566_001:0924b14": "妙湛瑩淨。由妄念瞥起。俄成晦昧。故名無明。從此",
    "X26n0566_001:0924b15": "遷流不住。見之行事。造種種業。故緣行識者。因行",
    "X26n0566_001:0924b16": "而起業識。了別境界為來生種子。由此三支為根",
    "X26n0566_001:0924b17": "本。引起後九支成三世之緣。無明與行二支。為過",
    "X26n0566_001:0924b18": "去之因。而識又為現在果之托始。幻形方謝。神識",
    "X26n0566_001:0924b19": "即馳。投托母胎。具受想行識等名。及形質之色。故",
    "X26n0566_001:0924b20": "曰識緣名色。既有名色。胎中遂具六根。有入塵之",
    "X26n0566_001:0924b21": "用。故曰名色緣六入。既有六入。出胎便與六塵相",
    "X26n0566_001:0924b22": "交接。故緣觸。既有覺觸。便有苦樂在心下領略。故",
    "X26n0566_001:0924b23": "緣受。已上五支。乃現在所受果也。心既領受。便貪",
    "X26n0566_001:0924b24": "種種勝妙資具及婬欲等事。故緣愛。既有貪愛。便",
    "X26n0566_001:0924c01": "馳求不息。於境生取著心。故緣取。由愛而取。著意",
    "X26n0566_001:0924c02": "馳求。便造種種三有之業。故曰取緣有。此三支乃",
    "X26n0566_001:0924c03": "現世所作之因也。由諸有結為三界生因。來世復",
    "X26n0566_001:0924c04": "於四生六道中受生。既有生。則必有老有死。由此",
    "X26n0566_001:0924c05": "輪迴無了期矣。此二支。乃來世當受之果也。[0924c05] 上文",
    "X26n0566_001:0924c06": "蘊入處界橫說。乃一時具足的。是說十二緣的本",
    "X26n0566_001:0924c07": "質。此十二緣&#x7AEA;說。乃三世相因的。是說蘊界等的",
    "X26n0566_001:0924c08": "因果。名為流轉門。知流轉起自無明。當從無明滅",
    "X26n0566_001:0924c09": "起。直至老死相因俱滅。名還滅門。這流轉門。是緣",
    "X26n0566_001:0924c10": "覺觀空的悟因。這還滅門。是緣覺證空的修因。此",
    "X26n0566_001:0924c11": "亦是從悟入修方便之法。空中則無此法也。[0924c11] ○緣",
    "X26n0566_001:0924c12": "覺乘則從此悟道超出三界。",
    "X26n0566_001:0924c13": "[0924c13] 無苦集滅道。",
    "X26n0566_001:0924c14": "[0924c14] 此觀四諦清淨也。[0924c14] 尋珠云。苦以逼迫為相。廣如",
    "X26n0566_001:0924c15": "八苦。略如三苦等。即生死也。是苦果。集以招感為",
    "X26n0566_001:0924c16": "相。廣如八萬四千亂想。略如見思。即惑業也。是苦",
    "X26n0566_001:0924c17": "因。此二者世間法也。滅以可證為相。即有餘涅槃",
    "X26n0566_001:0924c18": "也。是樂果。道以可修為相。即三十七助道品。是樂",
    "X26n0566_001:0925a01": "因。此二者出世間法也。說此四諦。而先果後因者。",
    "X26n0566_001:0925a02": "欲令眾生知苦而斷集。慕滅而修道。始可離苦得",
    "X26n0566_001:0925a03": "樂也。此本聲聞小乘人所觀之境。真空中亦無苦",
    "X26n0566_001:0925a04": "樂。亦無因果。安有四諦。[0925a04] 以上緣諦境中。流轉苦集。",
    "X26n0566_001:0925a05": "俱是垢相。還滅。滅道。但是淨相。空中垢淨兩忘。以",
    "X26n0566_001:0925a06": "故一切無有。[0925a06] 義詮云。緣覺比聲聞人根器較高。",
    "X26n0566_001:0925a07": "一悟緣生。便知空理。一悟流轉。便知還滅。不必以",
    "X26n0566_001:0925a08": "苦悚之。以滅忻之。中下根。則須說苦方畏。說滅方",
    "X26n0566_001:0925a09": "忻。說集方厭。說道方修。故佛與聲聞人說四諦法。",
    "X26n0566_001:0925a10": "比緣生法更說得簡確詳切。此方便中之方便也。",
    "X26n0566_001:0925a11": "諦者。審實之義。[0925a11] ○聲聞乘則從此起悟。超出三界。",
    "X26n0566_001:0925a12": "[0925a12] 無智亦無得。",
    "X26n0566_001:0925a13": "[0925a13] 此智得俱無也。此句總結上文。以起下文。[0925a13] 正解",
    "X26n0566_001:0925a14": "云。智為六度之主。即能證之智也。得即二空所顯",
    "X26n0566_001:0925a15": "真如。此所證之理也。然能證所證。即是對待增損",
    "X26n0566_001:0925a16": "之法。而有邊見。非大乘教。故在所當遣。[0925a16] 宗泐云。",
    "X26n0566_001:0925a17": "智者。般若之智也。大乘菩薩。以智照境。既無五蘊",
    "X26n0566_001:0925a18": "及四諦諸法。即是人法皆空。境智俱泯。如病去藥",
    "X26n0566_001:0925a19": "忘。故云無智亦無得。[0925a19] 尋珠云。乃智圓照之妙心。",
    "X26n0566_001:0925a20": "即是般若。得乃所證寂滅之理境。即是彼岸。初心",
    "X26n0566_001:0925a21": "菩薩慧淺。有照可用。有理可得。般若真空。乃二空",
    "X26n0566_001:0925a22": "所顯。空見亦空。所照之境既忘。能照之智亦寂。境",
    "X26n0566_001:0925a23": "智能所俱無。則真空實相。歸於無所得而已。有法",
    "X26n0566_001:0925a24": "可得。則有增減。無可得。又有何德可增。何妄可減",
    "X26n0566_001:0925b01": "乎。所謂般若即非般若。實相即是非相。此其所以",
    "X26n0566_001:0925b02": "為深般若乎。[0925b02] 淺說云。心體本明。智不外假。心體",
    "X26n0566_001:0925b03": "本足。得不外求。無智斯無不智。無得斯無不得。空",
    "X26n0566_001:0925b04": "中者。既無五蘊而淨&#x7FA3;業。無根塵而絕外緣。無知",
    "X26n0566_001:0925b05": "見煩惱而息內障。生死不繫。迷悟兩忘。究竟不過",
    "X26n0566_001:0925b06": "還其本來。止於自在。固非有加益者。故終之以無",
    "X26n0566_001:0925b07": "得云。[0925b07] ○正解云。已上三節明無緣覺。聲聞。菩薩。諸",
    "X26n0566_001:0925b08": "法。是斷聖解。合前三節。總為斷惑。總是釋五蘊皆",
    "X26n0566_001:0925b09": "空。[0925b09] 集解云。自初地至大乘。皆當了此蘊空法以",
    "X26n0566_001:0925b10": "復真體。",
    "X26n0566_001:0925b11": "[0925b11] △上文雖云不生不滅不垢不淨不增不減。只是",
    "X26n0566_001:0925b12": "顯真空自相。而未明真空無相。若不一一深明。則",
    "X26n0566_001:0925b13": "智照不得泯絕。實相非相不得現前。所以歷歷推",
    "X26n0566_001:0925b14": "之。直到無智無得。然後深般若無遺蘊。而彼岸始",
    "X26n0566_001:0925b15": "得究竟也。生滅垢淨增減在諸法上見。人若未見",
    "X26n0566_001:0925b16": "空相。則見有一切諸法。及乎既見空相。真常性中。",
    "X26n0566_001:0925b17": "求於去來生死迷悟。了不可得。是故一分法相。俱",
    "X26n0566_001:0925b18": "無所有。但上根人。一聞蘊空。一了即一切了。中下",
    "X26n0566_001:0925b19": "人與他說色。不知色蘊是何相狀。與他說受想行",
    "X26n0566_001:0925b20": "識。不知四蘊如何區分。於是佛將五蘊的根蒂處",
    "X26n0566_001:0925b21": "所界分。詳開出來。眼耳鼻舌身意為六根。是五蘊",
    "X26n0566_001:0925b22": "的根蒂。色聲香味觸法為六塵。合六根為十二處。",
    "X26n0566_001:0925b23": "是五蘊的處所。眼識耳識鼻識舌識身識意識為",
    "X26n0566_001:0925b24": "六識。并前十二處為十八界。是五蘊的界分。五蘊",
    "X26n0566_001:0925c01": "只是色心二字。眼耳鼻舌身。色聲香味觸為色法。",
    "X26n0566_001:0925c02": "意為心法。以心中之意分別五塵而生法相。法乃",
    "X26n0566_001:0925c03": "心色各半者也。又於識字內。分別出受想行三字",
    "X26n0566_001:0925c04": "的界分來。五蘊之受。五蘊之想。五蘊之行。皆識為",
    "X26n0566_001:0925c05": "之。其功能各有分屬。已見前註。[0925c05] 緣覺法。聲聞法。菩",
    "X26n0566_001:0925c06": "薩法。皆對治蘊入處界歸空之法。蘊入處界種種",
    "X26n0566_001:0925c07": "名色。皆惟依妄念而有。真性中本無有念。誰辨根",
    "X26n0566_001:0925c08": "塵。所以菩薩既識真空面目。便知空中諸法相。一",
    "X26n0566_001:0925c09": "切俱離。蘊界處入。流轉苦集。此就世間諸法。推廣",
    "X26n0566_001:0925c10": "言之。以見真空中之無所得也。還滅。滅道。智得俱",
    "X26n0566_001:0925c11": "無。此就出世間諸法。推深言之。以見真空中之無",
    "X26n0566_001:0925c12": "所得也。智照若不到這裏。如何得凡聖情忘。心識",
    "X26n0566_001:0925c13": "路絕。只是空中&#x5374;也不容易到。果然到這裏。則色",
    "X26n0566_001:0925c14": "不異空。直至無智無得。只作一句看。如大海印。一",
    "X26n0566_001:0925c15": "時現前。不然一落落在階級心量裏。一句是一箇",
    "X26n0566_001:0925c16": "位次。則真空實相圓頓之理。如何融會。",
    "X26n0566_001:0925c17": "[0925c17] 以無所得故。",
    "X26n0566_001:0925c18": "[0925c18] 承上無得而言。[0925c18] 清涼曰。無所得即般若相。由得",
    "X26n0566_001:0926a01": "般若無得智慧也。[0926a01] 記云。前云無智亦無得。故今",
    "X26n0566_001:0926a02": "躡為因行由是而得果。前明所離是斷惑。今明所",
    "X26n0566_001:0926a03": "得是證果也。[0926a03] 尋珠曰。無所得雖近疊無得二字。",
    "X26n0566_001:0926a04": "亦即遠束前七空字。六不字。十三箇無字來。以生",
    "X26n0566_001:0926a05": "下佛菩薩皆用之為因也。[0926a05] 釋要云。空中無蘊界",
    "X26n0566_001:0926a06": "以至無智得者。豈俟融絕而後無哉。良以本無所",
    "X26n0566_001:0926a07": "得故也。本無所得。名之為諦。了此無得。名之為觀。",
    "X26n0566_001:0926a08": "此即所謂深般若也。以無所得句。當連上段看。",
    "X26n0566_001:0926a09": "[0926a09] 賢首曰。以者。由也。故者。因也。由前無所得為因。令",
    "X26n0566_001:0926a10": "後有得也。",
    "X26n0566_001:0926a11": "[0926a11] 菩提薩埵依般若波羅蜜多故心無罣礙(行成)。無罣礙故",
    "X26n0566_001:0926a12": "無有恐怖(斷障)。遠離顛倒夢想。究竟涅槃(得果)。",
    "X26n0566_001:0926a13": "[0926a13] 此明菩薩證理果。[0926a13] 宗泐云。菩提薩埵。能依之人",
    "X26n0566_001:0926a14": "也。般若波羅蜜多。所依之法也。菩薩依此般若修",
    "X26n0566_001:0926a15": "證。功成理顯。故得心無業縛。因無業縛。故無生死",
    "X26n0566_001:0926a16": "恐怖。既無生死恐怖。則無顛倒煩惱。三障既空。三",
    "X26n0566_001:0926a17": "德乃顯。故云究竟涅槃。梵語摩訶般涅槃。華言大",
    "X26n0566_001:0926a18": "滅度。大即法身。滅即解脫。度即般若。此之三德。非",
    "X26n0566_001:0926a19": "別有也。即三障是。迷即三障。悟即三德。所謂生死",
    "X26n0566_001:0926a20": "即法身。煩惱即般若。結業即解脫也。然雖障即是",
    "X26n0566_001:0926a21": "德。若非般若之功德不能顯。譬如磨鏡。垢盡明現",
    "X26n0566_001:0926a22": "也。[0926a22] 賢首疏云。心無罣礙。行成也。離罣離倒等。斷",
    "X26n0566_001:0926a23": "障也。究竟涅槃。得果也。涅槃。此云圓寂。德無不備",
    "X26n0566_001:0926a24": "稱圓。障無不盡稱寂。一得永得曰究竟。無罣礙。是",
    "X26n0566_001:0926b01": "惑不礙心。境不礙智。[0926b01] 蒙求云。罣者。有所繫縛。如",
    "X26n0566_001:0926b02": "罥之罣。礙者。有所挽礙。如石之阻。失真曰顛。逐妄",
    "X26n0566_001:0926b03": "曰倒。夢乃想之果。想乃夢之因。[0926b03] 義句詮曰。不到",
    "X26n0566_001:0926b04": "智得俱無田地。心中罣礙不能全空。心礙未空。雖",
    "X26n0566_001:0926b05": "能斷惡修善。不能無恐怖。根塵脫不盡也。雖觀空",
    "X26n0566_001:0926b06": "入定。不能無夢想。種識消不盡也。無恐怖夢想。根",
    "X26n0566_001:0926b07": "無罣礙來。無罣礙。根無所得之深般若來。如此。涅",
    "X26n0566_001:0926b08": "槃方得究竟。",
    "X26n0566_001:0926b09": "[0926b09] 三世諸佛依般若波羅蜜多故。得阿耨多羅三藐三",
    "X26n0566_001:0926b10": "菩提。",
    "X26n0566_001:0926b11": "[0926b11] 此明諸佛證智果。言非惟菩薩如是修證。而一切",
    "X26n0566_001:0926b12": "諸佛。莫不皆修般若。得成正覺也。三世。謂過去未",
    "X26n0566_001:0926b13": "來現在。阿耨多羅三藐三菩提。華言無上正等正",
    "X26n0566_001:0926b14": "覺。佛果之極稱也。[0926b14] 疏云。覺有二義。正覺是如理",
    "X26n0566_001:0926b15": "智。正觀真諦。等覺即如量智。&#x5FA7;觀俗諦。皆至極無",
    "X26n0566_001:0926b16": "邊。故云無上。[0926b16] 記云。如理智觀真。非行理外。故云",
    "X26n0566_001:0926b17": "正覺。如量智觀俗。如彼性相。&#x5FA7;觀察故。故云等覺。",
    "X26n0566_001:0926b18": "得一切種智。過彼小乘下位。故無有上。[0926b18] 會要云。",
    "X26n0566_001:0926b19": "正覺超邪。&#x5FA7;覺超小。三覺道圓。亦超十地。皆無上",
    "X26n0566_001:0926b20": "也。[0926b20] 廣承云。無上者。真性菩提。正者。實智菩提。&#x5FA7;",
    "X26n0566_001:0926b21": "者。方便菩提。三覺圓融名為正覺。諸佛依三般若。",
    "X26n0566_001:0926b22": "證三菩提。次第可知。[0926b22] 蒙求云。得不是從外取得。",
    "X26n0566_001:0926b23": "亦不是原無而今始有得之得。只是自有自證。返",
    "X26n0566_001:0926b24": "本還源。得無所得之得也。[0926b24] ○釋要云。無罣礙。則結",
    "X26n0566_001:0926c01": "業即解脫。究竟方便淨涅槃。無恐怖。則苦果即法",
    "X26n0566_001:0926c02": "身。究竟性淨涅槃。遠離顛倒夢想。則煩惑即智明。",
    "X26n0566_001:0926c03": "究竟圓淨涅槃。[0926c03] 依實相般若。得真性菩提。依觀照",
    "X26n0566_001:0926c04": "般若。得實智菩提。依文字般若。得方便菩提。菩提",
    "X26n0566_001:0926c05": "是如如智。智必冥理。涅槃是如如理。理必契智。故",
    "X26n0566_001:0926c06": "影略而互言之。[0926c06] 正解云。此明諸佛亦依三觀般",
    "X26n0566_001:0926c07": "若。盡五住煩惱。得無上菩提。諸佛不言斷苦因者。",
    "X26n0566_001:0926c08": "以初證涅槃時。諸苦久遠已斷。菩薩始證涅槃。故",
    "X26n0566_001:0926c09": "必表其斷因。",
    "X26n0566_001:0926c10": "[0926c10] △此二段。正舉佛菩薩之行。顯般若之法。能度一",
    "X26n0566_001:0926c11": "切苦厄也。[0926c11] ○上文從空中無色說起。[0926c11] 直推到智得",
    "X26n0566_001:0926c12": "俱無。正見真空中一無所得。這無得。是實相般若",
    "X26n0566_001:0926c13": "的骨裏印。亦即是觀照般若的骨裏印。所以提出",
    "X26n0566_001:0926c14": "一句。作下文空觀的結底。作下文證果的根蒂。言",
    "X26n0566_001:0926c15": "惟此真空之理。原是一無所得的。所以佛菩薩。皆",
    "X26n0566_001:0926c16": "依此真空之智。照見到一無所得處。而能得真空",
    "X26n0566_001:0926c17": "之理。證涅槃菩提二果也。由以無所得為因。故能",
    "X26n0566_001:0926c18": "有所得。[0926c18] 色空生滅。垢淨增減。蘊界處入。緣諦智得。",
    "X26n0566_001:0927a01": "種種都是罣礙人心的法相。惟般若照見真空。到",
    "X26n0566_001:0927a02": "無所得處。則蕩然一無罣礙。心中求業性。如芥子",
    "X26n0566_001:0927a03": "許不可得。境上極大的恐怖。心上無端的顛倒。皆",
    "X26n0566_001:0927a04": "從一絲一層之罣礙而起。心中既無罣礙。則業性",
    "X26n0566_001:0927a05": "都忘。安有一法與我為緣為對。無罣礙三字。是真",
    "X26n0566_001:0927a06": "中現前光景。到得真空現前。便是圓頓法門。更不",
    "X26n0566_001:0927a07": "用別樣修為漸次。所以又疊一句無罣礙故。便直",
    "X26n0566_001:0927a08": "接箇無有恐怖。他色蘊已空。不見有心外之色。恐",
    "X26n0566_001:0927a09": "怖箇甚麼。受想行識的心蘊已空。不見有心內之",
    "X26n0566_001:0927a10": "心。有甚夢想顛倒。直下便到涅槃究竟田地。只是",
    "X26n0566_001:0927a11": "依這無所得的深般若耳。不特菩薩為然。就是三",
    "X26n0566_001:0927a12": "世一切諸佛。他五住地無明俱盡。正覺已到無上",
    "X26n0566_001:0927a13": "田地。一切種。無功用智圓滿一切法。皆是佛法。等",
    "X26n0566_001:0927a14": "覺已到無上田地。又非菩薩可比。而究其本根。亦",
    "X26n0566_001:0927a15": "只依此無所得的般若波羅蜜。並無別法。所謂以",
    "X26n0566_001:0927a16": "無所得而得。得歸無得也。德備塵沙曰涅。體絕相",
    "X26n0566_001:0927a17": "累曰槃。無有少法可得。是無餘涅槃。色即空處是",
    "X26n0566_001:0927a18": "正等。不生滅處是正覺。無所得處是無上正等正",
    "X26n0566_001:0927a19": "覺。法既如是。人人有分。何故不得受用。只為無智",
    "X26n0566_001:0927a20": "慧。不能照見到無所得處。何以不能到無所得處。",
    "X26n0566_001:0927a21": "只為不能行深般若。所以說佛菩薩行深般若。向",
    "X26n0566_001:0927a22": "無依處著兩箇依字。要人識得把柄。全在這裏。前",
    "X26n0566_001:0927a23": "邊從色即空。說到無智得。可謂鴛鴦繡出從君看。",
    "X26n0566_001:0927a24": "兩箇依般若波羅蜜多。已是手把金針度與人。",
    "X26n0566_001:0927b01": "[0927b01] 故知般若波羅蜜多。",
    "X26n0566_001:0927b02": "[0927b02] 疏云。言故知者牒前起後也。[0927b02] 尋珠云。故字承上",
    "X26n0566_001:0927b03": "佛菩薩依之證果來。",
    "X26n0566_001:0927b04": "[0927b04] 是大神&#x546A;。是大明&#x546A;。是無上&#x546A;。是無等等&#x546A;。",
    "X26n0566_001:0927b05": "[0927b05] 疏云。歎其勝能。略敘四德。然有三釋。若就法釋。除",
    "X26n0566_001:0927b06": "障不&#x8657;名神。智鑒無昧名明。更無加過名無上。獨",
    "X26n0566_001:0927b07": "絕無倫名無等。就功德釋。能破煩惱。能破無明。令",
    "X26n0566_001:0927b08": "因行滿。令果德圓。就位釋。過凡。越小。超因。齊果。",
    "X26n0566_001:0927b09": "[0927b09] 義詮云。無等。謂無儔例。重言等者。謂無等而又",
    "X26n0566_001:0927b10": "能等物。不與諸法為侶。而法法全該。平等不二。正",
    "X26n0566_001:0927b11": "應三藐二字。[0927b11] 六觀氏云。所言&#x546A;者。非別有&#x546A;。即",
    "X26n0566_001:0927b12": "此般若便是。然既曰般若而又名&#x546A;者。極言神速",
    "X26n0566_001:0927b13": "之效也。[0927b13] 廣承云。方便般若。是大神&#x546A;。觀照般若。",
    "X26n0566_001:0927b14": "是大明&#x546A;。實相般若。是無上&#x546A;。諸法空相不生不",
    "X26n0566_001:0927b15": "滅等。是無等等&#x546A;。[0927b15] 紫&#x6822;云。此無得之光。菩薩依",
    "X26n0566_001:0927b16": "之而得無礙。諸佛亦依而得菩提。大哉心光。智不",
    "X26n0566_001:0927b17": "可知。識不可識。陰陽不能籠罩。有無不能形容。破",
    "X26n0566_001:0927b18": "障除昏。凡聖無與等者。謂之大神大明。無上等等",
    "X26n0566_001:0927b19": "&#x546A;。不亦宜乎。",
    "X26n0566_001:0927b20": "[0927b20] 能除一切苦。真實不&#x8657;。",
    "X26n0566_001:0927b21": "[0927b21] 文句云。能除一切苦。即度一切苦厄。非證真空者",
    "X26n0566_001:0927b22": "不能也。恐眾生信心不及。又申言之。而決定告以",
    "X26n0566_001:0927b23": "真實不&#x8657;。慈憫有情。為何如哉。[0927b23] 宗泐云。此結般",
    "X26n0566_001:0927b24": "若功用廣大。除苦得樂。決定無疑。令諸眾生信受",
    "X26n0566_001:0927c01": "奉行也。苦謂三苦八苦一切苦也。[0927c01] 會要云。三受",
    "X26n0566_001:0927c02": "能生三苦。苦體即三界色心。一苦受。能生苦苦。此",
    "X26n0566_001:0927c03": "惟欲界。[0927c03] 二樂受。能生壞苦。此通欲色二界。[0927c03] 三捨受。",
    "X26n0566_001:0927c04": "能生行苦。此通無色界。[0927c04] 八苦者。一生苦。二老苦。三",
    "X26n0566_001:0927c05": "病苦。四死苦。五愛別離苦。六怨憎會苦。七求不得",
    "X26n0566_001:0927c06": "苦。總舉前七。方成第八五陰盛苦。亦名五取蘊苦。",
    "X26n0566_001:0927c07": "[0927c07] 若三八相攝。苦苦攝八苦中五。謂生死老病怨憎",
    "X26n0566_001:0927c08": "會。順苦受法。[0927c08] 壞苦攝八苦中二。求不得愛別離。順",
    "X26n0566_001:0927c09": "樂受法。[0927c09] 行苦攝一。即五取蘊苦。順捨受法。[0927c09] 疏鈔",
    "X26n0566_001:0927c10": "曰。大經云。苦有無量相。非聲聞緣覺所知。以二乘",
    "X26n0566_001:0927c11": "雖知苦相。不知無量相。故瑜伽說苦有一百二十。",
    "X26n0566_001:0927c12": "即四十四論增數明之。[0927c12] 賢首曰。除苦決定。故云",
    "X26n0566_001:0927c13": "真實不&#x8657;。[0927c13] 義詮云。一切世間修行功修德除苦",
    "X26n0566_001:0927c14": "之法。總是權巧方便。不是真實究竟法門。惟此般",
    "X26n0566_001:0927c15": "若力用。乃能究竟離苦。真實不&#x8657;也。欲度一切苦",
    "X26n0566_001:0927c16": "厄者。可不從此法門入乎。舊解大神大明。即將掃",
    "X26n0566_001:0927c17": "蕩煩惱窟穴。降伏生死魔軍。轉凡入聖等語入講。",
    "X26n0566_001:0927c18": "似侵度苦厄意。至度苦句。便似重複無味。大神大",
    "X26n0566_001:0928a01": "明。只照無智得以前。&#x8657;&#x8657;論理。而以涅槃菩提二",
    "X26n0566_001:0928a02": "段。入度苦內講。較清楚。真實不&#x8657;。緊接度苦說。",
    "X26n0566_001:0928a03": "[0928a03] 集解云。此經歸到除一切苦。真實不&#x8657;。只是不落",
    "X26n0566_001:0928a04": "生滅境。得箇實落受用耳。[0928a04] ○義詮云。是大神&#x546A;四",
    "X26n0566_001:0928a05": "句。根色不異空。至無智無得。就意義深廣處說。以",
    "X26n0566_001:0928a06": "勸人之修持。能除一切苦二句。根涅槃菩提二段",
    "X26n0566_001:0928a07": "用功切近處說。以勸人之信受。[0928a07] ○文句云。此段讚",
    "X26n0566_001:0928a08": "歎般若真空之勝。是急切勸勉之辭。",
    "X26n0566_001:0928a09": "[0928a09] △承上文言。諸佛菩薩。皆依此般若而證極果。故",
    "X26n0566_001:0928a10": "知此般若波羅蜜多。不是語言文字可求。不是思",
    "X26n0566_001:0928a11": "量分別可及。單以經言。未足以形其神妙光明。未",
    "X26n0566_001:0928a12": "足以顯其高上等&#x5FA7;。佛法中機用之最秘密最靈",
    "X26n0566_001:0928a13": "應者。莫如&#x546A;。般若波羅蜜多。其即&#x546A;而已矣。&#x546A;乃",
    "X26n0566_001:0928a14": "佛說密語。即第一義。有轉變罔測之力。人莫知其",
    "X26n0566_001:0928a15": "機。物莫知其故。故以之讚般若也。真實不&#x8657;以上。",
    "X26n0566_001:0928a16": "承前文顯說般若。而結讚為密。說&#x546A;以下。承本文",
    "X26n0566_001:0928a17": "顯中具密。而正說密&#x546A;以通結之。大神四句約體",
    "X26n0566_001:0928a18": "讚密。能除二句。約用讚密。",
    "X26n0566_001:0928a19": "[0928a19] 故說般若波羅蜜多&#x546A;。即說&#x546A;曰。[0928a19] 揭諦揭諦 波",
    "X26n0566_001:0928a20": "羅揭諦 波羅僧揭諦 菩提薩婆訶",
    "X26n0566_001:0928a21": "[0928a21] △承上文言。惟般若有如是功用。則般若即&#x546A;矣。",
    "X26n0566_001:0928a22": "然不說&#x546A;。不能顯般若離言絕相之妙。故既說經",
    "X26n0566_001:0928a23": "以示其修。又說&#x546A;以顯其妙。他處經是經。&#x546A;是&#x546A;。",
    "X26n0566_001:0928a24": "經顯&#x546A;密。故經有經名。&#x546A;有&#x546A;名。今則般若即&#x546A;。",
    "X26n0566_001:0928b01": "即顯即密。&#x546A;即般若。即密即顯。經名即是&#x546A;名。不",
    "X26n0566_001:0928b02": "分顯密二義也。&#x546A;是諸佛秘語。非因位所解。但當",
    "X26n0566_001:0928b03": "誦持。除障增福。不可強釋。若欲強釋。姑就舊義略",
    "X26n0566_001:0928b04": "解之。揭。去也。度也。諦。真實不&#x8657;也。即深慧功能。謂",
    "X26n0566_001:0928b05": "去一切業障。度一切苦厄而歸真實也。重言揭諦",
    "X26n0566_001:0928b06": "者。自度度他也。波羅羯諦者。波羅此云彼岸。即度",
    "X26n0566_001:0928b07": "所處也。波羅僧羯諦者。僧。謂總也。眾也。溥也。即謂",
    "X26n0566_001:0928b08": "自度度他。總到彼岸也。言菩提者。到何等彼岸。謂",
    "X26n0566_001:0928b09": "大菩提處也。言薩婆訶者。此云速疾。以此般若而",
    "X26n0566_001:0928b10": "得菩提。乃迅速而無阻滯也。[0928b10] ○尋珠云。法華疏云。",
    "X26n0566_001:0928b11": "說&#x546A;之義。諸師或說鬼神王名。稱其王名。則部落",
    "X26n0566_001:0928b12": "敬主。故能降伏一切鬼魅。此世界悉壇。或云。&#x546A;如",
    "X26n0566_001:0928b13": "軍中密號。唱號相應。無所呵問。此為人悉壇。或云",
    "X26n0566_001:0928b14": "&#x546A;者。密默治惡。惡自休息。餘無識者。此對治悉壇。",
    "X26n0566_001:0928b15": "或云&#x546A;如軍中密令。惟秉帥者知。餘皆莫測。喻&#x546A;",
    "X26n0566_001:0928b16": "惟佛知。餘位莫解。此第一悉壇。又&#x546A;者。願也。如蜾",
    "X26n0566_001:0928b17": "蠃之祝螟蛉。願其類我。佛菩薩願諸眾生。悉如我",
    "X26n0566_001:0928b18": "之得成正覺也。[0928b18] 孤山曰。深求其致。亦只是密說",
    "X26n0566_001:0928b19": "此般若無所得心耳。與諸法空相無智無得相應。",
    "X26n0566_001:0928b20": "人能以心特。勿以口持。專一持。不雜念特。勿忘勿",
    "X26n0566_001:0928b21": "助。持到無所得田地。默契此蘊空般若無所得心。",
    "X26n0566_001:0928b22": "是則令人生大智慧。無得而得。祕密之道。莫加於",
    "X26n0566_001:0928b23": "此。持&#x546A;者應如是。行深般若者。亦復如是。"
}