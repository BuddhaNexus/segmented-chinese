{
    "T32n1636_022:0132c14": "大乘集菩薩學論卷第二十二",
    "T32n1636_022:0132c16": "西天譯經三藏朝散大夫",
    "T32n1636_022:0132c17": "試鴻臚少卿宣梵大師賜紫",
    "T32n1636_022:0132c18": "沙門臣日稱等奉 詔譯",
    "T32n1636_022:0132c19": "恭敬作禮品第十七之餘",
    "T32n1636_022:0132c20": " 若人於我滅度後  而能修治佛塔廟",
    "T32n1636_022:0132c21": " 百千那由他劫中  巍巍身相皆嚴好",
    "T32n1636_022:0132c22": " 最上適意旃檀香  合成宮殿及輦輿",
    "T32n1636_022:0132c23": " 雖獲勝報無所著  斯由修治於佛塔",
    "T32n1636_022:0132c24": " 於佛正教欲滅時  不生閻浮諸國上",
    "T32n1636_022:0132c25": " 隨其意樂住天宮  斯由修治於佛塔",
    "T32n1636_022:0132c26": " 厭患五欲諸垢染  安住清涼淨戒蘊",
    "T32n1636_022:0132c27": " 廣修梵行靡不周  斯由塗香於佛塔",
    "T32n1636_022:0132c28": " 從是滅已生天上  快樂豐饒不可量",
    "T32n1636_022:0132c29": " 復能教化諸天人  斯由塗香於佛塔",
    "T32n1636_022:0133a01": " 面貌圓滿常熙怡  所發言音生眾善",
    "T32n1636_022:0133a02": " 見者咸興愛敬心  斯由塗香於佛塔",
    "T32n1636_022:0133a03": " 遠離無邊惡道苦  常得親近諸如來",
    "T32n1636_022:0133a04": " 廣修淨業利群生  斯由塗香於佛塔",
    "T32n1636_022:0133a05": " 若人暫於剎那頃  能於佛塔拂塵網",
    "T32n1636_022:0133a06": " 是人之報難可量  永離八難生無難",
    "T32n1636_022:0133a07": " 勇猛聰惠悉明了  於五欲境無追來",
    "T32n1636_022:0133a08": " 常能出離諸輪迴  斯由淨心掃佛塔",
    "T32n1636_022:0133a09": " 具足禁戒無缺犯  聞深妙法生忻仰",
    "T32n1636_022:0133a10": " 永不退轉菩提心  斯由淨心掃佛塔",
    "T32n1636_022:0133a11": " 是人能於惡世中  常離毀訾諸過失",
    "T32n1636_022:0133a12": " 積集廣大勝福惠  斯由淨心掃佛塔",
    "T32n1636_022:0133a13": " 獲得上味諸珍饌  殊淨衣服所莊嚴",
    "T32n1636_022:0133a14": " 常覺妙觸適諸根  斯由淨心掃佛塔",
    "T32n1636_022:0133a15": " 若於佛塔生歡喜  而能除去諸萎華",
    "T32n1636_022:0133a16": " 由依十力大導師  得離五欲深怨害",
    "T32n1636_022:0133a17": " 形儀挺特世希有  眾所樂觀無厭捨",
    "T32n1636_022:0133a18": " 王者常生愛敬心  由去萎花於佛塔",
    "T32n1636_022:0133a19": " 具足菩薩諸戒品  滅除一切險惡道",
    "T32n1636_022:0133a20": " 意常明了遠癡迷  由去萎花於佛塔",
    "T32n1636_022:0133a21": " 棄背煩惱諸障染  永無病苦相纏縛",
    "T32n1636_022:0133a22": " 於一切處獲輕安  由去萎花於佛塔",
    "T32n1636_022:0133a23": " 得受人中第一施  復以最上諸供養",
    "T32n1636_022:0133a24": " 清淨福惠莊嚴身  由去萎花於佛塔",
    "T32n1636_022:0133a25": " 又復持以新妙花  或曼陀羅&#x9262;吒羅",
    "T32n1636_022:0133a26": " 而於佛塔換萎者  斯人當獲殊勝報",
    "T32n1636_022:0133a27": " 若人能於諸佛塔  精勤合掌伸禮敬",
    "T32n1636_022:0133a28": " 彼於佛德善稱揚  令其見者皆稽首",
    "T32n1636_022:0133a29": " 諸天龍神摩&#x777A;羅  王及臣民生信重",
    "T32n1636_022:0133b01": " 譬如妙花開世間  而能善說諸法要",
    "T32n1636_022:0133b02": " 由彼善說正法故  安住佛智無缺減",
    "T32n1636_022:0133b03": " 令眾生離惡趣中  增長人天勝義利",
    "T32n1636_022:0133b04": " 福力念惠皆具足  眷屬廣多常善順",
    "T32n1636_022:0133b05": " 我說是人於世間  隨其意樂心安隱",
    "T32n1636_022:0133b06": " 常發柔和寂靜音  教諭群生使出離",
    "T32n1636_022:0133b07": " 於其富樂不生貪  斯由合掌禮佛塔",
    "T32n1636_022:0133b08": " 能行布施及愛語  利行平等亦復然",
    "T32n1636_022:0133b09": " 為他毀訾不生瞋  斯由合掌禮佛塔",
    "T32n1636_022:0133b10": " 或往天中為帝釋  或在世間作人王",
    "T32n1636_022:0133b11": " 所至自在悉隨心  斯由合掌禮佛塔",
    "T32n1636_022:0133b12": " 於諸欲境無耽染  處世豪貴常止足",
    "T32n1636_022:0133b13": " 永不墮於惡趣中  斯由合掌禮佛塔",
    "T32n1636_022:0133b14": " 所發言辭豐義味  悉與經典善相應",
    "T32n1636_022:0133b15": " 常生人世上族中  斯由合掌禮佛塔",
    "T32n1636_022:0133b16": " 若以最上清淨心  盈掬持花散佛上",
    "T32n1636_022:0133b17": " 所獲之報得為王  安住如前興善利",
    "T32n1636_022:0133b18": " 彼於五欲能覺了  則無憂惱所逼迫",
    "T32n1636_022:0133b19": " 身相端嚴眾樂觀  自性寂靜亡諸怖",
    "T32n1636_022:0133b20": "[0133b20] 又如大悲經云。阿難。若有眾生能於現在供",
    "T32n1636_022:0133b21": "養我者。若我滅後供養舍利芥子許者。復能",
    "T32n1636_022:0133b22": "為我造立形像及塔廟者。阿難。且置是事。設",
    "T32n1636_022:0133b23": "使有人暫能發起一淨信心緣念諸佛。持以",
    "T32n1636_022:0133b24": "一華散於空中而用供養。是人當得轉輪聖",
    "T32n1636_022:0133b25": "王帝釋天主大梵天王。即能超越前際無知。",
    "T32n1636_022:0133b26": "及未來劫生死流轉。阿難。復置是事。假使有",
    "T32n1636_022:0133b27": "人而於夢中能以一花散空供養。我說是人",
    "T32n1636_022:0133b28": "以此善根所得福報不知其邊。又娑伽羅",
    "T32n1636_022:0133b29": "龍王所問經云。若菩薩親近諸佛。則能獲得",
    "T32n1636_022:0133c01": "八種增上之法。何等為八。一者教化眾生&#x89A9;",
    "T32n1636_022:0133c02": "佛妙相。二者於如來所承事供養。三者於眾",
    "T32n1636_022:0133c03": "會中讚佛勝德。四者想念如來造立形像。五",
    "T32n1636_022:0133c04": "者勸化眾生常不離佛。六者隨所至處常聞",
    "T32n1636_022:0133c05": "佛名。七者常願往生諸佛國土。八者志不怯",
    "T32n1636_022:0133c06": "弱樂求佛智。是為八種增上之法。",
    "T32n1636_022:0133c07": "[0133c07] 論曰。復何增長殊勝義利。謂於佛所起承事",
    "T32n1636_022:0133c08": "故。當得菩提。如華嚴經偈云。",
    "T32n1636_022:0133c09": " 無量億千劫  佛名難可聞",
    "T32n1636_022:0133c10": " 況復得親近  永斷諸疑惑",
    "T32n1636_022:0133c11": " 如來世間明  通達一切法",
    "T32n1636_022:0133c12": " 普生三世福  令眾悉清淨",
    "T32n1636_022:0133c13": " 如來出世間  為世大福田",
    "T32n1636_022:0133c14": " 普導諸含識  令其集福行",
    "T32n1636_022:0133c15": " 若有供養佛  永除惡道畏",
    "T32n1636_022:0133c16": " 消滅一切苦  成就智惠身",
    "T32n1636_022:0133c17": " 若見兩足尊  能發廣大心",
    "T32n1636_022:0133c18": " 是人常值佛  增長智惠力",
    "T32n1636_022:0133c19": "[0133c19] 是經復說。",
    "T32n1636_022:0133c20": " 如來大慈悲  出現於世間",
    "T32n1636_022:0133c21": " 普為諸群生  轉無上法輪",
    "T32n1636_022:0133c22": " 如來無數劫  勤苦為眾生",
    "T32n1636_022:0133c23": " 云何諸世間  能報大師恩",
    "T32n1636_022:0133c24": " 寧於無量劫  受諸惡道苦",
    "T32n1636_022:0133c25": " 終不捨如來  而求於出離",
    "T32n1636_022:0133c26": " 寧在諸惡趣  常得聞佛名",
    "T32n1636_022:0133c27": " 不願生善道  暫時不聞佛",
    "T32n1636_022:0133c28": " 何故願久住  一切惡道中",
    "T32n1636_022:0133c29": " 以得見如來  增長智惠力",
    "T32n1636_022:0134a01": " 若得見於佛  減除一切苦",
    "T32n1636_022:0134a02": " 能入諸如來  大智之境界",
    "T32n1636_022:0134a03": " 若得見於佛  捨離一切障",
    "T32n1636_022:0134a04": " 長養無盡福  成就菩提道",
    "T32n1636_022:0134a05": "[0134a05] 論曰。暫見形像尚獲斯報。況復親&#x89A9;如來色",
    "T32n1636_022:0134a06": "相信受教誨。得福甚多。如信力入印經云。文",
    "T32n1636_022:0134a07": "殊師利。若有善男子善女人能於一切世界",
    "T32n1636_022:0134a08": "微塵數辟支佛所。日日持以百味飲食上妙",
    "T32n1636_022:0134a09": "衣服。於河沙劫而用供養。文殊師利。若復有",
    "T32n1636_022:0134a10": "人暫能瞻奉一畫佛像及諸經典。此福勝前",
    "T32n1636_022:0134a11": "無量阿僧祇。何況合掌。持以一花。或以一香。",
    "T32n1636_022:0134a12": "及以塗香。或燃一燈。而以供養。此福勝前無",
    "T32n1636_022:0134a13": "量阿僧祇。",
    "T32n1636_022:0134a14": "[0134a14] 論曰。此明方便增長功德。如菩薩藏經云。",
    "T32n1636_022:0134a15": "若能修治故舊佛塔。當獲四種清淨大願。一",
    "T32n1636_022:0134a16": "者最上色相無有與等。二者受持經典精進",
    "T32n1636_022:0134a17": "無懈。三者所生之處得見如來。四者於當生",
    "T32n1636_022:0134a18": "身具足諸相。是經復說。若人能於如來塔。所",
    "T32n1636_022:0134a19": "以眾名花及諸塗香恭敬供養。而復獲得八",
    "T32n1636_022:0134a20": "種無減。一者色相無減。二者受用無減。三者",
    "T32n1636_022:0134a21": "眷屬無減。四者戒品無減。五者定力無減。六",
    "T32n1636_022:0134a22": "者多聞無減。七者智惠無減。八者勝願無減。",
    "T32n1636_022:0134a23": "又如寶積經云。假使眾生充滿三有。各各造",
    "T32n1636_022:0134a24": "作如來塔廟。其量高廣如須彌盧山。於殑伽",
    "T32n1636_022:0134a25": "沙劫。各以種種上妙供養。若菩薩以不捨一",
    "T32n1636_022:0134a26": "切智心。持以一花奉施彼塔。所獲福蘊復過",
    "T32n1636_022:0134a27": "於彼。是經復說。假使三千大千世界所有眾",
    "T32n1636_022:0134a28": "生。一一皆得轉輪聖王安住大乘。一一輪王",
    "T32n1636_022:0134a29": "以大海量而為燈器。等彌盧山而為燈炷。各",
    "T32n1636_022:0134b01": "以如是供養佛塔。若出家菩薩能以少油塗撚",
    "T32n1636_022:0134b02": "為燭。持用供養如來塔廟。所得功德勝前燈",
    "T32n1636_022:0134b03": "施。百分歌羅分乃至烏波尼剎曇分不及其",
    "T32n1636_022:0134b04": "一。又彼轉輪聖王能於現前佛比丘眾。以諸",
    "T32n1636_022:0134b05": "樂具而用布施。若出家菩薩常行乞食。或有",
    "T32n1636_022:0134b06": "所得隨彼見者分以食之。所獲功德勝前無",
    "T32n1636_022:0134b07": "比。又彼轉輪聖王以袈裟服積如須彌。能於",
    "T32n1636_022:0134b08": "現前佛比丘眾。持用布施。若出家菩薩於三",
    "T32n1636_022:0134b09": "衣外所有長物。隨應奉施現前諸佛安住大",
    "T32n1636_022:0134b10": "乘諸比丘僧及如來塔。其所得福倍前所施。",
    "T32n1636_022:0134b11": "又彼轉輪聖王一一各以滿閻浮提諸上妙花",
    "T32n1636_022:0134b12": "供養佛塔。若出家菩薩能以一花施如來塔。",
    "T32n1636_022:0134b13": "勝前供養。百分歌羅分乃至烏波尼剎曇分",
    "T32n1636_022:0134b14": "不及其一。",
    "T32n1636_022:0134b15": "[0134b15] 論曰。若廣明行相。如次第超越品說。彼出",
    "T32n1636_022:0134b16": "家菩薩如是知已。若能現前供養如來。即獲",
    "T32n1636_022:0134b17": "四種賢善功德。一者常得最上恭敬供養。二",
    "T32n1636_022:0134b18": "者彼所見已隨順依學。三者而能堅固大菩",
    "T32n1636_022:0134b19": "提心。四者增長善根現前得見三十二種大丈",
    "T32n1636_022:0134b20": "夫相。又海意菩薩所問經云。復次海意。有",
    "T32n1636_022:0134b21": "三種法。名為供養承事如來。何等為三。一者",
    "T32n1636_022:0134b22": "發菩提心無有退轉。二者於諸正法而能攝",
    "T32n1636_022:0134b23": "持。三者於眾生所發起大悲。又寶雲經說。善",
    "T32n1636_022:0134b24": "男子。菩薩成就十法。處於胎藏垢穢不染。何",
    "T32n1636_022:0134b25": "等為十。一者以淨信心造如來像。二者修治",
    "T32n1636_022:0134b26": "諸佛故舊塔廟。三者以眾妙香而用塗飾。四",
    "T32n1636_022:0134b27": "者持諸香水灌沐如來。五者於佛塔中掃灑",
    "T32n1636_022:0134b28": "塗地。六者親能承事所生父母。七者親能供",
    "T32n1636_022:0134b29": "養和尚闍梨。八者常能供給同梵行者。九者",
    "T32n1636_022:0134c01": "所行惠施不希其報。十者以此善根令諸有",
    "T32n1636_022:0134c02": "情不染胎藏垢穢而生。善男子。若能具足如",
    "T32n1636_022:0134c03": "是十法。則能發起深心隨喜。如般若經云。若",
    "T32n1636_022:0134c04": "菩薩摩訶薩安住大乘。應當最初發心隨喜。",
    "T32n1636_022:0134c05": "是諸菩薩能行是行。則於大乘得不退轉。佛",
    "T32n1636_022:0134c06": "言。憍尸迦。假使有人而能稱量三千大千世",
    "T32n1636_022:0134c07": "界。可知其數。此諸菩薩發心隨喜所得功德。",
    "T32n1636_022:0134c08": "不可校計。時帝釋天主白佛言。世尊。若諸菩",
    "T32n1636_022:0134c09": "薩從初發心乃至得成正等正覺。而於其中",
    "T32n1636_022:0134c10": "所作無量隨喜善根。若諸菩薩不聞不知亦",
    "T32n1636_022:0134c11": "不攝取。當知是人為魔所持。佛言。憍尸迦。",
    "T32n1636_022:0134c12": "若善男子善女人欲速證得如來應供正等正",
    "T32n1636_022:0134c13": "覺。應於大乘發心隨喜。然於聲聞辟支佛乘。",
    "T32n1636_022:0134c14": "亦非愛樂亦非捨離。而能共彼興隨喜心。當",
    "T32n1636_022:0134c15": "知是人在所生處。常值十善則能獲得供養",
    "T32n1636_022:0134c16": "恭敬尊重讚歎。於所見色聲香味觸無不可",
    "T32n1636_022:0134c17": "意。永離惡趣得生天上所以者何。是人所作",
    "T32n1636_022:0134c18": "如其利益。使諸眾生皆得快樂。以是善根。能",
    "T32n1636_022:0134c19": "令無量阿僧祇人。發隨喜心。當得阿耨多羅",
    "T32n1636_022:0134c20": "三藐三菩提。是經復說。須菩提。假使殑伽沙",
    "T32n1636_022:0134c21": "數三千大千世界一切眾生皆發阿耨多羅三",
    "T32n1636_022:0134c22": "藐三菩提心。一一各於殑伽沙劫修四禪定。",
    "T32n1636_022:0134c23": "安住寂靜離動亂想。若菩薩摩訶薩脩習般",
    "T32n1636_022:0134c24": "若波羅蜜多。能以方便善巧。攝取過去未來",
    "T32n1636_022:0134c25": "現在諸佛所修定惠解脫解脫知見。於緣覺",
    "T32n1636_022:0134c26": "乘及聲聞乘所有戒定惠解脫解脫知見。如",
    "T32n1636_022:0134c27": "是等種種善根合集稱量。以最上最極最勝",
    "T32n1636_022:0134c28": "最妙廣大無量無等等心皆悉隨喜。復以如",
    "T32n1636_022:0134c29": "是隨喜善根。迴向阿耨多羅三藐三菩提須",
    "T32n1636_022:0135a01": "菩提。其所得福勝前菩薩修定功德。不可為",
    "T32n1636_022:0135a02": "比。百分歌羅分乃至烏波尼剎曇分不及其",
    "T32n1636_022:0135a03": "一。",
    "T32n1636_022:0135a04": "[0135a04] 論曰。此說迴向行竟勸請功德。如最上問經",
    "T32n1636_022:0135a05": "云。若能攝受正法。則為已於無量無數諸佛",
    "T32n1636_022:0135a06": "剎土護佛壽命。",
    "T32n1636_022:0135a07": "念三寶品第十八",
    "T32n1636_022:0135a08": "[0135a08] 論曰。明賢善行次第增福。此非別因而能獲",
    "T32n1636_022:0135a09": "得。謂於信等常當修習。如祕密大乘經云。佛",
    "T32n1636_022:0135a10": "言。大王。汝今當知有四種法。若能於此如理",
    "T32n1636_022:0135a11": "行者。則為安住大乘趣向勝道所有善法而",
    "T32n1636_022:0135a12": "無壞失。何等為四。大王。一者謂信能向勝道",
    "T32n1636_022:0135a13": "復何名信。以有信故。而能隨順諸聖種類。所",
    "T32n1636_022:0135a14": "不應作而悉不作。二者尊重能向勝道。以尊",
    "T32n1636_022:0135a15": "重故。於諸聖者所說妙法審諦聽受。三者無",
    "T32n1636_022:0135a16": "慢能向勝道。以無慢故。則能於彼一切聖眾",
    "T32n1636_022:0135a17": "恭信頂禮。四者精進能向勝道。以精進故。若",
    "T32n1636_022:0135a18": "身若心悉得輕安。所作善法皆得成辦。",
    "T32n1636_022:0135a19": "[0135a19] 論曰。此說於信常所修習如是。別明信等五",
    "T32n1636_022:0135a20": "根。如無盡意經說。云何五根。所謂信根進根",
    "T32n1636_022:0135a21": "念根定根惠根。云何信根。謂於四法深忍樂",
    "T32n1636_022:0135a22": "欲。一者於生死中。行世正行信於業報。由",
    "T32n1636_022:0135a23": "造業故彼報定有。乃至失命終不作罪。二者",
    "T32n1636_022:0135a24": "信樂菩薩所行正行。不求餘乘不隨諸見。三",
    "T32n1636_022:0135a25": "者於勝義中。了知無我眾生壽者補特伽羅。",
    "T32n1636_022:0135a26": "於空無相無願諸法深能信解。四者於佛功",
    "T32n1636_022:0135a27": "德力無畏等。生決定信斷除疑網。是名信根。",
    "T32n1636_022:0135a28": "云何進根。若法信根所攝是法。勤勇無間。是",
    "T32n1636_022:0135a29": "名進根。云何念根。若法進根所修是法。終不",
    "T32n1636_022:0135b01": "忘失。是名念根。云何定根。若法念根所攝是",
    "T32n1636_022:0135b02": "法。一心不亂。是名定根。云何惠根。若法定",
    "T32n1636_022:0135b03": "根所攝是法。自所觀照不從他解。是名惠根。",
    "T32n1636_022:0135b04": "是五根者相續而起。則能圓滿一切佛法。",
    "T32n1636_022:0135b05": "[0135b05] 論曰。復於信力等法。常當脩習。如寶髻經云。",
    "T32n1636_022:0135b06": "善男子。云何菩薩力行清淨。謂於諸根無有",
    "T32n1636_022:0135b07": "怯弱。一切惡魔不能動亂。聲聞緣覺不能退",
    "T32n1636_022:0135b08": "轉。一切煩惱不能破壞。而能堅固安住大乘。",
    "T32n1636_022:0135b09": "夙願滿足心淨勇猛。密護身根得勝清淨。",
    "T32n1636_022:0135b10": "[0135b10] 論曰。如是信等根力常能修習。所修慈行增",
    "T32n1636_022:0135b11": "長功德。如月燈經偈云。",
    "T32n1636_022:0135b12": " 那由他億佛剎中  所有種種供佛具",
    "T32n1636_022:0135b13": " 悉以供養諸如來  不及慈心一少分"
}