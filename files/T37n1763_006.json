{
    "T37n1763_006:0399a02": "大般涅槃經集解卷第六(哀歎品卷上)",
    "T37n1763_006:0399a04": "[0399a04]  釋地動",
    "T37n1763_006:0399a05": " 出空不空空等十五法門",
    "T37n1763_006:0399a06": " 合正法寶城譬 釋伊字釋槃",
    "T37n1763_006:0399a07": " 釋若離若不離無常想義",
    "T37n1763_006:0399a08": " 釋五十七煩惱義",
    "T37n1763_006:0399a09": "哀歎品第三",
    "T37n1763_006:0399a10": "[0399a10] 案。慧朗述僧宗曰。從前品末放口光催供。訖",
    "T37n1763_006:0399a11": "珠譬。猶是請門明常。此為下根說也。有六段。",
    "T37n1763_006:0399a12": "第一放光催供。第二動地大眾哀歎。第三說",
    "T37n1763_006:0399a13": "五譬譏請佛也。第四佛勸問又奪其所得也。",
    "T37n1763_006:0399a14": "第五比丘歎昔教。第六說勝修也。敬遺記僧",
    "T37n1763_006:0399a15": "宗曰。哀歎品初。猶屬前品純陀騰大眾請。是",
    "T37n1763_006:0399a16": "第二請門明常也。從復次比丘若有疑惑以",
    "T37n1763_006:0399a17": "下。是開宗中。第三勸奪門明常也。有四別。第",
    "T37n1763_006:0399a18": "一奪果。第二奪因。第三舉寶珠譬。成昔果所",
    "T37n1763_006:0399a19": "以虛也。第四結會二教也。寶亮曰。大分此品",
    "T37n1763_006:0399a20": "有七段。第一說偈及長行。陳己之苦譏請佛",
    "T37n1763_006:0399a21": "也。第二佛即勸捨昔之所得修也。第三比",
    "T37n1763_006:0399a22": "丘還更請佛住世。教我修方也。第四佛復勸",
    "T37n1763_006:0399a23": "令但隨佛教。修三勝修。必獲常果也。第五比",
    "T37n1763_006:0399a24": "丘復請若佛果是常者。何不住世。示我勝修",
    "T37n1763_006:0399a25": "耶。第六更勸明今日滅度。為汝有偏執之病。",
    "T37n1763_006:0399a26": "汝但莫保昔日所行為實也。既三勸三請竟。",
    "T37n1763_006:0399a27": "眾人始懷一疑云。理若果然者。佛初出生。",
    "T37n1763_006:0399a28": "何不早為我說。第七便會通古今也。道慧記",
    "T37n1763_006:0399a29": "曰。大分此品為四段。第一大眾哀歎。第二佛",
    "T37n1763_006:0399b01": "開涅槃宗。第三說勝修。第四會通也。又曰。分",
    "T37n1763_006:0399b02": "為九段。第一將欲涅槃。所以動地。第二大眾",
    "T37n1763_006:0399b03": "說偈及譬請佛。第三佛說兩偈。止其悲請。第",
    "T37n1763_006:0399b04": "四若有疑惑。開常無常之端。發於眾疑。勸其",
    "T37n1763_006:0399b05": "令問。即說三點涅槃也。第五比丘未能受故。",
    "T37n1763_006:0399b06": "所以還歎昔教為是也。第六佛為說勝三修",
    "T37n1763_006:0399b07": "法也。第七比丘更請佛住。佛以迦葉。當為依",
    "T37n1763_006:0399b08": "止。止其兩請也。第八還以珠譬。勸其令捨昔",
    "T37n1763_006:0399b09": "之所修。修今勝修也。第九會通昔日不得即",
    "T37n1763_006:0399b10": "說。今日得說之意也。後六段自相屬也。智秀",
    "T37n1763_006:0399b11": "曰。從此入長壽品。至童子迦葉問。正說之第",
    "T37n1763_006:0399b12": "二也。大意有六段。第一現動地。表佛必至。第",
    "T37n1763_006:0399b13": "二時眾說偈及五譬。請佛住世。第三佛舉諸",
    "T37n1763_006:0399b14": "法以勸問。第四說勝修以奪執也。第五說醫",
    "T37n1763_006:0399b15": "譬。會通古今。第六段重作六翻。舉法以勸也。",
    "T37n1763_006:0399b16": "法安曰。此品是開宗之第二段。有三別。第一",
    "T37n1763_006:0399b17": "譏請。從品初。訖伊字涅槃。第二執昔教請。從",
    "T37n1763_006:0399b18": "快說無常。訖三修也。第三舉今教為請。從如",
    "T37n1763_006:0399b19": "佛所說離四倒者。訖品也。三列之中各有兩",
    "T37n1763_006:0399b20": "翻。從始訖五譬。是請體。次從佛告比丘以下。",
    "T37n1763_006:0399b21": "答所請也。就第二請中。初從快說以下。執昔",
    "T37n1763_006:0399b22": "教以請也。我既不解。願住世為說也。次從佛",
    "T37n1763_006:0399b23": "讚比丘以下。詶己所請。云但習今教。得離",
    "T37n1763_006:0399b24": "四倒也。就第三請中。初從離四倒者。訖隨佛",
    "T37n1763_006:0399b25": "入涅槃。謂若佛是常。常則不滅。云何不住。教",
    "T37n1763_006:0399b26": "導我耶。次從我以正法付囑迦葉。以詶己請",
    "T37n1763_006:0399b27": "也。明駿案。此品大分為五段。第一大眾見地",
    "T37n1763_006:0399b28": "動。知是表滅。乃哀歎說五譬。以邀請佛也。",
    "T37n1763_006:0399b29": "第二佛說兩偈。止其哀歎也。第三舉法勸問。",
    "T37n1763_006:0399c01": "訖珠譬也。第四時諸比丘。聞說珠譬。始悟於",
    "T37n1763_006:0399c02": "理。是以發問。昔日何以不即說耶。第五佛以",
    "T37n1763_006:0399c03": "新舊醫譬。會通古今也。就初段中。有三章。第",
    "T37n1763_006:0399c04": "一經家敘地動事。第二大眾說偈自陳。第三",
    "T37n1763_006:0399c05": "以五譬譏請也。就第二段中。有兩章。第一寄",
    "T37n1763_006:0399c06": "言激切。謂莫如凡夫也。第二以偈說法。止其",
    "T37n1763_006:0399c07": "哀情也。就第三段中。有五翻。第一舉法勸",
    "T37n1763_006:0399c08": "問。第二比丘執昔所得。不解今旨。第三佛說",
    "T37n1763_006:0399c09": "勝修。奪己所執。第四比丘聞勝聞奪。此則已",
    "T37n1763_006:0399c10": "昔為非佛今為是也。以己未解。仍復致請。謂",
    "T37n1763_006:0399c11": "佛正應住世。教我令解勝修。乃以命要請也。",
    "T37n1763_006:0399c12": "第五佛以珠譬。曉其迷也。第四第五段。不復",
    "T37n1763_006:0399c13": "開也。",
    "T37n1763_006:0399c14": "[0399c14] 純陀去已未久之頃(至)是故此地如是大動。",
    "T37n1763_006:0399c15": "[0399c15] 案。僧亮曰。佛與純陀。說常住感應之義。備於",
    "T37n1763_006:0399c16": "上文。純陀既去之後。疑者應發。而未即問者。",
    "T37n1763_006:0399c17": "冀佛稽延也。故現必去之徵催令問也。六種",
    "T37n1763_006:0399c18": "動義。備之華嚴經也。此中有兩意。前訖眾生",
    "T37n1763_006:0399c19": "心動。動中有聲。說大小之相也。從兜率天下。",
    "T37n1763_006:0399c20": "至如是大動。明必有大事也。學地有三種。無",
    "T37n1763_006:0399c21": "學地有三種。而五種已過。此第六也。法瑤",
    "T37n1763_006:0399c22": "曰。大士既去。無人扣發。是故動地。以表",
    "T37n1763_006:0399c23": "涅槃。速其勸請之端也。伊字涅槃。因斯而唱",
    "T37n1763_006:0399c24": "也。寶亮曰。此第七相也。此端來意。非為召",
    "T37n1763_006:0399c25": "眾。但時人見佛威光恬然。情意小惰。更現此",
    "T37n1763_006:0399c26": "相。以表必去也。此下訖老少二人譬。第一自",
    "T37n1763_006:0399c27": "陳己苦請。而譏佛也。有三意。第一說十一行",
    "T37n1763_006:0399c28": "偈半。正陳苦而請也。第二後兩行偈。明佛若",
    "T37n1763_006:0399c29": "在世。有除苦之益也。請竟佛默然故。第三更",
    "T37n1763_006:0400a01": "引事譏佛也。智秀曰。此第一段也。地中有此",
    "T37n1763_006:0400a02": "聲者。表兩義。一者令知今是大動。二者令知",
    "T37n1763_006:0400a03": "此動為涅槃相也。慧朗曰。前品末放口光。此",
    "T37n1763_006:0400a04": "品初動也。皆是欲為下根人。重說常故也。從",
    "T37n1763_006:0400a05": "放口光訖偈。六段中。第一現涅槃相也。有三",
    "T37n1763_006:0400a06": "章。此第一章。",
    "T37n1763_006:0400a07": "[0400a07] 時諸天龍乾闥婆(至)如來見放捨猶如棄涕唾。",
    "T37n1763_006:0400a08": "[0400a08] 案。僧亮曰。明佛去之苦也。智秀曰。此下訖",
    "T37n1763_006:0400a09": "五譬。第二段。自陳哀歎。以請佛也。",
    "T37n1763_006:0400a10": "[0400a10] 譬如日初出光明甚暉炎(至)譬如須彌山。[0400a10] 案。",
    "T37n1763_006:0400a11": "僧亮曰。佛若住世。有如是之益也。",
    "T37n1763_006:0400a12": "[0400a12] 世尊譬如國王生育諸子(至)唯願久住不入涅",
    "T37n1763_006:0400a13": "槃。[0400a13] 案。僧亮曰。上兩章。備陳去留之損益。申",
    "T37n1763_006:0400a14": "己苦以請佛。而不蒙慈顧。此下訖長行。以五",
    "T37n1763_006:0400a15": "譬過佛也。第一明無善始令終之美。第二明",
    "T37n1763_006:0400a16": "以有為為苦。無為為樂。畏有為故。佛非無為",
    "T37n1763_006:0400a17": "也。第三說無為樂。以子在獄。父不得樂為",
    "T37n1763_006:0400a18": "譬也。第四慈而不等。第五都無慈也。法瑤曰。",
    "T37n1763_006:0400a19": "此譬自言雖得正見。而般若未具。請佛住世。",
    "T37n1763_006:0400a20": "成我般若也。僧宗曰。四部不一譬諸子。明慧",
    "T37n1763_006:0400a21": "不耶。喻端正也。初教定慧。令我修學。生我慧",
    "T37n1763_006:0400a22": "命應追勝慧。教以深理。則慧命不斷。佛今既",
    "T37n1763_006:0400a23": "去。勝慧不續。非殺如何。寶亮曰。我未免四",
    "T37n1763_006:0400a24": "魔。而佛見捨。豈非以子付旃陀羅耶。",
    "T37n1763_006:0400a25": "[0400a25] 世尊譬如有人善學諸論(至)則不復畏墮於地",
    "T37n1763_006:0400a26": "獄。[0400a26] 案。法瑤曰。此譬謂佛具足。若應住世。",
    "T37n1763_006:0400a27": "為我說之。如其涅槃。於諸法畏而不說也。",
    "T37n1763_006:0400a28": "曇濟曰。如來如似畏有為也。",
    "T37n1763_006:0400a29": "[0400a29] 世尊譬如有人初學作務(至)云何如來得受安",
    "T37n1763_006:0400b01": "樂。[0400b01] 案。法瑤曰。此譬明我未得解脫。請佛住",
    "T37n1763_006:0400b02": "世。教我令得也。曇濟曰。喻小乘初業也。囹圄",
    "T37n1763_006:0400b03": "者無明也。有人問者菩薩也。敬遺記僧宗曰。",
    "T37n1763_006:0400b04": "聲聞教修行。斷諸煩惱。為初作也。彼人以",
    "T37n1763_006:0400b05": "能勤故。得罪於囹圄。今明雖斷&#x9E81;惑。而細",
    "T37n1763_006:0400b06": "者不傾。故為陰果之所籠樊也。有人問之受",
    "T37n1763_006:0400b07": "何罪者。天下有無事。傍人為復顧問。不能為",
    "T37n1763_006:0400b08": "益。若世尊果去。則同傍人泛爾無慈者也。又",
    "T37n1763_006:0400b09": "釋。以慈悲為官也。寶亮曰。謂佛不應負誓者。",
    "T37n1763_006:0400b10": "昔發四弘願。處生死度一切眾生。云眾生病",
    "T37n1763_006:0400b11": "愈。我病乃除。今我幸是可度之數。而佛息化。",
    "T37n1763_006:0400b12": "豈不違誓耶。慧朗述僧宗曰。初學菩薩。懷大",
    "T37n1763_006:0400b13": "慈悲。誓為眾生。不捨生死。生死之應。必不可",
    "T37n1763_006:0400b14": "免。如官所收。若眾生得度。佛乃安樂。云何今",
    "T37n1763_006:0400b15": "日。獨離苦惱耶。有人問者。餘大菩薩。問始",
    "T37n1763_006:0400b16": "行也。",
    "T37n1763_006:0400b17": "[0400b17] 世尊譬如醫王善解方藥(至)唯願久住莫般涅",
    "T37n1763_006:0400b18": "槃。[0400b18] 案。法瑤曰。佛若不住。教我令得解脫者。",
    "T37n1763_006:0400b19": "則有祕&#x608B;。如彼醫也。曇濟曰。雖謂有慈。而心",
    "T37n1763_006:0400b20": "存勝負傷平等也。",
    "T37n1763_006:0400b21": "[0400b21] 世尊譬如老少病苦之人(至)久住於世勿入涅",
    "T37n1763_006:0400b22": "槃。[0400b22] 案。法瑤曰。此譬明己習學始。爾未成",
    "T37n1763_006:0400b23": "法身。請佛住世。諮問修學。法身可成。曇濟",
    "T37n1763_006:0400b24": "曰。若有慈者。則應救苦。今既捨苦。豈謂有",
    "T37n1763_006:0400b25": "慈也。",
    "T37n1763_006:0400b26": "[0400b26] 爾時世尊告諸比丘(至)遠離諸非法自慰受歡",
    "T37n1763_006:0400b27": "樂。[0400b27] 案。僧亮曰。以慈愍故。是以現滅。備之前",
    "T37n1763_006:0400b28": "文。但凡夫愛緣悲重。不可理悟。今偏告比丘。",
    "T37n1763_006:0400b29": "以厲諸人也。寶亮曰。此下第二勸也。有三意。",
    "T37n1763_006:0400c01": "第一戒時眾。第二總因果中勸。第三勸捨昔",
    "T37n1763_006:0400c02": "日所得。修今伊字也。此即第一對比丘。戒凡",
    "T37n1763_006:0400c03": "夫也。諸佛法爾者。有感則應。感盡歸真也。樂",
    "T37n1763_006:0400c04": "不放逸者。教令持戒守心。正憶念者。其修",
    "T37n1763_006:0400c05": "定。下句修慧也。智秀曰。此下第三段。正舉諸",
    "T37n1763_006:0400c06": "法。述佛本意。勸令問也。有三別。第一將欲使",
    "T37n1763_006:0400c07": "問。先兩偈。止其亂心也。第二廣舉諸法勸",
    "T37n1763_006:0400c08": "問。第三更舉異緣勸問。此即第一。止其哀亂",
    "T37n1763_006:0400c09": "也。",
    "T37n1763_006:0400c10": "[0400c10] 復次比丘若有疑惑(至)我當隨順為汝斷之。",
    "T37n1763_006:0400c11": "[0400c11] 案。道生曰。佛雖為純陀。說不滅之義。而諸比",
    "T37n1763_006:0400c12": "丘。執昔教不已。今將釋之。以明今昔之教。則",
    "T37n1763_006:0400c13": "妙善同也。說一切皆者。本為眾生著三界",
    "T37n1763_006:0400c14": "之惑。以遣不空之病耳。言&#x8FF9;既漫。理應致",
    "T37n1763_006:0400c15": "疑。今許其疑問。微言得顯。引背歸宗也。僧",
    "T37n1763_006:0400c16": "亮曰。開宗有略有廣。此廣勸問也。諸比丘觀",
    "T37n1763_006:0400c17": "四非常。斷疑成道。聞佛常住。應於此果生",
    "T37n1763_006:0400c18": "疑。則應問而無問者。必以昔說是實。若以昔",
    "T37n1763_006:0400c19": "說為實終不悟今教也。是故稱名。發其疑端。",
    "T37n1763_006:0400c20": "昔說一切空。今言不空。是可疑也。僧宗曰。此",
    "T37n1763_006:0400c21": "開宗之中。第三也。前第一因施明常。第二純",
    "T37n1763_006:0400c22": "陀騰大眾請明常。今此第三勸奪門明常也。",
    "T37n1763_006:0400c23": "所以將奪而先勸問者。向以五譬譏佛。或言",
    "T37n1763_006:0400c24": "&#x608B;法。或謂慈偏。今勸其令問上開宗之旨。發",
    "T37n1763_006:0400c25": "今昔二教。顯二種不可請。既所未達。今應疑",
    "T37n1763_006:0400c26": "問也。生死虛假。終歸於空。涅槃圓極。湛然常",
    "T37n1763_006:0400c27": "存。為不空也。昔說無常。止於三界。今言無",
    "T37n1763_006:0400c28": "常。三界外也。昔以三無為為常。今明妙有以",
    "T37n1763_006:0400c29": "為常也。寶亮曰。此下第二舉因果。總勸問也。",
    "T37n1763_006:0401a01": "智秀曰。第二廣舉諸法。以勸問也。",
    "T37n1763_006:0401a02": "[0401a02] 亦當為汝先說甘露然後乃當入於涅槃。[0401a02] 案。",
    "T37n1763_006:0401a03": "道生曰。如必不疑不知問者。亦當自為汝說。",
    "T37n1763_006:0401a04": "終不使汝。遂墮疑惑也。僧亮曰。謂汝自有疑。",
    "T37n1763_006:0401a05": "而不能問。我當為說。然後涅槃。寶亮曰。總答",
    "T37n1763_006:0401a06": "前五譬譏請意。自出世以來。說苦無常。除餘",
    "T37n1763_006:0401a07": "四倒。今說常樂具足入道。何致終始之譏耶。",
    "T37n1763_006:0401a08": "今昔所說。窮幽微之理。豈有畏法過耶。今",
    "T37n1763_006:0401a09": "入涅槃。廣為汝說甘露極理。令得常樂我淨",
    "T37n1763_006:0401a10": "之法。有何乖願耶。今欲令汝識常。與文殊",
    "T37n1763_006:0401a11": "等。豈謂慈偏耶。出世已來。教爾正路。今復示",
    "T37n1763_006:0401a12": "汝甘露妙道。豈曰無慈耶。",
    "T37n1763_006:0401a13": "[0401a13] 諸比丘佛出世難人身難得(至)如求金沙優曇",
    "T37n1763_006:0401a14": "&#x9262;華。[0401a14] 案。僧亮曰。所謂將欲奪之。必固與之。",
    "T37n1763_006:0401a15": "僧宗曰。向來勸問。從此下奪也。有四段。第一",
    "T37n1763_006:0401a16": "奪果。第二奪因。第三舉寶珠譬。明昔果所以",
    "T37n1763_006:0401a17": "是虛第四結會二教也。寶亮曰。此下第三偏",
    "T37n1763_006:0401a18": "勸捨昔所得果也。有四意。第一先歎比丘能",
    "T37n1763_006:0401a19": "離五難。并勸也。第二正奪果。第三奪昔所行",
    "T37n1763_006:0401a20": "因。第四勸脩取今常果也。智秀曰。此下訖如",
    "T37n1763_006:0401a21": "世伊字。第三別更舉異緣勸問也。有三章。一",
    "T37n1763_006:0401a22": "舉比丘德。第二舉比丘失。第三舉佛真實教",
    "T37n1763_006:0401a23": "&#x52C5;。以勸問。",
    "T37n1763_006:0401a24": "[0401a24] 諸比丘離於八難得人身難(至)是故汝等不應",
    "T37n1763_006:0401a25": "放逸。[0401a25] 案。僧亮曰。向與今奪也。昔偏執以",
    "T37n1763_006:0401a26": "為足。更不進求。豈非空過放逸人耶。僧宗曰。",
    "T37n1763_006:0401a27": "比丘既勤勤請住。佛不許住。而乃勸問。所舉",
    "T37n1763_006:0401a28": "之理。非其境界。絕諮啟之方。乃退保所得。息",
    "T37n1763_006:0401a29": "進向之路。承其此念。故有空過之責。舉昔苦",
    "T37n1763_006:0401b01": "行。以顯大慈之難負。",
    "T37n1763_006:0401b02": "[0401b02] 汝等比丘云何莊嚴(至)值遇寶城取虛偽物。",
    "T37n1763_006:0401b03": "[0401b03] 案。僧亮曰。此譬廣上事也。城喻涅槃。僧宗",
    "T37n1763_006:0401b04": "曰。佛果排遣累。喻城之防非也。戒防身口外",
    "T37n1763_006:0401b05": "失。如墻也。定水為塹也。慧能決斷除惡。如俾",
    "T37n1763_006:0401b06": "倪也。保其所得。謂取虛偽物也。寶亮曰。第二",
    "T37n1763_006:0401b07": "奪果也。寶城無體。為眾寶所成。若一德不備。",
    "T37n1763_006:0401b08": "不得稱為大涅槃也。昔之所說。乃是涅槃因",
    "T37n1763_006:0401b09": "緣中說耳。",
    "T37n1763_006:0401b10": "[0401b10] 汝諸比丘勿以下心(至)未為正法除諸結使。",
    "T37n1763_006:0401b11": "[0401b11] 案。寶亮曰。此第三奪已昔日所因也。有四句。",
    "T37n1763_006:0401b12": "唯勸令忘懷兩修而德也。雖服袈裟者。此乃",
    "T37n1763_006:0401b13": "始學之初門非涉真之極路也。",
    "T37n1763_006:0401b14": "[0401b14] 汝諸比丘今當真實(至)種種煩惱病之良藥。",
    "T37n1763_006:0401b15": "[0401b15] 案。僧亮曰。真實事者。謂常理也。常理難解。",
    "T37n1763_006:0401b16": "既非散心怯弱所知。故須攝心也。唯有佛日",
    "T37n1763_006:0401b17": "能照。佛日沒已。汝等當為無明所覆。云何能",
    "T37n1763_006:0401b18": "見耶。大地是眾生共報。佛法亦爾。本為眾生",
    "T37n1763_006:0401b19": "故求此。即眾生法已。僧宗曰。十力慧日沒者。",
    "T37n1763_006:0401b20": "謂時機難差也。草木為眾生用者。資益法藥。",
    "T37n1763_006:0401b21": "以除患也。既有法藥。所以時不可失也。寶亮",
    "T37n1763_006:0401b22": "曰。此第四勸修今因。取今果也。將欲勸修。先",
    "T37n1763_006:0401b23": "以一句誡&#x52C5;竟。略出常住體相云。如來法性。",
    "T37n1763_006:0401b24": "真實不倒也。昔日亦云法性。而是斷滅之教。",
    "T37n1763_006:0401b25": "今日所明常果體。百非所不得。無有亦無",
    "T37n1763_006:0401b26": "無。謂一相無相。不斷不常。如此心緣。豈是顛",
    "T37n1763_006:0401b27": "倒耶。即生三法。為修因之方。謂精進攝心勇",
    "T37n1763_006:0401b28": "猛也。",
    "T37n1763_006:0401b29": "[0401b29] 我今當令一切眾生(至)悉皆安住祕密藏中。",
    "T37n1763_006:0401c01": "[0401c01] 案。僧亮曰。入者常住之理。昔為無常所覆。眾",
    "T37n1763_006:0401c02": "生不見。今得見故。名之為入也。僧宗曰。上略",
    "T37n1763_006:0401c03": "開常。未出常體。今既奪彼所得。宜顯其相",
    "T37n1763_006:0401c04": "也。祕密者。謂十地所不見。唯佛能了也。眾德",
    "T37n1763_006:0401c05": "蘊在圓果之中。義和藏也。寶亮曰。住者有",
    "T37n1763_006:0401c06": "三位。謂信見得也。何者。從外凡至九地。通",
    "T37n1763_006:0401c07": "名信住。第十地者。名為見住。唯佛乃居得住",
    "T37n1763_006:0401c08": "位也。",
    "T37n1763_006:0401c09": "[0401c09] 我亦復當安住是中入於涅槃。[0401c09] 案。僧亮曰。",
    "T37n1763_006:0401c10": "佛得常故。名為住也。為物涅槃佛不滅也。僧",
    "T37n1763_006:0401c11": "宗曰。向指大眾。今指如來。明同得不異耳。入",
    "T37n1763_006:0401c12": "者。謂丈六之&#x8FF9;。緣盡。反真。約應不現。故言",
    "T37n1763_006:0401c13": "入也。",
    "T37n1763_006:0401c14": "[0401c14] 何等名為祕密之藏(至)名入涅槃如世伊字。",
    "T37n1763_006:0401c15": "[0401c15] 案。道生曰。夫照極自然。居宗在上。上不可",
    "T37n1763_006:0401c16": "並。故橫必非矣。所除累。近則解脫。於下無不",
    "T37n1763_006:0401c17": "應。兼則色身是俱。非先後故。縱亦非也。三無",
    "T37n1763_006:0401c18": "離理故。別之尤非。是以湛然弗差。猶如伊字。",
    "T37n1763_006:0401c19": "既云常矣。豈有今滅。今滅非實。色身則存也。",
    "T37n1763_006:0401c20": "一言蔽諸。伊字之喻也。僧亮曰。若&#x7ADD;者。身能",
    "T37n1763_006:0401c21": "發智。智用滿故。三法俱常。智功既勝。故不",
    "T37n1763_006:0401c22": "&#x7ADD;也。縱亦不成者。身智之滅。無優劣故也。面",
    "T37n1763_006:0401c23": "上三目者。般若居上。身及解脫。二無勝故。&#x7ADD;",
    "T37n1763_006:0401c24": "列在下。此釋三德相緣。得常之所由也。若別",
    "T37n1763_006:0401c25": "者不相因也。身得智。不由智得滅。是則俱無",
    "T37n1763_006:0401c26": "也。具此三法。所以謂安住也。名入涅槃者。謂",
    "T37n1763_006:0401c27": "常法無滅。為物故滅也。法瑤曰。三法各異者。",
    "T37n1763_006:0401c28": "體異則有分。有分則無常。豈宜各異而合成",
    "T37n1763_006:0401c29": "涅槃耶。又雖云一一非耳。然離此之外。亦更",
    "T37n1763_006:0402a01": "無也。僧宗曰。&#x7ADD;不成者。明功用不同。縱不成",
    "T37n1763_006:0402a02": "者。明義無勝負也。別不成者。明無異體也。解",
    "T37n1763_006:0402a03": "脫亦非者。此總合前兩句。若言解脫功用即",
    "T37n1763_006:0402a04": "法身功用者非也。三法各異者。合第三若別",
    "T37n1763_006:0402a05": "句也。言解脫亦非有。唯主滅累一義。不收圓",
    "T37n1763_006:0402a06": "德。文句隱略。得意者。應云解脫。非涅槃所成",
    "T37n1763_006:0402a07": "圓體已。何者。以三德成祕密藏。此收佛地",
    "T37n1763_006:0402a08": "功德斯盡。向者三德。各收一義。是為捉別。云",
    "T37n1763_006:0402a09": "何收盡。故言非涅槃也。寶亮曰。&#x7ADD;者。以一時",
    "T37n1763_006:0402a10": "俱有。以為譬也。何者。昔以事斷無為為涅槃。",
    "T37n1763_006:0402a11": "而此無為。與身智&#x7ADD;故。非今日伊字也。縱者。",
    "T37n1763_006:0402a12": "以前後為目。亦譬昔日無餘涅槃也。謂先有",
    "T37n1763_006:0402a13": "身。次有智。後有滅。故言非也。如三目者。上",
    "T37n1763_006:0402a14": "以二句非昔。此句正是於今。謂萬德之上。總",
    "T37n1763_006:0402a15": "明涅槃也。三點若別者。謂三德之上。一一偏",
    "T37n1763_006:0402a16": "取。亦不得也。下句云。法身亦非等也。三法各",
    "T37n1763_006:0402a17": "異亦非者。謂各有別體也。",
    "T37n1763_006:0402a18": "[0402a18] 爾時諸比丘聞佛世尊(至)於諸想中最為第一。",
    "T37n1763_006:0402a19": "[0402a19] 案。道生曰。既聞涅槃如世伊字。始悟昔",
    "T37n1763_006:0402a20": "說無常之旨。止於三界。而遠表於常也。僧亮",
    "T37n1763_006:0402a21": "曰。受解請也。聞今伊字之譬。解佛昔說一切",
    "T37n1763_006:0402a22": "無常。是方便也。而此方便。能斷三界實結。何",
    "T37n1763_006:0402a23": "快如之。法瑤曰。佛說伊字涅槃之常。是則已",
    "T37n1763_006:0402a24": "說非涅槃者無常也。又自因今解悟昔說無",
    "T37n1763_006:0402a25": "常旨在非佛。乃所以表佛是常。可謂快說也。",
    "T37n1763_006:0402a26": "僧宗曰。向釋三義。旨趣幽深。求之於心。冥然",
    "T37n1763_006:0402a27": "分外。交聞唱滅。捨應歸本。長與物隔。故愁憂",
    "T37n1763_006:0402a28": "也。快說無常者。伊字之說。非情所解。前塗難",
    "T37n1763_006:0402a29": "涉。退保先教。何以示耶。如來昔教。令我修學",
    "T37n1763_006:0402b01": "無常等觀。離三界惑。依教修行。果得出苦。所",
    "T37n1763_006:0402b02": "以不難。今日教者。今雖言常。而我未得。我既",
    "T37n1763_006:0402b03": "未得。事在如來。交見滅度。雖有常言。不&#x89A9;其",
    "T37n1763_006:0402b04": "事。如其不住。則昔說可憑。是以歎也。象跡為",
    "T37n1763_006:0402b05": "上者。上句歎教。此句歎從教生解也。寶亮曰。",
    "T37n1763_006:0402b06": "從此以下。請中第二文也。若為凡請。大旨",
    "T37n1763_006:0402b07": "有二。第一者。佛說二十五有。作五門觀。而佛",
    "T37n1763_006:0402b08": "故是常。得知金剛以還是生死。而後心是常",
    "T37n1763_006:0402b09": "也。我是可教人。佛應住世也。第二佛雖為我",
    "T37n1763_006:0402b10": "說伊字涅槃。不知云何而得也。就此第二請",
    "T37n1763_006:0402b11": "中。有三段。第一明我是可教之人。略有所解。",
    "T37n1763_006:0402b12": "故先以二譬。歎今苦空無常五門除惑。勝於",
    "T37n1763_006:0402b13": "昔日也。第二從帝王。訖醉人譬。正請辭也。第",
    "T37n1763_006:0402b14": "三從歎芭蕉已下。執昔教。以要佛若不住世。",
    "T37n1763_006:0402b15": "我當尋昔所習。通於佛上。脩苦無常也。快者。",
    "T37n1763_006:0402b16": "快上純陀品中五門觀也。純陀品中。說常無",
    "T37n1763_006:0402b17": "常。今但歎無常之理。昔來所觀常理。本所",
    "T37n1763_006:0402b18": "未達。且留此理。以為請辭。謂我未解。應住世",
    "T37n1763_006:0402b19": "教我也。我若已解今日常旨。用請何為也。智",
    "T37n1763_006:0402b20": "秀曰。此下第四段奪執也。有四別。第一正執。",
    "T37n1763_006:0402b21": "第二奪執。第三請住。第四佛答。從此訖而有",
    "T37n1763_006:0402b22": "諸見其無是處。第一快昔教。擬為反請也。明",
    "T37n1763_006:0402b23": "駿曰。此下訖無我想勸問中。第二翻上舉勝",
    "T37n1763_006:0402b24": "法勸問。既非己所解。乃還執昔教也。有三階。",
    "T37n1763_006:0402b25": "第一勸昔無常教。於我已解。第二舉帝王等",
    "T37n1763_006:0402b26": "譬。明所未解者。在乎今教。而佛不住。教我令",
    "T37n1763_006:0402b27": "解耶。第三舉歎無我等教也。",
    "T37n1763_006:0402b28": "[0402b28] 若有精勤脩集之者(至)無明憍慢及無常想。",
    "T37n1763_006:0402b29": "[0402b29] 案。僧亮曰。舉三界實結。顯無常教之力能也。",
    "T37n1763_006:0402c01": "不說瞋者。以易斷故也。法瑤曰。若能勤脩無",
    "T37n1763_006:0402c02": "常想者。則不離三界惑及佛上無常想倒。快",
    "T37n1763_006:0402c03": "說之義。其在此也。僧宗曰。想有二種。若習觀",
    "T37n1763_006:0402c04": "觀空前方便者。不能除結。今取空觀。&#x604A;解無",
    "T37n1763_006:0402c05": "常。即是空慧。作想名說也。若不爾者。還取空",
    "T37n1763_006:0402c06": "前方便伏結。由伏後斷。故通言斷也。及無常",
    "T37n1763_006:0402c07": "想者。斷見無常耳。寶亮曰。此是思惟門中。最",
    "T37n1763_006:0402c08": "後所斷者。故偏舉。非不先斷&#x9E81;也。及無常想",
    "T37n1763_006:0402c09": "者。兼除佛上倒也。",
    "T37n1763_006:0402c10": "[0402c10] 世尊如來若離無常想者(至)無明憍慢及無常",
    "T37n1763_006:0402c11": "想。[0402c11] 案。道生曰。上云脩無常。能除無常想。想",
    "T37n1763_006:0402c12": "是慧名。似若鉾楯。宜更明之也。若離者。謂不",
    "T37n1763_006:0402c13": "脩無常想。則無般若。般若既無。則無解脫。今",
    "T37n1763_006:0402c14": "日豈得入涅槃乎。若不離者。取昔說相。為無",
    "T37n1763_006:0402c15": "常想。則是顛倒。豈得言與慢等俱離耶。僧亮",
    "T37n1763_006:0402c16": "曰。請也。得理觀者。境智不相離。如來若常。",
    "T37n1763_006:0402c17": "則離無常想。若離無常想。為物則不應涅槃。",
    "T37n1763_006:0402c18": "上既有為眾生之言。因之得有請也。若不離",
    "T37n1763_006:0402c19": "者。若佛不住理數。自滅無常之觀。竟不離佛。",
    "T37n1763_006:0402c20": "伊字之譬。更增惑倒也。法瑤曰。向美快說無",
    "T37n1763_006:0402c21": "常想。能除三界常見等惑。及佛上無常想倒。",
    "T37n1763_006:0402c22": "今次歎此想亦能得常也。何以然耶。如來本",
    "T37n1763_006:0402c23": "若不脩無常想者。則不知無常在於非佛。常",
    "T37n1763_006:0402c24": "在於佛。云何得脩不濫之無常。入伊字涅槃",
    "T37n1763_006:0402c25": "耶。此論今日所解。不談昔日也。若不離者。此",
    "T37n1763_006:0402c26": "言昔解也。若果脩昔無常想者。此無常想。濫",
    "T37n1763_006:0402c27": "該於佛。非唯不識於常。亦未深識無常。豈得",
    "T37n1763_006:0402c28": "能除三界之惑。及佛上無常想倒耶。諸比丘",
    "T37n1763_006:0402c29": "說此得失二句。自陳已解悟無常之旨。成向",
    "T37n1763_006:0403a01": "所言快說之意也。僧宗曰。比丘意言。我未",
    "T37n1763_006:0403a02": "造極。事須滅身然後免苦。今高推如來。不同",
    "T37n1763_006:0403a03": "我者。既曰常住。豈待滅身。方稱涅槃耶。若不",
    "T37n1763_006:0403a04": "離者。懸取佛意。若言我亦不離者。即猥與",
    "T37n1763_006:0403a05": "我同。則不應言脩無常想為非也。寶亮曰。請",
    "T37n1763_006:0403a06": "辭也。捉前品中。常樂二偈。已離無常句。若尋",
    "T37n1763_006:0403a07": "此語。佛便是離無常想也。不應入涅槃者。此",
    "T37n1763_006:0403a08": "應身乃是法身。之未自在無為。若果不自在。",
    "T37n1763_006:0403a09": "云何言我是常住。若不離者。佛今果入涅槃。",
    "T37n1763_006:0403a10": "便是未離無常想。那得言我已離無常也。智",
    "T37n1763_006:0403a11": "藏曰。離者。滅之異稱。想者。空慧之別名。佛",
    "T37n1763_006:0403a12": "向云欲入三點涅槃。若滅空慧。則無般若。豈",
    "T37n1763_006:0403a13": "有三點涅槃可入耶。若不離者。取佛意。若言",
    "T37n1763_006:0403a14": "不滅此慧者。云何昔言滅無常想。是則空慧",
    "T37n1763_006:0403a15": "不得不滅。三點安在也。",
    "T37n1763_006:0403a16": "[0403a16] 世尊譬如農夫於秋月時(至)於諸想中無常為",
    "T37n1763_006:0403a17": "最。[0403a17] 案。曇濟曰。此因譏而致請也。佛若果入",
    "T37n1763_006:0403a18": "涅槃。故知無常想勝也。",
    "T37n1763_006:0403a19": "[0403a19] 世尊譬如帝王知命將終(至)便欲放捨入於涅",
    "T37n1763_006:0403a20": "槃。[0403a20] 案。僧亮曰。帝王之慈。慈及一國。尚行恩",
    "T37n1763_006:0403a21": "赦。佛慈一切。而不見矜耶。法瑤曰。雖說昔非",
    "T37n1763_006:0403a22": "今是。然未為心用。猶為無明所縛。未得解脫。",
    "T37n1763_006:0403a23": "須佛見教也。寶亮曰。此第二章。請辭也。",
    "T37n1763_006:0403a24": "[0403a24] 世尊譬如有人為鬼所持(至)解脫等法如世伊",
    "T37n1763_006:0403a25": "字。[0403a25] 案。僧亮曰。世醫慈淺。尚不捨病人。況出",
    "T37n1763_006:0403a26": "世良醫。而不救我等。法瑤曰。上譬明未得解",
    "T37n1763_006:0403a27": "脫。此譬明未得般若也。僧宗曰。聲聞雖斷&#x9E81;",
    "T37n1763_006:0403a28": "結。而細者猶在。佛為良&#x546A;師。前譬明果患。此",
    "T37n1763_006:0403a29": "譬明因患也。",
    "T37n1763_006:0403b01": "[0403b01] 世尊譬如香象為人所縛(至)便欲放捨入於涅",
    "T37n1763_006:0403b02": "槃。[0403b02] 案。道生曰。菩薩如香象。聲聞則未然。云",
    "T37n1763_006:0403b03": "何可捨耶。僧亮曰。為佛作過也。謂如來慈等。",
    "T37n1763_006:0403b04": "不得獨為聲聞現身。亦復餘方化菩薩也。若",
    "T37n1763_006:0403b05": "爾者。慈本濟急。我既不能自解。故苦重為急。",
    "T37n1763_006:0403b06": "菩薩能解。故苦輕非急也。五十七者。依上",
    "T37n1763_006:0403b07": "結名愛慢無明。橫通五行。為十五也。&#x7AEA;通三",
    "T37n1763_006:0403b08": "界。合為四十五也。無常是見。四諦亦通三界。",
    "T37n1763_006:0403b09": "四諦十二。合五十七也。法瑤曰。此譬明未如",
    "T37n1763_006:0403b10": "大法身自在也。僧宗曰。羅漢斷煩惱盡。不無",
    "T37n1763_006:0403b11": "習氣相承。故言有五十七在耳。又釋。不以斷",
    "T37n1763_006:0403b12": "見觀照智。約三界四諦為十二也。智為細惑",
    "T37n1763_006:0403b13": "所闇。即是無明。亦稱煩惱也。寶亮曰。於佛上",
    "T37n1763_006:0403b14": "起三倒。無常苦無我。此三煩惱。顯見無作四",
    "T37n1763_006:0403b15": "諦來治也。一諦下有三為十二。并為四十五",
    "T37n1763_006:0403b16": "也。四倒不取空者。空即無我。更無別義。不淨",
    "T37n1763_006:0403b17": "本非理觀。故不取也。",
    "T37n1763_006:0403b18": "[0403b18] 世尊如人病瘧值遇良醫(至)便欲放捨入於涅",
    "T37n1763_006:0403b19": "槃。[0403b19] 案。道生曰。縱依昔教得解。而於餘教未",
    "T37n1763_006:0403b20": "了也。僧亮曰。更為佛作過也。若慈必救重。應",
    "T37n1763_006:0403b21": "捨聖從凡者。凡夫計常。故佛應現滅。若爾我",
    "T37n1763_006:0403b22": "有半病。故以瘧為譬。佛應救之也。法瑤曰。此",
    "T37n1763_006:0403b23": "譬明無常涅槃也。雖免分段。而變易猶在。",
    "T37n1763_006:0403b24": "為半日病也。寶亮曰。瘧是寒熱之病。明我等",
    "T37n1763_006:0403b25": "九十八使。都未除也。智秀曰。佛除我&#x9E81;煩惱。",
    "T37n1763_006:0403b26": "即日不發。而細者。根本猶在未去。如瘧之未",
    "T37n1763_006:0403b27": "發也。",
    "T37n1763_006:0403b28": "[0403b28] 世尊譬如醉人不自覺知(至)便欲放捨入於涅",
    "T37n1763_006:0403b29": "槃。[0403b29] 案。道生曰。半解尚應更教。況全未了耶。",
    "T37n1763_006:0403c01": "僧亮曰。謂聲聞之病。全同凡夫。非半日病也。",
    "T37n1763_006:0403c02": "何者。若了三界無常。於佛不應起無常想。說",
    "T37n1763_006:0403c03": "言佛是無常。則不了因緣。具三界常見。理與",
    "T37n1763_006:0403c04": "凡夫同也。法瑤曰。此譬明上所以未得四義",
    "T37n1763_006:0403c05": "者。良由凡夫時。醉醉五欲。情重根鈍。是以",
    "T37n1763_006:0403c06": "今日髣&#x9AF4;有解。然猶未醒。云何捨棄。僧宗曰。",
    "T37n1763_006:0403c07": "上四譬為聖人作譬。此通為凡聖也。智勇",
    "T37n1763_006:0403c08": "曰。此譬與上瘧譬。事異而意同。同以惑未盡",
    "T37n1763_006:0403c09": "為喻也。",
    "T37n1763_006:0403c10": "[0403c10] 世尊譬如有人歎芭蕉樹(至)而有諸見亦無是",
    "T37n1763_006:0403c11": "處。[0403c11] 案。道生曰。昔亦佛說。今亦佛說。昔解",
    "T37n1763_006:0403c12": "既非。今何必是。是故還執昔解。乃取判於佛",
    "T37n1763_006:0403c13": "也。僧亮曰。謂如來是常。推理而言。理應自在。",
    "T37n1763_006:0403c14": "而我今日。請不得住。便是不得自在。是即",
    "T37n1763_006:0403c15": "昔說無我是實。今說自在應虛也。如佛所說",
    "T37n1763_006:0403c16": "者。今昔皆是佛說。今說何必全是。故引昔取",
    "T37n1763_006:0403c17": "判也。法瑤曰。從快說以來。比丘雖自說解。猶",
    "T37n1763_006:0403c18": "未自審。今欲取定於佛。故先呈昔解。歎無我",
    "T37n1763_006:0403c19": "想為真也。佛若非之。則今解是也。如其不非。",
    "T37n1763_006:0403c20": "今解何必是耶。芭蕉譬明解無我也。漿澤譬",
    "T37n1763_006:0403c21": "真言其身。理自無我。不假言其心解。七葉華。",
    "T37n1763_006:0403c22": "美脩無我得入涅槃也。寶亮曰。此第三章。欲",
    "T37n1763_006:0403c23": "還脩昔教也。"
}