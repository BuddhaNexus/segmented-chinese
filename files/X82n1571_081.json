{
    "X82n1571_081:0435c08": "五燈全書卷第八十一",
    "X82n1571_081:0435c10": "京都聖感禪寺住持(臣)僧　(超永)　編輯",
    "X82n1571_081:0435c11": "京都古華嚴寺住持(臣)僧　(超揆)　較閱　進",
    "X82n1571_081:0435c12": "呈",
    "X82n1571_081:0435c13": "　　臨濟宗",
    "X82n1571_081:0435c14": "　　　南嶽下三十五世隨錄",
    "X82n1571_081:0435c15": "江陰敔山退菴行重禪師九江高安彭氏子。隨父出",
    "X82n1571_081:0435c16": "家郡之曲水菴。禮匡山太虗得度。初精律乘。遇禪者",
    "X82n1571_081:0435c17": "激發。荷策南遊。徧參名宿。上金粟結冬。看楊岐佛話。",
    "X82n1571_081:0435c18": "有省。後參報恩琇。呈世尊拈花頌曰。倚天長劒露鋒",
    "X82n1571_081:0435c19": "鋩。拈出何人敢近旁。老倒飲光輕觸著。面門血濺太",
    "X82n1571_081:0435c20": "郎當。琇閱曰。只見錐頭利。不見鑿頭方。師曰。却被和",
    "X82n1571_081:0435c21": "尚看破。琇曰。誰人知此意。令我憶龐公　師參方回。",
    "X82n1571_081:0435c22": "再謁琇于報恩。纔禮拜。琇曰。你三年在外。成得些甚",
    "X82n1571_081:0435c23": "麼事。師呈坐具曰。和尚證明。琇便喝。師作禮。琇曰。不",
    "X82n1571_081:0435c24": "消一喝。師便出　宣城海會。迎師主法。師堅辭不應。",
    "X82n1571_081:0436a01": "退居澄江之敔山。琇勉以偈曰。忘世情懷爾我同。茅",
    "X82n1571_081:0436a02": "鐮鐵钁振先風。得人不在門如市。好憶當年面壁翁",
    "X82n1571_081:0436a03": "　順治戊子四月二十八日。師書偈辭眾。坐脫于報",
    "X82n1571_081:0436a04": "恩監院寮。塔于大覺潭上(玉林琇嗣)。",
    "X82n1571_081:0436a05": "宜興善權白松行豐禪師參玉林琇。充維那。一日侍",
    "X82n1571_081:0436a06": "立次。琇問。盡大地是火坑。得何三昧。師曰。金不博金。",
    "X82n1571_081:0436a07": "水不洗水。琇曰。我問你。盡大地是個火坑。得何三昧",
    "X82n1571_081:0436a08": "不被燒却。師曰。盡大地是火坑。琇舉拄杖曰。你喚者",
    "X82n1571_081:0436a09": "個作火。又喚甚麼作拄杖。師曰。和尚惜取眉毛。琇便",
    "X82n1571_081:0436a10": "打。師禮拜　師受囑日。琇命參堂曰。為眾無過先自",
    "X82n1571_081:0436a11": "為。風行草偃共精勤。師進曰。撒手懸崖上。分身萬象",
    "X82n1571_081:0436a12": "中　小參。理開事變。事得理融。不涉理事一句。作麼",
    "X82n1571_081:0436a13": "生道。良久曰。薰風自南來。殿閣生微凉　晚參。久默",
    "X82n1571_081:0436a14": "斯要。不務速說。今晚真實相為。特與諸人拈出。驀卓",
    "X82n1571_081:0436a15": "拄杖曰。還委悉麼。冬寒夏熱　晚參。心同虗空界。示",
    "X82n1571_081:0436a16": "等虗空法。證得虗空時。無是無非法。且道。虗空作麼",
    "X82n1571_081:0436a17": "生證。波漂菰米沉雲黑。露冷蓮房墜粉紅　夜歸投",
    "X82n1571_081:0436a18": "宿偈曰。穿雲度水帶烟霞。楖栗橫空興轉賖。薄暮不",
    "X82n1571_081:0436a19": "愁無處宿。蒲團擲地便為家　師住善權。嚴于律行。",
    "X82n1571_081:0436a20": "定業現前。遂罹于難。臨難時。大眾驚懼。師率眾經行。",
    "X82n1571_081:0436a21": "誦持以待之。非真得火光三昧者耶。高郵孫孝則居",
    "X82n1571_081:0436a22": "士。寄書吳門曰。正如琉璃國王。提婆達多。劈面相值。",
    "X82n1571_081:0436a23": "不過從容就席。說寂滅為樂半句偈下座耳。不謂白",
    "X82n1571_081:0436a24": "首座。竟證到此地也(玉林琇嗣)。",
    "X82n1571_081:0436b01": "武林大雄不退勇禪師錢塘韓氏子。脫白後。隨全菴",
    "X82n1571_081:0436b02": "進。入金車山。一日普請次。見荷空畚行者有省。玉林",
    "X82n1571_081:0436b03": "琇曰。勇子佛法大綱。自有宿慧。未甞費我心力。屢命",
    "X82n1571_081:0436b04": "分座領眾　結制小參。問大開爐鞴。煅凡成聖。未離",
    "X82n1571_081:0436b05": "兜率。已出母胎。如何通信。師曰。霜打芭蕉光碌禿。曰",
    "X82n1571_081:0436b06": "已離兜率已出母胎。又作麼生。師曰。頭破作七分。乃",
    "X82n1571_081:0436b07": "曰。三間茅屋通天眼。七尺烏藤抹太虗。要明臨濟三",
    "X82n1571_081:0436b08": "元旨。荊棘林中舞柘枝。昨夜無位真人。倒騎三脚驢",
    "X82n1571_081:0436b09": "子。直上萬仞峰頭。欲與諸人通個消息。驀卓拄杖",
    "X82n1571_081:0436b10": "　小參。即心即佛。文殊著賊。非心非佛。普賢呌屈。不是",
    "X82n1571_081:0436b11": "心不是佛不是物。觀世音菩薩摸著了。一個毛頭大。",
    "X82n1571_081:0436b12": "結十字街頭。驀然撞著了。大肚子彌勒。放下布袋。呵",
    "X82n1571_081:0436b13": "呵大笑曰。青天白日。為甚麼著賊　因事小參。雲開",
    "X82n1571_081:0436b14": "杲日現。雨過草堂寒。恬澹無移志。晨昏好自看。卓拄",
    "X82n1571_081:0436b15": "杖曰。十二面觀音來也。眾擬議。師以拄杖。旋風打散",
    "X82n1571_081:0436b16": "　晚參。師拈拄杖曰。十五日以前。諸人不休。我要你",
    "X82n1571_081:0436b17": "休。要你識取拄杖子。十五日以後。諸人要休。我不肯",
    "X82n1571_081:0436b18": "與你休。要你識取拄杖子。正當十五日。又且何如。驀",
    "X82n1571_081:0436b19": "抝折拄杖曰。要你識取拄杖子　入室。師高聲曰。世",
    "X82n1571_081:0436b20": "尊一日在靈山會上。拈起一枝花。驀喝一喝曰。莫錯",
    "X82n1571_081:0436b21": "認驢鞍橋。作阿爺下頷。獨有迦葉。破顏微笑。拈拄杖",
    "X82n1571_081:0436b22": "曰。若將湊泊終難會。達者應須暗裏。驚良久曰。更與",
    "X82n1571_081:0436b23": "諸人頌出。利刀有蜜不須舐。蠱毒之家水莫甞。不舐",
    "X82n1571_081:0436b24": "不甞依本分。華嶽巫山面面寒　元旦小參。師卓拄",
    "X82n1571_081:0436c01": "杖曰。新年佛法全無。去年留得些子。不妨布施大眾。",
    "X82n1571_081:0436c02": "擲拄杖。下座　觸事小參。半夜蝦蟇跳上樹。翻身猶",
    "X82n1571_081:0436c03": "在枕頭邊。空林細雨梳春夢。杜口黃鸝過草堂。不得",
    "X82n1571_081:0436c04": "作佛法商量。參　開爐小參。銅頭鐵額諸禪客。肘後",
    "X82n1571_081:0436c05": "橫懸奪命符。尚有火爐吞不下。冰霜肝膽細磋磨。驀",
    "X82n1571_081:0436c06": "然南斗北翻身。赤縣神州火裏坐。擲拄杖。召眾曰。看",
    "X82n1571_081:0436c07": "火　謝兩序小參。少林面壁。白玉琢成西子骨。雪庭",
    "X82n1571_081:0436c08": "肘墮。黃金鑄就伍員心。六耳不同謀。一花開五葉。驀",
    "X82n1571_081:0436c09": "喝一喝。高聲召新充兩序職事　小參。驀眼撒沙看",
    "X82n1571_081:0436c10": "不得。栗蓬刺口道不得。連腮便掌。擬議不得。劈脊便",
    "X82n1571_081:0436c11": "棒。回互不得。[口*邪]。臨濟未是白拈賊。且道。山僧具何眼",
    "X82n1571_081:0436c12": "目。卓拄杖曰。有約不來過夜半。閒敲棋子落燈花",
    "X82n1571_081:0436c13": "　小參。師拈拄杖曰。一冬又一冬。窮人怕過冬。若向無",
    "X82n1571_081:0436c14": "人烟處去凍殺。若向三家村裏去笑殺。若向衲僧門",
    "X82n1571_081:0436c15": "下去打殺。山僧曾記得古人曰。窮來不必離家計。待",
    "X82n1571_081:0436c16": "得春回又出頭。卓拄杖　小參。赤肉團上。壁立萬仞。",
    "X82n1571_081:0436c17": "世尊摩竭。鼻祖嵩山。豈許九旬聚眾。畫地為牢。若有",
    "X82n1571_081:0436c18": "高見。山僧性命。蚤已不存。有麼有麼。如無。喝一喝曰。",
    "X82n1571_081:0436c19": "此令還是我行　師將示寂。眾請遺偈。師接紙曰。信",
    "X82n1571_081:0436c20": "手拈來。一筆寫盡。都盧丟在。大江東連。以手向空畵",
    "X82n1571_081:0436c21": "○○○○○○一笑。坐脫于南嶽高臺(玉林琇嗣)。",
    "X82n1571_081:0436c22": "杭州大雄骨巖峰禪師示眾。三八晚參。舐著棒頭苦",
    "X82n1571_081:0436c23": "味寥。鬍子拍手大笑。失脚跌折驢腰。許他做個同參",
    "X82n1571_081:0436c24": "　早參。舉千巖長祖云。諸人不把無明為事。無明赤",
    "X82n1571_081:0437a01": "不把諸人為事。算來也是空篩氣。何不留將暖肚皮。",
    "X82n1571_081:0437a02": "師曰。千巖老漢。遣將不如激將。崇福不然。諸人把漚",
    "X82n1571_081:0437a03": "關為事。漚關把諸人為事。何故。我不輕於汝等。汝等",
    "X82n1571_081:0437a04": "人人是佛　早參。一處通。千處萬處通。世尊三昧。迦",
    "X82n1571_081:0437a05": "葉不知。迦葉三昧。阿難不知。又作麼生。三世諸佛不",
    "X82n1571_081:0437a06": "知有。狸奴白牯却知有　晚參。諸佛諸祖悟處。即是",
    "X82n1571_081:0437a07": "現前諸人疑處。現前諸人疑處。即是諸佛諸祖悟處。",
    "X82n1571_081:0437a08": "法從分別生。法從分別滅。滅却諸分別。諸法無生滅。",
    "X82n1571_081:0437a09": "卓拄杖和聲一喝(玉林琇嗣)。",
    "X82n1571_081:0437a10": "報恩棲雲嶽禪師晚參。僧問。入門便喝。平地生波。入",
    "X82n1571_081:0437a11": "門便棒。無風起浪。入報恩門。如何相待。師以拄杖畫",
    "X82n1571_081:0437a12": "一畫曰。截斷葛藤。曰不受言詮。不假棒喝。且又如何。",
    "X82n1571_081:0437a13": "師曰。趂出山門。曰擎頭帶角。橫吞巨海。背負須彌。又",
    "X82n1571_081:0437a14": "且如何。師曰。入地三尺。曰與麼則掀倒禪床。喝散大",
    "X82n1571_081:0437a15": "眾去也。師曰。未到闍黎在。乃曰。摩尼珠人不識。如來",
    "X82n1571_081:0437a16": "藏裏親収得。驀豎拄杖曰。不是摩尼珠。大眾觀視。師",
    "X82n1571_081:0437a17": "擲拄杖。下座　結制小參。舉香嚴閒禪師道。去年貧",
    "X82n1571_081:0437a18": "未是貧。今年貧始是貧。去年貧。猶有卓錐之地。今年",
    "X82n1571_081:0437a19": "貧。錐也無。師喝一喝曰。少賣弄。真淨文禪師道。去年",
    "X82n1571_081:0437a20": "富未是富。今年富始是富。去年富。做得一領黑黲布",
    "X82n1571_081:0437a21": "褊衫。今年富。添得一條百衲山水袈裟。師喝一喝曰。",
    "X82n1571_081:0437a22": "少賣弄。報恩寺裏。去年也不貧。今年也不富。飯熟陳",
    "X82n1571_081:0437a23": "年之米。茶烹峰頂之泉。雲捲遮山之簾。風送巖花之",
    "X82n1571_081:0437a24": "雨。菉竹廻廊。託高懷以散步。寒松覆屋。坐竟夜以忘",
    "X82n1571_081:0437b01": "心。一一天真明妙。一一超佛越祖。且道。以何三昧。而",
    "X82n1571_081:0437b02": "能不落限量。得大自在。驀拈拄杖曰。還見麼。又卓拄",
    "X82n1571_081:0437b03": "杖曰。還聞麼。離却見聞了。見聞裏薦取　晚參。傅大",
    "X82n1571_081:0437b04": "士。在雙林寺裏。打個噴嚏。驚醒八大龍王瞌睡。雷轟",
    "X82n1571_081:0437b05": "電閃。雨似盆傾。普天之下。盈溝溢壑。來者往者。頭上",
    "X82n1571_081:0437b06": "漫漫。脚下漫漫。無計回避。十字街頭石敢當。湧身虗",
    "X82n1571_081:0437b07": "空遮攔之。彌勒菩薩。撫掌大笑曰。爭怪得伊。爭怪得",
    "X82n1571_081:0437b08": "伊。顧視左右。驀喝一喝　晚參。把住咽喉。老鴉入袋。",
    "X82n1571_081:0437b09": "放行一線。狂猿上樹。不把不放時。石馬向風嘶。盡大",
    "X82n1571_081:0437b10": "地火發且置。須彌山為甚在諸人鼻孔裏。良久曰。吽",
    "X82n1571_081:0437b11": "吽　晚參。拈拄杖曰。即心即佛。少婦柘榴裙。新裝白",
    "X82n1571_081:0437b12": "玉面。非心非佛。江風濁浪起。愁殺渡頭人。不是心不",
    "X82n1571_081:0437b13": "是佛不是物。驚飛鴻鴈宿。半夜起沙灘。卓拄杖曰。能",
    "X82n1571_081:0437b14": "迷烟水客。不許時相見　晚參。臨濟大師曰。有時一",
    "X82n1571_081:0437b15": "喝如金剛王寶劒。有時一喝如踞地獅子。有時一喝",
    "X82n1571_081:0437b16": "如探竿影草。有時一喝不作一喝用。遂喝一喝曰。且",
    "X82n1571_081:0437b17": "道。者一喝。是金剛王寶劒耶。是踞地獅子耶。是探竿",
    "X82n1571_081:0437b18": "影草耶。是一喝不作一喝用耶。若辨白得。出來道看。",
    "X82n1571_081:0437b19": "若辨白不得。直饒喝得嶽上座。向虗空裏撥下來。我",
    "X82n1571_081:0437b20": "且緩緩向你道。切忌胡喝亂喝　晚參。秋風凉秋夜",
    "X82n1571_081:0437b21": "長。遠行客思故鄉。且道。故鄉在甚麼處。良久曰。老老",
    "X82n1571_081:0437b22": "大大。故鄉也不識(玉林琇嗣)。",
    "X82n1571_081:0437b23": "大雄慧舟濟禪師示眾。舉慧力昌禪師。因僧問。佛力",
    "X82n1571_081:0437b24": "法力即不問。如何是慧力。昌曰。蹋倒人我山。扶起菩",
    "X82n1571_081:0437c01": "提樹。本師琇曰。報恩則不然。有問如何是慧力。但向",
    "X82n1571_081:0437c02": "他道。喫官酒臥官街。當處死當處埋。且道。與古人是",
    "X82n1571_081:0437c03": "同是別。師曰。我老人。縱有越古超今之作略。也未免",
    "X82n1571_081:0437c04": "遭人檢點。何故聻。草鞋錢且置。漿粉錢教誰還　中",
    "X82n1571_081:0437c05": "秋示眾。中秋前一夕。皎皎轉銀盤。既望還如舊。光明",
    "X82n1571_081:0437c06": "分外圓。正當十五夜。大地黑漫漫。好個真消息。諸人",
    "X82n1571_081:0437c07": "莫受瞞　示眾。舉僧問石霜。咫尺之間。為甚不覩師",
    "X82n1571_081:0437c08": "顏。師曰。觸破上座面門。霜曰。我道。徧界不曾藏。師曰。",
    "X82n1571_081:0437c09": "也許道一半。僧後問雪峰。徧界不曾藏。意旨如何。師",
    "X82n1571_081:0437c10": "曰。腦後著箭。峰曰。甚麼處不是石霜。師曰。和尚聻。僧",
    "X82n1571_081:0437c11": "舉似石霜。霜曰。這老漢。著甚死急。師曰。何不蚤恁麼",
    "X82n1571_081:0437c12": "道。玄沙曰。錯過了也。師曰錯錯。師復曰。者僧傳言送",
    "X82n1571_081:0437c13": "語。有甚了期。石霜恁麼答話。狼籍不少。又遇雪峰。趂",
    "X82n1571_081:0437c14": "勢推曰。甚麼處不是石霜。霜便蓋覆曰。者老漢。著甚",
    "X82n1571_081:0437c15": "死急。殊不知轉見不堪。玄沙恁麼道。也只救取一半。",
    "X82n1571_081:0437c16": "何故聻。家醜不合外揚　示眾。舉世尊在靈山會上。",
    "X82n1571_081:0437c17": "拈起一枝花。百萬人天。悉皆罔措。惟迦葉尊者。破顏",
    "X82n1571_081:0437c18": "微笑。世尊曰。吾有正法眼藏。涅槃妙心。付囑摩訶迦",
    "X82n1571_081:0437c19": "葉。師曰。平生阿漉漉地。末後猶較些子。某若當時見",
    "X82n1571_081:0437c20": "他。纔舒手便曰。不勞拈出。非但當時勦絕。亦免殃及",
    "X82n1571_081:0437c21": "兒孫　示眾。舉僧問臨濟。如何是佛法大意。濟便喝。",
    "X82n1571_081:0437c22": "僧禮拜。濟曰。這個師僧。却堪持論。師曰。者僧。初欲見",
    "X82n1571_081:0437c23": "月。及乎纔見標指便休。臨濟。雖埋兵調鬬。慣用神機。",
    "X82n1571_081:0437c24": "檢點將來。只振塗毒。無返魂香。舟上座則不然。見者",
    "X82n1571_081:0438a01": "僧擬開口。便與振威一喝。豈不令渠當下披雲見日",
    "X82n1571_081:0438a02": "去也(玉林琇嗣)。",
    "X82n1571_081:0438a03": "圓照慈翁[卄/卬]溪森禪師惠州博羅人。明刑部侍郎黎",
    "X82n1571_081:0438a04": "紹爵之子也。母李。感白光入懷而生。長博羣書。目數",
    "X82n1571_081:0438a05": "行下。以恩廕入國學。年二十七。病劇。為惡夢感發。藉",
    "X82n1571_081:0438a06": "言秋試入京。路次歸宗。投寶公剃落。初參博山。不契。",
    "X82n1571_081:0438a07": "再走雲門。見雪嶠信。一日落堂。師問。未離方丈句作",
    "X82n1571_081:0438a08": "麼生。信側耳。師曰。謝答話。遂許入室。呼為嶺南長子。",
    "X82n1571_081:0438a09": "後參大雄琇。一見便令頌本來面目。師即充口頌曰。",
    "X82n1571_081:0438a10": "苕溪屈曲水潺潺。萬疊關山一境閒。乍雨乍晴雲散",
    "X82n1571_081:0438a11": "後。滿天風月到人間。琇頷之。一日琇顧師曰。古人道。",
    "X82n1571_081:0438a12": "悟則不無。怎奈落第二頭。既是悟了。因甚落二頭。師",
    "X82n1571_081:0438a13": "曰。為有悟在。琇便喝。師頓徹法源。即日命居第一座。",
    "X82n1571_081:0438a14": "師在大雄報恩首眾。一十七夏。接機迅利。人稱[卄/卬]鐵",
    "X82n1571_081:0438a15": "棒云。師手闢龍溪。為眾開法。即今奉",
    "X82n1571_081:0438a16": "勅圓照寺。順治己亥夏。琇舉師應",
    "X82n1571_081:0438a17": "詔。入都與",
    "X82n1571_081:0438a18": "世祖相見。奏對機緣甚多。另見別錄　小參。婆子轉",
    "X82n1571_081:0438a19": "半藏。升斗計親疎。涅槃三段義。文殊不奈何。堪笑仰",
    "X82n1571_081:0438a20": "山老。夢裏演摩訶。咄。慈翁慈翁又道甚麼。曲躬曰。也",
    "X82n1571_081:0438a21": "不較多　師遊五臺。宿顯通寺。寺前見一婆頭纏紅",
    "X82n1571_081:0438a22": "布。鬂插山花并鵰翎。身披雜襖。左足花履。右脚黃鞋。",
    "X82n1571_081:0438a23": "目光射人。手提竹籃。籃中諸物俱有。口食石子。師問。",
    "X82n1571_081:0438a24": "婆在此何為。婆曰。乞我一文錢。師曰。年多少。婆曰。六",
    "X82n1571_081:0438b01": "十六。師曰。有家主公麼。婆曰。徧地都是。師大笑。婆睜",
    "X82n1571_081:0438b02": "目視師。師便打。婆喝。師又打。婆携籃作舞而去。師遊",
    "X82n1571_081:0438b03": "中臺回。婆仍在路食石。見師便笑。口稱南無佛南無",
    "X82n1571_081:0438b04": "佛。師問。婆生緣何處。婆曰太原。師曰。幾時到者裏。婆",
    "X82n1571_081:0438b05": "曰。今日六月二十七。師曰。識得你也。婆合掌曰。大通",
    "X82n1571_081:0438b06": "佛大通佛。便作禮。提籃而去。師曰。幾不問過。",
    "X82n1571_081:0438b07": "世祖遺詔召師。至景山壽王殿。秉炬曰。釋迦涅槃。人",
    "X82n1571_081:0438b08": "天齊悟。先帝火化。更進一步。顧左右曰。大眾會麼。壽",
    "X82n1571_081:0438b09": "王殿前。官馬大路。遂進炬　晚參。江平秋萬里。人靜",
    "X82n1571_081:0438b10": "夜初更。彷彿寒烟外。長洲落鴈聲。曠古乾坤觀不盡。",
    "X82n1571_081:0438b11": "海昌塔上錯分明　早參。日短讀書少。夜長轉側多。",
    "X82n1571_081:0438b12": "不可不可。如何如何。但知其一。不知其他。只知暴虎。",
    "X82n1571_081:0438b13": "不知馮河。鹿生三年。其角乃墮　早參。一快不足以",
    "X82n1571_081:0438b14": "成善。積快而為德。一怨不足以成非。積怨而成恨。千",
    "X82n1571_081:0438b15": "載之積譽。百世之積毀。向甚麼處見釋迦老子。今朝",
    "X82n1571_081:0438b16": "八月初一。眼睛豈是金州漆　晚參。彫雲高捲晚風",
    "X82n1571_081:0438b17": "清。天外孤鴻來遠聲。報道山紋斜界路。莫疑樹影抝",
    "X82n1571_081:0438b18": "枝橫。明明明白雛分浪。出燒痕入古城。呵呵。換却你",
    "X82n1571_081:0438b19": "眼睛　臘八早參。釋迦佛。世路無知己。乾坤孰愛才。",
    "X82n1571_081:0438b20": "雪山別業在。且喜早歸來。鹽官寺裏。燒香供養。我老",
    "X82n1571_081:0438b21": "人。恭賀一件事。適纔大眾起來。合家歡喜。今朝粥有",
    "X82n1571_081:0438b22": "果子　祈雨晚參。這一著。那一著。難摸索。難摸索。下",
    "X82n1571_081:0438b23": "註脚。忽然青天白日。忽然雨傾盆落。打一拂　晚參。",
    "X82n1571_081:0438b24": "開口時。便成增語。不開口時。便成剩語。孫阿豎。鹽官",
    "X82n1571_081:0438c01": "今夜聲。不是當年譜。諸大德。莫與麼去。可惜許　晚",
    "X82n1571_081:0438c02": "參。天溪一片月。萬戶擣衣聲。便恁麼去。旱地遭釘。不",
    "X82n1571_081:0438c03": "恁麼去。有眼如盲。畢竟作麼生。三脚驢兒弄蹄行。秋",
    "X82n1571_081:0438c04": "入銀屏夢不成　問古人道。吐得黃金。堪作甚麼。意",
    "X82n1571_081:0438c05": "旨如何。師曰。殿前穿草鞋。曰拈過不奈何。人來時向",
    "X82n1571_081:0438c06": "那裏安置。師曰。少刻便知　晚參。天溪八摺雲來。難",
    "X82n1571_081:0438c07": "認灣頭。桑竹林深葉落。但敲門扇。多少人到這裏。忘",
    "X82n1571_081:0438c08": "前失後。圓照。今晚開個大方便。擊案曰。葫蘆　問如",
    "X82n1571_081:0438c09": "何是清淨伽藍。師曰。東司街西。曰如何是伽藍中人。",
    "X82n1571_081:0438c10": "師曰。高聲呌看。曰拈一放一。未為好手。如何是好手。",
    "X82n1571_081:0438c11": "師曰。孫行者　問髑髏粉碎時如何。師曰。僧排夏臘。",
    "X82n1571_081:0438c12": "俗列耆年　晚參。諸禪德。一語不能踐。萬卷徒空虗。",
    "X82n1571_081:0438c13": "試問目前人。何如天地初。展手曰。是何言歟　康熙",
    "X82n1571_081:0438c14": "丙辰六月二十七日。示眾曰。明年此日。能見我于別",
    "X82n1571_081:0438c15": "峰乎。否則弗及見矣。眾罔測。至次年春。歸圓照。又示",
    "X82n1571_081:0438c16": "眾曰。慈翁住持大雄。將及三載。諸禪德。今日解制歸",
    "X82n1571_081:0438c17": "去來也。咄。天開路。年去年來自烟雨。漸漸烟濃溼燕",
    "X82n1571_081:0438c18": "絲。濛濛曉色迷禽樹。大眾恁麼去恁麼去。慈明圓祖",
    "X82n1571_081:0438c19": "笑道有趣有趣。拽杖便行。到吳山華巖。憩于靈山院。",
    "X82n1571_081:0438c20": "至六月二十四日。題佛涅槃圖畢。為侍者曰。明日吾",
    "X82n1571_081:0438c21": "行矣。眾泣留。師曰。三日可至期。沐浴更衣。復為弟子",
    "X82n1571_081:0438c22": "剃度傳衣。受最後供畢。索筆書偈。跏趺而逝。塔于圓",
    "X82n1571_081:0438c23": "照寺右(玉林琇嗣)。",
    "X82n1571_081:0438c24": "湖州報恩美發淳禪師閩之將樂熊氏子。天姿頴敏。",
    "X82n1571_081:0439a01": "體貌魁岸。少習舉子業。然非所樂。因病苦呻吟。世念",
    "X82n1571_081:0439a02": "消殞。禮壽昌閴為師。請益參究。命看狗子無佛性語。",
    "X82n1571_081:0439a03": "脇不至席者五年。有省。書偈曰。胸中廣博小虗空。直",
    "X82n1571_081:0439a04": "上黃龍第一峰。首座問曰。如何是第一峰。師良久。座",
    "X82n1571_081:0439a05": "曰。畢竟如何。師曰。第二第三了也。從此機用全彰。出",
    "X82n1571_081:0439a06": "參諸方。就諸尊宿。往反扣擊。以證其所悟。皆以法器",
    "X82n1571_081:0439a07": "期之。謁大覺琇。甫入。琇即問。向佛未出世前。道一句",
    "X82n1571_081:0439a08": "來。師曰。和盤托出。琇頷之。命居第一座。受記莂焉。出",
    "X82n1571_081:0439a09": "住汀州天隱臨安天目嘉興壽聖。繼住報恩　上堂。",
    "X82n1571_081:0439a10": "緗水龍淵浮玉山。廿年冰雪侍師顏。無端推出成狼",
    "X82n1571_081:0439a11": "藉。滿面慙惶何處安。行淳雖親依老漢。二十餘年。並",
    "X82n1571_081:0439a12": "不曾參老漢禪。亦不曾得老漢說話。祇是被老漢罵。",
    "X82n1571_081:0439a13": "得徹骨徹髓。身心頑了。一味瞌睡。佛法總未夢見。記",
    "X82n1571_081:0439a14": "得幾則古人因緣。在肚皮裏。多年安排。今日寶華王",
    "X82n1571_081:0439a15": "座上。闡揚佛祖宗猷。開煥人天正眼。不意來到野猫",
    "X82n1571_081:0439a16": "洞口。打一個噴嚏。都忘却了。一字也想不起來。祇見",
    "X82n1571_081:0439a17": "金輪峻峭。萬木森嚴。山青水碧。鵲噪虫吟。秋風颯颯。",
    "X82n1571_081:0439a18": "秋雨蕭蕭。緇是緇。素是素。鐘是鐘聲。鼓是鼓嚮。一一",
    "X82n1571_081:0439a19": "現成。一一明妙。一一為諸兄弟發向上機。一一為諸",
    "X82n1571_081:0439a20": "兄弟轉大法輪。一一從自己胸襟流出。所謂我本無",
    "X82n1571_081:0439a21": "心。有所希求。今此無盡寶藏。自然而至。大眾。前是山",
    "X82n1571_081:0439a22": "門佛殿。後是方丈寢室。左是齋堂。右是禪堂。且道。無",
    "X82n1571_081:0439a23": "盡寶藏。在甚麼處。驀卓拄杖。下座　晚參。九月今朝",
    "X82n1571_081:0439a24": "又十三。庭開金菊為司南。頭頭物物雖成現。未悟還",
    "X82n1571_081:0439b01": "須扣己參　上堂。萬疊山含荊岫玉。宜黃人唱晉江",
    "X82n1571_081:0439b02": "曲。冰河燄發梵天紅。燕地冬生閩地竹。咄。是何物。驀",
    "X82n1571_081:0439b03": "豎拂子。召眾曰。大眾。眾舉頭。擲下拂子曰。鶻兒已過",
    "X82n1571_081:0439b04": "瑠球國　晚參。久雨不晴。江河水深。山林黯黑。溪澗",
    "X82n1571_081:0439b05": "平沈。赫赫紅輪從海涌。遍塵沙界盡黃金。驀卓拄杖",
    "X82n1571_081:0439b06": "曰。唯有衲僧拄杖子。長年無暗亦無明。與虗空合其",
    "X82n1571_081:0439b07": "德。與天地合其心　晚參。慧性圓明萬法宗。休將知",
    "X82n1571_081:0439b08": "解擬心空。縱然枕子呵呵笑。依舊朦朧在夢中。良久。",
    "X82n1571_081:0439b09": "顧左右曰。高峰大師。在汝諸人脚底。各各擡頭向上",
    "X82n1571_081:0439b10": "看　上堂。正體堂堂。千鏡交光。脫珍著敝。滿面慙惶。",
    "X82n1571_081:0439b11": "化被草木。賴及萬方。山蒼蒼水茫茫。芍藥花開一院",
    "X82n1571_081:0439b12": "香　僧問。如何是奪人不奪境。師曰。緗溪水急。金谷",
    "X82n1571_081:0439b13": "峰高。曰如何是奪境不奪人。師曰。幾片寒雲歸遠洞。",
    "X82n1571_081:0439b14": "一曲樵歌出翠微。曰如何是人境俱奪。師曰。此間無",
    "X82n1571_081:0439b15": "山僧。目前無闍黎。曰如何是人境俱不奪。師曰。一人",
    "X82n1571_081:0439b16": "有慶。萬國謳歌　師于康熙己未九月示微疾。索筆",
    "X82n1571_081:0439b17": "書偈而逝。世壽六十三。僧臘四十。塔于本山。大學士",
    "X82n1571_081:0439b18": "王公熙。為之銘塔(玉林琇嗣)。",
    "X82n1571_081:0439b19": "大雄棲賢寂菴洽禪師汝州光邑王氏子。十七披緇。",
    "X82n1571_081:0439b20": "依報恩琇為侍司。一日江南回。琇曰。達磨不來東土。",
    "X82n1571_081:0439b21": "二祖不住西天。汝東來西往作麼。師曰。某甲不著便。",
    "X82n1571_081:0439b22": "琇曰。許與玄沙把臂打　師僧臘十五。載三十二而",
    "X82n1571_081:0439b23": "卒。同退菴重合塔(玉林琇嗣)。",
    "X82n1571_081:0439b24": "西谷德巖紹禪師參報恩琇。看狗子話有省。常有偈",
    "X82n1571_081:0439c01": "曰。法以衰為盛。眾以多為勝。舉個狗子話。千中無一",
    "X82n1571_081:0439c02": "應(玉林琇嗣)。",
    "X82n1571_081:0439c03": "青溪蘊荊璧禪師參報恩琇。入室曰。某甲有個見處。",
    "X82n1571_081:0439c04": "琇曰。狗子為甚無佛性。師拳琇肋下曰。一向在趙州",
    "X82n1571_081:0439c05": "處落節。今日在和尚處拔本。琇便推出。次日師復入。",
    "X82n1571_081:0439c06": "琇曰。盡大地火發。得何三昧。不被燒却。師曰。特來度",
    "X82n1571_081:0439c07": "夏。琇便喝。師呈頌曰。圓似滿月圓。寬同太虗寬。歷來",
    "X82n1571_081:0439c08": "無姓氏。從古絕躋攀。聖凡由此出。剎海任伊安。始終",
    "X82n1571_081:0439c09": "無變異。觸處即隨緣(玉林琇嗣)。",
    "X82n1571_081:0439c10": "萬安山法海祖山地禪師畿南文安劉氏子。幼端凝",
    "X82n1571_081:0439c11": "堅靜。有出世志。薙染于昌平之清淨菴。南詢。首謁天",
    "X82n1571_081:0439c12": "童。勤苦參究。至忘寢食。忽有省入。復參大覺琇于報",
    "X82n1571_081:0439c13": "恩。琇問。如何是正法眼。師曰。覿面不相瞞。琇曰。作家",
    "X82n1571_081:0439c14": "禪客。師曰。不得塗污人好。入室。琇舉竹篦子話。師便",
    "X82n1571_081:0439c15": "作掀禪床勢。琇曰。汝見個甚麼道理。師曰。這老漢。納",
    "X82n1571_081:0439c16": "甚敗闕。琇連棒打出。師從前礙膺。渙然冰釋。自是往",
    "X82n1571_081:0439c17": "復縱橫。箭鋒相拄。琇乃許可。授以衣拂。師因省母北",
    "X82n1571_081:0439c18": "歸。得西山弘教寺舊址。刈茅以棲。琇應",
    "X82n1571_081:0439c19": "世祖章皇帝詔。師隨侍萬善殿。",
    "X82n1571_081:0439c20": "帝顧問出家始末。併諸機緣。師奏對詳切。",
    "X82n1571_081:0439c21": "帝大悅。命易弘教。為法海禪寺。　錫碑額。　賜紫衣。",
    "X82n1571_081:0439c22": "駕兩幸法海。以師為報恩嫡子。惟務真實。眷注特隆",
    "X82n1571_081:0439c23": "　小參。翠嵒道。一夏已來。為眾兄弟。東語西話。看翠",
    "X82n1571_081:0439c24": "嵒眉毛在麼。法海則不然。一冬已來。並無一字與眾",
    "X82n1571_081:0440a01": "兄弟說。還知法海為人處麼。若也會得。鼻孔依然。如",
    "X82n1571_081:0440a02": "或未薦。直須挽起眉毛參　小參。有一物。明歷歷。豎",
    "X82n1571_081:0440a03": "窮三際。橫亘十方。遇貴則賤。遇賤則貴。汝等諸人。作",
    "X82n1571_081:0440a04": "麼生酬價。良久曰。解釋春風無限意。枝枝相對笑顏",
    "X82n1571_081:0440a05": "開　示眾。一口氣不來。何處安身去。安身去急薦取。",
    "X82n1571_081:0440a06": "等閒拶破六塵關。直得虗空笑點地。驀召大眾曰。還",
    "X82n1571_081:0440a07": "識本來面目麼。眾無語。師振威一喝　示眾。舉拄杖",
    "X82n1571_081:0440a08": "曰。不動唇齒。要吞却這個。眾等試吞吞看。眾下語。不",
    "X82n1571_081:0440a09": "契。師擲下拄杖曰。山僧今日失利。便歸方丈　師問",
    "X82n1571_081:0440a10": "僧。萬法歸一。一歸何處。曰露柱。師曰。露柱與你說甚",
    "X82n1571_081:0440a11": "麼。曰無得無說。師曰。情知你在鬼窟裏作活計　師",
    "X82n1571_081:0440a12": "問僧。正睡著時。無夢無想。主人公在甚麼處。僧一喝。",
    "X82n1571_081:0440a13": "師曰。也是學來底。曰從來不被人轉。師曰。誰從堂裏",
    "X82n1571_081:0440a14": "來。曰某甲。師曰。大好不隨人轉　一僧揭簾方跨門。",
    "X82n1571_081:0440a15": "師即把住曰。出門是。入門是。速道速道。僧擬議。師便",
    "X82n1571_081:0440a16": "掌　師于康熙丙午仲冬。示微疾。語諸弟子曰。四大",
    "X82n1571_081:0440a17": "假合。吾不久留。至五日。開示法要。復拍膝吟曰。金風",
    "X82n1571_081:0440a18": "颯颯飄黃葉。明月團團照九垓。直下了然含萬有。何",
    "X82n1571_081:0440a19": "須睜眼妄疑猜。即趺坐而逝。壽五十有一。臘二十有",
    "X82n1571_081:0440a20": "一。茶毗日。獲舍利無算。越數日。猶有于草間得之者。",
    "X82n1571_081:0440a21": "塔于本寺山前(玉林琇嗣)。",
    "X82n1571_081:0440a22": "磬山雲居嵿禪師初參博山。便有省處。後入天童之",
    "X82n1571_081:0440a23": "室。扣擊多方。悟猶未徹。力參八載。乃謁琇于報恩。琇",
    "X82n1571_081:0440a24": "問曰。引者風顛漢參堂去。是舐犢。是陷虎。師曰。靈山",
    "X82n1571_081:0440b01": "授記。未至如斯。琇曰。行數里却疑此事。是黃楊木禪。",
    "X82n1571_081:0440b02": "別有長處。師曰。欲窮千里目。更上一層樓。琇曰。約住",
    "X82n1571_081:0440b03": "便掌。與前隨後便掌。有誵訛。沒誵訛。師曰。揑聚放開",
    "X82n1571_081:0440b04": "　觀音誕日。師禮拜次。琇問。大士本無有死。云何有",
    "X82n1571_081:0440b05": "生。師曰。今日禮拜過了。琇曰。山僧衣袖裏。擲出一座",
    "X82n1571_081:0440b06": "須彌山。師曰。填溝塞壑無人會。師之毛孔盡觀音。琇",
    "X82n1571_081:0440b07": "大笑　繼席天目。上堂。佛以一音演說法。眾生隨類",
    "X82n1571_081:0440b08": "各得解。試問大眾。如何是隨類各得解。一眾進語不",
    "X82n1571_081:0440b09": "契。師代曰。蟻子解從腥處走。青蠅便向臭邊飛(玉林琇嗣)。",
    "X82n1571_081:0440b10": "杭州大雄慧濟舟禪師淮安人。全家披剃。參琇于報",
    "X82n1571_081:0440b11": "恩。一日坐禪次。琇曰。坐的是誰。師便喝。琇便打。師起",
    "X82n1571_081:0440b12": "作禮。琇曰。盡大地是個火坑。得何三昧。不被燒却。師",
    "X82n1571_081:0440b13": "便出。琇喚回曰。你見個甚麼道理。恁麼喝。恁麼走。師",
    "X82n1571_081:0440b14": "曰。沒有道理可說。和尚恁麼問。某甲恁麼對。琇頷之",
    "X82n1571_081:0440b15": "　孫孝則居士。見琇次。琇招手者三。隨閉却門。士曰。",
    "X82n1571_081:0440b16": "一脚踏斷半山橋。師曰。居士脚跟。在甚麼處。士他顧。",
    "X82n1571_081:0440b17": "師曰。要道一句看。士曰。首座天地與我同根。根在甚",
    "X82n1571_081:0440b18": "麼處。師一掌。士曰。首座是有脚跟的。師休去(玉林琇嗣)。",
    "X82n1571_081:0440b19": "湖州扣冰息心偉禪師金壇于氏子。生時。白衣重胞。",
    "X82n1571_081:0440b20": "白光繚室。既長。遇異人相之曰。此子胸標卍字。殆法",
    "X82n1571_081:0440b21": "座中人也。後因家難。備歷艱苦。一日墮洮川水。呼大",
    "X82n1571_081:0440b22": "士名。得巨木扶腋以起。乃發願出家。迨年十七。以貿",
    "X82n1571_081:0440b23": "易渡江。復覆舟幾死。有僧拯之。忽憶宿願。遂祝髮。詣",
    "X82n1571_081:0440b24": "華山受具。參妙峰海。海門剖漸。次南詢夾山磬山徑",
    "X82n1571_081:0440c01": "山天童諸名剎。參訪殆徧。後參天目琇。琇問。何處是",
    "X82n1571_081:0440c02": "汝來路。師默然指心。琇喝曰。這是甚麼去處。容得汝",
    "X82n1571_081:0440c03": "來路。師猛省。走抱佛足。琇喝。師便出。一日琇問曰。汝",
    "X82n1571_081:0440c04": "做禪和子。禪在甚麼處。師曰。和尚要人拋却甜桃。反",
    "X82n1571_081:0440c05": "尋苦李。琇指窗外竹簾曰。會麼。師曰。某甲被和尚打",
    "X82n1571_081:0440c06": "成一片。琇笑而頷之。授僧伽黎　適黃于升居士。修",
    "X82n1571_081:0440c07": "建黃山慈光寺。迎師主其事。師力任經營。一遵普門",
    "X82n1571_081:0440c08": "規制。而擴大之。七載功成。殿宇巍煥。參徒日集。一日",
    "X82n1571_081:0440c09": "書山中所見。迎琇過寺。琇答以偈。命主扣冰　僧問。",
    "X82n1571_081:0440c10": "如何是理事無礙。師豎扇曰。那是理是事。曰和尚莫",
    "X82n1571_081:0440c11": "弄虗空。師曰。虗空粉碎。曰如何是事事無礙。師擲下",
    "X82n1571_081:0440c12": "扇曰。那不是理。不是事。僧喝。師便打。僧禮拜求偈。師",
    "X82n1571_081:0440c13": "為說曰。心體廣大。理事無礙。仰看秋空。毫無沾帶。拈",
    "X82n1571_081:0440c14": "起一毫。千差萬恠。馬杓驢嘴。自好自壞。石火電光。是",
    "X82n1571_081:0440c15": "十方界。地水火風。輪轉迅快。本來何處。虗空粉碎。法",
    "X82n1571_081:0440c16": "界現前。乃大自在　問一即一切。一切即一。是如何。",
    "X82n1571_081:0440c17": "師曰。一即一切。一切即一。何處是一。一非空寂。不滅",
    "X82n1571_081:0440c18": "不生。無得無失。黃面漢有手拏空。白拈賊有口挂壁。",
    "X82n1571_081:0440c19": "人道。是臘月三十日。手忙脚亂。懊悔則遲。我謂。當下",
    "X82n1571_081:0440c20": "裏左支右吾。撐持何益。多少伶俐客。擦掌摩拳到頭",
    "X82n1571_081:0440c21": "來。兩眼瞎茫然不識。請自己摸著心頭。還有甚麼商",
    "X82n1571_081:0440c22": "量。有甚麼說得　問佛法入門。還須威儀否。師曰。三",
    "X82n1571_081:0440c23": "千威儀。八萬細行。總是外生。從何究竟。無常迅速。及",
    "X82n1571_081:0440c24": "早招認。目不及瞬。耳不暇聽。看破撒手。不淄不磷。那",
    "X82n1571_081:0441a01": "有階梯。與汝明證。當下劃然。一刀兩段　士問。佛在",
    "X82n1571_081:0441a02": "心。心即佛。此是禪否。師曰。無生無意。那有分別。前念",
    "X82n1571_081:0441a03": "不生。後念不滅。一切即一。一即一切。心佛佛心。終歸",
    "X82n1571_081:0441a04": "寂滅。無佛是佛。無心是心。無佛無心。廓然自清　康",
    "X82n1571_081:0441a05": "熙戊午冬。師過廣陵別故舊。感小疾。先期告報。至十",
    "X82n1571_081:0441a06": "二月二十四日。索水盥漱。將寂次。眾請留偈。師笑曰。",
    "X82n1571_081:0441a07": "趙州一字禪。曰無。我今日。也只是一個無字。眾哀請",
    "X82n1571_081:0441a08": "曰。和尚來清去白。為何一字也無。師曰。山僧無去無",
    "X82n1571_081:0441a09": "來。為何一字還有。眾默然。師以手自摩其頂而逝。扣",
    "X82n1571_081:0441a10": "冰法嗣。將迎師龕往浙後。黃山緇素咸德師。恭請師",
    "X82n1571_081:0441a11": "龕。造塔于八公洞。侍講施公閏章。為之銘塔(玉林琇嗣)。",
    "X82n1571_081:0441a12": "瀏陽石霜爾瞻達尊禪師四明鄞縣唐氏子。襁褓甫",
    "X82n1571_081:0441a13": "離。皈心三寶。稍長。不喜事生產。痛身世無常。時作厭",
    "X82n1571_081:0441a14": "離想。父母不許。欲為議婚。師再三力拒。乃止。一日早",
    "X82n1571_081:0441a15": "起出門。舍傍有遺棄蒲團戒衣諸道具。師諦觀。竊喜",
    "X82n1571_081:0441a16": "曰。天授我也。携入福泉山。禮圜明求度。父兄輩訪至。",
    "X82n1571_081:0441a17": "見師志已決。愀然太息而去。明為落[髟/采]。服勤三載。首",
    "X82n1571_081:0441a18": "參天童悟祖。悟舉香信曰。者個從甚處得來。師曰。何",
    "X82n1571_081:0441a19": "得當面諱却。悟曰。道甚麼。師擬進語。悟便打。是冬圓",
    "X82n1571_081:0441a20": "具戒。則明崇禎乙亥也。年已二十有八矣。親炙年餘。",
    "X82n1571_081:0441a21": "復參金粟乘。弁山雪。南澗問諸名宿。後至東明。見鈍",
    "X82n1571_081:0441a22": "叟際。言下了然。遂矢志親依。圍爐次。際舉僧問夾山。",
    "X82n1571_081:0441a23": "撥塵見佛時如何。山曰。直須揮劒。若不揮劒。漁父棲",
    "X82n1571_081:0441a24": "巢。汝作麼生會。師曰。太費力生。際曰。是夾山費力。是",
    "X82n1571_081:0441b01": "這僧費力。師曰。一任分疎。際曰。情知你不會者話。一",
    "X82n1571_081:0441b02": "日。際又問。古者道。賓主穆時全是妄。君臣合處正中",
    "X82n1571_081:0441b03": "邪。作麼生會。師曰。太平本是將軍致。不許將軍見太",
    "X82n1571_081:0441b04": "平。際曰。恁麼會又爭得。師曰。師意如何。際曰。何不道",
    "X82n1571_081:0441b05": "鴛鴦繡出從君看。不把金鍼度與人。師瞥爾契悟。從",
    "X82n1571_081:0441b06": "前礙膺。立時冰釋矣。執勞數載。而受記莂焉。繼住綠",
    "X82n1571_081:0441b07": "蘿。至順治丙戌。出主石霜。示眾。石霜有路白雲間。淺",
    "X82n1571_081:0441b08": "草蛇橫毒熾然。賺却阿誰親觸著。血流直濺梵王天",
    "X82n1571_081:0441b09": "　掃慈明祖塔。親見汾陽。滅却臨濟。起黃龍必死之",
    "X82n1571_081:0441b10": "疾。遺害將來。縱神鼎倒握之機。有甚憑據。千古少叢",
    "X82n1571_081:0441b11": "林。眼空無諱忌。全身入定草離離。別有佳聲動天地。",
    "X82n1571_081:0441b12": "便禮拜　示眾。一夏已過半。底事如何判。過去已過",
    "X82n1571_081:0441b13": "去。未來亦莫算。現在本無住。十方俱坐斷。信手拈來",
    "X82n1571_081:0441b14": "不是塵。堂堂日用隨機變。不用更躊蹰。急須著眼看。",
    "X82n1571_081:0441b15": "驀擲拄杖曰。是甚麼。三十年後。莫教孤負石霜　晚",
    "X82n1571_081:0441b16": "參。尋牛須訪跡。學道貴無心。跡在牛還在。無心道易",
    "X82n1571_081:0441b17": "尋。古人一期方便。言不虗發。既是無心。且作麼生尋。",
    "X82n1571_081:0441b18": "良久曰。到得深山最深處。豈知無計避王徭　晚參。",
    "X82n1571_081:0441b19": "今朝正月二十。日暖風和時節。頭頭海印發光。因甚",
    "X82n1571_081:0441b20": "守著驢橛　示眾。僧問。語默涉離微。如何通不犯。師",
    "X82n1571_081:0441b21": "曰。君山點破洞庭湖。乃曰。石霜無法說。抽釘要拔楔。",
    "X82n1571_081:0441b22": "撩起即便行。早已遲八刻。驀拈拄杖曰。你有拄杖子。",
    "X82n1571_081:0441b23": "與你拄杖子。你無拄杖子。奪你拄杖子。顧左右良久。",
    "X82n1571_081:0441b24": "喝一喝。擲下拄杖　上堂。打破大唐國。覓一個不會",
    "X82n1571_081:0441c01": "佛法的人難得。且道。不會佛法的人。有甚長處。夜來",
    "X82n1571_081:0441c02": "曲臂支頭睡。不怕人來偷枕頭　上堂。日可冷。月可",
    "X82n1571_081:0441c03": "熱。眾魔不能壞真說。諸人要知真說麼。塞却耳根。分",
    "X82n1571_081:0441c04": "明聽取　上堂。諸佛出世。龜背刮毛。祖師西來。兔頭",
    "X82n1571_081:0441c05": "截角。一大藏教。拭瘡疣故紙。明眼衲僧到者裏。口似",
    "X82n1571_081:0441c06": "磉盤。諸禪德合作麼生。劒閣路雖險。夜行人更多",
    "X82n1571_081:0441c07": "　上堂。僧出。師便打曰。道道。僧禮拜。師復打。乃曰。道是",
    "X82n1571_081:0441c08": "常道。法是常法。一句截流。萬機寢削。楊岐一頭驢。只",
    "X82n1571_081:0441c09": "有三隻脚。喝一喝　晚參。即今休去便休去。欲覓了",
    "X82n1571_081:0441c10": "時無了時。古人恁麼道。已是作死馬醫了也。汝等諸",
    "X82n1571_081:0441c11": "人。更擬討個甚麼。以拄杖趂散　開爐示眾。諸方聚",
    "X82n1571_081:0441c12": "眾。悉假外來。石霜住山。槩從內辦。內辦的不通水泄。",
    "X82n1571_081:0441c13": "截斷天下衲子脚跟。外來的錦上鋪花。橫穿香積如",
    "X82n1571_081:0441c14": "來鼻孔。祇如不涉內外。覿體無私一句。作麼生道。紅",
    "X82n1571_081:0441c15": "爐爆出鐵烏龜　僧辭師。師問。甚處去。僧擬議。師劈",
    "X82n1571_081:0441c16": "脊棒曰。者守古塚鬼。僧罔測。師打趂出　僧參。師曰。",
    "X82n1571_081:0441c17": "未到此間。與汝三十棒了也。曰那裏見得。師便打",
    "X82n1571_081:0441c18": "　僧參。師問。路逢達道人。不將語默對。將甚麼抵對。曰",
    "X82n1571_081:0441c19": "缽盂峰頂浪滔天。師拈棒。僧擬議。師打出　僧參。師",
    "X82n1571_081:0441c20": "問。久不見汝。因甚鼻孔缺了半邊。僧擬議。師喝出",
    "X82n1571_081:0441c21": "　問一口氣不來時如何。師曰。今日冷如昨日　僧請",
    "X82n1571_081:0441c22": "益。師曰。汝曾見甚麼人。曰見石奇和尚。他道。雪竇有",
    "X82n1571_081:0441c23": "棒不打某甲。師便打曰。會麼。曰不會。師又打曰。他後",
    "X82n1571_081:0441c24": "辜負雪竇即得。莫辜負老僧　石霜。屋老僧殘。林寒",
    "X82n1571_081:0442a01": "澗肅。觸境悲凉。師處之泰然。而衲子趨風。屨滿戶外。",
    "X82n1571_081:0442a02": "真切相為後學。實有大過人處。重修圜祖塔。請記于",
    "X82n1571_081:0442a03": "弘覺忞。忞閱師石霜錄。擊節歎賞曰。此龍池幻老人",
    "X82n1571_081:0442a04": "下。行字輩中。第一翹楚也。即序而傳之。時有當道欲",
    "X82n1571_081:0442a05": "為營建土木。師慮為居民擾。力却之卒之。僧堂方丈。",
    "X82n1571_081:0442a06": "洎應供堂。相繼修復。咸藉親依弟子成褫之力。間有",
    "X82n1571_081:0442a07": "外緣。亦出自然。不屬勉強。康熙癸卯。營壽塔于祖塔",
    "X82n1571_081:0442a08": "之右。工甫舉。而疾作。示寂前一日。手書遺訓。惟丁寧",
    "X82n1571_081:0442a09": "弘護祖庭。丕揚大法。無一語他及。九月朔。始不進食。",
    "X82n1571_081:0442a10": "亭午復作書。遣僧告別曉菴昱。囑以後事。亥時跏趺",
    "X82n1571_081:0442a11": "而逝。昱促裝馳至。在定已七日。顏色如生。茶毗日。雨",
    "X82n1571_081:0442a12": "霧昏迷。起龕忽爾開霽。經三日殮骨竟。復大雨。眾咸",
    "X82n1571_081:0442a13": "駭異。遂于十月十九日。奉靈骨入塔。世壽五十六。僧",
    "X82n1571_081:0442a14": "臘三十一。有語錄上下卷。行世(山茨際嗣)。",
    "X82n1571_081:0442a15": "黃陂[山*廣]山玄慈達謙禪師福建林氏子。參鈍叟於東",
    "X82n1571_081:0442a16": "明南嶽南源諸處。乃得心印。開法[山*廣]山　上堂。[山*廣]山",
    "X82n1571_081:0442a17": "今日要與諸人相見。有不避危險者麼。僧出。師以杖",
    "X82n1571_081:0442a18": "打。僧頭裂。僧曰。某甲與和尚相見了也。師又打。乃曰。",
    "X82n1571_081:0442a19": "直下承當。棒頭有眼。鈍鋼打就。生鐵鑄成。有意氣時",
    "X82n1571_081:0442a20": "添意氣。不風流處也風流　上堂。[山*廣]山有法說。諸人",
    "X82n1571_081:0442a21": "休得道是葛藤。[山*廣]山無法說。諸人休得道是平實。還",
    "X82n1571_081:0442a22": "知山僧立意處麼。良久曰。不是知音者。徒勞話歲寒",
    "X82n1571_081:0442a23": "　僧問。如何是[山*廣]山境。師曰。明月涓涓。流水潺潺。曰",
    "X82n1571_081:0442a24": "如何是境中人。師曰。灰頭土面。曰如何是和尚為人",
    "X82n1571_081:0442b01": "處。師便打(山茨際嗣)。",
    "X82n1571_081:0442b02": "且菴蒭禪師上堂。僧問。如何是臺山境。師曰。趙州關",
    "X82n1571_081:0442b03": "外休休亭。曰如何是境中人。師曰。除却山僧個個能。",
    "X82n1571_081:0442b04": "乃曰。明如杲日。照用同行。殺活縱橫。應時拈出。卓拄",
    "X82n1571_081:0442b05": "杖喝一喝曰。鉗錘不動火星飛。眨上眉毛隔遼海(山茨",
    "X82n1571_081:0442b06": "際嗣)。",
    "X82n1571_081:0442b07": "寶慶紫雲密嚴達剛禪師茶陵蕭氏子。童年游松壇。",
    "X82n1571_081:0442b08": "聞鐘聲有感知。參念佛者誰。一日逢人戳生有省。往",
    "X82n1571_081:0442b09": "參南嶽玄印。印問。洞山眼耳鼻舌話。你道是有是無。",
    "X82n1571_081:0442b10": "師答。一箭落雙鵰。印為芟染。命謁綠蘿際。際鉗錘峻",
    "X82n1571_081:0442b11": "密。每相見不容開口。即發憤晨昏。偶因寒仆地致疾。",
    "X82n1571_081:0442b12": "檢點從前。俱用不著。益自猛勵。適二僧舉一歸何處",
    "X82n1571_081:0442b13": "話。一曰。者個是燈。忽然頓悟。如釋百千觔擔子。際問。",
    "X82n1571_081:0442b14": "日用中。無非是者個迸現。因甚諸人見虵却怕。師呈",
    "X82n1571_081:0442b15": "偈。有現前大用體全彰句。際隨詰。如何是你現前大",
    "X82n1571_081:0442b16": "用。師接際茶杯便出。際微笑頷之。嗣受記莂。初入粤",
    "X82n1571_081:0442b17": "西大雲山。四十里杳絕人境。倚樹縛茅。不設臥具者",
    "X82n1571_081:0442b18": "七年。每冬雪。虎狼縱橫。終不犯菴中物。獵戶入山。見",
    "X82n1571_081:0442b19": "師危坐。而瓮鐺土凳間。有於菟跡。驚傳士民。共相騐",
    "X82n1571_081:0442b20": "眎。羅拜欽歎。而師自若也。順治辛卯。再闢寶慶紫雲。",
    "X82n1571_081:0442b21": "漸成叢席。繼而開法　上堂。師舉世尊初生因緣畢。",
    "X82n1571_081:0442b22": "乃曰。風流者。越格風流。直截者。太煞直截。若道世尊",
    "X82n1571_081:0442b23": "風流。也不得。若道雲門直截。也不得。諸人檢點得出。",
    "X82n1571_081:0442b24": "許伊是個嫡子親孫。堪與法門為龜為鑑。苟或未然。",
    "X82n1571_081:0442c01": "有寒暑兮促君壽。有鬼神兮妬君福　立僧上堂。水",
    "X82n1571_081:0442c02": "裏乳峰頂樹。本中根源自來具。在處逢原接上機。伽",
    "X82n1571_081:0442c03": "黎右袒綱宗據　上堂。僧問。從上宗乘即不問。如何",
    "X82n1571_081:0442c04": "是金剛正體。師舉拂子。曰百千法門即不問。如何是",
    "X82n1571_081:0442c05": "般若真光。師放下拂子。僧禮拜。師乃曰。金剛正體堂",
    "X82n1571_081:0442c06": "堂露。般若真光處處彰。三世十方俱坐斷。劒輪揮處",
    "X82n1571_081:0442c07": "凜如霜。便下座　上堂。紫雲今日開爐。一切不拘次",
    "X82n1571_081:0442c08": "第。所需槩出檀那。內外同堂共聚。要使諸人撞頭磕",
    "X82n1571_081:0442c09": "額。各顯超羣活計。且作麼生是超羣活計。喝一喝曰。",
    "X82n1571_081:0442c10": "莫妄想　上堂。青山留鳥棲。碧澗運來機。何必重思",
    "X82n1571_081:0442c11": "算。拈來用便宜。諸人還用得著麼。良久曰。山僧不可",
    "X82n1571_081:0442c12": "更與你葛藤。拽杖下座　僧問。如何是祖師西來意。",
    "X82n1571_081:0442c13": "師曰。山高路遠。曰意旨如何。師曰。走殺闍黎。僧禮拜。",
    "X82n1571_081:0442c14": "師便打　士問。在俗也學得道麼。師曰。道非緇素。士",
    "X82n1571_081:0442c15": "服膺　師于康熈己酉季春下澣八日。預期謝眾曰。",
    "X82n1571_081:0442c16": "老僧開此山二十載。未甞不念佛祖恩德。爾大眾必",
    "X82n1571_081:0442c17": "以法門為任。至四月初六辰刻。召眾囑後事。索筆書",
    "X82n1571_081:0442c18": "偈。泊然而逝。壽六十有一。臘三十有四。塔建本山(山茨",
    "X82n1571_081:0442c19": "際嗣)。",
    "X82n1571_081:0442c20": "邵陽燕月恒明惟曇禪師永州零陵人。參綠蘿。記莂。",
    "X82n1571_081:0442c21": "後隱武岡僻處二嚴菴　示眾。祖師關。限却多少人",
    "X82n1571_081:0442c22": "也。鐵牛機。困殺多少人也。諸兄弟。還知利害麼。山僧",
    "X82n1571_081:0442c23": "今日頭頭打開。法法俱露。但有一絲毫情識未斷。聖",
    "X82n1571_081:0442c24": "解未忘。白雲萬里　僧問。如何是燕月境。師曰。古柏",
    "X82n1571_081:0443a01": "參天。曰如何是燕月人。師曰。滿頭寉髮　僧參。師問。",
    "X82n1571_081:0443a02": "汝不是個中人。到者裏無益。曰也要班門弄斧。師曰。",
    "X82n1571_081:0443a03": "情知你鬼窟裏作活計。曰不得壓良為賤。師曰。山僧",
    "X82n1571_081:0443a04": "罪過　示寂。茶毗時。白毫光示現。烟盡則收。眾以為",
    "X82n1571_081:0443a05": "異。壽五十八。塔建紫雲山左岡(山茨際嗣)。",
    "X82n1571_081:0443a06": "全州香林宗元達旨禪師衡陽吳氏子。上堂。舉頭天",
    "X82n1571_081:0443a07": "外看。從來不掩藏。錢龍橋未斷。松桂嫩枝昌。知不知",
    "X82n1571_081:0443a08": "且商量。自鳴琴外一溪雲。擲鉢峰高立上方　上堂。",
    "X82n1571_081:0443a09": "僧問。和尚今日陞座。所談何事。師曰。好生記取。曰殺",
    "X82n1571_081:0443a10": "人刀。活人劒。師曰。一任分辨。曰還別有麼。師便打。乃",
    "X82n1571_081:0443a11": "曰。今日所談不為別事。若能委悉。天下嚮聞。良久。喝",
    "X82n1571_081:0443a12": "一喝曰。好生記取(山茨際嗣)。",
    "X82n1571_081:0443a13": "衡陽褒中照初禪師本邑羅氏子。晚參。有一句子。不",
    "X82n1571_081:0443a14": "在別處。且道。在甚麼處。眨得眼來。千里萬里　僧問。",
    "X82n1571_081:0443a15": "狗子既無佛性。為甚昨日又咬人。師曰。趙州老漢。未",
    "X82n1571_081:0443a16": "肯汝在。曰干他趙州甚麼事。師曰。亦不干山僧事",
    "X82n1571_081:0443a17": "　問南嶽七十二峰。和尚居第幾峰。師正身端坐示之。",
    "X82n1571_081:0443a18": "曰者是雷祖峰。師曰。笑煞天下人(山茨際嗣)。",
    "X82n1571_081:0443a19": "蘄州菩提雲外澤禪師婺源汪氏子。二十五歲。脫白",
    "X82n1571_081:0443a20": "于黃山。參天童悟。問如何用心。得個入處。悟曰。無心",
    "X82n1571_081:0443a21": "可用。是汝入處。師擬進語。悟便打。自是起疑。參究徹",
    "X82n1571_081:0443a22": "夜經行。一夕。不覺倚柱失睡。忽聞開門聲有省。急詣",
    "X82n1571_081:0443a23": "悟。悟首肯。後依松際授于磬山。機鋒迅疾。應對如流。",
    "X82n1571_081:0443a24": "授曰。汝進語都佳。但桶底未全脫在。乃發憤力參。一",
    "X82n1571_081:0443b01": "日。因風動簾幙墮地。撲簌作聲。忽然大徹。授乃重重",
    "X82n1571_081:0443b02": "勘驗。而記莂焉。出住蘄州老祖寺　小參。水牯牛作",
    "X82n1571_081:0443b03": "麼生。眾無語。師曰。開口也打。不開口也打。良久。喝一",
    "X82n1571_081:0443b04": "喝曰。姹女已歸霄漢去。獃郎猶向火邊棲　小參。明",
    "X82n1571_081:0443b05": "明絕覆藏。歷歷無回互。回互不回互。三分一尺布。咦。",
    "X82n1571_081:0443b06": "莫太貴麼。拈拄杖指曰。東單西單。了不相瞞　小參。",
    "X82n1571_081:0443b07": "光陰迅速。歲序遷流。大事未明。如喪考妣。汝等還知",
    "X82n1571_081:0443b08": "有光陰常住。歲序不遷者麼。卓拄杖曰。快些悟去。事",
    "X82n1571_081:0443b09": "同一家。纔涉思惟。流轉不息。復卓拄杖。顧大眾曰。會",
    "X82n1571_081:0443b10": "麼。杖頭日月絕遷流。六道人天一鑑收。亘古亘今無",
    "X82n1571_081:0443b11": "別物。有何元妙可貪求。喝一喝　冬至雪夜晚參。昨",
    "X82n1571_081:0443b12": "日一枯山。今朝千里白。無人粧作成。天然現奇特。造",
    "X82n1571_081:0443b13": "化了無功。心意難推測。報汝眾禪和。不用更疑惑",
    "X82n1571_081:0443b14": "　師見新到四僧來拜。便曰。者一隊人真可惡。僧罔然。",
    "X82n1571_081:0443b15": "師曰。打野梩漢出去。僧齊出。師曰。苦哉苦哉　士問。",
    "X82n1571_081:0443b16": "弟子俗務多。不能一心參究。乞和尚指示個徑要修",
    "X82n1571_081:0443b17": "行處。師急指壁。呌曰。壁倒也。士倉忙回首起立。師曰。",
    "X82n1571_081:0443b18": "且喜凶星過度。士再問。師低首視地　問不動根源",
    "X82n1571_081:0443b19": "時如何。師曰。手不如脚。曰如何是本來身。師曰。須彌",
    "X82n1571_081:0443b20": "山高十六萬由旬。曰意旨如何。師曰。水內一半。水外",
    "X82n1571_081:0443b21": "一半　問如何是真實相。師曰。南康府裏張皮匠",
    "X82n1571_081:0443b22": "　師室中。甞舉狗子無佛性話驗人。罕有契其機者。故",
    "X82n1571_081:0443b23": "終其世。未甞印證一人。順治甲午。師示寂。書偈曰。是",
    "X82n1571_081:0443b24": "非海內展全機。多少時人盡皺眉。此日一言無可付。",
    "X82n1571_081:0443c01": "江南江北大家知。擲筆端坐而逝。塔全身于神鼎資",
    "X82n1571_081:0443c02": "福寺右。語錄十五卷。入禾之方冊流通(松際授嗣)。",
    "X82n1571_081:0443c04": "五燈全書卷第八十一"
}