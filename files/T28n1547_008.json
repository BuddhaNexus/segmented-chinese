{
    "T28n1547_008:0470b11": "鞞婆沙論卷第八",
    "T28n1547_008:0470b13": "阿羅漢尸陀槃尼撰",
    "T28n1547_008:0470b14": "符秦罽賓三藏僧伽跋澄譯",
    "T28n1547_008:0470b15": "四聖諦處第三十二之一",
    "T28n1547_008:0470b16": "四諦者。苦諦習諦盡諦道諦。問曰。四諦有何",
    "T28n1547_008:0470b17": "性。阿毘曇者說曰。五盛陰是苦諦。有漏因是",
    "T28n1547_008:0470b18": "習諦。數緣滅是盡諦。學無學法是道諦。譬",
    "T28n1547_008:0470b19": "喻者說曰。名及色是苦諦。行及結是習諦。行",
    "T28n1547_008:0470b20": "及結滅是盡諦。止及觀是道諦。鞞婆闍婆提",
    "T28n1547_008:0470b21": "說曰。八苦相是苦是苦諦。餘苦雖苦非苦諦。",
    "T28n1547_008:0470b22": "當來有愛是習是習諦。餘愛及餘有漏法。雖",
    "T28n1547_008:0470b23": "習非習諦。當來有愛滅是盡是盡諦。餘愛及",
    "T28n1547_008:0470b24": "餘有漏法滅雖盡非盡諦。學八種道是道是",
    "T28n1547_008:0470b25": "道諦。餘學法及一切無學法雖道非道諦。問",
    "T28n1547_008:0470b26": "曰。如汝說阿羅漢應不成就二諦。習諦及道",
    "T28n1547_008:0470b27": "諦。不成就習諦者。謂彼當來有愛是習諦。彼",
    "T28n1547_008:0470b28": "阿羅漢除欲時當來有愛盡也。不成就道諦",
    "T28n1547_008:0470b29": "者。謂彼學八種道是道諦。彼阿羅漢得果時",
    "T28n1547_008:0470c01": "捨學八種道。尊者瞿沙說曰。己陰及他陰。眾",
    "T28n1547_008:0470c02": "生數非眾生數。彼一切苦是苦是苦諦。但觀",
    "T28n1547_008:0470c03": "時觀己陰。不觀他陰眾生數非眾生數。",
    "T28n1547_008:0470c04": "問曰。何以故爾。答曰。謂彼觀是苦此他陰眾",
    "T28n1547_008:0470c05": "生數非眾生數不能生苦無命。此他陰眾生",
    "T28n1547_008:0470c06": "數非眾生數。於此己陰生苦。若無此己陰者。",
    "T28n1547_008:0470c07": "彼他陰眾生數非眾生數當生何苦。以是故。",
    "T28n1547_008:0470c08": "彼作此智。生經中設數己陰極生苦。他陰不",
    "T28n1547_008:0470c09": "如此。因己陰他陰生苦。不因他陰己陰生苦。",
    "T28n1547_008:0470c10": "以是故觀己陰不觀餘。謂己陰因及他陰眾",
    "T28n1547_008:0470c11": "生數非眾生數。彼一切習是習諦。但觀時觀",
    "T28n1547_008:0470c12": "已陰因。不觀他陰眾生數非眾生數。謂己陰",
    "T28n1547_008:0470c13": "盡。及他陰眾生數非眾生數盡。彼一切是盡",
    "T28n1547_008:0470c14": "是盡諦。但觀時觀己陰盡。不觀他陰眾生數",
    "T28n1547_008:0470c15": "非眾生數盡。謂己陰道及他陰眾生數非眾",
    "T28n1547_008:0470c16": "生數道。彼一切是道是道諦。但觀時觀己陰",
    "T28n1547_008:0470c17": "道。不觀他陰眾生數非眾生數道。如是說者。",
    "T28n1547_008:0470c18": "謂己陰及他陰。眾生數非眾生數。彼一切是",
    "T28n1547_008:0470c19": "苦是苦諦。觀時亦盡觀。",
    "T28n1547_008:0470c20": "問曰。如彼觀時觀苦。彼他陰眾生數非眾生",
    "T28n1547_008:0470c21": "數不生苦當何觀。答曰。設不生苦。但彼一切",
    "T28n1547_008:0470c22": "有無智欲令生智。有疑欲令生定。有謗欲令",
    "T28n1547_008:0470c23": "生信。復次何得他陰眾生數非眾生數不生",
    "T28n1547_008:0470c24": "我苦。若他以手以足打我者。我寧不生苦",
    "T28n1547_008:0470c25": "耶。如是若於上若木若石墮我上者。我寧不",
    "T28n1547_008:0470c26": "生苦耶。以是故謂己陰及他陰眾生數非眾",
    "T28n1547_008:0470c27": "生數彼一切是苦。是苦諦觀時盡觀苦相故。",
    "T28n1547_008:0470c28": "謂己陰因及他陰。眾生數非眾生數因彼一",
    "T28n1547_008:0470c29": "切是習。是習諦觀時盡觀本末故。謂己陰盡",
    "T28n1547_008:0471a01": "及他陰。眾生數非眾生數盡彼一切是盡。是",
    "T28n1547_008:0471a02": "盡諦觀時盡觀止相故。謂己陰道及他陰。眾",
    "T28n1547_008:0471a03": "生數非眾生數道彼一切是道。是道諦觀時",
    "T28n1547_008:0471a04": "盡觀出要相故。此是諸諦性。已種相所有自",
    "T28n1547_008:0471a05": "然。說性已當說行。何以故說諦。諦有何義。答",
    "T28n1547_008:0471a06": "曰。實義是諦義。審義如義不顛倒義不虛義",
    "T28n1547_008:0471a07": "是諦義。問曰。若實義是諦義者。虛空非數緣",
    "T28n1547_008:0471a08": "盡亦實亦審。亦如彼何以故不立諦。答曰。謂",
    "T28n1547_008:0471a09": "法癰癰因離癰能離癰。癰者是苦諦。癰因者",
    "T28n1547_008:0471a10": "是習諦。離癰者是盡諦。能離癰者是道諦。彼",
    "T28n1547_008:0471a11": "立諦。彼虛空非數緣盡非癰非癰因非離癰非",
    "T28n1547_008:0471a12": "能離癰。是故彼不立諦。或曰。謂法刺刺因",
    "T28n1547_008:0471a13": "離刺能離刺。刺者是苦諦。刺因者是習諦。",
    "T28n1547_008:0471a14": "離刺者是盡諦。能離刺者是道諦。彼立諦。彼",
    "T28n1547_008:0471a15": "虛空非數緣盡非刺非刺因非離刺非能離",
    "T28n1547_008:0471a16": "刺。是故彼不立諦。或曰。謂法病病因離病能",
    "T28n1547_008:0471a17": "離病。病是苦諦。病因是習諦。離病是盡諦。能",
    "T28n1547_008:0471a18": "離病是道諦。彼立諦。彼虛空非數緣盡非病",
    "T28n1547_008:0471a19": "非病因非離病非能離病。是故彼不立諦。或",
    "T28n1547_008:0471a20": "曰。謂法災患災患因離災患能離災患。災患",
    "T28n1547_008:0471a21": "者是苦諦。災患因者是習諦。離災患者是盡",
    "T28n1547_008:0471a22": "諦。能離災患者是道諦。彼立諦。彼虛空非數",
    "T28n1547_008:0471a23": "緣盡非災患非災患因非離災患非能離災",
    "T28n1547_008:0471a24": "患。是故彼不立諦。或曰。謂法苦苦因離苦能",
    "T28n1547_008:0471a25": "離苦。苦者是苦諦。苦因者是習諦。離苦者是",
    "T28n1547_008:0471a26": "盡諦。能離苦者是道諦。彼立諦。彼虛空非數",
    "T28n1547_008:0471a27": "緣盡非苦非苦因非離苦非能離苦。是故彼",
    "T28n1547_008:0471a28": "不立諦。或曰。謂法陰陰因離陰能離陰。陰者",
    "T28n1547_008:0471a29": "是苦諦。陰因者是習諦。離陰者是盡諦。能離",
    "T28n1547_008:0471b01": "陰者是道諦。彼立諦。彼虛空非數緣盡非陰",
    "T28n1547_008:0471b02": "非陰因非離陰非能離陰。是故彼不立諦。或",
    "T28n1547_008:0471b03": "曰。謂此岸彼岸河筏。此岸者是苦諦。彼岸者",
    "T28n1547_008:0471b04": "是盡諦。河者是習諦。筏者是道諦。彼立諦。彼",
    "T28n1547_008:0471b05": "虛空非數緣盡非此岸非彼岸非河非筏。是",
    "T28n1547_008:0471b06": "故彼不立諦。或曰。彼虛空非數緣盡。無漏故",
    "T28n1547_008:0471b07": "不攝苦諦習諦。無記故不攝盡諦。無為故不",
    "T28n1547_008:0471b08": "攝道諦。或曰。彼虛空非數緣盡。常故非三諦。",
    "T28n1547_008:0471b09": "無記故非盡諦。或曰。彼虛空非數緣盡。非陰",
    "T28n1547_008:0471b10": "故非三諦。無記故非盡諦。或曰。彼虛空非數",
    "T28n1547_008:0471b11": "緣盡。非世故非三諦。無記故非盡諦。或曰。謂",
    "T28n1547_008:0471b12": "法喜處緣及厭處緣。彼立諦。彼虛空非數緣",
    "T28n1547_008:0471b13": "盡非喜處緣亦非厭處緣。以是不立諦。或",
    "T28n1547_008:0471b14": "曰。謂法邪見及無漏見緣是立諦。彼虛空非",
    "T28n1547_008:0471b15": "數緣盡非邪見亦非無漏見緣。是故彼不立",
    "T28n1547_008:0471b16": "諦。或曰。謂法是因是果彼立諦。彼虛空非數",
    "T28n1547_008:0471b17": "緣盡非是因非是果。是故彼不立諦。",
    "T28n1547_008:0471b18": "問曰。若不顛倒義是諦義者。不應顛倒諦所",
    "T28n1547_008:0471b19": "攝。以顛倒故。答曰。行故相貌故一向顛倒住",
    "T28n1547_008:0471b20": "故說顛倒。如彼有審實種相。如是諦所攝。或",
    "T28n1547_008:0471b21": "曰。如彼有因有果。是諦所攝。如無常計常苦",
    "T28n1547_008:0471b22": "計樂不淨計淨無我計我如是說顛倒。問曰。",
    "T28n1547_008:0471b23": "若不虛義是諦義者。不應虛諦所攝。以虛故。",
    "T28n1547_008:0471b24": "答曰。姦偽欺誑一向侫諂住故說妄語。如彼",
    "T28n1547_008:0471b25": "有審實種相。是諦所攝。或曰。如彼有因有果",
    "T28n1547_008:0471b26": "是諦所攝。如不見言見見言不見。不聞言",
    "T28n1547_008:0471b27": "聞聞言不聞。不分別言分別分別言不分別",
    "T28n1547_008:0471b28": "(鼻舌身三情總名也)。不知言知知言不知。是說妄語。是謂",
    "T28n1547_008:0471b29": "實義是諦義。審義如義不顛倒義不虛義是",
    "T28n1547_008:0471c01": "諦義。問曰。苦有何相。習盡道有何相。尊者婆",
    "T28n1547_008:0471c02": "須蜜說曰。逼迫相是苦相。本末相是習相。止",
    "T28n1547_008:0471c03": "相是盡相。出要相是道相。重說曰。已轉成",
    "T28n1547_008:0471c04": "是苦相。當轉相是習相。離行相是盡相。能離",
    "T28n1547_008:0471c05": "行相是道相。重說曰。已成輪轉生死是苦相。",
    "T28n1547_008:0471c06": "當輪轉生死是習相。已離輪轉生死是盡相。",
    "T28n1547_008:0471c07": "能離輪轉生死是道相。尊者曇摩多羅說曰。",
    "T28n1547_008:0471c08": "諸尊。處所中作諦相。彼五盛陰堆阜如鐵",
    "T28n1547_008:0471c09": "團。入三苦依在內雜如鐵團著火中。火入鐵",
    "T28n1547_008:0471c10": "同火色。觀苦當如是。此苦行所轉結所變易",
    "T28n1547_008:0471c11": "有所趣連續有。此合會有當觀習諦。中起離",
    "T28n1547_008:0471c12": "結行不復連續有。此合會有當觀是盡諦。修",
    "T28n1547_008:0471c13": "習止觀知興衰法有因得盡。此合會有當觀",
    "T28n1547_008:0471c14": "道諦。是故說諸尊處所中作諦相。如世尊所",
    "T28n1547_008:0471c15": "說偈。",
    "T28n1547_008:0471c16": "　一諦無有二　　謂眾生生疑",
    "T28n1547_008:0471c17": "　難陀觀諸諦　　我說非沙門",
    "T28n1547_008:0471c18": "問曰。如四諦。何以故佛說一諦無有二。尊者",
    "T28n1547_008:0471c19": "波奢說曰。一一諦故。世尊說一諦無有二。一",
    "T28n1547_008:0471c20": "諦者是苦諦。更無二苦諦。一諦者是習諦。更",
    "T28n1547_008:0471c21": "無二習諦。一諦者是盡諦。更無有二盡諦。一",
    "T28n1547_008:0471c22": "諦者是道諦。更無有二道諦。是故世尊說一",
    "T28n1547_008:0471c23": "諦無有二。或曰。一諦者是盡諦。斷多計解脫",
    "T28n1547_008:0471c24": "意故。異學欲令多有解脫無身無量意淨聚無",
    "T28n1547_008:0471c25": "想聚世尊說彼非解非脫非出要非離。唯有",
    "T28n1547_008:0471c26": "一第一義解脫。謂盡諦是。是謂斷多計解脫",
    "T28n1547_008:0471c27": "意故。世尊說一諦無二。或曰。一諦者道諦",
    "T28n1547_008:0471c28": "是。斷多計道意故。異學欲令多有道。不食",
    "T28n1547_008:0471c29": "臥灰上叉手隨日月服氣食果裸形臥棘上著",
    "T28n1547_008:0472a01": "弊草衣。世尊說此非道是惡道此不可依非",
    "T28n1547_008:0472a02": "是人所行惡人所行。唯一第一義道。謂道諦",
    "T28n1547_008:0472a03": "是。是謂斷多計道意故。世尊說一諦無二。如",
    "T28n1547_008:0472a04": "世尊所說契經。二諦等諦第一義諦。問曰。云",
    "T28n1547_008:0472a05": "何等諦云何第一義諦。答曰。等諦者。苦諦習",
    "T28n1547_008:0472a06": "諦等入此中。謂婦人男子小兒小女。若來若",
    "T28n1547_008:0472a07": "去若坐若住現種種行。第一義諦者。盡諦道",
    "T28n1547_008:0472a08": "諦。更有說者。等諦者三諦。彼盡亦說如城現",
    "T28n1547_008:0472a09": "如彼岸。第一義諦者是道諦。更有說者。一切",
    "T28n1547_008:0472a10": "四諦是等諦。亦第一義諦彼道諦。亦說如栰",
    "T28n1547_008:0472a11": "觀如山。是故一切四諦是等諦。亦第一義",
    "T28n1547_008:0472a12": "諦。苦諦習諦中等如前所說。婦人男子小兒",
    "T28n1547_008:0472a13": "小女。若來若去若坐若住現種種行。第一義",
    "T28n1547_008:0472a14": "者。無常苦空非我。因習有緣盡諦中等如所",
    "T28n1547_008:0472a15": "說。如園觀彼岸城。三耶三佛所說第一義者。",
    "T28n1547_008:0472a16": "盡止妙離。道諦等者如所說栰大石山。生",
    "T28n1547_008:0472a17": "七花成八種水。第一義者。道正趣出要。是故",
    "T28n1547_008:0472a18": "一切四諦中趣等亦趣第一義。問曰。若一",
    "T28n1547_008:0472a19": "切四諦中起等亦起第一義者。彼等應有十",
    "T28n1547_008:0472a20": "八界十二入五陰第一義。亦應有十八界十",
    "T28n1547_008:0472a21": "二入五陰。彼等諦第一義諦何差別。尊者",
    "T28n1547_008:0472a22": "婆須蜜說曰。等諦者是諸法名。第一義諦是",
    "T28n1547_008:0472a23": "諸法性。重說曰。等諦者是俗數。第一義諦者",
    "T28n1547_008:0472a24": "賢聖數。等諦第一義諦是謂差別。問曰。彼",
    "T28n1547_008:0472a25": "等於第一義中是第一義耶。為非耶。若等於",
    "T28n1547_008:0472a26": "第一義中是第一義者。應有一諦。是第一義",
    "T28n1547_008:0472a27": "諦無有二諦。若等諦於第一義中非第一義",
    "T28n1547_008:0472a28": "者。亦應有一諦。是第一義諦無有二諦。作此",
    "T28n1547_008:0472a29": "論已。答曰。有此等於第一義中是第一。若等",
    "T28n1547_008:0472b01": "諦於第一義中非第一義者。如來說二不是",
    "T28n1547_008:0472b02": "真實。若如來說二真實者。是故可知等諦於",
    "T28n1547_008:0472b03": "第一義中是第一義。問曰。若等諦於第一義",
    "T28n1547_008:0472b04": "中是第一義應有一諦。是第一義諦無有二",
    "T28n1547_008:0472b05": "諦。答曰。是一諦第一義諦。問曰。若是一諦第",
    "T28n1547_008:0472b06": "一義諦者。云何如來說二諦。答曰。因事故如",
    "T28n1547_008:0472b07": "來說二諦。若事是等諦。此事非第一義諦。若",
    "T28n1547_008:0472b08": "事第一義諦。此事非等諦。如一痛說四緣。因",
    "T28n1547_008:0472b09": "緣次第緣增上緣所緣緣。彼雖一痛說四緣。",
    "T28n1547_008:0472b10": "但若事因緣非此事乃至增上緣。若事增上",
    "T28n1547_008:0472b11": "緣非此事乃至因緣。如是一痛說六因。相應",
    "T28n1547_008:0472b12": "因共有因自然因一切遍因報因所作因。彼",
    "T28n1547_008:0472b13": "雖一痛說六因。但若事相應因非此事乃至所",
    "T28n1547_008:0472b14": "作因。若事所作因非此事乃至相應因。如是",
    "T28n1547_008:0472b15": "一諦第一義諦。若事等諦非此事第一義諦。",
    "T28n1547_008:0472b16": "若事第一義諦非此事等諦。尊者陀羅難提",
    "T28n1547_008:0472b17": "說曰。性名等諦。苦諦習諦所攝。如世尊契經",
    "T28n1547_008:0472b18": "所說。異學梵志梵志有三諦。云何為三。此異",
    "T28n1547_008:0472b19": "學梵志梵志作是說。不害一切眾生。若異學",
    "T28n1547_008:0472b20": "梵志梵志作是說。不害一切眾生。是謂異學",
    "T28n1547_008:0472b21": "梵志梵志一諦。復次異學梵志梵志作是說。",
    "T28n1547_008:0472b22": "我於他無所為他於我無所為。若異學梵志",
    "T28n1547_008:0472b23": "梵志作是說。我於他無所為他於我無所為。",
    "T28n1547_008:0472b24": "是謂異學梵志梵志二諦。復次異學梵志梵",
    "T28n1547_008:0472b25": "志作是說。諸所習法皆是盡法。若異學梵志",
    "T28n1547_008:0472b26": "梵志作是說。諸所習法皆是盡法。是謂異學",
    "T28n1547_008:0472b27": "梵志梵志三諦。問曰。此中云何說梵志云何",
    "T28n1547_008:0472b28": "諦。答曰。梵志者外。諦者即此三。餘者盡虛",
    "T28n1547_008:0472b29": "妄。更有說者。梵志者此內法。諦者即此三。世",
    "T28n1547_008:0472c01": "尊說契經斷異學意故。異學自言是梵志。常",
    "T28n1547_008:0472c02": "逼促他為齋故。殺牛亦殺羊雞猪。亦殺種種",
    "T28n1547_008:0472c03": "眾生為齋故。世尊說逼促他非梵志。謂不害",
    "T28n1547_008:0472c04": "一切眾生。是第一義梵志。異學自言是梵志。",
    "T28n1547_008:0472c05": "有所為故行梵行。為天女為天食。世尊說。若",
    "T28n1547_008:0472c06": "有所為故行梵行非梵志。謂無所著無所愛",
    "T28n1547_008:0472c07": "無所為行梵行。是第一義梵志。異學自言是",
    "T28n1547_008:0472c08": "梵志。著斷滅計常。世尊說。若著斷滅計常非",
    "T28n1547_008:0472c09": "梵志。謂諸所習法皆是盡法。是謂第一義梵",
    "T28n1547_008:0472c10": "志。是謂梵志。此內法諦者即此三。佛說契經",
    "T28n1547_008:0472c11": "斷異學意故。或曰。此中說三分法身戒身定",
    "T28n1547_008:0472c12": "身慧身。彼不害一切眾生者是戒身。我不為",
    "T28n1547_008:0472c13": "他他不為我者是定身。諸所習法皆是盡法",
    "T28n1547_008:0472c14": "者是慧身。如三身三戒三思惟亦爾。或曰。",
    "T28n1547_008:0472c15": "此中說三三昧方便。空無願無相。彼不害一",
    "T28n1547_008:0472c16": "切眾生者。是空三昧方便。我不為他他不",
    "T28n1547_008:0472c17": "為我者。是無願三昧方便。諸所有習法皆盡",
    "T28n1547_008:0472c18": "者。是無相三昧方便。或曰。此中說根本三三",
    "T28n1547_008:0472c19": "昧。空無願無相三昧。彼不害一切眾生者。",
    "T28n1547_008:0472c20": "是空三昧。我不為他他不為我者。是無願三",
    "T28n1547_008:0472c21": "昧。諸所習法皆是盡法者。是無相三昧。以是",
    "T28n1547_008:0472c22": "故此中說根本三三昧。如佛契經說。此是已",
    "T28n1547_008:0472c23": "行正法。所謂廣說四諦。問曰。何以故說已正",
    "T28n1547_008:0472c24": "行。答曰。謂已行者已修道行非因他修道。是",
    "T28n1547_008:0472c25": "謂說已正行問曰。云何知。答曰。有佛契經。契",
    "T28n1547_008:0472c26": "經中有頭陀梵志。到世尊所而說偈言。",
    "T28n1547_008:0472c27": "　我觀世天人　　梵志行無積",
    "T28n1547_008:0472c28": "　我今禮大仙　　拔我疑網刺",
    "T28n1547_008:0472c29": "問曰。此梵志何所說。答曰。彼梵志懈怠。至世",
    "T28n1547_008:0473a01": "尊所已。沙門瞿曇為我故修道。令我意中結",
    "T28n1547_008:0473a02": "盡。世尊為彼說偈。",
    "T28n1547_008:0473a03": "　我不能脫汝　　梵志及餘世",
    "T28n1547_008:0473a04": "　若知極妙道　　汝可度此流",
    "T28n1547_008:0473a05": "問曰。如來何所說答曰。世尊說。梵志。不因他",
    "T28n1547_008:0473a06": "修道令汝結盡。若梵志。因他修道汝結盡者。",
    "T28n1547_008:0473a07": "我在道樹下時一切眾生皆應結盡。我於一",
    "T28n1547_008:0473a08": "切眾生極有大悲。但梵志。非因他修道令汝",
    "T28n1547_008:0473a09": "結盡梵志。如己病服藥。非他病得愈。如是梵",
    "T28n1547_008:0473a10": "志。己有結病服聖道藥。非他結病得愈。如梵",
    "T28n1547_008:0473a11": "志己服樂己病愈。如是梵志己有結病。服聖",
    "T28n1547_008:0473a12": "道藥己結病愈。以此契經可知。自行四諦非",
    "T28n1547_008:0473a13": "因他行。是故說己正行。或曰。不正令入正。是",
    "T28n1547_008:0473a14": "故說己正行。不正者凡夫是。正者聖道是。令",
    "T28n1547_008:0473a15": "不正凡夫使入於正道果。是故說己正行。或",
    "T28n1547_008:0473a16": "曰。正令入正。是故說己正行。正者世間第一",
    "T28n1547_008:0473a17": "法。正者苦法忍。今正世間第一法使入正苦法",
    "T28n1547_008:0473a18": "忍。是故說己正行。問曰。何以故聖諦說己正",
    "T28n1547_008:0473a19": "行。非說界入陰。答曰。謂此聖諦極上受化者",
    "T28n1547_008:0473a20": "亦極上。說界者為始行。說入者為少習行。說",
    "T28n1547_008:0473a21": "陰者為己成行。此聖諦一向近法身。謂彼近",
    "T28n1547_008:0473a22": "見聖諦者。或曰。謂說聖諦取證得果。除結漏",
    "T28n1547_008:0473a23": "盡非界入陰。以是故聖諦說己正行非界入",
    "T28n1547_008:0473a24": "陰。問曰。四聖諦者。云何立四聖諦為種耶。為",
    "T28n1547_008:0473a25": "因果耶。為觀耶。若種者應有三。離苦無習離",
    "T28n1547_008:0473a26": "習無苦。是一諦盡二道三。若因果者應有五。",
    "T28n1547_008:0473a27": "如苦有因有果。是二諦道亦有因有果。是四",
    "T28n1547_008:0473a28": "諦盡諦五若觀者應有八。前觀欲界苦。後觀",
    "T28n1547_008:0473a29": "色無色界。前觀欲界行因。後觀色無色界。前",
    "T28n1547_008:0473b01": "觀欲界行盡。後觀色無色界。前觀欲界行道。",
    "T28n1547_008:0473b02": "後觀色無色界。作此論已。答曰。因果故便立",
    "T28n1547_008:0473b03": "四諦。問曰。若爾者應有五。如苦有因有果。彼",
    "T28n1547_008:0473b04": "一切苦習趣道。有習趣道貪習趣道輪轉生",
    "T28n1547_008:0473b05": "死習趣道。如是道有因有果。彼一切苦盡趣",
    "T28n1547_008:0473b06": "道。有盡趣道貪盡趣道輪轉生死盡趣道。云",
    "T28n1547_008:0473b07": "何因果故立四諦。答曰。因三事。有漏無漏故",
    "T28n1547_008:0473b08": "因果故誹謗信故。此四聖諦二種有漏無漏。",
    "T28n1547_008:0473b09": "有漏者有因有果。謂有漏因彼立一諦習諦",
    "T28n1547_008:0473b10": "是。謂有漏有果立二諦苦諦是。無漏種者亦",
    "T28n1547_008:0473b11": "有因有果。謂無漏有因有果者。立一諦道諦",
    "T28n1547_008:0473b12": "是。謂無漏有果無因者。立二諦盡諦是。問曰。",
    "T28n1547_008:0473b13": "謂無漏種有因有果。何以故立一諦非二。答",
    "T28n1547_008:0473b14": "曰。誹謗信故此苦有二種。謗無苦無習。如此",
    "T28n1547_008:0473b15": "中二種謗。應當發二種信。彼道謂有因有果。",
    "T28n1547_008:0473b16": "彼一切同一謗無有道。如同一謗如是應當",
    "T28n1547_008:0473b17": "發一信。是謂因三事有漏無漏故因果故誹",
    "T28n1547_008:0473b18": "謗信故立四聖諦。更有說者。亦因觀故立四",
    "T28n1547_008:0473b19": "聖諦。謂欲界苦及色無色界苦。彼一切同一",
    "T28n1547_008:0473b20": "觀逼迫一相故。謂欲界行因。及色無色界行",
    "T28n1547_008:0473b21": "因。彼一切同一觀本末一相故。謂欲界行盡。",
    "T28n1547_008:0473b22": "及色無色界行盡。彼一切同一觀一止相故。",
    "T28n1547_008:0473b23": "謂欲界行道。及色無色界行道。彼一切同一",
    "T28n1547_008:0473b24": "觀一出要相故。是謂同一觀故立四聖諦。問",
    "T28n1547_008:0473b25": "曰。云何四聖諦為善根聖耶。為無漏聖耶。為",
    "T28n1547_008:0473b26": "聖所成就耶。若善根聖是聖諦者。便有二諦",
    "T28n1547_008:0473b27": "善盡諦道諦。二諦三種善不善無記。苦諦",
    "T28n1547_008:0473b28": "習諦是。若無漏聖是聖諦者。便有二無漏",
    "T28n1547_008:0473b29": "盡諦道諦。二有漏苦諦習諦。若聖所成就是",
    "T28n1547_008:0473c01": "聖諦者。非聖亦成就。如所說。誰成就苦諦",
    "T28n1547_008:0473c02": "習諦。答曰。一切眾生。作此論已。答曰。聖所",
    "T28n1547_008:0473c03": "成就是故聖諦。問曰。如非聖亦成就。如所說。",
    "T28n1547_008:0473c04": "誰成就苦諦習諦。答曰。一切眾生。答曰。謂成",
    "T28n1547_008:0473c05": "就一切四聖諦。彼是聖。非聖者雖有成就。但",
    "T28n1547_008:0473c06": "不成就一切四聖諦。是故不說聖。問曰。彼",
    "T28n1547_008:0473c07": "聖亦不成就四聖諦。謂具縛入苦法忍中。答",
    "T28n1547_008:0473c08": "曰。少一時項於彼上生苦法智已。成就一切",
    "T28n1547_008:0473c09": "四聖諦。或曰。此是聖所諦聖所知聖所見聖",
    "T28n1547_008:0473c10": "所了聖所觀聖所覺。是故說聖諦。或曰。謂得",
    "T28n1547_008:0473c11": "聖戒是聖。彼聖有此諦。是故說聖諦。或曰。謂",
    "T28n1547_008:0473c12": "得聖財是聖。彼聖有此諦。是故說聖諦。或曰。",
    "T28n1547_008:0473c13": "謂聖得止觀是聖。彼聖有此諦。是故說聖諦。",
    "T28n1547_008:0473c14": "或曰。謂得聖印是聖。彼聖有此諦。是故說聖",
    "T28n1547_008:0473c15": "諦。尊者僧伽婆修說曰。彼時凡人共聖人",
    "T28n1547_008:0473c16": "諍。凡人說此是我。聖人說此非我。凡人說此",
    "T28n1547_008:0473c17": "是樂。聖人說此是苦。凡人欲令無因不正因。",
    "T28n1547_008:0473c18": "聖人欲令有因正因。彼共諍便至世尊所。到",
    "T28n1547_008:0473c19": "已如此義白世尊。世尊說。如聖所說。此是聖",
    "T28n1547_008:0473c20": "所諦聖所知聖所見聖所了聖所觀聖所覺。",
    "T28n1547_008:0473c21": "問曰。如汝說一切洹沙三耶三佛說聖諦。一",
    "T28n1547_008:0473c22": "切皆有諍耶。此者不論。如是好如前所說。聖",
    "T28n1547_008:0473c23": "所諦聖所知聖所見聖所了聖所觀聖所覺。",
    "T28n1547_008:0473c24": "是故說四聖諦。云何四。苦聖諦苦習聖諦苦",
    "T28n1547_008:0473c25": "盡聖諦苦盡道聖諦。苦聖諦云何。生苦老苦",
    "T28n1547_008:0473c26": "病苦死苦怨憎會苦愛別離苦所求不得苦。",
    "T28n1547_008:0473c27": "略言之五盛陰苦。彼生苦者。因一切苦故。老",
    "T28n1547_008:0473c28": "苦者少壯變故。病苦者境界斷故。死苦者大",
    "T28n1547_008:0473c29": "憂悲故。怨憎會苦者一切厭惡故。愛別離苦",
    "T28n1547_008:0474a01": "者所念相違故。所求不得苦者不從願故。略",
    "T28n1547_008:0474a02": "言之五盛陰苦者眾苦依故。復次生苦者起",
    "T28n1547_008:0474a03": "苦故。老苦者容色敗故。病苦者一切不堪故。",
    "T28n1547_008:0474a04": "死苦者多煩惱熱故。怨憎會苦者見不善故。",
    "T28n1547_008:0474a05": "愛別離苦者善見相違故。所求不得苦者善望",
    "T28n1547_008:0474a06": "意斷故。略言之五盛陰苦者彼一切苦依。此",
    "T28n1547_008:0474a07": "轉非不依。是故說略言之五盛陰苦。問曰。如",
    "T28n1547_008:0474a08": "五盛陰亦廣苦。何以故世尊說略言之五盛",
    "T28n1547_008:0474a09": "陰苦。答曰。如是略亦苦廣亦苦。但多苦故。世",
    "T28n1547_008:0474a10": "尊說略言之五盛陰苦多苦患故。如彼賊帥",
    "T28n1547_008:0474a11": "屏處呵責眾中亦呵責。用多過故。如是五盛",
    "T28n1547_008:0474a12": "陰略亦苦廣亦苦。但世尊說略言之五盛陰",
    "T28n1547_008:0474a13": "苦多苦患故。問曰。陰中有樂耶無樂耶。若陰",
    "T28n1547_008:0474a14": "中有樂者。何以故世尊說苦諦無說樂諦。若",
    "T28n1547_008:0474a15": "陰中無樂者。摩訶男契經云何通。彼所說摩",
    "T28n1547_008:0474a16": "訶男若色一向是苦者非樂。樂喜長養離樂。",
    "T28n1547_008:0474a17": "摩訶男。非是因眾生著色。此眾生不應著色",
    "T28n1547_008:0474a18": "摩訶男。若痛想行識一向是苦者非樂。樂喜",
    "T28n1547_008:0474a19": "長養離樂。摩訶男。非是因眾生著識。此眾生",
    "T28n1547_008:0474a20": "不應著識。摩訶男。如色非一向苦樂樂喜長",
    "T28n1547_008:0474a21": "養不離樂。摩訶男。是因眾生著色。以是故眾",
    "T28n1547_008:0474a22": "生著色。摩訶男。如痛想行識非一向苦樂是",
    "T28n1547_008:0474a23": "樂樂喜長養不離樂。摩訶男。是因眾生著識。",
    "T28n1547_008:0474a24": "以是故眾生著識。復次說三痛。樂痛苦痛不",
    "T28n1547_008:0474a25": "苦不樂痛。苦陰中無樂者。此二經云何通。",
    "T28n1547_008:0474a26": "作此論已有一說者。陰中有樂。問曰。若陰中",
    "T28n1547_008:0474a27": "有樂者。摩訶男契經善得通。此經云何通。何",
    "T28n1547_008:0474a28": "以故說苦諦不說樂諦。答曰。雖陰中有樂但",
    "T28n1547_008:0474a29": "少。以少故立苦分中。猶如毒瓶一渧蜜墮中",
    "T28n1547_008:0474b01": "不因一渧蜜故毒瓶。得名蜜瓶。但毒多故名",
    "T28n1547_008:0474b02": "為毒瓶非蜜瓶。如是雖陰中有樂但少。以少",
    "T28n1547_008:0474b03": "故立苦分中。更有說者。陰中無樂。問曰。若陰",
    "T28n1547_008:0474b04": "中無樂者。此經若為通。以是故說苦諦不",
    "T28n1547_008:0474b05": "說樂諦。摩訶男契經云何通。答曰。此說是俗",
    "T28n1547_008:0474b06": "數亦說聖數。如俗數者陰中可有樂。如彼行",
    "T28n1547_008:0474b07": "疲小息便言樂。寒小得熱便言樂。熱得少涼",
    "T28n1547_008:0474b08": "便言樂。飢少得食便言。樂渴少得飲便言樂。",
    "T28n1547_008:0474b09": "如聖數者如是陰中無樂。如聖觀地獄中。界",
    "T28n1547_008:0474b10": "入陰熾然。至第一有亦爾。如是俗數陰中有",
    "T28n1547_008:0474b11": "樂。聖數陰中無樂。云何苦習愛習聖諦。謂此",
    "T28n1547_008:0474b12": "愛當來有喜欲俱愛樂彼有。問曰。如阿毘曇",
    "T28n1547_008:0474b13": "所說。習諦云何有漏緣。何以故佛世尊一切",
    "T28n1547_008:0474b14": "有漏種獨當來有愛立習諦耶。答曰。此愛施",
    "T28n1547_008:0474b15": "設習時攝受種。是故佛一切有漏種。一當來",
    "T28n1547_008:0474b16": "有愛立習諦。如思施設行時攝受種。是故佛",
    "T28n1547_008:0474b17": "一切相應不相應行陰中。一思立行陰。如是",
    "T28n1547_008:0474b18": "此愛施設習時攝受種。是故佛一切有漏種。",
    "T28n1547_008:0474b19": "一當來有愛立習諦。或曰。謂愛過去當來現",
    "T28n1547_008:0474b20": "在苦說根本。如所說。此愛過去當來現在苦",
    "T28n1547_008:0474b21": "因根。將本作緣有習等起。或曰。謂愛數數轉",
    "T28n1547_008:0474b22": "苦時增上主。如所說偈。",
    "T28n1547_008:0474b23": "　如樹根不拔　　斷截還復生",
    "T28n1547_008:0474b24": "　不拔愛根本　　數數還受苦",
    "T28n1547_008:0474b25": "謂愛數數轉苦增上主以故爾。或曰。謂說愛",
    "T28n1547_008:0474b26": "如母。如所說偈。",
    "T28n1547_008:0474b27": "　愛中生士夫　　彼心馳趣向",
    "T28n1547_008:0474b28": "　眾生入生死　　受苦甚恐怖",
    "T28n1547_008:0474b29": "謂愛說如母以故爾。或曰。謂愛男種女種生",
    "T28n1547_008:0474c01": "長養。謂此眾生趣向東西南北。以供養父母",
    "T28n1547_008:0474c02": "及妻子奴婢。一切皆由愛故。如此鳥從一山",
    "T28n1547_008:0474c03": "谷殺虫還以養子。一切皆由愛故。謂愛男種",
    "T28n1547_008:0474c04": "女種生長養以故爾。或曰。謂愛眾生數非眾",
    "T28n1547_008:0474c05": "生數生長養。謂此眾生畜象馬駝牛驢騾猪",
    "T28n1547_008:0474c06": "羊奴婢。金銀瑠璃車璩馬瑙珊瑚虎珀。謂愛",
    "T28n1547_008:0474c07": "眾生數非眾生數生長養以故爾。或曰。謂愛",
    "T28n1547_008:0474c08": "數數微細行。如削(音笑)刀削物不覺。如是此愛",
    "T28n1547_008:0474c09": "數數微細行。行時不可覺以故爾。或曰。謂愛",
    "T28n1547_008:0474c10": "無厭足。如人飲醎水飲已增渴。如是眾生未",
    "T28n1547_008:0474c11": "除欲。若得境界已增益其愛。謂愛無厭足以",
    "T28n1547_008:0474c12": "故爾。或曰。謂難捨不可除。如人為二羅剎所",
    "T28n1547_008:0474c13": "持。一為母形。二為己形。謂己形者彼易防護。",
    "T28n1547_008:0474c14": "謂母形者不可防護。如是眾生未除欲者。多",
    "T28n1547_008:0474c15": "為二結所持。愛及瞋恚。恚者如己形此易防",
    "T28n1547_008:0474c16": "護。愛者如母形不可防護。謂愛難捨不可除",
    "T28n1547_008:0474c17": "以故爾。或曰。謂愛說如羅剎。如羅剎見商人",
    "T28n1547_008:0474c18": "船壞而往問訊。善來諸賢。善來大仙人。此間",
    "T28n1547_008:0474c19": "園觀快樂無極。宮舍可樂此多諸珍寶。種種",
    "T28n1547_008:0474c20": "具足盡持相與。可共我等娛樂此間。如彼各",
    "T28n1547_008:0474c21": "隨所欲然後斷其命根而食之。食彼人時若",
    "T28n1547_008:0474c22": "有餘殘髮毛爪齒。盡取食之無有遺餘。食彼",
    "T28n1547_008:0474c23": "人時血渧墮地。以指爪摑而食之。如是此愛",
    "T28n1547_008:0474c24": "因時和顏悅色。果時便異斷慧命根。墮地獄",
    "T28n1547_008:0474c25": "中極受惡苦。謂愛說如羅剎以故爾。或曰。謂",
    "T28n1547_008:0474c26": "愛潤漬相著。此愛潤漬著眾生不至涅槃。如",
    "T28n1547_008:0474c27": "蠅膠著蜜瓶。及濕牛皮力不能飛。如是此眾",
    "T28n1547_008:0474c28": "生愛所潤漬著無力至涅槃以故爾。或曰。謂",
    "T28n1547_008:0474c29": "此愛起生死蠱道。如有水處彼能起蠱道。",
    "T28n1547_008:0475a01": "如是愛起生死蠱道。以故爾。或曰。謂愛性",
    "T28n1547_008:0475a02": "壞散。有為能合會。如以水合會性散壞沙如",
    "T28n1547_008:0475a03": "是此愛性壞散。有為能合會以故爾。或曰。謂",
    "T28n1547_008:0475a04": "愛潤漬一切生死不萎乾。如水潤漬一切藥",
    "T28n1547_008:0475a05": "草樹木不萎乾。如是愛潤漬一切生死不萎",
    "T28n1547_008:0475a06": "乾。以故爾。或曰。謂愛潤漬識種子生有萌芽。",
    "T28n1547_008:0475a07": "如水漬種子萌芽得生。如是愛潤漬識種子",
    "T28n1547_008:0475a08": "生有萌芽以故爾。或曰。謂愛若意中著。彼餘",
    "T28n1547_008:0475a09": "結皆著。如衣有膩塵垢染著。如是此愛謂意",
    "T28n1547_008:0475a10": "中著。彼餘結皆著以故爾。或曰。謂愛若意中",
    "T28n1547_008:0475a11": "樂。彼餘結皆樂。如有水處蝦蟇魚樂中。如是",
    "T28n1547_008:0475a12": "謂愛若意中樂。彼餘結皆樂以故爾。或曰。謂",
    "T28n1547_008:0475a13": "愛受三有種名。彼初者名為愛種。廣者名為",
    "T28n1547_008:0475a14": "受種。已滅者名為無明種。謂愛受三有種名",
    "T28n1547_008:0475a15": "以故爾。或曰。謂愛說如羅網說水說灑。如",
    "T28n1547_008:0475a16": "所說比丘。我當為說愛羅網水灑。謂此眾生",
    "T28n1547_008:0475a17": "所纏裹陰蓋覆弊以故爾。或曰。謂說不可計",
    "T28n1547_008:0475a18": "如所說偈。",
    "T28n1547_008:0475a19": "　本有斯一愛　　此愛便有二",
    "T28n1547_008:0475a20": "　愛為連鉤鎖　　彼愛不可計",
    "T28n1547_008:0475a21": "謂說愛不可計以故爾。或曰。謂愛說廣如所",
    "T28n1547_008:0475a22": "說偈。問曰。",
    "T28n1547_008:0475a23": "　廣無過於地　　深無能踰海",
    "T28n1547_008:0475a24": "　高無出須彌　　力無勝那延",
    "T28n1547_008:0475a25": "佛答偈曰。",
    "T28n1547_008:0475a26": "　廣無過於愛　　腹為難可滿",
    "T28n1547_008:0475a27": "　憍慢最增上　　大士無勝佛",
    "T28n1547_008:0475a28": "或曰。謂愛染污一切正受增上主。如阿毘曇",
    "T28n1547_008:0475a29": "所說。味相應初禪。當言入味耶。當言起味耶。",
    "T28n1547_008:0475b01": "答曰。若味是入已味是起。味相應乃至有想",
    "T28n1547_008:0475b02": "無想處。當言入味耶。當言起味耶答曰。若味",
    "T28n1547_008:0475b03": "是入已味是起。謂愛染污一切正受增上主",
    "T28n1547_008:0475b04": "以故爾。或曰。謂依愛於母胎有所依。因父母",
    "T28n1547_008:0475b05": "不淨便有精以故爾。或曰。謂愛持去狂愚如",
    "T28n1547_008:0475b06": "羅剎女。如所說。伽彌尼持去者是愛。以故",
    "T28n1547_008:0475b07": "爾。或曰。謂愛當來有依欲令得當來身樂欲。",
    "T28n1547_008:0475b08": "樂欲已願求。願求已便轉成。以故爾。或曰。謂",
    "T28n1547_008:0475b09": "愛界斷地斷種斷根斷。以故爾。或曰。謂愛盛",
    "T28n1547_008:0475b10": "一切結以故爾。或曰。謂愛為首說十法。如所",
    "T28n1547_008:0475b11": "說阿難。因愛求因求利因利計。挍因計挍欲",
    "T28n1547_008:0475b12": "因欲著因著慳不捨因慳不捨家因家守。因",
    "T28n1547_008:0475b13": "守故阿難便知。便知有刀杖。因有刀杖便鬪",
    "T28n1547_008:0475b14": "諍。諛諂欺誑妾言意中便生無量不善法。以",
    "T28n1547_008:0475b15": "是故佛契經。一切有漏種獨一當來有愛立",
    "T28n1547_008:0475b16": "習諦。愛盡苦盡聖諦云何。謂此愛當來有",
    "T28n1547_008:0475b17": "喜欲俱無餘斷捨吐盡無欲滅止沒。問曰。如",
    "T28n1547_008:0475b18": "此亦習盡何以故世尊說苦盡不說習盡。答",
    "T28n1547_008:0475b19": "曰。應說如說苦盡習盡亦爾。若未說者是世",
    "T28n1547_008:0475b20": "尊有餘言。此現義義門義略義度當知義。或",
    "T28n1547_008:0475b21": "曰。為教化者。令彼欲故。如佛說苦盡。如是",
    "T28n1547_008:0475b22": "受化者聞已欲得盡。彼作是念。彼盡極妙。謂",
    "T28n1547_008:0475b23": "離此弊惡苦。以是故佛契經說苦盡不說習",
    "T28n1547_008:0475b24": "盡。苦盡道聖諦云何。謂八聖道。是正見正志",
    "T28n1547_008:0475b25": "正語正業正命正方便正念正定。問曰。如此",
    "T28n1547_008:0475b26": "習盡道。何以故說苦盡道不說習盡道。答曰。",
    "T28n1547_008:0475b27": "應說如說苦盡道。說習盡道亦爾。若未說者。",
    "T28n1547_008:0475b28": "是世尊有餘言。此現義義門義略義度當知",
    "T28n1547_008:0475b29": "義。或曰。彼習此中已說。謂離習無有苦。離苦",
    "T28n1547_008:0475c01": "無有習。已說苦盡道。當知已說習盡道。或曰。",
    "T28n1547_008:0475c02": "為教化者令彼欲故。如佛說苦盡道。如是受",
    "T28n1547_008:0475c03": "化者聞已欲得道。彼作是念。彼道極妙。謂能",
    "T28n1547_008:0475c04": "斷此弊惡苦以故爾。或曰。不受苦時現道功",
    "T28n1547_008:0475c05": "故。彼道問其義。能令因不作因耶。能令果非",
    "T28n1547_008:0475c06": "果耶道義。答曰。我不能令因不作因。不能令",
    "T28n1547_008:0475c07": "果非果。但所因及緣生苦者。彼緣彼因要當",
    "T28n1547_008:0475c08": "壞。彼更不復受苦。更不復與苦相續。更不復",
    "T28n1547_008:0475c09": "與苦作因。是謂不受苦現道功故。以故爾。或",
    "T28n1547_008:0475c10": "曰。斷誹謗故說苦盡道。謂七歲八歲得阿羅",
    "T28n1547_008:0475c11": "漢果。於彼上或百歲在生死中多受苦。世間",
    "T28n1547_008:0475c12": "者誹謗彼道。何所能而令彼受爾所苦。世尊",
    "T28n1547_008:0475c13": "說謂道所應為已為斷當來苦。壽盡已更不復",
    "T28n1547_008:0475c14": "受苦。更不復連續苦。更不復與苦作因。是謂",
    "T28n1547_008:0475c15": "斷誹謗故佛契經說苦盡道非說習盡道。如",
    "T28n1547_008:0475c16": "世尊契經說。謂無量種諸善法和合。彼一切",
    "T28n1547_008:0475c17": "盡攝入四聖諦。四聖諦者於彼說第一。謂攝",
    "T28n1547_008:0475c18": "故。諸野眾生足一切盡攝入象足中。象足者",
    "T28n1547_008:0475c19": "於彼說第一。謂廣大故。是故諸無量種善法",
    "T28n1547_008:0475c20": "和合。彼一切盡攝入四聖諦。四聖諦者於彼",
    "T28n1547_008:0475c21": "中說第一。謂攝故。問曰。設使有三聖諦有為",
    "T28n1547_008:0475c22": "和合。彼盡諦無為云何和合。答曰。假使不和",
    "T28n1547_008:0475c23": "合。但攝故名為和合。或曰。此說得故。雖彼盡",
    "T28n1547_008:0475c24": "諦不和合。但彼得是和合。是謂得和合故說。",
    "T28n1547_008:0475c25": "或曰。和合說二有和合起和合。此三諦二和",
    "T28n1547_008:0475c26": "合。有和合起和合。彼盡諦起和合。但有和",
    "T28n1547_008:0475c27": "合。是謂有和合。故如世尊契經說。慧根當",
    "T28n1547_008:0475c28": "何所觀。四聖諦是。問曰。為攝故說。為緣故",
    "T28n1547_008:0475c29": "說。若攝故說者。不應慧根攝四聖諦。亦非四",
    "T28n1547_008:0476a01": "聖諦攝慧根。若緣故說者。是一切法緣。作此",
    "T28n1547_008:0476a02": "論已。答曰。非攝故說。亦非緣故說。問曰。若",
    "T28n1547_008:0476a03": "不爾者此云何。答曰。因事故。此慧根事。得四",
    "T28n1547_008:0476a04": "聖諦增上主。是故世尊說。慧根何所觀四聖",
    "T28n1547_008:0476a05": "諦是。如信根事得四不壞信增上主。是故世",
    "T28n1547_008:0476a06": "尊說。信根何所觀。四不壞信是。精進根事於",
    "T28n1547_008:0476a07": "四意斷增上主。是故世尊說。精進根何所觀。",
    "T28n1547_008:0476a08": "四意斷是。念根事於四意止增上主。是故世",
    "T28n1547_008:0476a09": "尊說。念根何所觀。四意止是。定根事於四禪",
    "T28n1547_008:0476a10": "增上主。是故世尊說。定根何所觀。四禪是。如",
    "T28n1547_008:0476a11": "是此慧根於四聖諦增上主事。是世尊說。慧",
    "T28n1547_008:0476a12": "根何所觀。四聖諦是。云何四。謂苦聖諦習盡",
    "T28n1547_008:0476a13": "道聖諦。問曰。如前因後果。何以故世尊前說",
    "T28n1547_008:0476a14": "苦後說習。答曰。此苦麁是故以前說。習細是",
    "T28n1547_008:0476a15": "故後說。如人前學射箕泥團草朿。然後能射",
    "T28n1547_008:0476a16": "著毛不僻錯。如是此苦麁彼學已然後觀習",
    "T28n1547_008:0476a17": "細。問曰。如前修道然後盡作證。何以故。世尊",
    "T28n1547_008:0476a18": "前說盡作證後說修道。答曰。謂觀盡觀道隨",
    "T28n1547_008:0476a19": "順。問曰。云何觀盡觀道隨順。答曰。彼行者前",
    "T28n1547_008:0476a20": "盡作證已。然後求道。當以何道得至涅槃。如",
    "T28n1547_008:0476a21": "人欲進路時。問他人士當示我道。彼還問欲",
    "T28n1547_008:0476a22": "至何所。曰我欲至某城。彼曰。此是道已知。彼",
    "T28n1547_008:0476a23": "城說道易。如是若前說道後說盡。便不知趣",
    "T28n1547_008:0476a24": "何道。如前說盡後說道。已知盡便修道易。或",
    "T28n1547_008:0476a25": "曰。彼行者因道前除三諦癡。然後道道緣現",
    "T28n1547_008:0476a26": "在前。謂除道諦癡。如人先見他面不自見面。",
    "T28n1547_008:0476a27": "以明淨鏡自照其面。如是彼行者彼因道先",
    "T28n1547_008:0476a28": "前除三諦癡。後道道緣現在前。謂除道諦癡。",
    "T28n1547_008:0476a29": "以是故世尊前說盡後說道。問曰。如前斷習",
    "T28n1547_008:0476b01": "後知苦。何以故世尊前說知苦後說斷習。答",
    "T28n1547_008:0476b02": "曰。欲拔苦根本故。如樹前執持枝葉後斷其",
    "T28n1547_008:0476b03": "根易。如是生死樹前知苦已後斷習易。以故",
    "T28n1547_008:0476b04": "爾。或曰。謂此觀苦能來觀習。觀習已能來觀",
    "T28n1547_008:0476b05": "盡。觀盡已能來觀道。不可以不觀苦而觀習",
    "T28n1547_008:0476b06": "盡道。或曰。謂苦慧能來習盡道慧。不可以不",
    "T28n1547_008:0476b07": "起苦慧能起習盡道慧。或曰。謂觀苦觀習盡",
    "T28n1547_008:0476b08": "道方便門依。不可以不起苦觀能起習盡道",
    "T28n1547_008:0476b09": "觀。或曰。謂觀苦觀習盡道。因根將本作緣有",
    "T28n1547_008:0476b10": "習等起。不可以不起苦觀能起習盡道觀。或",
    "T28n1547_008:0476b11": "曰。謂觀苦習盡道生持等持增長養。不可以",
    "T28n1547_008:0476b12": "不起苦觀能起習盡道觀。或曰。謂苦癡能執",
    "T28n1547_008:0476b13": "持習盡道癡。不可以不除苦癡能除習盡道",
    "T28n1547_008:0476b14": "癡。或曰。謂苦不癡能令習盡道不癡。不可",
    "T28n1547_008:0476b15": "以苦不癡能令習盡道不癡。尊者波奢說曰。",
    "T28n1547_008:0476b16": "彼行者觀五陰如癰已然後求因。此從何生。",
    "T28n1547_008:0476b17": "觀從習生。云何令無。謂滅盡涅槃云何至。謂",
    "T28n1547_008:0476b18": "聖八道種。如人身中生癰極苦痛膿血流出。",
    "T28n1547_008:0476b19": "彼求所因此從何生。觀知或風寒熱。云何令",
    "T28n1547_008:0476b20": "無安隱處。云何至安隱。或服藥吐下或破。如",
    "T28n1547_008:0476b21": "是彼行者觀五陰如癰已後求因。此從何生。",
    "T28n1547_008:0476b22": "觀從習生。云何令無。謂滅盡涅槃。云何至。謂",
    "T28n1547_008:0476b23": "八聖道種。復次行者觀五陰如患已後求因",
    "T28n1547_008:0476b24": "此從何生。觀從習生。云何令無。謂滅盡涅槃。",
    "T28n1547_008:0476b25": "云何至。謂八聖道種。如人有兒作賊凶暴隨",
    "T28n1547_008:0476b26": "惡知識。後求因誰壞我兒。觀從惡知識生。誰",
    "T28n1547_008:0476b27": "能制之。觀善知識是。如是彼行者觀五陰如",
    "T28n1547_008:0476b28": "患已後求因。此從何生。觀從習生。云何令無。",
    "T28n1547_008:0476b29": "謂滅盡涅槃。云何至。謂八聖道種。以是故彼",
    "T28n1547_008:0476c01": "行者前知苦已後斷習。斷習已次盡作證。盡",
    "T28n1547_008:0476c02": "作證已後修道。以是故前說苦後說習盡道。",
    "T28n1547_008:0476c03": "鞞婆沙論卷第八"
}