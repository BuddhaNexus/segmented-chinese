{
    "T06n0220_378:0950c04": "大般若波羅蜜多經卷第三百七",
    "T06n0220_378:0950c05": "十八",
    "T06n0220_378:0950c07": "三藏法師玄奘奉　詔譯",
    "T06n0220_378:0950c08": "初分無相無得品第六十六之六",
    "T06n0220_378:0950c09": "「不執著無忘失法，不執著恒住捨性；不執著",
    "T06n0220_378:0950c10": "一切智，不執著道相智、一切相智；不執著預",
    "T06n0220_378:0950c11": "流果，不執著一來、不還、阿羅漢果、獨覺菩提；",
    "T06n0220_378:0950c12": "不執著一切菩薩摩訶薩行，不執著諸佛無",
    "T06n0220_378:0950c13": "上正等菩提。「是菩薩摩訶薩行無性為自性",
    "T06n0220_378:0950c14": "甚深般若波羅蜜多時，能圓滿菩薩道，謂能",
    "T06n0220_378:0950c15": "圓滿布施、淨戒、安忍、精進、靜慮、般若波羅蜜",
    "T06n0220_378:0950c16": "多，亦能圓滿內空、外空、內外空、空空、大空、勝",
    "T06n0220_378:0950c17": "義空、有為空、無為空、畢竟空、無際空、散空、無變",
    "T06n0220_378:0950c18": "異空、本性空、自相空、共相空、一切法空、不可得",
    "T06n0220_378:0950c19": "空、無性空、自性空、無性自性空，亦能圓滿真",
    "T06n0220_378:0950c20": "如、法界、法性、不虛妄性、不變異性、平等性、離生",
    "T06n0220_378:0950c21": "性、法定、法住、實際、虛空界、不思議界，亦能圓",
    "T06n0220_378:0950c22": "滿四念住、四正斷、四神足、五根、五力、七等覺支、",
    "T06n0220_378:0950c23": "八聖道支，亦能圓滿苦、集、滅、道聖諦，亦能",
    "T06n0220_378:0950c24": "圓滿四靜慮、四無量、四無色定，亦能圓滿八",
    "T06n0220_378:0950c25": "解脫、八勝處、九次第定、十遍處，亦能圓滿一",
    "T06n0220_378:0950c26": "切三摩地門、陀羅尼門，亦能圓滿空、無相、無",
    "T06n0220_378:0950c27": "願解脫門，亦能圓滿五眼、六神通，亦能圓滿",
    "T06n0220_378:0950c28": "佛十力、四無所畏、四無礙解、十八佛不共法，",
    "T06n0220_378:0950c29": "亦能圓滿大慈、大悲、大喜、大捨，亦能圓滿",
    "T06n0220_378:0951a01": "無忘失法、恒住捨性，亦能圓滿一切智、道相",
    "T06n0220_378:0951a02": "智、一切相智，亦能圓滿三十二大士相、八十",
    "T06n0220_378:0951a03": "隨好。「是菩薩摩訶薩住異熟法菩提道中，復",
    "T06n0220_378:0951a04": "能圓滿布施、淨戒、安忍、精進、靜慮、般若波羅蜜",
    "T06n0220_378:0951a05": "多，亦能圓滿內空、外空、內外空、空空、大空、勝",
    "T06n0220_378:0951a06": "義空、有為空、無為空、畢竟空、無際空、散空、無變",
    "T06n0220_378:0951a07": "異空、本性空、自相空、共相空、一切法空、不可得",
    "T06n0220_378:0951a08": "空、無性空、自性空、無性自性空，亦能圓滿真",
    "T06n0220_378:0951a09": "如、法界、法性、不虛妄性、不變異性、平等性、離生",
    "T06n0220_378:0951a10": "性、法定、法住、實際、虛空界、不思議界，亦能圓",
    "T06n0220_378:0951a11": "滿四念住、四正斷、四神足、五根、五力、七等覺支、",
    "T06n0220_378:0951a12": "八聖道支，亦能圓滿苦、集、滅、道聖諦，亦能圓",
    "T06n0220_378:0951a13": "滿四靜慮、四無量、四無色定，亦能圓滿八解",
    "T06n0220_378:0951a14": "脫、八勝處、九次第定、十遍處，亦能圓滿一切",
    "T06n0220_378:0951a15": "三摩地門、陀羅尼門，亦能圓滿空、無相、無願",
    "T06n0220_378:0951a16": "解脫門，亦能圓滿五眼、六神通等無量功德。",
    "T06n0220_378:0951a17": "「是菩薩摩訶薩圓滿如是菩提道已，離諸闇",
    "T06n0220_378:0951a18": "障住佛道中，由異熟生勝神通力，方便饒益",
    "T06n0220_378:0951a19": "諸有情類，應以布施而攝受者，即以布施而",
    "T06n0220_378:0951a20": "攝受之；應以淨戒而攝受者，即以淨戒而攝",
    "T06n0220_378:0951a21": "受之；應以安忍而攝受者，即以安忍而攝受",
    "T06n0220_378:0951a22": "之；應以精進而攝受者，即以精進而攝受之；",
    "T06n0220_378:0951a23": "應以靜慮而攝受者，即以靜慮而攝受之；應",
    "T06n0220_378:0951a24": "以般若而攝受者，即以般若而攝受之；應以",
    "T06n0220_378:0951a25": "解脫而攝受者，即以解脫而攝受之；應以解",
    "T06n0220_378:0951a26": "脫智見而攝受者，即以解脫智見而攝受之；",
    "T06n0220_378:0951a27": "應令安住預流果者，方便令住預流果；應令",
    "T06n0220_378:0951a28": "安住一來果者，方便令住一來果；應令安住",
    "T06n0220_378:0951a29": "不還果者，方便令住不還果；應令安住阿羅",
    "T06n0220_378:0951b01": "漢果者，方便令住阿羅漢果；應令安住獨覺",
    "T06n0220_378:0951b02": "菩提者，方便令住獨覺菩提；應令安住阿耨",
    "T06n0220_378:0951b03": "多羅三藐三菩提者，方便令住阿耨多羅三",
    "T06n0220_378:0951b04": "藐三菩提。「是菩薩摩訶薩能作種種神通變",
    "T06n0220_378:0951b05": "現，欲往殑伽沙等世界，隨意能往；欲現所",
    "T06n0220_378:0951b06": "往諸世界中種種珍寶，隨意能現；欲令所往",
    "T06n0220_378:0951b07": "諸世界中有情受用眾妙珍寶，隨其所樂皆",
    "T06n0220_378:0951b08": "令滿足。是菩薩摩訶薩從一世界至一世界，",
    "T06n0220_378:0951b09": "利益安樂無量有情，見諸世界嚴淨之相，能",
    "T06n0220_378:0951b10": "自攝受隨意所樂嚴淨佛土。譬如他化自在",
    "T06n0220_378:0951b11": "諸天諸有所須眾妙樂具隨心而現，如是菩",
    "T06n0220_378:0951b12": "薩隨意攝受種種嚴淨無量佛土。「是菩薩摩",
    "T06n0220_378:0951b13": "訶薩由異熟生布施、淨戒、安忍、精進、靜慮、般若",
    "T06n0220_378:0951b14": "波羅蜜多，及異熟生諸妙神通，并異熟生",
    "T06n0220_378:0951b15": "菩薩道故，行道相智。由道相智得成熟故，復",
    "T06n0220_378:0951b16": "能證得一切相智，由得此智於一切法無所",
    "T06n0220_378:0951b17": "攝受，謂不攝受色，不攝受受、想、行、識；不攝",
    "T06n0220_378:0951b18": "受眼處，不攝受耳、鼻、舌、身、意處；不攝受色處，",
    "T06n0220_378:0951b19": "不攝受聲、香、味、觸、法處；不攝受眼界，不攝受",
    "T06n0220_378:0951b20": "耳、鼻、舌、身、意界；不攝受色界，不攝受聲、香、味、",
    "T06n0220_378:0951b21": "觸、法界；不攝受眼識界，不攝受耳、鼻、舌、身、意",
    "T06n0220_378:0951b22": "識界；不攝受眼觸，不攝受耳、鼻、舌、身、意觸；不",
    "T06n0220_378:0951b23": "攝受眼觸為緣所生諸受，不攝受耳、鼻、舌、身、",
    "T06n0220_378:0951b24": "意觸為緣所生諸受；不攝受一切善法、非善",
    "T06n0220_378:0951b25": "法、世間法、出世間法、有漏法、無漏法、有為法、無",
    "T06n0220_378:0951b26": "為法、有罪法、無罪法，亦不攝受所證無上正",
    "T06n0220_378:0951b27": "等菩提，亦不攝受一切佛土所受用物，其中",
    "T06n0220_378:0951b28": "有情亦無攝受。何以故？是菩薩摩訶薩先不",
    "T06n0220_378:0951b29": "攝受一切法故，於一切法無所得故，為諸有",
    "T06n0220_378:0951c01": "情無倒宣說一切法性無攝受故。「如是，善現！",
    "T06n0220_378:0951c02": "菩薩摩訶薩行深般若波羅蜜多時，由離諸",
    "T06n0220_378:0951c03": "相無漏心力，能於一切無相、無覺、無得、無影、",
    "T06n0220_378:0951c04": "無作法中，圓滿般若波羅蜜多，亦能圓滿諸",
    "T06n0220_378:0951c05": "餘功德。」",
    "T06n0220_378:0951c06": "初分無雜法義品第六十七之一",
    "T06n0220_378:0951c07": "爾時，具壽善現白佛言：「世尊！云何於一切無",
    "T06n0220_378:0951c08": "雜無相自相空法中，能圓滿修布施、淨戒、安",
    "T06n0220_378:0951c09": "忍、精進、靜慮、般若波羅蜜多？云何於一切無",
    "T06n0220_378:0951c10": "漏無差別法中，施設如是諸法差別及可了",
    "T06n0220_378:0951c11": "知？云何於般若波羅蜜多中，攝受一切布施、",
    "T06n0220_378:0951c12": "淨戒、安忍、精進、靜慮、般若波羅蜜多，攝受一",
    "T06n0220_378:0951c13": "切內空、外空、內外空、空空、大空、勝義空、有為空、",
    "T06n0220_378:0951c14": "無為空、畢竟空、無際空、散空、無變異空、本性空、",
    "T06n0220_378:0951c15": "自相空、共相空、一切法空、不可得空、無性空、自",
    "T06n0220_378:0951c16": "性空、無性自性空，攝受一切真如、法界、法性、",
    "T06n0220_378:0951c17": "不虛妄性、不變異性、平等性、離生性、法定、法住、",
    "T06n0220_378:0951c18": "實際、虛空界、不思議界，攝受一切四念住、四",
    "T06n0220_378:0951c19": "正斷、四神足、五根、五力、七等覺支、八聖道支，",
    "T06n0220_378:0951c20": "攝受一切空、無相、無願解脫門，攝受一切苦、",
    "T06n0220_378:0951c21": "集、滅、道聖諦，攝受一切四靜慮、四無量、四無",
    "T06n0220_378:0951c22": "色定，攝受一切八解脫、八勝處、九次第定、十",
    "T06n0220_378:0951c23": "遍處，攝受一切三摩地門、陀羅尼門，攝受一",
    "T06n0220_378:0951c24": "切五眼、六神通，攝受一切佛十力、四無所畏、",
    "T06n0220_378:0951c25": "四無礙解、大慈、大悲、大喜、大捨、十八佛不共",
    "T06n0220_378:0951c26": "法，攝受一切無忘失法、恒住捨性，攝受一切",
    "T06n0220_378:0951c27": "一切智、道相智、一切相智，攝受一切世、出世",
    "T06n0220_378:0951c28": "法？云何於一切異相法中施設一相，所謂無",
    "T06n0220_378:0951c29": "相，及於一相、無相法中施設種種差別法",
    "T06n0220_378:0952a01": "相？」",
    "T06n0220_378:0952a02": "佛言：「善現！菩薩摩訶薩行深般若波羅蜜多",
    "T06n0220_378:0952a03": "時，安住如夢、如響、如像、如光影、如陽焰、如幻",
    "T06n0220_378:0952a04": "事、如尋香城、如變化事五取蘊中，修行布施、",
    "T06n0220_378:0952a05": "淨戒、安忍、精進、靜慮、般若波羅蜜多，如實了",
    "T06n0220_378:0952a06": "知如夢、如響、如像、如光影、如陽焰、如幻事、如尋",
    "T06n0220_378:0952a07": "香城、如變化事五取蘊皆無相。所以者何？諸",
    "T06n0220_378:0952a08": "夢、響、像、光影、陽焰、幻事、尋香城、變化事皆無自",
    "T06n0220_378:0952a09": "性，若法無自性是法則無相，若法無相是法",
    "T06n0220_378:0952a10": "一相，所謂無相。「善現！由此因緣，當知一切",
    "T06n0220_378:0952a11": "布施無相、施者無相、受者無相、施物無相，",
    "T06n0220_378:0952a12": "若如是知而行布施，則能圓滿修行布施波",
    "T06n0220_378:0952a13": "羅蜜多。若能圓滿修行布施波羅蜜多，則不",
    "T06n0220_378:0952a14": "遠離淨戒、安忍、精進、靜慮、般若波羅蜜多。安",
    "T06n0220_378:0952a15": "住如是布施、淨戒、安忍、精進、靜慮、般若波羅蜜",
    "T06n0220_378:0952a16": "多，則能圓滿四靜慮、四無量、四無色定，亦能",
    "T06n0220_378:0952a17": "圓滿四念住、四正斷、四神足、五根、五力、七等覺",
    "T06n0220_378:0952a18": "支、八聖道支，亦能圓滿空、無相、無願解脫門，",
    "T06n0220_378:0952a19": "亦能圓滿內空、外空、內外空、空空、大空、勝義空、",
    "T06n0220_378:0952a20": "有為空、無為空、畢竟空、無際空、散空、無變異空、",
    "T06n0220_378:0952a21": "本性空、自相空、共相空、一切法空、不可得空、無",
    "T06n0220_378:0952a22": "性空、自性空、無性自性空，亦能圓滿真如、法",
    "T06n0220_378:0952a23": "界、法性、不虛妄性、不變異性、平等性、離生性、法",
    "T06n0220_378:0952a24": "定、法住、實際、虛空界、不思議界，亦能圓滿苦、",
    "T06n0220_378:0952a25": "集、滅、道聖諦，亦能圓滿八解脫、八勝處、九次",
    "T06n0220_378:0952a26": "第定、十遍處，亦能圓滿五百三摩地門、五百",
    "T06n0220_378:0952a27": "陀羅尼門，亦能圓滿五眼、六神通，亦能圓滿",
    "T06n0220_378:0952a28": "佛十力、四無所畏、四無礙解、大慈、大悲、大喜、大",
    "T06n0220_378:0952a29": "捨、十八佛不共法，亦能圓滿無忘失法、恒住",
    "T06n0220_378:0952b01": "捨性，亦能圓滿一切智、道相智、一切相智。「是",
    "T06n0220_378:0952b02": "菩薩摩訶薩安住如是異熟生聖無漏諸法",
    "T06n0220_378:0952b03": "中，以神通力往到十方殑伽沙等諸佛世界，",
    "T06n0220_378:0952b04": "復以種種上妙衣服、飲食、臥具、湯藥、香花、寶幢、",
    "T06n0220_378:0952b05": "幡蓋、燈明、伎樂及餘所須，供養恭敬、尊重讚",
    "T06n0220_378:0952b06": "歎諸佛世尊，作諸有情利益安樂，應以布施",
    "T06n0220_378:0952b07": "而攝益者，即以布施而攝益之；應以淨戒而",
    "T06n0220_378:0952b08": "攝益者，即以淨戒而攝益之；應以安忍而攝",
    "T06n0220_378:0952b09": "益者，即以安忍而攝益之；應以精進而攝益",
    "T06n0220_378:0952b10": "者，即以精進而攝益之；應以靜慮而攝益者，",
    "T06n0220_378:0952b11": "即以靜慮而攝益之；應以般若而攝益者，即",
    "T06n0220_378:0952b12": "以般若而攝益之；應以諸餘種種善法而攝",
    "T06n0220_378:0952b13": "益者，即以諸餘種種善法而攝益之；應以一",
    "T06n0220_378:0952b14": "切殊勝善法而攝益者，即以一切殊勝善法",
    "T06n0220_378:0952b15": "而攝益之。是菩薩摩訶薩成就如是無量善",
    "T06n0220_378:0952b16": "法，雖受生死不為生死過失所染。為欲利樂",
    "T06n0220_378:0952b17": "諸有情故，攝受人天富貴自在，由此富貴自",
    "T06n0220_378:0952b18": "在威力，能作有情諸利樂事，以四攝事而攝",
    "T06n0220_378:0952b19": "受之。「是菩薩摩訶薩知一切法皆無相故，雖",
    "T06n0220_378:0952b20": "知預流果而不住預流果，雖知一來果而不",
    "T06n0220_378:0952b21": "住一來果，雖知不還果而不住不還果，雖知",
    "T06n0220_378:0952b22": "阿羅漢果而不住阿羅漢果，雖知獨覺菩提",
    "T06n0220_378:0952b23": "而不住獨覺菩提。所以者何？是菩薩摩訶薩",
    "T06n0220_378:0952b24": "如實了知一切法已，為欲證得一切相智，不",
    "T06n0220_378:0952b25": "共一切聲聞、獨覺。「如是，善現！菩薩摩訶薩知",
    "T06n0220_378:0952b26": "一切法皆無相故，如實了知布施、淨戒、安忍、",
    "T06n0220_378:0952b27": "精進、靜慮、般若波羅蜜多亦皆無相，如實了",
    "T06n0220_378:0952b28": "知諸餘佛法亦皆無相，由是因緣普能圓滿",
    "T06n0220_378:0952c01": "一切佛法。",
    "T06n0220_378:0952c02": "「復次，善現！菩薩摩訶薩行深般若波羅蜜多",
    "T06n0220_378:0952c03": "時，安住如夢、如響、如像、如光影、如陽焰、如幻",
    "T06n0220_378:0952c04": "事、如尋香城、如變化事五取蘊中，圓滿淨戒",
    "T06n0220_378:0952c05": "波羅蜜多。是菩薩摩訶薩如實了知是五取",
    "T06n0220_378:0952c06": "蘊如夢、如響、如像、如光影、如陽焰、如幻事、如尋",
    "T06n0220_378:0952c07": "香城、如變化事已，便能圓滿無相淨戒波羅",
    "T06n0220_378:0952c08": "蜜多。如是淨戒，無缺、無隙、無瑕、無穢，無所取",
    "T06n0220_378:0952c09": "著，應受供養，智者所讚，妙善受持，妙善究竟，",
    "T06n0220_378:0952c10": "是聖無漏，是出世間道支所攝。安住此戒，能",
    "T06n0220_378:0952c11": "善受持受施設戒、法爾得戒、律儀戒、有表",
    "T06n0220_378:0952c12": "戒、無表戒、現行戒、不現行戒、威儀戒、非威儀",
    "T06n0220_378:0952c13": "戒。「是菩薩摩訶薩雖具成就如是諸戒而無",
    "T06n0220_378:0952c14": "取著，不作是念：『我由此戒當生剎帝利大族",
    "T06n0220_378:0952c15": "富貴自在，或生婆羅門大族富貴自在，或生",
    "T06n0220_378:0952c16": "長者大族富貴自在，或生居士大族富貴自",
    "T06n0220_378:0952c17": "在。』不作是念：『我由此戒當為小王、或為大",
    "T06n0220_378:0952c18": "王、或為輪王富貴自在。』不作是念：『我由此戒",
    "T06n0220_378:0952c19": "當生四大王眾天、或生三十三天、或生夜摩",
    "T06n0220_378:0952c20": "天、或生覩史多天、或生樂變化天、或生他化",
    "T06n0220_378:0952c21": "自在天富貴自在。』不作是念：『我由此戒當生",
    "T06n0220_378:0952c22": "梵眾天、或生梵輔天、或生梵會天、或生大",
    "T06n0220_378:0952c23": "梵天富貴自在。』不作是念：『我由此戒當生光",
    "T06n0220_378:0952c24": "天、或生少光天、或生無量光天、或生極光",
    "T06n0220_378:0952c25": "淨天富貴自在。』不作是念：『我由此戒當生淨",
    "T06n0220_378:0952c26": "天、或生少淨天、或生無量淨天、或生遍淨",
    "T06n0220_378:0952c27": "天富貴自在。』不作是念：『我由此戒當生廣天、",
    "T06n0220_378:0952c28": "或生少廣天、或生無量廣天、或生廣果天富",
    "T06n0220_378:0952c29": "貴自在。』不作是念：『我由此戒當生無繁天、",
    "T06n0220_378:0953a01": "或生無熱天、或生善現天、或生善見天、或",
    "T06n0220_378:0953a02": "生色究竟天富貴自在。』不作是念：『我由此戒",
    "T06n0220_378:0953a03": "當生空無邊處、或生識無邊處、或生無所有",
    "T06n0220_378:0953a04": "處、或生非想非非想處富貴自在。』不作是念：",
    "T06n0220_378:0953a05": "『我由此戒當得預流果，或得一來果，或得",
    "T06n0220_378:0953a06": "不還果，或得阿羅漢果，或得獨覺菩提，或入",
    "T06n0220_378:0953a07": "菩薩正性離生，或得菩薩無生法忍，或得無",
    "T06n0220_378:0953a08": "上正等菩提。』所以者何？是諸法皆無相，咸同",
    "T06n0220_378:0953a09": "一相，所謂無相，無相之法不得無相，有相",
    "T06n0220_378:0953a10": "之法不得有相，無相之法不得有相，有相之",
    "T06n0220_378:0953a11": "法不得無相，由是因緣都不可得。「如是，善現！",
    "T06n0220_378:0953a12": "菩薩摩訶薩修行般若波羅蜜多，速能圓滿",
    "T06n0220_378:0953a13": "無相淨戒波羅蜜多，證入菩薩正性離生；既",
    "T06n0220_378:0953a14": "入菩薩正性離生，復得菩薩無生法忍；既得",
    "T06n0220_378:0953a15": "菩薩無生法忍，修行道相智，趣一切相智，得",
    "T06n0220_378:0953a16": "異熟五神通，復得五百三摩地門，亦得五百",
    "T06n0220_378:0953a17": "陀羅尼門。安住此中，復能證得四無礙解，從",
    "T06n0220_378:0953a18": "一佛土至一佛土，供養恭敬、尊重讚歎諸佛世",
    "T06n0220_378:0953a19": "尊，成熟有情、嚴淨佛土。「是菩薩摩訶薩為化",
    "T06n0220_378:0953a20": "有情，雖現流轉諸趣生死，而不為彼煩惱業",
    "T06n0220_378:0953a21": "報諸障所染。譬如化人雖現行住坐臥等事，",
    "T06n0220_378:0953a22": "而無真實往來等業，雖現種種饒益有情，而",
    "T06n0220_378:0953a23": "於有情及彼施設都無所得。如有如來、應、正",
    "T06n0220_378:0953a24": "等覺名蘇扇多，證得無上正等菩提，轉妙法",
    "T06n0220_378:0953a25": "輪度無量眾，令脫生死證得涅槃，而無有情",
    "T06n0220_378:0953a26": "堪受次得無上正等菩提記者。時，彼如來化",
    "T06n0220_378:0953a27": "作化佛令久住世，自捨壽行入無餘依般涅",
    "T06n0220_378:0953a28": "槃界，彼化佛身住一劫已，授一菩薩無上正",
    "T06n0220_378:0953a29": "等菩提記已方入涅槃。彼佛化身雖作種種",
    "T06n0220_378:0953b01": "益有情事而無所得，謂不得色，不得受、想、行、",
    "T06n0220_378:0953b02": "識；不得眼處，不得耳、鼻、舌、身、意處；不得色",
    "T06n0220_378:0953b03": "處，不得聲、香、味、觸、法處；不得眼界，不得耳、",
    "T06n0220_378:0953b04": "鼻、舌、身、意界；不得色界，不得聲、香、味、觸、法界；",
    "T06n0220_378:0953b05": "不得眼識界，不得耳、鼻、舌、身、意識界；不得眼",
    "T06n0220_378:0953b06": "觸，不得耳、鼻、舌、身、意觸；不得眼觸為緣所生",
    "T06n0220_378:0953b07": "諸受，不得耳、鼻、舌、身、意觸為緣所生諸受；不",
    "T06n0220_378:0953b08": "得一切有漏無漏法及有情。是菩薩摩訶薩",
    "T06n0220_378:0953b09": "亦復如是，雖有所作而無所得。「如是，善現！菩",
    "T06n0220_378:0953b10": "薩摩訶薩修行般若波羅蜜多，圓滿淨戒波",
    "T06n0220_378:0953b11": "羅蜜多，由此淨戒波羅蜜多得圓滿故，便能",
    "T06n0220_378:0953b12": "攝受一切佛法。",
    "T06n0220_378:0953b13": "「復次，善現！菩薩摩訶薩行深般若波羅蜜多",
    "T06n0220_378:0953b14": "時，安住如夢、如響、如像、如光影、如陽焰、如幻",
    "T06n0220_378:0953b15": "事、如尋香城、如變化事五取蘊中，圓滿安忍",
    "T06n0220_378:0953b16": "波羅蜜多。是菩薩摩訶薩如實了知是五取",
    "T06n0220_378:0953b17": "蘊如夢、如響、如像、如光影、如陽焰、如幻事、如尋",
    "T06n0220_378:0953b18": "香城、如變化事已，便能圓滿無相安忍波羅",
    "T06n0220_378:0953b19": "蜜多。「善現！云何菩薩摩訶薩修行般若波羅",
    "T06n0220_378:0953b20": "蜜多，如實了知是五取蘊如夢、如響、如像、如",
    "T06n0220_378:0953b21": "光影、如陽焰、如幻事、如尋香城、如變化事已，",
    "T06n0220_378:0953b22": "便能圓滿無相安忍波羅蜜多？善現！是菩薩",
    "T06n0220_378:0953b23": "摩訶薩如實了知是五取蘊無實相故，修二種",
    "T06n0220_378:0953b24": "忍便能圓滿無相安忍波羅蜜多。何等為二？",
    "T06n0220_378:0953b25": "一、安受忍。二、觀察忍。「安受忍者，謂諸菩薩摩",
    "T06n0220_378:0953b26": "訶薩從初發心乃至安坐妙菩提座，於其中",
    "T06n0220_378:0953b27": "間，假使一切有情之類競來呵毀，以麁惡言",
    "T06n0220_378:0953b28": "罵詈凌辱，復以瓦石、刀杖加害，是菩薩摩訶",
    "T06n0220_378:0953b29": "薩為滿安忍波羅蜜多，乃至不生一念瞋恨，",
    "T06n0220_378:0953c01": "亦復不起加報之心，但作是念：『彼諸有情深",
    "T06n0220_378:0953c02": "可憐愍，增上煩惱撞擊其心不得自在，於我",
    "T06n0220_378:0953c03": "發起如是惡業，我今不應瞋恨於彼。』復作是",
    "T06n0220_378:0953c04": "念：『由我攝受怨家諸蘊，令彼有情於我發起",
    "T06n0220_378:0953c05": "如是惡業，但應自責不應瞋彼。』菩薩如是審",
    "T06n0220_378:0953c06": "觀察時，於彼有情深生慈愍，如是等類名安",
    "T06n0220_378:0953c07": "受忍。「觀察忍者，謂諸菩薩摩訶薩作是思惟：",
    "T06n0220_378:0953c08": "『諸行如幻、虛妄不實、不得自在，亦如虛空無",
    "T06n0220_378:0953c09": "我，有情、命者、生者、養者、士夫、補特伽羅、意生、儒",
    "T06n0220_378:0953c10": "童、作者、受者、知者、見者皆不可得，唯是虛妄",
    "T06n0220_378:0953c11": "分別所起。誰呵毀我？誰罵詈我？誰凌辱我？",
    "T06n0220_378:0953c12": "誰以種種瓦、石、刀、杖加害於我？誰復受彼毀",
    "T06n0220_378:0953c13": "辱加害？皆是自心虛妄分別，我今不應橫起",
    "T06n0220_378:0953c14": "執著，如是諸法由自性空、勝義空故都無所",
    "T06n0220_378:0953c15": "有。』菩薩如是審觀察時，如實了知諸行空寂，",
    "T06n0220_378:0953c16": "於一切法不生異想，如是等類名觀察忍。「是",
    "T06n0220_378:0953c17": "菩薩摩訶薩修習如是二種忍故，便能圓滿",
    "T06n0220_378:0953c18": "無相安忍波羅蜜多，由能圓滿無相安忍波",
    "T06n0220_378:0953c19": "羅蜜多，即便獲得無生法忍。」時，具壽善現白",
    "T06n0220_378:0953c20": "佛言：「世尊！云何名為無生法忍？此何所斷？",
    "T06n0220_378:0953c21": "復是何智？」佛言：「善現！由此勢力乃至少分",
    "T06n0220_378:0953c22": "惡不善法亦不得生，是故說名無生法忍。此",
    "T06n0220_378:0953c23": "令一切我及我所慢等煩惱究竟寂滅，如實",
    "T06n0220_378:0953c24": "忍受諸法如夢、如響、如像、如光影、如陽焰、如幻",
    "T06n0220_378:0953c25": "事、如尋香城、如變化事，此忍名智，得此智故",
    "T06n0220_378:0953c26": "說名獲得無生法忍。」具壽善現復白佛言：「世",
    "T06n0220_378:0953c27": "尊！聲聞、獨覺無生法忍與菩薩摩訶薩無生",
    "T06n0220_378:0953c28": "法忍有何差別？」佛言：「善現！諸預流者若智、",
    "T06n0220_378:0953c29": "若斷亦名菩薩摩訶薩忍，諸一來者若智、若",
    "T06n0220_378:0954a01": "斷亦名菩薩摩訶薩忍，諸不還者若智、若斷",
    "T06n0220_378:0954a02": "亦名菩薩摩訶薩忍，諸阿羅漢若智、若斷亦",
    "T06n0220_378:0954a03": "名菩薩摩訶薩忍，一切獨覺若智、若斷亦名",
    "T06n0220_378:0954a04": "菩薩摩訶薩忍。復有菩薩摩訶薩忍，謂忍諸",
    "T06n0220_378:0954a05": "法畢竟不生，是為差別。善現！諸菩薩摩訶",
    "T06n0220_378:0954a06": "薩成就如是殊勝忍故，超勝一切聲聞、獨覺。",
    "T06n0220_378:0954a07": "「善現！是菩薩摩訶薩安住如是殊勝異熟無",
    "T06n0220_378:0954a08": "生忍中行菩薩道，能圓滿道相智。由能圓滿",
    "T06n0220_378:0954a09": "道相智故，常不遠離四念住、四正斷、四神足、",
    "T06n0220_378:0954a10": "五根、五力、七等覺支、八聖道支，亦不遠離空、",
    "T06n0220_378:0954a11": "無相、無願解脫門，亦不遠離異熟神通。是菩",
    "T06n0220_378:0954a12": "薩摩訶薩由不遠離異熟神通，從一佛土至",
    "T06n0220_378:0954a13": "一佛土，供養恭敬諸佛世尊，成熟有情、嚴淨",
    "T06n0220_378:0954a14": "佛土。是菩薩摩訶薩由成熟有情、嚴淨佛土",
    "T06n0220_378:0954a15": "得圓滿故，以一剎那相應妙慧，證得無上正",
    "T06n0220_378:0954a16": "等菩提。「如是，善現！菩薩摩訶薩修行般若波",
    "T06n0220_378:0954a17": "羅蜜多，速能圓滿無相安忍波羅蜜多，無相",
    "T06n0220_378:0954a18": "安忍波羅蜜多得圓滿故，便能證得一切智",
    "T06n0220_378:0954a19": "智，一切佛法無不圓滿。",
    "T06n0220_378:0954a20": "「復次，善現！菩薩摩訶薩行深般若波羅蜜多",
    "T06n0220_378:0954a21": "時，安住如夢、如響、如像、如光影、如陽焰、如幻",
    "T06n0220_378:0954a22": "事、如尋香城、如變化事五取蘊中，如實了知",
    "T06n0220_378:0954a23": "是五取蘊如夢、如響、如像、如光影、如陽焰、如幻",
    "T06n0220_378:0954a24": "事、如尋香城、如變化事無實相已，發起勇猛",
    "T06n0220_378:0954a25": "身心精進。是菩薩摩訶薩發起勇猛身精進",
    "T06n0220_378:0954a26": "故，引發殊勝迅速神通，由此神通往十方界，",
    "T06n0220_378:0954a27": "供養恭敬、尊重讚歎諸佛世尊，於諸佛所殖",
    "T06n0220_378:0954a28": "眾德本，利益安樂無量有情，亦能嚴淨種種",
    "T06n0220_378:0954a29": "佛土。是菩薩摩訶薩由身精進成熟有情，隨",
    "T06n0220_378:0954b01": "其所宜方便安立於三乘法各令究竟。如是，",
    "T06n0220_378:0954b02": "善現！菩薩摩訶薩修行般若波羅蜜多，由身",
    "T06n0220_378:0954b03": "精進能速圓滿無相精進波羅蜜多。「善現！是",
    "T06n0220_378:0954b04": "菩薩摩訶薩發起勇猛心精進故，引發諸聖",
    "T06n0220_378:0954b05": "無漏道支所攝精進，圓滿精進波羅蜜多，於",
    "T06n0220_378:0954b06": "中具能攝諸善法，謂四念住、四正斷、四神足、",
    "T06n0220_378:0954b07": "五根、五力、七等覺支、八聖道支，空、無相、無願",
    "T06n0220_378:0954b08": "解脫門，四靜慮、四無量、四無色定，八解脫、八",
    "T06n0220_378:0954b09": "勝處、九次第定、十遍處，苦、集、滅、道聖諦，布施、",
    "T06n0220_378:0954b10": "淨戒、安忍、精進、靜慮、般若波羅蜜多，五眼、六",
    "T06n0220_378:0954b11": "神通，三摩地門、陀羅尼門，極喜地、離垢地、",
    "T06n0220_378:0954b12": "發光地、焰慧地、極難勝地、現前地、遠行地、不動",
    "T06n0220_378:0954b13": "地、善慧地、法雲地，內空、外空、內外空、空空、大",
    "T06n0220_378:0954b14": "空、勝義空、有為空、無為空、畢竟空、無際空、散空、",
    "T06n0220_378:0954b15": "無變異空、本性空、自相空、共相空、一切法空、不",
    "T06n0220_378:0954b16": "可得空、無性空、自性空、無性自性空，真如、法",
    "T06n0220_378:0954b17": "界、法性、不虛妄性、不變異性、平等性、離生性、法",
    "T06n0220_378:0954b18": "定、法住、實際、虛空界、不思議界，佛十力、四無",
    "T06n0220_378:0954b19": "所畏、四無礙解、大慈、大悲、大喜、大捨、十八佛不",
    "T06n0220_378:0954b20": "共法，無忘失法、恒住捨性，一切智、道相智、一",
    "T06n0220_378:0954b21": "切相智。「是菩薩摩訶薩安住此中，能圓滿一",
    "T06n0220_378:0954b22": "切相智。由一切相智得圓滿故，永斷一切習",
    "T06n0220_378:0954b23": "氣相續。由永斷一切習氣相續故，諸相隨好",
    "T06n0220_378:0954b24": "成就圓滿。由諸相隨好成就圓滿，證得無上",
    "T06n0220_378:0954b25": "正等菩提，放大光明遍照三千大千世界，令",
    "T06n0220_378:0954b26": "諸世界六種變動，轉正法輪具十二相。由",
    "T06n0220_378:0954b27": "此三千大千世界諸有情類蒙光照觸，覩斯",
    "T06n0220_378:0954b28": "變動、聞正法音，皆於三乘得不退轉。「如是，善",
    "T06n0220_378:0954b29": "現！菩薩摩訶薩修行般若波羅蜜多，圓滿精",
    "T06n0220_378:0954c01": "進波羅蜜多，是菩薩摩訶薩安住精進波羅",
    "T06n0220_378:0954c02": "蜜多，能辦自他多饒益事，速能圓滿一切佛",
    "T06n0220_378:0954c03": "法，證得無上正等菩提。",
    "T06n0220_378:0954c04": "「復次，善現！菩薩摩訶薩行深般若波羅蜜多",
    "T06n0220_378:0954c05": "時，安住如夢、如響、如像、如光影、如陽焰、如幻",
    "T06n0220_378:0954c06": "事、如尋香城、如變化事五取蘊中，圓滿靜慮",
    "T06n0220_378:0954c07": "波羅蜜多。「善現！云何菩薩摩訶薩行深般若",
    "T06n0220_378:0954c08": "波羅蜜多時，安住如夢、如響、如像、如光影、如",
    "T06n0220_378:0954c09": "陽焰、如幻事、如尋香城、如變化事五取蘊中，",
    "T06n0220_378:0954c10": "圓滿靜慮波羅蜜多？「善現！菩薩摩訶薩修行",
    "T06n0220_378:0954c11": "般若波羅蜜多時，如實了知是五取蘊如夢、",
    "T06n0220_378:0954c12": "如響、如像、如光影、如陽焰、如幻事、如尋香城、如",
    "T06n0220_378:0954c13": "變化事無實相已，入初靜慮具足住，入第二、",
    "T06n0220_378:0954c14": "第三、第四靜慮具足住；入慈無量具足住，入",
    "T06n0220_378:0954c15": "悲、喜、捨無量具足住；入空無邊處定具足住，",
    "T06n0220_378:0954c16": "入識無邊處、無所有處、非想非非想處定具",
    "T06n0220_378:0954c17": "足住；修空三摩地，修無相、無願三摩地；修如",
    "T06n0220_378:0954c18": "電三摩地，修聖正三摩地、金剛喻三摩地。住",
    "T06n0220_378:0954c19": "金剛喻三摩地中，除如來三摩地，諸餘一切",
    "T06n0220_378:0954c20": "三摩地，若共聲聞三摩地，若共獨覺三摩地，",
    "T06n0220_378:0954c21": "若餘無量三摩地，如是一切皆能身證具足",
    "T06n0220_378:0954c22": "而住，然於如是靜慮、無量、無色定等諸三摩",
    "T06n0220_378:0954c23": "地，不生味著，亦不耽著彼所得果。何以故？",
    "T06n0220_378:0954c24": "是菩薩摩訶薩如實了知靜慮、無量、無色定等",
    "T06n0220_378:0954c25": "諸三摩地及一切法皆無實相，皆以無性而為",
    "T06n0220_378:0954c26": "自性，不應以無相法味著無相法，亦不應以",
    "T06n0220_378:0954c27": "無性為自性法味著無性為自性法。由不味",
    "T06n0220_378:0954c28": "著三摩地故，是菩薩摩訶薩終不隨順靜慮、",
    "T06n0220_378:0954c29": "無量、無色定等諸三摩地勢力而生色、無色",
    "T06n0220_378:0955a01": "界。何以故？是菩薩摩訶薩於一切界都無所",
    "T06n0220_378:0955a02": "得，於入定者及所入定、由此入定亦無所得。",
    "T06n0220_378:0955a03": "是菩薩摩訶薩於一切法無所得故，速能圓",
    "T06n0220_378:0955a04": "滿無相靜慮波羅蜜多，由此靜慮波羅蜜多",
    "T06n0220_378:0955a05": "超諸聲聞及獨覺地。」時，具壽善現白佛言：「世",
    "T06n0220_378:0955a06": "尊！是菩薩摩訶薩云何圓滿無相靜慮波羅",
    "T06n0220_378:0955a07": "蜜多，超諸聲聞及獨覺地？」佛言：「善現！是",
    "T06n0220_378:0955a08": "菩薩摩訶薩善學內空故，善學外空、內外空、",
    "T06n0220_378:0955a09": "空空、大空、勝義空、有為空、無為空、畢竟空、無際",
    "T06n0220_378:0955a10": "空、散空、無變異空、本性空、自相空、共相空、一切",
    "T06n0220_378:0955a11": "法空、不可得空、無性空、自性空、無性自性空",
    "T06n0220_378:0955a12": "故，是菩薩摩訶薩於是諸空中不得一切法，",
    "T06n0220_378:0955a13": "安住此中不得預流果，不得一來、不還、阿羅",
    "T06n0220_378:0955a14": "漢果、獨覺菩提，不得一切菩薩摩訶薩行，不",
    "T06n0220_378:0955a15": "得諸佛無上正等菩提。何以故？是諸空性亦",
    "T06n0220_378:0955a16": "皆空故。是菩薩摩訶薩由住此空，超諸聲聞",
    "T06n0220_378:0955a17": "及獨覺地，證入菩薩正性離生。」具壽善現",
    "T06n0220_378:0955a18": "復白佛言：「世尊！菩薩摩訶薩以何為生？以",
    "T06n0220_378:0955a19": "何為離生？」佛言：「善現！菩薩摩訶薩以一切",
    "T06n0220_378:0955a20": "有所得為生，以一切無所得為離生。」具壽善",
    "T06n0220_378:0955a21": "現白佛言：「世尊！菩薩摩訶薩以何為有所得？",
    "T06n0220_378:0955a22": "以何為無所得？」佛言：「善現！菩薩摩訶薩以",
    "T06n0220_378:0955a23": "一切法為有所得，謂菩薩摩訶薩以色為有",
    "T06n0220_378:0955a24": "所得，以受、想、行、識為有所得；菩薩摩訶薩以",
    "T06n0220_378:0955a25": "眼處為有所得，以耳、鼻、舌、身、意處為有所得；",
    "T06n0220_378:0955a26": "菩薩摩訶薩以色處為有所得，以聲、香、味、觸、",
    "T06n0220_378:0955a27": "法處為有所得；菩薩摩訶薩以眼界為有所",
    "T06n0220_378:0955a28": "得，以耳、鼻、舌、身、意界為有所得；菩薩摩訶薩",
    "T06n0220_378:0955a29": "以色界為有所得，以聲、香、味、觸、法界為有所",
    "T06n0220_378:0955b01": "得；菩薩摩訶薩以眼識界為有所得，以耳、鼻、",
    "T06n0220_378:0955b02": "舌、身、意識界為有所得；菩薩摩訶薩以眼觸",
    "T06n0220_378:0955b03": "為有所得，以耳、鼻、舌、身、意觸為有所得；菩薩",
    "T06n0220_378:0955b04": "摩訶薩以眼觸為緣所生諸受為有所得，以",
    "T06n0220_378:0955b05": "耳、鼻、舌、身、意觸為緣所生諸受為有所得；菩",
    "T06n0220_378:0955b06": "薩摩訶薩以地界為有所得，以水、火、風、空、識",
    "T06n0220_378:0955b07": "界為有所得；菩薩摩訶薩以因緣為有所得，",
    "T06n0220_378:0955b08": "以等無間緣、所緣緣、增上緣為有所得；菩薩",
    "T06n0220_378:0955b09": "摩訶薩以無明為有所得，以行、識、名色、六處、",
    "T06n0220_378:0955b10": "觸、受、愛、取、有、生、老死愁歎苦憂惱為有所得；",
    "T06n0220_378:0955b11": "菩薩摩訶薩以布施波羅蜜多為有所得，以",
    "T06n0220_378:0955b12": "淨戒、安忍、精進、靜慮、般若波羅蜜多為有所",
    "T06n0220_378:0955b13": "得；菩薩摩訶薩以內空為有所得，以外空、內",
    "T06n0220_378:0955b14": "外空、空空、大空、勝義空、有為空、無為空、畢竟空、",
    "T06n0220_378:0955b15": "無際空、散空、無變異空、本性空、自相空、共相空、",
    "T06n0220_378:0955b16": "一切法空、不可得空、無性空、自性空、無性自性",
    "T06n0220_378:0955b17": "空為有所得；菩薩摩訶薩以四念住為有所",
    "T06n0220_378:0955b18": "得，以四正斷、四神足、五根、五力、七等覺支、八",
    "T06n0220_378:0955b19": "聖道支為有所得；菩薩摩訶薩以空解脫門",
    "T06n0220_378:0955b20": "為有所得，以無相、無願解脫門為有所得；菩",
    "T06n0220_378:0955b21": "薩摩訶薩以苦聖諦為有所得，以集、滅、道聖",
    "T06n0220_378:0955b22": "諦為有所得；菩薩摩訶薩以四靜慮為有所",
    "T06n0220_378:0955b23": "得，以四無量、四無色定為有所得；菩薩摩訶",
    "T06n0220_378:0955b24": "薩以八解脫為有所得，以八勝處、九次第定、",
    "T06n0220_378:0955b25": "十遍處為有所得；菩薩摩訶薩以一切三摩",
    "T06n0220_378:0955b26": "地門為有所得，以一切陀羅尼門為有所得；",
    "T06n0220_378:0955b27": "菩薩摩訶薩以極喜地為有所得，以離垢地、",
    "T06n0220_378:0955b28": "發光地、焰慧地、極難勝地、現前地、遠行地、不動",
    "T06n0220_378:0955b29": "地、善慧地、法雲地為有所得；菩薩摩訶薩以",
    "T06n0220_378:0955c01": "五眼為有所得，以六神通為有所得；菩薩摩",
    "T06n0220_378:0955c02": "訶薩以佛十力為有所得，以四無所畏、四無",
    "T06n0220_378:0955c03": "礙解、大慈、大悲、大喜、大捨、十八佛不共法為有",
    "T06n0220_378:0955c04": "所得；菩薩摩訶薩以無忘失法為有所得，以",
    "T06n0220_378:0955c05": "恒住捨性為有所得；菩薩摩訶薩以一切智",
    "T06n0220_378:0955c06": "為有所得，以道相智、一切相智為有所得；菩",
    "T06n0220_378:0955c07": "薩摩訶薩以預流果為有所得，以一來、不還、",
    "T06n0220_378:0955c08": "阿羅漢果、獨覺菩提為有所得；菩薩摩訶薩",
    "T06n0220_378:0955c09": "以一切菩薩摩訶薩行為有所得，以諸佛無",
    "T06n0220_378:0955c10": "上正等菩提為有所得。菩薩摩訶薩以如是",
    "T06n0220_378:0955c11": "等有所得為生。「善現！無所得者，謂菩薩摩",
    "T06n0220_378:0955c12": "訶薩於如是一切法，無行、無得、無說、無示。謂",
    "T06n0220_378:0955c13": "菩薩摩訶薩於色，無行、無得、無說、無示；於受、",
    "T06n0220_378:0955c14": "想、行、識，無行、無得、無說、無示。何以故？色自性",
    "T06n0220_378:0955c15": "乃至識自性皆不可行、得、說、示故。「菩薩摩訶",
    "T06n0220_378:0955c16": "薩於眼處，無行、無得、無說、無示；於耳、鼻、舌、身、",
    "T06n0220_378:0955c17": "意處，無行、無得、無說、無示。何以故？眼處自性",
    "T06n0220_378:0955c18": "乃至意處自性，皆不可行、得、說、示故。「菩薩摩訶",
    "T06n0220_378:0955c19": "薩於色處，無行、無得、無說、無示；於聲、香、味、觸、",
    "T06n0220_378:0955c20": "法處，無行、無得、無說、無示。何以故？色處自性",
    "T06n0220_378:0955c21": "乃至法處自性，皆不可行、得、說、示故。「菩薩摩",
    "T06n0220_378:0955c22": "訶薩於眼界，無行、無得、無說、無示；於耳、鼻、舌、",
    "T06n0220_378:0955c23": "身、意界，無行、無得、無說、無示。何以故？眼界自",
    "T06n0220_378:0955c24": "性乃至意界自性，皆不可行、得、說、示故。「菩薩摩",
    "T06n0220_378:0955c25": "訶薩於色界，無行、無得、無說、無示；於聲、香、味、",
    "T06n0220_378:0955c26": "觸、法界，無行、無得、無說、無示。何以故？色界自",
    "T06n0220_378:0955c27": "性乃至法界自性，皆不可行、得、說、示故。「菩薩摩",
    "T06n0220_378:0955c28": "訶薩於眼識界，無行、無得、無說、無示；於耳、鼻、",
    "T06n0220_378:0955c29": "舌、身、意識界，無行、無得、無說、無示。何以故？眼",
    "T06n0220_378:0956a01": "識界自性乃至意識界自性，皆不可行、得、說、示",
    "T06n0220_378:0956a02": "故。「菩薩摩訶薩於眼觸，無行、無得、無說、無示；",
    "T06n0220_378:0956a03": "於耳、鼻、舌、身、意觸，無行、無得、無說、無示。何以",
    "T06n0220_378:0956a04": "故？眼觸自性乃至意觸自性，皆不可行、得、說、",
    "T06n0220_378:0956a05": "示故。",
    "T06n0220_378:0956a06": "大般若波羅蜜多經卷第三百七十八"
}