{
    "T27n1545_062:0318c16": "阿毘達磨大毘婆沙論卷第六十",
    "T27n1545_062:0318c17": "二",
    "T27n1545_062:0318c19": "五百大阿羅漢等造",
    "T27n1545_062:0318c20": "三藏法師玄奘奉 詔譯",
    "T27n1545_062:0318c21": "結蘊第二中一行納息第二之七",
    "T27n1545_062:0318c22": "[0318c22] 問何處有退。答欲界有退非餘界。人趣有",
    "T27n1545_062:0318c23": "退非餘趣。問欲界天中何故無退。答無退",
    "T27n1545_062:0318c24": "具故。問豈不彼天有五妙欲勝於人趣寧",
    "T27n1545_062:0318c25": "說為無。答諸契經中說五退具天中非有",
    "T27n1545_062:0318c26": "故說為無。復次六欲天中初入聖道得聖",
    "T27n1545_062:0318c27": "果者皆是利根諸利根者皆不退故。問鈍根",
    "T27n1545_062:0318c28": "人中入聖道已後生天上為有退不。答彼",
    "T27n1545_062:0318c29": "亦不退。所以者何。經生聖者決定不退。亦",
    "T27n1545_062:0319a01": "不轉根。亦不得生色無色界。聖道於彼相",
    "T27n1545_062:0319a02": "續中住既經多時極堅牢故。問三惡趣中",
    "T27n1545_062:0319a03": "何故不退。答彼無離染入聖道義。既無勝",
    "T27n1545_062:0319a04": "德。於何說退。問色無色界既有勝德何故",
    "T27n1545_062:0319a05": "無退。答彼無退具功德堅牢。是故不退",
    "T27n1545_062:0319a06": "問何等人可退。何等人不可退耶。答有人",
    "T27n1545_062:0319a07": "信他隨他意欲而入聖道。有人自信隨自",
    "T27n1545_062:0319a08": "意欲而入聖道。初人可退。後人不可退。復",
    "T27n1545_062:0319a09": "次有不思量觀察得失而入聖道。有極",
    "T27n1545_062:0319a10": "思量觀察得失而入聖道。初人可退。後人",
    "T27n1545_062:0319a11": "不可退。復次有人因力加行力不放逸力皆",
    "T27n1545_062:0319a12": "不廣大。有人三力悉皆廣大。初人可退後",
    "T27n1545_062:0319a13": "人不可退。復次有信為先而入聖道。有慧",
    "T27n1545_062:0319a14": "為先而入聖道。初人可退。後人不可退。",
    "T27n1545_062:0319a15": "復次有奢摩他為先而入聖道。有毘&#x9262;舍",
    "T27n1545_062:0319a16": "那為先而入聖道。初人可退。後人不可",
    "T27n1545_062:0319a17": "退。復次有行止行。有行觀行。初人可退。",
    "T27n1545_062:0319a18": "後人不可退。復次有多愛樂希求於止。",
    "T27n1545_062:0319a19": "有多愛樂希求於觀。初人可退。後人不",
    "T27n1545_062:0319a20": "可退。復次有止增上。有觀增上。初人可",
    "T27n1545_062:0319a21": "退。後人不可退。復次有止熏心依觀",
    "T27n1545_062:0319a22": "得解脫。有觀熏心依止得解脫。初人可",
    "T27n1545_062:0319a23": "退後人不可退。復次有得內心止不得",
    "T27n1545_062:0319a24": "增上慧法觀有得增上慧法觀不得內心",
    "T27n1545_062:0319a25": "止。初人可退。後人不可退。復次有樂習",
    "T27n1545_062:0319a26": "定不樂多聞。有樂多聞不樂習定。初人",
    "T27n1545_062:0319a27": "可退。後人不可退。復次有樂自利不樂",
    "T27n1545_062:0319a28": "利他。有樂利他不樂自利。初人可退。後",
    "T27n1545_062:0319a29": "人不可退。復次有隨信行種性。有隨法行",
    "T27n1545_062:0319b01": "種性。初人可退。後人不可退。復次有鈍",
    "T27n1545_062:0319b02": "根者。有利根者。初人可退。後人不可退。復",
    "T27n1545_062:0319b03": "次有緣力入道。有因力入道。初人可退。後",
    "T27n1545_062:0319b04": "人不可退。復次有外友力入道。有內友",
    "T27n1545_062:0319b05": "力入道。初人可退。後人不可退。復次有從",
    "T27n1545_062:0319b06": "他聞法力入道。有內正思惟力入道。初人可",
    "T27n1545_062:0319b07": "退後人不可退。復次有無貪增上。有無癡",
    "T27n1545_062:0319b08": "增上。初人可退。後人不可退。復次契經中",
    "T27n1545_062:0319b09": "說。人有四法能多所作。一親近善士。二聽",
    "T27n1545_062:0319b10": "聞正法。三如理作意。四法隨法行。初二法增",
    "T27n1545_062:0319b11": "上者可退。後二法增上者不可退。復次有",
    "T27n1545_062:0319b12": "心善解脫慧不善解脫。有慧善解脫心不善",
    "T27n1545_062:0319b13": "解脫。初人可退。後人不可退。有作是說。",
    "T27n1545_062:0319b14": "有心善解脫慧不善解脫。有慧善解脫心不",
    "T27n1545_062:0319b15": "善解脫。此二人可退。有心善解脫慧善解",
    "T27n1545_062:0319b16": "脫。此人不可退。問諸已退者住經幾時。答",
    "T27n1545_062:0319b17": "住經少時。乃至未覺彼尋覺已速修勝進復",
    "T27n1545_062:0319b18": "次彼起煩惱現前退時深生慚愧速即令",
    "T27n1545_062:0319b19": "斷。如明眼人晝日平地忽自顛蹶。速起四顧",
    "T27n1545_062:0319b20": "勿有他人見我者不。如是行者起煩惱時",
    "T27n1545_062:0319b21": "深生慚愧。勿有諸佛或佛弟子或餘善人知",
    "T27n1545_062:0319b22": "我者不。故速令斷還復本位。復次彼起煩",
    "T27n1545_062:0319b23": "惱現前退時燒身心故速令還滅。如軟體",
    "T27n1545_062:0319b24": "者迸火觸身不能堪耐速即除滅。復次彼",
    "T27n1545_062:0319b25": "起煩惱現前退時嫌臭穢故速便除斷。如",
    "T27n1545_062:0319b26": "樂淨人有少糞穢墮彼身上速即除洗。復",
    "T27n1545_062:0319b27": "次彼起煩惱現前退時身心重故速便棄捨。",
    "T27n1545_062:0319b28": "如羸弱者忽得重擔力所不逮速即棄之。",
    "T27n1545_062:0319b29": "有作是說。退者不定。不自在故起諸煩惱",
    "T27n1545_062:0319c01": "或速能斷還復本位。或經久時方得本果。",
    "T27n1545_062:0319c02": "謂以欲界聞思慧力引起修慧聖道現前。",
    "T27n1545_062:0319c03": "轉信勝解成見至根。然後復趣阿羅漢果。",
    "T27n1545_062:0319c04": "故彼退已遲速不定。問若退不還阿羅漢",
    "T27n1545_062:0319c05": "果。已為復作彼不應作事耶。答不復能作。",
    "T27n1545_062:0319c06": "所以者何。退上果者所作事業與先未得上",
    "T27n1545_062:0319c07": "果聖人事業異故。",
    "T27n1545_062:0319c08": "[0319c08] 阿羅漢有六種。一退法。二思法。三護法。四",
    "T27n1545_062:0319c09": "安住法。五堪達法。六不動法。此中退法者謂",
    "T27n1545_062:0319c10": "彼應退思法者謂彼思已持刀自害。護法者",
    "T27n1545_062:0319c11": "謂彼殷重守護解脫。安住法者謂彼不退亦",
    "T27n1545_062:0319c12": "不昇進。堪達法者謂彼堪能達至不動。不",
    "T27n1545_062:0319c13": "動法者謂彼本得不動種性。或由練根而",
    "T27n1545_062:0319c14": "得不動。問退法阿羅漢必退耶。乃至堪達法",
    "T27n1545_062:0319c15": "阿羅漢必練根至不動耶。有作是說。阿羅",
    "T27n1545_062:0319c16": "漢中退法必退。思法必思持刀自害。護法必",
    "T27n1545_062:0319c17": "能守護解脫。安住法必能不退亦不昇進。",
    "T27n1545_062:0319c18": "堪達法必能練根至不動。以是事故。彼名",
    "T27n1545_062:0319c19": "退法。乃至名堪達法。若作是說。依六作用",
    "T27n1545_062:0319c20": "建立六種阿羅漢名。彼說欲界具有六種。",
    "T27n1545_062:0319c21": "色無色界唯有二種。謂安住及不動法。如是",
    "T27n1545_062:0319c22": "說者。退法阿羅漢不必退。乃至堪達法阿羅",
    "T27n1545_062:0319c23": "漢不必練根至不動法。問若爾何故彼名",
    "T27n1545_062:0319c24": "退法。乃至彼名堪達法耶。答阿羅漢中退",
    "T27n1545_062:0319c25": "法者不必退若退從此種性非餘乃至堪",
    "T27n1545_062:0319c26": "達法者不必練根至不動法。若能練根至",
    "T27n1545_062:0319c27": "不動者。決定從此種性非餘。若作是說。",
    "T27n1545_062:0319c28": "依六種性建立六種阿羅漢名。此說三界",
    "T27n1545_062:0319c29": "皆具六種。六種種性遍三界故。問云何建",
    "T27n1545_062:0320a01": "立如是六種阿羅漢耶。答依根建立。問根",
    "T27n1545_062:0320a02": "有九品。謂下下下中下上。中下中中中上。上",
    "T27n1545_062:0320a03": "下上中上上。云何依根建立六種不立九",
    "T27n1545_062:0320a04": "耶。有作是說。此六種中退法成就二品根。",
    "T27n1545_062:0320a05": "謂下下下中。思法成就一種根。謂下上。護法",
    "T27n1545_062:0320a06": "成就一種根。謂中下。安住法成就一種根。",
    "T27n1545_062:0320a07": "謂中中。堪達法成就一種根。謂中上。不動法",
    "T27n1545_062:0320a08": "阿羅漢成就一種根。謂上下。獨覺成就一種",
    "T27n1545_062:0320a09": "根。謂上中。佛成就一種根。謂上上。評曰。彼",
    "T27n1545_062:0320a10": "不應作是說。無一成就二品根故。利根尚",
    "T27n1545_062:0320a11": "無具二品根者。況鈍根者有具二品根。應",
    "T27n1545_062:0320a12": "作是說。阿羅漢中退法成就下下品根。思",
    "T27n1545_062:0320a13": "法成就下中品根。護法成就下上品根。安住",
    "T27n1545_062:0320a14": "法成就中下品根。堪達法成就中中品根。",
    "T27n1545_062:0320a15": "從時解脫練根至不動法。成就中上品根",
    "T27n1545_062:0320a16": "本種性。不動法成就上下品根。獨覺成就",
    "T27n1545_062:0320a17": "上中品根。如來成就上上品根。",
    "T27n1545_062:0320a18": "[0320a18] 有說。六種阿羅漢中。退法作一事。謂退。思",
    "T27n1545_062:0320a19": "法作二事。謂退及思。護法作三事。謂退思",
    "T27n1545_062:0320a20": "護。安住法作四事。謂退思護及安住。堪達",
    "T27n1545_062:0320a21": "法作五事。謂退思護安住及練根至不動。",
    "T27n1545_062:0320a22": "如是說者。退法作三事。一退住學根。二練",
    "T27n1545_062:0320a23": "根至思。三即住彼般涅槃。思法作四事。一",
    "T27n1545_062:0320a24": "退住學根。二退住退法根。三練根至護。四",
    "T27n1545_062:0320a25": "即住彼般涅槃。護法作五事。一退住學根。",
    "T27n1545_062:0320a26": "二退住退法根。三退住思法根。四練根至安",
    "T27n1545_062:0320a27": "住。五即住彼般涅槃。安住法作六事。一退",
    "T27n1545_062:0320a28": "住學根。二退住退法根。三退住思法根。四",
    "T27n1545_062:0320a29": "退住護法根。五練根至堪達。六即住彼般",
    "T27n1545_062:0320b01": "涅槃。堪達法作七事。一退住學根。二退住",
    "T27n1545_062:0320b02": "退法根。三退住思法根。四退住護法根。五",
    "T27n1545_062:0320b03": "退住安住法根。六練根至不動法。七即住",
    "T27n1545_062:0320b04": "彼般涅槃。問思法阿羅漢退住學根時得何",
    "T27n1545_062:0320b05": "學根。為得退法種性學根。為得思法種",
    "T27n1545_062:0320b06": "性學根。答彼得退法種性學根。非思法種",
    "T27n1545_062:0320b07": "性學根。所以者何。彼先於學位未得思法",
    "T27n1545_062:0320b08": "學根故。今若退得思法學根。是進非退不",
    "T27n1545_062:0320b09": "應正理。契經中說。有阿羅漢名喬底迦。是",
    "T27n1545_062:0320b10": "時愛心解脫彼六反退失阿羅漢果已。第七",
    "T27n1545_062:0320b11": "反還得阿羅漢果時。恐復退失以刀自害。",
    "T27n1545_062:0320b12": "問彼為是退法為是思法耶。設爾何失。二",
    "T27n1545_062:0320b13": "俱有過。所以者何。若是退法何緣自害。若是",
    "T27n1545_062:0320b14": "思法何故退耶。答應作是說。彼是退法。問",
    "T27n1545_062:0320b15": "若爾何故以刀自害。答彼厭退故以刀自",
    "T27n1545_062:0320b16": "害。若先不退而自害者乃是思法。有作是",
    "T27n1545_062:0320b17": "說。彼從退法練根至思。仍恐退故以刀自",
    "T27n1545_062:0320b18": "害。故不違理。若本性思至無學位決定無",
    "T27n1545_062:0320b19": "有退住學義。",
    "T27n1545_062:0320b20": "[0320b20] 諸用此道斷欲界結。退此道時還得彼結",
    "T27n1545_062:0320b21": "繫不。答還得彼結繫。諸用此道斷色無色",
    "T27n1545_062:0320b22": "界結。退此道時還得彼結繫不。答還得彼",
    "T27n1545_062:0320b23": "結繫。此中有說。結用名繫。謂先離染時斷",
    "T27n1545_062:0320b24": "諸結繫用。退時還得彼結繫用。有作是說。",
    "T27n1545_062:0320b25": "結得名繫。謂離染時斷諸結得。今退道時",
    "T27n1545_062:0320b26": "還得結得。結用結得互相資助。但有一時。",
    "T27n1545_062:0320b27": "必有第二。為縛不捨名為結用不必現在。",
    "T27n1545_062:0320b28": "得結屬已是結得用。此唯現在過去未來",
    "T27n1545_062:0320b29": "無得用故。問若道能斷結住此道不退。若",
    "T27n1545_062:0320c01": "住此道退此道不斷結。謂無間道能斷諸",
    "T27n1545_062:0320c02": "結。無住此道而有退者。住解脫道容有",
    "T27n1545_062:0320c03": "退者。無用此道斷諸結義。今何故說諸用",
    "T27n1545_062:0320c04": "此道斷三界諸結。退此道時還得彼結繫。",
    "T27n1545_062:0320c05": "答此不違理。所以者何。無間道是解脫道因。",
    "T27n1545_062:0320c06": "解脫道是無間道果。退此果時亦說因退。",
    "T27n1545_062:0320c07": "復次諸無間道是煩惱得對治。退起煩惱得",
    "T27n1545_062:0320c08": "時亦說退彼。復次為斷煩惱故立無間",
    "T27n1545_062:0320c09": "道。退起煩惱時亦說退彼。復次斷名有二。",
    "T27n1545_062:0320c10": "一通二別。別唯無間道。通通解脫道。今依",
    "T27n1545_062:0320c11": "通義故不相違。尊者僧伽筏蘇說曰。住無",
    "T27n1545_062:0320c12": "間道及解脫道俱有退義。如預流者已斷",
    "T27n1545_062:0320c13": "前五品煩惱起上上品纏。退時名退前五",
    "T27n1545_062:0320c14": "品無間解脫道。評曰。彼不應作是說。所以",
    "T27n1545_062:0320c15": "者何。必無有住無間道退。亦無退已住無",
    "T27n1545_062:0320c16": "間道。是故前說於理為善。謂退果時名退。",
    "T27n1545_062:0320c17": "因等。",
    "T27n1545_062:0320c18": "[0320c18] 有九遍知。謂欲界見苦集所斷結盡第一遍",
    "T27n1545_062:0320c19": "知。色無色界見苦集所斷結盡第二遍知。欲",
    "T27n1545_062:0320c20": "界見滅所斷結盡第三遍知。色無色界見滅",
    "T27n1545_062:0320c21": "所斷結盡第四遍知。欲界見道所斷結盡第",
    "T27n1545_062:0320c22": "五遍知。色無色界見道所斷結盡第六遍知。",
    "T27n1545_062:0320c23": "五順下分結盡第七遍知。色愛結盡第八遍",
    "T27n1545_062:0320c24": "知。一切結盡第九遍知。問何故作此論。答",
    "T27n1545_062:0320c25": "為止他宗顯正理故。謂或有說。無斷遍",
    "T27n1545_062:0320c26": "知諸無為法無自性故。為止彼宗顯無為",
    "T27n1545_062:0320c27": "法實有自性故。斷遍知決定實有。或復有說。",
    "T27n1545_062:0320c28": "此斷遍知非唯有九。一切擇滅皆得名為",
    "T27n1545_062:0320c29": "斷遍知故。為遮彼說顯斷遍知唯有九",
    "T27n1545_062:0321a01": "種。後當顯說立九因緣。有說。斷遍知唯有",
    "T27n1545_062:0321a02": "一種。以一切擇滅體唯一故。為遮彼意顯",
    "T27n1545_062:0321a03": "斷遍知體非唯一故作斯論。",
    "T27n1545_062:0321a04": "[0321a04] 問斷是無為不能緣慮。無決了用。何名遍",
    "T27n1545_062:0321a05": "知。答此雖不能緣慮決了。而是智果故名",
    "T27n1545_062:0321a06": "遍知。如阿羅漢是解果故亦名為解。如六",
    "T27n1545_062:0321a07": "觸處是業果故亦名舊業。如天眼耳是通",
    "T27n1545_062:0321a08": "果故亦名為通。此斷亦爾。是智果故亦名遍",
    "T27n1545_062:0321a09": "知問修所斷斷是智果故可名遍知。見所斷",
    "T27n1545_062:0321a10": "斷乃是忍果何名遍知。答彼斷亦是世俗智",
    "T27n1545_062:0321a11": "果。謂世俗道離欲界乃至無所有處染。彼八",
    "T27n1545_062:0321a12": "地中見所斷斷是世俗智果故亦名遍知。問",
    "T27n1545_062:0321a13": "若世俗道有作用處。見所斷斷是智果故可",
    "T27n1545_062:0321a14": "名遍知。此於非想非非想處無斷作用。彼",
    "T27n1545_062:0321a15": "見所斷斷云何名遍知。尊者僧伽筏蘇說曰。",
    "T27n1545_062:0321a16": "彼是慧果故名遍知。斷有二種。一是智果。",
    "T27n1545_062:0321a17": "二是慧果。此中慧果說名遍知。評曰。彼不",
    "T27n1545_062:0321a18": "應作是說。所以者何。契經但說有二遍知。",
    "T27n1545_062:0321a19": "一智遍知。二斷遍知。佛曾不說有慧遍知。",
    "T27n1545_062:0321a20": "又慧非智應名遍慧。何名遍知知。是智故",
    "T27n1545_062:0321a21": "應作是說。忍所得斷金剛喻定現在前時。復",
    "T27n1545_062:0321a22": "能證故亦名智果。謂金剛喻定是勝義。沙門",
    "T27n1545_062:0321a23": "彼所證滅名沙門果。由此定證得阿羅漢",
    "T27n1545_062:0321a24": "果時總證得三界見修所斷斷。是故此斷亦",
    "T27n1545_062:0321a25": "名遍知。復次忍是智眷屬故亦名智。此忍所",
    "T27n1545_062:0321a26": "得滅亦名遍知。復次此斷既由智種族得故",
    "T27n1545_062:0321a27": "名遍知。如瞿答摩種族所出名喬答摩。復",
    "T27n1545_062:0321a28": "次此斷既有遍知相故亦名遍知。由此亦",
    "T27n1545_062:0321a29": "為智所證故。如過去未來眼雖不見色而",
    "T27n1545_062:0321b01": "不捨眼相故亦名為眼。尊者妙音作如是",
    "T27n1545_062:0321b02": "說。此斷應立理遍知名。謂遍了知勝義諦",
    "T27n1545_062:0321b03": "理究竟諦理而證得故。&#x8107;尊者言。此斷應",
    "T27n1545_062:0321b04": "立捨遍知名。謂遍了知生死過失。永捨生",
    "T27n1545_062:0321b05": "死而證得故。如是二說雖不違理而經但",
    "T27n1545_062:0321b06": "說斷遍知名。故三說中初說為善。",
    "T27n1545_062:0321b07": "[0321b07] 然斷自性亦名為斷。亦名為離。亦名為滅。",
    "T27n1545_062:0321b08": "亦名為諦。亦名遍知。亦名沙門果。亦名有",
    "T27n1545_062:0321b09": "餘依涅槃界。亦名無餘依涅槃界。如是八種",
    "T27n1545_062:0321b10": "於諸位中有具不具。謂苦法智忍滅苦法智",
    "T27n1545_062:0321b11": "生時。彼所得斷。名斷名離名滅名諦。未",
    "T27n1545_062:0321b12": "名遍知。未名沙門果。未名有餘依涅槃",
    "T27n1545_062:0321b13": "界。未名無餘依涅槃界。苦類智忍滅苦類智",
    "T27n1545_062:0321b14": "生時。彼所得斷。名斷名離名滅名諦。未",
    "T27n1545_062:0321b15": "名遍知。未名沙門果。未名有餘依涅槃",
    "T27n1545_062:0321b16": "界。未名無餘依涅槃界。集法智忍滅集法智",
    "T27n1545_062:0321b17": "生時。彼所得斷。名斷名離名滅名諦名遍",
    "T27n1545_062:0321b18": "知。謂欲界見苦集所斷結盡遍知。未名沙門",
    "T27n1545_062:0321b19": "果。未名有餘依涅槃界。未名無餘依涅槃",
    "T27n1545_062:0321b20": "界。集類智忍滅集類智生時。彼所得斷。名斷",
    "T27n1545_062:0321b21": "名離名滅名諦名遍知。謂色無色見苦集",
    "T27n1545_062:0321b22": "所斷結盡遍知。未名沙門果。未名有餘依",
    "T27n1545_062:0321b23": "涅槃界。未名無餘依涅槃界。滅法智忍滅滅",
    "T27n1545_062:0321b24": "法智生時。彼所得斷。名斷名離名滅名諦",
    "T27n1545_062:0321b25": "名遍知。謂欲界見滅所斷結盡遍知。未名",
    "T27n1545_062:0321b26": "沙門果。未名有餘依涅槃界。未名無餘依",
    "T27n1545_062:0321b27": "涅槃界。滅類智忍滅滅類智生時。彼所得斷。",
    "T27n1545_062:0321b28": "名斷名離名滅名諦名遍知。謂色無色界",
    "T27n1545_062:0321b29": "見滅所斷結盡遍知。未名沙門果。未名有",
    "T27n1545_062:0321c01": "餘依涅槃界。未名無餘依涅槃界。道法智忍",
    "T27n1545_062:0321c02": "滅道法智生時。彼所得斷。名斷名離名滅",
    "T27n1545_062:0321c03": "名諦名遍知。謂欲界見道所斷結盡遍知。未",
    "T27n1545_062:0321c04": "名沙門果。未名有餘依涅槃界。未名無餘",
    "T27n1545_062:0321c05": "依涅槃界。道類智忍滅道類智生時。彼所得",
    "T27n1545_062:0321c06": "斷。名斷名離名滅名諦名遍知。謂色無色",
    "T27n1545_062:0321c07": "界見道所斷結盡遍知。名沙門果。謂預流果。",
    "T27n1545_062:0321c08": "未名有餘依涅槃界。未名無餘依涅槃界。",
    "T27n1545_062:0321c09": "爾時此斷及三界見苦集滅所斷結斷。并欲界",
    "T27n1545_062:0321c10": "見道所斷結斷。總證一味離繫得。彼斷爾時",
    "T27n1545_062:0321c11": "名斷名離名滅名諦名遍知。即前所得名",
    "T27n1545_062:0321c12": "沙門果。謂預流果。未名有餘依涅槃界。未",
    "T27n1545_062:0321c13": "名無餘依涅槃界。預流求證一來果。斷欲界",
    "T27n1545_062:0321c14": "一品乃至五品結時。彼所得斷名斷名離名",
    "T27n1545_062:0321c15": "滅名諦。未名遍知。未名沙門果。未名有",
    "T27n1545_062:0321c16": "餘依涅槃界。未名無餘依涅槃界。斷第六",
    "T27n1545_062:0321c17": "品結無間道滅。解脫道生時。彼所得斷。名斷",
    "T27n1545_062:0321c18": "名離名滅名諦。未名遍知。名沙門果。謂",
    "T27n1545_062:0321c19": "一來果。未名有餘依涅槃界。未名無餘依",
    "T27n1545_062:0321c20": "涅槃界。爾時此斷及三界見所斷結斷。并欲",
    "T27n1545_062:0321c21": "界修所斷前五品結斷。總證一味離繫得。彼",
    "T27n1545_062:0321c22": "斷爾時名斷名離名滅名諦。未名遍知。即",
    "T27n1545_062:0321c23": "前所得名沙門果。謂一來果。未名有餘依",
    "T27n1545_062:0321c24": "涅槃界。未名無餘依涅槃界。一來求證不",
    "T27n1545_062:0321c25": "還果。斷第七第八品結時。彼所得斷名斷",
    "T27n1545_062:0321c26": "名離名滅名諦。未名遍知。未名沙門果。",
    "T27n1545_062:0321c27": "未名有餘依涅槃界。未名無餘依涅槃界。",
    "T27n1545_062:0321c28": "斷第九品結無間道滅。解脫道生時。彼所得",
    "T27n1545_062:0321c29": "斷。名斷名離名滅名諦名遍知。謂五順下",
    "T27n1545_062:0322a01": "分結盡遍知。名沙門果。謂不還果。未名有",
    "T27n1545_062:0322a02": "餘依涅槃界。未名無餘依涅槃界。爾時此斷",
    "T27n1545_062:0322a03": "及三界見所斷結斷。并欲界修所斷前八品",
    "T27n1545_062:0322a04": "結斷。總證一味離繫得。彼斷爾時名斷名離",
    "T27n1545_062:0322a05": "名滅名諦名遍知。謂五順下分結盡遍知名",
    "T27n1545_062:0322a06": "沙門果。謂不還果。未名有餘依涅槃界。未",
    "T27n1545_062:0322a07": "名無餘依涅槃界。離初靜慮乃至第三靜慮",
    "T27n1545_062:0322a08": "各九品結。及離第四靜慮前八品結時。彼所",
    "T27n1545_062:0322a09": "得斷。名斷名離名滅名諦。未名遍知。未",
    "T27n1545_062:0322a10": "名沙門果。未名有餘依涅槃界。未名無餘",
    "T27n1545_062:0322a11": "依涅槃界。離第四靜慮第九品結無間道滅。",
    "T27n1545_062:0322a12": "解脫道生時。彼所斷名斷名離名滅名諦",
    "T27n1545_062:0322a13": "名遍知。謂色愛盡遍知。未名沙門果。未名",
    "T27n1545_062:0322a14": "有餘依涅槃界。未名無餘依涅槃界。",
    "T27n1545_062:0322a15": "[0322a15] 問此色愛盡遍知云何建立。為色界一切修",
    "T27n1545_062:0322a16": "所斷結盡。為第四靜慮一切修所斷結盡。為",
    "T27n1545_062:0322a17": "第四靜慮修所斷下下品結盡耶。有作是說。",
    "T27n1545_062:0322a18": "唯第四靜慮修所斷下下品結盡。有餘師說。",
    "T27n1545_062:0322a19": "唯第四靜慮一切修所斷結盡。評曰。應作是",
    "T27n1545_062:0322a20": "說。色界一切修所斷結盡。皆是色愛盡遍知。",
    "T27n1545_062:0322a21": "然斷下下品結時得遍知名離空無邊處。",
    "T27n1545_062:0322a22": "乃至無所有處各九品結。及離非想非非相",
    "T27n1545_062:0322a23": "處前八品結時。彼所得斷。名斷名離名滅",
    "T27n1545_062:0322a24": "名諦。未名遍知。未名沙門果。未名有餘",
    "T27n1545_062:0322a25": "依涅槃界。未名無餘依涅槃界。離彼第九",
    "T27n1545_062:0322a26": "品結金剛喻定滅。初盡智生時。彼所得斷。",
    "T27n1545_062:0322a27": "名斷名離名滅名諦名遍知。謂一切結盡",
    "T27n1545_062:0322a28": "遍知名沙門果。謂阿羅漢果。名有餘依涅槃",
    "T27n1545_062:0322a29": "界。未名無餘依涅槃界。爾時此斷及三界見",
    "T27n1545_062:0322b01": "所斷結斷。及下八地修所斷結斷。并非想非",
    "T27n1545_062:0322b02": "非想處前八品修所斷結斷。總證一味離繫",
    "T27n1545_062:0322b03": "得。彼斷爾時名斷名離名滅名諦名遍知。",
    "T27n1545_062:0322b04": "謂一切結盡遍知名沙門果。謂阿羅漢果。名",
    "T27n1545_062:0322b05": "有餘依涅槃界。未名無餘依涅槃界。若阿羅",
    "T27n1545_062:0322b06": "漢蘊界處滅。後更不續。入無餘依涅槃界",
    "T27n1545_062:0322b07": "已。爾時彼斷名斷名離名滅名諦名遍知。",
    "T27n1545_062:0322b08": "即前所得名沙門果。謂阿羅漢果。不名有",
    "T27n1545_062:0322b09": "餘依涅槃界。而名無餘依涅槃界。問一切擇",
    "T27n1545_062:0322b10": "滅皆名為斷。斷是智果故皆應名遍知。何",
    "T27n1545_062:0322b11": "故此名唯在九位。餘位不得遍知名耶。答",
    "T27n1545_062:0322b12": "唯九位中。或四緣具或五緣具得遍知名。餘",
    "T27n1545_062:0322b13": "位不然故唯立九。謂前六位唯見道果。具",
    "T27n1545_062:0322b14": "四緣故得遍知名。一滅雙因。二離俱繫。三",
    "T27n1545_062:0322b15": "得無漏離繫得。四缺有頂諸遍行。後之三",
    "T27n1545_062:0322b16": "位是修道果。具五緣故得遍知名。即前",
    "T27n1545_062:0322b17": "四緣及永度界。謂苦法智忍滅苦法智生時。",
    "T27n1545_062:0322b18": "未滅雙因。雖滅見苦所斷因。未滅見集",
    "T27n1545_062:0322b19": "所斷因故。未離俱繫。雖離見苦所斷繫。",
    "T27n1545_062:0322b20": "未離見集所斷繫故。唯得無漏離繫得",
    "T27n1545_062:0322b21": "未缺有頂諸遍行。雖有一緣闕三緣故。",
    "T27n1545_062:0322b22": "彼所得斷未名遍知。苦類智忍滅苦類智生",
    "T27n1545_062:0322b23": "時。未滅雙因。雖滅見苦所斷因。未滅見",
    "T27n1545_062:0322b24": "集所斷因故。未離俱繫。雖離見苦所斷繫。",
    "T27n1545_062:0322b25": "未離見集所斷繫故。然得無漏離繫得。及",
    "T27n1545_062:0322b26": "缺有頂諸遍行。雖有二緣闕二緣故。彼所",
    "T27n1545_062:0322b27": "得斷未名遍知。集法智忍滅集法智生時名",
    "T27n1545_062:0322b28": "滅雙因。先滅見苦所斷因。今滅見集所斷",
    "T27n1545_062:0322b29": "因故。亦離俱繫。先離見苦所斷繫。今離見",
    "T27n1545_062:0322c01": "集所斷繫故。既得無漏離繫得。及缺有頂",
    "T27n1545_062:0322c02": "諸遍行。具四緣故。彼所得及前斷名第一遍",
    "T27n1545_062:0322c03": "知。集類智忍滅集類智生時名滅雙因。先",
    "T27n1545_062:0322c04": "滅見苦所斷因。今滅見集所斷因故亦離",
    "T27n1545_062:0322c05": "俱繫。先離見苦所斷繫。今離見集所斷繫",
    "T27n1545_062:0322c06": "故。既得無漏離繫得。及缺有頂諸遍行。具",
    "T27n1545_062:0322c07": "四緣故。彼所得及前斷名第二遍知。滅法智",
    "T27n1545_062:0322c08": "忍滅滅法智生時名滅雙因。先滅見苦集所",
    "T27n1545_062:0322c09": "斷因。今滅見滅所斷因故。亦離俱繫。先離",
    "T27n1545_062:0322c10": "見苦集所斷繫。今離見滅所斷繫故。既得",
    "T27n1545_062:0322c11": "無漏離繫得。及缺有頂諸遍行。具四緣故。",
    "T27n1545_062:0322c12": "彼所得斷名第三遍知。滅類智忍滅滅類智",
    "T27n1545_062:0322c13": "生時名滅雙因。先滅見苦集所斷因。今",
    "T27n1545_062:0322c14": "滅見滅所斷因故。亦離俱繫。先離見苦",
    "T27n1545_062:0322c15": "集所斷繫。今離見滅所斷繫故。既得無漏",
    "T27n1545_062:0322c16": "離繫得。及缺有頂諸遍行具四緣故。彼",
    "T27n1545_062:0322c17": "所得斷名第四遍知。道法智忍滅道法智生",
    "T27n1545_062:0322c18": "時名滅雙因。先滅見苦集所斷因。今滅",
    "T27n1545_062:0322c19": "見道所斷因故。亦離俱繫。先離見苦集所",
    "T27n1545_062:0322c20": "斷繫。今離見道所斷繫故。既得無漏離繫",
    "T27n1545_062:0322c21": "得。及缺有頂諸遍行。具四緣故。彼所得",
    "T27n1545_062:0322c22": "斷名第五遍知。道類智忍滅道類智生時名",
    "T27n1545_062:0322c23": "滅雙因。先滅見苦集所斷因。今滅見道所",
    "T27n1545_062:0322c24": "斷因故。亦離俱繫。先離見苦集所斷繫。",
    "T27n1545_062:0322c25": "今離見道所斷繫故。既得無漏離繫得。及",
    "T27n1545_062:0322c26": "缺有頂諸遍行。具四緣故。彼所得斷名",
    "T27n1545_062:0322c27": "第六遍知。如是六種唯見道果。具四緣立",
    "T27n1545_062:0322c28": "離欲界修所斷一品乃至八品染時未滅雙",
    "T27n1545_062:0322c29": "因。雖滅一品乃至八品因。未滅八品乃至",
    "T27n1545_062:0323a01": "一品因故。亦未離俱繫。雖離一品乃至八",
    "T27n1545_062:0323a02": "品繫。未離八品乃至一品繫故。雖得無漏",
    "T27n1545_062:0323a03": "離繫得及缺有頂諸遍行。而未永度界。雖",
    "T27n1545_062:0323a04": "有二緣闕三緣故。彼所得斷未名遍知。",
    "T27n1545_062:0323a05": "離彼第九品染無間道滅解脫道生時名滅",
    "T27n1545_062:0323a06": "雙因。先滅八品因今滅第九品因故。亦離",
    "T27n1545_062:0323a07": "俱繫。先離八品繫。今離第九品繫故。既得",
    "T27n1545_062:0323a08": "無漏離繫得及缺有頂諸遍行。并永度欲",
    "T27n1545_062:0323a09": "界具五緣故。彼所得及前斷名第七遍知。",
    "T27n1545_062:0323a10": "謂五順下分結為盡遍知。離四靜慮修所斷",
    "T27n1545_062:0323a11": "各一品乃至八品染時未滅雙因雖滅一",
    "T27n1545_062:0323a12": "品乃至八品因。未滅八品乃至一品因故。",
    "T27n1545_062:0323a13": "未離俱繫。雖離一品乃至八品繫未離",
    "T27n1545_062:0323a14": "八品乃至一品繫故。雖得無漏離繫得及",
    "T27n1545_062:0323a15": "缺有頂諸遍行。而未永度界。雖有二緣",
    "T27n1545_062:0323a16": "闕三緣故。彼所得斷未名遍知。離前三靜",
    "T27n1545_062:0323a17": "慮修所斷各第九品染。無間道滅解脫道生",
    "T27n1545_062:0323a18": "時名滅雙因。先滅八品因。今滅第九品因",
    "T27n1545_062:0323a19": "故。亦離俱繫。先離八品繫。今離第九品繫",
    "T27n1545_062:0323a20": "故。雖得無漏離繫得。及缺有頂諸遍行而",
    "T27n1545_062:0323a21": "未永度界。雖有四緣闕一緣故。彼所得",
    "T27n1545_062:0323a22": "斷未名遍知離第四靜慮修所斷第九品",
    "T27n1545_062:0323a23": "染。無間道滅解脫道生時名滅雙因。先滅",
    "T27n1545_062:0323a24": "八品因。今滅第九品因故。亦離俱繫。先離",
    "T27n1545_062:0323a25": "八品繫。今離第九品繫故。既得無漏離繫",
    "T27n1545_062:0323a26": "得。及缺有頂諸遍行并永度色界。具五緣",
    "T27n1545_062:0323a27": "故。彼所得及前斷名第八遍知。謂色愛盡遍",
    "T27n1545_062:0323a28": "知。離四無色修所斷各一品乃至八品染時",
    "T27n1545_062:0323a29": "未滅雙因。雖滅一品乃至八品因。未滅八",
    "T27n1545_062:0323b01": "品乃至一品因故。亦未離俱繫。雖離一品",
    "T27n1545_062:0323b02": "乃至八品繫。未離八品乃至一品繫故。雖",
    "T27n1545_062:0323b03": "得無漏離繫得。及缺有頂諸遍行而未永",
    "T27n1545_062:0323b04": "度界。雖有二緣闕三緣故。彼所得斷未名",
    "T27n1545_062:0323b05": "遍知。離前三無色修所斷各第九品染。無",
    "T27n1545_062:0323b06": "間道滅解脫道生時名滅雙因。先滅八品",
    "T27n1545_062:0323b07": "因。今滅第九品因故。亦離俱繫。先離八品",
    "T27n1545_062:0323b08": "繫。今離第九品繫故。雖得無漏離繫得。及",
    "T27n1545_062:0323b09": "缺有頂諸遍行。而未永度界。雖有四緣",
    "T27n1545_062:0323b10": "闕一緣故。彼所得斷未名遍知。離非想非",
    "T27n1545_062:0323b11": "非想處修所斷第九品染。金剛喻定滅初盡",
    "T27n1545_062:0323b12": "智生時名滅雙因。先滅八品因。今滅第九",
    "T27n1545_062:0323b13": "品因故。亦離俱繫。先離八品繫今離第九",
    "T27n1545_062:0323b14": "品繫故。既得無漏離繫得。及缺有頂諸遍",
    "T27n1545_062:0323b15": "行并永度無色界。具五緣故。彼所得及前",
    "T27n1545_062:0323b16": "斷名第九遍知。謂一切結盡遍知。此後三種",
    "T27n1545_062:0323b17": "是修道果具五緣立。問四沙門果是穌息處。",
    "T27n1545_062:0323b18": "於諸斷皆證一味離繫得。何故不還阿羅",
    "T27n1545_062:0323b19": "漢果總集諸斷立一遍知。預流一來不說",
    "T27n1545_062:0323b20": "總集諸斷立一遍知。答雖得四果位皆總集",
    "T27n1545_062:0323b21": "斷。而後二果時具二義故。總集諸斷立一",
    "T27n1545_062:0323b22": "遍知。二義者何。一者得果二者越界。得預流",
    "T27n1545_062:0323b23": "果一來果時雖是得果而非越界。離第四",
    "T27n1545_062:0323b24": "靜慮第九品染時。雖是越界而非得果。得",
    "T27n1545_062:0323b25": "不還果時二義無闕。一者得果。謂得不還",
    "T27n1545_062:0323b26": "果。二者越界。謂越欲界。得阿羅漢果時亦",
    "T27n1545_062:0323b27": "具二義。一者得果。謂得阿羅漢果。二者越",
    "T27n1545_062:0323b28": "界。謂越無色界。言總集者是合一義。於無",
    "T27n1545_062:0323b29": "色界分離染故得預流果。全離染故得阿",
    "T27n1545_062:0323c01": "羅漢果。於欲界分離染故得一來果。全離",
    "T27n1545_062:0323c02": "染故得不還果。於色界分離全離染俱不",
    "T27n1545_062:0323c03": "得果。唯於二處二義無闕。謂得果時亦即",
    "T27n1545_062:0323c04": "越界故。阿羅漢及不還果總集諸斷立一遍",
    "T27n1545_062:0323c05": "知。復次要具二義處方總集遍知。一者於",
    "T27n1545_062:0323c06": "三界中隨越一界。二者於順下順上分結",
    "T27n1545_062:0323c07": "中隨盡一種。得預流果一來果時二義皆",
    "T27n1545_062:0323c08": "闕。離第四靜慮第九品染時。雖越色界而",
    "T27n1545_062:0323c09": "闕一義。得不還果時二義無闕。一越欲界。",
    "T27n1545_062:0323c10": "二順下分結盡。得阿羅漢果時亦具二義。",
    "T27n1545_062:0323c11": "一越無色界。二順上分結盡故。後二果位方",
    "T27n1545_062:0323c12": "總集遍知。復次要具二義處方總集遍知。一",
    "T27n1545_062:0323c13": "者於三界中隨越一界。二者於不善無記",
    "T27n1545_062:0323c14": "煩惱中隨盡一種。得預流果一來果時二",
    "T27n1545_062:0323c15": "義皆闕。離第四靜慮第九品染時。雖越色",
    "T27n1545_062:0323c16": "界而闕一義。得不還果時二義無闕。一越",
    "T27n1545_062:0323c17": "欲界。二不善煩惱盡。得阿羅漢果時亦具",
    "T27n1545_062:0323c18": "二義。一越無色界。二無記煩惱盡故。後二",
    "T27n1545_062:0323c19": "果位方總集遍知。復次要具二義處方總集",
    "T27n1545_062:0323c20": "遍知。一者於三界中隨越一界。二者於有",
    "T27n1545_062:0323c21": "異熟無異熟煩惱中隨盡一種。得預流果一",
    "T27n1545_062:0323c22": "來果時二義皆闕。離第四靜慮第九品染",
    "T27n1545_062:0323c23": "時。雖越色界而闕一義。得不還果時二義",
    "T27n1545_062:0323c24": "無闕。一越欲界。二有異熟煩惱盡。得阿羅",
    "T27n1545_062:0323c25": "漢果時亦具二義。一越無色界。二無異熟",
    "T27n1545_062:0323c26": "煩惱盡故。後二果位方總集遍知。復次要具",
    "T27n1545_062:0323c27": "二義處方總集遍知。一者於三界中隨越",
    "T27n1545_062:0323c28": "一界。二者於感二果一果煩惱中隨盡一",
    "T27n1545_062:0323c29": "種。得預流果一來果時二義皆闕。離第四",
    "T27n1545_062:0324a01": "靜慮第九品染時。雖越色界而闕一義。得",
    "T27n1545_062:0324a02": "不還果時二義無闕。一越欲界。二感等流",
    "T27n1545_062:0324a03": "異熟二果煩惱盡。得阿羅漢果時亦具二",
    "T27n1545_062:0324a04": "義。一越無色界二唯感等流一果煩惱盡",
    "T27n1545_062:0324a05": "故。後二果位方總集遍知。復次要具二義處",
    "T27n1545_062:0324a06": "方總集遍知。一者於三界中隨越一界。二",
    "T27n1545_062:0324a07": "者於無慚無愧相應不相應煩惱中隨盡一",
    "T27n1545_062:0324a08": "種。得預流果一來果時二義皆闕。離第四",
    "T27n1545_062:0324a09": "靜慮第九品染時。雖越色界而闕一義。得",
    "T27n1545_062:0324a10": "不還果時二義無闕。一越欲界。二無慚無",
    "T27n1545_062:0324a11": "愧相應煩惱盡。得阿羅漢果時亦具二義。",
    "T27n1545_062:0324a12": "一越無色界。二無慚無愧不相應煩惱盡故。",
    "T27n1545_062:0324a13": "後二果位方總集遍知。復次要具二義處方",
    "T27n1545_062:0324a14": "總集遍知。一者於三界中隨越一界。二者",
    "T27n1545_062:0324a15": "於五趣四生中隨盡一種。得預流果一來",
    "T27n1545_062:0324a16": "果時二義皆闕。離第四靜慮第九品染時。",
    "T27n1545_062:0324a17": "雖越色界而闕一義。得不還果時二義無",
    "T27n1545_062:0324a18": "闕。一越欲界。二盡人趣胎生。得阿羅漢果",
    "T27n1545_062:0324a19": "時亦具二義。一越無色界。二盡天趣化生",
    "T27n1545_062:0324a20": "故。後二果位方總集遍知。"
}