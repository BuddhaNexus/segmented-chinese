{
    "X04n0223_061:0412b21": "大方廣佛新華嚴經合論卷第六十一",
    "X04n0223_061:0412b22": "唐于闐國三藏沙門實叉難陀譯經",
    "X04n0223_061:0412b23": "唐太原方山長者李通玄造論",
    "X04n0223_061:0412b24": "唐福州開元寺沙門志寧釐經合論",
    "X04n0223_061:0412c01": "十地品第二十六之九",
    "X04n0223_061:0412c02": "[0412c02] 【經】佛子菩薩住此現前地得入空三昧自性空三昧",
    "X04n0223_061:0412c03": "第一義空三昧第一空三昧大空三昧合空三昧起",
    "X04n0223_061:0412c04": "空三昧如實不分別空三昧不捨離空三昧離不離",
    "X04n0223_061:0412c05": "空三昧此菩薩得如是十空三昧門為首百千空三",
    "X04n0223_061:0412c06": "昧皆悉現前如是十無相十無願三昧門為首百千",
    "X04n0223_061:0412c07": "無相無願三昧門皆悉現前。",
    "X04n0223_061:0412c08": "[0412c08] 【論】第六佛子已下至皆悉現前有六行半經明此",
    "X04n0223_061:0412c09": "現前地得十空無相無願三昧分自性空三昧者",
    "X04n0223_061:0412c10": "不由修作任理無功而自現故三者正也昧者定",
    "X04n0223_061:0412c11": "也此云正定何故以三為正凡為作法以三度為",
    "X04n0223_061:0412c12": "正昧者情識不現名之為昧正智現前名之為三",
    "X04n0223_061:0412c13": "又三者正也何以故以三為陽故正也如十一月",
    "X04n0223_061:0412c14": "一陽生十二月二陽生正月三陽生為正月以寅",
    "X04n0223_061:0412c15": "為木為日日為火也以火生於寅又以日為智以",
    "X04n0223_061:0412c16": "十二月正月為艮分艮為山為止為門闕為小男",
    "X04n0223_061:0412c17": "為童蒙是故聖者取之為法表正月三陽已生以",
    "X04n0223_061:0412c18": "從艮止而生火也明從定為止發起無作正智慧",
    "X04n0223_061:0412c19": "明是入道啟蒙之門闕故艮為童蒙以明童蒙心",
    "X04n0223_061:0412c20": "止能啟大智慧日光明故云三者正也昧者定也",
    "X04n0223_061:0412c21": "以五蘊冥昧即正智便現又一止是正字以一心",
    "X04n0223_061:0412c22": "此其道正故故止之一處無事不辦第一義空三",
    "X04n0223_061:0412c23": "昧者過一切有為無常法故第一空三昧者明創",
    "X04n0223_061:0412c24": "過上二界息想定亦過聲聞緣覺淨土三乘淨穢",
    "X04n0223_061:0413a01": "之定又萬象一性名一空三昧大空三昧者過世",
    "X04n0223_061:0413a02": "情所識空過三乘住無作空也得意生身故合空",
    "X04n0223_061:0413a03": "三昧者明與十方凡聖有情無情合故起空三昧",
    "X04n0223_061:0413a04": "者明寂用自在故如實不分別空三昧者明無情",
    "X04n0223_061:0413a05": "識故別空三昧者示現隨根所見故不捨離空三",
    "X04n0223_061:0413a06": "昧者示現遠離過惡故離不離空三昧者處世界",
    "X04n0223_061:0413a07": "如蓮華居水故以此十三昧為首皆不離空無作",
    "X04n0223_061:0413a08": "無願三三昧門為體百千三昧總從此起。",
    "X04n0223_061:0413a09": "[0413a09] 【經】佛子菩薩住此現前地復更修習滿足不可壞心",
    "X04n0223_061:0413a10": "決定心純善心甚深心不退轉心不休息心廣大心",
    "X04n0223_061:0413a11": "無邊心求智心方便慧相應心皆悉圓滿佛子菩薩",
    "X04n0223_061:0413a12": "以此十心順佛菩提不懼異論入諸智地離二乘道",
    "X04n0223_061:0413a13": "趣於佛智諸煩惱魔無能沮壞住於菩薩智慧光明",
    "X04n0223_061:0413a14": "於空無相無願法中皆善修習方便智慧恒共相應",
    "X04n0223_061:0413a15": "菩提分法常行不捨佛子菩薩住此現前地中得般",
    "X04n0223_061:0413a16": "若波羅蜜行增上得第三明利順忍以於諸法如實",
    "X04n0223_061:0413a17": "相隨順無違故。",
    "X04n0223_061:0413a18": "[0413a18] 【論】第七佛子已下至隨順無違故有九行半經明",
    "X04n0223_061:0413a19": "住此現前地復更修習不可壞心入佛智地分分",
    "X04n0223_061:0413a20": "為三段一佛子已下至皆悉圓滿有三行半經明",
    "X04n0223_061:0413a21": "修十種無限心分二佛子已下至常行不捨有四",
    "X04n0223_061:0413a22": "行經明隨順佛菩提不懼異論入佛智地分三佛",
    "X04n0223_061:0413a23": "子已下至隨順不違故有兩行半經明住此位菩",
    "X04n0223_061:0413a24": "薩般若波羅蜜行得隨順忍分經云不懼異論者",
    "X04n0223_061:0413b01": "人天外道及三乘異論入佛智地者明從根本智",
    "X04n0223_061:0413b02": "入差別智地故離二乘地者二乘斷煩惱而證空",
    "X04n0223_061:0413b03": "菩薩達煩惱而成智海故云趣於佛智諸煩惱魔",
    "X04n0223_061:0413b04": "無能沮壞者明煩惱魔是生死因也陰魔死魔是",
    "X04n0223_061:0413b05": "生死果也天魔生死緣也住於菩薩智者一切隨",
    "X04n0223_061:0413b06": "世差別智也佛子菩薩住此現前地中得般若波",
    "X04n0223_061:0413b07": "羅蜜行增上者明此地菩薩於三界中一切諸緣",
    "X04n0223_061:0413b08": "生法逆順觀徹得世間中出世間智慧滿故故名",
    "X04n0223_061:0413b09": "增上第三明利順忍者准五忍中是第三順忍若",
    "X04n0223_061:0413b10": "准十忍中是第二順忍如三乘中五忍者一伏忍",
    "X04n0223_061:0413b11": "二信忍三順忍四無生忍五寂滅忍如三乘中地",
    "X04n0223_061:0413b12": "前三賢菩薩得伏忍五地得信忍六地順忍八地",
    "X04n0223_061:0413b13": "無生忍十地寂滅忍十忍者經下文自具如此一",
    "X04n0223_061:0413b14": "乘教中以十波羅蜜以五位十住十行十迴向十",
    "X04n0223_061:0413b15": "地十一地通修皆位位中以十波羅蜜互為主伴",
    "X04n0223_061:0413b16": "五位之上有五百箇行門分分微薄以六相總別",
    "X04n0223_061:0413b17": "之義言之時日歲月皆如是猶如帝網重重參&#x668E;",
    "X04n0223_061:0413b18": "一多同異皆不轉變。",
    "X04n0223_061:0413b19": "[0413b19] 【經】佛子菩薩住此現前地已以願力故得見多佛所",
    "X04n0223_061:0413b20": "謂見多百佛乃至見多百千億那由他佛悉以廣大",
    "X04n0223_061:0413b21": "心深心供養恭敬尊重讚歎衣服飲食臥具湯藥一",
    "X04n0223_061:0413b22": "切資生悉以奉施亦以供養一切眾僧以此善根迴",
    "X04n0223_061:0413b23": "向阿耨多羅三藐三菩提於諸佛所恭敬聽法聞已",
    "X04n0223_061:0413b24": "受持得如實三昧智慧光明隨順修行憶持不捨又",
    "X04n0223_061:0413c01": "得諸佛甚深法藏經於百劫經於千劫乃至無量百",
    "X04n0223_061:0413c02": "千億那由他劫所有善根轉更明淨譬如真金以毗",
    "X04n0223_061:0413c03": "琉璃寶數數磨瑩轉更明淨此地菩薩所有善根亦",
    "X04n0223_061:0413c04": "復如是以方便慧隨逐觀察轉更明淨轉復寂滅無",
    "X04n0223_061:0413c05": "能&#x668E;蔽譬如月光照眾生身令得清涼四種風輪所",
    "X04n0223_061:0413c06": "不能壞此地菩薩所有善根亦復如是能滅無量百",
    "X04n0223_061:0413c07": "千億那由他眾生煩惱熾火四種魔道所不能壞此",
    "X04n0223_061:0413c08": "菩薩十波羅蜜中般若波羅蜜偏多餘非不修但隨",
    "X04n0223_061:0413c09": "力隨分佛子是名略說菩薩摩訶薩第六現前地菩",
    "X04n0223_061:0413c10": "薩住此地多作善化天王所作自在一切聲聞所有",
    "X04n0223_061:0413c11": "問難無能退屈能令眾生除滅我慢深入緣起布施",
    "X04n0223_061:0413c12": "愛語利行同事如是一切諸所作業皆不離念佛乃",
    "X04n0223_061:0413c13": "至不離念具足一切種一切智智復作是念我當於",
    "X04n0223_061:0413c14": "一切眾生中為首為勝乃至為一切智智依止者此",
    "X04n0223_061:0413c15": "菩薩若勤行精進於一念頃得百千億三昧乃至示",
    "X04n0223_061:0413c16": "現百千億菩薩以為眷屬若以願力自在示現過於",
    "X04n0223_061:0413c17": "此數乃至百千億那由他劫不能數知爾時金剛藏",
    "X04n0223_061:0413c18": "菩薩欲重宣其義而說頌曰。",
    "X04n0223_061:0413c19": "[0413c19] 【論】第八佛子已下至而說頌曰有二十七行半經",
    "X04n0223_061:0413c20": "明入此位中見佛廣狹分約分為六段一從初佛",
    "X04n0223_061:0413c21": "子已下至轉更明淨有九行經明以願力見佛廣",
    "X04n0223_061:0413c22": "多及供養佛法僧分二譬如真金已下至四種魔",
    "X04n0223_061:0413c23": "道所不能壞可六行半經明舉喻顯法分三此菩",
    "X04n0223_061:0413c24": "薩十波羅蜜已下至第六現前地可兩行半經明",
    "X04n0223_061:0414a01": "此地菩薩所修法門分四菩薩住此地已下至為",
    "X04n0223_061:0414a02": "一切智智依止者可六行經明此位菩薩受職堪",
    "X04n0223_061:0414a03": "能教化一切眾生分五此菩薩已下至說頌有四",
    "X04n0223_061:0414a04": "行經明此位菩薩以三昧力見佛廣多分。",
    "X04n0223_061:0414a05": "[0414a05] 【經】 菩薩圓滿五地已  觀法無相亦無性",
    "X04n0223_061:0414a06": " 無生無滅本清淨  無有戲論無取捨",
    "X04n0223_061:0414a07": " 體相寂滅如幻等  有無不二離分別",
    "X04n0223_061:0414a08": " 隨順法性如是觀  此智得成入六地",
    "X04n0223_061:0414a09": " 明利順忍智具足  觀察世間生滅相",
    "X04n0223_061:0414a10": " 以癡闇力世間生  若滅癡闇世無有",
    "X04n0223_061:0414a11": " 觀諸因緣實義空  不壞假名和合用",
    "X04n0223_061:0414a12": " 無作無受無思念  諸行如雲&#x5FA7;興起",
    "X04n0223_061:0414a13": " 不知真諦名無明  所作思業愚癡果",
    "X04n0223_061:0414a14": " 識起共生是名色  如是乃至眾苦聚",
    "X04n0223_061:0414a15": " 了達三界依心有  十二因緣亦復然",
    "X04n0223_061:0414a16": " 生死皆由心所作  心若滅者生死盡",
    "X04n0223_061:0414a17": " 無明所作有二種  緣中不了為行因",
    "X04n0223_061:0414a18": " 如是乃至老終歿  從此苦生無有盡",
    "X04n0223_061:0414a19": " 無明為緣不可斷  彼緣若盡悉皆滅",
    "X04n0223_061:0414a20": " 愚癡愛取煩惱支  行有是業餘皆苦",
    "X04n0223_061:0414a21": " 癡至六處是行苦  觸受增長是苦苦",
    "X04n0223_061:0414a22": " 所餘有支是壞苦  若見無我三苦滅",
    "X04n0223_061:0414a23": " 無明與行為過去  識至於受現在轉",
    "X04n0223_061:0414a24": " 愛取有生未來苦  觀待若斷邊際盡",
    "X04n0223_061:0414b01": " 無明為緣是生縛  於緣得離縛乃盡",
    "X04n0223_061:0414b02": " 從因生果離則斷  觀察於此知性空",
    "X04n0223_061:0414b03": " 隨順無明起諸有  若不隨順諸有斷",
    "X04n0223_061:0414b04": " 此有彼有無亦然  十種思惟心離著",
    "X04n0223_061:0414b05": " 有支相續一心攝  自業不離及三道",
    "X04n0223_061:0414b06": " 三際三苦因緣生  繫縛起滅順無盡",
    "X04n0223_061:0414b07": " 如是普觀緣起行  無作無受無真實",
    "X04n0223_061:0414b08": " 如幻如夢如光影  亦如愚夫逐陽燄",
    "X04n0223_061:0414b09": " 如是觀察入於空  知緣性離得無相",
    "X04n0223_061:0414b10": " 了其&#x8657;妄無所願  唯除慈愍為眾生",
    "X04n0223_061:0414b11": " 大士修行解脫門  轉益大悲求佛法",
    "X04n0223_061:0414b12": " 知諸有為和合作  志樂決定勤行道",
    "X04n0223_061:0414b13": " 空三昧門具百千  無相無願亦復然",
    "X04n0223_061:0414b14": " 般若順忍皆增上  解脫智慧得成滿",
    "X04n0223_061:0414b15": " 復以深心多供佛  於佛教中修習道",
    "X04n0223_061:0414b16": " 得佛法藏增善根  如金琉璃所磨瑩",
    "X04n0223_061:0414b17": " 如月清涼被眾物  四風來觸無能壞",
    "X04n0223_061:0414b18": " 此地菩薩超魔道  亦息&#x7FA3;生煩惱熱",
    "X04n0223_061:0414b19": " 此地多作善化王  化導眾生除我慢",
    "X04n0223_061:0414b20": " 所作皆求一切智  悉已超勝聲聞道",
    "X04n0223_061:0414b21": " 此地菩薩勤精進  獲諸三昧百千億",
    "X04n0223_061:0414b22": " 亦有若干無量佛  譬如盛夏空中日",
    "X04n0223_061:0414b23": " 甚深微妙難見知  聲聞獨覺無能了",
    "X04n0223_061:0414b24": " 如是菩薩第六地  我為佛子已宣說",
    "X04n0223_061:0414c01": "[0414c01] 【論】第九一段有四十四行頌明重頌前法分如文",
    "X04n0223_061:0414c02": "具明已上一段以釋第六現前地此地是善達緣",
    "X04n0223_061:0414c03": "生成世間出世間智慧第七遠行地以方便波羅",
    "X04n0223_061:0414c04": "蜜成就入世間中出世間智慈之慧。",
    "X04n0223_061:0414c05": "[0414c05] 第七遠行地將釋此地五門如前第一釋地名目",
    "X04n0223_061:0414c06": "者何故名為遠行地者以此地行方便波羅蜜以",
    "X04n0223_061:0414c07": "六地之中三空三昧現無量無作智慧門能入無",
    "X04n0223_061:0414c08": "量眾生界入無量教化眾生業入無量世界網以",
    "X04n0223_061:0414c09": "無作智慧入一切世間等眾生行普令&#x5FA7;周故名",
    "X04n0223_061:0414c10": "遠行地為入世間行&#x5FA7;周廣大故名遠行地第二",
    "X04n0223_061:0414c11": "明此地修何行門者此地修方便波羅蜜以出生",
    "X04n0223_061:0414c12": "死空無相無願解脫門能入世間同眾生之萬行",
    "X04n0223_061:0414c13": "然不離世間不隨生死長大慈悲故名方便波羅",
    "X04n0223_061:0414c14": "蜜第三明善財表法者善財於此所見知識於佛",
    "X04n0223_061:0414c15": "會中者明不離菩提體行眾行故名開敷樹華者",
    "X04n0223_061:0414c16": "表於無相妙慧之樹開敷普賢行華亦是開敷一",
    "X04n0223_061:0414c17": "切眾生無明行樹華也令成普賢行華故為表第",
    "X04n0223_061:0414c18": "七地成世間行成慈悲門令圓滿故其身在眾寶",
    "X04n0223_061:0414c19": "樹樓閣之內妙寶所成師子之座者表眾寶樹是",
    "X04n0223_061:0414c20": "眾行明依報以寶樹成樓閣形明隨行之智也妙",
    "X04n0223_061:0414c21": "寶師子座者表妙用無畏行也善財得菩薩廣大",
    "X04n0223_061:0414c22": "喜解脫者明此地菩薩成就大慈悲行普能方便",
    "X04n0223_061:0414c23": "教化眾生歡喜無厭故不居染淨故名為解脫第",
    "X04n0223_061:0414c24": "七地是所施之教此是七地中所行之行故名目",
    "X04n0223_061:0415a01": "住處以表之也四明三界中得何解脫者此地明",
    "X04n0223_061:0415a02": "處一切世間行方便利生不染世法解脫門亦以",
    "X04n0223_061:0415a03": "善財所得菩薩廣大歡喜解脫門是如經云此七",
    "X04n0223_061:0415a04": "地功用行滿得入智慧自在行又云初地中緣一",
    "X04n0223_061:0415a05": "切佛法願求滿故第二地離心垢故第三地願轉",
    "X04n0223_061:0415a06": "增長得法光明法故第四地入道故第五地順世",
    "X04n0223_061:0415a07": "所作故第六地入甚深法門故第七地起一切佛",
    "X04n0223_061:0415a08": "法故皆亦滿足菩提分法故又明從初地乃至第",
    "X04n0223_061:0415a09": "七地成就智功用故第八地乃至十地成就無功",
    "X04n0223_061:0415a10": "用行故明第七地已前皆有功用八地已去得無",
    "X04n0223_061:0415a11": "功用第五隨文釋義二義如前第一長科經意者",
    "X04n0223_061:0415a12": "於此七地中長科為十段從是時天眾心歡喜已",
    "X04n0223_061:0415a13": "下有二十四行頌分為兩段。",
    "X04n0223_061:0415a14": "[0415a14] 【經】 是時天眾心歡喜  散寶成雲在空住",
    "X04n0223_061:0415a15": " 普發種種妙音聲  告於最勝清淨者",
    "X04n0223_061:0415a16": " 了達勝義智自在  成就功德百千億",
    "X04n0223_061:0415a17": " 人中蓮華無所著  為利&#x7FA3;生演深行",
    "X04n0223_061:0415a18": " 自在天王在空中  放大光明照佛身",
    "X04n0223_061:0415a19": " 亦散最上妙香雲  智供除憂煩惱者",
    "X04n0223_061:0415a20": " 爾時天眾皆歡喜  悉發美音同讚述",
    "X04n0223_061:0415a21": " 我等聞斯地功德  則為已獲大善利",
    "X04n0223_061:0415a22": " 天女是時心慶悅  競奏樂音千萬種",
    "X04n0223_061:0415a23": " 悉以如來神力故  音中共作如是言",
    "X04n0223_061:0415a24": " 威儀寂靜最無比  能調難調世應供",
    "X04n0223_061:0415b01": " 已超一切諸世間  而行於世闡妙道",
    "X04n0223_061:0415b02": " 雖現種種無量身  知身一一無所有",
    "X04n0223_061:0415b03": " 巧以言辭說諸法  不取文字音聲相",
    "X04n0223_061:0415b04": " 往詣百千諸國土  以諸上供供養佛",
    "X04n0223_061:0415b05": " 智慧自在無所著  不生於我佛國想",
    "X04n0223_061:0415b06": " 雖勤教化諸眾生  而無彼已一切心",
    "X04n0223_061:0415b07": " 雖已修成廣大善  而於善法不生著",
    "X04n0223_061:0415b08": " 以見一切諸世間  貪恚癡火常熾然",
    "X04n0223_061:0415b09": " 於諸想念悉皆離  發起大悲精進力",
    "X04n0223_061:0415b10": " 一切諸天及天女  種種供養稱讚已",
    "X04n0223_061:0415b11": " 悉共同時默然住  瞻仰人尊願聞法",
    "X04n0223_061:0415b12": "[0415b12] 【論】第一是時天眾心歡喜已下至瞻仰人尊願聞",
    "X04n0223_061:0415b13": "法有二十二行頌明大眾聞六地歡喜興供分。",
    "X04n0223_061:0415b14": "[0415b14] 【經】 時解脫月復請言  此諸大眾心清淨",
    "X04n0223_061:0415b15": " 第七地中諸行相  唯願佛子為宣說",
    "X04n0223_061:0415b16": "[0415b16] 【論】第二時解脫月已下兩行頌明更請後地法門",
    "X04n0223_061:0415b17": "分。",
    "X04n0223_061:0415b18": "[0415b18] 【經】爾時金剛藏菩薩告解脫月菩薩言佛子菩薩摩",
    "X04n0223_061:0415b19": "訶薩具足第六地行已欲入第七遠行地當修十種",
    "X04n0223_061:0415b20": "方便慧起殊勝道何等為十所謂雖善修空無相無",
    "X04n0223_061:0415b21": "願三昧而慈悲不捨眾生雖得諸佛平等法而樂常",
    "X04n0223_061:0415b22": "供養佛雖入觀空智門而勤集福德雖遠離三界而",
    "X04n0223_061:0415b23": "莊嚴三界雖畢竟寂滅諸煩惱燄而能為一切眾生",
    "X04n0223_061:0415b24": "起滅貪瞋癡煩惱燄雖知諸法如幻如夢如影如響",
    "X04n0223_061:0415c01": "如燄如化如水中月如鏡中像自性無二而隨心作",
    "X04n0223_061:0415c02": "業無量差別雖知一切國土猶如&#x8657;空而能以清淨",
    "X04n0223_061:0415c03": "妙行莊嚴佛土雖知諸佛法身本性無身而以相好",
    "X04n0223_061:0415c04": "莊嚴其身雖知諸佛音聲性空寂滅不可言說而能",
    "X04n0223_061:0415c05": "隨一切眾生出種種差別清淨音聲雖隨諸佛了知",
    "X04n0223_061:0415c06": "三世唯是一念而隨眾生意解分別以種種相種種",
    "X04n0223_061:0415c07": "時種種劫數而修諸行菩薩以如是十種方便慧起",
    "X04n0223_061:0415c08": "殊勝行從第六地入第七地入已此行常現在前名",
    "X04n0223_061:0415c09": "為住第七遠行地佛子菩薩摩訶薩住此第七地已",
    "X04n0223_061:0415c10": "入無量眾生界入無量諸佛教化眾生業入無量世",
    "X04n0223_061:0415c11": "界網入無量諸佛清淨國土入無量種種差別法入",
    "X04n0223_061:0415c12": "無量諸佛現覺智入無量劫數入無量諸佛覺了三",
    "X04n0223_061:0415c13": "世智入無量眾生差別信解入無量諸佛示現種種",
    "X04n0223_061:0415c14": "名色身入無量眾生欲樂諸根差別入無量諸佛語",
    "X04n0223_061:0415c15": "言音聲令眾生歡喜入無量眾生種種心行入無量",
    "X04n0223_061:0415c16": "諸佛了知廣大智入無量聲聞乘信解入無量諸佛",
    "X04n0223_061:0415c17": "說智道令信解入無量辟支佛所成就入無量諸佛",
    "X04n0223_061:0415c18": "說甚深智慧門令趣入入無量諸菩薩方便行入無",
    "X04n0223_061:0415c19": "量諸佛所說大乘集成事令菩薩得入此菩薩作是",
    "X04n0223_061:0415c20": "念如是無量如來境界乃至於百千億那由他劫不",
    "X04n0223_061:0415c21": "能得知我悉應以無功用無分別心成就圓滿佛子",
    "X04n0223_061:0415c22": "此菩薩以深智慧如是觀察常勤修習方便慧起殊",
    "X04n0223_061:0415c23": "勝道安住不動無有一念休息廢捨行住坐臥乃至",
    "X04n0223_061:0415c24": "睡夢未曾暫與蓋障相應常不捨於如是想念此菩",
    "X04n0223_061:0416a01": "薩於念念中常能具足十波羅蜜何以故念念皆以",
    "X04n0223_061:0416a02": "大悲為首修行佛法向佛智故所有善根為求佛智",
    "X04n0223_061:0416a03": "施與眾生是名檀那波羅蜜能滅一切諸煩惱熱是",
    "X04n0223_061:0416a04": "名尸羅波羅蜜慈悲為首不損眾生是名羼提波羅",
    "X04n0223_061:0416a05": "蜜求勝善法無有厭足是名毗利耶波羅蜜一切智",
    "X04n0223_061:0416a06": "道常現在前未嘗散亂是名禪那波羅蜜能忍諸法",
    "X04n0223_061:0416a07": "無生無滅是名般若波羅蜜能出生無量智是名方",
    "X04n0223_061:0416a08": "便波羅蜜能求上上勝智是名願波羅蜜一切異論",
    "X04n0223_061:0416a09": "及諸魔眾無能沮壞是名力波羅蜜如實了知一切",
    "X04n0223_061:0416a10": "法是名智波羅蜜佛子此十波羅蜜菩薩於念念中",
    "X04n0223_061:0416a11": "皆得具足如是四攝四持三十七品三解脫門略說",
    "X04n0223_061:0416a12": "乃至一切菩提分法於念念中皆悉圓滿。",
    "X04n0223_061:0416a13": "[0416a13] 【論】第三爾時金剛藏菩薩已下一段有五十行半",
    "X04n0223_061:0416a14": "經明以十法修第七地向并初住第七地法分第",
    "X04n0223_061:0416a15": "二隨文釋義者於此段中約分為三段一爾時金",
    "X04n0223_061:0416a16": "剛藏菩薩已下至住第七遠行地有十八行經明",
    "X04n0223_061:0416a17": "修十法入第七地向二佛子菩薩摩訶薩已下至",
    "X04n0223_061:0416a18": "以無功用心成就圓滿有十五門經明菩薩住第",
    "X04n0223_061:0416a19": "七地有二十種入眾生界及一切法門教化眾生",
    "X04n0223_061:0416a20": "分三佛子菩薩以深智慧已下至皆悉圓滿有十",
    "X04n0223_061:0416a21": "七行半經明此位菩薩行十波羅蜜四攝四無量",
    "X04n0223_061:0416a22": "三十七道品一切菩提法分如初段中經云修空",
    "X04n0223_061:0416a23": "無相無願三昧慈悲不捨一切眾生者明二乘修",
    "X04n0223_061:0416a24": "空自惑已滅無悲利生淨土菩薩修三空法門自",
    "X04n0223_061:0416b01": "惑已滅隨願生於淨土聞佛教化自力成已方還",
    "X04n0223_061:0416b02": "穢國方便利生然有淨穢二障往來彼此如三乘",
    "X04n0223_061:0416b03": "經中餘方菩薩來此娑婆聞法之已還歸本土者",
    "X04n0223_061:0416b04": "是如此一乘教中菩薩明從迷入法名為他方佛",
    "X04n0223_061:0416b05": "剎而來集會悟已不云還歸本土明身土無二性",
    "X04n0223_061:0416b06": "故此一段十八行經意不離三空體以為萬行故",
    "X04n0223_061:0416b07": "意明六地已前三空成就出世圓滿於七地中以",
    "X04n0223_061:0416b08": "三空成行滿足世間慈悲行故經云雖得諸佛平",
    "X04n0223_061:0416b09": "等而樂常供養佛者明以法身無性平等而崇敬",
    "X04n0223_061:0416b10": "行&#x5FA7;周無限明寂用不礙也雖入觀空智門而勤",
    "X04n0223_061:0416b11": "集福德者明以觀空之智而行十波羅蜜門雖遠",
    "X04n0223_061:0416b12": "離三界而莊嚴三界者明無三界業而常生三界",
    "X04n0223_061:0416b13": "善行教化眾生雖畢竟寂滅諸煩惱燄而能為一",
    "X04n0223_061:0416b14": "切眾生起滅貪瞋癡煩惱燄者明十使煩惱也十",
    "X04n0223_061:0416b15": "使者一貪二瞋三癡四慢五疑六身見七邊見八",
    "X04n0223_061:0416b16": "見取九戒禁取十邪見三界十使煩惱迷四諦及",
    "X04n0223_061:0416b17": "修道上煩惱成一百三十種煩惱欲界四諦上各",
    "X04n0223_061:0416b18": "有十種煩惱四諦上有四十以通修道大煩惱有",
    "X04n0223_061:0416b19": "六一貪二瞋三癡四慢五身見六邊見以為根本",
    "X04n0223_061:0416b20": "欲界煩惱總有四十六自餘見取戒取邪見疑此",
    "X04n0223_061:0416b21": "四從六上起非根本故上二界各除瞋餘如欲界",
    "X04n0223_061:0416b22": "從色界四諦上各有九共有四十二無色界四諦",
    "X04n0223_061:0416b23": "上各有九共有四十二合有一百三十種乃至八",
    "X04n0223_061:0416b24": "萬四千煩惱至隨好品自明如三乘中斷煩惱以",
    "X04n0223_061:0416c01": "身邊邪見戒取見取以此五見為利使貪瞋癡慢",
    "X04n0223_061:0416c02": "疑五種為鈍使五利使為見諦煩惱五鈍使為修",
    "X04n0223_061:0416c03": "道煩惱利使障見道為有諸見不亡理不現前故",
    "X04n0223_061:0416c04": "五鈍使障修行者隨行事上數數習生雖入見道",
    "X04n0223_061:0416c05": "貪瞋癡等猶有習氣為慣習未成故須陀洹人斷",
    "X04n0223_061:0416c06": "見諦煩惱盡斯陀含阿那含斷修道煩惱總未盡",
    "X04n0223_061:0416c07": "阿羅漢斷三界見諦修道二種煩惱盡故不生三",
    "X04n0223_061:0416c08": "界三乘菩薩以空觀折伏三界十使十纏煩惱以",
    "X04n0223_061:0416c09": "修六波羅蜜生於淨土亦云色界上別有十地菩",
    "X04n0223_061:0416c10": "薩報生之天名摩醯首羅亦十地菩薩唯有無明",
    "X04n0223_061:0416c11": "住地未斷盡故十纏者一無慚二無愧三眠四悔",
    "X04n0223_061:0416c12": "五慳六嫉七掉舉八昏沈九忿十覆此十纏隨十",
    "X04n0223_061:0416c13": "使起亦與十使作生起因如一乘菩薩從十信信",
    "X04n0223_061:0416c14": "自分別心從如來智起十住初心上即同初地至",
    "X04n0223_061:0416c15": "第六住即同第六地得入寂滅定神通即如十住",
    "X04n0223_061:0416c16": "中第六海幢比丘是也大意前之十住十行十迴",
    "X04n0223_061:0416c17": "向三位總同十地昇進次第為體總一切如來不",
    "X04n0223_061:0416c18": "動智為體所有煩惱以禪定力起無作智力一時",
    "X04n0223_061:0416c19": "普印同智體過去未來三世一際無有短長延促",
    "X04n0223_061:0416c20": "之相下文更明大意於一念之際若見自心有成",
    "X04n0223_061:0416c21": "佛有未成佛作延促時分限量者當知此人不成",
    "X04n0223_061:0416c22": "正見如來智體未現前故已上明斷煩惱竟經云",
    "X04n0223_061:0416c23": "雖知諸法如幻如夢如文自具而隨心作業無量",
    "X04n0223_061:0416c24": "差別者明以無體之智幻作諸行應眾生心無量",
    "X04n0223_061:0417a01": "差別雖知一切國土猶如&#x8657;空而能以清淨妙行",
    "X04n0223_061:0417a02": "莊嚴佛土者明業空境寂悲智報嚴悲智無依報",
    "X04n0223_061:0417a03": "相如影雖知諸佛法身本無身而以相好莊嚴其",
    "X04n0223_061:0417a04": "身者明法身無相以淨妄業妄亡業謝智境依正",
    "X04n0223_061:0417a05": "福相如淨光影不屬有無之執如華藏界也雖隨",
    "X04n0223_061:0417a06": "諸佛了知三世唯是一念而隨眾生意解分別以",
    "X04n0223_061:0417a07": "種種相種種時種種劫數而修諸行者明法身智",
    "X04n0223_061:0417a08": "體無時無劫無三世體為隨一切眾生業差別有",
    "X04n0223_061:0417a09": "一切時劫差別而為眾生分別時劫差別而修行",
    "X04n0223_061:0417a10": "諸行即如說三祇劫及三生一生一念及六十劫",
    "X04n0223_061:0417a11": "等是菩薩以如是十種方便慧起殊勝行從第六",
    "X04n0223_061:0417a12": "地入第七地明已前十法是入第七地向已下名",
    "X04n0223_061:0417a13": "為住第七地有二十種所入法門如文自具此菩",
    "X04n0223_061:0417a14": "薩作是念已依前科文義如經自具。",
    "X04n0223_061:0417a15": "[0417a15] 【經】爾時解脫月菩薩問金剛藏菩薩言佛子菩薩但",
    "X04n0223_061:0417a16": "於此第七地中滿足一切菩提分法為諸地中亦能",
    "X04n0223_061:0417a17": "滿足金剛藏菩薩言佛子菩薩於十地中皆能滿足",
    "X04n0223_061:0417a18": "菩提分法然第七地最為殊勝何以故此第七地功",
    "X04n0223_061:0417a19": "用行滿得入智慧自在行故佛子菩薩於初地中緣",
    "X04n0223_061:0417a20": "一切諸法願求故滿足菩提分法第二地離心垢故",
    "X04n0223_061:0417a21": "第三地願轉增長得法光明故第四地入道故第五",
    "X04n0223_061:0417a22": "地順世所作故第六地入甚深法門故第七地起一",
    "X04n0223_061:0417a23": "切佛法故皆亦滿足菩提分法何以故菩薩從初地",
    "X04n0223_061:0417a24": "乃至第七地成就智功用分以此力故從第八地乃",
    "X04n0223_061:0417b01": "至第十無功用行皆悉成就佛子譬如有二世界一",
    "X04n0223_061:0417b02": "處雜染一處純淨是二中間難可得過唯除菩薩有",
    "X04n0223_061:0417b03": "大方便神通願力佛子菩薩諸地亦復如是有雜染",
    "X04n0223_061:0417b04": "行有清淨行是二中間難可得過唯除菩薩有大願",
    "X04n0223_061:0417b05": "力方便智慧乃能得過解脫月菩薩言佛子此七地",
    "X04n0223_061:0417b06": "菩薩為是染行為是淨行金剛藏菩薩言佛子從初",
    "X04n0223_061:0417b07": "地至七地所行諸行皆捨離煩惱業以迴向無上菩",
    "X04n0223_061:0417b08": "提故分得平等道故然未名為超煩惱行佛子譬如",
    "X04n0223_061:0417b09": "轉輪聖王乘天象寶遊四天下知有貧窮困苦之人",
    "X04n0223_061:0417b10": "而不為彼眾患所染然未名為超過人位若捨王身",
    "X04n0223_061:0417b11": "生於梵世乘天宮殿見千世界遊千世界示現梵天",
    "X04n0223_061:0417b12": "光明威德爾乃名為超過人位佛子菩薩亦復如是",
    "X04n0223_061:0417b13": "始從初地至於七地乘波羅蜜乘遊行世間知諸世",
    "X04n0223_061:0417b14": "間煩惱過患以乘正道故不為煩惱過失所染然未",
    "X04n0223_061:0417b15": "名為超煩惱行若捨一切有功用行從第七地入第",
    "X04n0223_061:0417b16": "八地乘菩薩清淨乘遊行世間知煩惱過失不為所",
    "X04n0223_061:0417b17": "染爾乃名為超煩惱行以得一切盡超過故佛子此",
    "X04n0223_061:0417b18": "第七地菩薩盡超過多貪等諸煩惱眾住此地不名",
    "X04n0223_061:0417b19": "有煩惱者不名無煩惱者何以故一切煩惱不現行",
    "X04n0223_061:0417b20": "故不名有者求如來智心未滿故不名無者佛子菩",
    "X04n0223_061:0417b21": "薩住此第七地以深淨心成就身業成就語業成就",
    "X04n0223_061:0417b22": "意業所有一切不善業道如來所訶皆已捨離一切",
    "X04n0223_061:0417b23": "善業如來所讚常善修行世間所有經書技術如五",
    "X04n0223_061:0417b24": "地中說皆自然而行不假功用此菩薩於三千大千",
    "X04n0223_061:0417c01": "世界中為大明師唯除如來及八地已上其餘菩薩",
    "X04n0223_061:0417c02": "深心妙行無與等者諸禪三昧三摩&#x9262;底神通解脫",
    "X04n0223_061:0417c03": "皆得現前然是修成非如八地報得成就此地菩薩",
    "X04n0223_061:0417c04": "於念念中具足修習方便智力及一切菩提分法轉",
    "X04n0223_061:0417c05": "勝圓滿。",
    "X04n0223_061:0417c06": "[0417c06] 【論】第四爾時已下一段有四十四行半經明十種",
    "X04n0223_061:0417c07": "地中昇進同異分釋義中分為七段一爾時解脫",
    "X04n0223_061:0417c08": "月已下至亦能滿足有兩行半經明解脫月所問",
    "X04n0223_061:0417c09": "諸地滿足一切菩提分法分二金剛藏菩薩言已",
    "X04n0223_061:0417c10": "下至第十無功用行可有十行經明答前所問十",
    "X04n0223_061:0417c11": "地已來諸地解行差別分三佛子譬如有二世界",
    "X04n0223_061:0417c12": "已下至乃能得過有四行半經明此地菩薩以願",
    "X04n0223_061:0417c13": "力故入染淨二行不住其中分四解脫月菩薩言",
    "X04n0223_061:0417c14": "已下至超過人位有八行半經明舉喻況說此地",
    "X04n0223_061:0417c15": "所行染淨二行非淨非染分五佛子菩薩亦復如",
    "X04n0223_061:0417c16": "是已下至得一切盡超過故可有六行經明七地",
    "X04n0223_061:0417c17": "有功用行八地無功用行分六佛子此第七地已",
    "X04n0223_061:0417c18": "下至不名無者有三行半經明此地不名有煩惱",
    "X04n0223_061:0417c19": "不名無煩惱分七佛子菩薩住此第七地已下至",
    "X04n0223_061:0417c20": "轉勝圓滿有九行半經明世技悉達為大明師分",
    "X04n0223_061:0417c21": "於此四十四行半經中從初爾時解脫月問金剛",
    "X04n0223_061:0417c22": "藏菩薩言佛子菩薩但於此第七地中滿足一切",
    "X04n0223_061:0417c23": "菩提分法為諸地中亦能滿足者若以同相門中",
    "X04n0223_061:0417c24": "總是一箇如來根本普光明大智寂用無礙自體",
    "X04n0223_061:0418a01": "菩提若望修行進勝即異相門中總有五十種菩",
    "X04n0223_061:0418a02": "提隨行差別大體總相但約此十地差別菩提以",
    "X04n0223_061:0418a03": "為昇進之大體從此十種地中菩提總以五種菩",
    "X04n0223_061:0418a04": "提以為大體五種菩提者一空無相菩提二普光",
    "X04n0223_061:0418a05": "明無依住智菩提三大願能起大智大悲廣利眾",
    "X04n0223_061:0418a06": "生菩提四以其大悲能隨染淨不染淨菩提五智",
    "X04n0223_061:0418a07": "悲萬行圓滿無作菩提夫菩提者此云覺也覺者",
    "X04n0223_061:0418a08": "普通眾法無過也云無上者但一乘非三乘也一",
    "X04n0223_061:0418a09": "空無相菩提者三乘及一乘共得但以有大悲願",
    "X04n0223_061:0418a10": "行無大悲願行及廣狹寂用不同大體同歸無相",
    "X04n0223_061:0418a11": "二普光明無依住智菩提唯一乘非三乘也一乘",
    "X04n0223_061:0418a12": "菩薩十住之心初住此智名住佛所住生如來智",
    "X04n0223_061:0418a13": "慧家故以此智地進修諸行隨差別智隨差別行",
    "X04n0223_061:0418a14": "慣習淺深安立十波羅蜜五十重昇進階級不離",
    "X04n0223_061:0418a15": "初心所得普光明無依住之智地以智無體時亦",
    "X04n0223_061:0418a16": "無遷依本如是故非情橫有故此明發心畢竟二",
    "X04n0223_061:0418a17": "不別如是發心先心難者得此智地難故如此經",
    "X04n0223_061:0418a18": "云已踐如來普光明地此經法門以此智為發心",
    "X04n0223_061:0418a19": "修行之地體故一切種種智海及萬行海生在其",
    "X04n0223_061:0418a20": "中三大願能起大智發生大悲廣利眾生菩提者",
    "X04n0223_061:0418a21": "明諸法不自生即藉大願而起智成悲亦不從他",
    "X04n0223_061:0418a22": "生者明智之及願無自性故不共生者法無和合",
    "X04n0223_061:0418a23": "故不無因者要因願起智行慈悲故故云佛種從",
    "X04n0223_061:0418a24": "緣起是故說一乘以是三乘或滯寂或但生淨土",
    "X04n0223_061:0418b01": "為無廣大願起智成滿法界&#x8657;空界等眾生大悲",
    "X04n0223_061:0418b02": "故或云以願留惑住於娑婆者但得法空無相菩",
    "X04n0223_061:0418b03": "提非得普光明智故如三乘菩薩雖有願行皆忻",
    "X04n0223_061:0418b04": "多劫成佛不同此教剎那無時又此八地菩薩無",
    "X04n0223_061:0418b05": "功之智現前猶恐滯寂以第八願波羅蜜防之又",
    "X04n0223_061:0418b06": "令憶念本願故又十方諸佛以三加七勸發令智",
    "X04n0223_061:0418b07": "不滯寂故又十迴向中有十種起智大願門故四",
    "X04n0223_061:0418b08": "以其大悲能隨染淨不染不淨菩提者明前六地",
    "X04n0223_061:0418b09": "行六波羅蜜得出世間及世間並出世間菩提至",
    "X04n0223_061:0418b10": "此第七地以出世間及世間並出世間菩提用入",
    "X04n0223_061:0418b11": "世間同一切凡夫事業成大慈悲行使普賢行得",
    "X04n0223_061:0418b12": "圓滿故雖同俗染以智無染性處世無著故如蓮",
    "X04n0223_061:0418b13": "華處水恒生水中不濕故又以本願處世利生以",
    "X04n0223_061:0418b14": "於智體無自貪世樂故不樂愛慢憍世所榮奢故",
    "X04n0223_061:0418b15": "又明智體無依無性能隨大願處於俗流不屬染",
    "X04n0223_061:0418b16": "淨而自在故此之第七地法門非二乘所及亦非",
    "X04n0223_061:0418b17": "行六波羅蜜忻厭煩惱菩薩所知如下文六通菩",
    "X04n0223_061:0418b18": "薩所不能知為證漏盡通故不能隨於生死具普",
    "X04n0223_061:0418b19": "賢行滿大悲故為於生死有忻厭有疲勞樂生淨",
    "X04n0223_061:0418b20": "土故五智悲萬行得圓滿無作菩提者若以總相",
    "X04n0223_061:0418b21": "同相門中智體不異時亦不異即十住初心即總",
    "X04n0223_061:0418b22": "具若以別相門中十住十行十迴向得一分如來",
    "X04n0223_061:0418b23": "同體大智得一分如來同體之行得一切如來迴",
    "X04n0223_061:0418b24": "向大願和融悲智圓滿之門從初地至第六地依",
    "X04n0223_061:0418c01": "前三賢位中之法長養成就令得出纏雖有慈悲",
    "X04n0223_061:0418c02": "是願令一切眾生出世之悲如第七地之悲恒處",
    "X04n0223_061:0418c03": "世間如蓮華處水不濕即明生死恒寂即從初發",
    "X04n0223_061:0418c04": "心已來依教而生信順非自分法法爾行然故今",
    "X04n0223_061:0418c05": "至此第七地將前出世解脫之心方始處纏不汙",
    "X04n0223_061:0418c06": "為以創居同俗隨悲願力受生從三空無作之門",
    "X04n0223_061:0418c07": "始入世間同纏方便之行猶有無作有作二種習",
    "X04n0223_061:0418c08": "氣仍在有行有開發是故善財表法善知識號開",
    "X04n0223_061:0418c09": "敷樹華為開敷智樹萬行之華令如普賢行海故",
    "X04n0223_061:0418c10": "從茲入纏行華開發至第八地第十地悲智圓滿",
    "X04n0223_061:0418c11": "任物利生無作方終至第十一地所利眾生等同",
    "X04n0223_061:0418c12": "法界隨根隨時對現色身無生不利不為而用不",
    "X04n0223_061:0418c13": "作而應以普光明智不屬方所同眾生心任物現",
    "X04n0223_061:0418c14": "形無往來故為普光明智與一切眾生&#x8657;妄心是",
    "X04n0223_061:0418c15": "一性體故故能知一切眾生所作業行隨而應現",
    "X04n0223_061:0418c16": "故是故經云初地中一切佛法願求故者明初地",
    "X04n0223_061:0418c17": "是緣地前三賢位中所安立佛果樣式願成彼故",
    "X04n0223_061:0418c18": "非自行滿故是願求菩提如因滿故三乘佛果樣",
    "X04n0223_061:0418c19": "式在十地之後此經佛果行樣在十地之前乃至",
    "X04n0223_061:0418c20": "初會神天等眾總是第二地離心垢故者明以上",
    "X04n0223_061:0418c21": "上十善法身性戒以淨諸妄故第三地願轉增長",
    "X04n0223_061:0418c22": "得法光明者明修上二界四禪八定得稱理智淨",
    "X04n0223_061:0418c23": "明故得過三界心障礙故入第九定故第四地入",
    "X04n0223_061:0418c24": "道故者明以修三十七品助菩提觀令智眼明淨",
    "X04n0223_061:0419a01": "故第五地順世所作故者明以法界自體無作定",
    "X04n0223_061:0419a02": "門能順達世間技藝悉能了故第六地入甚深法",
    "X04n0223_061:0419a03": "門者明入智慧方便世間出世間法無不明故第",
    "X04n0223_061:0419a04": "七地起一切佛法故明第七地能入世間學普賢",
    "X04n0223_061:0419a05": "行故已前諸地雖以普光明智為體皆有學有解",
    "X04n0223_061:0419a06": "有行有忻上位法門從第八地乃至第十地無功",
    "X04n0223_061:0419a07": "用行皆悉成就第八地初得智慧無功用第九地",
    "X04n0223_061:0419a08": "明無功用智說教自在第十地明無功用中智悲",
    "X04n0223_061:0419a09": "總圓滿故同佛位故第七地最為殊勝者下文云",
    "X04n0223_061:0419a10": "功用行滿故明從六地無功用之智慧成有功之",
    "X04n0223_061:0419a11": "萬行故成普賢之行圓滿至十地是此位中之果",
    "X04n0223_061:0419a12": "故明因行難發果行易成故如水入流任運至海",
    "X04n0223_061:0419a13": "何況此行不出海中此第七地行同十住中第七",
    "X04n0223_061:0419a14": "住休捨優婆夷行八萬四千那由他眾生之行我",
    "X04n0223_061:0419a15": "皆同之亦如十行中第七行滿足王以自化身示",
    "X04n0223_061:0419a16": "行殺害亦如十迴向中第七迴向金剛山西見觀",
    "X04n0223_061:0419a17": "世音菩薩此第七地中行門一一倣地前之解行",
    "X04n0223_061:0419a18": "樣式地前三位解行已周十地之中蘊功成德一",
    "X04n0223_061:0419a19": "如地前之果法也地前是果地上行因倣地前之",
    "X04n0223_061:0419a20": "果故不同三乘立佛果在三祇之後也若修行者",
    "X04n0223_061:0419a21": "善知教意勿妄解佛心如正修十住之因時即十",
    "X04n0223_061:0419a22": "住十行十迴向十地十一地五位一時總踐為於",
    "X04n0223_061:0419a23": "智境智不異時不移以一法界智印印之古今絕",
    "X04n0223_061:0419a24": "矣還依六相之義即但了因圓果無不備若望起",
    "X04n0223_061:0419b01": "智達纏即以始初發心住功高若以大悲先首即",
    "X04n0223_061:0419b02": "第七住第七行第七迴向第七地為勝餘皆任運",
    "X04n0223_061:0419b03": "滿故如經云佛子譬如有世界一處雜染一處純",
    "X04n0223_061:0419b04": "淨是二中間難得過者明六地純淨七地純染於",
    "X04n0223_061:0419b05": "此二位滯於染淨難可得過下文云唯除菩薩有",
    "X04n0223_061:0419b06": "大方便神通願力已下如文自明意明以大悲大",
    "X04n0223_061:0419b07": "智不離此二行教化一切眾生而令究竟成大菩",
    "X04n0223_061:0419b08": "提具一切智智以加行智顯發根本智以根本智",
    "X04n0223_061:0419b09": "觀照力成差別智解脫月菩薩言佛子此七地菩",
    "X04n0223_061:0419b10": "薩為是染行為是淨行金剛藏菩薩言佛子從初",
    "X04n0223_061:0419b11": "地至第七地所行諸行皆捨離煩惱業分得平等",
    "X04n0223_061:0419b12": "未名超煩惱行如輪王喻不離人位非有貧窮困",
    "X04n0223_061:0419b13": "苦所患舉喻如文具明大意為得第六地中三空",
    "X04n0223_061:0419b14": "妙慧及根本智又加大願力故智自在故不離人",
    "X04n0223_061:0419b15": "位不染世法能同世事不垢不淨故以智無依不",
    "X04n0223_061:0419b16": "受恒垢以垢無依不能染淨但為大悲緣起方便",
    "X04n0223_061:0419b17": "利生八地會融功終無功之行一分自在十地方",
    "X04n0223_061:0419b18": "終若滅七地有行有功無盡大悲普賢大智不可",
    "X04n0223_061:0419b19": "成辦是故淨名經對三乘出纏之種說塵勞之疇",
    "X04n0223_061:0419b20": "是如來種故亦說火中生蓮華實可為希有此意",
    "X04n0223_061:0419b21": "已得第六地已前出纏者說若也具縛之徒未可",
    "X04n0223_061:0419b22": "全登此跡餘文如經自具諸禪者定也三昧者無",
    "X04n0223_061:0419b23": "沈掉也三摩&#x9262;底者正受諸法智相應故神通解",
    "X04n0223_061:0419b24": "脫者以正受諸法智相應即得神通自在名為解",
    "X04n0223_061:0419c01": "脫。",
    "X04n0223_061:0419c03": "大方廣佛新華嚴經合論卷第六十一",
    "X04n0223_061:0419c05": "音切",
    "X04n0223_061:0419c06": "羼[0419c06] (初揀切)。沮[0419c06] (才呂切)。&#x668E;[0419c06] (於敬切)。蔽[0419c06] (必袂切)。闇[0419c06] (暗音)。闡[0419c06] (昌善切)。瞻[0419c06] (照簾"
}