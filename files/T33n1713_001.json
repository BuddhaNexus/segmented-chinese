{
    "T33n1713_001:0555b15": "No. 1713 [cf. Nos. 251, 1712]",
    "T33n1713_001:0555b16": "般若心經略疏連珠記上",
    "T33n1713_001:0555b18": "[0555b18] 立斯題者。示無胸臆爾。謂此記文。",
    "T33n1713_001:0555b19": "是皆佛祖之靈蛇夜光赤野丹淵明",
    "T33n1713_001:0555b20": "月虧全者也。第以朱絲金縷貫連",
    "T33n1713_001:0555b21": "成記。有類蒼梧之珠丘焉。",
    "T33n1713_001:0555b22": "宋玉&#x5CEF;沙門師會述",
    "T33n1713_001:0555b23": "[0555b23] 將釋此疏。文二。初題目二。初標疏題。然題目",
    "T33n1713_001:0555b24": "有二種。冠之經首則曰經題。標於疏前乃曰",
    "T33n1713_001:0555b25": "疏目。今即疏題。般若等是所解之經略。疏乃",
    "T33n1713_001:0555b26": "能解之疏。取所解之經目。能解之疏分。取他",
    "T33n1713_001:0555b27": "名有財釋。若云之疏。即依主釋。略者。要略之",
    "T33n1713_001:0555b28": "略。非別有廣疏也。并序者。兼有一序也。二顯",
    "T33n1713_001:0555b29": "嘉號翻經者。京口僅公所刻。夾科經疏之後",
    "T33n1713_001:0555c01": "刊。祖師自題云。法藏長安二年於京清禪寺",
    "T33n1713_001:0555c02": "翻經之暇。屬司禮部兼檢校雍州長史滎陽",
    "T33n1713_001:0555c03": "鄭公再三殷勤令出略疏。既曰翻經之暇。非",
    "T33n1713_001:0555c04": "曾預譯場之謂也。沙門者。此翻勤息。次二字",
    "T33n1713_001:0555c05": "疏主之令名。述者述而不作之謙詞也。二本",
    "T33n1713_001:0555c06": "文三。初總標名意。二開章釋文。三慶讚回向。",
    "T33n1713_001:0555c07": "初中二。初通敘玄綱彰般若大宗二。初正敘",
    "T33n1713_001:0555c08": "幽深三。初超言以指體二。初體玄。夫以等",
    "T33n1713_001:0555c09": "者。夫乃發語之詞。以言由也。真源者。非虛妄",
    "T33n1713_001:0555c10": "念慮曰真。是諸法性體曰源。即實相般若無",
    "T33n1713_001:0555c11": "相真如也。清涼釋剎那際三昧云。即窮法真",
    "T33n1713_001:0555c12": "源謂窮彼剎那時相。都寂則剎那無際。由達",
    "T33n1713_001:0555c13": "清淨真如本無相故。則以無相真如為真源",
    "T33n1713_001:0555c14": "矣。貞元曰。妄隨境變體逐相遷。鼓擊真源浩",
    "T33n1713_001:0555c15": "蕩無際。彼以衣珠祕藏為物性之真源。草堂",
    "T33n1713_001:0555c16": "曰。般若之心是萬法之體。又曰。真空者。即靈",
    "T33n1713_001:0555c17": "妙心源。良由本是真如。一心與生滅合。名黎",
    "T33n1713_001:0555c18": "耶。變起根身器界色等諸法。推之無體歸於",
    "T33n1713_001:0555c19": "真心之空。則第一義空為諸法之本源。故曰",
    "T33n1713_001:0555c20": "真源。論曰。以有空義故一切法得成。經云。從",
    "T33n1713_001:0555c21": "無住本立一切法。鎮國曰。無住性空真如皆",
    "T33n1713_001:0555c22": "實相之異名。疏主又曰。令機證真源入果海",
    "T33n1713_001:0555c23": "也。則以果海為真源矣。素範者。素表無瑕範",
    "T33n1713_001:0555c24": "持自性。謂其體若&#x6C37;霜。性猶珠玉。在煩惱泥",
    "T33n1713_001:0555c25": "不改堅白。論云。如如體中過恒染法。皆悉空",
    "T33n1713_001:0555c26": "空無所有故。疏主曰。素範超情空有以茲雙",
    "T33n1713_001:0555c27": "泯。&#x51B2;漠者。&#x51B2;曰深玄。漠言廣遠。疏主又曰。",
    "T33n1713_001:0555c28": "廓無涯而超視聽。深無極而抗思議。論曰。超",
    "T33n1713_001:0555c29": "思惟之境絕窺竀之域。是豈筌&#x7F64;所能獲哉。",
    "T33n1713_001:0556a01": "筌者。取魚之器。&#x7F64;者。網兔之罝。以況談思與",
    "T33n1713_001:0556a02": "真理隔絕也。妙覺下二用妙即觀照般若也。",
    "T33n1713_001:0556a03": "鎮國曰。離覺所覺故名妙覺。經云。如來今得",
    "T33n1713_001:0556a04": "妙空明覺。論曰。覺心源故名究竟覺。又論曰。",
    "T33n1713_001:0556a05": "薩般若慧唯有覺照。無一一法而非覺故。疏",
    "T33n1713_001:0556a06": "主即曰。妙證真源之知慧也。玄猷者。猷者道",
    "T33n1713_001:0556a07": "也。因也。言此妙覺入真源之正道克妙果之",
    "T33n1713_001:0556a08": "深因故。下疏云。由斯妙慧翻生死過。盡至真",
    "T33n1713_001:0556a09": "空之際奧。頤者謂般若淵海深而不可極也。",
    "T33n1713_001:0556a10": "大論云。智慧大海唯佛窮底。超於言象者。經",
    "T33n1713_001:0556a11": "云。般若義者無名無說。又曰。真般若者清淨",
    "T33n1713_001:0556a12": "如虛空。無知無見無作無緣。古德云。體本絕",
    "T33n1713_001:0556a13": "待名說俱寂故。超言象也。前云筌&#x7F64;。乃言象",
    "T33n1713_001:0556a14": "之喻而互舉者。欲文妙耳。周易略例云。言生",
    "T33n1713_001:0556a15": "於象。故可以尋。言以觀象。象生於意。故可以",
    "T33n1713_001:0556a16": "尋。象以觀意。意以象盡。象以言著。故得意忘",
    "T33n1713_001:0556a17": "象。得象忘言。猶&#x7F64;者。所以在兔。得兔而忘",
    "T33n1713_001:0556a18": "&#x7F64;。筌者。所以在魚。得魚而忘筌。存言者非得",
    "T33n1713_001:0556a19": "象。存象者非得意。然彼欲學者捨詮而求旨",
    "T33n1713_001:0556a20": "也。今之疏者。乃謂妙空真覺理圓言偏畢",
    "T33n1713_001:0556a21": "竟不可說相故。疏主曰。渺渺玄猷名言罕尋",
    "T33n1713_001:0556a22": "其際。茫茫素範相見靡究其源。是則即言忘",
    "T33n1713_001:0556a23": "言即相忘相。非謂滌除萬物。相塞視聽。寂寥",
    "T33n1713_001:0556a24": "虛豁。然後為真者也。問曰。時然後言非其時",
    "T33n1713_001:0556a25": "而言謂之過言。且此教之興。欲令行者發大",
    "T33n1713_001:0556a26": "心修廣行。破外迴小斷障得果益眾生也。疏",
    "T33n1713_001:0556a27": "主何由約彼萬法之源妙覺極果而遽敘耶。",
    "T33n1713_001:0556a28": "答曰。欲顯修因同果地覺故。文殊創問本起",
    "T33n1713_001:0556a29": "之因。至聖首提究竟之果。若性非金玉雖琢",
    "T33n1713_001:0556b01": "不成寶器。故經云。不能了自心云何知正道。",
    "T33n1713_001:0556b02": "又問。苟敘首楞圓覺頓教深經可如高論。今",
    "T33n1713_001:0556b03": "此經者列屬五時漸教明矣。何以直敘真源",
    "T33n1713_001:0556b04": "妙覺。以漸濫頓寧無過乎。答曰。吾祖心遊大",
    "T33n1713_001:0556b05": "教妙悟圓宗。行行令了自心。字字朝宗頓旨。",
    "T33n1713_001:0556b06": "圓頓宗主華嚴祖師。豈與夫三時五時之學",
    "T33n1713_001:0556b07": "士。會權歸實之漸人。同日而語哉。又況一經",
    "T33n1713_001:0556b08": "之所宗萬行所由生也。雖真下二三諦以彰",
    "T33n1713_001:0556b09": "玄下疏云。令悟二諦中道生正見故空假皆",
    "T33n1713_001:0556b10": "中。色空無寄方為此經所宗。第一義諦之真",
    "T33n1713_001:0556b11": "空。故於中有二。初二諦存泯。文有二句。上句",
    "T33n1713_001:0556b12": "相違義故雙泯。下句相作不相礙義故雙存。",
    "T33n1713_001:0556b13": "鎮國曰。色空相望總有三義。一相違義。二不",
    "T33n1713_001:0556b14": "相礙義。三相作義。結云。此三無礙方曰真空。",
    "T33n1713_001:0556b15": "亦稱妙有義。記曰。所以真俗雙泯者。真者真",
    "T33n1713_001:0556b16": "空之理為真諦也。俗者色等諸法為俗諦也。",
    "T33n1713_001:0556b17": "又曰。但約緣起萬差為俗。無性一味為真。雙",
    "T33n1713_001:0556b18": "泯者以二諦不一相違義故。以俗害真。真泯。",
    "T33n1713_001:0556b19": "以真違俗。俗亡。互奪兩亡。是曰雙泯。又曰。",
    "T33n1713_001:0556b20": "此緣起法由性空故。令彼幻有亦不得有。是",
    "T33n1713_001:0556b21": "故一切唯是真空。經云。諸法畢竟空無有毫",
    "T33n1713_001:0556b22": "末相。又云。一切法空如劫盡燒等。大般若云。",
    "T33n1713_001:0556b23": "色等空故空中無色。依彼幻有非有之門。及",
    "T33n1713_001:0556b24": "依真空非不空門。說彼真空永害幻有。是故",
    "T33n1713_001:0556b25": "遂令俗相永盡而為真諦。又此緣起法由幻",
    "T33n1713_001:0556b26": "有相故。令彼真空亦成不空。唯是緣起幻有",
    "T33n1713_001:0556b27": "差別故。楞伽云。非遮滅復生相續因緣起故。",
    "T33n1713_001:0556b28": "攝論瑜伽等中明依他起法。永不是無。如是",
    "T33n1713_001:0556b29": "並依真空非空門。及依幻有非不有門。說彼",
    "T33n1713_001:0556c01": "緣有永非是空故。方為俗諦。如是二諦極相",
    "T33n1713_001:0556c02": "形奪方成本位。瓔珞云。世諦有故不空。真諦",
    "T33n1713_001:0556c03": "空故不有。故雙泯也。二諦恒存者。宗致曰。以",
    "T33n1713_001:0556c04": "若不緣生不無性。故謂緣有者。顯不自有。不",
    "T33n1713_001:0556c05": "自有者則是無性。又無自性者顯非自有。非",
    "T33n1713_001:0556c06": "自有者則是緣有。下經云。色即是空空即是",
    "T33n1713_001:0556c07": "色。論云。智障極盲闇。謂真俗別。執亦不得以",
    "T33n1713_001:0556c08": "性空故。而不許緣生以無緣生空不立故。論",
    "T33n1713_001:0556c09": "云。有為法空以從緣生故。又此是真空非斷",
    "T33n1713_001:0556c10": "空故。若待滅緣生方為空者。是則情中惡趣",
    "T33n1713_001:0556c11": "空也。是故以真奪俗俗盡而俗常存也。又亦",
    "T33n1713_001:0556c12": "不得許緣有故。違害真空。以若不空非是緣",
    "T33n1713_001:0556c13": "有。自若有者非緣生故。是故以俗害真真泯",
    "T33n1713_001:0556c14": "而真常存也。又不異有之空方為真空。不異",
    "T33n1713_001:0556c15": "空之有方是幻有。是故此二不二存泯同時",
    "T33n1713_001:0556c16": "也。空有下二。一味圓彰。圭山曰。謂一真心性",
    "T33n1713_001:0556c17": "非空非色。能空能色如鏡之明。是於二諦之",
    "T33n1713_001:0556c18": "後。加第一義諦。謂無性故緣生空亡也。緣生",
    "T33n1713_001:0556c19": "故無性有亡也。空有俱亡為一味法故云常",
    "T33n1713_001:0556c20": "顯。下疏曰。幻色存亡無礙真空。隱顯自在合",
    "T33n1713_001:0556c21": "為一味。圓通無寄是其法也。良以下三中道",
    "T33n1713_001:0556c22": "以顯妙。清涼曰。意明此中空有皆是中道。然",
    "T33n1713_001:0556c23": "幻有真空雖通三性。諸祖釋義多就依他以",
    "T33n1713_001:0556c24": "敘諸宗立義不同。諸教淺深&#x9008;異。而宣政之",
    "T33n1713_001:0556c25": "來奧義湮微。遂令駕說之流多抑深經以為",
    "T33n1713_001:0556c26": "權淺。今當先敘諸家所宗空有。令晝然在前",
    "T33n1713_001:0556c27": "後銷疏文。初言幻有者。亦名緣有妙有假有",
    "T33n1713_001:0556c28": "似有。宗致曰。此大乘內於緣生法二宗盛諍。",
    "T33n1713_001:0556c29": "一法相宗說此緣生決定不空。以有因緣之",
    "T33n1713_001:0557a01": "所生故。猶如幻事不可言無。若言空者應非",
    "T33n1713_001:0557a02": "緣生。如兔角等。又云。三論但破小乘外道。遍",
    "T33n1713_001:0557a03": "計實我實法。不破大乘依他起性。以是幻有",
    "T33n1713_001:0557a04": "非過失故。若此亦破則是斷滅惡趣空攝。非",
    "T33n1713_001:0557a05": "正法故。既是深過。明知緣生決定不無。攝論",
    "T33n1713_001:0557a06": "瑜伽深密經等決定說有不可違故。此乃始",
    "T33n1713_001:0557a07": "教相宗說。此幻有不許即空也。二空宗說。此",
    "T33n1713_001:0557a08": "緣生法決定是空。以從緣生必無自性。猶如",
    "T33n1713_001:0557a09": "幻事不可言有。若言有者則不從緣。不從緣",
    "T33n1713_001:0557a10": "故則非緣起之法也。又云。設使瑜伽等論所",
    "T33n1713_001:0557a11": "立。依他三論。亦破以諸緣生無不空故。若此",
    "T33n1713_001:0557a12": "不破見不亡故。理非盡故。此是始教空宗說。",
    "T33n1713_001:0557a13": "此幻有不得言有。若言其有則是病眼愚夫",
    "T33n1713_001:0557a14": "所取。法執未盡也。三法性宗說。此幻有從緣",
    "T33n1713_001:0557a15": "無性。如幻化人非無幻化人。幻化人非真故。",
    "T33n1713_001:0557a16": "云幻有。亦名妙有。以非有為有故名妙有。又",
    "T33n1713_001:0557a17": "曰。以即空之色為妙色。由了無色而現色故",
    "T33n1713_001:0557a18": "成妙色。又曰。即空之有方為具德之有。又曰。",
    "T33n1713_001:0557a19": "幻有義者是則非有非不有名為幻有。又云。",
    "T33n1713_001:0557a20": "不墮一邊為俗諦中道等。此乃法性宗約空",
    "T33n1713_001:0557a21": "有相。即以顯幻有義也。次言真空者。一法相",
    "T33n1713_001:0557a22": "宗約彼遍計所執。密意說言諸法自性皆空。",
    "T33n1713_001:0557a23": "翻彼小乘而空六識依圓。是有不得即空遍",
    "T33n1713_001:0557a24": "計。是空但是空無亦曰真空。二空宗說。心境",
    "T33n1713_001:0557a25": "俱空平等一味。圭&#x5CEF;曰。以諸法無性即名真",
    "T33n1713_001:0557a26": "理。如幻花無體。即是太虛。又引門論云。大分",
    "T33n1713_001:0557a27": "深義所謂空也。假名及中道但就空說。清涼",
    "T33n1713_001:0557a28": "曰。三論宗云。妄說為有真諦故空。依計是俗",
    "T33n1713_001:0557a29": "俗故是有。圓成是真真故是空。從緣生法決",
    "T33n1713_001:0557b01": "無自性。故曰真空。若言有者。即是法執。智光",
    "T33n1713_001:0557b02": "竺汰康朗諸師之所宗也。汰法師本無論曰。",
    "T33n1713_001:0557b03": "非有有即無非無無即無。故曰真空。所以肇",
    "T33n1713_001:0557b04": "公作不真空論演義釋。其題曰。此中真空非",
    "T33n1713_001:0557b05": "是對妙有之真空。此真空是所破病。彼謂真",
    "T33n1713_001:0557b06": "諦一向無物為真空故。肇公以不不之云不",
    "T33n1713_001:0557b07": "一向是無物故。曰不真空。又曰。此但得三論",
    "T33n1713_001:0557b08": "一分空義耳。草堂曰。彼且不立真何況於妄。",
    "T33n1713_001:0557b09": "以真諦為真空也。三法性宗所說真空。鎮國",
    "T33n1713_001:0557b10": "曰。即色之空方曰真空。亦稱妙有。又曰。要皆",
    "T33n1713_001:0557b11": "即有之空。方為具德之空。又曰非空之空為",
    "T33n1713_001:0557b12": "具德耳。此即法性宗所顯中道之真空也。次",
    "T33n1713_001:0557b13": "銷疏文。文有四節。初對總融空有以顯中道。",
    "T33n1713_001:0557b14": "所以前科三諦圓通。空有一味者。良由幻有",
    "T33n1713_001:0557b15": "真空無二為中道故。一疏結成中道云。非空",
    "T33n1713_001:0557b16": "非有是中道義。鈔云。然其正意合真空二義。",
    "T33n1713_001:0557b17": "總名非空。合幻有二義總名非有。空有不二",
    "T33n1713_001:0557b18": "故為中道。真空二義即空與非空。幻有二義",
    "T33n1713_001:0557b19": "即有與非有也。言真空者。清涼曰。由無性故",
    "T33n1713_001:0557b20": "空。是空義緣生故空。是空之所以。所以即是",
    "T33n1713_001:0557b21": "因緣。謂何以無性得成空義。釋云。由從緣生",
    "T33n1713_001:0557b22": "所以無性。是故緣生無性。是空之所以。既是",
    "T33n1713_001:0557b23": "從緣生法無性故空。故曰真空。而又不待壞",
    "T33n1713_001:0557b24": "彼差別法體然後方空。是故真空未&#x751E;不有。",
    "T33n1713_001:0557b25": "又即此有法緣生無性。便名真空。故云。即有",
    "T33n1713_001:0557b26": "以辨於空。言幻有者。清涼曰。緣生故有是有",
    "T33n1713_001:0557b27": "義。無性故有是有之所以。又曰。何以緣生得",
    "T33n1713_001:0557b28": "為有義。釋云。特由無定性故方始從緣而成",
    "T33n1713_001:0557b29": "幻有。是故無性是有所以。既是從緣無性之",
    "T33n1713_001:0557c01": "有。則此有常無自性。故云。幻有未始不空。又",
    "T33n1713_001:0557c02": "即此無性舉體從緣而成於有。是故即空以",
    "T33n1713_001:0557c03": "明於有。然此疏文直明真空。是即幻有之真",
    "T33n1713_001:0557c04": "空。幻有是即真空之幻有。故云。總融空有以",
    "T33n1713_001:0557c05": "顯中道。有空下二別融空有以顯中道。即於",
    "T33n1713_001:0557c06": "幻有真空之上。各顯一中道義也。初言有者。",
    "T33n1713_001:0557c07": "是指幻法自體即幻有上非不有義也。次言",
    "T33n1713_001:0557c08": "空有者。謂此幻法從緣無性。即空之有。是空",
    "T33n1713_001:0557c09": "家之有。故言空有。故不有者。以其舉體全空",
    "T33n1713_001:0557c10": "無所有故。即幻有上非有義也。非有非不有",
    "T33n1713_001:0557c11": "無二為一幻有。宗致曰。一非有義。謂舉體全",
    "T33n1713_001:0557c12": "空無所有故。二非不有義。謂不待壞彼差別",
    "T33n1713_001:0557c13": "相故。大品云。諸法無所有如是有。是故非有",
    "T33n1713_001:0557c14": "非不有。名為幻有。次云空者。是指真空上非",
    "T33n1713_001:0557c15": "不空義也。言有空者。謂此真空是緣生無性",
    "T33n1713_001:0557c16": "之空。即有之空。是有家之空。故云有空。故不",
    "T33n1713_001:0557c17": "空者。不待滅緣生方為空。故全有之空故不",
    "T33n1713_001:0557c18": "空也。即真空之上非空義也。非空非不空無",
    "T33n1713_001:0557c19": "二為一真空。宗致曰。二真中亦二義。一非空",
    "T33n1713_001:0557c20": "義謂以空無空相故。二非不空義謂餘一切",
    "T33n1713_001:0557c21": "相無不盡故。是故非空非不空名為真空。經",
    "T33n1713_001:0557c22": "云。空不空不可得名曰真空。中論云。無性法",
    "T33n1713_001:0557c23": "亦無一切法空故。宗致合此有五重中道。一",
    "T33n1713_001:0557c24": "謂非有則是非不有。以此無二為幻有。莊嚴",
    "T33n1713_001:0557c25": "論云。無體非無體非無體即體無體體無二。",
    "T33n1713_001:0557c26": "是故說是幻。此以無體為幻體故說無二。由",
    "T33n1713_001:0557c27": "此無二不墮一邊故名中道。此是俗諦中道。",
    "T33n1713_001:0557c28": "二真中非空即是非不空。以此無二為真空",
    "T33n1713_001:0557c29": "雙離二邊。名為中道。此是真諦中道。三幻中",
    "T33n1713_001:0558a01": "非有則真中非不空義。幻中非不有則真中",
    "T33n1713_001:0558a02": "非空義。以並無二故。由此無二與前無二復",
    "T33n1713_001:0558a03": "無二。是故二諦俱融不墮一邊。名為中道。此",
    "T33n1713_001:0558a04": "是二諦中道。四幻中非有與真中非空融無",
    "T33n1713_001:0558a05": "二故。名為中道。此是非有非空之中道。經云。",
    "T33n1713_001:0558a06": "非有非無名為中道。五幻中非不有則是真",
    "T33n1713_001:0558a07": "中非不空。此則非非有非非無之中道。謂絕",
    "T33n1713_001:0558a08": "中之中也。是故二諦鎔融妙絕中邊。是其意",
    "T33n1713_001:0558a09": "也。此中初二中道是空有別融。後三二諦交",
    "T33n1713_001:0558a10": "絡以顯中道也。不空下三顯正揀非。以明中",
    "T33n1713_001:0558a11": "道言不空等者。即無性故。空緣生故。空為真",
    "T33n1713_001:0558a12": "空也。鎮國云。顯正也。空而非斷者非無見斷",
    "T33n1713_001:0558a13": "見之空。鎮國云。揀非也。斷見之無是定性之",
    "T33n1713_001:0558a14": "無。定無則著斷。今緣生故空非是定無。無性",
    "T33n1713_001:0558a15": "故空亦非定無。定無者一向無物。如龜毛兔",
    "T33n1713_001:0558a16": "角。今但從緣無性故非定無。是故空而非斷",
    "T33n1713_001:0558a17": "也。不有等者。亦先顯正後揀非。不有之有者。",
    "T33n1713_001:0558a18": "即無性故有緣生故有。此二種有並非常見",
    "T33n1713_001:0558a19": "之有。常見之有是定性有。今從緣無性之有。",
    "T33n1713_001:0558a20": "非定性有。顯是幻有顯正也。既非定性之有。",
    "T33n1713_001:0558a21": "故云有而不常揀非也。則是真空妙有離斷",
    "T33n1713_001:0558a22": "常之中道也。四執下四離謗。具德以顯中道。",
    "T33n1713_001:0558a23": "鎮國曰。中道者非唯非有非無而非斷非常",
    "T33n1713_001:0558a24": "等。皆中道也。四執者亦云。四謗。鎮國謂。定",
    "T33n1713_001:0558a25": "有者增益謗。定無者損減謗。亦有亦無相違",
    "T33n1713_001:0558a26": "謗。非有非無戲論謗。一異俱不俱常無常等。",
    "T33n1713_001:0558a27": "皆曰四謗。如情所封定執四句。故皆成謗。般",
    "T33n1713_001:0558a28": "若離四句不可以有無取故。今四執既亡即",
    "T33n1713_001:0558a29": "成四德。吾祖又曰。然皆具德不成四謗。謂此",
    "T33n1713_001:0558b01": "四句即是具德以稱真故。不同情計。又曰。盡",
    "T33n1713_001:0558b02": "有之空盡空之有。方為具德。又皆即有之空",
    "T33n1713_001:0558b03": "方為具德之空。即空之有方為具德之有。又",
    "T33n1713_001:0558b04": "隨一句必具餘三。若隨闕者則非具德。百非",
    "T33n1713_001:0558b05": "斯遣者。論曰。百非非非千是非是。非百非背",
    "T33n1713_001:0558b06": "千是非非。中中背背天天。演水之談。足斷而",
    "T33n1713_001:0558b07": "止。審慮之量。手亡而住。可謂般若二諦中道",
    "T33n1713_001:0558b08": "之大宗也。古云。境智餘科不貫義似未安。故",
    "T33n1713_001:0558b09": "不欲循其轍也。上來正敘幽深竟。般若下二",
    "T33n1713_001:0558b10": "結歸玄旨。夫般若虛玄者。蓋群詮之宗極真",
    "T33n1713_001:0558b11": "一之無差。一十六會之格言。二十四年之雅",
    "T33n1713_001:0558b12": "誥。性理幽微超情離見獨拔於有名之表。穎",
    "T33n1713_001:0558b13": "脫於曳尾之塗。玄雖玄矣。妙復妙焉。不亦罄",
    "T33n1713_001:0558b14": "於茲序哉。故云。斯之謂歟。若歷下二別歎真",
    "T33n1713_001:0558b15": "詮顯。曲盡妙旨二。初通明廣略二。初示文。若",
    "T33n1713_001:0558b16": "歷等者。謂歷色心等事備陳正理。則有八部",
    "T33n1713_001:0558b17": "二十萬頌。頌有四種。一阿耨窣&#x89A9;婆此云數",
    "T33n1713_001:0558b18": "字頌。不論長行。但數三十二字。則云一頌。二",
    "T33n1713_001:0558b19": "伽陀此云諷頌。亦云直頌。直以偈頌諷美法",
    "T33n1713_001:0558b20": "門故。三祇夜此云應頌。應前長行頌故。四",
    "T33n1713_001:0558b21": "集施頌積集法義令誦持故。今即初也。若撮",
    "T33n1713_001:0558b22": "下即略經也。樞謂門樞。爾雅曰。制扇以柎門",
    "T33n1713_001:0558b23": "傍曰樞。即俗呼門準是也。又言行乃君子之",
    "T33n1713_001:0558b24": "樞機。蓋言華屋之要四體之本也。以況八",
    "T33n1713_001:0558b25": "部所詮頓實之旨。斯經盡之。故曰。撮其樞要",
    "T33n1713_001:0558b26": "理盡一十四行。行即十七字之行耳。理趣般",
    "T33n1713_001:0558b27": "若序云。此經並乃覈諸會之旨歸。綰積篇之",
    "T33n1713_001:0558b28": "宗緒。清涼曰。明是六百卷理趣也。今經亦六",
    "T33n1713_001:0558b29": "百卷之樞要矣。是知下二顯意二。初廣略由",
    "T33n1713_001:0558c01": "機。疏主曰。機緣感異聖應所以殊分論說。廣",
    "T33n1713_001:0558c02": "自力根略自根力。如來則以廣說修多羅略",
    "T33n1713_001:0558c03": "說修多羅以應之。故曰。廣略隨緣。緣者機緣",
    "T33n1713_001:0558c04": "也。超言下二理圓俱現。疏主又曰。聖應雖殊",
    "T33n1713_001:0558c05": "不思議一。經云。譬如癡人畏空而走。經恒沙",
    "T33n1713_001:0558c06": "劫不能得出。在所至處不離虛空。良以真空",
    "T33n1713_001:0558c07": "妙宗性無不在故。能俱現矣般若下二別敘。",
    "T33n1713_001:0558c08": "今經二。初妙讚投機。昏衢苦海以喻有情奔",
    "T33n1713_001:0558c09": "馳生死無智慧明。五苦八苦不得邊底也。高",
    "T33n1713_001:0558c10": "炬迅航以況斯經。三無相慧拯接物機導引",
    "T33n1713_001:0558c11": "迷徒。群修多羅莫比斯最。然則下二聊示經",
    "T33n1713_001:0558c12": "目二。初略提綱要。般若等者。肇公曰。然則智",
    "T33n1713_001:0558c13": "有窮幽之鑒而無知焉。神有應會之用而無",
    "T33n1713_001:0558c14": "慮焉。神無慮故能獨王於世表。智無知故能",
    "T33n1713_001:0558c15": "玄照於事外。經云。般若無知無所不知。則觀",
    "T33n1713_001:0558c16": "照實相也。波羅下功者。功用也。謂漉人天龍",
    "T33n1713_001:0558c17": "渡生死海置涅槃岸。乃斯妙慧之功用也。心",
    "T33n1713_001:0558c18": "顯等者。讚能詮經略能攝廣之妙勝也。如圓",
    "T33n1713_001:0558c19": "覺題中修多羅了義五字。是故圭山科下六",
    "T33n1713_001:0558c20": "字總屬能詮。鈔曰。上五字是比對諸經歎此",
    "T33n1713_001:0558c21": "經殊勝。意顯圓覺一經是修多羅藏中了義",
    "T33n1713_001:0558c22": "之經。今疏主特彰一十四行。是六百卷中之",
    "T33n1713_001:0558c23": "要妙。意言是般若部中之心。如人心藏是",
    "T33n1713_001:0558c24": "一身之要也。前已廣敘所詮甚深故。此特顯",
    "T33n1713_001:0558c25": "能詮文字。般若如精耀氣絲焉。蓋順譯主獨",
    "T33n1713_001:0558c26": "就喻彰經。乃等者。線能貫華。經能持緯。聖宣",
    "T33n1713_001:0558c27": "法義。經以貫之也。從法下二以義結成般若",
    "T33n1713_001:0558c28": "法也。心乃喻焉。心經為詮般若為旨。結為題",
    "T33n1713_001:0558c29": "目矣。將釋下二開章釋文二。初標列章門。五",
    "T33n1713_001:0559a01": "門者。疏從經略門止五焉。前三義門。後二正",
    "T33n1713_001:0559a02": "釋。以經題目即本文故。然此五門生起有緒。",
    "T33n1713_001:0559a03": "初教興者。夫聖人言不虛發。動必有由。非大",
    "T33n1713_001:0559a04": "因緣莫興斯教。教雖無量不出二藏。三藏權",
    "T33n1713_001:0559a05": "實教門。雖知深旨未悉所崇。宗趣既明。須知",
    "T33n1713_001:0559a06": "題目綱要。已彰在文難曉。五章生起。其略如",
    "T33n1713_001:0559a07": "是。初教下二依門解釋五。初教興二。初生起",
    "T33n1713_001:0559a08": "大意。教興者。論問曰。佛以何因緣故說般若",
    "T33n1713_001:0559a09": "波羅蜜經。諸佛不以無事及小事因緣而自",
    "T33n1713_001:0559a10": "發言。譬如須彌山王不以無事及小事因緣",
    "T33n1713_001:0559a11": "故動。今以何等大因緣故。說般若波羅蜜經。",
    "T33n1713_001:0559a12": "故疏引此生起教興大意。一謂下二開章別",
    "T33n1713_001:0559a13": "釋二。初正釋四。初破邪迴小。謂末伽黎等廣",
    "T33n1713_001:0559a14": "起有無等見。行於理外。世尊說般若等經破",
    "T33n1713_001:0559a15": "實我法化令入道。二者鹿園之器方等彈呵",
    "T33n1713_001:0559a16": "漸已成熟。般若之經廣說諸法自性皆空。翻",
    "T33n1713_001:0559a17": "彼小乘引令入大故。大品云。若人欲得阿羅",
    "T33n1713_001:0559a18": "漢果。當學般若波羅蜜等。疏主曰。九十五種",
    "T33n1713_001:0559a19": "競扇邪風。一十八部爭揮爝火。遂使真空慧",
    "T33n1713_001:0559a20": "日匿輝昏雲。般若玄珠惑茲魚目。三令下二",
    "T33n1713_001:0559a21": "顯理成行。前二顯理。次三成行。令小等者。即",
    "T33n1713_001:0559a22": "下三亂意人。為說般若令意淨入理也。四令",
    "T33n1713_001:0559a23": "悟下正見者。令信解真正了悟。中真不執定",
    "T33n1713_001:0559a24": "實色空。方名正見。二諦中道者。以是此經之",
    "T33n1713_001:0559a25": "所詮故。義記云。二論宗於般若通。以二諦中",
    "T33n1713_001:0559a26": "道而為其宗。彼文具彰真俗空有與奪存壞。",
    "T33n1713_001:0559a27": "以明緣有性空。或相奪全盡。或相與全存。或",
    "T33n1713_001:0559a28": "自壞自存無有障礙。若相與門則不壞有之",
    "T33n1713_001:0559a29": "空。與彼不壞空之有理不雜。故成非一門。若",
    "T33n1713_001:0559b01": "相奪門則此壞有之空。與盡空之有全。奪故",
    "T33n1713_001:0559b02": "非一也。若各自存門則不相。是故非一也。若",
    "T33n1713_001:0559b03": "各自壞門則無一。可一故非一也。以存壞",
    "T33n1713_001:0559b04": "無礙二理不雜。不墮邊故不失中道。是謂二",
    "T33n1713_001:0559b05": "諦中道也。非異之義如彼所明。又非一與非",
    "T33n1713_001:0559b06": "異復無有二。以緣起無二故。以壞有之空即",
    "T33n1713_001:0559b07": "是盡空之有。無障礙故。極相違反。還極相順。",
    "T33n1713_001:0559b08": "是故相奪相與復無有二。鎔融無礙也。由非",
    "T33n1713_001:0559b09": "一即非異故。即二諦為中道。由非異即非一",
    "T33n1713_001:0559b10": "故。即中道為二諦。又非一與非異亦非一。是",
    "T33n1713_001:0559b11": "故即非一之非異與即非異之非一。義不雜",
    "T33n1713_001:0559b12": "故。而非一也。謂不異中之二不異二之中。融",
    "T33n1713_001:0559b13": "通不雜故非中非二。具足中二。是謂中邊無",
    "T33n1713_001:0559b14": "障無礙之中道。令悟此故斯教興也。五顯等",
    "T33n1713_001:0559b15": "者。此下欲成勝行故演斯經。以淨信大心萬",
    "T33n1713_001:0559b16": "行之本。又發三心修十信即是行故。佛德者。",
    "T33n1713_001:0559b17": "常等四德及佛地河沙真淨功德。義同華嚴。",
    "T33n1713_001:0559b18": "舉果勸樂生信心也。問覺鈔說空宗佛德空",
    "T33n1713_001:0559b19": "云諸部般若中百門論首末皆是。又引此經",
    "T33n1713_001:0559b20": "無所得等。皆曰彼義。何由今說常樂等德答",
    "T33n1713_001:0559b21": "彼成智光此順疏主。下辨所得中。云德無不",
    "T33n1713_001:0559b22": "備故。非佛德空也。大菩提心者。即直等三",
    "T33n1713_001:0559b23": "心深廣。行者離相為深。隨相為廣。般若具明",
    "T33n1713_001:0559b24": "二行故。八令下三斷障得果二障二果。並如",
    "T33n1713_001:0559b25": "下說。十流下四傳芳萬古。此為未來等蒙益",
    "T33n1713_001:0559b26": "也。略說下二結指第二下二明藏攝二。初藏",
    "T33n1713_001:0559b27": "攝三藏者。謂經律論也。通稱藏者。以含攝故。",
    "T33n1713_001:0559b28": "謂攝一切所應知義攝。即包含故。契經者。謂",
    "T33n1713_001:0559b29": "契理契機貫穿攝化。即貫穿言教攝持所化",
    "T33n1713_001:0559c01": "也。經非餘二故。契經攝二藏者。則約大小以",
    "T33n1713_001:0559c02": "分。今非二乘故。菩薩藏收。權實下二教攝。鎮",
    "T33n1713_001:0559c03": "國曰。由前經藏有權實等故有此門。然疏主",
    "T33n1713_001:0559c04": "述作隨宜制度事非一準。且華嚴備張五教",
    "T33n1713_001:0559c05": "起信無差。唯約四宗斯經但明權實。梵網獨",
    "T33n1713_001:0559c06": "開化制。蓋以欲和陽春之高唱乃追玉舌之",
    "T33n1713_001:0559c07": "旨歸。然則門門刃解東流義義&#x6C37;鎔。三藏戒",
    "T33n1713_001:0559c08": "經具說重輕。僉明持犯約化制以釋通。豈非",
    "T33n1713_001:0559c09": "得旨。般若&#x7AEA;貫二時橫通五教。有帶有雙談",
    "T33n1713_001:0559c10": "空談有彰權實以明之。可稱絕唱。且一大藏",
    "T33n1713_001:0559c11": "經雖皆佛說。然有就機方便權宜說。有稱性",
    "T33n1713_001:0559c12": "決了真實說。今經決了真實故云實教攝也。",
    "T33n1713_001:0559c13": "但以權實多門理須略辨。約說有三。一就五",
    "T33n1713_001:0559c14": "教。前四皆權後一方實。此如孔目教章等說。",
    "T33n1713_001:0559c15": "二者前二為權後三皆實。如華嚴圓覺等疏",
    "T33n1713_001:0559c16": "所說。三者淨土說為真實娑婆談是權宜。如",
    "T33n1713_001:0559c17": "修證儀說疏依第二。問般若談空以空為始。",
    "T33n1713_001:0559c18": "始固屬權故。政觀以來議斯權實眾說不同。",
    "T33n1713_001:0559c19": "或約大小或約通別。或曰。教果是權理行是",
    "T33n1713_001:0559c20": "實。何以記皆不敘。答曰。論云。從得道夜乃至",
    "T33n1713_001:0559c21": "涅槃。常說般若。斯經權實雙彰漸頓兼唱諸",
    "T33n1713_001:0559c22": "宗判釋不同。故使後賢多誤。今將具列以罄",
    "T33n1713_001:0559c23": "源流。一戒賢論師曰。依遍計所執而說諸法",
    "T33n1713_001:0559c24": "自性皆空。依他圓成猶未說有。即判般若等",
    "T33n1713_001:0559c25": "經中百等論。說六識空多談空理。屬第二時",
    "T33n1713_001:0559c26": "法界無差。論疏依此以判般若等經。屬第二",
    "T33n1713_001:0559c27": "宗攝。二智光論師曰。第三時中方為上根說",
    "T33n1713_001:0559c28": "無相大乘。謂此緣生即是性空平等一相。依",
    "T33n1713_001:0559c29": "計是有圓成是空。依此以判般若等經。總破",
    "T33n1713_001:0560a01": "大小法相八識俱空多說空理。圓覺疏等敘",
    "T33n1713_001:0560a02": "彼所判。般若等經中百等論屬於空宗。始教",
    "T33n1713_001:0560a03": "所攝。三吾祖鎮國大和尚曰。若唯說法華為",
    "T33n1713_001:0560a04": "實則抑諸部般若了義大乘之經。般若離四",
    "T33n1713_001:0560a05": "句何曾存空。般若不壞四句豈無妙有。是知",
    "T33n1713_001:0560a06": "實相般若即是正因佛性。觀照般若即為了",
    "T33n1713_001:0560a07": "因。大品仁王理趣等經。皆屬終教。四者諸祖",
    "T33n1713_001:0560a08": "皆曰。二邊既離中道不存心境兩亡。亡絕亦",
    "T33n1713_001:0560a09": "絕。般若現前。已當八部無相六乘之極致。鎮",
    "T33n1713_001:0560a10": "國曰。即同智照無二亦同頓教。文殊問光讚",
    "T33n1713_001:0560a11": "放光等經。諸祖並曰。頓教。五鎮國曰。大品",
    "T33n1713_001:0560a12": "云。一切法趣色即一切皆色。一中具一切。即",
    "T33n1713_001:0560a13": "事事無礙般若義。該五教即具圓矣。而疏主",
    "T33n1713_001:0560a14": "以戒賢智光二宗所判。真諦之空非第一義",
    "T33n1713_001:0560a15": "空。故不攝此義。當後三故言實攝。若約今經",
    "T33n1713_001:0560a16": "顯詮分齊者。鎮國云。若以三觀就心經意。色",
    "T33n1713_001:0560a17": "不異空明俗不異真。空不異色明真不異俗。",
    "T33n1713_001:0560a18": "色空相即明是中道。為空假中之三觀。疏中",
    "T33n1713_001:0560a19": "亦以三觀釋經。當前第三義也。又云。以會色",
    "T33n1713_001:0560a20": "觀中明色不異空等。明空即色中明空。不異",
    "T33n1713_001:0560a21": "色等。第三觀但合前二。第四拂前四。向相現",
    "T33n1713_001:0560a22": "真空相不生不滅。無智亦無得真空觀備矣。",
    "T33n1713_001:0560a23": "貞元判同頓教。即前第四義也。前疏廣敘中",
    "T33n1713_001:0560a24": "道。下文備彰相作相成。互存互泯無礙自在。",
    "T33n1713_001:0560a25": "圓中同教。經詮堅實一心即圓覺妙心。含圓",
    "T33n1713_001:0560a26": "別矣。皆前第五義也。疏文經旨明若矚日。別",
    "T33n1713_001:0560a27": "議權實者。惑亦甚焉。第三下三明宗趣二。初",
    "T33n1713_001:0560a28": "唱章釋名。宗者崇也。尚也。今云。語之所表",
    "T33n1713_001:0560a29": "者。即此經表彰表顯之崇。崇尚也。趣者趣向",
    "T33n1713_001:0560b01": "也。即宗意所歸趣之處也。然先下二總別演",
    "T33n1713_001:0560b02": "義二。先總。總以等者。大論云。說智及智處智",
    "T33n1713_001:0560b03": "智皆般若。曉公曰。此中即顯三種般若說。智",
    "T33n1713_001:0560b04": "者文字般若。及智處者。實相般若。智智即觀",
    "T33n1713_001:0560b05": "照般若。是三皆此經之宗。一貫等者。古德曰。",
    "T33n1713_001:0560b06": "妙心湛寂無相而相。謂之實相。實相隨緣為",
    "T33n1713_001:0560b07": "諸法之真性。肇公云。實相法性性空緣會本",
    "T33n1713_001:0560b08": "無一義耳。二觀照等者。即正體智等無相離",
    "T33n1713_001:0560b09": "分別之慧也。三即文字般若。孔目云。熟教有",
    "T33n1713_001:0560b10": "三種智。謂實相般若智等。清涼曰。清涼法界",
    "T33n1713_001:0560b11": "相宗不得名智。法性宗中亦名為智。即此實",
    "T33n1713_001:0560b12": "相也。或說五種般若不離此三。故云不越等。",
    "T33n1713_001:0560b13": "別亦下後別一教義。對深窮教海志在見理",
    "T33n1713_001:0560b14": "成智也。二境智對諦觀正理意。其破惑發智",
    "T33n1713_001:0560b15": "矣。三因果對因行。即觀照妙慧也。果德為趣",
    "T33n1713_001:0560b16": "非佛德空矣。然別宗如此。其通宗者。般若以",
    "T33n1713_001:0560b17": "無相為宗。清涼曰。無相宗含於三教。謂始教",
    "T33n1713_001:0560b18": "頓教實教。今經正當頓實。若深必該淺。義或",
    "T33n1713_001:0560b19": "可通。第四下四釋題三。初唱章。二演義三。初",
    "T33n1713_001:0560b20": "分教義二。初辨詮旨。謂般若心者。標舉也。是",
    "T33n1713_001:0560b21": "所之詮義者。判釋也。判此題中心及般若等",
    "T33n1713_001:0560b22": "言。皆屬所詮之法。即下無罣礙心也。不空譯",
    "T33n1713_001:0560b23": "云。菩薩有般若波羅蜜多心。名普遍智藏。乃",
    "T33n1713_001:0560b24": "至色性是空空性是色等。即心是所詮法。明",
    "T33n1713_001:0560b25": "矣。圭山曰。藏和尚般若心經疏作所詮義釋",
    "T33n1713_001:0560b26": "心字。意云。般若之心是萬法之體故云心也。",
    "T33n1713_001:0560b27": "會同堅實用釋圓覺妙心。揀云。不同緣慮集",
    "T33n1713_001:0560b28": "起之義。又曰。肉團&#x9E81;淺不必揀也。故云。所詮",
    "T33n1713_001:0560b29": "之義經之等者。詮上般若心也。佛地論云。能",
    "T33n1713_001:0560c01": "貫能攝故名為經。又曰。應知此中宣說佛地",
    "T33n1713_001:0560c02": "饒益有情。依所詮義名佛地經。且能所詮釋",
    "T33n1713_001:0560c03": "經題者。本出親光。而四明禮公乃言。大違佛",
    "T33n1713_001:0560c04": "理。智者位居五品。親光登地菩薩位望相遼。",
    "T33n1713_001:0560c05": "如一輕塵較大地土。而輒是彼非此不知其",
    "T33n1713_001:0560c06": "可也。若心作喻釋。即心經二字是能詮教也。",
    "T33n1713_001:0560c07": "二結離合即能等者。依所詮義立能詮名。三",
    "T33n1713_001:0560c08": "摩娑釋依主得名。補盧沙聲屬聲受稱。二就",
    "T33n1713_001:0560c09": "下二析法喻二。初約所詮以指法。就上所詮",
    "T33n1713_001:0560c10": "義中。復取心字以喻能詮教勝。唯般若等是",
    "T33n1713_001:0560c11": "所詮之法。故不言所喻。復云。所詮是知實相",
    "T33n1713_001:0560c12": "觀照非所喻也。獨將一十四行文字般若為",
    "T33n1713_001:0560c13": "所喻。故但言所引之喻。不言能喻心之下二",
    "T33n1713_001:0560c14": "歎能詮以引喻。此乃譯人之意非疏主正義。",
    "T33n1713_001:0560c15": "故慈恩云。般若波羅蜜多者。大經之通名。心",
    "T33n1713_001:0560c16": "經者。此經之別稱。般若之心經也。草堂曰。亦",
    "T33n1713_001:0560c17": "作能詮教釋。意云。此半紙之經是六百卷之",
    "T33n1713_001:0560c18": "中也。即紇利陀耶此云肉團心。引而為喻。喻",
    "T33n1713_001:0560c19": "此略經是大部之心藏也。即文字般若是所",
    "T33n1713_001:0560c20": "喻。心之一字是能喻也。即般下法合以彰要。",
    "T33n1713_001:0560c21": "謂六百卷二十萬頌之內也。統要等者。幽讚",
    "T33n1713_001:0560c22": "曰。甄綜精微纂綱賾事。雖萬象統即色而為",
    "T33n1713_001:0560c23": "空。道縱千門貫無智而兼得。採廣文之祕旨。",
    "T33n1713_001:0560c24": "標貞心以為稱也。況人等者。況譬也。如人百",
    "T33n1713_001:0560c25": "體心為其主。故經云。心如帝。三喻此略。經唯",
    "T33n1713_001:0560c26": "談妙最餘藏六腑喻廣說。經兼被二乘亦該",
    "T33n1713_001:0560c27": "權淺。豈似此經中道鎔融。唯終唯頓文略義",
    "T33n1713_001:0560c28": "深。括盡玄奧故云。統極之本。然泛論心者。",
    "T33n1713_001:0560c29": "有其四種。一紇利陀耶即肉團心。二緣慮心",
    "T33n1713_001:0561a01": "謂八識。俱能緣慮自分境故。三質多謂集起",
    "T33n1713_001:0561a02": "心。即第八識。集諸種子起現行故。四乾栗陀。",
    "T33n1713_001:0561a03": "此云堅實心。若作所詮則當第四堅實。約法",
    "T33n1713_001:0561a04": "以解心也。作能詮釋則當第一肉團。約喻以",
    "T33n1713_001:0561a05": "解心也。且圭山出。自大唐。非後人救過而穿",
    "T33n1713_001:0561a06": "鑿也。顯矣。近代嶽公而謂疏主不知約法以",
    "T33n1713_001:0561a07": "解心陋哉。坐井而觀天曰天小者也。三就下",
    "T33n1713_001:0561a08": "三明體用二。初翻名以顯體。即就前所詮法",
    "T33n1713_001:0561a09": "中。非所喻文字般若中也。體用分二者。然體",
    "T33n1713_001:0561a10": "用多門略明三義。一寂體照用則實相觀照",
    "T33n1713_001:0561a11": "為體用也。放光云。般若無所有相無生滅相。",
    "T33n1713_001:0561a12": "此明寂體無相也。道行云。般若無所知無所",
    "T33n1713_001:0561a13": "見。此顯照用無知也。二權實二智以分體用。",
    "T33n1713_001:0561a14": "實智照真內鑒而無知體也。權智涉俗外應",
    "T33n1713_001:0561a15": "而無慮用也。三直就大乘以明體用。則以當",
    "T33n1713_001:0561a16": "法包含為體。運載功能為用。疏主曰。體用合",
    "T33n1713_001:0561a17": "說故云大乘。三大二運即其義也。又疏主明",
    "T33n1713_001:0561a18": "乘體中。則以無分別智所依真如互為兼。正",
    "T33n1713_001:0561a19": "攝餘勝行為乘體。性明業用中。乃約三佛性",
    "T33n1713_001:0561a20": "中自性為所乘。引出為能乘至得果。為所至",
    "T33n1713_001:0561a21": "處。又約運因成果等義。為乘業用。然今此疏。",
    "T33n1713_001:0561a22": "乃取到岸為用。證真為體。正用第三兼之前",
    "T33n1713_001:0561a23": "二。若以翻盡為用照源作體。則通用二三該",
    "T33n1713_001:0561a24": "之。第一般若等者。譯梵成唐。即神等者。靈知",
    "T33n1713_001:0561a25": "不測曰神。穎脫眾妄曰悟。超名言之表曰玄。",
    "T33n1713_001:0561a26": "出相見之鄉稱奧。以無得無智之般若。會契",
    "T33n1713_001:0561a27": "離性離相之真源。本覺自知照體。獨立絕知",
    "T33n1713_001:0561a28": "會忘能所。本心挺現不由他悟。故證而稱妙",
    "T33n1713_001:0561a29": "也。若以真源為實相。則般若但目觀照文字。",
    "T33n1713_001:0561b01": "若約一法多名則理智互出。以無智外之如",
    "T33n1713_001:0561b02": "故。真源即般若。亦無如外之智。故智慧即真",
    "T33n1713_001:0561b03": "源矣。波羅下二會梵以彰用。波羅者譯梵成",
    "T33n1713_001:0561b04": "唐。既以到岸為用。正約運因成果也。而義有",
    "T33n1713_001:0561b05": "三。一由斯妙慧者。運行令增也二生死過盡",
    "T33n1713_001:0561b06": "者。運惑令滅也。三真空際者。運理令顯也。初",
    "T33n1713_001:0561b07": "一是能後二是所。又即雜集三轉依義。一心",
    "T33n1713_001:0561b08": "轉真性現故。二道轉行漸增故。三斷轉惑障",
    "T33n1713_001:0561b09": "滅故。又起信云。破和合識是轉滅顯現法身。",
    "T33n1713_001:0561b10": "是轉顯智淳淨是轉增。但小不次不到之慧。",
    "T33n1713_001:0561b11": "揀權小也。謂體下三結釋。初一持業。後二依",
    "T33n1713_001:0561b12": "主。立斯名者。據不空譯本。即說主立耳。經",
    "T33n1713_001:0561b13": "觀下五解文疏三。初唱經標章。然此當通唱",
    "T33n1713_001:0561b14": "一經而判釋之。隨科釋處再唱子科。經文於",
    "T33n1713_001:0561b15": "義即便。今疏從略但存別唱。不然則判釋居",
    "T33n1713_001:0561b16": "前。或本作此安布以廣陳。中例亦如此。故不",
    "T33n1713_001:0561b17": "敢率易改動。此既下二會義具闕。然此經六",
    "T33n1713_001:0561b18": "譯三分有無譯人意樂。今此云者。是語略之",
    "T33n1713_001:0561b19": "之意也。慈恩曰。錄大經妙。最別出此經。三分",
    "T33n1713_001:0561b20": "二序故。皆遺闕。然餘譯多具。文中下三開章",
    "T33n1713_001:0561b21": "演釋二。初總別開判二。初分總二。初判經。何",
    "T33n1713_001:0561b22": "以下二顯意。何以者。假問令說也。謂顯等者。",
    "T33n1713_001:0561b23": "滅惑要須開解。開解在於顯談。祝詛志期生",
    "T33n1713_001:0561b24": "福障除。然後福生。經談二分依修而福慧等",
    "T33n1713_001:0561b25": "嚴。故云顯了等也。夫灌頂大悲滌業之辭甚",
    "T33n1713_001:0561b26": "顯。首稜如意雪罪之文頗明。孤山乃謂顯祕",
    "T33n1713_001:0561b27": "之與機心好異引。直說為神&#x546A;。判情迷作祕",
    "T33n1713_001:0561b28": "宣。遂使教闕淺深人無利鈍。且郢書燕說誰",
    "T33n1713_001:0561b29": "曰不空。獻替鳳毛豈稱祕密。況乃全抄本疏",
    "T33n1713_001:0561c01": "雜以浮辭謾誇。十疏通經是亦浪名。江表鈔",
    "T33n1713_001:0561c02": "盂蘭而服義疏。斯經乃欺心中邊皆甜實難",
    "T33n1713_001:0561c03": "其味。就前下二判別二。初判經略標。綱要者。",
    "T33n1713_001:0561c04": "真心之空斯教喉衿。是以經家標為義本。不",
    "T33n1713_001:0561c05": "空譯云。菩薩白言。我欲於此會中說諸菩薩",
    "T33n1713_001:0561c06": "普遍智藏般若波羅蜜多心。蒙佛聽許入慧",
    "T33n1713_001:0561c07": "光定。照五蘊空度苦厄等。一經宗本故略標",
    "T33n1713_001:0561c08": "之。廣陳實義者。色空交徹性相融通。事非權",
    "T33n1713_001:0561c09": "淺故云爾也。以義下二顯意。初約廣略。三約",
    "T33n1713_001:0561c10": "解行者。略乃定中照見得非自利行乎。廣則",
    "T33n1713_001:0561c11": "起定宣揚對機明辨。開彼解為。然今經略分",
    "T33n1713_001:0561c12": "則別譯序分之文。譯者之妙巧應秦人。而皆",
    "T33n1713_001:0561c13": "別相修多羅攝略為廣本。亦本略收前中下。",
    "T33n1713_001:0561c14": "二依門作釋。"
}