{
    "X86n1595_001:0001a06": " 佛祖正傳古今捷錄序",
    "X86n1595_001:0001a08": "佛祖正傳機語事蹟。見於兩土之文者。凡數十家。按",
    "X86n1595_001:0001a09": "西天諸祖。出自梁之僧祐祖述支疆。是以支那正派",
    "X86n1595_001:0001a10": "傳燈諸錄。得以沿襲。備載存乎大藏。周徧寰宇。歷二",
    "X86n1595_001:0001a11": "千六百餘秊。家傳戶誦。使吾輩得覩先賢面目。若揭",
    "X86n1595_001:0001a12": "日月於中天。恩則溥矣。柰何宏博浩渺。曷能博綜約",
    "X86n1595_001:0001a13": "究。況諸家著述。皆祖傳燈。然傳燈止於宋之密庵咸",
    "X86n1595_001:0001a14": "傑而已。其下元明迄今。十七八傳。尚未聞其名號。況",
    "X86n1595_001:0001a15": "氏族朝代之出處乎。因閱藏典。以天童老人曹溪源",
    "X86n1595_001:0001a16": "流。兼輯少林六世。仍采正傳事蹟。朝代僧臘。諡賜法",
    "X86n1595_001:0001a17": "嗣。目曰古今正傳捷錄。俾未至者。泝流而尋源。既入",
    "X86n1595_001:0001a18": "者。統本以運末。不用搜求。便入法王寶藏。一覽而眾",
    "X86n1595_001:0001a19": "美具足。吾佛所謂觀彼久遠。猶如今日。不圖一會儼",
    "X86n1595_001:0001a20": "然。祇貴流通正眼。集者意在斯焉。若吾佛應世七十",
    "X86n1595_001:0001a21": "九秊。示涅槃相。當周代穆王壬申之歲。後一千一十",
    "X86n1595_001:0001a22": "七秊。傳二十世。至闍夜多。即此土漢孝明永平丁卯。",
    "X86n1595_001:0001a23": "教被華夏。至一千四百七十秊。傳二十八世。即梁武",
    "X86n1595_001:0001a24": "普通元秊庚子歲。廼達磨至金陵之際。已上事蹟。方",
    "X86n1595_001:0001b01": "冊頗多。人所共曉。斯不重出。聊備來哲博覧云。",
    "X86n1595_001:0001b02": "大清康熈五秊歲在丙午上元後學雪兆性識并頌",
    "X86n1595_001:0001b08": "佛祖正傳古今捷錄(附拈頌)",
    "X86n1595_001:0001b10": "西蜀比丘　果性　集",
    "X86n1595_001:0001b11": "初祖菩提達磨大師姓剎帝利。南印土香至王季子",
    "X86n1595_001:0001b12": "也。得法於二十七祖般若多羅。祖囑曰。俟吾滅後六",
    "X86n1595_001:0001b13": "十秊。當往震旦國闡化。問曰。彼有法器。堪繼吾宗。千",
    "X86n1595_001:0001b14": "載之下。有留難否。祖預為讖偈。迨尊者順世。師乃演",
    "X86n1595_001:0001b15": "化本國。六宗歸正。時至東行。王具大舟。實以眾寶。躬",
    "X86n1595_001:0001b16": "率臣僚。送至海濵。凡三周達於南海。時梁普通元秊",
    "X86n1595_001:0001b17": "庚子九月。刺史蕭昂表上。有詔迎見。王問。如何是聖",
    "X86n1595_001:0001b18": "諦第一義。師曰。廓然無聖。王曰。對朕者誰。師曰不識。",
    "X86n1595_001:0001b19": "王未契。遂渡江至魏。止嵩山少林寺。面壁而坐。越九",
    "X86n1595_001:0001b20": "秊。欲返西天。乃命門人。盍言所得。有道副道育尼總",
    "X86n1595_001:0001b21": "持。各呈見解。最後慧可禮拜依位而立。祖曰。汝得吾",
    "X86n1595_001:0001b22": "髓。乃以從上囑累授之曰。吾來此土。見赤縣神洲。有",
    "X86n1595_001:0001b23": "大乘氣象。今既得汝。吾意已終。言畢。端居而逝。起塔",
    "X86n1595_001:0001b24": "熊耳山定林寺。時梁武大通二秊。後三歲。遇宋雲於",
    "X86n1595_001:0001c01": "蔥嶺之事。頌。",
    "X86n1595_001:0001c02": "　廓然無聖對梁王　　話不投機暗渡江",
    "X86n1595_001:0001c03": "　雖使神光輸一臂　　令人千古嘆行藏",
    "X86n1595_001:0001c04": "二祖慧可大師武牢姬氏子。少愽群書。極精玄理。及",
    "X86n1595_001:0001c05": "覽佛經。超然有悟。依龍門得度具戒。秊四十。定中見",
    "X86n1595_001:0001c06": "神。告曰。將登聖果。須臾頭痛如刺。欲行求醫。神復告",
    "X86n1595_001:0001c07": "曰。此換骨耳。非常痛也。因此告師。師視其頂。有五峯",
    "X86n1595_001:0001c08": "隆起。喻曰。神既助汝。可行求道。吾聞天竺達磨。近至",
    "X86n1595_001:0001c09": "少林。宜往依之。遂詣參承。祖常端坐面壁。莫聞誨勵。",
    "X86n1595_001:0001c10": "師自惟。昔人求道。敲骨取髓。刺血濟饑。布髮掩泥。投",
    "X86n1595_001:0001c11": "崖飼虎。古尚若此。我又何人。侍立遲明。積雪過膝。祖",
    "X86n1595_001:0001c12": "曰。諸佛無上妙道。曠劫精勤。難行能行。非忍而忍。豈",
    "X86n1595_001:0001c13": "以小德小智輕心慢心。欲冀真乘。徒勞勤苦。師聞誨",
    "X86n1595_001:0001c14": "勵。斷臂祖前。祖曰。汝今斷臂吾前。求亦可也。宜名慧",
    "X86n1595_001:0001c15": "可。師曰。我心未寧。乞師安心。祖曰。將心來。與汝安。師",
    "X86n1595_001:0001c16": "曰。覓心了不可得。祖曰。吾與汝安心竟。於是得法。至",
    "X86n1595_001:0001c17": "北齊天平二秊。得燦付法。自往鄴都。行化三十四載。",
    "X86n1595_001:0001c18": "因辯和法師謗於邑宰翟仲侃。加師以法。祖知前業。",
    "X86n1595_001:0001c19": "怡然委順。示寂於大隋開皇十三秊三月十六日。壽",
    "X86n1595_001:0001c20": "一百有七。塟磁州東北。頌。",
    "X86n1595_001:0001c21": "　談玄說妙語喃喃　　一見胡僧便絕言",
    "X86n1595_001:0001c22": "　斷臂峯頭云得髓　　腥風從此落人間",
    "X86n1595_001:0001c23": "三祖僧燦大師以白衣謁二祖曰。弟子身纏風恙。請",
    "X86n1595_001:0001c24": "師懺罪。祖曰。將罪來。與汝懺。士良久曰。覓罪了不可",
    "X86n1595_001:0002a01": "得。祖曰。吾與汝懺罪竟。宜依佛法僧住。曰今見師。已",
    "X86n1595_001:0002a02": "知是僧。未審何名佛法。祖曰。是心是佛。是心是法。法",
    "X86n1595_001:0002a03": "佛無二。僧寶亦然。士曰。始知罪性不在內外中間。祖",
    "X86n1595_001:0002a04": "然之。即為剃髮曰。是吾寶也。宜名僧燦。乃付衣法曰。",
    "X86n1595_001:0002a05": "汝受吾教。宜處深山。未可行化。當有國難。般若多羅",
    "X86n1595_001:0002a06": "懸記。所謂心中雖吉外頭凶者。是也。吾有宿累。今往",
    "X86n1595_001:0002a07": "酬之。諦思聖記。勿罹世難。後值周武廢教。往來太湖",
    "X86n1595_001:0002a08": "司空山。深自韜晦。積十餘載。人無知者。至隋開皇十",
    "X86n1595_001:0002a09": "二秊。遇沙彌道信付法。後歷羅浮諸山舊止。士民相",
    "X86n1595_001:0002a10": "率皈依。為四眾說法。於大樹之下。儼然合掌立逝。時",
    "X86n1595_001:0002a11": "隋煬帝大業二秊丙寅十月五日。有信心銘。行於世。",
    "X86n1595_001:0002a12": "　身纏風恙罪何辜　　一見醫王業海枯",
    "X86n1595_001:0002a13": "　罪生既無心亦泯　　大家相對嘴盧都",
    "X86n1595_001:0002a14": "四祖道信大師姓司馬。居河內。父徙蘄州。師幼慕空",
    "X86n1595_001:0002a15": "宗。諸解脫門。宛如宿習。請於三祖曰。願和尚慈悲。乞",
    "X86n1595_001:0002a16": "與解脫法門。祖曰。誰縛汝。曰無人縛。祖曰。何更求脫",
    "X86n1595_001:0002a17": "乎。信於言下大悟。服勞九載。攝心無寐。既嗣祖風。脇",
    "X86n1595_001:0002a18": "不至席者六十秊。隋大業十三載。領徒抵吉州。值羣",
    "X86n1595_001:0002a19": "盜圍城。七旬不解。萬眾惶怖。祖憫之教誦摩訶般若。",
    "X86n1595_001:0002a20": "賊眾望雉堞間。若有神兵。乃相謂曰。城中必有異人。",
    "X86n1595_001:0002a21": "遂即引去。一日往黃梅值童子。付以衣法。時唐高祖",
    "X86n1595_001:0002a22": "武德中。往破頭山。訪懶融而隱。學徒奔湊。唐太宗響",
    "X86n1595_001:0002a23": "祖道德。三詔不赴。帝怒。敕取首來。使至。師引頸就刃。",
    "X86n1595_001:0002a24": "神色不變。使還奏。太宗彌加嘆慕。示寂於唐高宗永",
    "X86n1595_001:0002b01": "徽二秊辛亥閏九月四日。壽七十二。塔於東山。頌。",
    "X86n1595_001:0002b02": "　費盡殷勤算海沙　　無繩自縛眼迷麻",
    "X86n1595_001:0002b03": "　偶然針介相投處　　撥轉機綸便到家",
    "X86n1595_001:0002b04": "五祖黃梅弘忍大師蘄州周氏子也。先為破頭山栽",
    "X86n1595_001:0002b05": "松道者。常請法於四祖。祖曰。汝今已老。脫或有聞。其",
    "X86n1595_001:0002b06": "能廣化。倘若再來。吾可遲汝。乃去行水邊。見一女子",
    "X86n1595_001:0002b07": "浣衣。揖以寄宿。女首肯之。即回策而去。女歸輙孕。父",
    "X86n1595_001:0002b08": "母惡而逐之。既無所歸。乃傭紡於眾舘之下。已而生",
    "X86n1595_001:0002b09": "子。以為不祥。拋棄港中。明日泝流而上。氣體鮮明。見",
    "X86n1595_001:0002b10": "者驚異。舉以成童。甞有異僧。嘆曰。此子闕七種相。不",
    "X86n1595_001:0002b11": "逮如來。一日於黃梅道中。值四祖。問曰。汝何姓。曰姓",
    "X86n1595_001:0002b12": "即有。不是常姓。祖曰。是何姓。曰是佛性。祖曰。汝無姓",
    "X86n1595_001:0002b13": "耶。曰姓空故無。祖默識其為法器。即俾侍者至其母",
    "X86n1595_001:0002b14": "所。乞令出家。母以宿緣。殊無難色。乃從其請。於是得",
    "X86n1595_001:0002b15": "法。化道黃梅。咸亨中。傳法盧能。示寂於高宗上元二",
    "X86n1595_001:0002b16": "秊乙亥。壽七十有四。諡曰大滿。嗣法一十三人。頌。",
    "X86n1595_001:0002b17": "　氏族俱忘姓亦空　　了無依倚應環中",
    "X86n1595_001:0002b18": "　破頭山上千株樹　　晝夜風[口*號]萬竅通",
    "X86n1595_001:0002b19": "六祖慧能大師姓盧氏。先是范陽人。父行瑫。母李氏。",
    "X86n1595_001:0002b20": "迁於南海之新州。感異夢。娠六秊乃生。三歲喪父。其",
    "X86n1595_001:0002b21": "母守制掬養。及長家貧。師樵採以給。一日負薪於市。",
    "X86n1595_001:0002b22": "聞客誦經。有省。直造黃梅。祖問何來。曰嶺南來。祖曰。",
    "X86n1595_001:0002b23": "欲須何事。曰惟求作佛。祖曰。嶺南人無佛性。若為堪",
    "X86n1595_001:0002b24": "作佛。曰人即有南北。佛性豈然。祖曰。者獦獠根性太",
    "X86n1595_001:0002c01": "利。著槽廠去。乃入碓坊。服勞八月。祖知付授時至。乃",
    "X86n1595_001:0002c02": "令門人各書一偈。若語意冥符。則付衣法。會下七百",
    "X86n1595_001:0002c03": "餘僧。悉尊神秀書偈於壁。師隨和之。祖一日潛至碓",
    "X86n1595_001:0002c04": "坊。見師腰石舂米。問曰。米熟也未。師曰。米熟已久。猶",
    "X86n1595_001:0002c05": "欠篩耳。祖以杖三擊其碓。師即以三鼓入室。祖以從",
    "X86n1595_001:0002c06": "上源流囑之曰。昔達磨初至。人未之信。故傳衣表信。",
    "X86n1595_001:0002c07": "今信心已熟。衣乃爭端。止汝勿傳。師跪受訖。問曰。向",
    "X86n1595_001:0002c08": "甚處去。祖曰。逢懷則止。遇會即藏。是夜遁去。隱於懷",
    "X86n1595_001:0002c09": "集四會之間。儀鳳元秊。屆於曹溪。以風幡之機。觸發",
    "X86n1595_001:0002c10": "印宗。於是大闡東山法門。中宗屢詔不赴。示寂於先",
    "X86n1595_001:0002c11": "天二秊癸丑八月二日。壽七十有六。塔曹溪。諡曰大",
    "X86n1595_001:0002c12": "鑑。嗣法四十二人。頌。",
    "X86n1595_001:0002c13": "　道箇無物是本來　　渾身難著出黃梅",
    "X86n1595_001:0002c14": "　囊錐頴脫風幡外　　一滴曹溪五葉開",
    "X86n1595_001:0002c15": "第一世南嶽懷讓禪師高宗儀鳳三秊佛誕日生。感",
    "X86n1595_001:0002c16": "異瑞應於玄象。太史奏聞。帝敕親慰其家。十五得度",
    "X86n1595_001:0002c17": "受具。同坦然謁安國師。安令詣曹溪見六祖。祖問。甚",
    "X86n1595_001:0002c18": "處來。曰嵩山來。祖曰。甚麼物恁麼來。師無語。遂經八",
    "X86n1595_001:0002c19": "載。忽然有省。乃白祖曰。某甲有箇會處。祖曰。作麼生。",
    "X86n1595_001:0002c20": "師曰。說似一物即不中。祖曰。還可修證否。師曰。修證",
    "X86n1595_001:0002c21": "即不無。染污即不得。祖曰。祇此不污染。諸佛之所護",
    "X86n1595_001:0002c22": "念。汝既如是。吾亦如是。西天般若多羅讖。汝足下出",
    "X86n1595_001:0002c23": "一馬駒。踏殺天下人民。不宜速說佛法。師得法後。侍",
    "X86n1595_001:0002c24": "祖復十五秊。先天二秊。往衡嶽。居般若寺。開元中。得",
    "X86n1595_001:0003a01": "沙門道一付法。示寂於唐玄宗天寶三秊八月十一",
    "X86n1595_001:0003a02": "日。諡曰大慧。嗣法九人。頌。",
    "X86n1595_001:0003a03": "　甚麼物也恁麼來　　天運違和花不開",
    "X86n1595_001:0003a04": "　寒到一回徹骨處　　春風拖綠上莓苔",
    "X86n1595_001:0003a05": "第二世馬祖道一禪師四川漢州什邡縣馬氏子。容",
    "X86n1595_001:0003a06": "貌奇偉。牛行虎視。引舌過鼻。足有二輪。出家於本邑",
    "X86n1595_001:0003a07": "羅漢寺。受具戒已。開元中。習定衡嶽。讓師知是法器。",
    "X86n1595_001:0003a08": "問曰。坐禪圖作甚麼。曰圖作佛。讓乃取一磚。於庵前",
    "X86n1595_001:0003a09": "石上磨。師曰。磨作甚麼。讓曰。磨作鏡。師曰。磨磚豈得",
    "X86n1595_001:0003a10": "成鏡。讓曰。磨磚既不成鏡。坐禪豈得作佛。師曰。如何",
    "X86n1595_001:0003a11": "即是。讓曰。如牛駕車。車若不行。打車即是。打牛即是。",
    "X86n1595_001:0003a12": "師無對。讓示偈曰。心地含諸種。遇澤悉皆萌。三昧華",
    "X86n1595_001:0003a13": "無相。何壞復何成。師蒙開示。心意豁然。出住江西。入",
    "X86n1595_001:0003a14": "室弟子一百三十九人。每見學者。壯無所依。老無所",
    "X86n1595_001:0003a15": "歸。乃立叢林以統之。唐德宗貞元四秊二月一日示",
    "X86n1595_001:0003a16": "寂。世壽八十。諡曰大寂。嗣法一百三十九人。頌。",
    "X86n1595_001:0003a17": "　踏殺生靈天馬駒　　磨磚非鏡已知渠",
    "X86n1595_001:0003a18": "　了然契悟花無相　　讖應西乾十萬餘",
    "X86n1595_001:0003a19": "第三世百丈懷海禪師福州長樂王氏子。幼該三學。",
    "X86n1595_001:0003a20": "長依大寂。侍立次。見一羣野鴨飛過。祖曰。是甚麼。師",
    "X86n1595_001:0003a21": "曰。野鴨子。祖曰。甚處去。師曰。飛過去也。祖遂扭師鼻",
    "X86n1595_001:0003a22": "頭。負痛失聲。祖曰。又道飛過去也。師於言下有省。次",
    "X86n1595_001:0003a23": "日祖陞堂。眾纔集。師出卷却席。祖便下座。師隨至方",
    "X86n1595_001:0003a24": "丈。祖曰。我適來未曾說法。汝為甚便卷却席。師曰。昨",
    "X86n1595_001:0003b01": "日被和尚搊得鼻痛。祖曰。汝昨日向甚處留心。師曰。",
    "X86n1595_001:0003b02": "今日鼻頭又不痛也。祖曰。汝深明作日事也。出住洪",
    "X86n1595_001:0003b03": "州百丈。因學者羣居不法。乃制清規以導之。凡作務",
    "X86n1595_001:0003b04": "執勞。必先於眾。主事請息。師曰。吾無德不合勞眾。有",
    "X86n1595_001:0003b05": "一日不作一日不食之語。流布叢林。唐憲宗元和九",
    "X86n1595_001:0003b06": "秊正月七日示寂。嗣法一十五人。諡曰大智。頌。",
    "X86n1595_001:0003b07": "　一羣野鴨拍天飛　　驀鼻拽回馬簸箕",
    "X86n1595_001:0003b08": "　卷席歸寮呈醜態　　由來堪笑亦堪悲",
    "X86n1595_001:0003b09": "第四世黃檗希運禪師閩人。額間隆起。志意冲淡。參",
    "X86n1595_001:0003b10": "馬祖。值祖遷化。時百丈廬於塔傍。乃請問馬祖平日",
    "X86n1595_001:0003b11": "得力句。丈舉再參因緣曰。老僧昔被馬大師一喝。直",
    "X86n1595_001:0003b12": "得三日耳聾。師聞舉。不覺吐舌。丈曰。子已後莫承嗣",
    "X86n1595_001:0003b13": "馬祖去麼師曰不然。今日因師舉。得見馬祖大機之",
    "X86n1595_001:0003b14": "用。然且不識馬祖。若承馬祖。已後喪我兒孫。丈曰。如",
    "X86n1595_001:0003b15": "是如是。見與師齊。减師半德。見過於師。方堪傳授。子",
    "X86n1595_001:0003b16": "甚有超師之見。一日丈問。甚處來。曰大雄山下採菌",
    "X86n1595_001:0003b17": "來。丈曰。還見大蟲麼。師作虎聲。丈拈斧作斫勢。師打",
    "X86n1595_001:0003b18": "丈一摑。丈吟吟而咲。遂歸。上堂曰。大雄山下。有一大",
    "X86n1595_001:0003b19": "蟲。汝等諸人。也須好看。百丈老人。今日親遭一口。出",
    "X86n1595_001:0003b20": "住洪州黃檗山。嗣法三十三人。示寂於唐宣宗大中",
    "X86n1595_001:0003b21": "秊間。諡曰斷濟。頌。",
    "X86n1595_001:0003b22": "　武侯忠義振家邦　　沒世猶驚司馬降",
    "X86n1595_001:0003b23": "　竭盡丹衷扶社稷　　英雄千古姓名揚",
    "X86n1595_001:0003b24": "第五世臨濟義玄禪師曹州南華邢氏子。幼負出塵",
    "X86n1595_001:0003c01": "之志。落髮受具。便參黃檗。行業純一。時睦州為首座。",
    "X86n1595_001:0003c02": "勉令問黃檗如何是佛法的的大意。檗便打。如是三",
    "X86n1595_001:0003c03": "問。三度被打。遂辭檗。參大愚。愚問。甚處來。曰黃檗。愚",
    "X86n1595_001:0003c04": "曰。黃檗有何言句。師舉前話。復云。不知某甲有過無",
    "X86n1595_001:0003c05": "過。愚曰。黃檗恁麼老婆。為汝徹困。猶覓過在。師於言",
    "X86n1595_001:0003c06": "下大悟云。元來黃檗佛法無多子。愚搊住曰。這尿床",
    "X86n1595_001:0003c07": "鬼子。適來道有過無過。如今又道佛法無多子。汝見",
    "X86n1595_001:0003c08": "箇甚麼道理。速道速道。師於愚肋下築三拳。愚拓開",
    "X86n1595_001:0003c09": "曰。汝師黃檗。非干我是。師回黃檗。舉前話。檗曰。大愚",
    "X86n1595_001:0003c10": "老漢饒舌。待來痛與一頓。師曰。說甚待來。即今便打。",
    "X86n1595_001:0003c11": "隨後便掌。檗曰。這風顛漢。來這裏捋虎鬚。師便喝。檗",
    "X86n1595_001:0003c12": "曰。侍者引這風顛漢參堂去。後住鎮州臨濟。學侶雲",
    "X86n1595_001:0003c13": "集。乃有三玄三要賓主料揀。以驗學者。晚居大名府",
    "X86n1595_001:0003c14": "興化寺。嗣法二十四人。示寂於唐懿宗咸通八秊丁",
    "X86n1595_001:0003c15": "亥四月。諡曰慧照。頌。",
    "X86n1595_001:0003c16": "　潦倒蒲鞋用不臧　　唆人喫棒意何良",
    "X86n1595_001:0003c17": "　高安痛處重加艾　　帶累兒孫遭禍殃",
    "X86n1595_001:0003c18": "第六世興化存獎禪師初為臨濟侍者。後在三聖會",
    "X86n1595_001:0003c19": "中為首座。甞曰。我向南方行脚。一遭拄杖頭。不曾撥",
    "X86n1595_001:0003c20": "著個會佛法底人。聖聞得。問曰。汝具個甚麼眼。便恁",
    "X86n1595_001:0003c21": "麼道。師便喝。聖曰。須是汝始得。後到大覺為院主。一",
    "X86n1595_001:0003c22": "日覺曰。聞汝道向南方行脚。一遭拄杖頭。不曾撥著",
    "X86n1595_001:0003c23": "個會佛法底人。汝憑個甚麼道理與麼道。師便喝。覺",
    "X86n1595_001:0003c24": "便打。師又喝。覺又打。明日師從法堂過。覺召院主。我",
    "X86n1595_001:0004a01": "直下疑你昨日這兩喝。師復喝。覺又打。師再喝。覺又",
    "X86n1595_001:0004a02": "打。師曰。某於三聖師兄處。學得個賓主句。總被師兄",
    "X86n1595_001:0004a03": "拆倒了也。願與某個安樂法門。覺曰。者瞎漢。來者裏",
    "X86n1595_001:0004a04": "納敗闕。脫下衲衣。痛打一頓。忽於言下。薦得臨濟先",
    "X86n1595_001:0004a05": "師於黃檗處喫棒的道理。出住興化。開堂日。拈香云。",
    "X86n1595_001:0004a06": "此炷香。本為三聖師兄。三聖於我太孤。本為大覺師",
    "X86n1595_001:0004a07": "兄。大覺於我太賖。不如供養臨濟先師。後唐莊宗詔",
    "X86n1595_001:0004a08": "問賜紫。嗣法五人。示寂於同光二秊乙酉。諡曰廣濟。",
    "X86n1595_001:0004a09": "　嚴霜冷雪逼寒梅　　觸著春風咲眼開",
    "X86n1595_001:0004a10": "　不遣落花隨水去　　恐驚巴峽夜猿哀",
    "X86n1595_001:0004a11": "第七世南院慧顒禪師河北人。得法興化。住汝州南",
    "X86n1595_001:0004a12": "禪寶應寺。上堂云。赤肉團上壁立千仞。時有僧問。赤",
    "X86n1595_001:0004a13": "肉團上壁立千仞。豈不是和尚道。師曰是。僧掀倒禪",
    "X86n1595_001:0004a14": "床。師曰。你看者瞎漢亂作。僧擬議。師便打趂出。後五",
    "X86n1595_001:0004a15": "代周太祖廣順二秊壬子示寂。嗣法二人。頌。",
    "X86n1595_001:0004a16": "　無位真人赤肉團　　從來鼻孔自遼天",
    "X86n1595_001:0004a17": "　臨機撥轉千鈞拏　　只射威音那畔邊",
    "X86n1595_001:0004a18": "第八世風穴延沼禪師餘杭劉氏子。一舉不第。出家。",
    "X86n1595_001:0004a19": "初參鏡清。次謁南院。院問。南方一棒作麼生商量。師",
    "X86n1595_001:0004a20": "曰。作奇特商量。師却問。和尚此間一棒作麼生商量。",
    "X86n1595_001:0004a21": "院拈拄杖曰。棒下無生忍。臨機不見師。師於言下。大",
    "X86n1595_001:0004a22": "徹玄旨。後因避亂。郢州李史君請。上堂云。祖師心印。",
    "X86n1595_001:0004a23": "狀似銕牛之機。去即印住。住即印破。祇如不去不住。",
    "X86n1595_001:0004a24": "印即是。不印即是。時盧陂長老出曰。某甲有銕牛之",
    "X86n1595_001:0004b01": "機。請師不搭印。師曰。慣釣鯨鯢澄巨浸。却嗟蛙步[馬*展]",
    "X86n1595_001:0004b02": "泥沙。陂佇思。師喝曰。長老何不進語。陂擬議。師打一",
    "X86n1595_001:0004b03": "拂子曰。還記得話頭麼。試舉看。陂擬開口。師又一拂",
    "X86n1595_001:0004b04": "子。牧主曰。信之佛法與王法一般。師曰。見何道理。曰",
    "X86n1595_001:0004b05": "當斷不斷。返招其亂。師便下座。後因汝州太師宋侯",
    "X86n1595_001:0004b06": "捨宅為寺。請師住持。至周廣順元秊。復主風穴。師生",
    "X86n1595_001:0004b07": "於唐昭宗乾寧三秊丙辰十二月。示寂於宋太祖開",
    "X86n1595_001:0004b08": "寶六秊癸酉中秋日。登座說偈而終。塔於寺前溪之",
    "X86n1595_001:0004b09": "西畔。嗣法四人。頌。",
    "X86n1595_001:0004b10": "　棒下無生忍　　臨機不見師",
    "X86n1595_001:0004b11": "　踏翻滄海月　　放出銕牛機",
    "X86n1595_001:0004b12": "　躍過禹門三汲浪　　却嗟蛙步[馬*展]沙泥",
    "X86n1595_001:0004b13": "第九世襄縣首山省念禪師萊州狄子氏。徧遊叢席。",
    "X86n1595_001:0004b14": "密誦法華。晚依風穴充知客。侍立次。穴乃垂涕告之",
    "X86n1595_001:0004b15": "曰。不幸臨濟之道。至吾將墜於地矣。師曰。觀此一眾。",
    "X86n1595_001:0004b16": "豈無人耶。穴曰。聰明者多。見性者少。師曰。如某者何",
    "X86n1595_001:0004b17": "如。穴曰。吾雖望子久之。恐汝躭著此經。不能放下。師",
    "X86n1595_001:0004b18": "曰。此亦可事。願聞其要。穴遂陞堂。舉世尊以青蓮目",
    "X86n1595_001:0004b19": "顧視大眾。且道說個甚麼。若道不說而說。又是埋沒",
    "X86n1595_001:0004b20": "先聖。且道說個甚麼。師乃拂袖下去。穴擲拄杖歸方",
    "X86n1595_001:0004b21": "丈。侍僧問。念法華何不抵對和尚。穴曰。念法華會也。",
    "X86n1595_001:0004b22": "次日與真園頭同上問訊。穴曰。作麼生是世尊不說",
    "X86n1595_001:0004b23": "說。真曰。鵓鳩樹頭鳴。師曰。動容揚古路。不墮悄然機。",
    "X86n1595_001:0004b24": "穴謂真曰。作許多痴福作麼。何不看念法華下語。後",
    "X86n1595_001:0004c01": "住首山。大振臨濟之道。宋太宗淳化三秊壬辰十二",
    "X86n1595_001:0004c02": "月四日登座曰。今秊六十七。老病隨緣且遣日。今秊",
    "X86n1595_001:0004c03": "記却來秊事。來秊記著今朝日。至期安坐而逝。茶毗",
    "X86n1595_001:0004c04": "收舍利。建塔本山。嗣法一十七人。頌。",
    "X86n1595_001:0004c05": "　放下法華諳上堂　　青蓮目瞬絕承當",
    "X86n1595_001:0004c06": "　歸來高踞首山寺　　明月清風滿大唐",
    "X86n1595_001:0004c07": "第十世汾陽善昭禪師太原俞氏子。少有大志。參尊",
    "X86n1595_001:0004c08": "宿七十餘人。後謁首山。問百丈卷席意旨如何。山曰。",
    "X86n1595_001:0004c09": "龍袖拂開全體現。曰師意如何。山曰。象王行處絕狐",
    "X86n1595_001:0004c10": "踪。於是言下大悟。拜起曰。萬古碧潭空界月。再三撈",
    "X86n1595_001:0004c11": "摝始應知。有問者曰。見何道理。便爾自肯。曰正是我",
    "X86n1595_001:0004c12": "放身命處。服勞甚久。前後八請主持名剎。堅臥不就。",
    "X86n1595_001:0004c13": "淳化四秊。首山入寂。同門契聰。領西河道俗千餘人。",
    "X86n1595_001:0004c14": "排闥入而讓曰。佛法大事。靜退小節。風穴懼應讖。憂",
    "X86n1595_001:0004c15": "宗旨墜滅。幸而有先師。先師棄世。汝有力荷擔如來",
    "X86n1595_001:0004c16": "大法者。今何時而欲安眠哉。師矍起握聰手曰。非公",
    "X86n1595_001:0004c17": "不聞此語。乃出主汾州太子院。作十智同真。以辨緇",
    "X86n1595_001:0004c18": "素。後龍德府李侯。與師有舊。請住承天。數至不起。使",
    "X86n1595_001:0004c19": "者受罰。後至曰。不然。有死而已。師令設饌俶裝告眾",
    "X86n1595_001:0004c20": "曰。老僧去也。誰人隨得。時數僧不契。侍者出曰。某甲",
    "X86n1595_001:0004c21": "隨得。但和尚到處即到。師曰。汝乃隨得老僧。復顧使",
    "X86n1595_001:0004c22": "者曰。吾先行矣。停箸而化。侍者亦立化于側。閱世七",
    "X86n1595_001:0004c23": "十有八。坐五十六夏。嗣法一十六人。時宋仁宗天聖",
    "X86n1595_001:0004c24": "元秊甲子歲。收舍利起塔本寺。頌。",
    "X86n1595_001:0005a01": "　龍袖拂開顯大機　　月輪撈摝淨無遺",
    "X86n1595_001:0005a02": "　三玄戈甲清寰宇　　殺活分明不露絲",
    "X86n1595_001:0005a03": "第十一世石霜楚圓慈明禪師全州清湘李氏子。二",
    "X86n1595_001:0005a04": "十二出家。母有賢行。使之遊方。於大愚谷泉。結伴參",
    "X86n1595_001:0005a05": "汾陽。經二秊。未許入室。每見必詬罵。一日訴曰。自至",
    "X86n1595_001:0005a06": "法席。不蒙指示。念歲月飄忽。己事未明。負失出家之",
    "X86n1595_001:0005a07": "利。語未卒。汾叱曰。是惡知識。敢裨販我。舉杖逐之。師",
    "X86n1595_001:0005a08": "擬伸救。汾掩其口。師乃大悟曰。是知臨濟道出常情。",
    "X86n1595_001:0005a09": "服役七秊辭去。出住潭州石霜。師平生以事事無礙",
    "X86n1595_001:0005a10": "接人。凡聖莫測。室中宴坐。橫刀水盆之上。傍置草鞋。",
    "X86n1595_001:0005a11": "使學者下語。以卜契機。得法者七十八人。示寂於宋",
    "X86n1595_001:0005a12": "仁宗慶曆元秊辛巳上元日。塔於石霜。頌。",
    "X86n1595_001:0005a13": "　歲月飄零取自由　　片幡風送到楊州",
    "X86n1595_001:0005a14": "　室中拈起吹毛利　　冤報冤兮仇報仇",
    "X86n1595_001:0005a15": "第十二世楊岐方會禪師袁州宜春冷氏子。小警敏。",
    "X86n1595_001:0005a16": "不事筆硯。及出家。閱經典。輙自神會。參慈明。總院事。",
    "X86n1595_001:0005a17": "每恣參。明曰。庫司事繁。且去。他日又問。明曰。監院異",
    "X86n1595_001:0005a18": "時兒孫遍天下在。何用忙為。一日明出。師偵之小徑。",
    "X86n1595_001:0005a19": "搊住曰。者老漢今日須與我說。不說打你去。明曰。監",
    "X86n1595_001:0005a20": "寺知是般事便休。語未卒。師大悟。即拜於泥塗。明日",
    "X86n1595_001:0005a21": "上堂。師出問。幽鳥語喃喃。辭雲入亂風時如何。明曰。",
    "X86n1595_001:0005a22": "我行荒草裏。汝又入深村。師曰。官不容針。便借一問。",
    "X86n1595_001:0005a23": "明便喝。師曰好喝。明又喝。師亦喝。明連喝兩喝。師禮",
    "X86n1595_001:0005a24": "拜。明曰。此事是個人。方能擔荷。師拂袖便行。後住楊",
    "X86n1595_001:0005b01": "岐。甞以金剛圈栗棘蓬之語。勘辨諸方。宋仁宗皇祐",
    "X86n1595_001:0005b02": "元秊丙戌示寂。塔於本山。嗣法一十四人。頌。",
    "X86n1595_001:0005b03": "　院事匇匇不憚勞　　蹇驢三脚弄蹄高",
    "X86n1595_001:0005b04": "　倒騎直上須彌頂　　大地山河在一毫",
    "X86n1595_001:0005b05": "第十三世白雲守端禪師衡陽葛氏子。幼事翰墨。冠",
    "X86n1595_001:0005b06": "依茶陵郁披削。往參楊岐。岐曰。受業師為誰。曰茶陵",
    "X86n1595_001:0005b07": "郁和尚。岐曰。聞伊過橋遭攧有省。作偈甚奇。能記否。",
    "X86n1595_001:0005b08": "師誦偈。岐咲而趨起。師愕然。通夕不昧。黎明咨詢之。",
    "X86n1595_001:0005b09": "岐曰。汝見昨日打歐儺者麼。曰見。岐曰。汝一籌不及",
    "X86n1595_001:0005b10": "渠。師復駭然曰。意旨如何。岐曰。渠愛人咲。汝怕人咲。",
    "X86n1595_001:0005b11": "師大悟於言下。巾侍久之。辭遊廬阜。圓通訥禪師舉",
    "X86n1595_001:0005b12": "住承天。聲名籍甚。次徙法華龍門興化海會。所至眾",
    "X86n1595_001:0005b13": "如雲集。示寂於宋神宗熈寧五秊丙戌。壽四十八。塔",
    "X86n1595_001:0005b14": "於舒州白雲。嗣法一十二人。頌。",
    "X86n1595_001:0005b15": "　竊得耆婆醫道神　　滿腔都是活人心",
    "X86n1595_001:0005b16": "　真方假藥須靈驗　　到底難謾個裏人",
    "X86n1595_001:0005b17": "第十四世蘄州五祖法演禪師綿州鄧氏子。秊三十",
    "X86n1595_001:0005b18": "五。始祝髮受具。初謁浮山。使叩白雲。乃問南泉摩尼",
    "X86n1595_001:0005b19": "珠話。雲叱之。師領悟。呈偈曰。山前一片閒田地。叉手",
    "X86n1595_001:0005b20": "叮嚀問祖翁。幾度買來還自賣。為隣松竹引清風。雲",
    "X86n1595_001:0005b21": "乃印可。令掌磨事。一日雲曰。有數禪客。自廬山來。皆",
    "X86n1595_001:0005b22": "有悟入處。教伊說。亦說得有來由。舉因緣問伊亦明",
    "X86n1595_001:0005b23": "得。教伊下語亦下得。祇是未在。師遂疑。私自計曰。既",
    "X86n1595_001:0005b24": "悟了明得說得。如何却未在。參究累日。忽然省悟。從",
    "X86n1595_001:0005c01": "前寶惜。一時放下。走見白雲。雲為手舞足蹈。師後曰。",
    "X86n1595_001:0005c02": "吾因茲出一身白汗。便明得下載清風。宋徽宗崇寧",
    "X86n1595_001:0005c03": "三秊示寂。嗣法二十三人。頌。",
    "X86n1595_001:0005c04": "　等閒識得摩尼珠　　揑碎光明始自如",
    "X86n1595_001:0005c05": "　端的一回白汗後　　釋迦彌勒是他奴",
    "X86n1595_001:0005c06": "第十五世昭覺克勒禪師彭州洛氏子。兒時日記千",
    "X86n1595_001:0005c07": "言。偶遊妙寂寺。見佛書。三復悵然。如獲舊物。曰予殆",
    "X86n1595_001:0005c08": "過去沙門也。出家業講。棄依白雲為侍者。一日部使",
    "X86n1595_001:0005c09": "詣祖問道。祖曰。提刑少秊曾讀小艶詩否。有兩句頗",
    "X86n1595_001:0005c10": "相近。頻呼小玉元無事。只要檀郎認得聲。部使應諾",
    "X86n1595_001:0005c11": "喏。祖曰。且仔細。師侍立次。問曰。提刑會否。祖曰。他祇",
    "X86n1595_001:0005c12": "認得聲。師曰。祇要檀郎認得聲。既認得聲。為甚却不",
    "X86n1595_001:0005c13": "是。祖曰。如何是祖師西來意。庭前栢樹子聻。師忽有",
    "X86n1595_001:0005c14": "省。遽出見雞飛上欄竿鼓翅而鳴。乃曰。此豈不是聲。",
    "X86n1595_001:0005c15": "遂呈偈曰。金鴨香銷錦繡幃。笙歌叢裏醉扶歸。少秊",
    "X86n1595_001:0005c16": "一段風流事。祇許佳人獨自知。祖遍告山中耆宿曰。",
    "X86n1595_001:0005c17": "我侍者參得禪也。出住成都昭覺。奉旨數處開法。屢",
    "X86n1595_001:0005c18": "加寵賜。宋高宗紹興五秊八月己酉。書偈投筆而逝。",
    "X86n1595_001:0005c19": "茶毗舍利五色。塔於本寺。諡曰真覺。嗣法七十六人。",
    "X86n1595_001:0005c20": "　頻呼小玉意無他　　試問檀郎會也麼",
    "X86n1595_001:0005c21": "　認得聲來猶未是　　雞鳴絕妙識曹娥",
    "X86n1595_001:0005c22": "第十六世虎丘紹隆禪師和州含山人。九歲出家。既",
    "X86n1595_001:0005c23": "長遊方。初謁長蘆。後見佛果。一日入室。果問曰。見見",
    "X86n1595_001:0005c24": "之時。見非是見。見猶離見。見不能及。舉拳云。還見麼。",
    "X86n1595_001:0006a01": "師曰見。悟曰。頭上安頭。師聞脫然契證。果叱曰。見個",
    "X86n1595_001:0006a02": "甚麼。師曰。竹密不妨流水過。果肯之。有問曰。隆藏主",
    "X86n1595_001:0006a03": "柔意若此。何能為哉。悟曰。瞌睡虎耳。後郡守李公光",
    "X86n1595_001:0006a04": "延居彰教。次徙平江虎丘。道大顯著。宋高宗紹興六",
    "X86n1595_001:0006a05": "秊丙辰五月六日示寂。塔全身於寺西南。嗣法一人。",
    "X86n1595_001:0006a06": "　見非是見足機籌　　竹密何曾礙水流",
    "X86n1595_001:0006a07": "　春去秋來寒暑別　　不須頭上更安頭",
    "X86n1595_001:0006a08": "第十七世應庵曇華禪師蘄州江氏子。生而奇傑。出",
    "X86n1595_001:0006a09": "家徧歷諸方。次見虎丘。侍一載。頓明大事。出主明州",
    "X86n1595_001:0006a10": "天童。虎丘忌日拈香云。平生沒興。撞著個無意智老",
    "X86n1595_001:0006a11": "和尚。做盡伎倆。湊泊不得。從此卸却干戈。隨分著衣",
    "X86n1595_001:0006a12": "喫飯。二十秊來。坐曲彔牀。懸羊頭賣狗肉。知他有甚",
    "X86n1595_001:0006a13": "憑據。雖然如是。一秊一度燒香日。千古令人恨轉深。",
    "X86n1595_001:0006a14": "時大慧在梅楊。有僧傳語至。慧極口稱嘆。復寄偈曰。",
    "X86n1595_001:0006a15": "坐斷金輪第一峯。千妖百恠盡潛踪。秊來又得真消",
    "X86n1595_001:0006a16": "息。報道楊岐正脉通。當時與大慧。同稱二甘露門。甞",
    "X86n1595_001:0006a17": "誡徒曰。衲僧家著草鞋住院。何啻如蚖蛇戀窟乎。宋",
    "X86n1595_001:0006a18": "孝宗隆興元秊六月十三日示寂。塔於本山天童。嗣",
    "X86n1595_001:0006a19": "法九人。頌。",
    "X86n1595_001:0006a20": "　草鞋踏破覓知音　　歷盡山河路轉深",
    "X86n1595_001:0006a21": "　莫謂貧兒思舊債　　懸羊賣狗得人憎",
    "X86n1595_001:0006a22": "第十八世密庵咸傑禪師福州鄭氏子。母夢老僧入",
    "X86n1595_001:0006a23": "舍而生。幼則頴異過人。及壯剃髮進具。徧參知識。最",
    "X86n1595_001:0006a24": "後謁應庵華於衢州明果。一日問曰。如何是正法眼。",
    "X86n1595_001:0006b01": "答曰。破沙盆。應庵頷之。因辭省親。庵以偈送曰。大徹",
    "X86n1595_001:0006b02": "投機句。當陽廓頂門。相從今四載。徵詰洞無痕。雖未",
    "X86n1595_001:0006b03": "付鉢袋。氣宇吞乾坤。却把正法眼。喚作破沙盆。此行",
    "X86n1595_001:0006b04": "將省覲。切忌便躲跟。吾有末後句。歸來要汝遵。後出",
    "X86n1595_001:0006b05": "住衢州開法。次迁祥符蔣山華藏。未幾奉詔住徑山",
    "X86n1595_001:0006b06": "及靈隱。嗣法拾人。頌。",
    "X86n1595_001:0006b07": "　嶽邊頓止千山勢　　海上冥收萬派聲",
    "X86n1595_001:0006b08": "　恠道如來正法眼　　祖師喚作破沙盆",
    "X86n1595_001:0006b09": "第十九世破庵祖先禪師廣安王氏子。參寂庵於靈",
    "X86n1595_001:0006b10": "隱。分座。有道者請益曰。胡孫子捉不住。願垂開示。師",
    "X86n1595_001:0006b11": "曰。用捉作麼。如風吹水自成紋。上堂云。不是心。不是",
    "X86n1595_001:0006b12": "佛。不是物。忍俊不禁。為諸人作個撇脫。拈拄杖。卓一",
    "X86n1595_001:0006b13": "下云。流水暗消溪畔石。勸人除却是非難。嗣法四人。",
    "X86n1595_001:0006b14": "　那伽大定海涵秋　　上樹胡孫得自由",
    "X86n1595_001:0006b15": "　四海五湖平似鏡　　行人莫與路為仇",
    "X86n1595_001:0006b16": "第二十世無準師範禪師蜀之梓童雍氏子。九歲依",
    "X86n1595_001:0006b17": "陰平道欽出家。首謁佛炤。炤問。何處人。曰劍州。炤曰。",
    "X86n1595_001:0006b18": "帶得劍來麼。師隨聲便喝。炤曰。者烏頭子也亂作。後",
    "X86n1595_001:0006b19": "參破庵於靈隱。居第一座。一日侍庵遊石筍。有道者",
    "X86n1595_001:0006b20": "請益胡孫話。師在傍忽大悟。後受詔住徑山。賜號曰",
    "X86n1595_001:0006b21": "佛鑑禪師。宋理宗淳祐己酉三月十五日示寂。其徒",
    "X86n1595_001:0006b22": "請偈。師執筆云。來時空索索。去也赤條條。更要問端",
    "X86n1595_001:0006b23": "的。天台有石橋。塔於圓炤庵。嗣法一十七人。頌。",
    "X86n1595_001:0006b24": "　帶得劍州寶劍來　　當陽一喝絕塵埃",
    "X86n1595_001:0006c01": "　晚風笛弄關山曲　　巴峽猿聞聲自哀",
    "X86n1595_001:0006c02": "第二十一世雪巖祖欽禪師初參天目理。後於無準",
    "X86n1595_001:0006c03": "會下多秊。每遇入室。舉主人公便可[跳兆+孛]跳。若衲僧巴",
    "X86n1595_001:0006c04": "鼻佛祖爪牙。更無下口處。如是十秊。後過浙東天目",
    "X86n1595_001:0006c05": "依住。一日佛殿前行。忽然檯眸。見一株古樹觸著。向",
    "X86n1595_001:0006c06": "來所得境界。和底一時揚下。礙膺之物。撲然而散。方",
    "X86n1595_001:0006c07": "始得見徑山老人立地處。正好三十拄杖。後出世住",
    "X86n1595_001:0006c08": "潭州龍興。晚住袁州仰山。住持凡六剎。無準忌日拈",
    "X86n1595_001:0006c09": "香云。盡道先師今日死。誰知今日是生朝。不知却有",
    "X86n1595_001:0006c10": "何憑據。紫栢黃檀一遽燒。嗣法八人。頌。",
    "X86n1595_001:0006c11": "　衲僧巴鼻忽擡眸　　觸著庭前樹一株",
    "X86n1595_001:0006c12": "　要見徑山立地處　　烏藤三十嘴盧都",
    "X86n1595_001:0006c13": "第二十二世高峯原妙禪師吳江徐氏子。母夢僧投",
    "X86n1595_001:0006c14": "宿而孕。生於宋理宗戊戌歲。出家首謁斷橋倫。次參",
    "X86n1595_001:0006c15": "雪巖。纔問訊被打出。後凡入門。巖便問。誰與汝拖者",
    "X86n1595_001:0006c16": "死屍來。隨即打出。如是不知其幾。一日少林忌辰。隨",
    "X86n1595_001:0006c17": "眾詣三塔。諷經次。忽擡頭。覩五祖和尚真讚曰。百秊",
    "X86n1595_001:0006c18": "三萬六千朝。反覆元來是者漢。忽然打破疑情。一日",
    "X86n1595_001:0006c19": "巖問。日間浩浩時作得主麼。曰作得主。巖曰。睡夢中",
    "X86n1595_001:0006c20": "作得主麼。曰作得主。巖曰。正睡著時。無夢無想。無見",
    "X86n1595_001:0006c21": "無聞。主在甚麼處。師無對。遂奮志入龍鬚。自誓曰。拚",
    "X86n1595_001:0006c22": "一生作個獃漢。決要者一著子明白。越五載。因同參",
    "X86n1595_001:0006c23": "僧推枕子墜地作聲。廓然大徹。自謂如泗州見大聖。",
    "X86n1595_001:0006c24": "遠客還故鄉。元來只是舊時人。不改舊時行履處。自",
    "X86n1595_001:0007a01": "此安邦定國。天下太平。一念無為。十方坐斷。出住雙",
    "X86n1595_001:0007a02": "髻天目。示寂於大元成宗元真元秊乙未十二月初",
    "X86n1595_001:0007a03": "一日。嗣法四人。頌。",
    "X86n1595_001:0007a04": "　阿誰拖者死屍來　　夢想俱無更活埋",
    "X86n1595_001:0007a05": "　驀爾枕頭撲落地　　堪嗟雪嶺嘆奇哉",
    "X86n1595_001:0007a06": "第二十三世中峯明本禪師杭之錢塘人。俗姓孫。母",
    "X86n1595_001:0007a07": "李氏。夢無門開道者。持燈籠至家。遂生。師九歲喪母。",
    "X86n1595_001:0007a08": "十五依高峯薙落。秊二十四。觀流省有省。詣峯求證。",
    "X86n1595_001:0007a09": "峯打趂出。因民訛傳。官選童男女。師問。忽有人來。問",
    "X86n1595_001:0007a10": "和尚討童男女時如何。峯曰。我但度竹篦子與他。師",
    "X86n1595_001:0007a11": "於言下。洞然徹法源底。峯書真讚付師曰。我相不思",
    "X86n1595_001:0007a12": "議。佛祖莫能視。獨許不肖兒。見得半邊鼻。且俾參徒",
    "X86n1595_001:0007a13": "詣師請益。由是學者輻湊歸之。如水就下。而師猶自",
    "X86n1595_001:0007a14": "韜晦。未甞肯以師道自處。一時天子公卿。每虗徑山",
    "X86n1595_001:0007a15": "靈隱諸大剎。迎師居之。賜佛慈圓炤廣慧之號。示寂",
    "X86n1595_001:0007a16": "於大元英宗至治三秊八月十四日。諡曰普應。嗣法",
    "X86n1595_001:0007a17": "[栥欠+匕]人。頌。",
    "X86n1595_001:0007a18": "　源泉混混盡朝東　　海闊天高萬象融",
    "X86n1595_001:0007a19": "　竹篦拈來全體露　　一毫頭上定綱宗",
    "X86n1595_001:0007a20": "第二十四世千巖元長禪師蕭山董氏子。幻業儒。秊",
    "X86n1595_001:0007a21": "十七學通百氏。十九離塵受具。習律武林。會丞相府",
    "X86n1595_001:0007a22": "飯僧。師隨眾受供。時中峯已先在座。見師即呼曰。汝",
    "X86n1595_001:0007a23": "日用如何。師曰念佛。峯曰。佛今何在。師擬議。峯勵聲",
    "X86n1595_001:0007a24": "叱之。師求開示。峯授以狗子無佛性話令參。於是縛",
    "X86n1595_001:0007b01": "茅靈隱山中。倐忽十載。因往望州亭。聞雀聲有省。往",
    "X86n1595_001:0007b02": "見峯。峯復斥之。師憤然不昧。忽夜半鼠飜猫器墮地",
    "X86n1595_001:0007b03": "作聲。恍然開悟。覺身躍起數丈。往質於峯。峯問曰。趙",
    "X86n1595_001:0007b04": "州何故言無。師曰。鼠食猫飯。峯曰未在。師曰。飯器破",
    "X86n1595_001:0007b05": "也。曰破後如何。曰觸碎方甓。峯乃微咲。乃囑曰。汝宜",
    "X86n1595_001:0007b06": "善自護持。棲遁岩穴。時節若至。其理自彰。自受付囑。",
    "X86n1595_001:0007b07": "乃隱於天龍東庵。聲光日顯。詔居聖壽。賜號圓鑑。并",
    "X86n1595_001:0007b08": "金襴法衣。示寂於大元順宗至正丁酉六月。偈曰。平",
    "X86n1595_001:0007b09": "生饒舌。今日敗闕。一句轟天。正法眼滅。嗣法四人。頌。",
    "X86n1595_001:0007b10": "　猫器打翻絕點埃　　聲前恍覺咲顏開",
    "X86n1595_001:0007b11": "　趙州狗子眠當道　　路上行人絕往來",
    "X86n1595_001:0007b12": "第二十五世萬峯時蔚禪師溫州金氏子。母鄭氏。夢",
    "X86n1595_001:0007b13": "儒釋二人入其寢。覺生二子。師居末。有光燭室。母懼",
    "X86n1595_001:0007b14": "弗舉。其姑保而育之。在襁褓中。見僧微笑。長依講主",
    "X86n1595_001:0007b15": "昇公。受具出家。謁千巖長老。長問。將甚麼與老僧相",
    "X86n1595_001:0007b16": "見。師竪拳云。者裏與和尚相見。巖曰。死了燒了。向甚",
    "X86n1595_001:0007b17": "處安身立命。師曰。漚生漚滅水還在。風息波平月映",
    "X86n1595_001:0007b18": "潭。巖問。不是心。不是佛。不是物。是個甚麼。師以座具",
    "X86n1595_001:0007b19": "打圓相。叉手而立。一日普請斫松。師拈圓石作獻珠",
    "X86n1595_001:0007b20": "狀曰。請師酧價。岩曰。不值半文錢。師曰瞎。岩曰。我也",
    "X86n1595_001:0007b21": "瞎。汝也瞎。師曰瞎瞎。命充第一座。巖上堂曰。無風荷",
    "X86n1595_001:0007b22": "葉動。必定有魚行。師振威一喝。拂袖便行。巖示偈曰。",
    "X86n1595_001:0007b23": "鬱鬱黃花滿目秋。白雲端坐碧峯頭。無賓主句輕拈",
    "X86n1595_001:0007b24": "出。一喝千江水逆流。師呈偈曰。南泉不是惱人心。有",
    "X86n1595_001:0007c01": "要將心去捉心。不是我心不是佛。性天空廓有何尋。",
    "X86n1595_001:0007c02": "巖允之。未幾潛隱。巖召不赴。乃以法衣頂相寄之。後",
    "X86n1595_001:0007c03": "卓錫蘇州鄧蔚山。叢席大振。大明洪武十四秊辛酉",
    "X86n1595_001:0007c04": "正月二十九日示寂。嗣法一十三人。頌。",
    "X86n1595_001:0007c05": "　出格英姿徹骨貧　　拳頭竪起當人情",
    "X86n1595_001:0007c06": "　師資針介相投處　　喝下分明契主賓",
    "X86n1595_001:0007c07": "第二十六世寶藏普持禪師久依萬峯。付法偈曰。大",
    "X86n1595_001:0007c08": "愚肋下痛還拳。三要三玄絕正偏。臨濟窟中獅子子。",
    "X86n1595_001:0007c09": "燈燈續焰古今傳。繼住聖恩。為第二世。嗣法三人。頌。",
    "X86n1595_001:0007c10": "　大愚肋下通消息　　派演滹沱正脉長",
    "X86n1595_001:0007c11": "　坐却白雲終不妙　　移舟別有好商量",
    "X86n1595_001:0007c12": "第二十七世東明慧旵禪師丹陽王氏子。秊十四。依",
    "X86n1595_001:0007c13": "湛然薙髮受具。因定起觀松有省。見寶藏呈悟。因藏",
    "X86n1595_001:0007c14": "斥之。遂親炙座下。一日藏問。心不是佛。智不是道。汝",
    "X86n1595_001:0007c15": "云何會。師向前問訊。叉手而立。藏呵曰。你在此許多",
    "X86n1595_001:0007c16": "時。還作者個見解。師乃發憤。至第三日。驀然徹法源",
    "X86n1595_001:0007c17": "底呈偈曰。一拳打破太虗空。百億須彌不露踪。借問",
    "X86n1595_001:0007c18": "個中誰是主。扶桑湧出一輪紅。藏囑曰。善自護持。大",
    "X86n1595_001:0007c19": "明宣德辛酉六月晦日示寂。闍維舍利無數。嗣法二",
    "X86n1595_001:0007c20": "人。頌。",
    "X86n1595_001:0007c21": "　佛心智道一時休　　拶着虗空解轉頭",
    "X86n1595_001:0007c22": "　百億須彌藏介子　　扶桑湧出一輪秋",
    "X86n1595_001:0007c23": "第二十八世海舟普慈禪師蘇之常孰錢氏子。世宗",
    "X86n1595_001:0007c24": "儒業。出家聽講楞嚴。至但有言說都無實義處。乃曰。",
    "X86n1595_001:0008a01": "言說今日愈多矣。遂歸尋思實義。走見萬峯舉問。峯",
    "X86n1595_001:0008a02": "以脚兩踏曰。只者是實義。師有省曰。太費和尚尊力。",
    "X86n1595_001:0008a03": "峯咲而許之。乃結庵於洞庭山塢。二十秊。因一僧呵",
    "X86n1595_001:0008a04": "其見解。即棄庵詣東明。明問。曾見人否。師曰。說出恐",
    "X86n1595_001:0008a05": "驚人。明曰。假使親見釋迦。依然是個俗漢。但說何妨。",
    "X86n1595_001:0008a06": "師曰萬峯。明曰。萬峯即今在甚麼處。師面赤網然。明",
    "X86n1595_001:0008a07": "曰。若如此。不曾見萬峯。師歸寮三晝夜。寢食俱忘。偶",
    "X86n1595_001:0008a08": "值香燈繩斷墜地。忽然大悟。詣關前呈悟由。明曰。老",
    "X86n1595_001:0008a09": "闍黎承嗣萬峯去。師曰。公今為我打徹。何得承嗣萬",
    "X86n1595_001:0008a10": "峯。明遂出關陞座曰。瞿曇有意向誰傳。迦葉無端展",
    "X86n1595_001:0008a11": "咲顏。到此豈容七佛長。文殊面赤也徒然。今朝好咲",
    "X86n1595_001:0008a12": "東明事。千古令人費唾涎。幸得海公忘我我。濟宗一",
    "X86n1595_001:0008a13": "派續綿綿。擲拄杖云。千觔擔子全分付。玄要如今拄",
    "X86n1595_001:0008a14": "杖談。以拂子擊三擊。下座。未幾東明辭世。眾請繼席。",
    "X86n1595_001:0008a15": "萬峯忌辰。拈香喝兩喝云。只咲你護短沒頭師。佛法",
    "X86n1595_001:0008a16": "當人情。便拜。又拈香云。此瓣香供養東明長老。一片",
    "X86n1595_001:0008a17": "赤心鞭策。令予洞達宗源。乃喝兩喝。受恩深處便為",
    "X86n1595_001:0008a18": "家。有乳方知是阿娘。禮拜起慟哭。歸方丈。臨示寂。說",
    "X86n1595_001:0008a19": "偈曰。九十六秊於世。七十四載為僧。中閒多少誵訛。",
    "X86n1595_001:0008a20": "一見東明消殞。以拂子打○云。釋迦至我六十二世。",
    "X86n1595_001:0008a21": "有不可數老和尚。又打○云。多向者裏安身。咄。乃投",
    "X86n1595_001:0008a22": "筆而逝。時景泰元秊。全身塔於東明左側。得法一十",
    "X86n1595_001:0008a23": "二人。頌。",
    "X86n1595_001:0008a24": "　將成九仞聳高峯　　一簣重圓始見功",
    "X86n1595_001:0008b01": "　自是深恩歸有地　　千溪萬派盡潮東",
    "X86n1595_001:0008b02": "第二十九世寶峯明瑄禪師姑蘇吳江范氏子。俗為",
    "X86n1595_001:0008b03": "木匠。因海舟造塔。傷足痛甚。索酒喫。舟謂曰。幸是傷",
    "X86n1595_001:0008b04": "足。若斫去其頭。還能喫否。即有省。遂求出家。乃充火",
    "X86n1595_001:0008b05": "頭。一日負薪。舟見曰。將刺棘作麼。師云是柴。舟呵呵",
    "X86n1595_001:0008b06": "大咲。師罔然。舟曰。是柴將去燒却。師起疑問曰。畢竟",
    "X86n1595_001:0008b07": "是甚麼道理。舟不荅。是夜刻意參究。不覺被火燎去",
    "X86n1595_001:0008b08": "眉毛。面如刀割。以鏡照之。豁然大悟。呈悟由於舟。舟",
    "X86n1595_001:0008b09": "便打。師奪拄杖云。者條六尺竿。幾秊不曾用。今日又",
    "X86n1595_001:0008b10": "重拈。舟大咲。師呈偈曰。棒頭着處血痕班。咲裏藏刀",
    "X86n1595_001:0008b11": "仔細看。若是英靈真漢子。死人喫棒口喃喃。舟曰。即",
    "X86n1595_001:0008b12": "此偈語。可紹吾宗。乃付偈曰。臨濟兒孫是獅子。一吼",
    "X86n1595_001:0008b13": "千山百獸死。今朝汝具爪牙威。也須萬壑深藏止。從",
    "X86n1595_001:0008b14": "此名聞遐邇。學者雲集。成化八秊十二月九日示寂。",
    "X86n1595_001:0008b15": "塔於東明寺左。嗣法五人。頌。",
    "X86n1595_001:0008b16": "　東倒西歪拆脚鐺　　匡持須是赤心人",
    "X86n1595_001:0008b17": "　火燒刀斫鬚眉盡　　業鏡臺前露本真",
    "X86n1595_001:0008b18": "第三十世天奇本瑞禪師南昌鐘陵江氏子。秊二十",
    "X86n1595_001:0008b19": "隨父商於頴州。偶厭世相。禮無說能公披剃。令看萬",
    "X86n1595_001:0008b20": "法歸一一歸何處話。便參尊宿。晝夜參究。漸有省發。",
    "X86n1595_001:0008b21": "末後參寶和尚。峯問。甚處來。師曰北京。峯云。只在北",
    "X86n1595_001:0008b22": "京。別有去處。師曰。隨方瀟洒。峯云。曾到四川否。曰曾",
    "X86n1595_001:0008b23": "到。峯曰。四川境界與此間如何。云江山雖異。風月一",
    "X86n1595_001:0008b24": "般。峯竪起拳頭云。還有者個麼。云無。峯云。因甚却無。",
    "X86n1595_001:0008c01": "師云。非我境界。峯云。如何是汝境界。云諸佛不能識。",
    "X86n1595_001:0008c02": "誰敢強安名。峯云。汝豈不是着空。云終不向鬼窟裏",
    "X86n1595_001:0008c03": "作活計。峯云。西天九十六種外道。你是第一。師拂袖",
    "X86n1595_001:0008c04": "便出。乃付偈曰。濟山棒喝能輕觸。殺活從前手眼清。",
    "X86n1595_001:0008c05": "聖解凡情俱坐斷。曇華猶放一枝新。嗣法三十九人。",
    "X86n1595_001:0008c06": "　山川事蹟名須異　　風月由來理自同",
    "X86n1595_001:0008c07": "　鳥盡弓藏征伐寢　　萬乘垂拱坐寰中",
    "X86n1595_001:0008c08": "第三十一世絕學聞聰禪師邵武光澤縣奚氏子。師",
    "X86n1595_001:0008c09": "生三歲。父母繼亡。外祖憐而養之。十七得度。二十受",
    "X86n1595_001:0008c10": "具。精習毗尼止觀。深究唯識等論。一日遊百丈山。逢",
    "X86n1595_001:0008c11": "一老宿。問大通智勝佛十劫坐道場佛法不現前不",
    "X86n1595_001:0008c12": "得成佛道。此理如何師乃依文講之。老宿詬罵而去。",
    "X86n1595_001:0008c13": "師從此頓發疑情。念念在孜。經五六載。一日聞馬嘶。",
    "X86n1595_001:0008c14": "豁然大悟曰。如斯之事。如來明見。無有差謬。遂見天",
    "X86n1595_001:0008c15": "奇。奇問。苦樂皆心。因何外取。曰祇為不了。曰是非皆",
    "X86n1595_001:0008c16": "事。因何妄承。師曰。錯認定盤星。迷悟皆人。因何不懂。",
    "X86n1595_001:0008c17": "師曰。早知燈是火。豈向四方求。乃付偈曰。道者心同",
    "X86n1595_001:0008c18": "慈嫗心。爭教赤子困羣陰。輔成架海金梁子。佛缺方",
    "X86n1595_001:0008c19": "知補浩任。師後居龍泉寺。有僧問。如何是本來面目。",
    "X86n1595_001:0008c20": "師曰。石香亭。僧云。便任麼去時如何。師云。喪却了也。",
    "X86n1595_001:0008c21": "僧問。今朝孟夏八日。天下叢林皆慶如來降誕之辰。",
    "X86n1595_001:0008c22": "未審如來何處降誕。師於几上畵一圓相。出住隨州",
    "X86n1595_001:0008c23": "關子嶺。得法五人。頌。",
    "X86n1595_001:0008c24": "　歸家樵子爛柯陳　　到岸漁翁罷問津",
    "X86n1595_001:0009a01": "　聖解凡情俱坐斷　　本來面目石香亭",
    "X86n1595_001:0009a02": "第三十二世笑巖德寶禪師金臺吳氏子。世族錦衣。",
    "X86n1595_001:0009a03": "弱冠時。入寺聽講。至舍國城妻子頭目手足。感悟出",
    "X86n1595_001:0009a04": "家。徧參名宿。伏牛火場。淨土止觀。無所不歷。因造關",
    "X86n1595_001:0009a05": "子嶺。謁無聞聰公。便問。十聖三賢。已全聖智。如何道",
    "X86n1595_001:0009a06": "不明斯旨。聰勵聲曰。十聖三賢爾已知。如何是旨。速",
    "X86n1595_001:0009a07": "道。師下語不契。一日洗菜次。偶一莖菜墜水。逐水圜",
    "X86n1595_001:0009a08": "轉。捉不着。忽有省。遂携籃歸。聰見便問。是甚麼。曰一",
    "X86n1595_001:0009a09": "籃菜。聰曰。何不別道一句。師曰。請和尚別問來。後與",
    "X86n1595_001:0009a10": "學圍爐次。學曰。人人有個本來父母。子之父母。今在",
    "X86n1595_001:0009a11": "何處。師曰。一火焚之。學曰。恁麼則子無父母耶。師曰。",
    "X86n1595_001:0009a12": "有即有。佛眼覷不見。學曰。子還見麼。師曰。某亦不見。",
    "X86n1595_001:0009a13": "學曰。為甚麼不見。師曰。若見則非真父母。遂呈偈曰。",
    "X86n1595_001:0009a14": "本來真父母。歷刼不曾離。起坐承他力。寒溫亦共知。",
    "X86n1595_001:0009a15": "相逢不相見。相見不相識。為問今何在。分明舉似師。",
    "X86n1595_001:0009a16": "學深肯之。萬曆辛巳正月十九日示寂。得法十人。頌。",
    "X86n1595_001:0009a17": "　隨身竿木覓歸家　　十聖三賢眼裏花",
    "X86n1595_001:0009a18": "　要識渠儂真父母　　古今元不隔些些",
    "X86n1595_001:0009a19": "第三十三世幻有正傳禪師溧陽呂氏子。秊十九歲。",
    "X86n1595_001:0009a20": "依樂庵和尚薙髮。令看父母未生前話。久無所契。乃",
    "X86n1595_001:0009a21": "克勤精進。歷二七餘日。忽聞燈花爆聲有省。直造燕",
    "X86n1595_001:0009a22": "都。參咲巖和尚求證。巖曰。將汝從前得力處。一一說",
    "X86n1595_001:0009a23": "來。師具實荅。語中間。巖驀趯出鞋曰。向者裏道一句",
    "X86n1595_001:0009a24": "看。遂把話端。一時打斷。通夕不寐。至明旦猶立簷下。",
    "X86n1595_001:0009b01": "巖出見喚之。師回首。巖翹一足。作脩羅障日月勢。師",
    "X86n1595_001:0009b02": "當下脫然。服勤數載。禮辭南歸。岩書從上源流付之。",
    "X86n1595_001:0009b03": "臨行贈以一笠曰。無露圭角。師初住龍池。次遷五臺",
    "X86n1595_001:0009b04": "北京普照。晚復歸龍池。題香爐偈曰。有耳聞聲一似",
    "X86n1595_001:0009b05": "聾。無容餘物動乎中。灰心未必常如此。嬴得清烟便",
    "X86n1595_001:0009b06": "不同。又慮學者見落斷常。著書三篇。曰駁語。曰性住",
    "X86n1595_001:0009b07": "釋。曰物不遷。刻行於世。萬曆甲寅春仲示寂。塔於本",
    "X86n1595_001:0009b08": "山。嗣法四人。天童悟。罄山修。淨名蓮。徑山信。罄山下",
    "X86n1595_001:0009b09": "出玉林秀。頌。",
    "X86n1595_001:0009b10": "　趯出無跟破草鞋　　鐵山當面露崔嵬",
    "X86n1595_001:0009b11": "　楖栗橫擔人不顧　　一踏鴻門兩扇開",
    "X86n1595_001:0009b12": "第三十四世天童密雲圓悟禪師宜興蔣氏子。家貧。",
    "X86n1595_001:0009b13": "樵採為業。秊二十七。荷擔度山曲。觸路傍積薪有省。",
    "X86n1595_001:0009b14": "乃從幻有和尚出家。每覺生死到來。畢竟不穩當。二",
    "X86n1595_001:0009b15": "六時中。看得心境兩立。古人道。天地同根。萬物一體。",
    "X86n1595_001:0009b16": "越看越成兩個。請益龍池。池曰。你若到者田地。便放",
    "X86n1595_001:0009b17": "身倒臥。嗣後惟加罵詈。師慚悶交感。遂掩關數載。適",
    "X86n1595_001:0009b18": "傳公入都。舉師監院事。一日自城中歸。過銅棺山頂。",
    "X86n1595_001:0009b19": "忽覺情與無情煥然等現。覓纖毫過患不可得。大端",
    "X86n1595_001:0009b20": "說似人不得。正所謂大地平沉底境界。乃往覲幻。幻",
    "X86n1595_001:0009b21": "問。汝有新會處麼。師曰。一人有慶。萬民樂業。幻曰。汝",
    "X86n1595_001:0009b22": "又作麼生。曰某甲得來省覲和尚。幻曰。念子遠來。放",
    "X86n1595_001:0009b23": "汝三十棒。師抽身便出。一日幻問。忽有人問汝。如何",
    "X86n1595_001:0009b24": "抵對。師驀竪拳。幻曰。老僧不曉得者是甚麼意思。師",
    "X86n1595_001:0009c01": "曰。莫道和尚不曉得。三世諸佛也不曉得。又一日幻",
    "X86n1595_001:0009c02": "舉拂子問。諸方還有者個麼。師震威一喝。幻曰。好一",
    "X86n1595_001:0009c03": "喝。師連喝兩喝。歸位。龍池一日喚師。及覺宇入室曰。",
    "X86n1595_001:0009c04": "老僧作夜起來。走一回把柄。都在手裏了。汝等為我",
    "X86n1595_001:0009c05": "扶持佛法。師呈偈曰。若據某甲扶佛法。任他○○○",
    "X86n1595_001:0009c06": "○○。都來總與三十棒。莫道分明為賞罰。龍池目之",
    "X86n1595_001:0009c07": "大咲。未幾示寂。師依塔三載。萬曆丁巳。眾請繼席開",
    "X86n1595_001:0009c08": "法。次住通玄金粟黃檗育王天童。凡六巨剎。宗風大",
    "X86n1595_001:0009c09": "振。崇禎十五秊壬午七月七日。奄然坐化。流光夜照。",
    "X86n1595_001:0009c10": "四山變白。壽七十有七。自通玄迎全身歸。塔於天童",
    "X86n1595_001:0009c11": "幻住庵右隴。嗣法一十二人。五峯學。漢月藏。破山明。",
    "X86n1595_001:0009c12": "費隱容。石車乘。朝宗忍。萬如微木陳忞。石奇雲。牧雲",
    "X86n1595_001:0009c13": "門。浮石贒。林野奇。頌。",
    "X86n1595_001:0009c14": "　銅棺山頂擔頭空　　佛祖頻吞氣宇雄",
    "X86n1595_001:0009c15": "　賞罰都來三十棒　　分明滅却少林宗",
    "X86n1595_001:0009c16": "第三十五世天童林野通奇禪師蜀之長樂蔡氏子。",
    "X86n1595_001:0009c17": "生即絕腥。依本里金鍾寺道然本然兩叔出家。志存",
    "X86n1595_001:0009c18": "釋典。離蜀之江南。入講肆。大明天啟丁卯。息肩當湖。",
    "X86n1595_001:0009c19": "掩關閱藏。適友送密雲和尚語錄。展卷至參禪偈曰。",
    "X86n1595_001:0009c20": "一念未生前。試看底模樣。頓覺疑情猛發。寢食俱忘。",
    "X86n1595_001:0009c21": "偶散步失足墜樓。有省。偈曰。一念未生前。六戶絕消",
    "X86n1595_001:0009c22": "息。瞥爾揚雙眉。大似眼無力。遂破關詣密雲。便問。學",
    "X86n1595_001:0009c23": "人絕跡而來。特為親近。童云。莫妄想。師曰。未審還有",
    "X86n1595_001:0009c24": "堂頭也無。童云。看脚下。師云。不因漁父引。爭得見波",
    "X86n1595_001:0010a01": "濤。童云。莫錯會。師禮拜。天童一日陞座云。世尊初生。",
    "X86n1595_001:0010a02": "便解指天指地。汝等諸人討甚麼碗。以拄杖一時打",
    "X86n1595_001:0010a03": "散。師於言下。全身脫落。大徹玄旨。乃受記莂於嘉禾",
    "X86n1595_001:0010a04": "黃闇齋觀察之素園。時己卯秋九月也。明秊辭悟。住",
    "X86n1595_001:0010a05": "靜於餘杭之廣化寺。壬午秋。聞悟訃音。奔通玄。後孫",
    "X86n1595_001:0010a06": "司馬碩膚諸檀護。堅請開法通玄。次遷東塔棲真。己",
    "X86n1595_001:0010a07": "丑冬。寧紹台三郡當道請主天童。千指圍繞。克復舊",
    "X86n1595_001:0010a08": "式。冬夏布衣草履。見衲子有輕裘緩帶。則曰。非吾類",
    "X86n1595_001:0010a09": "也。淡泊之操。始終無間。大清順治九秊壬辰三月二",
    "X86n1595_001:0010a10": "十九日。出冶從天臺來。省覲。師曰。汝來也。冶拜云。乞",
    "X86n1595_001:0010a11": "師更名。師曰。行果圓成。遂安祥而逝。世壽五十有八。",
    "X86n1595_001:0010a12": "僧衲四十一。塔於太白玲瓏巖新庵之左。師誕於大",
    "X86n1595_001:0010a13": "明萬曆乙未十二月二十六日。得法者五十人。頌。",
    "X86n1595_001:0010a14": "　窮盡漚和覓指歸　　棒頭痛處覺前非",
    "X86n1595_001:0010a15": "　危樓一踏虗空碎　　鼻孔分明向下垂",
    "X86n1595_001:0010a16": "第三十六世風穴雲峩行喜禪師蜀之資陽陳氏子。",
    "X86n1595_001:0010a17": "萬曆四十八秊癸丑正月二十四日誕。秊十歲時。因",
    "X86n1595_001:0010a18": "觀死屍爛臭。乃動諸行無常之感。決志出家。父母難",
    "X86n1595_001:0010a19": "之。即自絕食。久而許之。遂投啟尊宿披剃。徧參尊宿。",
    "X86n1595_001:0010a20": "皆蒙策進。略識指歸。晚入天臺。參靈野奇和尚。一見",
    "X86n1595_001:0010a21": "便問。杖頭撥轉。罕遇知音。狹路相逢。如何通信。奇云。",
    "X86n1595_001:0010a22": "雲霧鎖千山。師曰。未到天台。不妨疑着。奇曰。持蠡酌",
    "X86n1595_001:0010a23": "海。妄測淺深。師曰。不因樵子徑。爭到葛洪家。奇曰。峯",
    "X86n1595_001:0010a24": "巒挺秀。鳥道難通。師便喝。奇便打。於是親炙座下。一",
    "X86n1595_001:0010b01": "日侍奇山行。奇問。山河大地。明暗色空。與你自己。是",
    "X86n1595_001:0010b02": "同是別。師曰。同則總同。別則總別。奇正色呵曰。說得",
    "X86n1595_001:0010b03": "道理好。師無對。奇即欄胸把住曰。除却總別異同。速",
    "X86n1595_001:0010b04": "道速道。師佇思。被奇驀向懸巖一推。當下胸中寶惜。",
    "X86n1595_001:0010b05": "廓爾冰消。回觀從前所得。如大海之一滴耳。即說偈",
    "X86n1595_001:0010b06": "曰。罷罷罷休休休。橫眠倒臥在山丘。飜身拶碎虗空",
    "X86n1595_001:0010b07": "骨。萬象森羅咲點頭。走呈方丈。奇乃印可。命理通玄",
    "X86n1595_001:0010b08": "院事。奇住棲真。命典藏鑰。順治己丑九月六日。乃出",
    "X86n1595_001:0010b09": "源流拂子付師。師固辭。奇曰。汝但將去。已後坐斷天",
    "X86n1595_001:0010b10": "下人舌頭耳。於是禮辭北渡。值陽山大慧及諸檀護",
    "X86n1595_001:0010b11": "請師開法普濟。次遷龍池法興。順治十三秊丙申。受",
    "X86n1595_001:0010b12": "請住風穴。今乙巳竟十載矣。時北方宗唱。始自師焉。",
    "X86n1595_001:0010b13": "　躡蹻擔簦不計秋　　機關撥動滑如油",
    "X86n1595_001:0010b14": "　天台痛處重加艾　　大海方知一滴收",
    "X86n1595_001:0010b15": "曹洞宗",
    "X86n1595_001:0010b16": "青原第五世洞山良价禪師會稽余氏子。幼從師。念",
    "X86n1595_001:0010b17": "心經有省乃謁雲巖悟旨。授以寶鏡三昧。出住豫章",
    "X86n1595_001:0010b18": "高安之洞山。得曹山本寂。宗風大振。權開五位。善接",
    "X86n1595_001:0010b19": "三根。於是洞山宗。始於斯矣。唐懿宗咸通己丑三月",
    "X86n1595_001:0010b20": "七日示寂。諡曰悟本。下傳雲居膺。膺傳同安丕。丕傳",
    "X86n1595_001:0010b21": "同安志。志傳梁山觀。觀傳大陽玄。玄傳投子青。青傳",
    "X86n1595_001:0010b22": "芙蓉楷。楷傳丹霞淳。淳傳長蘆了。了傳天童珏。珏傳",
    "X86n1595_001:0010b23": "雪竇鑑。鑑傳天童淨。淨傳鹿門覺。覺傳青州辨。辨傳",
    "X86n1595_001:0010b24": "大明寶。寶傳玉山體。體傳雪巖滿。滿傳萬松秀。秀傳",
    "X86n1595_001:0010c01": "雪庭裕。裕傳靈隱泰。泰傳寶應遇。遇傳淳拙才。才傳",
    "X86n1595_001:0010c02": "松庭嚴。嚴傳少室改。改傳俱空斌。斌傳無方從。從傳",
    "X86n1595_001:0010c03": "月舟載。載傳宗鏡書。書傳大千潤。潤傳慈舟念。念傳",
    "X86n1595_001:0010c04": "湛然澄。澄傳瑞白雪。以上望青原。乃三十七世矣。宗",
    "X86n1595_001:0010c05": "鏡下。復出廩山忠壽昌經博山來雪關誾。壽昌下。乃",
    "X86n1595_001:0010c06": "有東苑鏡天界盛。",
    "X86n1595_001:0010c07": "溈仰宗",
    "X86n1595_001:0010c08": "溈山靈祐禪師曹溪第五世。嗣百丈海。福州長谿趙",
    "X86n1595_001:0010c09": "氏子。久為百丈典座。因司馬頭陀識之。踢倒淨瓶。而",
    "X86n1595_001:0010c10": "住溈山。三十秊。以橡栗為食。後得仰山。父子酬唱。大",
    "X86n1595_001:0010c11": "弘宗旨。唐中宗大中七秊正月九日示寂。仰山慧寂。",
    "X86n1595_001:0010c12": "韶州懷化葉氏子。唐昭宗大順元秊示寂。仰山傳南",
    "X86n1595_001:0010c13": "塔湧。湧傳芭蕉清。清傳承天確。確傳羅漢宗。五世而",
    "X86n1595_001:0010c14": "寢。",
    "X86n1595_001:0010c15": "雲門宗",
    "X86n1595_001:0010c16": "雲門文偃禪師曹溪第八世。嘉與張氏子。初參睦州。",
    "X86n1595_001:0010c17": "損足而悟大旨。後造雪峯。而益資玄要。乃嗣雪峯。示",
    "X86n1595_001:0010c18": "寂於五代漢之隱帝乾祐元秊四月。雲門傳香林遠。",
    "X86n1595_001:0010c19": "遠傳智門祚。祚傳雪竇顯。顯傳天衣懷。懷傳法雲秀。",
    "X86n1595_001:0010c20": "秀傳佛國白。白傳慧林海。海傳萬壽隆。九世而寢。望",
    "X86n1595_001:0010c21": "曹溪十六世而寂焉。雲門第四世。出洞山聰。聰下出",
    "X86n1595_001:0010c22": "雲居舜。舜傳明教嵩。當宋仁宗之世。乃著傳法正宗",
    "X86n1595_001:0010c23": "記定祖圖輔教篇。目曰鐔津集。入藏。",
    "X86n1595_001:0010c24": "法眼宗",
    "X86n1595_001:0011a01": "曹溪第十世清凉文益禪師餘杭魯氏子。出家受具。",
    "X86n1595_001:0011a02": "精究毗尼。傍探儒典。乃游文藻之場。師以玄機一發。",
    "X86n1595_001:0011a03": "雜務俱捐。乃謁羅漢琛禪師。於言下大徹玄旨。出住",
    "X86n1595_001:0011a04": "金陵。三坐道場。示寂於五代周世宗顯德戊午間。諡",
    "X86n1595_001:0011a05": "曰大法眼。故稱為法眼宗。下傳清凉欽。欽傳雲居齊。",
    "X86n1595_001:0011a06": "齊傳保福煦。煦傳智者如。如傳承天月。月傳護國豐。",
    "X86n1595_001:0011a07": "六世而寢。益之二世。有永明延壽。壽乃天台紹國師",
    "X86n1595_001:0011a08": "之子。當大宋趙太祖開寶八秊示寂。法眼宗望曹溪",
    "X86n1595_001:0011a09": "十六世而止焉。",
    "X86n1595_001:0011a11": "佛祖正傳古今捷錄終"
}