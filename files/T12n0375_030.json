{
    "T12n0375_030:0799c21": "大般涅槃經卷第三十",
    "T12n0375_030:0799c23": "宋代沙門慧嚴等依泥洹經加之",
    "T12n0375_030:0799c24": "師子吼菩薩品之六",
    "T12n0375_030:0799c25": "[0799c25] 師子吼菩薩言：「世尊！若一切業不定得果、一",
    "T12n0375_030:0799c26": "切眾生悉有佛性、應當修習八聖道者，何",
    "T12n0375_030:0799c27": "因緣故一切眾生悉不得是大般涅槃？世",
    "T12n0375_030:0799c28": "尊！若一切眾生有佛性者，即當定得阿耨",
    "T12n0375_030:0799c29": "多羅三藐三菩提，何須修習八聖道耶？[0799c29] 「世",
    "T12n0375_030:0800a01": "尊！如此經中說有病人若得醫藥及瞻病",
    "T12n0375_030:0800a02": "人隨病飲食、若使不得，皆悉除差。一切眾生",
    "T12n0375_030:0800a03": "亦復如是，若遇聲聞及辟支佛、諸佛、菩薩諸",
    "T12n0375_030:0800a04": "善知識，若聞說法、修習聖道，若不遇、不聞、",
    "T12n0375_030:0800a05": "不修習道，悉當得成阿耨多羅三藐三菩",
    "T12n0375_030:0800a06": "提。何以故？以佛性故。世尊！譬如日、月，無有",
    "T12n0375_030:0800a07": "能遮，令不得至頞多山邊；四大河水不至",
    "T12n0375_030:0800a08": "大海；一闡提等不至地獄；一切眾生亦復如",
    "T12n0375_030:0800a09": "是，無有能遮，令不得至阿耨多羅三藐三",
    "T12n0375_030:0800a10": "菩提。何以故？以佛性故。世尊！以是義故，一",
    "T12n0375_030:0800a11": "切眾生不須修道，以佛性力故，應得阿耨",
    "T12n0375_030:0800a12": "多羅三藐三菩提，不以修習聖道力故。[0800a12] 「世",
    "T12n0375_030:0800a13": "尊！若一闡提犯四重禁、五逆罪等不得阿",
    "T12n0375_030:0800a14": "耨多羅三藐三菩提者應須修習，以因佛",
    "T12n0375_030:0800a15": "性定當得故，非因修習然後得也。世尊！",
    "T12n0375_030:0800a16": "譬如磁石，去鐵雖遠，以其力故，鐵則隨著；",
    "T12n0375_030:0800a17": "眾生佛性亦復如是。是故，不須勤修習道。」",
    "T12n0375_030:0800a18": "[0800a18] 佛言：「善哉，善哉。善男子！如恒河邊有七種",
    "T12n0375_030:0800a19": "人，若為洗浴、恐畏寇賊、或為採花，則入",
    "T12n0375_030:0800a20": "河中。第一人者，入水則沒。何以故？羸無勢",
    "T12n0375_030:0800a21": "力，不習浮故。第二人者，雖沒還出，出已復",
    "T12n0375_030:0800a22": "沒。何以故？身力大故，則能還出；不習浮故，",
    "T12n0375_030:0800a23": "出已還沒。第三人者，沒已即出，出更不沒。何",
    "T12n0375_030:0800a24": "以故？身重故沒，力大故出，先習浮故，出已即",
    "T12n0375_030:0800a25": "住。第四人者，入已便沒，沒已還出，出已即住",
    "T12n0375_030:0800a26": "遍觀四方。何以故？重故則沒，力大故還出，習",
    "T12n0375_030:0800a27": "浮則住，不知出處，故觀四方。第五人者，入",
    "T12n0375_030:0800a28": "已即沒，沒已還出，出已即住，住已觀方，觀",
    "T12n0375_030:0800a29": "已即去。何以故？為怖畏故。第六人者，入已即",
    "T12n0375_030:0800b01": "去，淺處則住。何以故？觀賊近遠故。第七人",
    "T12n0375_030:0800b02": "者，既至彼岸，登上大山，無復恐怖，離諸怨",
    "T12n0375_030:0800b03": "賊，受大快樂。[0800b03] 「善男子！生死大河亦復如是，",
    "T12n0375_030:0800b04": "有七種人。畏煩惱賊故，發意欲渡生死",
    "T12n0375_030:0800b05": "大河，出家剃髮，身被法服。既出家已，親",
    "T12n0375_030:0800b06": "近惡友，隨順其教，聽受邪法，所謂眾生身",
    "T12n0375_030:0800b07": "者即是五陰，五陰者即名五大，眾生若死，永",
    "T12n0375_030:0800b08": "斷五大，斷五大故，何須修習善惡諸業？是",
    "T12n0375_030:0800b09": "故當知無有善惡及善惡報，如是則名一",
    "T12n0375_030:0800b10": "闡提也。一闡提者，名斷善根；斷善根故，沒",
    "T12n0375_030:0800b11": "生死河不能得出。何以故？惡業重故、無信",
    "T12n0375_030:0800b12": "力故，如恒河邊第一人也。[0800b12] 「善男子！一闡提",
    "T12n0375_030:0800b13": "輩有六因緣沒三惡道，不能得出。何等為",
    "T12n0375_030:0800b14": "六？一者、惡心熾盛故，二者、不見後世故，",
    "T12n0375_030:0800b15": "三者、樂習煩惱故，四者、遠離善根故，五",
    "T12n0375_030:0800b16": "者、惡業障隔故，六者、親近惡知識故。[0800b16] 「復",
    "T12n0375_030:0800b17": "有五事沒三惡道。何等為五？一者、於比",
    "T12n0375_030:0800b18": "丘邊作非法故，二者、比丘尼邊作非法",
    "T12n0375_030:0800b19": "故，三者、自在用僧祇物故，四者、母邊作",
    "T12n0375_030:0800b20": "非法故，五者、於五部僧互生是非故。[0800b20] 「復",
    "T12n0375_030:0800b21": "有五事沒三惡道。何等為五？一者、常說",
    "T12n0375_030:0800b22": "無善惡果故，二者、殺發菩提心眾生故，",
    "T12n0375_030:0800b23": "三者、&#x6199;說法師過失故，四者、法說非法、",
    "T12n0375_030:0800b24": "非法說法故，五者、為求法過而聽受故。[0800b24] 「復",
    "T12n0375_030:0800b25": "有三事沒三惡道。何等為三？一、謂如來無",
    "T12n0375_030:0800b26": "常、永滅，二、謂正法無常、遷變，三、謂僧寶可",
    "T12n0375_030:0800b27": "滅壞故，是故常沒三惡道中。[0800b27] 「第二人者，發",
    "T12n0375_030:0800b28": "意欲渡生死大河，斷善根故，沒不能出。",
    "T12n0375_030:0800b29": "所言出者，親近善友則得信心。信心者，信",
    "T12n0375_030:0800c01": "施、施果，信善、善果，信惡、惡果，信生死苦、無",
    "T12n0375_030:0800c02": "常、敗壞，是名為信。以得信心修習淨戒，",
    "T12n0375_030:0800c03": "受持、讀誦、書寫、解說，常行惠施、善修智慧。",
    "T12n0375_030:0800c04": "以鈍根故，復遇惡友，不能修習身、戒、心、慧，",
    "T12n0375_030:0800c05": "聽受邪法。或值惡時，處惡國土，斷諸善根；",
    "T12n0375_030:0800c06": "斷善根故，常沒生死，如恒河邊第二人也。",
    "T12n0375_030:0800c07": "[0800c07] 「第三人者，發意欲渡生死大河，斷善根故，",
    "T12n0375_030:0800c08": "於中沈沒。親近善友，得名為出。信於如來",
    "T12n0375_030:0800c09": "是一切智常、恒、無變，為眾生故，說無上道：",
    "T12n0375_030:0800c10": "一切眾生悉有佛性；如來非滅，法、僧亦爾，無",
    "T12n0375_030:0800c11": "有滅壞；一闡提等不斷其法終不能得",
    "T12n0375_030:0800c12": "阿耨多羅三藐三菩提，要當遠離，然後乃得。",
    "T12n0375_030:0800c13": "以信心故，修習淨戒；修淨戒已，受持、讀誦、",
    "T12n0375_030:0800c14": "書寫、解說十二部經，為諸眾生廣宣流布。",
    "T12n0375_030:0800c15": "樂於惠施，修習智慧，以利根故，堅住信慧，",
    "T12n0375_030:0800c16": "心無退轉，如恒河邊第三人也。[0800c16] 「第四人者，",
    "T12n0375_030:0800c17": "發意欲渡生死大河，斷善根故，於中沈",
    "T12n0375_030:0800c18": "沒。親近善友，故得信心，是名為出。得信",
    "T12n0375_030:0800c19": "心故，受持、讀誦、書寫、解說十二部經。為眾",
    "T12n0375_030:0800c20": "生故，廣宣流布，樂於惠施，修習智慧。以利",
    "T12n0375_030:0800c21": "根故，堅住信慧，心無退轉，遍觀四方——四方",
    "T12n0375_030:0800c22": "者，四沙門果——如恒河邊第四人也。[0800c22] 「第五人者，",
    "T12n0375_030:0800c23": "發意欲渡生死大河，斷善根故，於中沈沒。",
    "T12n0375_030:0800c24": "親近善友，故得信心，是名為出。以信心故，",
    "T12n0375_030:0800c25": "受持、讀誦、書寫、解說十二部經。為眾生故，",
    "T12n0375_030:0800c26": "廣宣流布，樂於惠施，修習智慧。以利根故，",
    "T12n0375_030:0800c27": "堅住信慧，心無退轉。無退轉已，即便前進——",
    "T12n0375_030:0800c28": "前進者，謂辟支佛——雖能自渡不及眾生，是",
    "T12n0375_030:0800c29": "名為去，如恒河邊第五人也。[0800c29] 「第六人者，發",
    "T12n0375_030:0801a01": "意欲渡生死大河，斷善根故，於中沈沒。",
    "T12n0375_030:0801a02": "親近善友，獲得信心，得信心故，名之為",
    "T12n0375_030:0801a03": "出。以信心故，受持、讀誦、書寫、解說十二部",
    "T12n0375_030:0801a04": "經。為眾生故，廣宣流布，樂於惠施，修習",
    "T12n0375_030:0801a05": "智慧。以利根故，堅住信慧，心無退轉。無",
    "T12n0375_030:0801a06": "退轉已，即復前進，遂到淺處。到淺處已，",
    "T12n0375_030:0801a07": "即住不去——住不去者，所謂菩薩——為欲",
    "T12n0375_030:0801a08": "度脫諸眾生故，住觀煩惱，如恒河邊第六",
    "T12n0375_030:0801a09": "人也。[0801a09] 「第七人者，發意欲渡生死大河，斷",
    "T12n0375_030:0801a10": "善根故，於中沈沒。親近善友，獲得信心，得",
    "T12n0375_030:0801a11": "信心已，是名為出。以信心故，受持、讀誦、書",
    "T12n0375_030:0801a12": "寫、解說十二部經。為眾生故，廣宣流布，樂",
    "T12n0375_030:0801a13": "於惠施，修習智慧。以利根故，堅住信慧，心",
    "T12n0375_030:0801a14": "無退轉。無退轉已，即便前進。既前進已，得",
    "T12n0375_030:0801a15": "到彼岸，登大高山，離諸恐怖，多受安樂。善",
    "T12n0375_030:0801a16": "男子！彼岸山者，喻於如來；受安樂者，喻佛",
    "T12n0375_030:0801a17": "常住；大高山者，喻大涅槃。[0801a17] 「善男子！是恒河邊",
    "T12n0375_030:0801a18": "如是諸人悉具手足而不能渡；一切眾",
    "T12n0375_030:0801a19": "生亦復如是，實有佛寶、法寶、僧寶，如來常",
    "T12n0375_030:0801a20": "說諸法要義有八聖道、大般涅槃，而諸眾生",
    "T12n0375_030:0801a21": "悉不能得。此非我咎，亦非聖道眾生等過，",
    "T12n0375_030:0801a22": "當知悉是煩惱過惡。以是義故，一切眾生",
    "T12n0375_030:0801a23": "不得涅槃。[0801a23] 「善男子！譬如良醫知病說藥，病",
    "T12n0375_030:0801a24": "者不服，非醫咎也。善男子！如有施主以",
    "T12n0375_030:0801a25": "其所有施一切人，有不受者，非施主咎。善",
    "T12n0375_030:0801a26": "男子！譬如日出，幽冥皆明，盲瞽之人不見道",
    "T12n0375_030:0801a27": "路，非日過也。善男子！如恒河水能除渴乏，",
    "T12n0375_030:0801a28": "渴者不飲，非水咎也。善男子！譬如大地普",
    "T12n0375_030:0801a29": "生&#x83D3;實，平等無二，農夫不種，非地過也。善",
    "T12n0375_030:0801b01": "男子！如來普為一切眾生廣開分別十二",
    "T12n0375_030:0801b02": "部經，眾生不受，非如來咎。",
    "T12n0375_030:0801b03": "[0801b03] 「善男子！若修道者，即得阿耨多羅三藐三菩",
    "T12n0375_030:0801b04": "提。善男子！汝言：『眾生悉有佛性，應得阿耨",
    "T12n0375_030:0801b05": "多羅三藐三菩提，如磁石。』者，善哉善哉，以",
    "T12n0375_030:0801b06": "有佛性因緣力故，得阿耨多羅三藐三菩",
    "T12n0375_030:0801b07": "提。若言不須修聖道者，是義不然。[0801b07] 「善男",
    "T12n0375_030:0801b08": "子！譬如有人行於曠野，渴乏遇井。其井極",
    "T12n0375_030:0801b09": "深，雖不見水，當知必有。是人方便求覓罐",
    "T12n0375_030:0801b10": "綆，汲取則見。佛性亦爾，一切眾生雖復有",
    "T12n0375_030:0801b11": "之，要須修習無漏聖道，然後得見。善男子！",
    "T12n0375_030:0801b12": "如有胡麻則得見油，離諸方便則不得",
    "T12n0375_030:0801b13": "見；甘蔗亦爾。[0801b13] 「善男子！如三十三天、北&#x6B1D;單",
    "T12n0375_030:0801b14": "越，雖是有法，若無善業、神通、道力則不能",
    "T12n0375_030:0801b15": "見。地中草根及地下水，以地覆故，眾生不",
    "T12n0375_030:0801b16": "見。佛性亦爾，不修聖道，故不得見。[0801b16] 「善男",
    "T12n0375_030:0801b17": "子！如汝所說世有病人若遇瞻病、良醫、好",
    "T12n0375_030:0801b18": "藥、隨病飲食及以不遇悉得差者，善男子！",
    "T12n0375_030:0801b19": "我為六住諸菩薩等說如是義。善男子！譬",
    "T12n0375_030:0801b20": "如虛空，於諸眾生非內、非外，非內、外故，亦",
    "T12n0375_030:0801b21": "無罣礙；眾生佛性亦復如是。[0801b21] 「善男子！譬如",
    "T12n0375_030:0801b22": "有人財在異方，雖不現前，隨意受用。有人",
    "T12n0375_030:0801b23": "問之，則言我許。何以故？以定有故。眾生佛",
    "T12n0375_030:0801b24": "性亦復如是，非此、非彼，以定得故，言一切",
    "T12n0375_030:0801b25": "有。[0801b25] 「善男子！譬如眾生造作諸業，若善、若惡，",
    "T12n0375_030:0801b26": "非內、非外，如是業性非有、非無，亦復非是",
    "T12n0375_030:0801b27": "本無今有、非無因出，非此作此受、此作彼受、",
    "T12n0375_030:0801b28": "彼作彼受，無作、無受，時節和合而得果報。",
    "T12n0375_030:0801b29": "眾生佛性亦復如是，亦復非是本無今有，非",
    "T12n0375_030:0801c01": "內、非外，非有、非無，非此、非彼，非餘處來、",
    "T12n0375_030:0801c02": "非無因緣，亦非一切眾生不見。有諸菩薩",
    "T12n0375_030:0801c03": "時節因緣和合得見——時節者，所謂十住菩薩",
    "T12n0375_030:0801c04": "摩訶薩修八聖道，於諸眾生得平等心——爾",
    "T12n0375_030:0801c05": "時得見不名為作。[0801c05] 「善男子！汝言如磁石",
    "T12n0375_030:0801c06": "者，是義不然。何以故？石不吸鐵。所以者何？",
    "T12n0375_030:0801c07": "無心業故。善男子！異法有故，異法出生；異法",
    "T12n0375_030:0801c08": "無故，異法滅壞，無有作者、無有壞者。善男",
    "T12n0375_030:0801c09": "子！猶如猛火不能焚薪，火出薪壞名為焚",
    "T12n0375_030:0801c10": "薪。善男子！譬如葵藿隨日而轉，而是葵藿",
    "T12n0375_030:0801c11": "亦無敬心、無識、無業，異法性故而自迴轉。",
    "T12n0375_030:0801c12": "善男子！如芭蕉樹因雷增長，是樹無耳、無",
    "T12n0375_030:0801c13": "心、意識。異法有故，異法增長；異法無故，異法",
    "T12n0375_030:0801c14": "滅壞。善男子！如阿叔迦樹，女人摩觸，花為之",
    "T12n0375_030:0801c15": "出。是樹無心，亦無覺觸。異法有故，異法出",
    "T12n0375_030:0801c16": "生；異法無故，異法滅壞。善男子！如橘得屍，",
    "T12n0375_030:0801c17": "&#x83D3;則滋多，而是橘樹無心、無觸。異法有故，異",
    "T12n0375_030:0801c18": "法滋多；異法無故，異法滅壞。善男子！如安石",
    "T12n0375_030:0801c19": "榴，塼骨糞故，果實繁茂，安石榴樹亦無心、",
    "T12n0375_030:0801c20": "觸。異法有故，異法出生；異法無故，異法滅壞。",
    "T12n0375_030:0801c21": "善男子！磁石吸鐵亦復如是，異法有故，異法",
    "T12n0375_030:0801c22": "出生；異法無故，異法滅壞。眾生佛性亦復如",
    "T12n0375_030:0801c23": "是，不能吸得阿耨多羅三藐三菩提。[0801c23] 「善男",
    "T12n0375_030:0801c24": "子！無明不能吸取諸行、行亦不能吸取識",
    "T12n0375_030:0801c25": "也，亦得名為無明緣行、行緣於識，有佛、無",
    "T12n0375_030:0801c26": "佛，法界常住。",
    "T12n0375_030:0801c27": "[0801c27] 「善男子！若言佛性住眾生中者，善男子！常",
    "T12n0375_030:0801c28": "法無住，若有住處即是無常。善男子！如十",
    "T12n0375_030:0801c29": "二因緣無定住處，若有住處，十二因緣不",
    "T12n0375_030:0802a01": "得名常。如來法身亦無住處；法界、法入、法",
    "T12n0375_030:0802a02": "陰、虛空悉無住處；佛性亦爾，都無住處。[0802a02] 「善",
    "T12n0375_030:0802a03": "男子！譬如四大，力雖均等，有堅、有熱、有濕、",
    "T12n0375_030:0802a04": "有動，有重、有輕，有赤、有白、有黃、有黑，而",
    "T12n0375_030:0802a05": "是四大亦無有業，異法界故，各不相似。佛",
    "T12n0375_030:0802a06": "性亦爾，異法界故，時至則現。[0802a06] 「善男子！一切眾",
    "T12n0375_030:0802a07": "生不退佛性故名之為有，阿毘跋致故。以",
    "T12n0375_030:0802a08": "當有故、決定得故、定當見故，是故名為一",
    "T12n0375_030:0802a09": "切眾生悉有佛性。",
    "T12n0375_030:0802a10": "[0802a10] 「善男子！譬如有王告一大臣：『汝牽一象以",
    "T12n0375_030:0802a11": "示盲者。』爾時，大臣受王&#x52C5;已，多集眾盲以",
    "T12n0375_030:0802a12": "象示之。時彼眾盲各以手觸。大臣即還而",
    "T12n0375_030:0802a13": "白王言：『臣已示竟。』爾時，大王即喚眾盲，",
    "T12n0375_030:0802a14": "各各問言：『汝見象耶？』眾盲各言：『我已得見。』",
    "T12n0375_030:0802a15": "王言：『象為何類？』其觸牙者，即言象形如萊",
    "T12n0375_030:0802a16": "茯根；其觸耳者，言象如箕；其觸頭者，言象",
    "T12n0375_030:0802a17": "如石；其觸鼻者，言象如杵；其觸&#x811A;者，言象",
    "T12n0375_030:0802a18": "如木臼；其觸脊者，言象如床；其觸腹者，",
    "T12n0375_030:0802a19": "言象如甕；其觸尾者，言象如繩。[0802a19] 「善男子！",
    "T12n0375_030:0802a20": "如彼眾盲，不說象體、亦非不說。若是眾相",
    "T12n0375_030:0802a21": "悉非象者，離是之外更無別象。善男子！王",
    "T12n0375_030:0802a22": "喻如來、應正遍知，臣喻方等《大涅槃經》，象",
    "T12n0375_030:0802a23": "喻佛性，盲喻一切無明眾生。是諸眾生聞",
    "T12n0375_030:0802a24": "佛說已，或作是言：『色是佛性。』何以故？是色",
    "T12n0375_030:0802a25": "雖滅，次第相續，是故獲得無上如來三十二",
    "T12n0375_030:0802a26": "相，如來色常。如來色者，常、不斷故，是故說",
    "T12n0375_030:0802a27": "色名為佛性。譬如真金，質雖遷變，色常不",
    "T12n0375_030:0802a28": "異。或時作釧、作蛇、作盤，然其黃色初無",
    "T12n0375_030:0802a29": "改易。眾生佛性亦復如是，質雖無常而色",
    "T12n0375_030:0802b01": "是常，以是故說色為佛性。[0802b01] 「或有說言：『受是",
    "T12n0375_030:0802b02": "佛性。』何以故？受因緣故，獲得如來真實之樂。",
    "T12n0375_030:0802b03": "如來受者，謂畢竟受、第一義受。眾生受性雖",
    "T12n0375_030:0802b04": "復無常，然其次第相續不斷，是故獲得如來",
    "T12n0375_030:0802b05": "常受。譬如有人姓憍尸迦，人雖無常而姓",
    "T12n0375_030:0802b06": "是常，經千萬世無有改易。眾生佛性亦復",
    "T12n0375_030:0802b07": "如是，以是故說受為佛性。[0802b07] 「又有說言：『想是",
    "T12n0375_030:0802b08": "佛性。』何以故？想因緣故，獲得如來真實之想。",
    "T12n0375_030:0802b09": "如來想者，名無想想。無想想者，非眾生想、",
    "T12n0375_030:0802b10": "非男女想，亦非色、受、想、行、識想，非想、斷想。眾",
    "T12n0375_030:0802b11": "生之想雖復無常，以想次第相續不斷故，",
    "T12n0375_030:0802b12": "得如來常恒之想。善男子！譬如眾生十二因",
    "T12n0375_030:0802b13": "緣，眾生雖滅而因緣常。眾生佛性亦復如是，",
    "T12n0375_030:0802b14": "以是故說想為佛性。[0802b14] 「又有說言：『行為佛性。』",
    "T12n0375_030:0802b15": "何以故？行名壽命。壽因緣故，獲得如來常住",
    "T12n0375_030:0802b16": "壽命。眾生壽命雖復無常，而壽次第相續不",
    "T12n0375_030:0802b17": "斷，故得如來真實常壽。善男子！譬如十二",
    "T12n0375_030:0802b18": "部經，聽者、說者雖復無常，而是經典常存不",
    "T12n0375_030:0802b19": "變。眾生佛性亦復如是，以是故說行為佛",
    "T12n0375_030:0802b20": "性。[0802b20] 「又有說言：『識為佛性。』識因緣故，獲得如",
    "T12n0375_030:0802b21": "來平等之心。眾生意識雖復無常，而識次第",
    "T12n0375_030:0802b22": "相續不斷故，得如來真實常心。如火熱性，",
    "T12n0375_030:0802b23": "火雖無常，熱非無常。眾生佛性亦復如是，",
    "T12n0375_030:0802b24": "以是故說識為佛性。[0802b24] 「又有說言：『離陰有我，",
    "T12n0375_030:0802b25": "我是佛性。』何以故？我因緣故，獲得如來八自",
    "T12n0375_030:0802b26": "在我。有諸外道說言：『去、來、見、聞、悲、喜、語、說為",
    "T12n0375_030:0802b27": "我。』如是我相雖復無常，而如來我真實是",
    "T12n0375_030:0802b28": "常。善男子！如陰、入、界雖復無常而名是常，",
    "T12n0375_030:0802b29": "眾生佛性亦復如是。[0802b29] 「善男子！如彼盲人各",
    "T12n0375_030:0802c01": "各說象，雖不得實，非不說象。說佛性者",
    "T12n0375_030:0802c02": "亦復如是，非即六法、不離六法。善男子！",
    "T12n0375_030:0802c03": "是故，我說眾生佛性非色、不離色，乃至非",
    "T12n0375_030:0802c04": "我、不離我。[0802c04] 「善男子！有諸外道雖說有我，",
    "T12n0375_030:0802c05": "而實無我。眾生我者，即是五陰，離陰之外更",
    "T12n0375_030:0802c06": "無別我。善男子！譬如莖、葉、鬚、臺合為蓮花，",
    "T12n0375_030:0802c07": "離是之外更無別花；眾生我者亦復如是。",
    "T12n0375_030:0802c08": "善男子！譬如牆壁、草木和合名之為舍，離是",
    "T12n0375_030:0802c09": "之外更無別舍；如佉陀羅樹、波羅奢樹、尼拘",
    "T12n0375_030:0802c10": "陀樹、&#x6B1D;曇&#x9262;樹和合為林，離是之外更無別",
    "T12n0375_030:0802c11": "林；譬如車兵、象、馬、步兵和合為軍，離是之外",
    "T12n0375_030:0802c12": "更無別軍；譬如五色雜綖和合名之為綺，",
    "T12n0375_030:0802c13": "離是之外更無別綺；如四姓和合名為大",
    "T12n0375_030:0802c14": "眾，離是之外更無別眾；眾生我者亦復如",
    "T12n0375_030:0802c15": "是，離五陰外更無別我。善男子！如來常住",
    "T12n0375_030:0802c16": "則名為我。如來法身無邊無礙，不生、不滅，",
    "T12n0375_030:0802c17": "得八自在，是名為我。眾生真實無如是我",
    "T12n0375_030:0802c18": "及以我所，但以必定當得畢竟第一義空",
    "T12n0375_030:0802c19": "故名佛性。",
    "T12n0375_030:0802c20": "[0802c20] 「善男子！大慈、大悲名為佛性。何以故？大慈、大",
    "T12n0375_030:0802c21": "悲常隨菩薩，如影隨形。一切眾生必定當",
    "T12n0375_030:0802c22": "得大慈、大悲，是故說言一切眾生悉有佛",
    "T12n0375_030:0802c23": "性。大慈、大悲者，名為佛性；佛性者，名為如",
    "T12n0375_030:0802c24": "來。[0802c24] 「大喜、大捨，名為佛性。何以故？菩薩摩訶薩",
    "T12n0375_030:0802c25": "若不能捨二十五有，則不能得阿耨多羅",
    "T12n0375_030:0802c26": "三藐三菩提。以諸眾生必當得故，是故說",
    "T12n0375_030:0802c27": "言一切眾生悉有佛性。大喜、大捨者即是佛",
    "T12n0375_030:0802c28": "性，佛性者即是如來。[0802c28] 「佛性者，名大信心。何以",
    "T12n0375_030:0802c29": "故？以信心故，菩薩摩訶薩則能具足檀波羅",
    "T12n0375_030:0803a01": "蜜乃至般若波羅蜜。一切眾生必定當得",
    "T12n0375_030:0803a02": "大信心故，是故說言一切眾生悉有佛性。大",
    "T12n0375_030:0803a03": "信心者即是佛性，佛性者即是如來。[0803a03] 「佛性者，",
    "T12n0375_030:0803a04": "名一子地。何以故？以一子地因緣故，菩薩",
    "T12n0375_030:0803a05": "則於一切眾生得平等心。一切眾生必定",
    "T12n0375_030:0803a06": "當得一子地故，是故說言一切眾生悉有",
    "T12n0375_030:0803a07": "佛性。一子地者即是佛性，佛性者即是如來。",
    "T12n0375_030:0803a08": "[0803a08] 「佛性者，名第四力。何以故？以第四力因緣",
    "T12n0375_030:0803a09": "故，菩薩則能教化眾生。一切眾生必定當",
    "T12n0375_030:0803a10": "得第四力故，是故說言一切眾生悉有佛",
    "T12n0375_030:0803a11": "性。第四力者即是佛性，佛性者即是如來。[0803a11] 「佛",
    "T12n0375_030:0803a12": "性者，名十二因緣。何以故？以因緣故，如來",
    "T12n0375_030:0803a13": "常住。一切眾生定有如是十二因緣，是故說",
    "T12n0375_030:0803a14": "言一切眾生悉有佛性。十二因緣即是佛性，",
    "T12n0375_030:0803a15": "佛性者即是如來。[0803a15] 「佛性者，名四無礙智。以",
    "T12n0375_030:0803a16": "四無礙因緣故，說字義無礙；字義無礙",
    "T12n0375_030:0803a17": "故，能化眾生。四無礙者即是佛性，佛性者",
    "T12n0375_030:0803a18": "即是如來。[0803a18] 「佛性者，名頂三昧。以修如是頂",
    "T12n0375_030:0803a19": "三昧故，則能總攝一切佛法，是故說言頂",
    "T12n0375_030:0803a20": "三昧者名為佛性。十住菩薩修是三昧未",
    "T12n0375_030:0803a21": "得具足，雖見佛性而不明了。[0803a21] 「一切眾生",
    "T12n0375_030:0803a22": "必定得故，是故說言一切眾生悉有佛性。",
    "T12n0375_030:0803a23": "[0803a23] 「善男子！如上所說種種諸法，一切眾生定當",
    "T12n0375_030:0803a24": "得故，是故說言一切眾生悉有佛性。[0803a24] 「善男",
    "T12n0375_030:0803a25": "子！我若說色是佛性者，眾生聞已則生邪",
    "T12n0375_030:0803a26": "倒；以邪倒故，命終則生阿鼻地獄。如來說",
    "T12n0375_030:0803a27": "法為斷地獄，是故不說色是佛性，乃至說",
    "T12n0375_030:0803a28": "識亦復如是。",
    "T12n0375_030:0803a29": "[0803a29] 「善男子！若諸眾生了佛性者，則不須修道。",
    "T12n0375_030:0803b01": "十住菩薩修八聖道少見佛性，況不修者",
    "T12n0375_030:0803b02": "而得見耶？善男子！如文殊師利諸菩薩等，",
    "T12n0375_030:0803b03": "已無量世修習聖道，了知佛性。云何聲聞、辟",
    "T12n0375_030:0803b04": "支佛等能知佛性？若諸眾生欲得了了知",
    "T12n0375_030:0803b05": "佛性者，應當一心受持、讀誦、書寫、解說、供",
    "T12n0375_030:0803b06": "養、恭敬、尊重、讚歎是《涅槃經》，見有受持",
    "T12n0375_030:0803b07": "乃至讚歎如是經者，應當以好房舍、衣服、",
    "T12n0375_030:0803b08": "飲食、臥具、病瘦醫藥而供給之，兼復讚歎、禮",
    "T12n0375_030:0803b09": "拜、問訊。善男子！若有已於過去無量無邊世",
    "T12n0375_030:0803b10": "中親近供養無量諸佛，深種善根，然後乃",
    "T12n0375_030:0803b11": "得聞是經名。[0803b11] 「善男子！佛性不可思議；佛、法、",
    "T12n0375_030:0803b12": "僧寶亦不可思議；一切眾生悉有佛性而不",
    "T12n0375_030:0803b13": "能知，是亦不可思議；如來常、樂、我、淨之法亦",
    "T12n0375_030:0803b14": "不可思議；一切眾生能信如是《大涅槃經》亦",
    "T12n0375_030:0803b15": "不可思議。」",
    "T12n0375_030:0803b16": "[0803b16] 師子吼菩薩言：「世尊！如佛所說一切眾生能",
    "T12n0375_030:0803b17": "信如是《大涅槃經》不可思議者，世尊！是大",
    "T12n0375_030:0803b18": "眾中有八萬五千億人於是經中不生信",
    "T12n0375_030:0803b19": "心，是故有能信是經者名不可思議。」[0803b19] 「善男",
    "T12n0375_030:0803b20": "子！如是諸人於未來世亦當定得信是經",
    "T12n0375_030:0803b21": "典，見於佛性，得阿耨多羅三藐三菩提。」",
    "T12n0375_030:0803b22": "[0803b22] 師子吼言：「世尊！云何不退菩薩自知決定有",
    "T12n0375_030:0803b23": "不退心？」[0803b23] 佛言：「善男子！菩薩摩訶薩當以苦",
    "T12n0375_030:0803b24": "行自試其心：日食一胡麻，經一七日；粳米、",
    "T12n0375_030:0803b25": "菉豆、麻子、粟[序-予+禾]及以白豆亦復如是，各一",
    "T12n0375_030:0803b26": "七日。食一麻時，作是思惟：『如是苦行都無",
    "T12n0375_030:0803b27": "利益，無利益事尚能為之，況有利益而當",
    "T12n0375_030:0803b28": "不作？於無利益心能堪忍，不退、不轉，是故",
    "T12n0375_030:0803b29": "定得阿耨多羅三藐三菩提。』如是等日修苦",
    "T12n0375_030:0803c01": "行時，一切皮肉消瘦皺減，如斷生瓠置之",
    "T12n0375_030:0803c02": "日中；其目&#x5374;陷，如井底星；肉盡肋出，如朽",
    "T12n0375_030:0803c03": "草屋；脊骨連現，如重線塼；所坐之處如",
    "T12n0375_030:0803c04": "馬蹄跡，欲坐則伏、欲起則偃。雖受如是無",
    "T12n0375_030:0803c05": "利益苦，然不退於菩提之心。[0803c05] 「復次，善男子！",
    "T12n0375_030:0803c06": "菩薩摩訶薩為破眾苦施安樂故，乃至能",
    "T12n0375_030:0803c07": "捨內外財物及其身命，如棄芻草。若能不",
    "T12n0375_030:0803c08": "惜是身命者，如是菩薩自知必定有不退",
    "T12n0375_030:0803c09": "心：『我定當得阿耨多羅三藐三菩提。』[0803c09] 「復次，菩",
    "T12n0375_030:0803c10": "薩為法因緣，剜身為燈，[疊*毛]纏皮肉，蘇油",
    "T12n0375_030:0803c11": "灌之，燒以為炷。菩薩爾時受是大苦，自呵",
    "T12n0375_030:0803c12": "其心而作是言：『如是苦者，於地獄苦百千",
    "T12n0375_030:0803c13": "萬分猶未及一。汝於無量百千劫中，受大苦",
    "T12n0375_030:0803c14": "惱都無利益。汝若不能受是輕苦，云何而",
    "T12n0375_030:0803c15": "能於地獄中救苦眾生？』菩薩摩訶薩作是",
    "T12n0375_030:0803c16": "觀時，身不覺苦，其心不退、不動、不轉。菩薩",
    "T12n0375_030:0803c17": "爾時應深自知：『我定當得阿耨多羅三藐三",
    "T12n0375_030:0803c18": "菩提。』[0803c18] 「善男子！菩薩爾時具足煩惱未有斷",
    "T12n0375_030:0803c19": "者，為法因緣，能以頭、目、髓、腦、手、足、血、肉施",
    "T12n0375_030:0803c20": "人，以釘釘身，投巖赴火。菩薩爾時雖受",
    "T12n0375_030:0803c21": "如是無量眾苦，若心不退、不動、不轉，菩薩",
    "T12n0375_030:0803c22": "當知：『我今定有不退之心，當得阿耨多羅",
    "T12n0375_030:0803c23": "三藐三菩提。』[0803c23] 「善男子！菩薩摩訶薩為破一切",
    "T12n0375_030:0803c24": "眾生苦惱，願作&#x9E81;大畜生之身，以身、血、肉",
    "T12n0375_030:0803c25": "施於眾生。眾生取時，復生憐愍。菩薩爾時",
    "T12n0375_030:0803c26": "閉氣不喘，示作死相，令彼取者不生殺害",
    "T12n0375_030:0803c27": "疑網之想。菩薩雖受畜生之身，終不造作",
    "T12n0375_030:0803c28": "畜生之業。何以故？善男子！菩薩既得不退",
    "T12n0375_030:0803c29": "心已，終不造作三惡道業。菩薩摩訶薩若",
    "T12n0375_030:0804a01": "未來世有微塵等惡業果報不定受者，以",
    "T12n0375_030:0804a02": "大願力為眾生故而悉受之。譬如病人為",
    "T12n0375_030:0804a03": "鬼所著藏隱身中，以&#x546A;力故即時相現，或",
    "T12n0375_030:0804a04": "語、或喜、或瞋、或罵、或啼、或哭。菩薩摩訶薩未",
    "T12n0375_030:0804a05": "來之世三惡道業亦復如是，菩薩摩訶薩受",
    "T12n0375_030:0804a06": "熊身時，常為眾生演說正法，或受迦賓闍",
    "T12n0375_030:0804a07": "羅鳥身；為諸眾生說正法故，受瞿陀身、鹿",
    "T12n0375_030:0804a08": "身、兔身、象身、羖羊、獼猴、白鴿、金翅鳥、龍、蛇之",
    "T12n0375_030:0804a09": "身。受如是等畜生身時，終不造作畜生惡",
    "T12n0375_030:0804a10": "業，常為其餘畜生眾生演說正法，令彼聞",
    "T12n0375_030:0804a11": "法速得轉離畜生身故。菩薩爾時雖受畜",
    "T12n0375_030:0804a12": "身，不作惡業，當知必定有不退心。[0804a12] 「菩薩摩",
    "T12n0375_030:0804a13": "訶薩於飢饉世見餓眾生，作龜魚身無量",
    "T12n0375_030:0804a14": "由旬，復作是願：『願諸眾生取我肉時，隨取",
    "T12n0375_030:0804a15": "隨生。因食我肉，離飢渴苦，一切悉發阿耨",
    "T12n0375_030:0804a16": "多羅三藐三菩提心。』菩薩發願：『若有因我",
    "T12n0375_030:0804a17": "離飢渴者，未來之世速得遠離二十五有",
    "T12n0375_030:0804a18": "飢渴之患。』菩薩摩訶薩受如是苦心不退",
    "T12n0375_030:0804a19": "者，當知必定得阿耨多羅三藐三菩提。[0804a19] 「復次，",
    "T12n0375_030:0804a20": "菩薩於疾疫世見病苦者，作是思惟：『如藥",
    "T12n0375_030:0804a21": "樹王，若有病者取根、取莖、取枝、取葉、取花、",
    "T12n0375_030:0804a22": "取果、取皮、取膚，悉得愈病。願我此身亦復",
    "T12n0375_030:0804a23": "如是，若有病者聞聲、觸身、服食血、肉乃至",
    "T12n0375_030:0804a24": "骨髓，病悉除愈。願諸眾生食我肉時，不生",
    "T12n0375_030:0804a25": "惡心如食子肉。我治病已，常為說法，願彼",
    "T12n0375_030:0804a26": "信受，思惟轉教。』[0804a26] 「復次，善男子！菩薩具足煩",
    "T12n0375_030:0804a27": "惱，雖受身苦，其心不退、不動、不轉，當知",
    "T12n0375_030:0804a28": "必定得不退心，成阿耨多羅三藐三菩提。[0804a28] 「復",
    "T12n0375_030:0804a29": "次，善男子！若有眾生為鬼所病，菩薩見已",
    "T12n0375_030:0804b01": "即作是言：『願作鬼身、大身、健身、多眷屬身，",
    "T12n0375_030:0804b02": "使彼聞見，病得除愈。』菩薩摩訶薩為眾生",
    "T12n0375_030:0804b03": "故勤修苦行，雖有煩惱，不污其心。[0804b03] 「復次，善",
    "T12n0375_030:0804b04": "男子！菩薩摩訶薩雖復修行六波羅蜜，亦",
    "T12n0375_030:0804b05": "復不求六度之果。修行無上六波羅蜜時，",
    "T12n0375_030:0804b06": "作是願言：『我今以此六波羅蜜施一一眾",
    "T12n0375_030:0804b07": "生。一一眾生受我施已，悉令得成阿耨多",
    "T12n0375_030:0804b08": "羅三藐三菩提。我亦自為六波羅蜜勤修苦",
    "T12n0375_030:0804b09": "行，受諸苦惱。當受苦時，願我不退菩提之",
    "T12n0375_030:0804b10": "心。』善男子！菩薩摩訶薩作是願時，是名",
    "T12n0375_030:0804b11": "不退菩提之相。",
    "T12n0375_030:0804b12": "[0804b12] 「復次，善男子！菩薩摩訶薩不可思議。何以故？",
    "T12n0375_030:0804b13": "菩薩摩訶薩深知生死多諸罪過，觀大涅槃",
    "T12n0375_030:0804b14": "有大功德，為諸眾生處在生死、受種種苦，",
    "T12n0375_030:0804b15": "心無退轉，是名菩薩不可思議。[0804b15] 「復次，善男",
    "T12n0375_030:0804b16": "子！菩薩摩訶薩無有因緣而生憐愍，實不",
    "T12n0375_030:0804b17": "受恩而常施恩，雖施於恩而不求報，是",
    "T12n0375_030:0804b18": "故復名不可思議。[0804b18] 「復次，善男子！或有眾生",
    "T12n0375_030:0804b19": "為自利益修諸苦行，菩薩摩訶薩為利他",
    "T12n0375_030:0804b20": "故修行苦行，是名自利，是故復名不可思",
    "T12n0375_030:0804b21": "議。[0804b21] 「復次，菩薩具足煩惱，為壞怨親所受諸",
    "T12n0375_030:0804b22": "苦修平等心，是故復名不可思議。[0804b22] 「復次，菩",
    "T12n0375_030:0804b23": "薩若見諸惡不善眾生，若呵責、若軟語、若驅",
    "T12n0375_030:0804b24": "擯、若縱捨，有惡性者現為軟語、有憍慢",
    "T12n0375_030:0804b25": "者現為大慢，而其內心實無憍慢，是名菩",
    "T12n0375_030:0804b26": "薩方便不可思議。[0804b26] 「復次，菩薩具足煩惱，少財",
    "T12n0375_030:0804b27": "物時來求者多，心不迮小，是名菩薩不可",
    "T12n0375_030:0804b28": "思議。[0804b28] 「復次，菩薩於佛出時知佛功德，為眾",
    "T12n0375_030:0804b29": "生故，於無佛處受邊地身，如盲、如聾、如跛、",
    "T12n0375_030:0804c01": "如癖，是名菩薩不可思議。[0804c01] 「復次，菩薩深知",
    "T12n0375_030:0804c02": "眾生所有罪過，為度脫故，常與共行，雖隨",
    "T12n0375_030:0804c03": "其意，罪垢不污，是故復名不可思議。",
    "T12n0375_030:0804c04": "[0804c04] 「復次，菩薩了了知見無眾生相、無煩惱污、",
    "T12n0375_030:0804c05": "無修習道、離煩惱者，雖為菩提，無菩提",
    "T12n0375_030:0804c06": "行、亦無成就菩提行者，無有受苦及破",
    "T12n0375_030:0804c07": "苦者，而亦能為眾生壞苦、行菩提行，是故",
    "T12n0375_030:0804c08": "復名不可思議。[0804c08] 「復次，菩薩受後邊身處兜",
    "T12n0375_030:0804c09": "率天，是亦名為不可思議。何以故？兜率陀天",
    "T12n0375_030:0804c10": "欲界中勝。在下天者，其心放逸；在上天者，",
    "T12n0375_030:0804c11": "諸根闇鈍，是故名勝。修施、修戒，得上、下身；",
    "T12n0375_030:0804c12": "修施、戒、定，得兜率身。一切菩薩毀呰諸有、",
    "T12n0375_030:0804c13": "破壞諸有，終不造作兜率天業，受彼天身。",
    "T12n0375_030:0804c14": "何以故？菩薩若處其餘諸有，亦能教化成",
    "T12n0375_030:0804c15": "就眾生，實無欲心而生欲界，是故復名不",
    "T12n0375_030:0804c16": "可思議。[0804c16] 「菩薩摩訶薩生兜率天有三事勝：",
    "T12n0375_030:0804c17": "一者、命，二者、色，三者、名。菩薩摩訶薩實",
    "T12n0375_030:0804c18": "不求於命、色、名稱，雖無求心而所得勝。[0804c18] 「菩",
    "T12n0375_030:0804c19": "薩摩訶薩深樂涅槃，然有因亦勝，是故復",
    "T12n0375_030:0804c20": "名不可思議。[0804c20] 「菩薩摩訶薩如是三事雖勝",
    "T12n0375_030:0804c21": "諸天，而諸天等於菩薩所終不生於瞋心、",
    "T12n0375_030:0804c22": "&#x59AC;心、憍慢之心，常生喜心，菩薩於天亦不",
    "T12n0375_030:0804c23": "憍慢，是故復名不可思議。[0804c23] 「菩薩摩訶薩不",
    "T12n0375_030:0804c24": "造命業，而於彼天畢竟壽命，是名命勝；",
    "T12n0375_030:0804c25": "亦無色業，而妙色身光明遍滿，是名色勝；",
    "T12n0375_030:0804c26": "菩薩摩訶薩處彼天宮，不樂五欲，唯為法",
    "T12n0375_030:0804c27": "事，是故名稱充滿十方，是名名勝。是故復",
    "T12n0375_030:0804c28": "名不可思議。[0804c28] 「菩薩摩訶薩下兜率天，是時大",
    "T12n0375_030:0804c29": "地六種震動，是故復名不可思議。何以故？菩",
    "T12n0375_030:0805a01": "薩下時，欲色諸天悉來侍送，發大音聲讚歎",
    "T12n0375_030:0805a02": "菩薩，以口風氣故令地動。復有菩薩人中",
    "T12n0375_030:0805a03": "象王，人中象王名為龍王。龍王初入胎時，",
    "T12n0375_030:0805a04": "有諸龍王在此地下或怖、或寤，是故大地",
    "T12n0375_030:0805a05": "六種震動。是故復名不可思議。[0805a05] 「菩薩摩訶薩",
    "T12n0375_030:0805a06": "知入胎時、住時、出時，知父、知母，不淨、不污，",
    "T12n0375_030:0805a07": "如帝釋髮青色寶珠，是故復名不可思議。",
    "T12n0375_030:0805a08": "[0805a08] 「善男子！《大涅槃經》亦復如是不可思議。善男",
    "T12n0375_030:0805a09": "子！譬如大海有八不思議。何等為八？一者、",
    "T12n0375_030:0805a10": "漸漸轉深，二者、深難得底，三者、同一&#x918E;",
    "T12n0375_030:0805a11": "味，四者、潮不過限，五者、有種種寶藏，六",
    "T12n0375_030:0805a12": "者、大身眾生在中居住，七者、不宿死尸，",
    "T12n0375_030:0805a13": "八者、一切萬流、大雨投之，不增、不減。善男",
    "T12n0375_030:0805a14": "子！漸漸轉深有三事。何等為三？一、眾生福",
    "T12n0375_030:0805a15": "力，二者、順風而行，三者、河水入故。乃至不",
    "T12n0375_030:0805a16": "增不減亦各有三。[0805a16] 「是《大涅槃》微妙經典亦復",
    "T12n0375_030:0805a17": "如是，有八不可思議。一、漸漸深。所謂：五戒、",
    "T12n0375_030:0805a18": "十戒、二百五十戒、菩薩戒、須陀洹果、斯陀含",
    "T12n0375_030:0805a19": "果、阿那含果、阿羅漢果、辟支佛果、菩薩果、阿",
    "T12n0375_030:0805a20": "耨多羅三藐三菩提果，是《涅槃經》說是等法，",
    "T12n0375_030:0805a21": "是名漸漸深。是故，此經名漸漸深。[0805a21] 「二者、深",
    "T12n0375_030:0805a22": "難得底。如來世尊不生、不滅，不得阿耨多",
    "T12n0375_030:0805a23": "羅三藐三菩提、不轉法輪，不食、不受、不行",
    "T12n0375_030:0805a24": "惠施，是故名為常、樂、我、淨。一切眾生悉有佛",
    "T12n0375_030:0805a25": "性，佛性非色，不離於色，非受、想、行、識，乃",
    "T12n0375_030:0805a26": "至不離於識。是常、可見，了因、非作因，須陀",
    "T12n0375_030:0805a27": "洹乃至辟支佛當得阿耨多羅三藐三菩提。",
    "T12n0375_030:0805a28": "亦無煩惱、亦無住處，雖無煩惱，不名為",
    "T12n0375_030:0805a29": "常，是故名深。[0805a29] 「復有甚深，於是經中或時說",
    "T12n0375_030:0805b01": "我、或說無我，或時說常、或說無常，或時說",
    "T12n0375_030:0805b02": "淨、或說不淨，或時說樂、或時說苦，或時說",
    "T12n0375_030:0805b03": "空、或說不空，或說一切有、或說一切無，或說",
    "T12n0375_030:0805b04": "三乘、或說一乘，或說五陰即是佛性，金剛",
    "T12n0375_030:0805b05": "三昧及以中道、首楞嚴三昧、十二因緣、第一",
    "T12n0375_030:0805b06": "義空、慈悲平等於諸眾生、頂智信心、知諸",
    "T12n0375_030:0805b07": "根力。一切法中無罣礙智，雖有佛性，不",
    "T12n0375_030:0805b08": "說決定，是故名深。[0805b08] 「三者、一味。一切眾生",
    "T12n0375_030:0805b09": "同有佛性，皆同一乘、同一解脫、一因、一果、同",
    "T12n0375_030:0805b10": "一甘露，一切當得常、樂、我、淨，是名一味。[0805b10] 「四",
    "T12n0375_030:0805b11": "者、潮不過限。如是經中制諸比丘不得",
    "T12n0375_030:0805b12": "受畜八不淨物，若我弟子有能受持、讀誦、",
    "T12n0375_030:0805b13": "書寫、解說、分別是大涅槃微妙經典，寧失",
    "T12n0375_030:0805b14": "身命終不犯之，是名潮不過限。[0805b14] 「五、有種種",
    "T12n0375_030:0805b15": "寶藏。是經即是無量寶藏，所言寶者，謂四念",
    "T12n0375_030:0805b16": "處、四正勤、四如意分、五根、五力、七覺分、八聖",
    "T12n0375_030:0805b17": "道分、嬰兒行、聖行、梵行、天行、諸善方便眾生",
    "T12n0375_030:0805b18": "佛性、菩薩功德、如來功德、聲聞功德、緣覺功",
    "T12n0375_030:0805b19": "德、六波羅蜜、無量三昧、無量智慧，是名寶藏。",
    "T12n0375_030:0805b20": "[0805b20] 「六者、大身眾生所居住處。大身眾生者，謂佛、",
    "T12n0375_030:0805b21": "菩薩。大智慧故，名大眾生。大身故、大心故、大",
    "T12n0375_030:0805b22": "莊嚴故、大調伏故、大方便故、大說法故、大勢",
    "T12n0375_030:0805b23": "力故、大徒眾故、大神通故、大慈悲故、常不變",
    "T12n0375_030:0805b24": "故、一切眾生無罣礙故、容受一切諸眾生",
    "T12n0375_030:0805b25": "故，是名大身眾生所居之處。[0805b25] 「七者、不宿死",
    "T12n0375_030:0805b26": "尸。死尸者，謂一闡提、犯四重禁、五無間罪、",
    "T12n0375_030:0805b27": "誹謗方等、非法說法、法說非法、受畜八種",
    "T12n0375_030:0805b28": "不淨之物、佛物僧物隨意而用，或於比丘、比",
    "T12n0375_030:0805b29": "丘尼所作非法事，是名死尸。是《涅槃經》離",
    "T12n0375_030:0805c01": "如是等，是故名為不宿死尸。[0805c01] 「八者、不增、不",
    "T12n0375_030:0805c02": "減。無邊際故、無始終故、非色故、非作故、",
    "T12n0375_030:0805c03": "常住故不生滅故、一切眾生悉平等故、一切",
    "T12n0375_030:0805c04": "法性同一性故，是名無增減。[0805c04] 「是故，此經如",
    "T12n0375_030:0805c05": "彼大海有八不思議。」",
    "T12n0375_030:0805c06": "[0805c06] 師子吼言：「世尊！若言如來不生、不滅名為",
    "T12n0375_030:0805c07": "深者，一切眾生有四種生——卵生、胎生、濕生、化",
    "T12n0375_030:0805c08": "生——是四種生人中具有。如施婆羅比丘、優婆",
    "T12n0375_030:0805c09": "施婆羅比丘、彌迦羅長者母、尼拘陀長者母、半",
    "T12n0375_030:0805c10": "闍羅長者母，各五百子同於卵生，當知人",
    "T12n0375_030:0805c11": "中則有卵生。濕生者，如佛所說：『我於往昔",
    "T12n0375_030:0805c12": "作菩薩時，作頂生王及手生王，如今所說",
    "T12n0375_030:0805c13": "菴羅樹女、迦不多樹女。』當知人中則有濕生。",
    "T12n0375_030:0805c14": "劫初之時，一切眾生皆悉化生。如來世尊得",
    "T12n0375_030:0805c15": "八自在，何因緣故不化生耶？」[0805c15] 佛言：「善男子！",
    "T12n0375_030:0805c16": "一切眾生四生所生。得聖法已，不得如本",
    "T12n0375_030:0805c17": "卵生、濕生。善男子！劫初眾生皆悉化生，當",
    "T12n0375_030:0805c18": "爾之時佛不出世。善男子！若有眾生遇",
    "T12n0375_030:0805c19": "病苦時，須醫、須藥。劫初之時，眾生化生，雖",
    "T12n0375_030:0805c20": "有煩惱，其病未發，是故如來不出其世。",
    "T12n0375_030:0805c21": "劫初眾生身心非器，是故如來不出其世。",
    "T12n0375_030:0805c22": "善男子！如來世尊所有事業勝諸眾生，所",
    "T12n0375_030:0805c23": "謂種姓、眷屬、父母。以殊勝故，凡所說法，人皆",
    "T12n0375_030:0805c24": "信受。是故，如來不受化生。善男子！一切眾生",
    "T12n0375_030:0805c25": "父作子業、子作父業，如來世尊若受化身",
    "T12n0375_030:0805c26": "則無父母，若無父母，云何能令一切眾生",
    "T12n0375_030:0805c27": "作諸善業？是故如來不受化身。[0805c27] 「善男子！佛",
    "T12n0375_030:0805c28": "正法中有二種護：一者、內，二者、外。內護者，",
    "T12n0375_030:0805c29": "所謂禁戒；外護者，族親、眷屬。若佛如來受",
    "T12n0375_030:0806a01": "化身者則無外護，是故，如來不受化身。善",
    "T12n0375_030:0806a02": "男子！有人恃姓而生憍慢，如來為破如是",
    "T12n0375_030:0806a03": "慢故，生在貴姓，不受化身。善男子！如來世",
    "T12n0375_030:0806a04": "尊有真父母，父名淨飯、母名摩耶，而諸眾",
    "T12n0375_030:0806a05": "生猶言是幻，云何當受化生之身？若受化",
    "T12n0375_030:0806a06": "身，云何得有碎身舍利？如來為益眾生福",
    "T12n0375_030:0806a07": "德，故碎其身而令供養。是故，如來不受化",
    "T12n0375_030:0806a08": "身。一切諸佛悉無化生，云何獨令我受化",
    "T12n0375_030:0806a09": "身？」",
    "T12n0375_030:0806a10": "[0806a10] 爾時，師子吼菩薩合掌長跪，右膝著地，以",
    "T12n0375_030:0806a11": "偈讚佛：",
    "T12n0375_030:0806a12": "「如來無量功德聚，  我今不能廣宣說，",
    "T12n0375_030:0806a13": " 今為眾生演一分，  唯願哀愍聽我說。",
    "T12n0375_030:0806a14": " 眾生無明闇中行，  具受無邊百種苦，",
    "T12n0375_030:0806a15": " 世尊能令遠離之，  是故世稱為大悲。",
    "T12n0375_030:0806a16": " 眾生往返生死繩，  放逸迷荒無安樂，",
    "T12n0375_030:0806a17": " 如來能施眾安樂，  是故永斷生死繩。",
    "T12n0375_030:0806a18": " 佛能施眾安樂故，  自於己樂不貪樂，",
    "T12n0375_030:0806a19": " 為諸眾生修苦行，  是故世間興供養。",
    "T12n0375_030:0806a20": " 見他受苦身戰動，  處在地獄不覺痛，",
    "T12n0375_030:0806a21": " 為諸眾生受大苦，  是故無勝、無有量。",
    "T12n0375_030:0806a22": " 如來為眾修苦行，  成就具足滿六度，",
    "T12n0375_030:0806a23": " 心處邪風不傾動，  是故能勝世大士。",
    "T12n0375_030:0806a24": " 眾生常欲得安樂，  而不知修安樂因，",
    "T12n0375_030:0806a25": " 如來能教令修習，  猶如慈父愛一子。",
    "T12n0375_030:0806a26": " 佛見眾生煩惱患，  心苦如母念病子，",
    "T12n0375_030:0806a27": " 常思離病諸方便，  是故此身繫屬他。",
    "T12n0375_030:0806a28": " 一切眾生行諸苦，  其心顛倒以為樂，",
    "T12n0375_030:0806a29": " 如來演說真苦樂，  是故稱號為大悲。",
    "T12n0375_030:0806b01": " 世間皆處無明[穀-禾+卵]，  無有智嘴能破之，",
    "T12n0375_030:0806b02": " 如來智嘴能啄壞，  是故名為最大子。",
    "T12n0375_030:0806b03": " 不為三世所攝持，  無有名字及假號，",
    "T12n0375_030:0806b04": " 覺知涅槃甚深義，  是故稱佛為大覺。",
    "T12n0375_030:0806b05": " 有河洄澓沒眾生，  無明所盲不知出，",
    "T12n0375_030:0806b06": " 如來自渡能渡彼，  是故稱佛大船師。",
    "T12n0375_030:0806b07": " 能知一切諸因果，  亦復通達盡滅道，",
    "T12n0375_030:0806b08": " 常施眾生病苦藥，  是故世稱大醫王。",
    "T12n0375_030:0806b09": " 外道邪見說苦行，  因是能得無上樂；",
    "T12n0375_030:0806b10": " 如來演說真樂行，  能令眾生受快樂。",
    "T12n0375_030:0806b11": " 如來世尊破邪道，  開示眾生正真路，",
    "T12n0375_030:0806b12": " 行是道者得安樂，  是故稱佛為導師。",
    "T12n0375_030:0806b13": " 非自、非他之所作，  亦非共作、無因作，",
    "T12n0375_030:0806b14": " 如來所說苦受事，  勝於一切諸外道。",
    "T12n0375_030:0806b15": " 成就具足戒、定、慧，  亦以此法教眾生，",
    "T12n0375_030:0806b16": " 以法施時無&#x59AC;&#x608B;，  是故稱佛無緣悲。",
    "T12n0375_030:0806b17": " 無所造作無因緣，  獲得無因無果報，",
    "T12n0375_030:0806b18": " 是故一切諸智者，  稱說如來不求報。",
    "T12n0375_030:0806b19": " 常共世間放逸行，  而身不為放逸污，",
    "T12n0375_030:0806b20": " 是故名為不思議，  世間八法不能污。",
    "T12n0375_030:0806b21": " 如來世尊無怨、親，  是故其心常平等，",
    "T12n0375_030:0806b22": " 我師子吼讚大悲，  能吼無量師子吼。」"
}