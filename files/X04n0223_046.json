{
    "X04n0223_046:0315a21": "大方廣佛新華嚴經合論卷第四十六",
    "X04n0223_046:0315a22": "唐于闐國三藏沙門實叉難陀譯經",
    "X04n0223_046:0315a23": "唐太原方山長者李通玄造論",
    "X04n0223_046:0315a24": "唐福州開元寺沙門志寧釐經合論",
    "X04n0223_046:0315b01": "十迴向品第二十五之五",
    "X04n0223_046:0315b02": "【論】第十八施象寶。",
    "X04n0223_046:0315b03": "【經】佛子菩薩摩訶薩布施象寶其性調順七支具足",
    "X04n0223_046:0315b04": "年齒盛壯六牙清淨口色紅赤猶如蓮華形體鮮白",
    "X04n0223_046:0315b05": "譬如雪山金幢為飾寶網羅覆種種妙寶莊嚴其鼻",
    "X04n0223_046:0315b06": "見者欣翫無有厭足超步萬里曾不疲倦或復施與",
    "X04n0223_046:0315b07": "調良馬寶諸相具足猶如天馬妙寶月輪以為光飾",
    "X04n0223_046:0315b08": "真金鈴網羅覆其上行步平正乘者安隱隨意所往",
    "X04n0223_046:0315b09": "迅疾如風遊歷四洲自在無礙菩薩以此象寶馬寶",
    "X04n0223_046:0315b10": "或奉養父母及善知識或給施貧乏苦惱眾生其心",
    "X04n0223_046:0315b11": "曠然不生悔恡但倍增欣慶益加悲愍修菩薩德淨",
    "X04n0223_046:0315b12": "菩薩心以此善根如是迴向所謂願一切眾生住調",
    "X04n0223_046:0315b13": "順乘增長一切菩薩功德願一切眾生得善巧乘能",
    "X04n0223_046:0315b14": "隨出生一切佛法願一切眾生得信解乘普照如來",
    "X04n0223_046:0315b15": "無礙智力願一切眾生得發趣乘能普發興一切大",
    "X04n0223_046:0315b16": "願願一切眾生具足平等波羅蜜乘成滿一切平等",
    "X04n0223_046:0315b17": "善根願一切眾生成就寶乘生諸佛法無上智寶願",
    "X04n0223_046:0315b18": "一切眾生成就菩薩行莊嚴乘開敷菩薩諸三昧華",
    "X04n0223_046:0315b19": "願一切眾生得無邊速疾乘於無數劫淨菩薩心精",
    "X04n0223_046:0315b20": "勤思惟了達諸法願一切眾生成就最勝調順大乘",
    "X04n0223_046:0315b21": "以善方便具菩薩地願一切眾生成最高廣堅固大",
    "X04n0223_046:0315b22": "乘普能運載一切眾生皆得至於一切智位是為菩",
    "X04n0223_046:0315b23": "薩摩訶薩施象馬時善根迴向為令眾生皆得乘於",
    "X04n0223_046:0315b24": "無礙智乘圓滿究竟至佛乘故。",
    "X04n0223_046:0315c01": "【論】第十九施師子座。",
    "X04n0223_046:0315c02": "【經】佛子菩薩摩訶薩布施座時或施所處師子之座",
    "X04n0223_046:0315c03": "其座高廣殊特妙好琉璃為足金縷所成柔耎衣服",
    "X04n0223_046:0315c04": "以敷其上建以寶幢熏諸妙香無量雜寶莊嚴之具",
    "X04n0223_046:0315c05": "以為莊校金網覆上寶鐸風搖出妙音聲奇珍萬計",
    "X04n0223_046:0315c06": "周帀填飾一切臣民所共瞻仰灌頂大王獨居其上",
    "X04n0223_046:0315c07": "宣布法化萬邦遵奉其王復以妙寶嚴身所謂普光",
    "X04n0223_046:0315c08": "明寶帝青寶大帝青寶勝藏摩尼寶明淨如日清涼",
    "X04n0223_046:0315c09": "猶月周帀繁布譬如眾星上妙莊嚴第一無比海殊",
    "X04n0223_046:0315c10": "妙寶海堅固幢寶奇文異表種種莊嚴於大眾中最",
    "X04n0223_046:0315c11": "尊最勝閻浮檀金離垢寶繒以冠其首享灌頂位王",
    "X04n0223_046:0315c12": "閻浮提具足無量大威德力以慈為主伏諸怨敵教",
    "X04n0223_046:0315c13": "令所行靡不承順時轉輪王以如是等百千萬億無",
    "X04n0223_046:0315c14": "量無數寶莊嚴座施於如來第一福田及諸菩薩真",
    "X04n0223_046:0315c15": "善知識賢聖僧寶說法之師父母宗親聲聞獨覺及",
    "X04n0223_046:0315c16": "以發趣菩薩乘者或如來塔乃至一切貧窮孤露隨",
    "X04n0223_046:0315c17": "其所須悉皆施與以此善根如是迴向所謂願一切",
    "X04n0223_046:0315c18": "眾生坐菩提座悉能覺悟諸佛正法願一切眾生處",
    "X04n0223_046:0315c19": "自在座得法自在諸金剛山所不能壞能悉摧伏一",
    "X04n0223_046:0315c20": "切魔軍願一切眾生得佛自在師子之座一切眾生",
    "X04n0223_046:0315c21": "之所瞻仰願一切眾生得不可說不可說種種殊妙",
    "X04n0223_046:0315c22": "寶莊嚴座於法自在化導眾生願一切眾生得二種",
    "X04n0223_046:0315c23": "世間最殊勝座廣大善根之所嚴飾願一切眾生得",
    "X04n0223_046:0315c24": "周徧不可說不可說世界座阿僧祇劫歎之無盡願",
    "X04n0223_046:0316a01": "一切眾生得大深密福德之座其身充滿一切法界",
    "X04n0223_046:0316a02": "願一切眾生得不思議種種寶座隨其本願所念眾",
    "X04n0223_046:0316a03": "生廣開法施願一切眾生得善妙座現不可說諸佛",
    "X04n0223_046:0316a04": "神通願一切眾生得一切寶座一切香座一切華座",
    "X04n0223_046:0316a05": "一切衣座一切鬘座一切摩尼座一切琉璃等不思",
    "X04n0223_046:0316a06": "議種種寶座無量不可說世界座一切世間莊嚴清",
    "X04n0223_046:0316a07": "淨座一切金剛座示現如來威德自在成最正覺是",
    "X04n0223_046:0316a08": "為菩薩摩訶薩施寶座時善根迴向為令眾生獲離",
    "X04n0223_046:0316a09": "世間大菩提座自然覺悟一切佛法故。",
    "X04n0223_046:0316a10": "【論】第二十施寶蓋。",
    "X04n0223_046:0316a11": "【經】佛子菩薩摩訶薩施諸寶蓋此蓋殊特尊貴所用",
    "X04n0223_046:0316a12": "種種大寶而為莊嚴百千億那由他上妙蓋中最為",
    "X04n0223_046:0316a13": "第一眾寶為竿妙網覆上寶繩金鈴周帀垂下摩尼",
    "X04n0223_046:0316a14": "纓絡次第懸布微風吹動妙音克諧珠玉寶藏種種",
    "X04n0223_046:0316a15": "充滿無量奇珍悉以嚴飾栴檀沉水妙香普熏閻浮",
    "X04n0223_046:0316a16": "檀金光明清淨如是無量百千億那由他阿僧祇眾",
    "X04n0223_046:0316a17": "妙寶物具足莊嚴以清淨心奉施於佛及佛滅後所",
    "X04n0223_046:0316a18": "有塔廟或為法故施諸菩薩及善知識名聞法師或",
    "X04n0223_046:0316a19": "施父母或施僧寶或復奉施一切佛法或施種種眾",
    "X04n0223_046:0316a20": "生福田或施師僧及諸尊宿或施初發菩提之心乃",
    "X04n0223_046:0316a21": "至一切貧窮孤露隨有求者悉皆施與以此善根如",
    "X04n0223_046:0316a22": "是迴向所謂願一切眾生勤修善根以覆其身常為",
    "X04n0223_046:0316a23": "諸佛之所庇蔭願一切眾生功德智慧以為其蓋永",
    "X04n0223_046:0316a24": "離世間一切煩惱願一切眾生覆以善法除滅世間",
    "X04n0223_046:0316b01": "塵垢熱惱願一切眾生得智慧藏令眾樂見心無厭",
    "X04n0223_046:0316b02": "足願一切眾生以寂靜白法而自覆蔭皆得究竟不",
    "X04n0223_046:0316b03": "壞佛法願一切眾生善覆其身究竟如來清淨法身",
    "X04n0223_046:0316b04": "願一切眾生作周徧蓋十力智慧徧覆世間願一切",
    "X04n0223_046:0316b05": "眾生得妙智慧出過三世無所染著願一切眾生得",
    "X04n0223_046:0316b06": "應供蓋成勝福田受一切供願一切眾生得最上蓋",
    "X04n0223_046:0316b07": "獲無上智自然覺悟是為菩薩摩訶薩布施蓋時善",
    "X04n0223_046:0316b08": "根迴向為令一切眾生得自在蓋能持一切諸善法",
    "X04n0223_046:0316b09": "故為令一切眾生能以一蓋普覆一切虗空法界一",
    "X04n0223_046:0316b10": "切剎土示現諸佛自在神通無退轉故為令一切眾",
    "X04n0223_046:0316b11": "生能以一蓋莊嚴十方一切世界供養佛故為令一",
    "X04n0223_046:0316b12": "切眾生以妙幢幡及諸寶蓋供養一切諸如來故為",
    "X04n0223_046:0316b13": "令一切眾生得普莊嚴蓋徧覆一切諸佛國土盡無",
    "X04n0223_046:0316b14": "餘故為令一切眾生得廣大蓋普蓋眾生皆令於佛",
    "X04n0223_046:0316b15": "生信解故為令一切眾生以不可說眾妙寶蓋供養",
    "X04n0223_046:0316b16": "一佛於不可說一一佛所皆如是故為令一切眾生",
    "X04n0223_046:0316b17": "得佛菩提高廣之蓋普覆一切諸如來故為令一切",
    "X04n0223_046:0316b18": "眾生得一切摩尼寶莊嚴蓋一切寶纓絡莊嚴蓋一",
    "X04n0223_046:0316b19": "切堅固香莊嚴蓋種種寶清淨莊嚴蓋無量寶清淨",
    "X04n0223_046:0316b20": "莊嚴蓋廣大寶清淨莊嚴蓋寶網彌覆寶鈴垂下隨",
    "X04n0223_046:0316b21": "風搖動出微妙音普覆法界虗空界一切世界諸佛",
    "X04n0223_046:0316b22": "身故為令一切眾生得無障無礙智莊嚴蓋普覆一",
    "X04n0223_046:0316b23": "切諸如來故又欲令一切眾生得第一智慧故又欲",
    "X04n0223_046:0316b24": "令一切眾生得佛功德莊嚴故又欲令一切眾生於",
    "X04n0223_046:0316c01": "佛功德生清淨欲願心故又欲令一切眾生得無量",
    "X04n0223_046:0316c02": "無邊自在心寶故又欲令一切眾生滿足諸法自在",
    "X04n0223_046:0316c03": "智故又欲令一切眾生以諸善根普覆一切故又欲",
    "X04n0223_046:0316c04": "令一切眾生成就最勝智慧蓋故又欲令一切眾生",
    "X04n0223_046:0316c05": "成就十方普徧蓋故又欲令一切眾生能以一蓋彌",
    "X04n0223_046:0316c06": "覆法界諸佛剎故又欲令一切眾生於法自在為法",
    "X04n0223_046:0316c07": "王故又欲令一切眾生得大威德自在心故又欲令",
    "X04n0223_046:0316c08": "一切眾生得廣大智恒無絕故又欲令一切眾生得",
    "X04n0223_046:0316c09": "無量功德普覆一切皆究竟故又欲令一切眾生以",
    "X04n0223_046:0316c10": "諸功德蓋其心故又欲令一切眾生以平等心覆眾",
    "X04n0223_046:0316c11": "生故又欲令一切眾生得大智慧平等蓋故又欲令",
    "X04n0223_046:0316c12": "一切眾生具大迴向巧方便故又欲令一切眾生獲",
    "X04n0223_046:0316c13": "勝欲樂清淨心故又欲令一切眾生得善欲樂清淨",
    "X04n0223_046:0316c14": "意故又欲令一切眾生得大迴向普覆一切諸眾生",
    "X04n0223_046:0316c15": "故。",
    "X04n0223_046:0316c16": "【論】第二十一施寶幢。",
    "X04n0223_046:0316c17": "【經】佛子菩薩摩訶薩或施種種上妙幢幡眾寶為竿",
    "X04n0223_046:0316c18": "寶繒為幡種種雜綵以為其幢寶網垂覆光色徧滿",
    "X04n0223_046:0316c19": "寶鐸微搖音節相和奇特妙寶形如半月閻浮檀金",
    "X04n0223_046:0316c20": "光踰皦日悉置幢上隨諸世界業果所現種種妙物",
    "X04n0223_046:0316c21": "以為嚴飾如是無數千萬億那由他諸妙幢幡接影",
    "X04n0223_046:0316c22": "連輝遞相間發光明嚴潔周徧大地充滿十方虗空",
    "X04n0223_046:0316c23": "法界一切佛剎菩薩摩訶薩淨心信解以如是等無",
    "X04n0223_046:0316c24": "量幢幡或施現在一切諸佛及佛滅後所有塔廟或",
    "X04n0223_046:0317a01": "施法寶或施僧寶或施菩薩諸善知識或施聲聞及",
    "X04n0223_046:0317a02": "辟支佛或施大眾或施別人諸來求者普皆施與以",
    "X04n0223_046:0317a03": "此善根如是迴向所謂願一切眾生皆能建立一切",
    "X04n0223_046:0317a04": "善根福德幢幡不可毀壞願一切眾生建一切法自",
    "X04n0223_046:0317a05": "在幢幡尊重愛樂勤加守護願一切眾生常以寶繒",
    "X04n0223_046:0317a06": "書寫正法護持諸佛菩薩法藏願一切眾生建高顯",
    "X04n0223_046:0317a07": "幢然智慧燈普照世間願一切眾生立堅固幢悉能",
    "X04n0223_046:0317a08": "摧殄一切魔業願一切眾生建智力幢一切諸魔所",
    "X04n0223_046:0317a09": "不能壞願一切眾生得大智慧那羅延幢摧滅一切",
    "X04n0223_046:0317a10": "世間幢幡願一切眾生得智慧日大光明幢以智日",
    "X04n0223_046:0317a11": "光普照法界願一切眾生具足無量寶莊嚴幢充滿",
    "X04n0223_046:0317a12": "十方一切世界供養諸佛願一切眾生得如來幢摧",
    "X04n0223_046:0317a13": "滅一切九十六種外道邪見是為菩薩摩訶薩施幢",
    "X04n0223_046:0317a14": "幡時善根迴向為令一切眾生得甚深高廣菩薩行",
    "X04n0223_046:0317a15": "幢及諸菩薩神通行幢清淨道故。",
    "X04n0223_046:0317a16": "【論】第二十二施寶藏。",
    "X04n0223_046:0317a17": "【經】佛子菩薩摩訶薩開眾寶藏以百千億那由他諸",
    "X04n0223_046:0317a18": "妙珍寶給施無數一切眾生隨意與之心無恡惜以",
    "X04n0223_046:0317a19": "諸善根如是迴向所謂願一切眾生常見佛寶捨離",
    "X04n0223_046:0317a20": "愚癡修行正念願一切眾生皆得具足法寶光明護",
    "X04n0223_046:0317a21": "持一切諸佛法藏願一切眾生能悉攝受一切僧寶",
    "X04n0223_046:0317a22": "周給供養恒無厭足願一切眾生得一切智無上心",
    "X04n0223_046:0317a23": "寶淨菩提心無有退轉願一切眾生得智慧寶普入",
    "X04n0223_046:0317a24": "諸法心無疑惑願一切眾生具足菩薩諸功德寶開",
    "X04n0223_046:0317b01": "示演說無量智慧願一切眾生得於無量妙功德寶",
    "X04n0223_046:0317b02": "修成正覺十力智慧願一切眾生得妙三昧十六智",
    "X04n0223_046:0317b03": "寶究竟成滿廣大智慧願一切眾生成就第一福田",
    "X04n0223_046:0317b04": "之寶悟入如來無上智慧願一切眾生得成第一無",
    "X04n0223_046:0317b05": "上寶王以無盡辯開演諸法是為菩薩摩訶薩施眾",
    "X04n0223_046:0317b06": "寶時善根迴向為令一切眾生皆得成滿第一智寶",
    "X04n0223_046:0317b07": "如來無礙淨眼寶故。",
    "X04n0223_046:0317b08": "【論】第二十三施種種妙莊嚴具。",
    "X04n0223_046:0317b09": "【經】佛子菩薩摩訶薩或以種種妙莊嚴具而為布施",
    "X04n0223_046:0317b10": "所謂一切身莊嚴具令身淨妙靡不稱可菩薩摩訶",
    "X04n0223_046:0317b11": "薩等觀一切世間眾生猶如一子欲令皆得身淨莊",
    "X04n0223_046:0317b12": "嚴成就世間最上安樂佛智慧樂安住佛法利益眾",
    "X04n0223_046:0317b13": "生以如是等百千億那由他種種殊妙寶莊嚴具勤",
    "X04n0223_046:0317b14": "行布施行布施時以諸善根如是迴向所謂願一切",
    "X04n0223_046:0317b15": "眾生成就無上妙莊嚴具以諸清淨功德智慧莊嚴",
    "X04n0223_046:0317b16": "人天願一切眾生得清淨莊嚴相以淨福德莊嚴其",
    "X04n0223_046:0317b17": "身願一切眾生得上妙莊嚴相以百福相莊嚴其身",
    "X04n0223_046:0317b18": "願一切眾生得不雜亂莊嚴相以一切相莊嚴其身",
    "X04n0223_046:0317b19": "願一切眾生得善淨語言莊嚴相具足種種無盡辯",
    "X04n0223_046:0317b20": "才願一切眾生得一切功德聲莊嚴相其音清淨聞",
    "X04n0223_046:0317b21": "者喜悅願一切眾生得可愛樂諸佛語言莊嚴相令",
    "X04n0223_046:0317b22": "諸眾生聞法歡喜修清淨行願一切眾生得心莊嚴",
    "X04n0223_046:0317b23": "相入深禪定普見諸佛願一切眾生得總持莊嚴相",
    "X04n0223_046:0317b24": "照明一切諸佛正法願一切眾生得智慧莊嚴相以",
    "X04n0223_046:0317c01": "佛智慧莊嚴其心是為菩薩摩訶薩惠施一切莊嚴",
    "X04n0223_046:0317c02": "具時善根迴向為令眾生具足一切無量佛法功德",
    "X04n0223_046:0317c03": "智慧圓滿莊嚴永離一切憍慢放逸故。",
    "X04n0223_046:0317c04": "【論】第二十四施寶冠及髻中珠。",
    "X04n0223_046:0317c05": "【經】佛子菩薩摩訶薩以受灌頂自在王位摩尼寶冠",
    "X04n0223_046:0317c06": "及髻中珠普施眾生心無恡惜常勤修習為大施主",
    "X04n0223_046:0317c07": "修學施慧增長捨根智慧善巧其心廣大給施一切",
    "X04n0223_046:0317c08": "以彼善根如是迴向所謂願一切眾生得諸佛法之",
    "X04n0223_046:0317c09": "所灌頂成一切智願一切眾生具足頂髻得第一智",
    "X04n0223_046:0317c10": "到於彼岸願一切眾生以妙智寶普攝眾生皆令究",
    "X04n0223_046:0317c11": "竟功德之頂願一切眾生皆得成就智慧寶頂堪受",
    "X04n0223_046:0317c12": "世間之所禮敬願一切眾生以智慧冠莊嚴其首為",
    "X04n0223_046:0317c13": "一切法自在之王願一切眾生智慧明珠繫其頂上",
    "X04n0223_046:0317c14": "一切世間無能見者願一切眾生皆悉堪受世間頂",
    "X04n0223_046:0317c15": "禮成就慧頂照明佛法願一切眾生首冠十力莊嚴",
    "X04n0223_046:0317c16": "之冠智慧寶海清淨具足願一切眾生至大地頂得",
    "X04n0223_046:0317c17": "一切智究竟十力破欲界頂諸魔眷屬願諸眾生得",
    "X04n0223_046:0317c18": "成第一無上頂王獲一切智光明之頂無能暎奪是",
    "X04n0223_046:0317c19": "為菩薩摩訶薩施寶冠時善根迴向為令眾生得第",
    "X04n0223_046:0317c20": "一智最清淨處智慧摩尼妙寶冠故。",
    "X04n0223_046:0317c21": "【論】第二十五施財寶妻子救眾生牢獄。",
    "X04n0223_046:0317c22": "【經】佛子菩薩摩訶薩見有眾生處在牢獄黑闇之處",
    "X04n0223_046:0317c23": "杻械枷鏁檢繫其身起坐不安眾苦競集無有親識",
    "X04n0223_046:0317c24": "無歸無救裸露飢羸酸劇難忍菩薩見已捨其所有",
    "X04n0223_046:0318a01": "一切財寶妻子眷屬及以自身於牢獄中救彼眾生",
    "X04n0223_046:0318a02": "如大悲菩薩妙眼王菩薩既救度已隨其所須普皆",
    "X04n0223_046:0318a03": "給施除其苦患令得安隱然後施以無上法寶令捨",
    "X04n0223_046:0318a04": "放逸安住善根於佛教中心無退轉佛子菩薩摩訶",
    "X04n0223_046:0318a05": "薩於牢獄中救眾生時以諸善根如是迴向所謂願",
    "X04n0223_046:0318a06": "一切眾生究竟解脫愛貪纏縛願一切眾生斷生死",
    "X04n0223_046:0318a07": "流昇智慧岸願一切眾生除滅愚癡生長智慧解脫",
    "X04n0223_046:0318a08": "一切煩惱纏縛願一切眾生滅三界縛得一切智究",
    "X04n0223_046:0318a09": "竟出離願一切眾生永斷一切煩惱結縛到無煩惱",
    "X04n0223_046:0318a10": "無障礙地智慧彼岸願一切眾生離諸動念思惟分",
    "X04n0223_046:0318a11": "別入於平等不動智地願一切眾生脫諸欲縛永離",
    "X04n0223_046:0318a12": "世間一切貪欲於三界中無所染著願一切眾生得",
    "X04n0223_046:0318a13": "勝志樂常蒙諸佛為說法門願一切眾生得無著無",
    "X04n0223_046:0318a14": "縛解脫心廣大如法界究竟如虗空願一切眾生得",
    "X04n0223_046:0318a15": "菩薩神通一切世界調伏眾生令離世間住於大乘",
    "X04n0223_046:0318a16": "是為菩薩摩訶薩救度牢獄苦眾生時善根迴向為",
    "X04n0223_046:0318a17": "令眾生普入如來智慧地故。",
    "X04n0223_046:0318a18": "【論】第二十六捨身代命。",
    "X04n0223_046:0318a19": "【經】佛子菩薩摩訶薩見有獄囚五處被縛受諸苦毒",
    "X04n0223_046:0318a20": "防衛驅逼將之死地欲斷其命捨閻浮提一切樂具",
    "X04n0223_046:0318a21": "親戚朋友悉將永訣置高碪上以刀屠割或用木槍",
    "X04n0223_046:0318a22": "豎貫其體衣纏油沃以火焚燒如是等苦種種逼迫",
    "X04n0223_046:0318a23": "菩薩見已自捨其身而代受之如阿逸多菩薩殊勝",
    "X04n0223_046:0318a24": "行王菩薩及餘無量諸大菩薩為眾生故自捨身命",
    "X04n0223_046:0318b01": "受諸苦毒菩薩爾時語主者言我願捨身以代彼命",
    "X04n0223_046:0318b02": "如此等苦可以與我如治彼人隨意皆作設過彼苦",
    "X04n0223_046:0318b03": "阿僧祇倍我亦當受令其解脫我若見彼將被殺害",
    "X04n0223_046:0318b04": "不捨身命救贖其苦則不名為住菩薩心何以故我",
    "X04n0223_046:0318b05": "為救護一切眾生發一切智菩提心故佛子菩薩摩",
    "X04n0223_046:0318b06": "訶薩自捨身命救眾生時以諸善根如是迴向所謂",
    "X04n0223_046:0318b07": "願一切眾生得無斷盡究竟身命永離一切灾橫逼",
    "X04n0223_046:0318b08": "惱願一切眾生依諸佛住受一切智具足十力菩提",
    "X04n0223_046:0318b09": "記莂願一切眾生普救含識令無怖畏永出惡道願",
    "X04n0223_046:0318b10": "一切眾生得一切命入於不死智慧境界願一切眾",
    "X04n0223_046:0318b11": "生永離怨敵無諸厄難常為諸佛善友所攝願一切",
    "X04n0223_046:0318b12": "眾生捨離一切刀劍兵仗諸惡苦具修行種種清淨",
    "X04n0223_046:0318b13": "善業願一切眾生離諸怖畏菩提樹下摧伏魔軍願",
    "X04n0223_046:0318b14": "一切眾生離大眾怖於無上法心淨無畏能為最上",
    "X04n0223_046:0318b15": "大師子吼願一切眾生得無障礙師子智慧於諸世",
    "X04n0223_046:0318b16": "間修行正業願一切眾生到無畏處常念救護諸苦",
    "X04n0223_046:0318b17": "眾生是為菩薩摩訶薩自捨身命救彼臨刑諸獄囚",
    "X04n0223_046:0318b18": "時善根迴向為令眾生離生死苦得於如來上妙樂",
    "X04n0223_046:0318b19": "故。",
    "X04n0223_046:0318b20": "【論】第二十七施連膚頂髻。",
    "X04n0223_046:0318b21": "【經】佛子菩薩摩訶薩布施乞者連膚頂髻如寶髻王",
    "X04n0223_046:0318b22": "菩薩勝妙身菩薩及餘無量諸菩薩等菩薩是時見",
    "X04n0223_046:0318b23": "乞者來心生歡喜而語之言汝今若須連膚頂髻可",
    "X04n0223_046:0318b24": "就我取我此頂髻閻浮提中最為第一作是語時心",
    "X04n0223_046:0318c01": "無動亂不念餘業捨離世間志求寂靜究竟清淨精",
    "X04n0223_046:0318c02": "勤質直向一切智便執利刀割其頭上連膚頂髻右",
    "X04n0223_046:0318c03": "膝著地合十指掌一心施與正念三世一切諸佛菩",
    "X04n0223_046:0318c04": "薩所行發大歡喜增上志樂於諸法中意善開解不",
    "X04n0223_046:0318c05": "取於苦了知苦受無相無生諸受互起無有常住是",
    "X04n0223_046:0318c06": "故我應同去來今一切菩薩修行大捨發深信樂求",
    "X04n0223_046:0318c07": "一切智無有退轉不由他教善知識力菩薩摩訶薩",
    "X04n0223_046:0318c08": "作是施時以諸善根如是迴向所謂願一切眾生得",
    "X04n0223_046:0318c09": "無見頂成就菩薩如塔之髻願一切眾生得紺青髮",
    "X04n0223_046:0318c10": "金剛髮細耎髮能滅眾生一切煩惱願一切眾生得",
    "X04n0223_046:0318c11": "潤澤髮密緻髮不侵鬢額髮願一切眾生得柔耎髮",
    "X04n0223_046:0318c12": "盡於鬢額而生髮願一切眾生得如卍字髮螺文右",
    "X04n0223_046:0318c13": "旋髮願一切眾生得佛相髮永離一切煩惱結習願",
    "X04n0223_046:0318c14": "一切眾生得光明髮其光普照十方世界願一切眾",
    "X04n0223_046:0318c15": "生得無亂髮如如來髮淨妙無雜願一切眾生得成",
    "X04n0223_046:0318c16": "應供頂塔之髮令其見者如見佛髮願一切眾生皆",
    "X04n0223_046:0318c17": "得如來無染著髮永離一切闇翳塵垢是為菩薩摩",
    "X04n0223_046:0318c18": "訶薩施連膚髻時善根迴向為令眾生其心寂靜皆",
    "X04n0223_046:0318c19": "得圓滿諸陀羅尼究竟如來一切種智十種力故。",
    "X04n0223_046:0318c20": "【論】第二十八施眼。",
    "X04n0223_046:0318c21": "【經】佛子菩薩摩訶薩以眼布施諸來乞者如歡喜行",
    "X04n0223_046:0318c22": "菩薩月光王菩薩及餘無量諸菩薩等所行惠施菩",
    "X04n0223_046:0318c23": "薩摩訶薩布施眼時起清淨施眼心起清淨智眼心",
    "X04n0223_046:0318c24": "起依止法光明心起現觀無上佛道心發迴向廣大",
    "X04n0223_046:0319a01": "智慧心發與三世菩薩平等捨施心發於無礙眼起",
    "X04n0223_046:0319a02": "不壞淨信心於其乞者起歡喜攝受心為究竟一切",
    "X04n0223_046:0319a03": "神通故為生佛眼故為增廣大菩提心故為修習大",
    "X04n0223_046:0319a04": "慈悲故為制伏六根故於如是法而生其心佛子菩",
    "X04n0223_046:0319a05": "薩摩訶薩布施眼時於其乞者心生愛樂為設施會",
    "X04n0223_046:0319a06": "增長法力捨離世間愛見放逸除斷欲縛修習菩提",
    "X04n0223_046:0319a07": "隨彼所求心安不動不違其意皆令滿足而常隨順",
    "X04n0223_046:0319a08": "無二捨行以此善根如是迴向所謂願一切眾生得",
    "X04n0223_046:0319a09": "最勝眼示導一切願一切眾生得無礙眼開廣智藏",
    "X04n0223_046:0319a10": "願一切眾生得淨肉眼光明鑒徹無能蔽者願一切",
    "X04n0223_046:0319a11": "眾生得淨天眼悉見眾生生死業果願一切眾生得",
    "X04n0223_046:0319a12": "淨法眼能隨順入如來境界願一切眾生得智慧眼",
    "X04n0223_046:0319a13": "捨離一切分別取著願一切眾生具足佛眼悉能覺",
    "X04n0223_046:0319a14": "悟一切諸法願一切眾生成就普眼盡諸境界無所",
    "X04n0223_046:0319a15": "障礙願一切眾生成就清淨離癡翳眼了眾生界空",
    "X04n0223_046:0319a16": "無所有願一切眾生具足清淨無障礙眼皆得究竟",
    "X04n0223_046:0319a17": "如來十力是為菩薩摩訶薩布施眼時善根迴向為",
    "X04n0223_046:0319a18": "令眾生得一切智清淨眼故。",
    "X04n0223_046:0319a19": "【論】第二十九施耳。",
    "X04n0223_046:0319a20": "【經】佛子菩薩摩訶薩能以耳鼻施諸乞者如勝行王",
    "X04n0223_046:0319a21": "菩薩無怨勝菩薩及餘無量諸菩薩等布施之時親",
    "X04n0223_046:0319a22": "附乞者專心修習諸菩薩行具佛種性生如來家念",
    "X04n0223_046:0319a23": "諸菩薩所修施行常勤發起諸佛菩提清淨諸根功",
    "X04n0223_046:0319a24": "德智慧觀察三有無一堅固願常得見諸佛菩薩隨",
    "X04n0223_046:0319b01": "順憶念一切佛法知身虗妄空無所有無所貪惜菩",
    "X04n0223_046:0319b02": "薩如是施耳鼻時心常寂靜調伏諸根勉濟眾生險",
    "X04n0223_046:0319b03": "惡諸難生長一切智慧功德入大施海了達法義具",
    "X04n0223_046:0319b04": "修諸道依智慧行得法自在以不堅身易堅固身佛",
    "X04n0223_046:0319b05": "子菩薩摩訶薩布施耳時以諸善根如是迴向所謂",
    "X04n0223_046:0319b06": "願一切眾生得無礙耳普聞一切說法之音願一切",
    "X04n0223_046:0319b07": "眾生得無障耳悉能解了一切音聲願一切眾生得",
    "X04n0223_046:0319b08": "如來耳一切聰達無所壅滯願一切眾生得清淨耳",
    "X04n0223_046:0319b09": "不因耳處生分別心願一切眾生得無聾聵耳令蒙",
    "X04n0223_046:0319b10": "昧識畢竟不生願一切眾生得徧法界耳悉知一切",
    "X04n0223_046:0319b11": "諸佛法音願一切眾生得無礙耳開悟一切無障礙",
    "X04n0223_046:0319b12": "法願一切眾生得無壞耳善知諸論無能壞者願一",
    "X04n0223_046:0319b13": "切眾生得普聞耳廣大清淨為諸耳王願一切眾生",
    "X04n0223_046:0319b14": "具足天耳及以佛耳是為菩薩摩訶薩布施耳時善",
    "X04n0223_046:0319b15": "根迴向為令眾生皆悉獲得清淨耳故。",
    "X04n0223_046:0319b16": "【論】第三十施鼻。",
    "X04n0223_046:0319b17": "【經】佛子菩薩摩訶薩布施鼻時如是迴向所謂願一",
    "X04n0223_046:0319b18": "切眾生得隆直鼻得隨好鼻得善相鼻得可愛樂鼻",
    "X04n0223_046:0319b19": "得淨妙鼻得隨順鼻得高顯鼻得伏怨鼻得善見鼻",
    "X04n0223_046:0319b20": "得如來鼻願一切眾生得離恚怒面得一切法面得",
    "X04n0223_046:0319b21": "無障礙面得善見面得隨順面得清淨面得離過失",
    "X04n0223_046:0319b22": "面得如來圓滿面得徧一切處面得無量美好面是",
    "X04n0223_046:0319b23": "為菩薩摩訶薩布施鼻時善根迴向為令眾生究竟",
    "X04n0223_046:0319b24": "得入諸佛法故為令眾生究竟攝受諸佛法故為令",
    "X04n0223_046:0319c01": "眾生究竟了知諸佛法故為令眾生究竟住持諸佛",
    "X04n0223_046:0319c02": "法故為令眾生究竟常見諸如來故為令眾生皆悉",
    "X04n0223_046:0319c03": "證得佛法門故為令眾生究竟成就無能壞心故為",
    "X04n0223_046:0319c04": "令眾生皆能照了諸佛正法故為令眾生普悉嚴淨",
    "X04n0223_046:0319c05": "諸佛國土故為令眾生皆得如來大威力身故是為",
    "X04n0223_046:0319c06": "菩薩摩訶薩施耳鼻時善根迴向。",
    "X04n0223_046:0319c07": "【論】第三十一施牙齒。",
    "X04n0223_046:0319c08": "【經】佛子菩薩摩訶薩安住堅固自在地中能以牙齒",
    "X04n0223_046:0319c09": "施諸眾生猶如往昔華齒王菩薩六牙象王菩薩及",
    "X04n0223_046:0319c10": "餘無量諸菩薩等菩薩摩訶薩施牙齒時其心清淨",
    "X04n0223_046:0319c11": "希有難得如優曇華所謂無盡心施大信心施步步",
    "X04n0223_046:0319c12": "成就無量捨心施調伏諸根心施一切悉捨心施一",
    "X04n0223_046:0319c13": "切智願心施安樂眾生心施大施極施勝施最勝施",
    "X04n0223_046:0319c14": "輟身要用無所嫌恨心施菩薩爾時以諸善根如是",
    "X04n0223_046:0319c15": "迴向所謂願一切眾生得銛白牙齒成最勝塔受天",
    "X04n0223_046:0319c16": "人供願一切眾生得齊平牙齒如佛相好無有疎缺",
    "X04n0223_046:0319c17": "願一切眾生得調伏心善趣菩薩波羅蜜行願一切",
    "X04n0223_046:0319c18": "眾生口善清淨牙齒鮮白分明顯現願一切眾生得",
    "X04n0223_046:0319c19": "可憶念莊嚴牙齒其口清淨無可惡相願一切眾生",
    "X04n0223_046:0319c20": "牙齒成就具滿四十常出種種希有妙香願一切眾",
    "X04n0223_046:0319c21": "生意善調伏牙齒鮮潔如白蓮華文理迴旋卍字成",
    "X04n0223_046:0319c22": "就願一切眾生口脣鮮淨牙齒潔白放無量光周徧",
    "X04n0223_046:0319c23": "照耀願一切眾生牙齒堅利食無完粒無所味著為",
    "X04n0223_046:0319c24": "上福田願一切眾生於牙齒間常放光明授諸菩薩",
    "X04n0223_046:0320a01": "第一記莂是為菩薩摩訶薩施牙齒時善根迴向為",
    "X04n0223_046:0320a02": "令眾生具一切智於諸法中智慧清淨故。",
    "X04n0223_046:0320a03": "【論】第三十二施舌。",
    "X04n0223_046:0320a04": "【經】佛子菩薩摩訶薩若有人來從乞舌時於乞者所",
    "X04n0223_046:0320a05": "以慈悲心耎語愛語猶如往昔端正面王菩薩不退",
    "X04n0223_046:0320a06": "轉菩薩及餘無量諸菩薩等佛子菩薩摩訶薩於諸",
    "X04n0223_046:0320a07": "趣中而受生時有無量百千億那由他眾生而來乞",
    "X04n0223_046:0320a08": "舌菩薩爾時安置其人在師子座以無恚心無害心",
    "X04n0223_046:0320a09": "無恨心大威德心從佛種性所生心住於菩薩所住",
    "X04n0223_046:0320a10": "心常不濁亂心住大勢力心於身無著心於語無著",
    "X04n0223_046:0320a11": "心兩膝著地開口出舌以示乞者慈心耎語而告之",
    "X04n0223_046:0320a12": "言我今此身普皆屬汝可取我舌隨意所用令汝所",
    "X04n0223_046:0320a13": "願皆得滿足菩薩爾時以諸善根如是迴向所謂願",
    "X04n0223_046:0320a14": "一切眾生得周普舌悉能宣示諸語言法願一切眾",
    "X04n0223_046:0320a15": "生得覆面舌所言無二皆悉真實願一切眾生得普",
    "X04n0223_046:0320a16": "覆一切佛國土舌示現諸佛自在神通願一切眾生",
    "X04n0223_046:0320a17": "得耎薄舌恒受美妙清淨上味願一切眾生得辯才",
    "X04n0223_046:0320a18": "舌能斷一切世間疑網願一切眾生得光明舌能放",
    "X04n0223_046:0320a19": "無數萬億光明願一切眾生得決定舌辯說諸法無",
    "X04n0223_046:0320a20": "有窮盡願一切眾生得普調伏舌善能開示一切祕",
    "X04n0223_046:0320a21": "要所有言說皆令信受願一切眾生得普通達舌善",
    "X04n0223_046:0320a22": "入一切語言大海願一切眾生得善說一切諸法門",
    "X04n0223_046:0320a23": "舌於言語智悉到彼岸是為菩薩摩訶薩布施舌時",
    "X04n0223_046:0320a24": "善根迴向為令眾生皆得圓滿無礙智故。",
    "X04n0223_046:0320b01": "【論】第三十三施頭。",
    "X04n0223_046:0320b02": "【經】佛子菩薩摩訶薩以頭布施諸來乞者如最勝智",
    "X04n0223_046:0320b03": "菩薩及大丈夫迦尸國王等諸大菩薩所行布施為",
    "X04n0223_046:0320b04": "欲成就入一切法最勝智首為欲成就證大菩提救",
    "X04n0223_046:0320b05": "眾生首為欲具足見一切法最第一首為得正見清",
    "X04n0223_046:0320b06": "淨智首為欲成就無障礙首為欲證得第一地首為",
    "X04n0223_046:0320b07": "求世間最勝智首欲成三界無能見頂淨智慧首為",
    "X04n0223_046:0320b08": "得示現普到十方智慧王首為欲滿足一切諸法無",
    "X04n0223_046:0320b09": "能破壞自在之首佛子菩薩摩訶薩安住是法精勤",
    "X04n0223_046:0320b10": "修習則為已入諸佛種性學佛行施於諸佛所生清",
    "X04n0223_046:0320b11": "淨信增長善根令諸乞者皆得喜足其心清淨慶悅",
    "X04n0223_046:0320b12": "無量心淨信解照明佛法發菩提意安住捨心諸根",
    "X04n0223_046:0320b13": "悅豫功德增長生善樂欲常好修行廣大施行菩薩",
    "X04n0223_046:0320b14": "爾時以諸善根如是迴向所謂願一切眾生得如來",
    "X04n0223_046:0320b15": "頭得無見頂於一切處無能暎蔽於諸佛剎最為上",
    "X04n0223_046:0320b16": "首其髮右旋光淨潤澤卍字嚴飾世所希有具足佛",
    "X04n0223_046:0320b17": "首成就智首一切世間最第一首為具足首為清淨",
    "X04n0223_046:0320b18": "首為坐道場圓滿智首是為菩薩摩訶薩布施頭時",
    "X04n0223_046:0320b19": "善根迴向為令眾生得最勝法成於無上大智慧故。",
    "X04n0223_046:0320b20": "【論】第三十四施手足。",
    "X04n0223_046:0320b21": "【經】佛子菩薩摩訶薩以其手足施諸眾生如常精進",
    "X04n0223_046:0320b22": "菩薩無憂王菩薩及餘無量諸菩薩等於諸趣中種",
    "X04n0223_046:0320b23": "種生處布施手足以信為手起饒益行往反周旋勤",
    "X04n0223_046:0320b24": "修正法願得寶手以手為施所行不空具菩薩道常",
    "X04n0223_046:0320c01": "舒其手擬將廣惠安步遊行勇猛無怯以淨信力具",
    "X04n0223_046:0320c02": "精進行除滅惡道成就菩提佛子菩薩摩訶薩如是",
    "X04n0223_046:0320c03": "施時以無量無邊廣大之心開淨法門入諸佛海成",
    "X04n0223_046:0320c04": "就施手周給十方願力任持一切智道住於究竟離",
    "X04n0223_046:0320c05": "垢之心法身智身無斷無壞一切魔業不能傾動依",
    "X04n0223_046:0320c06": "善知識堅固其心同諸菩薩修行施度佛子菩薩摩",
    "X04n0223_046:0320c07": "訶薩為諸眾生求一切智施手足時以諸善根如是",
    "X04n0223_046:0320c08": "迴向所謂願一切眾生具神通力皆得寶手得寶手",
    "X04n0223_046:0320c09": "已各相尊敬生福田想以種種寶更相供養又以眾",
    "X04n0223_046:0320c10": "寶供養諸佛興妙寶雲徧諸佛土令諸眾生互起慈",
    "X04n0223_046:0320c11": "心不相惱害遊諸佛剎安住無畏自然具足究竟神",
    "X04n0223_046:0320c12": "通又令皆得寶手華手香手衣手蓋手華鬘手末香",
    "X04n0223_046:0320c13": "手莊嚴具手無邊手無量手普手得是手已以神通",
    "X04n0223_046:0320c14": "力常勤往詣一切佛土能以一手徧摩一切諸佛世",
    "X04n0223_046:0320c15": "界以自在手持諸眾生得妙相手放無量光能以一",
    "X04n0223_046:0320c16": "手普覆眾生成於如來手指網縵赤銅爪相菩薩爾",
    "X04n0223_046:0320c17": "時以大願手普覆眾生願一切眾生志常樂求無上",
    "X04n0223_046:0320c18": "菩提出生一切功德大海見來乞者歡喜無厭入佛",
    "X04n0223_046:0320c19": "法海同佛善根是為菩薩摩訶薩施手足時善根迴",
    "X04n0223_046:0320c20": "向。",
    "X04n0223_046:0320c21": "【論】第三十五施血。",
    "X04n0223_046:0320c22": "【經】佛子菩薩摩訶薩壞身出血布施眾生如法業菩",
    "X04n0223_046:0320c23": "薩善意王菩薩及餘無量諸菩薩等於諸趣中施身",
    "X04n0223_046:0320c24": "血時起成就一切智心起欣仰大菩提心起樂修菩",
    "X04n0223_046:0321a01": "薩行心起不取苦受心起樂見乞者心起不嫌來乞",
    "X04n0223_046:0321a02": "心起趣向一切菩薩道心起守護一切菩薩捨心起",
    "X04n0223_046:0321a03": "增廣菩薩善施心起不退轉心不休息心無戀己心",
    "X04n0223_046:0321a04": "以諸善根如是迴向所謂願一切眾生皆得成就法",
    "X04n0223_046:0321a05": "身智身願一切眾生得無勞倦身猶如金剛願一切",
    "X04n0223_046:0321a06": "眾生得不可壞身無能傷害願一切眾生得如變化",
    "X04n0223_046:0321a07": "身普現世間無有盡極願一切眾生得可愛樂身淨",
    "X04n0223_046:0321a08": "妙堅固願一切眾生得法界生身同於如來無所依",
    "X04n0223_046:0321a09": "止願一切眾生得如妙寶光明之身一切世人無能",
    "X04n0223_046:0321a10": "暎蔽願一切眾生得智藏身於不死界而得自在願",
    "X04n0223_046:0321a11": "一切眾生得寶海身見皆獲益無空過者願一切眾",
    "X04n0223_046:0321a12": "生得虗空身世間惱患無能染著是為菩薩摩訶薩",
    "X04n0223_046:0321a13": "施身血時以大乘心清淨心廣大心欣悅心慶幸心",
    "X04n0223_046:0321a14": "歡喜心增上心安樂心無濁心善根迴向。",
    "X04n0223_046:0321a15": "【論】第三十六施髓。",
    "X04n0223_046:0321a16": "【經】佛子菩薩摩訶薩見有乞求其身髓肉歡喜耎語",
    "X04n0223_046:0321a17": "謂乞者言我身髓肉隨意取用如饒益菩薩一切施",
    "X04n0223_046:0321a18": "王菩薩及餘無量諸菩薩等於諸趣中種種生處以",
    "X04n0223_046:0321a19": "其髓肉施乞者時歡喜廣大施心增長同諸菩薩修",
    "X04n0223_046:0321a20": "習善根離世塵垢得深志樂以身普施心無有盡具",
    "X04n0223_046:0321a21": "足無量廣大善根攝受一切妙功德寶如菩薩法受",
    "X04n0223_046:0321a22": "行無厭心常愛樂布施功德一切周給心無有悔審",
    "X04n0223_046:0321a23": "觀諸法從緣無體不貪施業及業果報隨所會遇平",
    "X04n0223_046:0321a24": "等施與佛子菩薩摩訶薩如是施時一切諸佛皆悉",
    "X04n0223_046:0321b01": "現前想之如父得護念故一切眾生皆悉現前普令",
    "X04n0223_046:0321b02": "安住清淨法故一切世界皆悉現前嚴淨一切佛國",
    "X04n0223_046:0321b03": "土故一切眾生皆悉現前以大悲心普救護故一切",
    "X04n0223_046:0321b04": "佛道皆悉現前樂觀如來十種力故去來現在一切",
    "X04n0223_046:0321b05": "菩薩皆悉現前同共圓滿諸善根故一切無畏皆悉",
    "X04n0223_046:0321b06": "現前能作最上師子吼故一切三世皆悉現前得平",
    "X04n0223_046:0321b07": "等智普觀察故一切世間皆悉現前發廣大願盡未",
    "X04n0223_046:0321b08": "來劫修菩提故一切菩薩無疲厭行皆悉現前發無",
    "X04n0223_046:0321b09": "數量廣大心故佛子菩薩摩訶薩施髓肉時以此善",
    "X04n0223_046:0321b10": "根如是迴向所謂願一切眾生得金剛身不可沮壞",
    "X04n0223_046:0321b11": "願一切眾生得堅密身恒無缺減願一切眾生得意",
    "X04n0223_046:0321b12": "生身猶如佛身莊嚴清淨願一切眾生得百福相身",
    "X04n0223_046:0321b13": "三十二相而自莊嚴願一切眾生得八十種好妙莊",
    "X04n0223_046:0321b14": "嚴身具足十力不可斷壞願一切眾生得如來身究",
    "X04n0223_046:0321b15": "竟清淨不可限量願一切眾生得堅固身一切魔怨",
    "X04n0223_046:0321b16": "所不能壞願一切眾生得一相身與三世佛同一身",
    "X04n0223_046:0321b17": "相願一切眾生得無礙身以淨法身徧虗空界願一",
    "X04n0223_046:0321b18": "切眾生得菩提藏身普能容納一切世間是為菩薩",
    "X04n0223_046:0321b19": "摩訶薩求一切智施髓肉時善根迴向為令眾生皆",
    "X04n0223_046:0321b20": "得如來究竟清淨無量身故。",
    "X04n0223_046:0321b22": "大方廣佛新華嚴經合論卷第四十六"
}