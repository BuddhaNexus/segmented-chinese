{
    "T01n0097_001:0919b21": "No. 97 [No. 98]",
    "T01n0097_001:0919b22": "廣義法門經一卷(出中阿含經一品)",
    "T01n0097_001:0919b24": "陳天竺三藏真諦譯",
    "T01n0097_001:0919b25": "[0919b25] 如是我聞：[0919b25] 一時，淨命舍利弗住舍衛國，祇陀",
    "T01n0097_001:0919b26": "樹林給孤獨園，與大比丘眾俱。是時，淨命舍",
    "T01n0097_001:0919b27": "利弗語：「諸比丘！」諸比丘言：「大德舍利弗！」舍利",
    "T01n0097_001:0919b28": "弗言：「長老！我今為長老說法，初善中善後善，",
    "T01n0097_001:0919b29": "義善語善，純一無雜，圓滿清淨。今為汝等顯",
    "T01n0097_001:0919c01": "示梵行，謂廣義法門。是故汝等今當諦聽，",
    "T01n0097_001:0919c02": "一心恭敬，善思念之。此廣義法門，長老！有十",
    "T01n0097_001:0919c03": "二種，離難隨順道時，能起方便，為證得聖法。",
    "T01n0097_001:0919c04": "何等十二？一自勝得，二他勝得，三生人道，四",
    "T01n0097_001:0919c05": "生聖地，五性得利根，六得成正見，七善作資",
    "T01n0097_001:0919c06": "業，八善處生信，九值佛出世，十佛正轉法輪，",
    "T01n0097_001:0919c07": "十一正法在世未滅，十二依佛教。於正法中，",
    "T01n0097_001:0919c08": "如理修行。長老！是十二種，離難隨順道時，能",
    "T01n0097_001:0919c09": "起方便，為證得聖法。長老！能說比丘，若欲為",
    "T01n0097_001:0919c10": "他說於正法，與法及義相應，此語應說，謂恭",
    "T01n0097_001:0919c11": "敬次第相攝相應，生他歡喜及以欲樂，滿足",
    "T01n0097_001:0919c12": "正勤，不損惱他，所說如理相應無雜，隨順聽",
    "T01n0097_001:0919c13": "眾，此言應說。有慈悲心，有利益心，有隨樂",
    "T01n0097_001:0919c14": "心，不著利養，恭敬讚歎，若正說法陰時，不得",
    "T01n0097_001:0919c15": "自讚自高，不得毀呰他人。[0919c15] 「長老！若人欲聽正",
    "T01n0097_001:0919c16": "法，具十六相，乃可聽受。何等十六？一隨時",
    "T01n0097_001:0919c17": "聽，二恭敬，三欲樂，四無執著，五如聞隨行，",
    "T01n0097_001:0919c18": "六不為破難，七於法起尊重心，八於說者起",
    "T01n0097_001:0919c19": "尊重心，九不輕撥正法，十不輕撥說者，十一",
    "T01n0097_001:0919c20": "不輕己身，十二一心不散，十三欲求解心，十",
    "T01n0097_001:0919c21": "四一心諦聽，十五依理正思，十六憶持前",
    "T01n0097_001:0919c22": "後，而聽正法。佛聖弟子，若能如此，恭敬諦",
    "T01n0097_001:0919c23": "聽，信根生長，於正法中，心得澄淨；以此為",
    "T01n0097_001:0919c24": "先，則於涅槃，生歡喜心，及求得心；以此為",
    "T01n0097_001:0919c25": "先，則於涅槃，生喜樂心，離於愛著；以此為",
    "T01n0097_001:0919c26": "先，則於涅槃，滅除惑障，得一定心；以此為",
    "T01n0097_001:0919c27": "先，則於涅槃，捨離疑惑，生正直見；以此為",
    "T01n0097_001:0919c28": "先，則於涅槃，起迴向心，為修觀行，為熾然",
    "T01n0097_001:0919c29": "修，為應隨道法，為滅助道障法，為得安住",
    "T01n0097_001:0920a01": "心，為得第一義；以此為先，於一切行法寂滅，",
    "T01n0097_001:0920a02": "證得真空，愛滅離欲，於無生涅槃，得入成住",
    "T01n0097_001:0920a03": "信樂之心；以此為先，則於涅槃及陰無常，得",
    "T01n0097_001:0920a04": "入成住信樂之心；以此為先，則於涅槃及四",
    "T01n0097_001:0920a05": "聖諦，法眼清淨，為生慧眼；以此為先，則於涅",
    "T01n0097_001:0920a06": "槃，而得解脫；以此為先，則於涅槃解脫知見，",
    "T01n0097_001:0920a07": "皆得圓滿。長老！由能如此如理一心，諦聽正",
    "T01n0097_001:0920a08": "法，諸聖弟子，則不損惱；能說法者，已能了別",
    "T01n0097_001:0920a09": "正說言味，即是依法供養大師，證得己利及",
    "T01n0097_001:0920a10": "以涅槃。[0920a10] 「是聽法人，有十種法生起，能成熟般",
    "T01n0097_001:0920a11": "若。何等為十？一親近善友，二能淨持戒，三心",
    "T01n0097_001:0920a12": "欲求解，四樂受善教，五樂供養說者，六依時",
    "T01n0097_001:0920a13": "難問，七諦聽正法，八恒修正法，九於可厭惡，",
    "T01n0097_001:0920a14": "恒生厭心，十已起厭心如理能起四種正勤。",
    "T01n0097_001:0920a15": "何等名為依理正勤？謂於善法，心無懈怠，恒",
    "T01n0097_001:0920a16": "練治心，淨諸惡法。若心未得定，令得自在，若",
    "T01n0097_001:0920a17": "心未通達，令得了達，如此則名依理正勤。[0920a17] 「長",
    "T01n0097_001:0920a18": "老！若聖弟子，自如此依於道理而起正勤，有",
    "T01n0097_001:0920a19": "十種相應法修行。何等為十？一不淨想，二無常",
    "T01n0097_001:0920a20": "想，三於無常觀於苦想，四於苦法中觀無我",
    "T01n0097_001:0920a21": "想，五厭惡食想，六於一切世間無安樂想，七生",
    "T01n0097_001:0920a22": "光明想，八觀離欲想，九觀滅離想，十觀死想。",
    "T01n0097_001:0920a23": "[0920a23] 「長老！有十四法，能違能障此不淨想。何等十",
    "T01n0097_001:0920a24": "四？一共女人一處住，二失念心觀視女人，三恒起",
    "T01n0097_001:0920a25": "放逸，四生重欲心，五數習淨想，六不數習不",
    "T01n0097_001:0920a26": "淨想，七恒共作務人聚集而住，八隨彼所行，",
    "T01n0097_001:0920a27": "九不樂聽正法，十不問正法，十一不能守護六",
    "T01n0097_001:0920a28": "種根門，十二食不節量，十三獨住空處不得安",
    "T01n0097_001:0920a29": "心，十四不能如實觀察。[0920a29] 「二無常想者，謂愛著",
    "T01n0097_001:0920b01": "行法為障。[0920b01] 「三於無常苦想者，有六法為障。何",
    "T01n0097_001:0920b02": "等為六？一懈怠，二懶惰，三恒樂住息，四放逸，",
    "T01n0097_001:0920b03": "五不能隨行，六不能如實觀察。[0920b03] 「四於苦無我",
    "T01n0097_001:0920b04": "想者，我見為障。[0920b04] 「五厭惡食想者，貪味為障。[0920b04] 「六",
    "T01n0097_001:0920b05": "於一切世間無安樂想者，於世間希愛欲為",
    "T01n0097_001:0920b06": "障。[0920b06] 「七生光明想者，有十一法為障。何等十一？",
    "T01n0097_001:0920b07": "一疑惑，二不能思量，三身&#x9E81;重，四睡弱，五正",
    "T01n0097_001:0920b08": "精勤大過，六正精勤下劣，七心濁，八心驚，",
    "T01n0097_001:0920b09": "九生種種想，十多言說，十一於色起最極瞻",
    "T01n0097_001:0920b10": "視。[0920b10] 「八觀離欲想者，有欲為障。[0920b10] 「九觀滅離想者，",
    "T01n0097_001:0920b11": "隨法執相為障。[0920b11] 「十觀死想者，愛壽為障。[0920b11] 「如",
    "T01n0097_001:0920b12": "此等障，未曾伏滅，為滅此障，有三種法，最多",
    "T01n0097_001:0920b13": "恩德。何等為三？一樂修，二滅離，三多住前",
    "T01n0097_001:0920b14": "二。[0920b14] 「長老！有十四法，於不淨觀，最多恩德：一",
    "T01n0097_001:0920b15": "不共女人一處住，二不失念心觀視女人，三",
    "T01n0097_001:0920b16": "恒不放逸，四不生重欲心，五數習不淨想，六",
    "T01n0097_001:0920b17": "不數習淨想，七不共作務人住，八不隨其所",
    "T01n0097_001:0920b18": "行，九樂聽正法，十樂聞正法，十一守護六根",
    "T01n0097_001:0920b19": "門，十二節量食，十三獨處心得安住，十四能",
    "T01n0097_001:0920b20": "如實觀察。[0920b20] 「長老！一不淨想者，若事修習，則能",
    "T01n0097_001:0920b21": "滅除欲塵愛欲。二無常想者，若事修習，能滅",
    "T01n0097_001:0920b22": "一切行法愛著。三於無常觀苦想者，若事修",
    "T01n0097_001:0920b23": "習，能除懈怠及懶墮心。四於苦法中，觀無我",
    "T01n0097_001:0920b24": "想者，若事修習，能除我見。五厭惡食想者，若",
    "T01n0097_001:0920b25": "事修習，能滅貪味。六於一切世間無安樂想",
    "T01n0097_001:0920b26": "者，若事修習，能滅世間希有愛欲。七生光明",
    "T01n0097_001:0920b27": "想者，若事修習，則能生長智慧及見。八觀離",
    "T01n0097_001:0920b28": "欲想者，若事修習，能除有欲。九觀滅離想者，",
    "T01n0097_001:0920b29": "若事修習，能滅一切有為法攝。十觀死想者，",
    "T01n0097_001:0920c01": "若事修習，能除壽命貪愛。[0920c01] 「長老！若聖弟子，如",
    "T01n0097_001:0920c02": "此如理正修正勤，有二十法，是勤修障。何等",
    "T01n0097_001:0920c03": "二十？一與不修觀人共住，二不樂聽聞，三",
    "T01n0097_001:0920c04": "不得隨順教，四自成聾&#x7602;，五有多求欲，六",
    "T01n0097_001:0920c05": "多事，七不如法立資生，八捨荷負善法，九值",
    "T01n0097_001:0920c06": "八種難，十隨流散動，十一高慢，十二不受善",
    "T01n0097_001:0920c07": "教，十三失念，十四放逸，十五不住正土，十",
    "T01n0097_001:0920c08": "六不守根門，十七不節量食，十八初夜後夜",
    "T01n0097_001:0920c09": "不覺悟修行，十九獨住空處不得安心，二十",
    "T01n0097_001:0920c10": "不能如實觀察。[0920c10] 「長老！如此二十種障，未曾伏",
    "T01n0097_001:0920c11": "滅此障，有十一法，於伏滅此障，有多恩德。何",
    "T01n0097_001:0920c12": "等十一？一信樂修行，二觀修功德，三能行難",
    "T01n0097_001:0920c13": "行，四能制伏自心，五心無退墮，六了達正法",
    "T01n0097_001:0920c14": "實相，七不輕己身，八樂聽無厭，九問難決疑，",
    "T01n0097_001:0920c15": "十獨處空閑心得安住，十一能如實觀察。[0920c15] 「長",
    "T01n0097_001:0920c16": "老！諸聖弟子，若能如此修習正勤，有二十法，",
    "T01n0097_001:0920c17": "最多恩德。何等二十？一與修觀人共住，二樂",
    "T01n0097_001:0920c18": "聽聞正法，三得隨順教，四自不聾&#x7602;，五無",
    "T01n0097_001:0920c19": "多求欲，六無多事，七如法立資生，八不捨荷",
    "T01n0097_001:0920c20": "負善法，九不遭八難，十不隨流散動，十一心",
    "T01n0097_001:0920c21": "無高憍，十二能受善教，十三不失正念，十四",
    "T01n0097_001:0920c22": "心無放逸，十五住在正土，十六能守護根",
    "T01n0097_001:0920c23": "門，十七能節量食，十八初夜後夜恒覺悟修",
    "T01n0097_001:0920c24": "行，十九獨處空閑心得安住，二十如實觀察。",
    "T01n0097_001:0920c25": "[0920c25] 「長老！有二十二處，出家之人，應數數觀察。何",
    "T01n0097_001:0920c26": "等二十二？一自念我今色形醜陋，已捨在家",
    "T01n0097_001:0920c27": "可愛等相，此第一事，出家之人，應數觀察；二",
    "T01n0097_001:0920c28": "自念我今已著壞好色衣；三自念我身裝飾",
    "T01n0097_001:0920c29": "異於世間；四自念我資生繫屬四輩；五自念",
    "T01n0097_001:0921a01": "我今依他恒時應須求&#x8994;資生，謂衣服飲食",
    "T01n0097_001:0921a02": "臥具治病藥具；六自念我今盡形壽，於人間",
    "T01n0097_001:0921a03": "欲塵已受禁制；七自念我今盡形壽，於人間",
    "T01n0097_001:0921a04": "遊戲喜樂等事，永受遮制；八自念我今依戒，",
    "T01n0097_001:0921a05": "為當呵責自身為當得不；九自念我同行善",
    "T01n0097_001:0921a06": "友，為當於法然中不呵責我耶；十自念我今",
    "T01n0097_001:0921a07": "將持此身，為當得不被傷害不；十一自念我",
    "T01n0097_001:0921a08": "今受用國土飲食，得不空果不；十二自念我",
    "T01n0097_001:0921a09": "今獨處空閑，得安心住不；十三自念我今何",
    "T01n0097_001:0921a10": "所得，此日夜得過度；十四自念我今於一切",
    "T01n0097_001:0921a11": "行寂滅處，證得空處及愛滅處，離欲滅無生",
    "T01n0097_001:0921a12": "涅槃，得入成住信樂之心；十五自念我今於",
    "T01n0097_001:0921a13": "陰無常相陰無所有相，於陰虛相，於陰無實",
    "T01n0097_001:0921a14": "相，於陰壞相，得入成住信樂之心；十六自念",
    "T01n0097_001:0921a15": "我今於四沙門果中，為當已證得隨一沙門",
    "T01n0097_001:0921a16": "果，由此證得，臨命終時，聰明同行善友來責",
    "T01n0097_001:0921a17": "問時，我以無疑畏心，生喜樂心，應當記自所",
    "T01n0097_001:0921a18": "得，若自記時為如理不；十七自念我今未離",
    "T01n0097_001:0921a19": "生法，於未來世未度，隨處託生；十八自念我",
    "T01n0097_001:0921a20": "今未離老相；十九自念我今未離病災；二十",
    "T01n0097_001:0921a21": "自念我今未離死災，未度死法；二十一自念",
    "T01n0097_001:0921a22": "我今與一切所愛念樂惜別離各處，不相應",
    "T01n0097_001:0921a23": "不相聚、不相知，決定應有；二十二自念我今",
    "T01n0097_001:0921a24": "屬業，受業控制，由業為因，以業為依，我所作",
    "T01n0097_001:0921a25": "業若善若惡，隨自有業決定受報。如此等",
    "T01n0097_001:0921a26": "處，出家之人，應數數觀察。若出家人，數數觀",
    "T01n0097_001:0921a27": "察二十二處，於沙門名，則得圓滿。若沙門名，",
    "T01n0097_001:0921a28": "得圓滿已，於七種相，則得圓滿。何等為七？一",
    "T01n0097_001:0921a29": "恒修不息相，二得恒教他，不疲厭相，三得無",
    "T01n0097_001:0921b01": "貪著相，四得無瞋恚相，五得正念相，六得無",
    "T01n0097_001:0921b02": "增上慢相，七得一切資生。為成就此故能得",
    "T01n0097_001:0921b03": "定，如此七相，皆得圓滿。[0921b03] 「長老！此心意識，長",
    "T01n0097_001:0921b04": "時於色遊戲，聲香味觸，亦復如是。色聲香味",
    "T01n0097_001:0921b05": "觸之所生長如此之心，由不正思惟，於甘露",
    "T01n0097_001:0921b06": "界，不可安立。[0921b06] 「長老！有二十相，凡夫之人，以",
    "T01n0097_001:0921b07": "此諸相，數數應須怖厭自心。何等二十？一我",
    "T01n0097_001:0921b08": "今空虛，無有勝德；二我今應當死，無制伏",
    "T01n0097_001:0921b09": "死；三我今當墮最底下；四我今應行有怖難",
    "T01n0097_001:0921b10": "方；五我今不識無怖畏方；六我今不了光等",
    "T01n0097_001:0921b11": "直路；七我今不得離散定心；八我當來受生",
    "T01n0097_001:0921b12": "苦不可忍；九善緣聚集，不可恒得；十能殺害",
    "T01n0097_001:0921b13": "者，恒隨逐我；十一六道對我，無有遮蔽；十二",
    "T01n0097_001:0921b14": "我今未得解脫四趣；十三我今未離無量見",
    "T01n0097_001:0921b15": "類；十四我今未作堤塘，為遮未來無間業流；",
    "T01n0097_001:0921b16": "十五我今未作，無始生死相續後際；十六若",
    "T01n0097_001:0921b17": "不故心造諸善業，終不成作；十七無有他人",
    "T01n0097_001:0921b18": "為他造業；十八若不造作則無安吉；十九若",
    "T01n0097_001:0921b19": "已作業此業無不必有果報；二十我今無知",
    "T01n0097_001:0921b20": "無明所覆，必有死災。以是義故，凡夫之人，以",
    "T01n0097_001:0921b21": "此諸相，數數應須厭怖自心。[0921b21] 「若凡夫人，以此",
    "T01n0097_001:0921b22": "二十相，厭惡怖畏，遮制自心，復於二十種法，",
    "T01n0097_001:0921b23": "速得依住。何等二十？一正思修心相心疾得",
    "T01n0097_001:0921b24": "住，二思心次第相，三思一心住相，四入三摩",
    "T01n0097_001:0921b25": "提相，五出三摩提相，六得抑下心相，七得拔",
    "T01n0097_001:0921b26": "起心相，八得捨置心相，九得遠離不應行處，",
    "T01n0097_001:0921b27": "十得正事行處，十一正受正教，十二多習厭",
    "T01n0097_001:0921b28": "惡相，十三多習喜樂相，十四能得法門勝智，",
    "T01n0097_001:0921b29": "十五正依止師尊，十六正修善行心疾得住，",
    "T01n0097_001:0921c01": "十七正修阿那波那念，十八正修不淨觀，十",
    "T01n0097_001:0921c02": "九正修四念處，二十正修四聖諦觀，於此實",
    "T01n0097_001:0921c03": "相中心疾依住。[0921c03] 「長老！諸聖弟子，若能如理修",
    "T01n0097_001:0921c04": "習正勤，復應知有十一種障礙法為難。何等",
    "T01n0097_001:0921c05": "十一？一數數集眾，二愛重飲食，三恒喜起",
    "T01n0097_001:0921c06": "造作，四恒喜言說，五恒喜眠臥，六恒喜",
    "T01n0097_001:0921c07": "雜話，七恒喜不獨離，八愛惜己身，九心恒",
    "T01n0097_001:0921c08": "散動，十心恒放逸不樂修行，十一住非土",
    "T01n0097_001:0921c09": "處。[0921c09] 「長老！此十一種，名障礙法，未曾伏滅，為",
    "T01n0097_001:0921c10": "滅除故，有十勝智，決應修學。何等為十？一三",
    "T01n0097_001:0921c11": "摩提勝智，二住定勝智，三出定勝智，四抑下",
    "T01n0097_001:0921c12": "勝智，五拔起勝智，六捨置勝智，七善進勝智，",
    "T01n0097_001:0921c13": "八善退勝智，九方便勝智，十引攝勝智。[0921c13] 「長老！",
    "T01n0097_001:0921c14": "諸聖弟子，若能得此十種勝智，復有十三喜",
    "T01n0097_001:0921c15": "樂依止法，依內生起。何等十三？一若有信心",
    "T01n0097_001:0921c16": "人，正思大師，爾時喜樂，即依內起，是名第一",
    "T01n0097_001:0921c17": "有信心人喜樂依止；二正思正法，三正思惟",
    "T01n0097_001:0921c18": "僧，四正思惟自他清淨戒，五正思惟自他捨",
    "T01n0097_001:0921c19": "施善法，六正思惟自他修道所證得法，爾時",
    "T01n0097_001:0921c20": "依內，即生喜樂；七應作是念，世尊為我滅眾",
    "T01n0097_001:0921c21": "苦法，依此正念，爾時依內，即生喜樂；八應作",
    "T01n0097_001:0921c22": "是念，世尊為我，生長眾多安樂利益法；九應",
    "T01n0097_001:0921c23": "作是念，世尊為我，遮制斷隔無量有礙惡法；",
    "T01n0097_001:0921c24": "十復作是念，世尊為我，生長無量助道善法；",
    "T01n0097_001:0921c25": "有信心人，由此四念，爾時於即生喜樂。[0921c25] 「長",
    "T01n0097_001:0921c26": "老！諸聖弟子，若能數得十三喜樂，依止四法，",
    "T01n0097_001:0921c27": "復有五法，至修圓滿。何等為依止四法？一信",
    "T01n0097_001:0921c28": "樂，二精進，三獨處空閑心得安住，四於修及",
    "T01n0097_001:0921c29": "滅心無厭極。何等五法至修圓滿？一心安，二",
    "T01n0097_001:0922a01": "心喜，二心猗，四心樂，五心定。長老！如此五",
    "T01n0097_001:0922a02": "法生長圓滿故，復有八刺，即離滅壞。何等為",
    "T01n0097_001:0922a03": "八？一欲刺，二瞋刺，三癡刺，四慢刺，五愛刺，",
    "T01n0097_001:0922a04": "六見刺，七無明刺，八疑刺。由此八刺，離滅壞",
    "T01n0097_001:0922a05": "故，諸聖弟子，則得十種無學聖法。何等為",
    "T01n0097_001:0922a06": "十？一無學正見，二無學正覺，三無學正言，四",
    "T01n0097_001:0922a07": "無學正業，五無學正命，六無學正精進，七無",
    "T01n0097_001:0922a08": "學正念，八無學正定，九無學正解脫，十無學",
    "T01n0097_001:0922a09": "正解脫知見。長老！諸聖弟子，由能證得十無",
    "T01n0097_001:0922a10": "學法，恒得相應，無有退失。是聖弟子，五分所",
    "T01n0097_001:0922a11": "離，六分應相，一法守護，得四依止，捨一諦偏",
    "T01n0097_001:0922a12": "執，出過尋覓，無濁思惟，寂靜身行，善解脫",
    "T01n0097_001:0922a13": "心，善解脫慧，獨住清淨，所作已辦，如此則說",
    "T01n0097_001:0922a14": "名勝丈夫。[0922a14] 「長老！是最後心意識，非色聲等所",
    "T01n0097_001:0922a15": "資生長，緣無所有，是時託後受生，悉皆永斷，",
    "T01n0097_001:0922a16": "是名苦永後際。由此說義故，所以說名廣義",
    "T01n0097_001:0922a17": "法門。[0922a17] 「長老！我已為汝等說法，謂初善中善後",
    "T01n0097_001:0922a18": "善，義善語善，純一無雜，圓滿清淨。已為汝",
    "T01n0097_001:0922a19": "等，顯示梵行，所謂廣義法門，我先許說。如此",
    "T01n0097_001:0922a20": "等言，即今已說。」[0922a20] 時淨命舍利弗，說此經已。時，",
    "T01n0097_001:0922a21": "聰慧同行，無量徒眾，未證真義今得證，未得",
    "T01n0097_001:0922a22": "沙門道果，今皆已得，歡喜踊躍，信受奉行。大",
    "T01n0097_001:0922a23": "德舍利弗，如此正說。",
    "T01n0097_001:0922a24": "廣義法門經一卷",
    "T01n0097_001:0922a25": "[0922a25] 此經出《中阿含》一品。",
    "T01n0097_001:0922a26": "[0922a26] 陳天嘉四年歲次癸未十一月十日，於廣"
}