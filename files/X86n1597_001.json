{
    "X86n1597_001:0042b05": "No. 1597-1-a",
    "X86n1597_001:0042b06": " 題",
    "X86n1597_001:0042b08": "[0042b08] 我不識彌勒何許人。現示何世。明州人傳言。這胖和",
    "X86n1597_001:0042b09": "尚。喫酒喫肉。布袋自隨。生大輕慢。以紙包屎物。示人",
    "X86n1597_001:0042b10": "云。這是彌勒內院的。這是兜率陀天的。意氣薰布。惑",
    "X86n1597_001:0042b11": "亂此方女男。前莆田令。好沒來繇。與渠往來。容通消",
    "X86n1597_001:0042b12": "息。當時幸不遇我。遇我則問。渠是甚麼。待他放下布",
    "X86n1597_001:0042b13": "袋。叉手向前。便驀頭一棒。他問。過在甚處。又與一棒。",
    "X86n1597_001:0042b14": "曰打破布袋了。管教渠無言可答。且教他那十七八",
    "X86n1597_001:0042b15": "個小孩子都哭啼&#x544C;腦痛痛去也。咄。 芳洲外史題",
    "X86n1597_001:0042b17": "No. 1597-1-b",
    "X86n1597_001:0042b18": " 布袋老僧小序",
    "X86n1597_001:0042b20": "[0042b20] 聖人觀眾生心是般若智。生死海是涅槃城。昧而不",
    "X86n1597_001:0042b21": "知。速須道破。念慈氏受釋尊之記。當末世開度生之",
    "X86n1597_001:0042b22": "方。繇是降兜率。遊四明。觸處建光明幢。逢人施甘露",
    "X86n1597_001:0042b23": "味。以布袋為佛事。以小子現童真。四儀神變莫測。六",
    "X86n1597_001:0042b24": "時妙化無窮。登禪窟者。死偷心於絕解之處。活神機",
    "X86n1597_001:0042c01": "於難辯之時。是故拈花悟旨。響應千古。笑談垂手。針",
    "X86n1597_001:0042c02": "芥相投。俾放下布袋。默契玄宗。政不待言。思而得者。",
    "X86n1597_001:0042c03": "教外別傳之旨也。噫。余以為補處。老僧贅千百載之",
    "X86n1597_001:0042c04": "剩語耳。        居士沈一貫拜撰",
    "X86n1597_001:0042c06": "No. 1597-1-c",
    "X86n1597_001:0042c07": " 序",
    "X86n1597_001:0042c09": "[0042c09] 吾聞聖賢之道。當人自具。豈假緣求。祇因塵勞自閉。",
    "X86n1597_001:0042c10": "彼岸自迷。平白地屈陷於生死之中。飄泊於輪迴之",
    "X86n1597_001:0042c11": "際。且阿逸多氏。釋尊授記佛乘。囑付佛事。故修途萬",
    "X86n1597_001:0042c12": "品。總攝一宗。即妄顯真。就事明理。納諸佛法。叩於袋",
    "X86n1597_001:0042c13": "中。運無量神通於掌內。直欲將諸人無始劫來業識",
    "X86n1597_001:0042c14": "因緣。今日要於和盤翻轉。截&#x5374;生死根源。徹悟無生",
    "X86n1597_001:0042c15": "性智。即達全體彌陀。惟心淨土。只爭迷悟一著耳。故",
    "X86n1597_001:0042c16": "傳云。即個心心心是佛。十方世界最靈物。縱橫玅用",
    "X86n1597_001:0042c17": "可憐生。一切不如心真實。誠哉斯語也。",
    "X86n1597_001:0042c18": "[0042c18] 甬上達真居士包士瀛。百登讀彌勒傳。與常寂和",
    "X86n1597_001:0042c19": "尚談禪得趣。&#x8F19;撰數言。書於瑤光第一閣。",
    "X86n1597_001:0043a06": "No. 1597-1",
    "X86n1597_001:0043a07": "明州定應大師布袋和尚傳",
    "X86n1597_001:0043a09": "[0043a09] 大師不知何許人也。五季梁時。見於明州奉化縣。蹙",
    "X86n1597_001:0043a10": "頞皤腹。形裁腲&#x812E;。世莫知其族氏名字。常自稱契此。",
    "X86n1597_001:0043a11": "若長汀子布袋和尚。則以人之所見稱也。日夕寢食",
    "X86n1597_001:0043a12": "無常處。而岳林寺則其所歸宿云。每以錫杖布袋自",
    "X86n1597_001:0043a13": "隨。且有十八小兒謹逐之。然亦不知小兒何從來也。",
    "X86n1597_001:0043a14": "行聚落田野間。見醯[醢-右+(乞-乙+口)]魚菹物。輒乞八口。餘以投袋",
    "X86n1597_001:0043a15": "中。至闤闠處開袋。盡取撒下。謂眾云。看看。復一一拈",
    "X86n1597_001:0043a16": "起。問人云。你道這箇是甚麼。如是良久。納袋中。荷而",
    "X86n1597_001:0043a17": "去。常以紙包屎物示人云。這個是彌勒內院的。有時",
    "X86n1597_001:0043a18": "云。這箇是兜率院天的。有僧徐行其前。師撫其背。僧",
    "X86n1597_001:0043a19": "回首云。作甚麼。師展手云。乞我一文錢。僧云。道得則",
    "X86n1597_001:0043a20": "與。師放下布袋。叉手立。師一日居稠人中。僧問云。和",
    "X86n1597_001:0043a21": "尚在這裡作甚麼。師云。待箇人來。僧云。我&#x807B;。師探懷。",
    "X86n1597_001:0043a22": "出一橘與之。其僧擬接。師縮手云。汝不是這箇人。師",
    "X86n1597_001:0043a23": "偶立街市上。僧問云。在這裡作甚麼。師云。化緣。僧云。",
    "X86n1597_001:0043a24": "十字街頭化甚麼緣。師云。十字街頭正好化緣。僧擬",
    "X86n1597_001:0043b01": "議。師荷布袋大&#x54B2;而去。白鹿和尚問云。如何是布袋。",
    "X86n1597_001:0043b02": "師放下布袋。叉手立。問云。如何是布袋下事。師荷布",
    "X86n1597_001:0043b03": "袋便行。保福和尚問。如何是祖師西來的的意。師放",
    "X86n1597_001:0043b04": "下布袋而立。問云。只如此。更有在。師荷布袋而行。或",
    "X86n1597_001:0043b05": "新成一廁於市中。師唱於廁前曰。募緣造到。不得於",
    "X86n1597_001:0043b06": "此大小二事。師分衛所至。輒遮挽不得去。酒廬屠肆",
    "X86n1597_001:0043b07": "皆恣其飲啖不厭惡。謂能使所貨倍售而獲利多也。",
    "X86n1597_001:0043b08": "遇雨。晨起曳高齒木屐。&#x7AEA;股臥大橋上。是日必晴。遇",
    "X86n1597_001:0043b09": "晴。繫草屨疾走。是日必雨。師&#x751E;以蒿草&#x5FA7;植田畝中。",
    "X86n1597_001:0043b10": "明年。官有增稅課役丁夫之令。百姓逃亡。田疇至蕪",
    "X86n1597_001:0043b11": "沒。師&#x751E;飯田家。其婦怒詈其夫曰。農忙時。又何暇恤",
    "X86n1597_001:0043b12": "此風和尚耶。師即傾其飯桑下而去。已而飯在釜中。",
    "X86n1597_001:0043b13": "渭尋曰。責求懺悔。夏浴溪水中。脫衣置岸上。&#x7FA3;童戲。",
    "X86n1597_001:0043b14": "斂衣走。師裸逐之。岸人聚觀。竊見其陰藏。&#x8462;童真也。",
    "X86n1597_001:0043b15": "有陸生者。善畫。肖師像于寺庫院壁。師過之。唾不已。",
    "X86n1597_001:0043b16": "師之在閩中。有陳居士者。館遇甚謹。及游兩浙。與之",
    "X86n1597_001:0043b17": "別。居士問曰。和尚何姓。何年月日生。法&#xFA1F;幾何。師云。",
    "X86n1597_001:0043b18": "你莫道我姓李。二月八日生。只這布袋與&#x8657;空齊年。",
    "X86n1597_001:0043b19": "居士因謂師曰。和尚此去。若有人問。只恁麼對。不可",
    "X86n1597_001:0043b20": "墮他人是非。師答以偈曰。是非憎愛世偏多。仔細思",
    "X86n1597_001:0043b21": "量奈我何。寬&#x5374;肚皮常忍辱。放開泆日暗消磨。若逢",
    "X86n1597_001:0043b22": "知己須依分。縱遇冤家也共和。要使此心無絓&#x788D;。自",
    "X86n1597_001:0043b23": "然證得六波羅。又問。和尚有法號否。師又答以偈曰。",
    "X86n1597_001:0043b24": "我有一布袋。&#x8657;空無絓礙。打開遍十方。八時觀自在。",
    "X86n1597_001:0043c01": "又問。有行李否。答以偈曰。一&#x9262;千家飯。孤身萬里遊。",
    "X86n1597_001:0043c02": "&#x89A9;人青眼在。問路白雲頭。又問。弟子愚魯。如何得見",
    "X86n1597_001:0043c03": "佛性。以偈答曰。即箇心心心是佛。十方世界最靈物。",
    "X86n1597_001:0043c04": "縱橫妙用可憐生。一切不如心真實。又曰。和尚此去。",
    "X86n1597_001:0043c05": "須止宿寺舍。莫依族舍而住。答以偈曰。我有三寶堂。",
    "X86n1597_001:0043c06": "裡空無色相。不高亦不低。無遮亦無障。學者體不如。",
    "X86n1597_001:0043c07": "求者難得樣。智者解安排。千古無一匠。四門四果生。",
    "X86n1597_001:0043c08": "十方盡供養。居士異之。復作禮曰。願和尚再留齋宿。",
    "X86n1597_001:0043c09": "以盡弟子恭敬之意。是夕。師復書一偈於居士之門",
    "X86n1597_001:0043c10": "曰。吾有一軀佛。世人皆不識。不塑亦不裝。不雕亦不",
    "X86n1597_001:0043c11": "刻。無一塊泥土。無一點彩色。工畫畫不成。賊偷偷不",
    "X86n1597_001:0043c12": "得。體相本自然。清淨常皎潔。雖然是一軀。分身千百",
    "X86n1597_001:0043c13": "億。至四明。與郡人蔣宗&#x8987;遊。出處飲食。相往來尤密。",
    "X86n1597_001:0043c14": "教其念摩訶般若波羅蜜多為日課。世因呼宗&#x8987;為",
    "X86n1597_001:0043c15": "摩訶居士。一日。與浴長汀溪中。使摩訶揩背。忽見師",
    "X86n1597_001:0043c16": "背有四目。&#x7139;然光粲。摩訶驚駭。作禮曰。和尚是佛也。",
    "X86n1597_001:0043c17": "師曰。勿說。吾與汝相聚三四載矣。可謂有大因緣。吾",
    "X86n1597_001:0043c18": "當去汝。汝勿憂也。遂到摩訶家。徐謂之曰。汝欲富貴",
    "X86n1597_001:0043c19": "乎。摩訶曰。富貴安能久遠。但願子孫久遠可也。師即",
    "X86n1597_001:0043c20": "以布袋一隻。內有無數小者。并一箱一繩。以授摩訶",
    "X86n1597_001:0043c21": "曰。吾以此物與汝別。乃汝後代事也。摩訶受已。不解",
    "X86n1597_001:0043c22": "其意。數日。師復來曰。汝解吾意否。摩訶曰。弟子不解。",
    "X86n1597_001:0043c23": "師曰。&#x8462;欲令汝子孫如所遺物也。貞明三年三月三",
    "X86n1597_001:0043c24": "日。示寂于岳林寺廡下磐石上。師無恙時。鎮亭長以",
    "X86n1597_001:0044a01": "師不事事。遇則每加詬辱。且奪其袋焚之。明日師荷",
    "X86n1597_001:0044a02": "袋。去來如舊。如此三奪三仍舊。雖亭長亦心異之。至",
    "X86n1597_001:0044a03": "是買棺使殮。以贖懺其過。舁者雖眾。不能舉。別有童",
    "X86n1597_001:0044a04": "氏素敬師。以棺易之。舁不加眾。而輕舉若羽。於是邦",
    "X86n1597_001:0044a05": "人設大會。建塔於封山之原。其山皆巖石。石之窪穴",
    "X86n1597_001:0044a06": "皆大師遺跡也。有卓錫處。有置&#x9262;處。置&#x9262;之穴。其深",
    "X86n1597_001:0044a07": "淺小大如其&#x9262;。而水常盈其中。雖大旱不少涸。可異",
    "X86n1597_001:0044a08": "也。既滅之十年。會越師遣人使蜀。回至棧道。見師識",
    "X86n1597_001:0044a09": "之。謂曰。四明有蔣摩訶者。幸為我寄聲。使加保愛。以",
    "X86n1597_001:0044a10": "待相見也。時摩訶方築菴於跘跨山十二盤之高峻",
    "X86n1597_001:0044a11": "處以居。畜一黃犬自衛。每米盡。則繫百錢犬頸上。出",
    "X86n1597_001:0044a12": "東吳以糴。往來二十里。無所間。及蜀使致師命。摩訶",
    "X86n1597_001:0044a13": "曰。我已知之。即設齋會親友。沐浴趺坐而逝。晉天福",
    "X86n1597_001:0044a14": "初。興化軍莆田縣令王仁煦。遇大師於江南天興寺。",
    "X86n1597_001:0044a15": "後又遇於福州官舍。出懷中圓封書戒王曰。我七日",
    "X86n1597_001:0044a16": "不來。則開以看。王如誠。開圓封無他語。止一偈也。偈",
    "X86n1597_001:0044a17": "曰。彌勒真彌勒。化身千百億。時時示世人。世人俱不",
    "X86n1597_001:0044a18": "識。後書九字云。不得狀吾相。此即是真。至是乃知師",
    "X86n1597_001:0044a19": "是彌勒佛也。宋&#x7188;甯三年。莆田裔孫鑄尚能寶藏其",
    "X86n1597_001:0044a20": "真跡。明年。晉安劉繼業摹其偈文。兼寫大師像。刻石",
    "X86n1597_001:0044a21": "於宜春。而遺其九字。元豐四年。沙門宗尚得其本始。",
    "X86n1597_001:0044a22": "摹刻於岳林寺後。三年。溫陵人呂振監明州市舶。出",
    "X86n1597_001:0044a23": "莆田裔孫所藏九字真本。俾住持如恂刊於偈後。恂",
    "X86n1597_001:0044a24": "以幻相非大師意。命去之。乃移偈於石。并九字刻之",
    "X86n1597_001:0044b01": "以傳焉。盧釋祗者。&#x751E;令此縣。尤敬慕之。使人圖其像。",
    "X86n1597_001:0044b02": "迎八縣署供養。即風雨隨至。祈禱殊有驗。因香火至",
    "X86n1597_001:0044b03": "今。又有人見之東陽道中。持一履。囑之曰。我昔誤持",
    "X86n1597_001:0044b04": "此以來。汝今可持之以歸。後開壙視之。果僅一履存",
    "X86n1597_001:0044b05": "焉。師所作偈頌頗多。茲姑錄一二以警世。云。騰騰自",
    "X86n1597_001:0044b06": "在無所為。閒閒究竟出家兒。若&#x89A9;目前真大道。不見",
    "X86n1597_001:0044b07": "纖毫也大奇。萬法何殊心何異。何勞更用尋經義。心",
    "X86n1597_001:0044b08": "王本自絕多知。智者只明無學地。非聖非凡復若乎。",
    "X86n1597_001:0044b09": "不強分別聖情孤。無價心珠本圓淨。凡是異相妄空",
    "X86n1597_001:0044b10": "呼。人能弘道道分明。無量清高稱道情。&#x64D5;錫若登故",
    "X86n1597_001:0044b11": "國路。莫愁諸處不聞聲。已而。有術士謂人曰。二百年",
    "X86n1597_001:0044b12": "後。布袋和尚所居岳林寺道場復興。宋紹興間。住持",
    "X86n1597_001:0044b13": "圓明。迺東林照覺之嗣子。福州陳居士之裔孫。既新",
    "X86n1597_001:0044b14": "封山塔亭。馮斯道等。又施四圍山地。增廣其基。忽發",
    "X86n1597_001:0044b15": "異光。掘之。獲黃色淨瓶．六環錫杖。制度奇古。觀者太",
    "X86n1597_001:0044b16": "息。有司上其事。元符開元戊寅六月九日敕賜今諡。",
    "X86n1597_001:0044b17": "崇寧三年。住持曇振勸鄉人董氏建閣於寺之後。鄉",
    "X86n1597_001:0044b18": "人任氏塑師像於閣上。既而董氏以為我建閣。而置",
    "X86n1597_001:0044b19": "任氏像。即自裝一像置其上。移任氏像於閣下。有術",
    "X86n1597_001:0044b20": "者曰。董氏像。止六十年運。任氏像。過六十年。運始發",
    "X86n1597_001:0044b21": "耳。逮紹興間。寺經回祿。而閣與俱竟。煨燼董氏之像。",
    "X86n1597_001:0044b22": "時有饒道者。然一臂化緣。與沙門行中重建閣。乃迎",
    "X86n1597_001:0044b23": "任氏像置其上。傴指而數。術者之言果信然。嘉泰初。",
    "X86n1597_001:0044b24": "閣勢欲壓。一夕風雨驟作。雷電交至。遲明。屹然中正。",
    "X86n1597_001:0044c01": "而題栱間。悉綴鱗甲萍藻跡。淮海肇禪師&#x7891;其事。以",
    "X86n1597_001:0044c02": "詫神明扶助之功焉。逮皇元閣崩於至元十九年九",
    "X86n1597_001:0044c03": "月九日。大師遺像獨不壞。巍然相好。出瓦礫中。几上",
    "X86n1597_001:0044c04": "立像。亦復能躍至於後園藂林竹間。近遠士庶停業",
    "X86n1597_001:0044c05": "罷市。作禮觀瞻感歎。十八年住山梵中遴材。嗣搆五",
    "X86n1597_001:0044c06": "間。規模壯麗。觀者偉之。復以奉安任氏所刻之像。此",
    "X86n1597_001:0044c07": "其跡也。若夫本者。則&#x5FA7;塵剎以皆存。歷沙劫而不朽。",
    "X86n1597_001:0044c08": "正報既然。依報亦爾。微大師。吾誰與歸。",
    "X86n1597_001:0044c09": "[0044c09] 前天台國清禪寺住持無夢沙門曇噩撰",
    "X86n1597_001:0044c11": "No. 1597-1-d",
    "X86n1597_001:0044c12": " 布袋和尚後序",
    "X86n1597_001:0044c14": "[0044c14] 恭聞法身無相。具含諸數之形。覺性無生。何妨起滅",
    "X86n1597_001:0044c15": "之念。一切世界如&#x8657;。五蘊身心不實。以其不實如&#x8657;。",
    "X86n1597_001:0044c16": "故世界即毗盧法界。蘊心即圓覺妙心。歷劫無生。萬",
    "X86n1597_001:0044c17": "古無滅。廓爾深奧。湛寂靈明。斯一切如來與諸眾生",
    "X86n1597_001:0044c18": "同證菩提之極果也。特其未悟天真。妄&#x8EAD;幻相。沉迷",
    "X86n1597_001:0044c19": "苦海。自取輪迴。佛雖滅度。契經三寶充滿人寰。信樂",
    "X86n1597_001:0044c20": "精持。如佛在世。智淺障深。對面千里。故聖人不得不",
    "X86n1597_001:0044c21": "降御人間。度諸凡類。古稱四明三佛地者。過去維衛",
    "X86n1597_001:0044c22": "佛示現啞女相。以柔和智德而感化。釋迦如來流布",
    "X86n1597_001:0044c23": "舍利。特放光現瑞而利生。三佛傳載之詳矣。惟彌勒",
    "X86n1597_001:0044c24": "世尊。紹釋迦佛位。依法式度生。觀因果經云。釋尊接",
    "X86n1597_001:0045a01": "迦葉佛之道統。恒居兜率陀天。號曰護明菩薩。應期",
    "X86n1597_001:0045a02": "降誕。轉大法輪。洪濟萬類。普利河沙。曾記彌勒。賢劫",
    "X86n1597_001:0045a03": "佛之第五。故稱補處。非補瞿曇佛位。亦補釋尊天宮。",
    "X86n1597_001:0045a04": "仍居兜率陀天。號曰慈氏菩薩。雖居兜率宮。化身十",
    "X86n1597_001:0045a05": "方界。慈憫大千國土九界眾生。或修六度萬行。或縱",
    "X86n1597_001:0045a06": "三毒四倒。或造地獄深因。或植人天小果。由是作大",
    "X86n1597_001:0045a07": "帡幪。亭毒普化。一於六朝蕭梁時。降跡義烏。為傅大",
    "X86n1597_001:0045a08": "士。建道場於雙林。有雙林語錄垂世。一於唐末僖宗",
    "X86n1597_001:0045a09": "朝。偶現於四明。為布袋僧。袒腹含笑。隱德如癡。竟不",
    "X86n1597_001:0045a10": "知其何許人也。儀形不恭飾。處世少範規。第吐詞&#x8462;",
    "X86n1597_001:0045a11": "天&#x8462;地。布武非聖非凡。實而不&#x8657;。混而不鑿。恒以十",
    "X86n1597_001:0045a12": "八童子環遶如戲。為諸根塵淨智。互現神通。常持布",
    "X86n1597_001:0045a13": "袋。示佛宗猷。包攝無量密因。運出無緣妙用。凡見世",
    "X86n1597_001:0045a14": "間縱心繓業極意貪圖者。師以隨方調順。展轉啟明。",
    "X86n1597_001:0045a15": "令彼處仁守義。達妄即真。或分衛處。視其爭貪利路。",
    "X86n1597_001:0045a16": "沉醉愛河者。師以和言巽語解其&#x6244;鐍。指向要關。稱",
    "X86n1597_001:0045a17": "彼機宜。直譚覺慧。勉其&#x5C05;[泳-永+剪]塵習。銷鑠邪風。人人被",
    "X86n1597_001:0045a18": "法沾恩。恰似綠楊春意。遇道流時。唯善知識要須了",
    "X86n1597_001:0045a19": "悟自己圓覺靈明。靈明廓爾無礙。無礙不動真如。真",
    "X86n1597_001:0045a20": "如綿密無間。無間周遍圓融。圓融解脫自在。自在無",
    "X86n1597_001:0045a21": "可不可。信口譚玄。超情絕解。沃斯旨者。個個心開智",
    "X86n1597_001:0045a22": "淨。宛同杲日麗天。師遊北上。見屠兒宰畜。諫曰。一切",
    "X86n1597_001:0045a23": "畜生是造業人果報。貪道無財能救。願諸長者饒此",
    "X86n1597_001:0045a24": "生靈。教彼活命。蠢動含靈具佛性。仁者應須慈眼看。",
    "X86n1597_001:0045b01": "非惟慈悲利物之德。更植菩提長壽之曰。復值宰牛",
    "X86n1597_001:0045b02": "者曰。殺牛之人號羅利。殺他自殺誰驚怛。刀山斧砟",
    "X86n1597_001:0045b03": "暨鏊煎。何劫何時獲解脫。僧問。如何降伏妄心。師曰。",
    "X86n1597_001:0045b04": "心是何物。徒勞調伏。妄本無根。放下無跡。諸緣擾攘。",
    "X86n1597_001:0045b05": "一真寧寂。如如法界體堂堂。砍不破兮遮不黑。師指",
    "X86n1597_001:0045b06": "流俗僧曰。汝本是佛。何滯凡情。當鏟剭諸緣。滌蕩塵",
    "X86n1597_001:0045b07": "習。力究心體無生。須達妙明真性。果獲無礙圓通。便",
    "X86n1597_001:0045b08": "是出塵羅漢。否則。屈殺丈夫也。師受田家齋。問道。答",
    "X86n1597_001:0045b09": "曰。牛&#x63D1;青苗種福田。低頭便見水中天。六根清淨方",
    "X86n1597_001:0045b10": "成稻。退步原來是向前。師於大橋上夜坐。忽有強人",
    "X86n1597_001:0045b11": "窺探。師曰。貧道無財。君亦無妄。何貪財利。自蔽妙明。",
    "X86n1597_001:0045b12": "歷劫生來。被貪所&#x609E;。枉受輪迴。汝何不省。暗懷攘竊。",
    "X86n1597_001:0045b13": "無端造罪。何不反思自心。未遇境緣。貪無所起。則知",
    "X86n1597_001:0045b14": "一念不生是汝真性。即汝安身立命之處。立刻究明",
    "X86n1597_001:0045b15": "無生之旨。已是蹉過若干好時節矣。偈曰。由貪淪墮",
    "X86n1597_001:0045b16": "世波中。捨&#x5374;貪嗔禮大雄。直截凡情無所得。圓明寂",
    "X86n1597_001:0045b17": "照汝心宗。師出街衢。見市人擠擠。嘆曰。奔南走北欲",
    "X86n1597_001:0045b18": "何為。日歲光陰頃刻衰。自性靈知須急悟。莫教平地",
    "X86n1597_001:0045b19": "陷風雷。又曰。趣利求名空自忙。利名二字陷人坑。疾",
    "X86n1597_001:0045b20": "須返照娘生面。一片靈心是覺王。鄉人問師。答何常",
    "X86n1597_001:0045b21": "持布袋。答曰。包納乾坤。曰。意趣若何。師答以偈。圓覺",
    "X86n1597_001:0045b22": "靈明超太&#x8657;。目前萬物不差殊。十方法界都包盡。惟",
    "X86n1597_001:0045b23": "有真如也太迂。僧問。如何是頓漸法門。師曰。汝心即",
    "X86n1597_001:0045b24": "正智。何須問次第。聖凡都不到。空花映日飛。師受關",
    "X86n1597_001:0045c01": "主齋。問曰。今日出關。何時八關。若有出入。即非禪關。",
    "X86n1597_001:0045c02": "若無出入。誰號禪關。有無一致。出入齊觀。無為直指。",
    "X86n1597_001:0045c03": "菩提涅槃。偈曰。關非內外絕中央。禪思宏深體大方。",
    "X86n1597_001:0045c04": "究理窮玄消息盡。更有何法許參詳。問師。如何化導。",
    "X86n1597_001:0045c05": "答以偈曰。肩挑明月橫街去。把定乾坤莫放渠。遇聖",
    "X86n1597_001:0045c06": "遇凡俱坐斷。寂光勝地可安居。師於寺前佇立。眾僧",
    "X86n1597_001:0045c07": "問師。久立何為。師曰。我在此時個同參釋迦未生的",
    "X86n1597_001:0045c08": "人。眾&#x54B2;曰。釋尊說法利生滅度久矣。師曰。汝等徒知",
    "X86n1597_001:0045c09": "佛之滅度。焉知佛之未生。苟知未生。定知無死。只知",
    "X86n1597_001:0045c10": "無死二字。衲子家珍。當諦信不疑。皎然非物。爾我皆",
    "X86n1597_001:0045c11": "如也。否則&#x8657;生浪死。偈曰。無生無死佛家風。不墮古",
    "X86n1597_001:0045c12": "今莫定&#x8E2A;。觸處圓明常湛寂。龍華&#x9DC4;足兩無從。僧問。",
    "X86n1597_001:0045c13": "如何是道。師曰。碧水映孤峰。寒潭迎皎月。爾我不知",
    "X86n1597_001:0045c14": "宗。須彌足底越。師見行者。&#x62C5;柴運水至。問曰。汝水若",
    "X86n1597_001:0045c15": "還清。汝身被水溺。汝柴若還燥。汝身被火燎。燎溺病",
    "X86n1597_001:0045c16": "同途。大夢原未覺。汝能鞭起懸空靈覺心。反覆看渠",
    "X86n1597_001:0045c17": "非深奧。神光獨耀性真常。現成公案方知道。便能穩",
    "X86n1597_001:0045c18": "坐毗盧頂上吹清調。師為講主曰。大道無名。大闡無",
    "X86n1597_001:0045c19": "聲。大悟無道。大真無外。大覺無妄。大似無我。大寂無",
    "X86n1597_001:0045c20": "定。大用無為。大法無乘。座主果能了&#x5374;聖凡情。吾將",
    "X86n1597_001:0045c21": "布袋連底傾。師遊化諸方。內秘般若沖玄之正智。韜",
    "X86n1597_001:0045c22": "晦聖乘。外示落魄不間之中流。似同凡類。適僧俗會",
    "X86n1597_001:0045c23": "於蘭若時問道。師曰。當絕攀緣。體會覺性。性本常住。",
    "X86n1597_001:0045c24": "永無生滅。以無生性中。示現生滅之法。以生滅性中。",
    "X86n1597_001:0046a01": "全體涅槃真如。汝自不審。認假為真。執著世諦。甘受",
    "X86n1597_001:0046a02": "輪迴。空遭塗炭。猶未惺悟。若能回首知非。旋機破&#x80C6;。",
    "X86n1597_001:0046a03": "不越一念。洞見真源。故余觀師隨機答話。喚醒迷途。",
    "X86n1597_001:0046a04": "備殫雪嶺宗風。直示西來大意。是故道人處凡世而",
    "X86n1597_001:0046a05": "無染。道&#x7FA3;迷而無礙。的指萬法。生無所生。究竟寂滅。",
    "X86n1597_001:0046a06": "滅無所滅。寂滅尚不存。何言可指示。斯乃最上禪宗。",
    "X86n1597_001:0046a07": "達摩骨髓。又誰可得而擬議者哉。即如傅大士初見",
    "X86n1597_001:0046a08": "梁武帝時。問曰。如何是道。對曰。即心是道。國主未陞",
    "X86n1597_001:0046a09": "殿時。未起念先。本智妙明。輝今耀古。充塞太&#x8657;。萬古",
    "X86n1597_001:0046a10": "無生。永劫無滅。非聖非凡。無縛無脫。斯是妙湛心體。",
    "X86n1597_001:0046a11": "心外無別道。道外無別心。故曰即心是道。帝問曰。師",
    "X86n1597_001:0046a12": "事誰也。對曰。師無所師。事無所事。從無所從。復告王",
    "X86n1597_001:0046a13": "曰。國主是救世菩薩。應以無著為宗。&#x8657;懷為本。無相",
    "X86n1597_001:0046a14": "為因。涅槃為果。其為國也。以正法治世。仁德化民。任",
    "X86n1597_001:0046a15": "賢去奸。勝殘去殺。兵戈息而部伍寧。天位雄而太平",
    "X86n1597_001:0046a16": "著。斯國主天機神妙。踐祚恒如。貧道之所至望也。劉",
    "X86n1597_001:0046a17": "中丞見聖駕到。大士不起座。問曰。如何不臣天子。不",
    "X86n1597_001:0046a18": "友諸侯。答曰。敬中無敬性。不敬無不敬心。貧道若動",
    "X86n1597_001:0046a19": "身。則法地動。一切法不安矣。聖主請大士講經。大士",
    "X86n1597_001:0046a20": "登座。默然良久。撫尺下座。太子問曰。如何不論義。對",
    "X86n1597_001:0046a21": "曰。語默皆佛事。復何言也。復告王曰。貧道有如意寶",
    "X86n1597_001:0046a22": "珠。清淨解脫。照徹十方。國主若能受者。疾至菩提。&#x8462;",
    "X86n1597_001:0046a23": "一切諸法。不有不無。凡所有相。同歸實際。世間幻化。",
    "X86n1597_001:0046a24": "莫不歸空。百川萬流。咸歸於海。世出世法。莫過真如。",
    "X86n1597_001:0046b01": "實無生滅。故無涅槃。三世平等。十方清淨。以清淨平",
    "X86n1597_001:0046b02": "等之法。饒益有情。同登覺岸。如是妙法度世。名大慈",
    "X86n1597_001:0046b03": "悲主也。大士甫見經藏於雙林。俾諸眾等推挨轉運。",
    "X86n1597_001:0046b04": "令初地凡夫當為轉經功德。緣於成佛正因。天下龍",
    "X86n1597_001:0046b05": "藏祖法於此也。忽一日。見定光．金粟．釋迦從東方來。",
    "X86n1597_001:0046b06": "寶光異香。集大士身。唱言當代釋迦說法。坐龍華勝",
    "X86n1597_001:0046b07": "會。明指文殊垂普愍。慧集即觀音。輔揚秘密之淳風。",
    "X86n1597_001:0046b08": "大施醫王之良劑。有回天轉地之功。起死超生之法。",
    "X86n1597_001:0046b09": "須彌矗漠。奚妨日月之麗天。肉眼凡夫。妄分明暗之",
    "X86n1597_001:0046b10": "相。石壁橫空。不礙大士之過地。拱高孚祖。自悔憍慢",
    "X86n1597_001:0046b11": "之心。甫擊木槌。闕內閽門悉啟。拈起布袋。兜率內院",
    "X86n1597_001:0046b12": "齊來。大爐&#x97DB;前多鈍鐵。良醫門下饒病人。一粒真丹。",
    "X86n1597_001:0046b13": "點鐵成金。一言法語。革凡成聖。是故帶水拖泥之禪。",
    "X86n1597_001:0046b14": "度生急務。含垢和光之德。利物先鋒。八方湖海是圓",
    "X86n1597_001:0046b15": "覺道場。總一家之受用。十類眾生具真如妙性。同一",
    "X86n1597_001:0046b16": "子之眷情。發義天之秘奧。廣被迷途。開心地之玄宗。",
    "X86n1597_001:0046b17": "普收利鈍。故師示眾云。萬像森羅。纖塵不立。一真法",
    "X86n1597_001:0046b18": "界。百行紛紜。如如至理。動靜皆禪。一念契真。&#x5010;登彼",
    "X86n1597_001:0046b19": "岸。斯乃布袋和尚．雙林大士。兩地同敷阿逸多氏之",
    "X86n1597_001:0046b20": "慈風也。何傅大士自稱當來解脫善慧大士。何布袋",
    "X86n1597_001:0046b21": "老人往復二十餘年。韜光晦德。不知所由。雖然隱顯",
    "X86n1597_001:0046b22": "難量。順逆莫測。觀其拈一物示眾云。這是兜率陀天",
    "X86n1597_001:0046b23": "的。師從北還。持一文錢示眾云。這是龍華會裡的。分",
    "X86n1597_001:0046b24": "明指示人。人自不察耳。&#x8462;素鄙其禮貌&#x758E;闊。眾皆忽",
    "X86n1597_001:0046c01": "之。故絕唱之詞。多不傳世。世卒無有能識之者。迨師",
    "X86n1597_001:0046c02": "滅度數年。而寄書蔣摩訶。有偈云。彌勒真彌勒。化身",
    "X86n1597_001:0046c03": "千百億。時時示世人。世人俱不識。乃始知其為彌勒",
    "X86n1597_001:0046c04": "化現也。師若不道破。畢竟無能識。是以如意摩尼現。",
    "X86n1597_001:0046c05": "誰人識本真。惟有蔣摩訶。慇勤奉事。以後蜀使寄聲。",
    "X86n1597_001:0046c06": "跏趺而逝。亦非凡情可測。觀二師先後出世。僧俗權",
    "X86n1597_001:0046c07": "機。任彼讚毀信疑。總屬龍華得度因緣。故此隨緣導",
    "X86n1597_001:0046c08": "利眾生。應機隨汰佛性。對面彌勒。誰能甄別。故曰。現",
    "X86n1597_001:0046c09": "凡脩聖道。果地集凡因。當說無所說。常度無度人。法",
    "X86n1597_001:0046c10": "印無來去。宗途絕故新。余故憶其玄言要旨。實不下",
    "X86n1597_001:0046c11": "於雙林。後數百年。大元佛懿大禪師曇噩傳其故事。",
    "X86n1597_001:0046c12": "因觀師於閩中。陳居士盤桓問答。展轉啟明。句句法",
    "X86n1597_001:0046c13": "雷獅吼。令人頓開心地。不一而足。讀之不覺汗下。廣",
    "X86n1597_001:0046c14": "如性質凡愚。埋頭&#x7145;煉。禪宗一著未破。腦後一錐未",
    "X86n1597_001:0046c15": "明。如喪考妣。何暇他論。因邇重建岳林寺之兩禪德。",
    "X86n1597_001:0046c16": "復刊彌勒傳。力徵余再敘布袋宗由。固辭弗獲。&#x8F19;稽",
    "X86n1597_001:0046c17": "之別傳語錄。凡屬布袋語。&#x5F5A;而載之。代為慈氏一言",
    "X86n1597_001:0046c18": "或通。則不妨無言而言。言之無礙。師&#x524F;岳林寺也。以",
    "X86n1597_001:0046c19": "神通力願。不煩擾檀那。惟開鑿聖智。對迦羅越人云。",
    "X86n1597_001:0046c20": "此古剎廢極。欲重建精藍。眾皆單從者。&#x8462;先感其預",
    "X86n1597_001:0046c21": "容禍福之兆。人得受利於趨避之益。故歎善哉。師往",
    "X86n1597_001:0046c22": "閩中化檀越一袋之木。此間井中取之無竭。眾皆驚",
    "X86n1597_001:0046c23": "異。遂某也捨工。某也助糧。某也慫恿。不約而至。巍巍",
    "X86n1597_001:0046c24": "勝跡。萬萬工程。大雄殿之千佛閣。兜率宮後兩退居。",
    "X86n1597_001:0047a01": "經藏鐘樓對峙。浮屠寶塔凌空。四時焚修不懈。晨昏",
    "X86n1597_001:0047a02": "鐘&#x76B7;分明。叢林德業。頗稱盛矣。師東遊海&#x6FF5;。觀斥鹵",
    "X86n1597_001:0047a03": "灣之坦塗。對鄉人云。此處我欲成田。眾&#x54B2;其癡。師以",
    "X86n1597_001:0047a04": "囊沙覆壘成塘。沙堤如石。以擁海潮。仍設三&#x78B6;。以禦",
    "X86n1597_001:0047a05": "旱潦。塘內成田二千餘畝。每歲收穫。供給僧徒。餘贖",
    "X86n1597_001:0047a06": "命放生。至今沙堤永固無[泳-永+助]。遐哉聖蹟。安如泰山。相",
    "X86n1597_001:0047a07": "期於龍華會裏。合稱腴田之美矣。師於南畔封山。指",
    "X86n1597_001:0047a08": "點隱跡之處。至於朱梁均王貞明二年三月三日。對",
    "X86n1597_001:0047a09": "眾云。明年今月今日。我取彌勒&#x83D3;。供養大眾。果於次",
    "X86n1597_001:0047a10": "年是日。跏趺盤石上。泊然而逝。眾方歎訝。憶之正合",
    "X86n1597_001:0047a11": "是讖。結龕為窣堵波。賜額為定應塔。少俟熟脫之機",
    "X86n1597_001:0047a12": "而出世。播揚定慧之宗而攝持。繇是八百年來福田",
    "X86n1597_001:0047a13": "博被。善果崇登。不特一方之頂禮有加。即六字之仰",
    "X86n1597_001:0047a14": "瞻弗替。然寺之興廢。必待其人。不恒其一。誰隆舊觀。",
    "X86n1597_001:0047a15": "自木南和尚繼興之後。幾三百年。非惟梵剎傾頹。抑",
    "X86n1597_001:0047a16": "亦聖容衰落。獨有龍目井安然如故。萬曆間。本寺住",
    "X86n1597_001:0047a17": "持南禪師。紏寺僧萬金．萬全共出衣資。重新大殿。稍",
    "X86n1597_001:0047a18": "稍落成。寥寥數&#x25725;。今守愚和尚。法緣明慈。&#x604A;力募資。",
    "X86n1597_001:0047a19": "矢心興建。航海於閩。延木為事。回&#x5190;大海&#x51C9;波。忽罹",
    "X86n1597_001:0047a20": "強賊杻械。守愚梃然不懷生死。界之露宿風餐。綠林",
    "X86n1597_001:0047a21": "自化。感夢梵僧。驚疑釋放。其杉木更被官兵所獲。竟",
    "X86n1597_001:0047a22": "以興販誣之桎梏。法緣解道。雖遭塗炭。踞然幻化視",
    "X86n1597_001:0047a23": "之。頃間吏部戴大檀書抵當道。審豁解纏。守愚亦脫",
    "X86n1597_001:0047a24": "難而至。幸完璧歸鄉。恣其樹立。豈非慈氏菩薩冥加",
    "X86n1597_001:0047b01": "威力所致也。世稱戴吏部布袋後身。號龍華居士。善",
    "X86n1597_001:0047b02": "蹈覺路。冥合宗乘。真阿蘭若之屏翰也。迄今數年。大",
    "X86n1597_001:0047b03": "雄殿之崇麗。千佛閣之崢嶸。俾然香散花。翹勤頂禮",
    "X86n1597_001:0047b04": "者。往心整肅。正眼豁開。天真佛性。當體自明。人人證",
    "X86n1597_001:0047b05": "本地風光。更從何處覓佛也。余復告曰。大用繁興時。",
    "X86n1597_001:0047b06": "不干寂滅定。莊嚴佛淨土。覺性自無生。導引迷塗者。",
    "X86n1597_001:0047b07": "頓令最上乘。滿目菩提道。端居不動尊。子明一著子。",
    "X86n1597_001:0047b08": "何參布袋僧。      沙門 廣如 撰",
    "X86n1597_001:0047b10": "No. 1597-1-e",
    "X86n1597_001:0047b12": "[0047b12] 補處慈風。充滿人寰。應期降跡。大轉法輪。宏濟萬類。",
    "X86n1597_001:0047b13": "普度群生。在雙林為傅大士。在岳林為布袋僧。往來",
    "X86n1597_001:0047b14": "二十餘年。袒胸微笑。隱德如痴。舉世人莫識其繇矣。",
    "X86n1597_001:0047b15": "癸亥夏。楷庵老人大暢玄風於行道之際。拉銘同往",
    "X86n1597_001:0047b16": "雲間。遨遊峰泖。募顧聞遠。助貲重鐫茲傳。適超果方",
    "X86n1597_001:0047b17": "丈遇周易垂先生。談及斯舉。欣然序其事。乃知前代",
    "X86n1597_001:0047b18": "沙門曇噩．廣如二公。俱從圓覺靈明處。寫出無數奇",
    "X86n1597_001:0047b19": "緣幻跡於兜率宮中。大家團圞一笑。&#x5374;也自在。",
    "X86n1597_001:0047b20": "[0047b20] 剡上璧城居士戴銘案王氏敬跋并書",
    "X86n1597_001:0047c02": "No. 1597-1-f",
    "X86n1597_001:0047c03": " 重刻彌勒傳略記",
    "X86n1597_001:0047c05": "[0047c05] 夫遊天下名山者。莫不記宇中之聖跡也。如余之遊",
    "X86n1597_001:0047c06": "者。遊於造化之內。而不能如莊子遊於造化之外者",
    "X86n1597_001:0047c07": "也。如余之觀者。觀於形骸之內。而不能如童子觀於",
    "X86n1597_001:0047c08": "形骸之外者也。即此二者不備。又何能重開樓閣。覆",
    "X86n1597_001:0047c09": "見彌勒之真耶。觀夫彌勒道場之所及目。&#x7FA3;公衙署",
    "X86n1597_001:0047c10": "之所貫耳者。&#x5C20;之有也。方今燦爛乎塔分三座。上中",
    "X86n1597_001:0047c11": "下之宛然。彷徨乎寺列千尊。南北東之依舊。稽雙林",
    "X86n1597_001:0047c12": "大士。不受千金之賜。攷剡水僧人。豈擔一文之賒。依",
    "X86n1597_001:0047c13": "他遊戲。十七八箇笑笑嘻嘻。隨我神通。三四五雙哭",
    "X86n1597_001:0047c14": "哭啼啼。撥海成田。聲震千里之外。聚沙作剎。名標四",
    "X86n1597_001:0047c15": "境之中。煥然玉級。高出重霄。俄然清泉。下臨無際。生",
    "X86n1597_001:0047c16": "臥橋頭。心隨流水緣到海。死坐石邊。性順寒冰覺至",
    "X86n1597_001:0047c17": "槃。&#x643A;錫杖以示人。齊物論之莫側。放布袋以警己。括",
    "X86n1597_001:0047c18": "有篇之何窮。降兜率以權封山。會龍華而實雞足。兩",
    "X86n1597_001:0047c19": "地雙樹。一乘獨顯。然傳之板。向藏書坊。遭時毀化。遇",
    "X86n1597_001:0047c20": "難傾消。性公慮其失傳。於斯捐刊。以待將來之補。公",
    "X86n1597_001:0047c21": "命序之。余勉應之。及觀其傳。諸大老序之詳矣。余又",
    "X86n1597_001:0047c22": "何強臆膜之談。而紊獅弦之論耶。且大師云。不得狀",
    "X86n1597_001:0047c23": "吾相。此即是真。這此一相一真。他也明明指出。但須",
    "X86n1597_001:0047c24": "當人自別。不假緣證。故文殊云。執相迷真。對面千里。",
    "X86n1597_001:0048a01": "丹經云。辛苦兩三年。快活千萬劫。是因覺迷相差。露",
    "X86n1597_001:0048a02": "出萬般像狀。幸仰大悲。廣說方便。立三乘之教典。設",
    "X86n1597_001:0048a03": "四諦之規章。說有說空。以至說默。惟明迷覺二字。截",
    "X86n1597_001:0048a04": "斷生死根源。庶免覆萌之患。頌曰。",
    "X86n1597_001:0048a05": " 佛與眾生本同源  始因迷覺續念遷",
    "X86n1597_001:0048a06": " 常覺不迷源是佛  常迷不覺已沉淪",
    "X86n1597_001:0048a07": " 覺先迷後眾生類  覺後迷先聲聞證",
    "X86n1597_001:0048a08": " 去來現在理會者  端坐龍華待吾到"
}