{
    "T11n0316_018:0823a02": "佛說大乘菩薩藏正法經卷第十",
    "T11n0316_018:0823a03": "八",
    "T11n0316_018:0823a05": "譯經三藏朝散大夫試光祿卿",
    "T11n0316_018:0823a06": "光梵大師賜紫沙門臣惟淨",
    "T11n0316_018:0823a07": "等奉 詔譯",
    "T11n0316_018:0823a08": "布施波羅蜜多品第六之餘",
    "T11n0316_018:0823a09": "[0823a09] 「復次舍利子！有十種稱讚之法，菩薩若能具",
    "T11n0316_018:0823a10": "足清淨，當行布施。此稱讚法者，謂即有為出",
    "T11n0316_018:0823a11": "離故得有為果。菩薩應當如是布施，即得十",
    "T11n0316_018:0823a12": "種稱讚之法。何等為十？一者施食，獲得長壽。",
    "T11n0316_018:0823a13": "二者施飲，息除一切渴愛煩惱。三者施諸乘",
    "T11n0316_018:0823a14": "輿，即能獲得諸利樂事。四者施妙衣服，即起",
    "T11n0316_018:0823a15": "慚愧之心如獲金蓋。五者施諸塗香華鬘，即",
    "T11n0316_018:0823a16": "得戒聞等持妙香塗飾。六者施諸妙香末香，",
    "T11n0316_018:0823a17": "即得身支柔軟妙香馥郁。七者施諸美味，即",
    "T11n0316_018:0823a18": "得味中上味，及能圓具人中妙相。八者施依",
    "T11n0316_018:0823a19": "止處，即能當與一切眾生為舍為洲、為救為",
    "T11n0316_018:0823a20": "歸、為所趣向。九者施諸病緣醫藥，即得不老",
    "T11n0316_018:0823a21": "不死甘露妙樂圓滿具足。十者若施種種資",
    "T11n0316_018:0823a22": "具，即得菩提分法勝妙資具圓滿具足。如是",
    "T11n0316_018:0823a23": "十種布施稱讚之法，菩薩求菩提時，當得一",
    "T11n0316_018:0823a24": "切稱讚攝受。",
    "T11n0316_018:0823a25": "[0823a25] 「復有十種稱讚之法，菩薩若能清淨，當行布",
    "T11n0316_018:0823a26": "施。何等為十？一者若施燈明，即得如來五眼",
    "T11n0316_018:0823a27": "清淨。二者若施殊妙歌音，即得天耳清淨。三",
    "T11n0316_018:0823a28": "者若施金銀&#x7460;璃、硨磲瑪瑙、珊瑚琥珀、摩尼真",
    "T11n0316_018:0823a29": "珠及餘珍寶，即得如來三十二種大丈夫相。",
    "T11n0316_018:0823b01": "四者若施種種妙寶、種種妙華，即得如來八",
    "T11n0316_018:0823b02": "十種好。五者若施象馬車乘，即得廣多人眾",
    "T11n0316_018:0823b03": "充滿圍繞。六者若施殊妙園林，即得禪定解",
    "T11n0316_018:0823b04": "脫等持等至圓滿具足。七者若施財穀庫藏，",
    "T11n0316_018:0823b05": "即得諸法寶藏圓滿具足。八者若施奴婢及",
    "T11n0316_018:0823b06": "營作人，即得所作自在，如佛自然智圓滿具",
    "T11n0316_018:0823b07": "足。九者若施妻子眷屬，即得最勝可愛無上",
    "T11n0316_018:0823b08": "正等正覺圓滿具足。十者若施四大洲主富",
    "T11n0316_018:0823b09": "樂之位，即得菩薩一切善法成一切智圓滿",
    "T11n0316_018:0823b10": "具足。如是十種布施稱讚之法，菩薩求菩提",
    "T11n0316_018:0823b11": "時，當得一切稱讚攝受。",
    "T11n0316_018:0823b12": "[0823b12] 「復有十種稱讚之法，菩薩若能清淨，當行布",
    "T11n0316_018:0823b13": "施。何等為十？一者若施五欲妙樂，即得戒、定、",
    "T11n0316_018:0823b14": "慧、解脫、解脫知見諸蘊清淨，及於一切嬉戲",
    "T11n0316_018:0823b15": "娛樂等事悉得如意。二者若施雙足，即得法",
    "T11n0316_018:0823b16": "義足圓具詣菩提場。三者若施二手，即得法",
    "T11n0316_018:0823b17": "手常授於他圓滿具足。四者若施其耳，即得",
    "T11n0316_018:0823b18": "諸根圓具無所缺壞。五者若施其鼻，亦得諸",
    "T11n0316_018:0823b19": "根圓具。六者若施身諸支分，即得無過失身",
    "T11n0316_018:0823b20": "如佛身清淨。七者若施其眼，即得法眼清淨。",
    "T11n0316_018:0823b21": "八者若施血肉，即得一切眾生真實身命真",
    "T11n0316_018:0823b22": "實布施善資其命。九者若施其髓，即得金剛",
    "T11n0316_018:0823b23": "堅固不壞之身。十者若施上分頭頂，菩薩摩",
    "T11n0316_018:0823b24": "訶薩即得安住三界最勝無上，現證一切智",
    "T11n0316_018:0823b25": "智圓滿具足。舍利子！菩薩摩訶薩求菩提時，",
    "T11n0316_018:0823b26": "應如是布施，如是等諸相乃能圓滿一切佛",
    "T11n0316_018:0823b27": "法，稱讚攝受。",
    "T11n0316_018:0823b28": "[0823b28] 「舍利子！智者菩薩以其甚深勝慧，不樂世間",
    "T11n0316_018:0823b29": "所樂財物，但為勤求阿耨多羅三藐三菩提、",
    "T11n0316_018:0823c01": "求甘露法、求大覺智、求寂靜涅盤。菩薩於",
    "T11n0316_018:0823c02": "其世間一切所樂之物及諸妙樂無不捨者，",
    "T11n0316_018:0823c03": "一切皆為依止阿耨多羅三藐三菩提故。舍利",
    "T11n0316_018:0823c04": "子，譬如世間耕植之人首欲耘田，先依堅木",
    "T11n0316_018:0823c05": "次設眾具，牛以導前，於本上中作耕耘事，",
    "T11n0316_018:0823c06": "營力既成資養身命。彼耕植人以身命存故，",
    "T11n0316_018:0823c07": "金銀諸寶亦能成辦，至於財穀衣服等物悉",
    "T11n0316_018:0823c08": "能成辦。何以故？財不如穀，穀為本故。菩薩摩",
    "T11n0316_018:0823c09": "訶薩亦復如是，若依時依處以世間所樂財",
    "T11n0316_018:0823c10": "物行布施者，即能依止阿耨多羅三藐三菩",
    "T11n0316_018:0823c11": "提。舍利子！又如群牛先食青草，次復飲其",
    "T11n0316_018:0823c12": "溫涼之水。水食既調，即成其乳，次成其酪，後",
    "T11n0316_018:0823c13": "成生酥，後成熟酥，如是次第悉有所成。菩薩",
    "T11n0316_018:0823c14": "摩訶薩亦復如是，先以世間所樂財物行於",
    "T11n0316_018:0823c15": "布施，即能依止阿耨多羅三藐三菩提，隨所",
    "T11n0316_018:0823c16": "樂欲悉能成辦，或得成彼轉輪聖王，或復成",
    "T11n0316_018:0823c17": "辦三種勝相，謂菩薩十地、如來十力、四無所",
    "T11n0316_018:0823c18": "畏。又復成辦千種事業，即得十八不共佛法。",
    "T11n0316_018:0823c19": "又復成辦千種事業，得佛六十種清淨妙音。",
    "T11n0316_018:0823c20": "又復成辦百種事業，即得如來一大人相。又",
    "T11n0316_018:0823c21": "復成辦二百種事業，即得如來最上清淨烏",
    "T11n0316_018:0823c22": "瑟膩沙頂相。又復成辦百種功德妙相，即能",
    "T11n0316_018:0823c23": "圓具如來所有大法螺音。又復成辦百千俱",
    "T11n0316_018:0823c24": "胝功德妙相，即得如來鮮白齊密上妙齒相。",
    "T11n0316_018:0823c25": "舍利子！是故當知，如來勝業果報菩薩悉能",
    "T11n0316_018:0823c26": "成辦。若能發起一念慈心，諸乞&#x5303;者隨應布",
    "T11n0316_018:0823c27": "施，即與發彼殑伽沙數等心無異，即能成辦",
    "T11n0316_018:0823c28": "佛三摩地。當知諸佛從三摩地起已，如來、應",
    "T11n0316_018:0823c29": "供、正等正覺於一一毛孔，悉能化現百三摩",
    "T11n0316_018:0824a01": "地所化自在。舍利子！如是如來所有一切神",
    "T11n0316_018:0824a02": "通事業佛法勝相，皆是菩薩宿修大行，以世",
    "T11n0316_018:0824a03": "間所樂財物奉施如來。以攝受故，求甘露法、",
    "T11n0316_018:0824a04": "求寂靜涅盤。舍利子！以是緣故，菩薩摩訶薩",
    "T11n0316_018:0824a05": "以世間所樂財物行布施者，即能依止成就",
    "T11n0316_018:0824a06": "阿耨多羅三藐三菩提果。",
    "T11n0316_018:0824a07": "[0824a07] 「復次舍利子！我念過去世阿僧祇劫前，復過",
    "T11n0316_018:0824a08": "無量無數不思議劫，爾時有佛出現世間，其",
    "T11n0316_018:0824a09": "名福生如來、應供、正等正覺、明行足、善逝、世間",
    "T11n0316_018:0824a10": "解、無上士、調御丈夫、天人師、佛、世尊。其佛壽",
    "T11n0316_018:0824a11": "量千歲。佛會之中有百千大苾芻眾，皆是大",
    "T11n0316_018:0824a12": "阿羅漢，諸漏已盡無復煩惱，心得自在到於",
    "T11n0316_018:0824a13": "彼岸。是時有一紡線之人，色相端嚴人所樂",
    "T11n0316_018:0824a14": "見，其人所居去佛世尊遊止方處而復不遠。",
    "T11n0316_018:0824a15": "其人於自舍中營自所業，功力辦已，於日後",
    "T11n0316_018:0824a16": "分常所出時即出自舍，前詣世尊福生如來",
    "T11n0316_018:0824a17": "所。到佛所已發清淨心，持以一線奉上世尊，",
    "T11n0316_018:0824a18": "作是白言：『我今以此一線獻奉世尊，願佛哀",
    "T11n0316_018:0824a19": "愍受我所施。願我以此善根，未來世中獲諸",
    "T11n0316_018:0824a20": "攝法。』是時世尊即為攝受。其紡線人從是已",
    "T11n0316_018:0824a21": "後乃至成佛，如是次第總以線數五百而奉",
    "T11n0316_018:0824a22": "世尊，由是十五劫中不墮惡趣。又復以此善",
    "T11n0316_018:0824a23": "根，千俱胝生作轉輪聖王。又此善根，千俱胝",
    "T11n0316_018:0824a24": "生作帝釋天主。又此善根，當得身分柔軟人",
    "T11n0316_018:0824a25": "相可愛。最初修作勝上事業，親近供養千俱",
    "T11n0316_018:0824a26": "胝佛，尊重恭敬，以香華燈塗、飲食衣服、幢幡",
    "T11n0316_018:0824a27": "寶蓋、醫藥緣具伸供養已，最後復過阿僧祇",
    "T11n0316_018:0824a28": "劫，當證阿耨多羅三藐三菩提果，名善攝受",
    "T11n0316_018:0824a29": "如來、應供、正等正覺、明行足、善逝、世間解、無上",
    "T11n0316_018:0824b01": "士、調御丈夫、天人師、佛、世尊。彼佛世尊住壽",
    "T11n0316_018:0824b02": "二十俱胝歲。佛會之中有二十俱胝那庾多",
    "T11n0316_018:0824b03": "大苾芻眾，皆是阿羅漢，諸漏已盡無復煩惱，",
    "T11n0316_018:0824b04": "心得自在到於彼岸。有五俱胝大菩薩眾，皆",
    "T11n0316_018:0824b05": "悉安住阿耨多羅三藐三菩提，宣說正法，廣",
    "T11n0316_018:0824b06": "度無量無數眾生，作利樂已入大涅盤。彼佛",
    "T11n0316_018:0824b07": "世尊入涅盤後，正法住世滿一千歲，廣作佛",
    "T11n0316_018:0824b08": "事，如我今時當入涅盤等無有異。舍利子！汝",
    "T11n0316_018:0824b09": "見如是紡線之人發清淨心，以一條線奉施",
    "T11n0316_018:0824b10": "如來，如是次第成辦佛法，謂由清淨心廣大",
    "T11n0316_018:0824b11": "故。舍利子！是故當知，若心不廣大復不精勤，",
    "T11n0316_018:0824b12": "即不能得殊勝果報。若心清淨，以其世間所",
    "T11n0316_018:0824b13": "樂財物而為依止隨力少施，即得一切可愛",
    "T11n0316_018:0824b14": "樂果。又復智者菩薩以增上智力多作勝利。",
    "T11n0316_018:0824b15": "何以故？力廣大故，所作無量迴向力故。」",
    "T11n0316_018:0824b16": "[0824b16] 爾時世尊欲重明斯義說伽陀曰：",
    "T11n0316_018:0824b17": "「布施不求於色相，  不求受用及富饒，",
    "T11n0316_018:0824b18": " 但求無上佛菩提，  以少施故獲多利。",
    "T11n0316_018:0824b19": " 不求名稱及善譽，  世間快樂亦無求，",
    "T11n0316_018:0824b20": " 於諸起滅絕悕望，  求佛大果無餘法。",
    "T11n0316_018:0824b21": " 飲食衣服及眾具，  於一切處悉無求，",
    "T11n0316_018:0824b22": " 如毛端量發施心，  求甘露門常開廓。",
    "T11n0316_018:0824b23": " 凡所行施無高下，  亦無諂曲慳吝心，",
    "T11n0316_018:0824b24": " 是中懈怠悉蠲除，  勇發世間利益事。",
    "T11n0316_018:0824b25": " 若財若穀資身命，  及餘一切悉行施，",
    "T11n0316_018:0824b26": " 施已廣大歡喜生，  菩提解脫不難得。",
    "T11n0316_018:0824b27": " 父母妻子諸所愛，  來乞&#x5303;者皆施之，",
    "T11n0316_018:0824b28": " 所施亦無憎嫉心，  是修最上菩提行。",
    "T11n0316_018:0824b29": " 凡諸所見無忿恚，  惡友常同善友觀，",
    "T11n0316_018:0824c01": " 諸怖畏者施慰安，  於諸事法無執著。",
    "T11n0316_018:0824c02": " 不求王位生法欲，  常宣出離正法門，",
    "T11n0316_018:0824c03": " 法施普及諸眾生，  利益世間常不捨。",
    "T11n0316_018:0824c04": " 不求天中諸妙樂，  唯求無上佛菩提，",
    "T11n0316_018:0824c05": " 不悕布施大名稱，  棄捨己身及餘法。",
    "T11n0316_018:0824c06": " 唯佛菩提常不捨，  非眼識色相所求，",
    "T11n0316_018:0824c07": " 亦復不求生諸天，  但求涅盤最上樂。",
    "T11n0316_018:0824c08": " 諸所施作無依止，  若成若壞悉無求，",
    "T11n0316_018:0824c09": " 智者常生正智心，  明了一切正道法。",
    "T11n0316_018:0824c10": "[0824c10] 「復次舍利子！是故當知，諸菩薩摩訶薩勤行",
    "T11n0316_018:0824c11": "修習布施波羅蜜多，是即廣修菩薩勝行。」",
    "T11n0316_018:0824c12": "持戒波羅蜜多品第七之一",
    "T11n0316_018:0824c13": "[0824c13] 復次，佛告舍利子言：「云何名為諸菩薩摩訶",
    "T11n0316_018:0824c14": "薩修習持戒波羅蜜多，是即廣修菩薩勝行？",
    "T11n0316_018:0824c15": "舍利子！菩薩有三種法常善所行。何等為三？",
    "T11n0316_018:0824c16": "謂身、語、意皆善所行。云何身善所行？而菩薩",
    "T11n0316_018:0824c17": "者遠離殺生、偷盜、邪染，此名身業善行。又復",
    "T11n0316_018:0824c18": "菩薩遠離妄言、綺語、兩舌、惡口，此名語業善",
    "T11n0316_018:0824c19": "行。又復菩薩無貪、無瞋、正見，此名意業善行。",
    "T11n0316_018:0824c20": "菩薩作是思惟：『云何此身、語、意常善所行？若",
    "T11n0316_018:0824c21": "身不作業，即無殺生、偷盜、邪染，此名身善行。",
    "T11n0316_018:0824c22": "若語不作業，即無妄言、綺語、兩舌、惡口，此名",
    "T11n0316_018:0824c23": "語善行。若意不作業，即無貪、瞋、邪見，此名意",
    "T11n0316_018:0824c24": "善行。』菩薩又復如實伺察，若身、語、意無作業",
    "T11n0316_018:0824c25": "者，即於諸法何能表了？於身語意何所施設？",
    "T11n0316_018:0824c26": "若青黃赤白紅紫碧綠當何顯示，即無眼識",
    "T11n0316_018:0824c27": "表了，無耳鼻舌身意識表了。何以故？以無能",
    "T11n0316_018:0824c28": "生所生、能起所起故。若其無者，諸作業中何",
    "T11n0316_018:0824c29": "能施設？菩薩作是思惟已，了知戒相現前無",
    "T11n0316_018:0825a01": "所作，若無所作有何表示？若無表示亦無取",
    "T11n0316_018:0825a02": "著，如是乃名菩薩善行。於其戒相亦無所觀，",
    "T11n0316_018:0825a03": "若於戒相無趣向故即無所觀，若如是觀即",
    "T11n0316_018:0825a04": "有身見不能生起。若有身見不起，即於持戒",
    "T11n0316_018:0825a05": "毀戒如理伺察而悉不見。若如是觀，即於戒",
    "T11n0316_018:0825a06": "法軌範境界無所了知。如是持戒，於自於他",
    "T11n0316_018:0825a07": "悉無所得亦無所行。若於自他無所行故，即",
    "T11n0316_018:0825a08": "於戒無毀缺亦無所取。若自他無所得，戒亦",
    "T11n0316_018:0825a09": "無所得。若戒無所得，即戒學無缺犯。若戒學",
    "T11n0316_018:0825a10": "無缺犯，即戒亦無缺犯，如是即戒無所取。何",
    "T11n0316_018:0825a11": "故無取？以一切法無所取故。是故一切法無",
    "T11n0316_018:0825a12": "自亦無他，於無我中當云何取？」",
    "T11n0316_018:0825a13": "[0825a13] 爾時世尊欲重明斯義說伽陀曰：",
    "T11n0316_018:0825a14": "「身業清淨語亦爾，  意常清淨修淨行，",
    "T11n0316_018:0825a15": " 禁戒清淨復常行，  此名菩薩持淨戒。",
    "T11n0316_018:0825a16": " 十善業道賢復勝，  菩薩智者善所觀，",
    "T11n0316_018:0825a17": " 於身語意悉無修，  此名智者持淨戒。",
    "T11n0316_018:0825a18": " 無修無勝亦無授，  形色顯色而復無，",
    "T11n0316_018:0825a19": " 若無形顯色相觀，  諸境何能見彰表？",
    "T11n0316_018:0825a20": " 戒若無為無修作，  眼於色境不能觀，",
    "T11n0316_018:0825a21": " 耳鼻舌身意亦然，  諸境無能為表示。",
    "T11n0316_018:0825a22": " 根識若無相引發，  悲心應作如是觀，",
    "T11n0316_018:0825a23": " 於戒清淨戒亦無，  戒中無得而無住。",
    "T11n0316_018:0825a24": " 如是解了無我想，  戒無所護善護戒，",
    "T11n0316_018:0825a25": " 無戒想無戒中修，  菩提行中離諸見。",
    "T11n0316_018:0825a26": " 若於諸見無所觀，  無見亦復無知解，",
    "T11n0316_018:0825a27": " 即此無見處亦無，  是中持犯無領受。",
    "T11n0316_018:0825a28": " 若入無護正法理，  戒中軌範不思議，",
    "T11n0316_018:0825a29": " 善能了知真護門，  無戒亦復無所得。",
    "T11n0316_018:0825b01": " 無我想故戒無得，  無我亦復戒中無，",
    "T11n0316_018:0825b02": " 所說常生離怖心，  淨戒是為無我語。",
    "T11n0316_018:0825b03": " 戒無領解即無我，  戒所依止亦復無，",
    "T11n0316_018:0825b04": " 無戒無求無我言，  無持無犯無所取。",
    "T11n0316_018:0825b05": " 戒無我故無所起，  無我即能無戒想，",
    "T11n0316_018:0825b06": " 菩提行乃深慧門，  如是戒相得無畏。",
    "T11n0316_018:0825b07": " 諸有缺犯亦無得，  持者皆由聖力增，",
    "T11n0316_018:0825b08": " 諸法無得亦復然，  為愚癡者說持犯。",
    "T11n0316_018:0825b09": " 大哉淨戒善護者，  於戒勝果無縛解，",
    "T11n0316_018:0825b10": " 諸見斷故罪不生，  三惡趣中皆不墮。",
    "T11n0316_018:0825b11": " 戒無所持無所受，  我見不生即不墮，",
    "T11n0316_018:0825b12": " 於中如是戒了知，  此即無持亦無犯。",
    "T11n0316_018:0825b13": " 若於我法不能見，  於三有中亦無觀，",
    "T11n0316_018:0825b14": " 況復持犯有所行，  如是見者善持戒。",
    "T11n0316_018:0825b15": "[0825b15] 「復次舍利子！菩薩十種善法，從彼清淨心意",
    "T11n0316_018:0825b16": "中出、從彼精進勝行中出、從彼最極善欲廣",
    "T11n0316_018:0825b17": "大業報信解中出，於聖者所親近承事，於師",
    "T11n0316_018:0825b18": "尊所不起分別若聖若師，聽受正法勤求無",
    "T11n0316_018:0825b19": "著，志求菩提不惜身命。舍利子！持戒菩薩",
    "T11n0316_018:0825b20": "如是十種勝法，皆從菩薩內心中出，若能安",
    "T11n0316_018:0825b21": "住如是十種法者，即能積集一切善法。」"
}