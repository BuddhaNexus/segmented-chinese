{
    "X18n0338_019:0608b15": "維摩羅詰經文疏卷第十九(問疾品第五初)",
    "X18n0338_019:0608b17": "此品次菩薩品而來者上佛命諸弟子菩薩問疾",
    "X18n0338_019:0608b18": "各奉辭不堪今次命文殊恭命問疾故言文殊師",
    "X18n0338_019:0608b19": "利問疾品也前明淨名託疾興教經文大判總為",
    "X18n0338_019:0608b20": "二段前兩品半是淨名室外說法今此品是室內",
    "X18n0338_019:0608b21": "說法室外彈呵折伏多用對治悉檀入第一義室",
    "X18n0338_019:0608b22": "內引接攝受多用為人悉檀入第一義故勝鬘經",
    "X18n0338_019:0608b23": "云以折伏攝受故令正法得久住法得久住者即",
    "X18n0338_019:0608b24": "是入第一義所得無漏真法永無退失也室外折",
    "X18n0338_019:0608c01": "伏已竟次明室內攝受故有此品及下五品而來",
    "X18n0338_019:0608c02": "也今略用五義以通此品及下五品文義。",
    "X18n0338_019:0608c03": "第一明此品來意第二明文殊堪為問疾人",
    "X18n0338_019:0608c04": "第三釋權實兩疾第四因疾出六品",
    "X18n0338_019:0608c05": "第五入文帖釋",
    "X18n0338_019:0608c06": "第一明此品來意者淨名大士住不思議權謀輔",
    "X18n0338_019:0608c07": "翼大聖顯不思議真性解脫助成佛國因果之教",
    "X18n0338_019:0608c08": "前以用四教折伏凡夫二乘及諸偏行菩薩今歎",
    "X18n0338_019:0608c09": "圓教三解脫之果接引攝受令修三觀之因入不",
    "X18n0338_019:0608c10": "思議解脫得見淨剎隨業往生淨佛國土之行故",
    "X18n0338_019:0608c11": "有此品及下五品來也就此略為五意一為赴時",
    "X18n0338_019:0608c12": "眾渴仰之心二為三觀攝受引入三為扶成淨佛",
    "X18n0338_019:0608c13": "國土之教四為入大品法華哢胤五為還佛所結",
    "X18n0338_019:0608c14": "定一為赴時眾渴仰之心者雖諸王仕庶弟子菩",
    "X18n0338_019:0608c15": "薩稱述大士勝智勝德大眾虗心渴仰而已未獲",
    "X18n0338_019:0608c16": "見聞若得問疾之人隨從親承即皆得見聞大士",
    "X18n0338_019:0608c17": "神智不思議託疾利物之事故文殊奉命赴時眾",
    "X18n0338_019:0608c18": "之心令見託疾空室所表聞說不思議權實兩疾",
    "X18n0338_019:0608c19": "也二明三觀攝受引入者室外彈呵諸稟偏教菩",
    "X18n0338_019:0608c20": "薩三乘未入正位及諸凡夫雖復心折慕仰不思",
    "X18n0338_019:0608c21": "議正道而莫知修入方軌若文殊入室問有疾菩",
    "X18n0338_019:0608c22": "薩云何調伏其心淨名略廣明三觀調伏即是攝",
    "X18n0338_019:0608c23": "受引入義也三為扶成淨土之教者若因文殊問",
    "X18n0338_019:0608c24": "疾能修三觀斷除緣障盡若少若多得見淨剎各",
    "X18n0338_019:0609a01": "生淨國所有願行皆成淨佛國土之行也四為入",
    "X18n0338_019:0609a02": "大品法華之哢胤者若二乘已入正位爾時雖聞",
    "X18n0338_019:0609a03": "佛說大乘經猶未轉酪今文殊入室更聞六品之",
    "X18n0338_019:0609a04": "說即得轉酪成生蘇也故迦葉云今諸聲聞皆應",
    "X18n0338_019:0609a05": "自歎號叫即其事若至大品得為熟蘇若至法華",
    "X18n0338_019:0609a06": "涅槃即成醍醐也諸有鈍根稟三藏教菩薩次第",
    "X18n0338_019:0609a07": "歷五味教大意同二乘也其利根不定事如前釋",
    "X18n0338_019:0609a08": "菩薩品已具明也五為還佛所結定者若不因文",
    "X18n0338_019:0609a09": "殊問疾入室與淨名往復說六品究竟淨名豈得",
    "X18n0338_019:0609a10": "掌擎大眾還菴羅園對如來所印定前後所說起",
    "X18n0338_019:0609a11": "發阿難對如來廣明淨土接玅喜世界來入此國",
    "X18n0338_019:0609a12": "令諸大眾皆得見聞發願往生修無動如來之行",
    "X18n0338_019:0609a13": "是則結撮淨名室外室內所有闡揚皆扶成大聖",
    "X18n0338_019:0609a14": "所說不思議解脫法身淨佛國土因果之教也第",
    "X18n0338_019:0609a15": "二明文殊堪為問疾人者上命五百弟子諸大菩",
    "X18n0338_019:0609a16": "薩各述被彈皆辭不堪問疾今文殊獨堪承佛聖",
    "X18n0338_019:0609a17": "旨者略出五意一者位高二者垂迹三者顯圓四",
    "X18n0338_019:0609a18": "者眾情所愜五隨機一位高堪為問疾人文殊與",
    "X18n0338_019:0609a19": "諸菩薩雖同居等覺之位而就此一位不無高下",
    "X18n0338_019:0609a20": "是以瓔珞經明住等覺位入重玄門經無量劫報",
    "X18n0338_019:0609a21": "修凡夫事文殊修行積久智德居其高勝既與淨",
    "X18n0338_019:0609a22": "名齊等故堪為問疾人也此是一往義耳二垂迹",
    "X18n0338_019:0609a23": "堪為問疾人者諸菩薩多是實位而居補處但文",
    "X18n0338_019:0609a24": "殊本地是龍種如來今垂迹居補處與淨名本迹",
    "X18n0338_019:0609b01": "義齊故堪為問疾也又一往明義耳三顯圓者諸",
    "X18n0338_019:0609b02": "菩薩本迹豈可定測但諸菩薩輔釋師多示弘方",
    "X18n0338_019:0609b03": "便教門故悉為淨名所折文殊輔釋師多示弘圓",
    "X18n0338_019:0609b04": "教與淨名輔佛闡揚事同故堪為問疾人也問曰",
    "X18n0338_019:0609b05": "若爾何得為殃掘所折答曰佛從多為論殃掘所",
    "X18n0338_019:0609b06": "折從小義耳文殊往昔未為淨名所彈今承聖旨",
    "X18n0338_019:0609b07": "於義無妨也四物情所愜者諸菩薩同輔大師隨",
    "X18n0338_019:0609b08": "機何得都不闡揚圓教但彌勒雖補釋師之處而",
    "X18n0338_019:0609b09": "是右面侍者諸菩薩事儀多是疎外文殊同居補",
    "X18n0338_019:0609b10": "處之位而是大師左面侍者如國家左面大臣判",
    "X18n0338_019:0609b11": "斷自在勝於右面故為物情之所愜也五隨機者",
    "X18n0338_019:0609b12": "諸菩薩既與淨名但有如砧槌成物之機今文殊",
    "X18n0338_019:0609b13": "與淨名如兩槌成物之機故堪為問疾人是以入",
    "X18n0338_019:0609b14": "室與淨名往復辭無屈滯悅可眾心往往為淨名",
    "X18n0338_019:0609b15": "稱歎此豈同諸菩薩發言皆被呵折以是諸義文",
    "X18n0338_019:0609b16": "殊堪為問疾人也第三釋權實兩疾者疾義雖復",
    "X18n0338_019:0609b17": "眾多原其正意不出權實二種權是諸佛法身菩",
    "X18n0338_019:0609b18": "薩無疾現疾故名為權實是九道眾生實有因果",
    "X18n0338_019:0609b19": "患累故名為實若從能化為次應前權後實如此",
    "X18n0338_019:0609b20": "經文云是疾寧可忍不又云有疾菩薩云何調伏",
    "X18n0338_019:0609b21": "其心也若從所化為次前實後權故淨名云以眾",
    "X18n0338_019:0609b22": "生疾故則我有疾也今約所化為次前明實疾就",
    "X18n0338_019:0609b23": "此略用四義分別一辨因果二種疾相二解釋三",
    "X18n0338_019:0609b24": "明通別四約土明重輕一辨因果疾相者夫疾是",
    "X18n0338_019:0609c01": "瘵礙之法瘵礙色心故名為疾亦名為病亦名為",
    "X18n0338_019:0609c02": "患也所言因疾者即是因中四分煩惱瘵礙心神",
    "X18n0338_019:0609c03": "致諸惱患即是心疾而言因者煩惱是因故說為",
    "X18n0338_019:0609c04": "因疾也果疾者若感得四大之身地水火風同處",
    "X18n0338_019:0609c05": "一篋其性各異更相違反互起增損瘵礙色身致",
    "X18n0338_019:0609c06": "諸惱患即是身疾而言果疾者以酬煩惱之因疾",
    "X18n0338_019:0609c07": "故言果疾也二解釋者因中四分煩惱之疾一往",
    "X18n0338_019:0609c08": "分別三毒對三大疾等分煩惱取我三處等有故",
    "X18n0338_019:0609c09": "名等分此生地大病也所以然者一貪欲病對水",
    "X18n0338_019:0609c10": "大者經云愛河迴復沒眾生無明所盲不能出且",
    "X18n0338_019:0609c11": "愛能潤業如水潤生二瞋恚煩惱對火瞋心一起",
    "X18n0338_019:0609c12": "燒滅善根故以瞋對火三愚癡煩惱對風病愚癡",
    "X18n0338_019:0609c13": "故則有四倒故經稱四倒暴風能偃山夷岳故知",
    "X18n0338_019:0609c14": "愚癡顛倒對風病四地病具有三種分別故如水",
    "X18n0338_019:0609c15": "火風疾俱集一身故以等分對地病故以四分煩",
    "X18n0338_019:0609c16": "惱為四種因疾凡夫凡鄙有此四分煩惱則有八",
    "X18n0338_019:0609c17": "萬四千煩惱之因疾也隨緣發動惱害眾生心神",
    "X18n0338_019:0609c18": "故說為因疾也果疾者即是諸分煩惱感得報身",
    "X18n0338_019:0609c19": "四大一大不調百一病動四大不調四百四病動",
    "X18n0338_019:0609c20": "致諸疾惱非一也復次由四分煩惱感成報身即",
    "X18n0338_019:0609c21": "有生老病死此亦是眾生之大患也故此經下文",
    "X18n0338_019:0609c22": "云有生死即是大患此亦因四分煩惱生所以然",
    "X18n0338_019:0609c23": "者如瑞應經云貪欲致老瞋恚致病愚癡致死今",
    "X18n0338_019:0609c24": "推此義等分對致生也既生則有四大之身有身",
    "X18n0338_019:0610a01": "則有四病之苦此即是果病義也但經論隨緣不",
    "X18n0338_019:0610a02": "同或時火譬貪欲或時水譬瞋恚風亦不定今一",
    "X18n0338_019:0610a03": "往從多為論取別義相關如前對耳通則何所不",
    "X18n0338_019:0610a04": "譬也三明通別者因果二疾各有通別也因疾有",
    "X18n0338_019:0610a05": "通別者四分為通十惡四重五逆謗方等經作一",
    "X18n0338_019:0610a06": "闡提為別也果病有通別者四大四苦為通四大",
    "X18n0338_019:0610a07": "增加重疾頓弊或時生等四苦增甚乃至三途重",
    "X18n0338_019:0610a08": "苦皆是果上別病也良由因中有通別兩病是故",
    "X18n0338_019:0610a09": "果上有通別兩若因中但通病是故果時亦但有",
    "X18n0338_019:0610a10": "通病若因時通病強別病弱果亦但通病強別病",
    "X18n0338_019:0610a11": "弱若因時別病強通病弱果時亦別病強通病弱",
    "X18n0338_019:0610a12": "因果相成驗之不差也四約土病有重輕者即約",
    "X18n0338_019:0610a13": "四土分別重輕也一約同居土二有餘土三約果",
    "X18n0338_019:0610a14": "報土四約常寂光土一約同居土分別重輕者同",
    "X18n0338_019:0610a15": "居土即是有為緣集四分煩惱是因疾分段三界",
    "X18n0338_019:0610a16": "生死是果疾此有二種一穢二淨穢則病重淨則",
    "X18n0338_019:0610a17": "病輕所以穢則病者同居穢土具有五道若是天",
    "X18n0338_019:0610a18": "道果病但有通疾無別疾因疾則不定也若人畜",
    "X18n0338_019:0610a19": "生鬼三道因果有通有別多少隨義解釋若地獄",
    "X18n0338_019:0610a20": "道果疾但有別重苦無通疾因疾亦不定也若同",
    "X18n0338_019:0610a21": "居淨土一向但有通疾無有別疾所以然者淨土",
    "X18n0338_019:0610a22": "雖有見四分煩惱無十惡五逆等重罪四惡道及",
    "X18n0338_019:0610a23": "重四苦故因果之疾但通俱輕也二明有餘土疾",
    "X18n0338_019:0610a24": "者此是界外之疾是三乘聖人見偏真理斷見思",
    "X18n0338_019:0610b01": "惑盡迷一實諦著真空涅槃起無為緣集四分煩",
    "X18n0338_019:0610b02": "惱感得變易生死之苦果亦名方便生死別教圓",
    "X18n0338_019:0610b03": "教菩薩斷界內惑盡未見中道不斷無明別惑皆",
    "X18n0338_019:0610b04": "生方便土因果患累同羅漢辟支此之因果患累",
    "X18n0338_019:0610b05": "即是因疾果疾但稱別教所明通別無通教所明",
    "X18n0338_019:0610b06": "通別疾也問曰有餘土何得猶有四分之因疾耶",
    "X18n0338_019:0610b07": "答曰分無為緣集為四分也所以然者取偏真即",
    "X18n0338_019:0610b08": "是貪愛捨俗有是瞋迷一實諦即是癡三分等取",
    "X18n0338_019:0610b09": "即是等分此四分即是別惑見思之因疾也問曰",
    "X18n0338_019:0610b10": "有餘土既有四分之因疾亦得有四大四苦之果",
    "X18n0338_019:0610b11": "疾不答曰亦有變易四大通相四苦也問曰上界",
    "X18n0338_019:0610b12": "諸天尚無老病此之淨土何得有老病之苦也答",
    "X18n0338_019:0610b13": "曰無別老病有通老病如此經上文云亦生亦老",
    "X18n0338_019:0610b14": "即是通老病者變易四大若不相違則無變易也",
    "X18n0338_019:0610b15": "雖有通疾界外四分煩惱變易患累皆輕豈同有",
    "X18n0338_019:0610b16": "為緣集分段三界之重三約果報土明因果疾者",
    "X18n0338_019:0610b17": "即是別教菩薩入初地見一實諦發真也圓教菩",
    "X18n0338_019:0610b18": "薩初發心住見一實諦發真明同斷無為緣集自",
    "X18n0338_019:0610b19": "體法界緣集未盡故依無明有四分煩惱即是因",
    "X18n0338_019:0610b20": "疾感自體不成實變易生死之苦果即是果疾亦",
    "X18n0338_019:0610b21": "名因緣生死此之患累輕微故言自體不成實疾",
    "X18n0338_019:0610b22": "也但變易名通前方便生死亦名變易若變易相",
    "X18n0338_019:0610b23": "麤則患累亦麤若比自體不成實患累輕微則前",
    "X18n0338_019:0610b24": "有餘土疾為重累報土疾則輕也乃至有後生死",
    "X18n0338_019:0610c01": "無有後生死因果患累轉皆輕微雖復輕微而同",
    "X18n0338_019:0610c02": "是實報無障礙土因果之疾也是則從初闡提之",
    "X18n0338_019:0610c03": "因阿鼻之果乃至源品無明金剛等覺雖重輕堦",
    "X18n0338_019:0610c04": "品有殊不可說無皆是實疾也問曰實報無障礙",
    "X18n0338_019:0610c05": "土何得猶有四分之因疾答曰開自體法界緣集",
    "X18n0338_019:0610c06": "即有四分所以然者取自體一實諦即是貪愛捨",
    "X18n0338_019:0610c07": "二邊生死即是瞋也斷迷一實諦無明未盡故猶",
    "X18n0338_019:0610c08": "有癡也三分等取即是等分也此即是根本之三",
    "X18n0338_019:0610c09": "毒故請觀音云淨於三毒根成佛道無疑問曰實",
    "X18n0338_019:0610c10": "報無障礙土若有四分之因疾猶有四大四苦不",
    "X18n0338_019:0610c11": "答曰既有自體不成實之生死豈無自體不成實",
    "X18n0338_019:0610c12": "之四大苦也故大品經言一切法趣地是趣不過",
    "X18n0338_019:0610c13": "地尚不可得云何當有趣乃至水火風亦如是若",
    "X18n0338_019:0610c14": "自體不成實四大四苦盡者即是大涅槃經明玅",
    "X18n0338_019:0610c15": "色湛然常安住不為生老病死之所遷也若諸師",
    "X18n0338_019:0610c16": "謂法雲等覺無有生老病死者涅槃經何得有此",
    "X18n0338_019:0610c17": "說也故此經下文云從癡有愛則我病生若金剛",
    "X18n0338_019:0610c18": "等覺無明未究竟盡者則有細微因果之疾生也",
    "X18n0338_019:0610c19": "四約寂光土者解有二種若常寂光土一向是毗",
    "X18n0338_019:0610c20": "盧遮那玅覺極地所居是則自體法界因果患累",
    "X18n0338_019:0610c21": "究竟永盡此無疾之可論輕重也若開常寂光土",
    "X18n0338_019:0610c22": "通菩薩所居者則有微細因果之疾也此取無有",
    "X18n0338_019:0610c23": "後之生死或取有後生死若依仁王經明法雲地",
    "X18n0338_019:0610c24": "三生無有後生死即是終生者後生死即是住生",
    "X18n0338_019:0611a01": "取法雲始生以前乃至歡喜皆屬因緣生死此別",
    "X18n0338_019:0611a02": "教為便若依圓教義推無有後生死即是等覺有",
    "X18n0338_019:0611a03": "後有生死或從法雲通至歡喜三十心皆是因緣",
    "X18n0338_019:0611a04": "生死也輕重之義傳傳比類可知雖作此解未可",
    "X18n0338_019:0611a05": "定用但依前釋常寂光土究竟清淨豈有因果細",
    "X18n0338_019:0611a06": "微之疾相待判其輕重者乎問曰龍樹之學何意",
    "X18n0338_019:0611a07": "用天親之義答曰龍樹天親豈不同入不二法門",
    "X18n0338_019:0611a08": "乎今本為通佛教隨義有所關而用釋何得取捨",
    "X18n0338_019:0611a09": "定執也若分別界外結惑生死及諸行名義當細",
    "X18n0338_019:0611a10": "擬天親所作若觀門遣蕩安心入道何過龍樹但",
    "X18n0338_019:0611a11": "此經文盛明疾義未見諸經明文若不取地論攝",
    "X18n0338_019:0611a12": "大乘相映望者佗或謂於非義理多端強說也二",
    "X18n0338_019:0611a13": "明權疾者菩薩住大涅槃有五種行所謂若得三",
    "X18n0338_019:0611a14": "諦三諦三昧具二十五三昧即成聖行從聖行生",
    "X18n0338_019:0611a15": "天行梵行從梵行起嬰兒行病行嬰兒行從大慈",
    "X18n0338_019:0611a16": "善根而起病行從大悲善根而起所以然者諸佛",
    "X18n0338_019:0611a17": "菩薩清淨法身諸惡永斷眾善普會有何方便小",
    "X18n0338_019:0611a18": "善之可行有何界內界外因果之疾瘵也但以大",
    "X18n0338_019:0611a19": "悲善根欲拔界內外眾生因果之患累故形充法",
    "X18n0338_019:0611a20": "界無疾現疾同眾生疾即是病行又示方便小善",
    "X18n0338_019:0611a21": "除界內外眾生緣集即是嬰兒行若界內外眾生",
    "X18n0338_019:0611a22": "因果疾愈則諸佛菩薩捨應還真但以眾生無盡",
    "X18n0338_019:0611a23": "病有滅有興是故諸佛菩薩隨所度眾生疾愈菩",
    "X18n0338_019:0611a24": "薩亦愈隨十方眾生有疾興處若重若輕菩薩還",
    "X18n0338_019:0611b01": "同其重輕之疾也故此經言菩薩者從大悲起以",
    "X18n0338_019:0611b02": "眾生病故菩薩亦病若眾生得不病者即菩薩無",
    "X18n0338_019:0611b03": "復病也今淨名大士居毗耶離方丈之室空其室",
    "X18n0338_019:0611b04": "內唯置一床以疾而臥是則無疾現疾遠有所表",
    "X18n0338_019:0611b05": "其所表者即是表於諸土有權疾也但實疾有重",
    "X18n0338_019:0611b06": "輕上以約四土分別今明權疾亦約四土而現疾",
    "X18n0338_019:0611b07": "也就此即為四一同居土現權疾二有餘土現權",
    "X18n0338_019:0611b08": "疾三果報土現權疾四常寂光土一同居土現權",
    "X18n0338_019:0611b09": "疾者同居土有穢有淨穢土既有十法界眾生因",
    "X18n0338_019:0611b10": "果之實疾以其有疾故淨名則有十法界之內因",
    "X18n0338_019:0611b11": "果權疾若界內有緣十法界眾生因果疾愈則淨",
    "X18n0338_019:0611b12": "名同居土現身有疾之處皆愈也問曰六道因疾",
    "X18n0338_019:0611b13": "果疾可知四種行人界內因果云何答曰此是約",
    "X18n0338_019:0611b14": "界內因果患累未盡也若同居淨土但有人天四",
    "X18n0338_019:0611b15": "種行人六種法界因果之實疾以其有疾故則淨",
    "X18n0338_019:0611b16": "名亦有六種因果之權疾若此人天四種行人界",
    "X18n0338_019:0611b17": "內疾愈者則淨名得無同居淨土之權疾也二明",
    "X18n0338_019:0611b18": "有餘土權疾者羅漢辟支佛三種菩薩皆有無為",
    "X18n0338_019:0611b19": "緣集實因疾變易生死之果實疾以其有此疾故",
    "X18n0338_019:0611b20": "則淨名有因果之權疾若其此疾愈者則淨名權",
    "X18n0338_019:0611b21": "疾亦愈也三明果報無障礙土現權疾者但有圓",
    "X18n0338_019:0611b22": "教三十心菩薩十地及等覺地菩薩受法性身各",
    "X18n0338_019:0611b23": "有自體緣集實因疾自體不成實因緣生死有後",
    "X18n0338_019:0611b24": "生死無有後生死實果疾以此諸菩薩有此實因",
    "X18n0338_019:0611c01": "果之疾故淨名即有此因果之權疾若此等諸菩",
    "X18n0338_019:0611c02": "薩因果實疾愈則淨名得無有疾也四明常寂光",
    "X18n0338_019:0611c03": "土有疾無疾義前以分判類前可知是則淨名大",
    "X18n0338_019:0611c04": "慈病行權同四土無疾現疾荷負十法界眾生故",
    "X18n0338_019:0611c05": "名權疾也問曰淨名既是等覺源品無明實因疾",
    "X18n0338_019:0611c06": "未盡無有後生死實果疾猶存何得約實報無障",
    "X18n0338_019:0611c07": "礙之土而明權疾也答曰本迹高下莫測之義以",
    "X18n0338_019:0611c08": "在玄義具明何得更致此問也但權疾之義約位",
    "X18n0338_019:0611c09": "堦品不同若約玅覺極位無法界疾而現法界疾",
    "X18n0338_019:0611c10": "權疾具如釋淨名之權實疾也若位居等覺則猶",
    "X18n0338_019:0611c11": "有源品無明實一品因疾無有後生死實果疾從",
    "X18n0338_019:0611c12": "現受後有生死乃至分段三界生死因果之疾皆",
    "X18n0338_019:0611c13": "是權也如此傳類後有生死實權因緣生死實權",
    "X18n0338_019:0611c14": "此則齊位是實疾同下位疾皆是權疾也乃至有",
    "X18n0338_019:0611c15": "餘同居現因果之疾皆是權也若有餘土羅漢辟",
    "X18n0338_019:0611c16": "支三種菩薩齊位有無為緣集之實因疾方便生",
    "X18n0338_019:0611c17": "死之實果疾神通誓願入分段三界同居淨土同",
    "X18n0338_019:0611c18": "人天四種行人界內因果之疾若神通誓願入分",
    "X18n0338_019:0611c19": "段三界同居穢土同六道四種行人因果之疾皆",
    "X18n0338_019:0611c20": "是權疾也若同居土四種行人斷界內惑未盡若",
    "X18n0338_019:0611c21": "斷界內惑盡報身猶在同居土若無疾而現疾為",
    "X18n0338_019:0611c22": "利眾生者皆是權疾也乃至五通仙人諸天報得",
    "X18n0338_019:0611c23": "神通隨其有所為亦能無疾亦名權疾若約觀心",
    "X18n0338_019:0611c24": "明義善巧修觀行者或為自行或為化佗無因果",
    "X18n0338_019:0612a01": "之疾而現因果之疾亦是權疾之義乃至一切眾",
    "X18n0338_019:0612a02": "生亦有此義如是則一切法趣疾是趣不過疾尚",
    "X18n0338_019:0612a03": "不可得云何當有趣非趣如是明疾義者竪則深",
    "X18n0338_019:0612a04": "窮實際之源橫則廣等虗空法界其間義理幽微",
    "X18n0338_019:0612a05": "自非玅覺種智圓明孰能究竟通達無礙也今淨",
    "X18n0338_019:0612a06": "名現疾表此故聲聞菩薩皆所不堪莫敢傳如來",
    "X18n0338_019:0612a07": "旨文殊自知善解疾義故能恭佛聖旨入室問於",
    "X18n0338_019:0612a08": "淨名權實兩疾往復無滯也第四明因疾出六品",
    "X18n0338_019:0612a09": "經文者淨名託疾意在興教因文殊問疾淨名答",
    "X18n0338_019:0612a10": "權疾出此品上半經文因文殊問實疾淨名答實",
    "X18n0338_019:0612a11": "疾出此品下半經文是則此一品經文從疾之一",
    "X18n0338_019:0612a12": "字有權有實故有也又因權疾廣說不思議解脫",
    "X18n0338_019:0612a13": "品因實疾廣說觀眾生品佛道品入不二法門品",
    "X18n0338_019:0612a14": "香積品以是義故室內六品皆從疾之一字出入",
    "X18n0338_019:0612a15": "文帖釋當如符契也問曰有師云此品是五源八",
    "X18n0338_019:0612a16": "始此云何答曰此有似而疎有如不甚主對所以",
    "X18n0338_019:0612a17": "然者淨名本託疾興教但約疾之一字出室內六",
    "X18n0338_019:0612a18": "品何待空室等為五原也今明此一部凡有十四",
    "X18n0338_019:0612a19": "品經文唯初佛國一品的是大聖法王自說餘十",
    "X18n0338_019:0612a20": "三品皆因淨名無非託疾而興細推疾之一字即",
    "X18n0338_019:0612a21": "是三由六源二始兩因也所言三由者由淨名託",
    "X18n0338_019:0612a22": "疾故有諸王士庶參問如來命弟子諸大菩薩問",
    "X18n0338_019:0612a23": "疾即是由疾得有室外三品也六源者以現疾故",
    "X18n0338_019:0612a24": "文殊奉命入室問權實兩疾淨名略答廣說是則",
    "X18n0338_019:0612b01": "室內六品從室而起疾即六品所從出之源本也",
    "X18n0338_019:0612b02": "二始者即是出室菩薩行見阿閦二品此二品亦",
    "X18n0338_019:0612b03": "因淨名託疾而始所以然者聞說六品有緣疾愈",
    "X18n0338_019:0612b04": "淨名得無復疾故掌擎大眾還菴羅林起發如來",
    "X18n0338_019:0612b05": "復宗明佛國因果義二品從疾愈而始故言二始",
    "X18n0338_019:0612b06": "也兩因者法供養囑累兩品亦因託疾而有所以",
    "X18n0338_019:0612b07": "然者兩品既是流通淨名因託疾而有正說流通",
    "X18n0338_019:0612b08": "即是流通託疾之正說是則因疾而有流通兩品",
    "X18n0338_019:0612b09": "故云兩因也今明室內六品大分為三此一品即",
    "X18n0338_019:0612b10": "是略明權實二疾次不思議一品廣釋權疾後四",
    "X18n0338_019:0612b11": "品廣釋實疾也。",
    "X18n0338_019:0612b12": "爾時佛告文殊師利汝行詣維摩詰問疾。",
    "X18n0338_019:0612b13": "此是第五正釋入文就此一品文即有二一佛命",
    "X18n0338_019:0612b14": "文殊問疾二文殊恭命問疾第一佛命文殊問疾",
    "X18n0338_019:0612b15": "者上來已命五百弟子諸菩薩各述被彈皆辭不",
    "X18n0338_019:0612b16": "堪但入室問疾利益事重自非文殊具前五義更",
    "X18n0338_019:0612b17": "無堪往之者所以命也。",
    "X18n0338_019:0612b18": "文殊師利白佛言世尊彼上人者難為酬對。",
    "X18n0338_019:0612b19": "此是第二文殊恭命問疾也如來上已命五百弟",
    "X18n0338_019:0612b20": "子諸大菩薩既皆不堪以於往昔各有被彈之事",
    "X18n0338_019:0612b21": "文殊既無此失無可致辭又問疾利益事重如前",
    "X18n0338_019:0612b22": "略出五利益此非小緣豈可乖違大聖高旨廢斯",
    "X18n0338_019:0612b23": "大利是以恭旨問疾也就此略有五意一恭命問",
    "X18n0338_019:0612b24": "疾二大眾俱往三賓主往復四正宣旨問疾五時",
    "X18n0338_019:0612c01": "眾得益就恭命問疾文有二意一先自謙二正恭",
    "X18n0338_019:0612c02": "命就自謙文即復為二一者自謙二出謙難之事",
    "X18n0338_019:0612c03": "一先自謙者行人之常儀也而言難酬對者上人",
    "X18n0338_019:0612c04": "智深德重往復非易也。",
    "X18n0338_019:0612c05": "深達實相善說法要辯才無滯智慧無礙。",
    "X18n0338_019:0612c06": "此是二出謙難之事文即有四一二智深廣故可",
    "X18n0338_019:0612c07": "敬難二因果德滿故可敬難三化佗功大故可敬",
    "X18n0338_019:0612c08": "難四結二智究竟故可謙難也一約二智深廣可",
    "X18n0338_019:0612c09": "敬難者此即有二一實二權深達實相者即是實",
    "X18n0338_019:0612c10": "智深廣故可敬難若三藏教明菩薩本不論入實",
    "X18n0338_019:0612c11": "相豈得判其淺深若通教明菩薩是入偏真實相",
    "X18n0338_019:0612c12": "未足以歎大士實智之可敬難也若別教明菩薩",
    "X18n0338_019:0612c13": "登初歡喜見真中道實相訖至等覺但破十一品",
    "X18n0338_019:0612c14": "無明是則未成深達實相且又有教無人豈足敬",
    "X18n0338_019:0612c15": "難也今即是圓教所明從初發心住達中道實相",
    "X18n0338_019:0612c16": "乃至等覺破四十一品無明將窮實相源底智隣",
    "X18n0338_019:0612c17": "玅覺故言深達實相也善說法要者即是知不生",
    "X18n0338_019:0612c18": "不生不可說用四悉檀赴圓機四門說實相法也",
    "X18n0338_019:0612c19": "若權智說法所說雖多比聞者得益葢不足言故",
    "X18n0338_019:0612c20": "非要也今實智說實相一法而聞者獲利深廣故",
    "X18n0338_019:0612c21": "言法要如法華經明多施金銀寶物豈同解髻與",
    "X18n0338_019:0612c22": "珠也此應四句分別一少說少含二多說少含此",
    "X18n0338_019:0612c23": "非法要三少說多含四多說多含此是法要也經",
    "X18n0338_019:0612c24": "言辯才無滯者即是明權智深廣故可敬難也此",
    "X18n0338_019:0613a01": "即是生生不生生生不生不可說用四悉檀四辯",
    "X18n0338_019:0613a02": "赴緣說三教無滯礙也智慧無礙者即是三教之",
    "X18n0338_019:0613a03": "所詮理知病識藥隨病授藥方便知見波羅蜜皆",
    "X18n0338_019:0613a04": "以具足故言慧無礙也。",
    "X18n0338_019:0613a05": "一切菩薩法式悉知諸佛祕藏無不得入。",
    "X18n0338_019:0613a06": "此是二明因果德滿故可敬難也經言一切菩薩",
    "X18n0338_019:0613a07": "法式者即是權實二種之法式權法式者即是三",
    "X18n0338_019:0613a08": "教所明菩薩修行之儀軌也實法式者即是圓教",
    "X18n0338_019:0613a09": "所明菩薩修行之儀軌也非權非實而能通達權",
    "X18n0338_019:0613a10": "實菩薩法式自行教佗非但悉知亦能皆悉成就",
    "X18n0338_019:0613a11": "也此即是因德滿故可敬難也經言諸佛祕藏無",
    "X18n0338_019:0613a12": "不得入者諸佛祕藏亦有二種一權二實權即是",
    "X18n0338_019:0613a13": "三教所明諸佛祕藏實即是圓教所明諸佛祕藏",
    "X18n0338_019:0613a14": "若巳實望權是隨佗意說豈是真祕藏也實是隨",
    "X18n0338_019:0613a15": "自意說久嘿斯要不務速說始是祕藏一一法門",
    "X18n0338_019:0613a16": "無不含藏一切法門即是藏義也故法華經言種",
    "X18n0338_019:0613a17": "種諸藏皆悉充溢即其義也即是果德將滿故言",
    "X18n0338_019:0613a18": "無不得入淨名既能成滿果中如是功德深可敬",
    "X18n0338_019:0613a19": "難也。",
    "X18n0338_019:0613a20": "降伏眾魔遊戲神通。",
    "X18n0338_019:0613a21": "此是三明化佗工成故可敬難也經言降伏眾魔",
    "X18n0338_019:0613a22": "者降魔義具如前處處略釋但魔是所化眾生之",
    "X18n0338_019:0613a23": "主若主不賓伏所化眾生豈得歸心大士既能降",
    "X18n0338_019:0613a24": "伏十方佛土眾魔則一切眾生無不歸信入道也",
    "X18n0338_019:0613b01": "經言遊戲神通者魔主既伏十方有緣眾生靡不",
    "X18n0338_019:0613b02": "歸依是以神通自在變現成就眾生淨佛國土其",
    "X18n0338_019:0613b03": "工廣大下地諸菩薩莫之能類故可敬難也。",
    "X18n0338_019:0613b04": "其慧方便皆已得度。",
    "X18n0338_019:0613b05": "此是四結二智究竟故可敬難也其慧即是結實",
    "X18n0338_019:0613b06": "方便即是結權二智導眾行行解皆得究竟故言",
    "X18n0338_019:0613b07": "皆已得度也。",
    "X18n0338_019:0613b08": "雖然當承佛聖旨詣彼問疾。",
    "X18n0338_019:0613b09": "此是二正恭命問疾也文殊謙下之儀已備淨名",
    "X18n0338_019:0613b10": "雖智德高達敢佛弟子有所施為莫不承佛神力",
    "X18n0338_019:0613b11": "今既是佛遣還承佛神力冥加傳旨問疾冀無謬",
    "X18n0338_019:0613b12": "漏屈滯之失故言今當承佛聖旨詣彼問疾也問",
    "X18n0338_019:0613b13": "曰若承佛冥加堪往者上來諸菩薩被加亦皆堪",
    "X18n0338_019:0613b14": "往也答曰加於可加文殊具於五義故可加又如",
    "X18n0338_019:0613b15": "法華經彌勒四眾有疑唯就文殊決豈得類諸菩",
    "X18n0338_019:0613b16": "薩也。",
    "X18n0338_019:0613b17": "於是眾中諸菩薩大弟子釋梵四天王咸作是念今",
    "X18n0338_019:0613b18": "二大士文殊師利維摩詰共談必說玅法即時八千",
    "X18n0338_019:0613b19": "菩薩五百聲聞百千天人皆欲隨從。",
    "X18n0338_019:0613b20": "此是第二大眾俱往也文即有二一者時眾念欲",
    "X18n0338_019:0613b21": "隨往二文殊與眾俱往一所以時眾念欲隨文殊",
    "X18n0338_019:0613b22": "往者淨名神智難往昔聲聞菩薩莫不屈滯無敢",
    "X18n0338_019:0613b23": "當者今文殊智德高遠承佛聖旨相見必論大法",
    "X18n0338_019:0613b24": "窮乎幽邃故咸欲隨從也。",
    "X18n0338_019:0613c01": "於是文殊師利與諸菩薩大弟子眾及諸天人恭敬",
    "X18n0338_019:0613c02": "圍繞入毗耶離大城。",
    "X18n0338_019:0613c03": "此是二明文殊與大眾俱往也其有入室聞法之",
    "X18n0338_019:0613c04": "機必沾利益者文殊皆與相隨共入城也。",
    "X18n0338_019:0613c05": "爾時長者維摩詰心念今文殊師利與大眾俱來即",
    "X18n0338_019:0613c06": "以神力空其室內除去所有及諸侍者。",
    "X18n0338_019:0613c07": "此是第三明賓主往復也文即有四一者淨名空",
    "X18n0338_019:0613c08": "室現相二者文殊見相知有所表三者淨名稱歎",
    "X18n0338_019:0613c09": "文殊善來四者文殊述成其言淨名空室現相者",
    "X18n0338_019:0613c10": "淨名心知文殊受旨來正為顯發欲託疾興教應",
    "X18n0338_019:0613c11": "須空室現相有表開往復之端也就此文即有二",
    "X18n0338_019:0613c12": "一以神力空室二以疾而臥空室表欲符成佛國",
    "X18n0338_019:0613c13": "之教現疾表欲顯不思議三德解脫也一現空室",
    "X18n0338_019:0613c14": "相者淨名心念以神力空於室內除去所有及諸",
    "X18n0338_019:0613c15": "侍者即以神力此表用智慧力空室即表佛國皆",
    "X18n0338_019:0613c16": "空顯真常寂光土除去所有表除依報及諸侍者",
    "X18n0338_019:0613c17": "表除愛見正報即是除魔外道也此具如淨名答",
    "X18n0338_019:0613c18": "文所明也空室表佛國即有二意一為成前二為",
    "X18n0338_019:0613c19": "生後一成前者上來如來說於淨土正為眾生罪",
    "X18n0338_019:0613c20": "故不見清淨佛國不得生淨剎不能成淨佛國土",
    "X18n0338_019:0613c21": "之行故如來廣說佛國品正為破諸眾生罪垢緣",
    "X18n0338_019:0613c22": "縛諸不清淨行業令成淨佛國土之因淨名前來",
    "X18n0338_019:0613c23": "為扶成佛教逆作方便折挫聲聞彈呵菩薩又因",
    "X18n0338_019:0613c24": "託疾興教為諸凡夫說法又欲重發往昔彈呵之",
    "X18n0338_019:0614a01": "事皆為扶成如來淨佛國土之說今文殊既來問",
    "X18n0338_019:0614a02": "疾所以現此室空之相表諸佛國土皆空欲與文",
    "X18n0338_019:0614a03": "殊廣論佛國即是正為成前之意也二為生後意",
    "X18n0338_019:0614a04": "者若現室空表諸佛國悉皆空文殊見此相知有",
    "X18n0338_019:0614a05": "所表因即往復論佛國義故此品即得明佛國也",
    "X18n0338_019:0614a06": "又因空室身子為眾須床念食時眾得見燈王佛",
    "X18n0338_019:0614a07": "土遠見眾香淨剎其間往復品品開佛國因果斯",
    "X18n0338_019:0614a08": "義既訖因掌擎大眾至如來所發起如來復宗廣",
    "X18n0338_019:0614a09": "說菩薩品明國土因果見阿閦佛品無量大眾見",
    "X18n0338_019:0614a10": "彼佛土皆在此國因此發心得生彼土各發心修",
    "X18n0338_019:0614a11": "阿閦佛淨土之行皆此空室現相而立即是生後",
    "X18n0338_019:0614a12": "之意也今釋空室所表之相約四土分別解釋一",
    "X18n0338_019:0614a13": "同居土有穢有淨若依穢土則雜穢依報有天魔",
    "X18n0338_019:0614a14": "外道愛見眾生之正報淨名現穢土知穢土即空",
    "X18n0338_019:0614a15": "欲以智慧力破除穢業若穢業不空則不可破壞",
    "X18n0338_019:0614a16": "今以穢業空故依報則可破除即是除諸所有破",
    "X18n0338_019:0614a17": "諸惡魔外道及愛見正報眾生即是除諸侍者也",
    "X18n0338_019:0614a18": "次表同居淨土雖無穢依報亦無惡魔外道正報",
    "X18n0338_019:0614a19": "而有分段清淨依報分段愛見正報眾生淨名現",
    "X18n0338_019:0614a20": "生其中知同居淨國即空以智慧力斷除分段依",
    "X18n0338_019:0614a21": "報之業故云除諸所有破此眾生愛見有為緣集",
    "X18n0338_019:0614a22": "正報即是及除侍者也二表方便有餘土者方便",
    "X18n0338_019:0614a23": "有餘土雖無分段穢淨之依報有為緣縛愛見正",
    "X18n0338_019:0614a24": "報而有變易之依報無為緣集正報眾生即是愛",
    "X18n0338_019:0614b01": "見天魔外道也故淨名呵須菩提云同於煩惱入",
    "X18n0338_019:0614b02": "於諸見也淨名現生其土即知有餘國空用智慧",
    "X18n0338_019:0614b03": "力除其變易依報之業及愛見煩惱正報即是除",
    "X18n0338_019:0614b04": "去所有及侍者也次明實報無障礙土此土雖無",
    "X18n0338_019:0614b05": "方便變易依報無為緣集愛見正報而有自體不",
    "X18n0338_019:0614b06": "成實淨玅無障礙之依報自體緣集愛見正報之",
    "X18n0338_019:0614b07": "眾生淨名應生其土知實報無障礙國即空用智",
    "X18n0338_019:0614b08": "慧力除無障礙依報之業自體緣集愛見之正報",
    "X18n0338_019:0614b09": "故言除諸所有及諸侍者也常寂光國即是究竟",
    "X18n0338_019:0614b10": "清淨畢竟空無所有即是毗廬遮那玅覺極地所",
    "X18n0338_019:0614b11": "居無所除斷故大涅槃經明無所斷者名無上士",
    "X18n0338_019:0614b12": "今淨名即用神力空其室內除諸所有及侍者此",
    "X18n0338_019:0614b13": "表果報之末欲入常寂之國故現神力空室除諸",
    "X18n0338_019:0614b14": "所有及侍者也故地持論明二障斷清淨淨禪離",
    "X18n0338_019:0614b15": "一切見清淨淨禪此即其義也若表權居前土方",
    "X18n0338_019:0614b16": "便利物即具如前釋復次有國有物有侍是方便",
    "X18n0338_019:0614b17": "今悉除者為顯實也空室現相略釋如此。",
    "X18n0338_019:0614b18": "唯置一床以疾而臥。",
    "X18n0338_019:0614b19": "此是二明欲顯三德解脫之相也床表真性解脫",
    "X18n0338_019:0614b20": "疾表方便解脫臥表實慧解脫此亦有二意一為",
    "X18n0338_019:0614b21": "成前二為生後成前即是為扶成佛說不思議三",
    "X18n0338_019:0614b22": "德解脫之法身也所以然者淨名為成如來說不",
    "X18n0338_019:0614b23": "思議解脫故前呵諸弟子菩薩次託疾為諸凡夫",
    "X18n0338_019:0614b24": "說法又欲重顯往昔彈呵成不思議解脫之教故",
    "X18n0338_019:0614c01": "無疾現疾今文殊受旨入室問疾事須現疾表相",
    "X18n0338_019:0614c02": "以開往復之端因此得論權實二疾即如來所說",
    "X18n0338_019:0614c03": "不思議解脫及淨名昔來彈呵扶成之說悉皆顯",
    "X18n0338_019:0614c04": "了分明也二生後者即是生室內六品乃至出室",
    "X18n0338_019:0614c05": "二品所以然者現疾有表致文殊問權實二疾往",
    "X18n0338_019:0614c06": "復則生此品次淨名廣說故生後五品掌大眾還",
    "X18n0338_019:0614c07": "庵羅園為成不思議解脫之教即是生菩薩見阿",
    "X18n0338_019:0614c08": "閦佛二品故名生後也至後帖文其義自顯所以",
    "X18n0338_019:0614c09": "唯置一床表不思議真性解脫之相者法華經明",
    "X18n0338_019:0614c10": "諸法空為座諸法空品是實相實相即是真性解",
    "X18n0338_019:0614c11": "脫也疾即表大悲大悲起方便解脫即應同有疾",
    "X18n0338_019:0614c12": "也而臥表實慧解脫實慧即報身也臥是休息身",
    "X18n0338_019:0614c13": "安之相實慧解脫若與真性相應則諸行休息心",
    "X18n0338_019:0614c14": "安不動智斷圓滿也故涅槃經云誰得安穩眠所",
    "X18n0338_019:0614c15": "謂慈悲者常修不放逸視眾如一子以諸佛無緣",
    "X18n0338_019:0614c16": "慈悲拔一切苦非放逸行而言得安穩眠者如慈",
    "X18n0338_019:0614c17": "石吸鐵無緣無念即是安穩眠也如人自有不疾",
    "X18n0338_019:0614c18": "臥寢自有疾眠寢實慧亦爾若眾生無病即法身",
    "X18n0338_019:0614c19": "實慧無有同緣之疾若有機眾生有病即實慧法",
    "X18n0338_019:0614c20": "身大悲起應之疾若淨名同居穢土為有緣現此",
    "X18n0338_019:0614c21": "疾者同居淨土有緣亦現此疾也乃至有餘土果",
    "X18n0338_019:0614c22": "報土皆亦如是問曰疾是緣集患惱瘵礙之法何",
    "X18n0338_019:0614c23": "得表解脫德也答曰是義與三藏通教所明有異",
    "X18n0338_019:0614c24": "彼以無煩惱生死為解脫今不思議方便解脫只",
    "X18n0338_019:0615a01": "受煩惱生死而自無縛解脫眾縛是故大涅槃經",
    "X18n0338_019:0615a02": "云諸佛菩薩隨所調伏眾生之處名為解脫也問",
    "X18n0338_019:0615a03": "曰此經明四禪為床座何得床表真性解脫也答",
    "X18n0338_019:0615a04": "曰經教隨緣譬喻不定豈可專執令解淨名表發",
    "X18n0338_019:0615a05": "罔像得珠為解詬窮研將不失寶也還如此經明",
    "X18n0338_019:0615a06": "畢竟空寂舍今現室空及表諸佛國土皆空不可",
    "X18n0338_019:0615a07": "說為舍也。",
    "X18n0338_019:0615a08": "文殊師利既入其舍見其室空無諸所有獨寢一床。",
    "X18n0338_019:0615a09": "此是第二明文殊入室見相知有所表也見室空",
    "X18n0338_019:0615a10": "無諸所有即知表諸佛國空必是欲開發符成佛",
    "X18n0338_019:0615a11": "國之教也見維摩以疾獨在一床即知表三德解",
    "X18n0338_019:0615a12": "脫必欲顯發符成佛說不思議解脫之教也故大",
    "X18n0338_019:0615a13": "智論云智人能知智如蛇知蛇足問曰何以得知",
    "X18n0338_019:0615a14": "文殊見相即知淨名表意答曰淨名歎言善來以",
    "X18n0338_019:0615a15": "不見相而見不見相即是四不可說不見依報國",
    "X18n0338_019:0615a16": "土正報法身之相而見是見此現相表土表身也",
    "X18n0338_019:0615a17": "若不爾者文殊在下何得問疾問室空因此往復",
    "X18n0338_019:0615a18": "也又文殊尚知來欲說法華經現相表發豈不知",
    "X18n0338_019:0615a19": "淨名現相有所表也若不知者豈得恭如來旨堪",
    "X18n0338_019:0615a20": "為問疾人也。",
    "X18n0338_019:0615a21": "時維摩詰言善來文殊師利。",
    "X18n0338_019:0615a22": "此是三明淨名稱歎文殊所以稱嘆者如知文殊",
    "X18n0338_019:0615a23": "具如前五義今來問疾必能顯發不思議解脫佛",
    "X18n0338_019:0615a24": "國因果之教扶成法王所說廣利有緣故稱嘆善",
    "X18n0338_019:0615b01": "來也文即有二一正稱嘆善來二釋嘆初正稱嘆",
    "X18n0338_019:0615b02": "善來者對非善來而歎善來也所言非善來者若",
    "X18n0338_019:0615b03": "諸凡夫五百大弟子諸菩薩來問疾者既不具前",
    "X18n0338_019:0615b04": "五義不能起發不思議解脫法門淨土因果之教",
    "X18n0338_019:0615b05": "廣利群品故非善來也今文殊師利具前所明五",
    "X18n0338_019:0615b06": "義恭聖旨而來問疾起發不思議解脫佛國因果",
    "X18n0338_019:0615b07": "故來必能扶成法王大教多所利益可謂善來也",
    "X18n0338_019:0615b08": "所以凡夫大弟子諸菩薩皆非善來者今簡別非",
    "X18n0338_019:0615b09": "善來義略有七種一者若諸王士庶來問疾者此",
    "X18n0338_019:0615b10": "非善來也所以然者諸凡夫皆有見思緣縛雖得",
    "X18n0338_019:0615b11": "說法除其結惑豈得興顯大法故非善來也二者",
    "X18n0338_019:0615b12": "若諸大弟子輙奉如來命而來問疾者此非善來",
    "X18n0338_019:0615b13": "也所以然者二乘見偏真斷結無大悲心不求玅",
    "X18n0338_019:0615b14": "覺不能接引眾生來出火宅雖從因來至有餘涅",
    "X18n0338_019:0615b15": "槃便入灰斷非真涅槃豈名善來也三者若三藏",
    "X18n0338_019:0615b16": "教菩薩輙奉如來旨來問疾者此非善來也所以",
    "X18n0338_019:0615b17": "然者此菩薩雖有慈悲願求佛果而伏結不斷心",
    "X18n0338_019:0615b18": "不清淨又止求道樹佛果便入涅槃所求非實必",
    "X18n0338_019:0615b19": "須轉心轉觀豈名善來也四通教菩薩若輙奉大",
    "X18n0338_019:0615b20": "聖旨來問疾者此非善來也所以然者此菩薩見",
    "X18n0338_019:0615b21": "偏真斷結雖有慈悲化物終求有餘無餘無常佛",
    "X18n0338_019:0615b22": "果所求不實亦須轉心轉觀豈名善來也五別教",
    "X18n0338_019:0615b23": "菩薩若輙恭聖旨而來問疾者此非善來也所以",
    "X18n0338_019:0615b24": "然者此菩薩雖求常住佛果不能圓觀中道法界",
    "X18n0338_019:0615c01": "歷別次第斷界內界外煩惱而來入十地亦須轉",
    "X18n0338_019:0615c02": "心轉觀豈名善來也六圓教初心中心菩薩若輙",
    "X18n0338_019:0615c03": "奉聖旨而來問疾者此非善來也所以然者此菩",
    "X18n0338_019:0615c04": "薩雖能見中道法界不斷煩惱無緣大慈普覆一",
    "X18n0338_019:0615c05": "切不住初地心心寂滅自然流入薩婆若海但智",
    "X18n0338_019:0615c06": "德猶淺未與淨名齊量豈名善來也七圓教後心",
    "X18n0338_019:0615c07": "菩薩若本若迹雖德齊淨名與物無有問疾之緣",
    "X18n0338_019:0615c08": "若輙奉命而來者此於物無緣無益不能興顯豈",
    "X18n0338_019:0615c09": "名善來也所以如來所命五百聲聞諸大菩薩皆",
    "X18n0338_019:0615c10": "不敢恭命來問疾者為有如此非善來之事也命",
    "X18n0338_019:0615c11": "文殊無此非善來事即是圓教大士本迹與淨名",
    "X18n0338_019:0615c12": "齊量自知與時眾有問疾扣擊之緣故將領大眾",
    "X18n0338_019:0615c13": "如象王領群出圍同來入毗耶離淨名方丈室內",
    "X18n0338_019:0615c14": "宣旨問疾是則為時眾作入不思議之良緣見淨",
    "X18n0338_019:0615c15": "土生淨剎成就佛國土之行故來問疾是真善來",
    "X18n0338_019:0615c16": "淨名懸鑒故歎言善來也。",
    "X18n0338_019:0615c17": "不來相而來不見相而見。",
    "X18n0338_019:0615c18": "此是二釋嘆也有師解云真諦無來相俗諦有來",
    "X18n0338_019:0615c19": "故言不來相而來也若爾者淨名亦應歎二乘也",
    "X18n0338_019:0615c20": "又師言法身無來相應身有來故言不來相而來",
    "X18n0338_019:0615c21": "若爾者淨名皆應嘆諸菩薩也又師云若來是來",
    "X18n0338_019:0615c22": "來即是自性來若言來是不來來即是假來假來",
    "X18n0338_019:0615c23": "非來即是不來相而來也今言來是來來是自性",
    "X18n0338_019:0615c24": "來者來是不來來即是佗性來淨名豈得嘆也今",
    "X18n0338_019:0616a01": "言淨名所以嘆文殊言善來者若以來相而來則",
    "X18n0338_019:0616a02": "非善來今文殊以不來相而來故嘆言善來所言",
    "X18n0338_019:0616a03": "以來相而來非善來者諸凡夫來問疾者皆有愛",
    "X18n0338_019:0616a04": "見此是取相而來非不來相而來若諸聲聞弟子",
    "X18n0338_019:0616a05": "破俗入真而來此是曲逕取偏真之相非不來相",
    "X18n0338_019:0616a06": "而來也若三藏教菩薩伏結而來相惑未斷此非",
    "X18n0338_019:0616a07": "不來相而來也若通教菩薩從體假見真入見地",
    "X18n0338_019:0616a08": "乃至羅漢辟支佛地入菩薩位而來此是取二諦",
    "X18n0338_019:0616a09": "相而來非不來相而來也若別教菩薩從初發心",
    "X18n0338_019:0616a10": "歷別觀三諦入初地而來此是依三諦相而來非",
    "X18n0338_019:0616a11": "不來相而來也若圓教知四不可說即不見一切",
    "X18n0338_019:0616a12": "相而能觀中道雙照二諦自然流入薩婆若海化",
    "X18n0338_019:0616a13": "法界眾生欲同來入常寂光土是為不來相而來",
    "X18n0338_019:0616a14": "此乃合如來命章說淨土義亦稱可淨名之懷但",
    "X18n0338_019:0616a15": "諸圓教菩薩與此時眾無有問疾之緣豈敢恭如",
    "X18n0338_019:0616a16": "來旨而來問疾闕此一義故不敢為問疾之人淨",
    "X18n0338_019:0616a17": "名所不稱嘆今文殊師利從初發心知四不可說",
    "X18n0338_019:0616a18": "無有權實自行化佗之來相故言不來相而來者",
    "X18n0338_019:0616a19": "而能道觀雙流而權而實自行化佗心心寂滅自",
    "X18n0338_019:0616a20": "然流入薩婆若海來齊淨名本迹之德故言而來",
    "X18n0338_019:0616a21": "也又知此諸時眾皆是四不可說今有因緣故見",
    "X18n0338_019:0616a22": "其可說權來故將領而來入室當聞不思議解脫",
    "X18n0338_019:0616a23": "淨佛國土之說皆獲大利故淨名釋嘆言不來相",
    "X18n0338_019:0616a24": "而來也經言不見相而見者此亦是釋歎善來義",
    "X18n0338_019:0616b01": "也以文殊不來相而來入室既至以不見相而見",
    "X18n0338_019:0616b02": "空室以疾而臥即知表欲闡揚淨國之教不思議",
    "X18n0338_019:0616b03": "三德解脫之玅道則縣相得意稱可淨名之懷所",
    "X18n0338_019:0616b04": "以歎也所言不見相而見者以對見相而見此非",
    "X18n0338_019:0616b05": "善來故說不見相而見為善來也所以然者若諸",
    "X18n0338_019:0616b06": "凡夫但有肉眼天眼見世諦因緣麤細相即是見",
    "X18n0338_019:0616b07": "相見也若諸聲聞弟子但有三眼肉眼天眼見因",
    "X18n0338_019:0616b08": "緣真諦麤細相慧眼見因緣真諦相即是見二諦",
    "X18n0338_019:0616b09": "相而見也若三藏教菩薩既未證真斷結則不見",
    "X18n0338_019:0616b10": "真諦相但有肉眼天眼見世諦麤細相即是見相",
    "X18n0338_019:0616b11": "見也若通教菩薩亦但得三眼見二諦如幻化相",
    "X18n0338_019:0616b12": "亦是見相見也若別教菩薩得四眼三眼見如前",
    "X18n0338_019:0616b13": "別得法眼見界內界外恒沙佛法無量四諦之理",
    "X18n0338_019:0616b14": "即是見相見若圓教菩薩位十住雖有肉眼名為",
    "X18n0338_019:0616b15": "佛眼相似圓見法界法界相惑未除猶名見相見",
    "X18n0338_019:0616b16": "若入初發心住發真無漏即五眼圓開雖得五眼",
    "X18n0338_019:0616b17": "知四不可說不見有三聚眾生即是不見相而圓",
    "X18n0338_019:0616b18": "見法界此見不見相而見也乃至玅覺亦如是今",
    "X18n0338_019:0616b19": "文本迹五眼與淨名齊淨名非相而現相有表文",
    "X18n0338_019:0616b20": "殊以不見相而見淨名現相表說佛國因果不思",
    "X18n0338_019:0616b21": "議三德解脫此意懸與淨名冥合故稱歎也問曰",
    "X18n0338_019:0616b22": "來之與見有何殊別答曰來是一心三智見是五",
    "X18n0338_019:0616b23": "眼法華經云為令眾生開佛知見又云如來知見",
    "X18n0338_019:0616b24": "廣大無量即其義也復次圓教菩薩從發心住知",
    "X18n0338_019:0616c01": "四不可說得一心三智五眼將果望因心心寂滅",
    "X18n0338_019:0616c02": "自然流入妙覺大海故言不來相而來五眼轉轉",
    "X18n0338_019:0616c03": "分明至果圓見法界故云不見相而見也。",
    "X18n0338_019:0616c04": "文殊師利言如是居士若來已更不來若去已更不",
    "X18n0338_019:0616c05": "去所以者何來者無所從來去者無所至所可見者",
    "X18n0338_019:0616c06": "更不可見。",
    "X18n0338_019:0616c07": "此是四明文殊印可述成也如是居士者前居士",
    "X18n0338_019:0616c08": "懸歎善來今文殊懸印如是智人能知智如蛇知",
    "X18n0338_019:0616c09": "蛇足也就此為二一文殊領解即印可述成二釋",
    "X18n0338_019:0616c10": "述成也一印可述成者文殊言如是居士此是正",
    "X18n0338_019:0616c11": "印可若來已更不來三句即是述成大士之言也",
    "X18n0338_019:0616c12": "若來已更不來者此述成前善來對非善來也所",
    "X18n0338_019:0616c13": "以然者只以前五種行人以來相來此非善來故",
    "X18n0338_019:0616c14": "來已可有更來之義如凡夫外道修禪至非想還",
    "X18n0338_019:0616c15": "墮三塗如是輪迴即是來已更來若二乘修道來",
    "X18n0338_019:0616c16": "出三界過三百由旬即住化城涅槃若滅化城即",
    "X18n0338_019:0616c17": "須更來寶所是則來已復來也三藏教菩薩發心",
    "X18n0338_019:0616c18": "欲求佛果行六度而來非好來來不至玅覺若聞",
    "X18n0338_019:0616c19": "通教即須發菩提心改心觀從觀無生而來是則",
    "X18n0338_019:0616c20": "來已復來也若通教菩薩來求玅覺若聞別教改",
    "X18n0338_019:0616c21": "心觀從別觀而來是則來已復來若別教菩薩修",
    "X18n0338_019:0616c22": "別相三觀來求玅覺猶是江河回曲若聞圓教即",
    "X18n0338_019:0616c23": "須改心改觀從圓教而來是則來已復來也此等",
    "X18n0338_019:0616c24": "皆是來已復來也今圓教菩薩正觀中道法界發",
    "X18n0338_019:0617a01": "軫無僻終不中道改心易觀即是金沙大河直入",
    "X18n0338_019:0617a02": "西海故來已不更來也復次若圓教初心中心菩",
    "X18n0338_019:0617a03": "薩雖從直道而來無有改心改觀之事但來未至",
    "X18n0338_019:0617a04": "果猶有來義文殊淨名皆至極地來已則無更來",
    "X18n0338_019:0617a05": "之義故言若來已更不來也此述成釋嘆不來相",
    "X18n0338_019:0617a06": "而來也文殊云去已更不去者此重述成來義也",
    "X18n0338_019:0617a07": "亦約五人雖去以去相去非是善去此則去已猶",
    "X18n0338_019:0617a08": "應更去若依圓教發心正觀中道一去則無復更",
    "X18n0338_019:0617a09": "改心改觀更去之理故言若去已更不去也此之",
    "X18n0338_019:0617a10": "二語是一體義異轉名目耳若以果望因即是從",
    "X18n0338_019:0617a11": "於因來故言智度大道佛從來將因望果即是去",
    "X18n0338_019:0617a12": "義故大品經云是乘從三界中來出到薩婆若中",
    "X18n0338_019:0617a13": "住又大智論云眾聖如是來佛亦如是來眾聖如",
    "X18n0338_019:0617a14": "是去佛亦如是去也如淨名空室文殊入名為來",
    "X18n0338_019:0617a15": "受佛旨往問疾即名為去也文殊為淨名說來故",
    "X18n0338_019:0617a16": "更以去義述成也文殊言若見已更不見此述不",
    "X18n0338_019:0617a17": "見相而見也不可見而見者見其空室現疾表果",
    "X18n0338_019:0617a18": "地依正也若過此所表更無淨土法身之可見此",
    "X18n0338_019:0617a19": "語成佛國義若引眾生來入見淨土法身過此更",
    "X18n0338_019:0617a20": "無可見故言若見已更不見也復次如世人肉眼",
    "X18n0338_019:0617a21": "見麤色不能見細色此是色非究竟見若更修天",
    "X18n0338_019:0617a22": "眼則更見細色天眼雖見細色不能見真若二乘",
    "X18n0338_019:0617a23": "通教菩薩修得慧眼即便見真慧眼雖見真不能",
    "X18n0338_019:0617a24": "見藥病之法別教菩薩修法眼即更見差別之法",
    "X18n0338_019:0617b01": "法眼雖見法不能圓見三諦一切法一切法入一",
    "X18n0338_019:0617b02": "法一法具一切法圓教菩薩若得佛眼即能圓見",
    "X18n0338_019:0617b03": "法界乃至窮源極底與虗空等若過佛眼所見更",
    "X18n0338_019:0617b04": "無可見故言若見已更不見也經言所以者何來",
    "X18n0338_019:0617b05": "者無所從來去者無所至所可見者更不可見此",
    "X18n0338_019:0617b06": "是二明文殊釋述成意所言來者無所從來者此",
    "X18n0338_019:0617b07": "釋若來已更不來四不可說即是平等法界諸佛",
    "X18n0338_019:0617b08": "所不能行此無有來相約此說來即是無所從來",
    "X18n0338_019:0617b09": "義述成不來而來也經言去者無所至者四不可",
    "X18n0338_019:0617b10": "說即是平等真法界諸佛所不能到故說去者無",
    "X18n0338_019:0617b11": "所至重述成不來相而來來無所到也文殊言所",
    "X18n0338_019:0617b12": "可見者更不可見者四不可說平等真法界中無",
    "X18n0338_019:0617b13": "所可見而言見者佛眼見極更無可見即是釋上",
    "X18n0338_019:0617b14": "述不見相而見也。",
    "X18n0338_019:0617b16": "維摩羅詰經文疏卷第十九"
}