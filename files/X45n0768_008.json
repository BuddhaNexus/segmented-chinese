{
    "X45n0768_008:0673a03": "大乘起信論疏筆削記會閱卷第八",
    "X45n0768_008:0673a05": "唐　西京太原沙門　法藏　述疏",
    "X45n0768_008:0673a06": "　　終南草堂沙門　宗密　錄註",
    "X45n0768_008:0673a07": "宋　秀州長水沙門　子璿　修記",
    "X45n0768_008:0673a08": "清　錢塘慈雲沙門　續法　會編",
    "X45n0768_008:0673a09": "　　順天府府丞　戴京曾　閱定",
    "X45n0768_008:0673a10": "△二別解一用大(二)。初總明。二別釋。初總明(二)。",
    "X45n0768_008:0673a11": "初對果舉因。二牒因顯果。初對果舉因(三)。初舉",
    "X45n0768_008:0673a12": "本正行。二舉本大願。三舉大方便。初舉本正行。",
    "X45n0768_008:0673a13": "【記】正行。慈悲波羅蜜等行也。",
    "X45n0768_008:0673a14": "復次真如用者。所謂諸佛如來。本在因地發大慈悲。",
    "X45n0768_008:0673a15": "修諸波羅蜜。攝化眾生。",
    "X45n0768_008:0673a16": "【記】初句。牒前以標起也。所謂下。依義以解釋也。本",
    "X45n0768_008:0673a17": "在因地等者。為菩薩時。所行諸行。以慈悲為本也。",
    "X45n0768_008:0673a18": "攝化眾生者。無不先以利他為首也。波羅蜜者。謂",
    "X45n0768_008:0673a19": "以諸度。攝令附己。化令從善也。以布施攝貧窮持",
    "X45n0768_008:0673a20": "戒攝毀禁等。此通二利故。維摩經云。資財無量。攝",
    "X45n0768_008:0673a21": "諸貧民。奉戒清淨。攝諸毀禁。以忍調行。攝諸恚怒。",
    "X45n0768_008:0673a22": "以大精進。攝諸懈怠。一心禪定。攝諸亂意。以決定",
    "X45n0768_008:0673a23": "慧。攝諸無智。",
    "X45n0768_008:0673a24": "△二舉本大願。",
    "X45n0768_008:0673b01": "立大誓願。盡欲度脫。等眾生界。亦不限劫數。盡於未",
    "X45n0768_008:0673b02": "來。",
    "X45n0768_008:0673b03": "【疏】盡欲度脫者。廣大心也。不限劫數者。長時心也。",
    "X45n0768_008:0673b04": "【記】廣大心者。即四弘中中生無邊誓願度。亦同金",
    "X45n0768_008:0673b05": "剛中佛令發菩提心人。普度四生九類。彌勒所釋。",
    "X45n0768_008:0673b06": "亦云廣大心長時心者。此同華嚴行願經說。眾生",
    "X45n0768_008:0673b07": "界盡。我行方盡。以眾生界無有盡故。我此行願。亦",
    "X45n0768_008:0673b08": "無有盡。上則約處橫說。故云等眾生界。此則約時",
    "X45n0768_008:0673b09": "豎論。故云盡於未來。",
    "X45n0768_008:0673b10": "△三舉大方便。",
    "X45n0768_008:0673b11": "【疏】謂舉悲智大方便也。",
    "X45n0768_008:0673b12": "以取一切眾生。如己身故。而亦不取眾生相。此以何",
    "X45n0768_008:0673b13": "義。謂如實知一切眾生。及與己身。真如平等。無別異",
    "X45n0768_008:0673b14": "故。",
    "X45n0768_008:0673b15": "【疏】如己身者。悲深也。不取相者。智深也。兼上。亦即",
    "X45n0768_008:0673b16": "不顛倒心。亦可釋前長時所以。何義者。徵悲智深",
    "X45n0768_008:0673b17": "之所以也。謂如實下。依真如門答以顯深也。",
    "X45n0768_008:0673b18": "【記】悲深者。直見眾生如父母等。亦不但見如同己",
    "X45n0768_008:0673b19": "身。方為至深。智深者。了唯心故。知諸眾生。本無性",
    "X45n0768_008:0673b20": "故。元無念故。舊來涅槃。不待滅故。小乘權教。不能",
    "X45n0768_008:0673b21": "亡此相者。葢緣智淺。今實教菩薩反之。故云深也。",
    "X45n0768_008:0673b22": "兼上。謂兼悲深不顛倒者。眾生本與己同。同皆無",
    "X45n0768_008:0673b23": "相。故見異相。即成顛倒。今皆反此也。長時所以者。",
    "X45n0768_008:0673b24": "兼釋廣大所以。疏文之闕略也。若不能了同己身",
    "X45n0768_008:0673c01": "亡其相者。豈能如此普度永度耶。徵所以者。意云。",
    "X45n0768_008:0673c02": "以何義故。得如己身而又不取眾生相耶。依真如",
    "X45n0768_008:0673c03": "等者。以此門中。顯一切法皆即真故。皆同如故。故",
    "X45n0768_008:0673c04": "得彼身我身。平等無二。豈不愍之而欲度耶。又既",
    "X45n0768_008:0673c05": "同一真。皆悉無相。誰為能度。誰為所度。故不取其",
    "X45n0768_008:0673c06": "眾生之相。亦可以取兩句。釋上廣長所以。而亦句。",
    "X45n0768_008:0673c07": "舉本大方便智。此以下。徵釋不取相之所以。",
    "X45n0768_008:0673c08": "△二牒因顯果。",
    "X45n0768_008:0673c09": "以有如是大方便智。除滅無明。見本法身。自然而有",
    "X45n0768_008:0673c10": "不思議業。種種之用。即與真如等。遍一切處。又亦無",
    "X45n0768_008:0673c11": "有用相可得。何以故。謂諸佛如來。唯是法身智相之",
    "X45n0768_008:0673c12": "身。第一義諦。無有世諦境界。離於施作。但隨眾生見",
    "X45n0768_008:0673c13": "聞得益。故說為用。",
    "X45n0768_008:0673c14": "【疏】以有下。一。牒前因。除滅下。二。自利果。自然下。三。",
    "X45n0768_008:0673c15": "正顯用。即利他果。於中三。一。明業用甚深。非待作",
    "X45n0768_008:0673c16": "意。名自然業。如攝論云。如摩尼天鼓。無思成自事",
    "X45n0768_008:0673c17": "等。即與下。二。顯用廣大。稱理之用故。又亦下三。用",
    "X45n0768_008:0673c18": "而常寂也。於中先正顯。何以句。次。徵難。佛具三身。",
    "X45n0768_008:0673c19": "何以乃云無有用相。謂諸佛下。三。釋通。若廢機感",
    "X45n0768_008:0673c20": "論。如來唯是妙理本智。更無應化世諦生滅等相。",
    "X45n0768_008:0673c21": "但隨緣起用。用即無用。如波即水。故用恒寂也。涅",
    "X45n0768_008:0673c22": "槃經云。吾今此身。即是法身等。梁攝論云。唯如如",
    "X45n0768_008:0673c23": "及如如智獨存。名為法身。但隨下。雖真理妙智。本",
    "X45n0768_008:0673c24": "來常湛。而隨機感。益用無邊。即寂而恒用也。",
    "X45n0768_008:0674a01": "【記】方便智者。說有通別。通者。方便即智。復有二義。",
    "X45n0768_008:0674a02": "一者。謂隨順出離之智。皆方便故。此通金剛無間",
    "X45n0768_008:0674a03": "已下。不唯地前。故十地位後。名為滿足方便。圓覺",
    "X45n0768_008:0674a04": "亦云。雖有多方便。皆名隨順智。二者。此智是大悲",
    "X45n0768_008:0674a05": "之方便故。若無智為方便。則非大悲。墮愛見故。故",
    "X45n0768_008:0674a06": "前說眾生而不取眾生相。疏中釋為智深也。然有",
    "X45n0768_008:0674a07": "因智而起悲。知物同己。方欲度故。或因悲而起智。",
    "X45n0768_008:0674a08": "不知所以裁之。學方便故。兩說兼通。別者。證真名",
    "X45n0768_008:0674a09": "智。涉俗為方便。即根後之異名也。謂斷根本無明。",
    "X45n0768_008:0674a10": "見法身。是智之功。起不思議業。化利羣生。是方便",
    "X45n0768_008:0674a11": "力也。今此通別兼具。自利果者。同於智淨相也。果",
    "X45n0768_008:0674a12": "位法身。即是因中本覺。舉因顯果。故云見本法身。",
    "X45n0768_008:0674a13": "前舉果顯因。則云依法身。說本覺。與此互相顯也。",
    "X45n0768_008:0674a14": "不思議業相。微妙難解。心言罔及。故云業用甚深。",
    "X45n0768_008:0674a15": "不用先謀而後起化。故曰非待作意。攝論等者。具",
    "X45n0768_008:0674a16": "云。若佛果是無分別智所顯。離分別者。諸佛何得",
    "X45n0768_008:0674a17": "依眾生作利益事。如理不顛倒。無功用作事。故重",
    "X45n0768_008:0674a18": "說偈曰。如摩尼天鼓。無思成自事。如此不分別。種",
    "X45n0768_008:0674a19": "種佛事成。此顯如來三業。皆無功用而作。俱不思",
    "X45n0768_008:0674a20": "議。摩尼。梵語。此云離垢。亦云增長。舊云如意。此喻",
    "X45n0768_008:0674a21": "如來身意二業。若隨其所對。現像不同。即喻佛身",
    "X45n0768_008:0674a22": "業。若隨人所須。出種種物。即喻佛意業也。天鼓。即",
    "X45n0768_008:0674a23": "天帝所有。修羅軍來。其鼓音中。自然出聲。則言賊",
    "X45n0768_008:0674a24": "來。去言賊去。喻佛口業也。此之二物。雖有其用而",
    "X45n0768_008:0674b01": "無思慮。故可喻佛自然之三業爾。成自事者。現像",
    "X45n0768_008:0674b02": "發聲。各隨其用。而辦事業。亦可取珠鼓自事。但喻",
    "X45n0768_008:0674b03": "身口。皆無思慮。同喻意業也。稱理用者。以即體之",
    "X45n0768_008:0674b04": "用。體遍用亦遍。俱無有方所。故遍一切處。若不然",
    "X45n0768_008:0674b05": "者。豈曰真如用耶。又亦無相相者。前無所化眾生",
    "X45n0768_008:0674b06": "相。此無能化應用相。望於前文。故云又亦。用常寂",
    "X45n0768_008:0674b07": "者。無用之用。用即無用故。雖現種種身。不動真實",
    "X45n0768_008:0674b08": "際。雖說種種法。常住無言理。徵中三身者。言雖通",
    "X45n0768_008:0674b09": "舉。意責化身。化身是用相故。三釋通中。分二段。初。",
    "X45n0768_008:0674b10": "約理智以明無用。是用即無用也。法身。即法性身。",
    "X45n0768_008:0674b11": "下云。法身無有彼此色相。智相身。即智身。下云。色",
    "X45n0768_008:0674b12": "體無形。說名智身。又以此二身合之。即為真身也。",
    "X45n0768_008:0674b13": "以理智無二故。此則約二身以顯體寂也。第一等",
    "X45n0768_008:0674b14": "者。約二諦以揀用無也。意明是無相故。非世諦也。",
    "X45n0768_008:0674b15": "是無為故。離施作也。廢機者。不對眾生說也。妙理。",
    "X45n0768_008:0674b16": "即法身。本智。即智身。凡是有相。皆屬世諦。以從機",
    "X45n0768_008:0674b17": "感緣所生故。今既廢機。故云更無。但隨等者。有感",
    "X45n0768_008:0674b18": "斯應也。既逐緣生。緣無自性。用則常寂。故云無用。",
    "X45n0768_008:0674b19": "此有二義。一者。屬因言無用。因即悲智。然有親疎。",
    "X45n0768_008:0674b20": "疎即是智。親即是悲。依智起悲故。故論云。從後得",
    "X45n0768_008:0674b21": "智。流出大悲心。若無其因。化終不起。如二乘無悲。",
    "X45n0768_008:0674b22": "凡夫無智。何有化耶。二者。屬緣言無用。即根熟眾",
    "X45n0768_008:0674b23": "生。若無其緣。化亦不起。以十方土中。有無佛世故。",
    "X45n0768_008:0674b24": "斯則二義相須因緣具足。乃得成辦。既屬因緣。何",
    "X45n0768_008:0674c01": "有化體而可得耶。如波下喻。故用下合。寂。即體也",
    "X45n0768_008:0674c02": "故還源觀云。用則波騰鼎沸。全真體以運行。體則",
    "X45n0768_008:0674c03": "鏡靜川澄。舉隨緣而會寂。涅槃下。引證。此身者。化",
    "X45n0768_008:0674c04": "身也。等者。彼文具云。吾今此身。即是常身法身。金",
    "X45n0768_008:0674c05": "剛不壞之身。以三身皆有常義。故復言法有以揀",
    "X45n0768_008:0674c06": "濫也。恐人不曉法身之相。故乃舉喻。猶若金剛不",
    "X45n0768_008:0674c07": "可壞也。如如。即法身。智。即報身。獨存者。法報合故。",
    "X45n0768_008:0674c08": "重牒如如。表無二故。名法身者。攝智歸如。約本立",
    "X45n0768_008:0674c09": "稱。然涅槃即攝用歸體。攝論即直顯真身。雖言說",
    "X45n0768_008:0674c10": "不同。而義意不異。但隨等者。二隨機感以明有用。",
    "X45n0768_008:0674c11": "誠無用之用也。雖真下。經云。佛真法身。猶若虗空。",
    "X45n0768_008:0674c12": "應物現形。如水中月。寂而常用。斯之謂也。",
    "X45n0768_008:0674c13": "△二別釋(二)。初標徵。二釋義。初標徵。",
    "X45n0768_008:0674c14": "此用有二種。云何為二。",
    "X45n0768_008:0674c15": "【疏】有二標也。云何徵也。",
    "X45n0768_008:0674c16": "△二釋義(二)。初正顯用相。二問答除疑。初正顯",
    "X45n0768_008:0674c17": "用相(二)。先直顯其用。次重牒分別。先直顯其用",
    "X45n0768_008:0674c18": "(二)。初應身。二報身。初應身(二)。初約識舉人。二釋",
    "X45n0768_008:0674c19": "其所以。初約識舉人。",
    "X45n0768_008:0674c20": "一者。依分別事識。凡夫二乘心所見者。名為應身。",
    "X45n0768_008:0674c21": "【疏】一下。凡夫二乘。不知唯識。計有外塵。即是分別",
    "X45n0768_008:0674c22": "事識義。今見佛身。亦謂心外。順彼事識分別計度。",
    "X45n0768_008:0674c23": "故說依分別事識見也。亦可此人。雖覺六識。不知",
    "X45n0768_008:0674c24": "彼七八識。故但云依事識也。名應身者。依此麤識",
    "X45n0768_008:0675a01": "分別。但見應化麤相。不見報身細相。",
    "X45n0768_008:0675a02": "【記】依分別句。約識也。凡夫下舉人中。先。舉能見人",
    "X45n0768_008:0675a03": "心名為句次。舉所見人身。亦可依下。辨能見。名句",
    "X45n0768_008:0675a04": "明所見。疏中凡夫下。初明凡夫等雖知七八但順",
    "X45n0768_008:0675a05": "事識。又二。先通明不知諸法唯識。凡夫。即十信已",
    "X45n0768_008:0675a06": "還一切凡夫也。信位。雅信真如。已知唯識。然其事",
    "X45n0768_008:0675a07": "識。麤顯猛利。任運分別心外法也。不知等者。謂不",
    "X45n0768_008:0675a08": "知法唯識現。即是依順事識義也。今見下次別明",
    "X45n0768_008:0675a09": "不知佛身唯心。法通染淨諸境。佛則屬於淨境。亦",
    "X45n0768_008:0675a10": "謂外有。迷唯現心也。亦可下後。明二乘等唯覺六",
    "X45n0768_008:0675a11": "識不知七八。二乘迷於本識故。是則前以事識為",
    "X45n0768_008:0675a12": "所依。今以事識為所覺。言所覺者。但能知有。非謂",
    "X45n0768_008:0675a13": "覺斷。既唯覺事識。故不依七八也。依此麤識等者。",
    "X45n0768_008:0675a14": "其猶明鏡對質。現像不同。豈有質陋而像美耶。斯",
    "X45n0768_008:0675a15": "則妍媸在質而鏡無好惡。應身之目。由此而立。",
    "X45n0768_008:0675a16": "△二釋其所以。",
    "X45n0768_008:0675a17": "以不知轉識現故。見從外來。取色分齊。不能盡知故。",
    "X45n0768_008:0675a18": "【疏】釋上見麤所以也。不知識現者。迷於唯心。取色",
    "X45n0768_008:0675a19": "分齊者。不達即色是心。無有分齊。",
    "X45n0768_008:0675a20": "【記】先略消論文也。不達者。色自心生。本無其體。元",
    "X45n0768_008:0675a21": "是自心。心無分齊。故令色等。亦無分齊。今凡夫二",
    "X45n0768_008:0675a22": "乘。不達此義。見從外來。故作分齊而取也。",
    "X45n0768_008:0675a23": "【疏】問。佛身何故唯眾生識耶。答。眾生真心。與諸佛",
    "X45n0768_008:0675a24": "體。平等無二。但眾生迷自真理。起於妄念。是時真",
    "X45n0768_008:0675b01": "如。但現染相。不顯其用。以彼本覺內熏妄心。故有",
    "X45n0768_008:0675b02": "厭求。有厭求故。其用即現。厭求劣故。用相即麤。厭",
    "X45n0768_008:0675b03": "求漸增。用亦漸細。如是漸漸。乃至心源。無明既盡。",
    "X45n0768_008:0675b04": "厭求都息。始覺同本。用還歸體。平等平等。無二無",
    "X45n0768_008:0675b05": "別。未至心源已還。用於識中。隨根顯現。故云識中",
    "X45n0768_008:0675b06": "現也。",
    "X45n0768_008:0675b07": "【記】次。廣陳問答也。通有十四。初。佛身凡識不分難。",
    "X45n0768_008:0675b08": "眾生識者。以論云。不知轉識現故。意明佛身。是轉",
    "X45n0768_008:0675b09": "識所現。而凡小不知。今問意云。轉識有漏。屬於眾",
    "X45n0768_008:0675b10": "生。應身無漏。自屬於佛。何故淨身。唯茲染識。豈非",
    "X45n0768_008:0675b11": "凡聖染淨不分耶。答眾生下。二。源同派異迷悟答。",
    "X45n0768_008:0675b12": "眾生至無二者。標本也。眾生是妄。以對於妄。故言",
    "X45n0768_008:0675b13": "真心。諸佛是相。以對於相。故云其體。平等者。顯無",
    "X45n0768_008:0675b14": "增減。無二者。一體不分。謂眾生真心。即是諸佛之",
    "X45n0768_008:0675b15": "體。無有增減。不分二別。但眾生下。釋未顯用也。以",
    "X45n0768_008:0675b16": "無明有力。遂令真如體隱。但現染法。起於九相。真",
    "X45n0768_008:0675b17": "既無力。故不能現應身淨用。如水為風所擊。但起",
    "X45n0768_008:0675b18": "波而不能現像也。以彼下。出用顯所以也。內熏妄",
    "X45n0768_008:0675b19": "心者。如前文云。以有真如法故。即熏習無明。令其",
    "X45n0768_008:0675b20": "妄心。厭生死苦。樂求涅槃等。今文通說。故云熏妄",
    "X45n0768_008:0675b21": "心。厭求劣者。凡夫二乘。雖有厭求。而未能起勇猛",
    "X45n0768_008:0675b22": "精進。唯心廣大觀行。故所現用。但是應身。麤而且",
    "X45n0768_008:0675b23": "顯。厭求增者。三賢已上。乃至十地。所見報身。漸漸",
    "X45n0768_008:0675b24": "微細。以隨厭求增勝現故。厭求息者。無明盡故。所",
    "X45n0768_008:0675c01": "證窮故。始覺等者。無妄可斷。故始覺同本覺。無生",
    "X45n0768_008:0675c02": "可度。故化身歸法身。平等者。始本平等。真應平等。",
    "X45n0768_008:0675c03": "故再言之。無二無別。亦復如是。未至下。結答。既佛",
    "X45n0768_008:0675c04": "身麤細。皆由欣厭勝劣。此不亦唯識之義耶。是故",
    "X45n0768_008:0675c05": "論云轉識現也。",
    "X45n0768_008:0675c06": "【疏】問。若據此義。用從真起。何故說言轉識現耶。答。",
    "X45n0768_008:0675c07": "轉識。即是黎耶中轉相。依此轉相。方起現識。現諸",
    "X45n0768_008:0675c08": "境界。此識即是真妄和合。若隨流生死。即妄有功",
    "X45n0768_008:0675c09": "能。妄雖有功。離真不立。若反流出纏。真有功能。真",
    "X45n0768_008:0675c10": "雖有功。離妄不顯。故就緣起和合識中。說其用耳。",
    "X45n0768_008:0675c11": "【記】三。真起識現相違難。意云。上說隨流迷真。故不",
    "X45n0768_008:0675c12": "起用。反流悟理。是故起用。當知此用。是從真起。何",
    "X45n0768_008:0675c13": "得論言轉識所現。答轉識下。四。隨流反流相資答。",
    "X45n0768_008:0675c14": "依此等者。論云。以依能見故。境界妄現。此識等者。",
    "X45n0768_008:0675c15": "轉識是真心隨流所成。性相不離。故云和合。和合。",
    "X45n0768_008:0675c16": "即黎耶識也。離真不立者。妄必依真。如波依水。故",
    "X45n0768_008:0675c17": "論云。一切心識之相。皆是無明。無明之相。不離覺",
    "X45n0768_008:0675c18": "性。又依覺故迷。若離覺性。則無不覺。離妄不顯者。",
    "X45n0768_008:0675c19": "以用不自起。必假於緣。此有二義。一。約自體說。謂",
    "X45n0768_008:0675c20": "眾生本有真如。是用之體。若無妄心為所熏緣。而",
    "X45n0768_008:0675c21": "此真用。莫之能起。起之何為。以有妄心為所熏故。",
    "X45n0768_008:0675c22": "即顯真心有其功力。令其厭求。漸於自識而現用",
    "X45n0768_008:0675c23": "相也。二。約佛體說。謂佛應化之用。若非眾生為緣。",
    "X45n0768_008:0675c24": "亦無由起。起亦無用。彼此推之。誠由妄也。若離於",
    "X45n0768_008:0676a01": "妄。實無用相。故真如門。唯顯自體。及至果海。亦泯",
    "X45n0768_008:0676a02": "同一覺。故下文云。無有彼此色相迭相見也。次前",
    "X45n0768_008:0676a03": "疏云。用還歸體。平等無二。故就等者。如淨眼人。不",
    "X45n0768_008:0676a04": "見空華。全失明者。亦不見華。患熱翳者。乃見空華",
    "X45n0768_008:0676a05": "故華嚴云。如翳眼所觀。非內亦非外。世間見諸佛",
    "X45n0768_008:0676a06": "應知亦如是。",
    "X45n0768_008:0676a07": "【疏】問。若據此義。乃是眾生自心中真如之用。云何",
    "X45n0768_008:0676a08": "說言佛報化耶。答。眾生真心。即諸佛體。更無差別",
    "X45n0768_008:0676a09": "故。華經嚴云。若人欲了知。三世一切佛。應觀法界",
    "X45n0768_008:0676a10": "性。一切唯心造。又不增不減經云。法身即是眾生。",
    "X45n0768_008:0676a11": "眾生即是法身。法身與眾生。義一而名異。既從法",
    "X45n0768_008:0676a12": "身。起報化用。何得不是眾生真心耶。",
    "X45n0768_008:0676a13": "【記】五。心佛外佛差別難。意云。若如前說真如之體。",
    "X45n0768_008:0676a14": "假於妄緣而起用者。斯則眾生自己真心麤細之",
    "X45n0768_008:0676a15": "用。何得說為他佛報化身耶。答眾生下。六。心體佛",
    "X45n0768_008:0676a16": "體無差答。意云。眾生真心。既即諸佛真體。當知眾",
    "X45n0768_008:0676a17": "生所起應化。即是諸佛應化。此即先指體同也。華",
    "X45n0768_008:0676a18": "嚴下。引證。義一者。體也。真如之體。無差別故。既從",
    "X45n0768_008:0676a19": "下。結答用同。據前答問。合云何得不是眾生真心",
    "X45n0768_008:0676a20": "之應化耶。疏文但結法身。法身即是眾生真心。故",
    "X45n0768_008:0676a21": "存略也。",
    "X45n0768_008:0676a22": "【疏】問。義若然者。眾生心佛。還自教化眾生。何故說",
    "X45n0768_008:0676a23": "言佛悲願力。答。即此真心。是佛悲願。謂無緣大悲。",
    "X45n0768_008:0676a24": "及自體無障礙化用等。即性起大用也。",
    "X45n0768_008:0676b01": "【記】七。師資義一文異難。意云。若言佛法身起用即",
    "X45n0768_008:0676b02": "眾生真心之用者。斯則自佛起用。還自教化。何故",
    "X45n0768_008:0676b03": "復言佛悲願力。熏令起用耶。答即此下。八。文異還",
    "X45n0768_008:0676b04": "同一義答。意云。佛之悲願。即是眾生真心之悲願。",
    "X45n0768_008:0676b05": "無二無別。若就佛說。名佛悲願。若就眾生說。即是",
    "X45n0768_008:0676b06": "真心之悲願也。謂無下釋成。謂真心即是悲願性",
    "X45n0768_008:0676b07": "故。性是佛體。佛體所起之用。宜名佛悲願也。猶如",
    "X45n0768_008:0676b08": "一物。本屬大家。男女各用。皆稱己有。性起者。性無",
    "X45n0768_008:0676b09": "彼此。用何成二耶。",
    "X45n0768_008:0676b10": "【疏】問。眾生既無不有心。何不早起化用。令滅無明。",
    "X45n0768_008:0676b11": "答。未有厭求故。",
    "X45n0768_008:0676b12": "【記】九。心佛不起化用難。以前云。眾生真心。即同佛",
    "X45n0768_008:0676b13": "體。諸佛應化。即是眾生用故。意云。眾生真心。無不",
    "X45n0768_008:0676b14": "皆有。何故諸佛能起化用。眾生不能起耶。答未有",
    "X45n0768_008:0676b15": "下。十。未起厭求乖用答。以彼本覺內熏妄心。有厭",
    "X45n0768_008:0676b16": "求故。其用即現。厭求不起故。但現染相。用亦不顯。",
    "X45n0768_008:0676b17": "如前第二答中所說。詳之。",
    "X45n0768_008:0676b18": "【疏】問。既先有本覺。何不早熏。令起厭求。答。無明厚",
    "X45n0768_008:0676b19": "薄不同。因緣互闕不等。此如上說。",
    "X45n0768_008:0676b20": "【記】十一。不能熏令發心難。如前所說。眾生所以能",
    "X45n0768_008:0676b21": "起厭求者。皆由本覺內熏之力。既若元有本覺。何",
    "X45n0768_008:0676b22": "不同他諸佛早熏起厭求耶。答無明下。十二。引前",
    "X45n0768_008:0676b23": "因緣互闕答。廣如前自體相熏習中問答所辨。",
    "X45n0768_008:0676b24": "【疏】問。若真心即是佛者。何故下文云。從諸波羅蜜",
    "X45n0768_008:0676c01": "等因生。答。此約本覺隨染義說。然其始覺。覺至心",
    "X45n0768_008:0676c02": "源。平等一際。有何差別。",
    "X45n0768_008:0676c03": "【記】十三。真佛何假修因難。意云。若從行生。則本未",
    "X45n0768_008:0676c04": "是佛。何得前云。眾生真心。同諸佛體。而論應化之",
    "X45n0768_008:0676c05": "身乎。答此約下。十四。因果無性同源答。意云。所言",
    "X45n0768_008:0676c06": "從行生者。但以本覺隨流成染。始覺反流成淨。故",
    "X45n0768_008:0676c07": "有行致之說。如其尅就真心。則與佛體。竟無有異。",
    "X45n0768_008:0676c08": "此則因果迷悟。悉無差別。今疏一向約始覺同本",
    "X45n0768_008:0676c09": "覺。顯無差別者。以果例因也。",
    "X45n0768_008:0676c10": "【疏】上來約終教說。若約始教說者。即以諸佛悲智",
    "X45n0768_008:0676c11": "為增上緣。眾生機感種子為因緣。故託佛本質上。",
    "X45n0768_008:0676c12": "自心變影像。故云在自識中現也。餘如瑜伽唯識",
    "X45n0768_008:0676c13": "等論中說也。",
    "X45n0768_008:0676c14": "【記】後。權實對辨。實教如上所說。若權教所明。眾生",
    "X45n0768_008:0676c15": "諸佛。互為增上緣。故在於自識而現影像。今此疏",
    "X45n0768_008:0676c16": "中。且就眾生一邊而論。故假佛悲智為增上緣。自",
    "X45n0768_008:0676c17": "識有見佛種子為因緣。托佛所現化身為本質。然",
    "X45n0768_008:0676c18": "於自識。變起影像而見於佛。唯此影像。是自識現。",
    "X45n0768_008:0676c19": "故云唯識。若彼本質。自攝歸佛識。非屬眾生。若如",
    "X45n0768_008:0676c20": "此說。還是於自識外別自有佛本質。何成一切唯",
    "X45n0768_008:0676c21": "心(此分教明眾生與諸佛。各各有唯識也)非同今疏文中所說應化。",
    "X45n0768_008:0676c22": "唯是自心所現。縱說由佛悲願。此亦自心悲願。無",
    "X45n0768_008:0676c23": "二無別(此是實教明諸佛與眾生。唯一真心也)。故今引彼對辨。要知",
    "X45n0768_008:0676c24": "權實有異也。餘如下。廣指說處。",
    "X45n0768_008:0677a01": "△二報身(三)。初約識舉人。二所見報相。三結果由",
    "X45n0768_008:0677a02": "因。初約識舉人。",
    "X45n0768_008:0677a03": "二者。依於業識。謂諸菩薩。從初發意。乃至菩薩究竟",
    "X45n0768_008:0677a04": "地。心所見者。名為報身。",
    "X45n0768_008:0677a05": "【疏】十解已去菩薩。能解唯識。無外諸塵。順業識意。",
    "X45n0768_008:0677a06": "以見佛身故。",
    "X45n0768_008:0677a07": "【記】究竟地。即第十地。非謂妙覺也。順業識者。謂業",
    "X45n0768_008:0677a08": "相展轉。現諸境界。是則境從識生。十住已去諸菩",
    "X45n0768_008:0677a09": "薩等。深達此理。依此修行。故見報身佛也。初發意",
    "X45n0768_008:0677a10": "言。即信成就發心也。亦可初信已去。名初發心。此",
    "X45n0768_008:0677a11": "中但是依三昧心所見者。即前平等緣也。",
    "X45n0768_008:0677a12": "△二所見報相。",
    "X45n0768_008:0677a13": "身有無量色。色有無量相。相有無量好。所住依果。亦",
    "X45n0768_008:0677a14": "有無量種種莊嚴。隨所示現。即無有邊。不可窮盡。離",
    "X45n0768_008:0677a15": "分齊相。隨其所應。常能住持不毀不失。",
    "X45n0768_008:0677a16": "【疏】身下。初。正報。身無分齊故。依色有相。相亦無邊。",
    "X45n0768_008:0677a17": "依相有好。好亦無盡。然相以表德。令人敬德以念",
    "X45n0768_008:0677a18": "佛。好為嚴身。令人愛樂欲親近也。所住下。後。依報。",
    "X45n0768_008:0677a19": "能依無邊。故所依土。亦復無邊。頗胝迦等殊勝之",
    "X45n0768_008:0677a20": "寶。常放光明。無礙校飾故。離分齊相者。異前化身",
    "X45n0768_008:0677a21": "分齊之色。由此菩薩。知分齊即無分齊。故一一色",
    "X45n0768_008:0677a22": "相。皆徧法界。互融無礙。自在難思故也。隨下。隨",
    "X45n0768_008:0677a23": "其業行所應感者。即皆常住。非三災等之所壞",
    "X45n0768_008:0677a24": "也。",
    "X45n0768_008:0677b01": "【記】先別明二報中。初。正。身無分齊者。無量色。即無",
    "X45n0768_008:0677b02": "分齊。故經云。如來色無盡。依色有相者。色即是身。",
    "X45n0768_008:0677b03": "依彼色身。有大相也。依相有好者。即依大相。流出",
    "X45n0768_008:0677b04": "小相。斯則身有異相。相皆妙好也。然相下。釋現相",
    "X45n0768_008:0677b05": "好意也。楷公亦云。表德名相。愜情稱好。若無功德。",
    "X45n0768_008:0677b06": "則不敬重。若不敬重。則不憶念。以念佛者。利益深",
    "X45n0768_008:0677b07": "故。故現相也。世人苟能易彼常情念世美色之心",
    "X45n0768_008:0677b08": "而念無相者。則其道可庶幾矣。然吾未見好德。如",
    "X45n0768_008:0677b09": "好色者也。悲夫。嚴身者。嚴飾佛身。令其妙好。若不",
    "X45n0768_008:0677b10": "妙好。則不愛樂。若不愛樂。則不親近。不親近故。則",
    "X45n0768_008:0677b11": "不聞法。乃至解脫。佛意在茲。故示其好。智度論云。",
    "X45n0768_008:0677b12": "醜人說妙法。聽者心不欣。肇公云。為尊形者。亦相",
    "X45n0768_008:0677b13": "好爾。豈俗飾之在心乎。所住下。二。依。能依等者。依",
    "X45n0768_008:0677b14": "正相稱。皆廣大故。以無邊功德之身。住無量莊嚴",
    "X45n0768_008:0677b15": "之土。是所宜也。莊嚴之相。具在諸經不能備引。頗",
    "X45n0768_008:0677b16": "胝迦者。此云水玉。或云水珠。隨所下。次。通明無盡。",
    "X45n0768_008:0677b17": "先。橫顯無邊。此明正報。即根根無邊。依報即塵塵",
    "X45n0768_008:0677b18": "周遍。不可窮盡者。以無有涯畔故。由此下。釋見無",
    "X45n0768_008:0677b19": "分齊所以。以菩薩順唯識理。了色唯心。無有分齊。",
    "X45n0768_008:0677b20": "由此解故。所見之相。稱彼觀心。皆徧法界。互融自",
    "X45n0768_008:0677b21": "在也。地上已去。親證此理。故無所疑。然於其中。隨",
    "X45n0768_008:0677b22": "彼智力。所見優劣淺深不同。如下論云。地前少分",
    "X45n0768_008:0677b23": "見。若得淨心。所見微妙。乃至菩薩地盡。見之究竟。",
    "X45n0768_008:0677b24": "今就通說。不分優劣。下文自知。隨其下。次。豎顯無",
    "X45n0768_008:0677c01": "窮。若常有感佛之機。佛則為之常住。苟不見者。非",
    "X45n0768_008:0677c02": "其器故。功過在機。不在於佛。如月於器。不顯現者。",
    "X45n0768_008:0677c03": "由器破故。如下即明。非三災等。水。火。風也。如次能",
    "X45n0768_008:0677c04": "壞初二三禪。且第四禪。未出三界。尚不能壞。名不",
    "X45n0768_008:0677c05": "動也。況佛之果報。出超三界。依真而住。豈可壞耶。",
    "X45n0768_008:0677c06": "故法華云。常在靈鷲山。及餘諸住處。眾生見劫盡。",
    "X45n0768_008:0677c07": "大火所燒時。我此土安隱。天人常充滿。若準華嚴",
    "X45n0768_008:0677c08": "所說。無有一法。不是毗盧遮那佛身。無有一塵。不",
    "X45n0768_008:0677c09": "是華藏世界海。今意同彼。故依正皆言無量壽等",
    "X45n0768_008:0677c10": "也。",
    "X45n0768_008:0677c11": "△三結果由因。",
    "X45n0768_008:0677c12": "【疏】結果由因以釋名也。",
    "X45n0768_008:0677c13": "【記】結果等者。意令眾生。修樂因。證樂果也。此與前",
    "X45n0768_008:0677c14": "科相次。正同華嚴四分之初二也。準地持論。十信",
    "X45n0768_008:0677c15": "種因。十住已去解方便。初地分得。八地已上。圓滿",
    "X45n0768_008:0677c16": "相續。佛地究竟。",
    "X45n0768_008:0677c17": "如是功德皆因諸波羅蜜等無漏行熏。及不思議熏",
    "X45n0768_008:0677c18": "之所成就。具足無量樂相。故說為報。",
    "X45n0768_008:0677c19": "【疏】如是依正二報。無障礙不思議事。皆因十度深",
    "X45n0768_008:0677c20": "行之熏。及本覺不思議熏。二因所成。樂相圓備。故",
    "X45n0768_008:0677c21": "名報身。",
    "X45n0768_008:0677c22": "【記】如是下。結果由因也。初一句。結上依正二果。皆",
    "X45n0768_008:0677c23": "因下。有三因。諸波羅蜜等。是緣了二因。總名資熏。",
    "X45n0768_008:0677c24": "不思議熏。是正因。習熏也。具足下。釋報身名也。以",
    "X45n0768_008:0678a01": "報是酬因為義。上之依正皆無量者。為酬因時無",
    "X45n0768_008:0678a02": "漏不思議所熏修故。",
    "X45n0768_008:0678a03": "【記】二報無障礙者。謂依正不相妨。小大互相入。根",
    "X45n0768_008:0678a04": "根塵塵。皆徧法界。互現無盡。此有六句。謂依中現",
    "X45n0768_008:0678a05": "依。依中現正。依中現依正。正亦如是。故云無礙。不",
    "X45n0768_008:0678a06": "思議事者。橫無邊際。豎無窮盡。不壞諸相。一一周",
    "X45n0768_008:0678a07": "遍。殊勝清淨。豈思議之所及乎。十度。謂施。戒。忍。進。",
    "X45n0768_008:0678a08": "定。慧。方便。願。力。智。深行者。皆順性故。如下所說。於",
    "X45n0768_008:0678a09": "真如法中。深解現前。所修離相等。二因者。生。了也。",
    "X45n0768_008:0678a10": "即緣了二因。俱名生因。正因。即了因也。但開合異",
    "X45n0768_008:0678a11": "爾。樂相等者。報既酬因。必須相稱。因修既妙。得果",
    "X45n0768_008:0678a12": "寧麤。故此樂相。名為報也。",
    "X45n0768_008:0678a13": "△次重牒分別。",
    "X45n0768_008:0678a14": "【記】重分別者。廣明前之二身。隨見差別也。",
    "X45n0768_008:0678a15": "△亦分為二。初應身。二報身。初應身。",
    "X45n0768_008:0678a16": "又為凡夫所見者。是其麤色。隨於六道。各見不同。種",
    "X45n0768_008:0678a17": "種異類。非受樂相。故說為應。",
    "X45n0768_008:0678a18": "【疏】簡凡異小。如三惡道習。見佛如黑象脚等三尺",
    "X45n0768_008:0678a19": "之身。又如提謂等。以人天位。見佛為樹神。及天神",
    "X45n0768_008:0678a20": "身等。準此。即六道眾生。並見佛不同也。皆非出世",
    "X45n0768_008:0678a21": "相。故非樂也。如二乘人等。見佛為出世。是阿羅漢",
    "X45n0768_008:0678a22": "等聖人身。",
    "X45n0768_008:0678a23": "【記】簡凡異小者。此且說凡夫一類所見。不論二乘。",
    "X45n0768_008:0678a24": "斯則十信已前異生凡夫也。黑象脚等者。觀佛三",
    "X45n0768_008:0678b01": "昧海經云。觀佛相好者。如人執鏡。照自面像。若生",
    "X45n0768_008:0678b02": "垢惡不善心者。見佛純黑。猶如炭人。釋子眾中有",
    "X45n0768_008:0678b03": "五百人。見佛色身。猶如灰人。比丘眾中有一千人。",
    "X45n0768_008:0678b04": "見佛色身。如赤上人。優婆塞眾中有十六人。見佛",
    "X45n0768_008:0678b05": "色身。如黑象脚。優婆夷眾中有二十四人。見佛色",
    "X45n0768_008:0678b06": "身。猶如聚墨。如彼經第三說。五百釋子。昔毗婆尸",
    "X45n0768_008:0678b07": "佛。像法之中。有長者子。名日月德。有五百子。不信",
    "X45n0768_008:0678b08": "佛法。同遇身病。父即教令稱三寶名。敬父教故。三",
    "X45n0768_008:0678b09": "稱未畢而各命終。以稱佛故。生四王天。天上命盡。",
    "X45n0768_008:0678b10": "以邪見因。墮大地獄。為苦所逼。憶然之教。乃稱佛",
    "X45n0768_008:0678b11": "名。以念佛故。從地獄出。生貧賤家。如是尸棄。乃至",
    "X45n0768_008:0678b12": "迦葉佛出。但聞佛名。不見佛形。以聞如是六佛名",
    "X45n0768_008:0678b13": "故。生釋種中。宿業因緣。見佛灰色。佛令稱七佛。及",
    "X45n0768_008:0678b14": "彌勒名號。并稱其父。雨淚懺悔。乃見如來金色相",
    "X45n0768_008:0678b15": "好。成阿羅漢。又有一千比丘。於然燈佛末法之中。",
    "X45n0768_008:0678b16": "出家學道。於和尚所。生不淨心。其師已是阿羅漢",
    "X45n0768_008:0678b17": "果。後諸弟子。隨壽修短。將命終時。無所依怙。師令",
    "X45n0768_008:0678b18": "一心稱然燈佛。乘茲善力。得生天上。天上壽盡。以",
    "X45n0768_008:0678b19": "前虗食信施之業。墮餓鬼中。八萬四千歲。後墮畜",
    "X45n0768_008:0678b20": "生。畜生罪畢。為貧賤人。復因前世出家力故。稱南",
    "X45n0768_008:0678b21": "無佛。以稱佛故。八千世中。常值佛世。而眼不見。乃",
    "X45n0768_008:0678b22": "至今日。遇佛釋迦。見如赤土。正長五尺。是時世尊。",
    "X45n0768_008:0678b23": "即現胸上德字。令比丘讀。讀已懺悔。見佛金色。即",
    "X45n0768_008:0678b24": "為授記。次第作佛。又優婆塞眾中有十六人。昔曾",
    "X45n0768_008:0678c01": "於閻浮提。皆作國王。隨順惡友。非法說法。墮阿鼻",
    "X45n0768_008:0678c02": "獄。由曾聞法。今得遇佛。而見世尊。如黑象脚。佛令",
    "X45n0768_008:0678c03": "懺悔。並見金色。成阿羅漢。又寶葢燈王佛像法中。",
    "X45n0768_008:0678c04": "有一比丘。入婬女舍。持鉢乞食。諸婬女等。盛滿鉢",
    "X45n0768_008:0678c05": "飯而戲之言。汝顏色可惡。猶若聚墨。身所著衣。狀",
    "X45n0768_008:0678c06": "若乞人。比丘聞已。擲鉢空中。現通而去。諸女見已。",
    "X45n0768_008:0678c07": "悔恨發願。由以施食因緣。二千劫中。常不飢渴。以",
    "X45n0768_008:0678c08": "惡口罵比丘。及淫欲因緣。故墮黑暗地獄。由前發",
    "X45n0768_008:0678c09": "願力故。今得遇佛。而見佛身。猶如聚墨。佛令懺悔。",
    "X45n0768_008:0678c10": "成阿羅漢。如是四眾。各各異見。差別不同。由自業",
    "X45n0768_008:0678c11": "故。觀佛色身優劣如是。三尺身者。即瞿師羅長者",
    "X45n0768_008:0678c12": "所見。提謂等者。佛於菩提樹下。初成正覺。提謂路",
    "X45n0768_008:0678c13": "過。以根熟故。佛力制之。車馬不進。渠謂山林神祗。",
    "X45n0768_008:0678c14": "幻作如此。遂尋見佛。謂是樹神。以偈歎問曰。容顏",
    "X45n0768_008:0678c15": "甚奇特。猶若紫金山。未審誰家子。種族是何人。未",
    "X45n0768_008:0678c16": "知何所證。因何此處居。不食來幾日。未知何所須。",
    "X45n0768_008:0678c17": "佛偈答曰。我是金輪王。聖帝族中子。厭俗如涕唾。",
    "X45n0768_008:0678c18": "出家證菩提。成道來七日。無人施我食。提謂即以",
    "X45n0768_008:0678c19": "[麩夫+少]蜜奉施。聞法得果。證須陀洹。以提謂先未識佛。",
    "X45n0768_008:0678c20": "疑為是樹神也。二乘等者。即聲聞見佛為老比丘",
    "X45n0768_008:0678c21": "相。緣覺見佛為辟支也。此亦未必是出世樂相。然",
    "X45n0768_008:0678c22": "於鹿苑說法。令其捨俗出家。證果得樂。即知先見",
    "X45n0768_008:0678c23": "佛為羅漢辟支。定信是出世聖人身。決不認作世",
    "X45n0768_008:0678c24": "俗凡夫苦報相也。",
    "X45n0768_008:0679a01": "△二報身。",
    "X45n0768_008:0679a02": "復次初發意菩薩等所見者。以深信真如法故。少分",
    "X45n0768_008:0679a03": "而見。知彼色相莊嚴等事。無來無去。離於分齊。唯依",
    "X45n0768_008:0679a04": "心現。不離真如。然此菩薩。猶自分別。以未入法身位",
    "X45n0768_008:0679a05": "故。若得淨心。所見微妙。其用轉勝。乃至菩薩地盡。見",
    "X45n0768_008:0679a06": "之究竟。若離業識。則無見相。以諸佛法身。無有彼此",
    "X45n0768_008:0679a07": "色相。迭相見故。",
    "X45n0768_008:0679a08": "【疏】十解菩薩等。依比觀門。見真如理。是相似覺。故",
    "X45n0768_008:0679a09": "云少分。異前十信。故復云深。異後真證。故但云信。",
    "X45n0768_008:0679a10": "知彼下。以見真如。異於凡小。是故得知色相等事。",
    "X45n0768_008:0679a11": "性無分齊。唯依下。釋無分齊所以也。攝論中。地上",
    "X45n0768_008:0679a12": "見報身者。彼據證之相應成就處說。今此地前菩",
    "X45n0768_008:0679a13": "薩。少分見者。以知色境界。但是識現。不離真如。即",
    "X45n0768_008:0679a14": "無分齊。故得少分見也。既非全見。故不相違。但以",
    "X45n0768_008:0679a15": "異前凡小。心外取境。見應化故。故約唯心少分明",
    "X45n0768_008:0679a16": "見。然此菩薩下。簡異地上。若得淨心下。顯於地上",
    "X45n0768_008:0679a17": "所見用相。過於地前。故云轉勝。漸漸微細。至金剛",
    "X45n0768_008:0679a18": "後心。業相都盡。用即歸體。故云見之究竟。以窮其",
    "X45n0768_008:0679a19": "源故。若離業識無見相者。要依業識。乃有轉相及",
    "X45n0768_008:0679a20": "現相故也。以諸佛下。若離業識等無明。即唯是真",
    "X45n0768_008:0679a21": "如。故佛無有彼此分別之見。",
    "X45n0768_008:0679a22": "【記】論分三。初。住上分見劣四。一。能見淺深。少分見",
    "X45n0768_008:0679a23": "者。意明少分見報身之用。由此菩薩。以深信力。入",
    "X45n0768_008:0679a24": "真如三昧。能知法界一相。所見報身。知身無有去",
    "X45n0768_008:0679b01": "來分齊之相。故後譯云。初行菩薩。見中品用。見真",
    "X45n0768_008:0679b02": "如者。由入似觀。見真理故。遂見報相。無有去來。唯",
    "X45n0768_008:0679b03": "心影現。不離真如也。知彼色相等。二。所見分齊。無",
    "X45n0768_008:0679b04": "來去者。不同凡小。見佛王宮生。雙林滅。有來去。相",
    "X45n0768_008:0679b05": "性無分齊者。知事即理。無去來相。不可分別。如像",
    "X45n0768_008:0679b06": "即鏡。無定量故。有本疏云性無分別者訛。以下文",
    "X45n0768_008:0679b07": "云。然此菩薩。猶自分別故。唯依心現等。三。釋其所",
    "X45n0768_008:0679b08": "以。唯依心者。了境唯識也。不離真者。知相即性也。",
    "X45n0768_008:0679b09": "釋無句初。正指論意。攝論下。次。牒難釋通先難。或",
    "X45n0768_008:0679b10": "問曰。準攝論說。地上菩薩。方見報身。云何今說地",
    "X45n0768_008:0679b11": "前亦見耶。故此牒之。彼據下。二。通。彼論約證相應",
    "X45n0768_008:0679b12": "說。今論說此菩薩。發直等三心。修無住等四方便。",
    "X45n0768_008:0679b13": "隨順真如。不執色相。雖非親證故。見而能信解。深",
    "X45n0768_008:0679b14": "達唯心。故見樂相。雖見樂相。亦不同地上。親見微",
    "X45n0768_008:0679b15": "妙。故前但云知彼色相。無來去等也。既非下。三。結",
    "X45n0768_008:0679b16": "會重辨。若言全見。即有相違。既言分見。足可會通。",
    "X45n0768_008:0679b17": "如疏可知。然此等。四。簡異登地。以此菩薩。雖達唯",
    "X45n0768_008:0679b18": "心。猶未覺斷事識。事識既在。分別不忘。不同地上。",
    "X45n0768_008:0679b19": "得無分別。證相應故。若得等。二。地上分見勝。淨心。",
    "X45n0768_008:0679b20": "初地名也。與證相應。過於地前。故云微妙。從於二",
    "X45n0768_008:0679b21": "地。至第十地。漸漸又細。故云轉勝。地盡者。第十地",
    "X45n0768_008:0679b22": "也。然轉勝之言。亦通能見之智。以智用勝故。所見",
    "X45n0768_008:0679b23": "勝也。漸細者。十重報相身土不同。後後勝於前前",
    "X45n0768_008:0679b24": "故。金剛後心。即解脫道。用歸體者。約能見。即始覺",
    "X45n0768_008:0679c01": "歸本覺。約所見。即報身歸法身。他受用土歸法性",
    "X45n0768_008:0679c02": "土。用既歸體。則無所見。故云究竟。反此。則未究竟。",
    "X45n0768_008:0679c03": "窮源二字。各通二義。謂斷窮妄染之源。即生相盡",
    "X45n0768_008:0679c04": "也。證窮真如之源。即法身現也。第十地中。所見報",
    "X45n0768_008:0679c05": "相。最極微細。此外更無殊勝之相。故云究竟。亦曰",
    "X45n0768_008:0679c06": "窮源。以次文云。若離業識。則無見相。故此十地。正",
    "X45n0768_008:0679c07": "是相盡證窮位也。若離下。三。究竟位無見二。初。明",
    "X45n0768_008:0679c08": "無見。以佛位中。更無報身可見之相。以離微細念",
    "X45n0768_008:0679c09": "故。唯一心在。有何可見。既無相盡。又何證窮。要依",
    "X45n0768_008:0679c10": "業識下。反顯。可知。以諸等。二。釋所以。法身無相。彼",
    "X45n0768_008:0679c11": "此念絕。一真平等。何相見之有。迭遞也。",
    "X45n0768_008:0679c12": "△二問答除疑(二)。初問。二答。初問。",
    "X45n0768_008:0679c13": "問曰。若諸佛法身。離於色相者。云何能現色相。",
    "X45n0768_008:0679c14": "【記】報應屬色。法身既離於色。云何能現報應之色。",
    "X45n0768_008:0679c15": "如虗空無色。終不能現色。此可類之。",
    "X45n0768_008:0679c16": "△二答(二)。初釋法身能現。二釋所現之色。初釋",
    "X45n0768_008:0679c17": "法身能現。",
    "X45n0768_008:0679c18": "答曰。即此法身。是色體故。能現於色。所謂從本已來。",
    "X45n0768_008:0679c19": "色心不二。以色性即智故。色體無形。說名智身。以智",
    "X45n0768_008:0679c20": "性即色故。說名法身遍一切處。",
    "X45n0768_008:0679c21": "【疏】即此下。總也。所謂下。別也。謂彼所現報化之色。",
    "X45n0768_008:0679c22": "不異法身真心。如波與水。本來無二。色性即智者。",
    "X45n0768_008:0679c23": "明色即心。顯前不二。以色即心故。遂令色相都盡。",
    "X45n0768_008:0679c24": "故就其本。但云智身。智。謂本覺心智也。智性即色",
    "X45n0768_008:0680a01": "者。明心即色。顯前不二。如水遍在波中。",
    "X45n0768_008:0680a02": "【記】法身是色體者。意明法身。雖非是色。而是報化",
    "X45n0768_008:0680a03": "之體。故能現色。即同虗空。體非羣相。而不拒彼諸",
    "X45n0768_008:0680a04": "相發揮。疏言總者。謂總標也。別者。謂別釋也。先統",
    "X45n0768_008:0680a05": "論不二。色心不二者。性相同如。體用一致也。疏中",
    "X45n0768_008:0680a06": "法喻可知。以色性下。次。逐明相即。二。初。色即心。色",
    "X45n0768_008:0680a07": "即智者。報化之色。對緣所成。自無其性。即以本覺",
    "X45n0768_008:0680a08": "法身智為體性。法身之體。既無形相。以用從體。遂",
    "X45n0768_008:0680a09": "令報化亦無形相。以無形故。故名智身。智身。即法",
    "X45n0768_008:0680a10": "身也。故金剛論。目法身為智相身。化身為異相身。",
    "X45n0768_008:0680a11": "顯前不二者。謂色與心不二。如波即水也。以智性",
    "X45n0768_008:0680a12": "下。二。心即色。智即色者。法身之智。既為色體。報化",
    "X45n0768_008:0680a13": "之色現時。即是全體起用。即此報化徧一切時。便",
    "X45n0768_008:0680a14": "是法身遍一切處也。顯不二者。謂心與色不二也。",
    "X45n0768_008:0680a15": "如水等者。明體徧在用中。有報化處。即有法身。故",
    "X45n0768_008:0680a16": "華嚴云。法性遍在一切處。一切眾生及國土。三世",
    "X45n0768_008:0680a17": "悉在無有餘。亦無形相而可得。",
    "X45n0768_008:0680a18": "△二釋所現之色。",
    "X45n0768_008:0680a19": "所現之色。無有分齊。隨心能示十方世界。無量菩薩。",
    "X45n0768_008:0680a20": "無量報身。無量莊嚴。各各差別。皆無分齊而不相妨。",
    "X45n0768_008:0680a21": "此非心識分別能知。以真如自在用義故。",
    "X45n0768_008:0680a22": "【疏】以彼真心。無礙周遍。所現之色。亦復圓融。自在",
    "X45n0768_008:0680a23": "無礙。故云所現之色隨心。乃至不相妨礙。於中無",
    "X45n0768_008:0680a24": "量菩薩者。亦是報身作用也。亦可即是感報身大",
    "X45n0768_008:0680b01": "用之機緣。皆能頓赴。以一一根。皆遍法界。然互不",
    "X45n0768_008:0680b02": "相妨。此真如之用。非妄識能知。",
    "X45n0768_008:0680b03": "【記】所現下。先正釋。隨心能現者。有兩意。一。隨彼各",
    "X45n0768_008:0680b04": "各差別之心。而現無量差別依正也。二。一切諸色",
    "X45n0768_008:0680b05": "皆隨真如心性所現。遂令依正。皆無分齊。以心無",
    "X45n0768_008:0680b06": "分齊故。世界。所依處。菩薩。因位。報身。佛果。能依人。",
    "X45n0768_008:0680b07": "皆無量者。橫應則彼彼不同。豎說則地地有異故",
    "X45n0768_008:0680b08": "也。莊嚴者。通佛菩薩。及與依報。相好珍寶莊嚴之",
    "X45n0768_008:0680b09": "義。廣如華嚴。各各差別者。依正不同。身相有異故。",
    "X45n0768_008:0680b10": "皆無分齊者。正報則根根周圓。依報則塵塵徧滿。",
    "X45n0768_008:0680b11": "不相妨者。顯前差別而無分齊也。若有相妨。即有",
    "X45n0768_008:0680b12": "分齊。非成周遍。又相妨故。則壞諸根之相等。今以",
    "X45n0768_008:0680b13": "不壞相而等徧。故皆無分齊。不動遍而各異。故各",
    "X45n0768_008:0680b14": "各差別。故云而不相妨。此非下。次。遮疑。恐常情聞",
    "X45n0768_008:0680b15": "此。分別欲知。及不能知。便生疑惑。故此遮止。如小",
    "X45n0768_008:0680b16": "乘。尚不知菩薩境界。豈況凡夫。能測如來功德耶。",
    "X45n0768_008:0680b17": "以真如下。出所以。既是真如之用。安可以有漏心",
    "X45n0768_008:0680b18": "識能知。此顯不思議也。",
    "X45n0768_008:0680b19": "【記】疏中二。先釋所現等九句。又二。初。約義通明。心。",
    "X45n0768_008:0680b20": "能示也。色。所現也。以彼二句。舉能示現之心。所現",
    "X45n0768_008:0680b21": "三句。出所示現之色。於中下。二。牒句逐解。先菩薩",
    "X45n0768_008:0680b22": "一句。又二。初。約能化釋。準華嚴說。具有十身之異。",
    "X45n0768_008:0680b23": "豈唯菩薩耶。亦可下。二。約所化釋。然前正後兼也。",
    "X45n0768_008:0680b24": "頓赴者。既多機頓感。佛亦頓赴。是故報身亦無量",
    "X45n0768_008:0680c01": "也。此即機應無礙。以一下。次。各等三句。對文如次",
    "X45n0768_008:0680c02": "配知。即大小無礙也。此真下。後釋此非等二句。前",
    "X45n0768_008:0680c03": "後不次釋者。欲彰文義妙故。",
    "X45n0768_008:0680c04": "△二會相入實顯動靜不異。",
    "X45n0768_008:0680c05": "【記】上來先說從真如門。起生滅門。今則會彼生滅。",
    "X45n0768_008:0680c06": "入於真如。前則從本起末。此則攝末歸本。無不皆",
    "X45n0768_008:0680c07": "從法界流。無不還歸於法界。即二門不二也。亦同",
    "X45n0768_008:0680c08": "智論云。若無空義者。一切法不成。先分別諸法。後",
    "X45n0768_008:0680c09": "說畢竟空。然說之雖異。法乃同時。文不頓書。故成",
    "X45n0768_008:0680c10": "前後。又若不會相。焉知此是空。故次明也。",
    "X45n0768_008:0680c11": "△文分三。初標。二釋。三結。初標。",
    "X45n0768_008:0680c12": "復次顯示從生滅門。即入真如門。所謂推求五陰。色",
    "X45n0768_008:0680c13": "之與心。",
    "X45n0768_008:0680c14": "【疏】色者。色陰。心者。四陰。",
    "X45n0768_008:0680c15": "【記】即入者。非色滅空。不捨緣故。淨名云。明無明為",
    "X45n0768_008:0680c16": "二。無明實性。即是明。於其中平等無二者。是為入",
    "X45n0768_008:0680c17": "不二法門。五陰者。三科之初。能攝有為一切法故。",
    "X45n0768_008:0680c18": "陰。謂陰覆。能覆真理。令不顯現。亦名為蘊。蘊積含",
    "X45n0768_008:0680c19": "藏有為法故。能造所造。二具八法。皆色陰攝。受想",
    "X45n0768_008:0680c20": "行識諸心心所。名為四陰。俱屬於心。又五陰。總舉",
    "X45n0768_008:0680c21": "初科。色心。別指法體。色通根塵。心通王數。皆是所",
    "X45n0768_008:0680c22": "觀境也。推求。即是觀察。能觀心也。以先未知。今使",
    "X45n0768_008:0680c23": "令知。故言推求。斯則色之與心。總而觀之也。",
    "X45n0768_008:0680c24": "△二釋(二)。初觀色。二觀心。初觀色。",
    "X45n0768_008:0681a01": "六塵境界。畢竟無念。以心無形相。十方求之。終不可",
    "X45n0768_008:0681a02": "得。",
    "X45n0768_008:0681a03": "【疏】先觀色法也。境從心起。畢竟無體。離心之外。無",
    "X45n0768_008:0681a04": "可念相。以心下。非直心外無別六塵。就心內求色",
    "X45n0768_008:0681a05": "等形質。亦不可得。前則所緣無相。此則能緣無相。",
    "X45n0768_008:0681a06": "【記】先觀色者。五蘊之首。最初現故。故大般若。亦復",
    "X45n0768_008:0681a07": "先明。境從心起等者。如前云。一切諸法。唯依妄念",
    "X45n0768_008:0681a08": "而有差別等。又云。以依能見故境界妄現。離見。則",
    "X45n0768_008:0681a09": "無境界。既離見無境。復何可念。此約所念說也。非",
    "X45n0768_008:0681a10": "直等者。恐謂心能生境。心外既無。心內應有。故作",
    "X45n0768_008:0681a11": "此觀。以袪彼惑。縱令盡十法界心中求之。塵相終",
    "X45n0768_008:0681a12": "不可得。況心本無形。寧存塵相。此約能念說也。前",
    "X45n0768_008:0681a13": "則等者。謂前於所緣境上無六塵相。此於能緣心",
    "X45n0768_008:0681a14": "中無六塵相。以心是色之根本。故約心而求色。此",
    "X45n0768_008:0681a15": "文正是觀色。未是觀心。如因推我空。徵求蘊法。",
    "X45n0768_008:0681a16": "△二觀心(二)。先喻。次法。先喻。",
    "X45n0768_008:0681a17": "如人迷故。謂東為西。方實不轉。",
    "X45n0768_008:0681a18": "【記】人迷。喻眾生不覺。東喻真心。西喻四陰。方不轉",
    "X45n0768_008:0681a19": "者。東方不曾蹔轉為西。但迷人謂為西相。圓覺云。",
    "X45n0768_008:0681a20": "譬如迷人。四方易處。其實處不曾易。此喻真如無",
    "X45n0768_008:0681a21": "念。法界不動也。",
    "X45n0768_008:0681a22": "△次法。",
    "X45n0768_008:0681a23": "眾生亦爾。無明迷故。謂心為念。心實不動。",
    "X45n0768_008:0681a24": "【疏】推求動念。已滅未生。皆不可得。中無可住。無可",
    "X45n0768_008:0681b01": "住故。則無有起。故知心性實不動也。",
    "X45n0768_008:0681b02": "【記】眾生合人。無明合迷。謂心為念。合東為西。中含",
    "X45n0768_008:0681b03": "二意。一。迷東為西。猶迷真為妄。二。認西非東。猶執",
    "X45n0768_008:0681b04": "妄為真。心實不動。合方不轉。念。受等四陰也。疏云",
    "X45n0768_008:0681b05": "已滅等者。已滅。過去也。未生。未來也。中。現在也。約",
    "X45n0768_008:0681b06": "過未現三世。推求動性無得。如於東方。推西相不",
    "X45n0768_008:0681b07": "得。故前云。覺心初起。心無初相等。",
    "X45n0768_008:0681b08": "△三結。",
    "X45n0768_008:0681b09": "若能觀察。知心無念。即得隨順。入真如門故。",
    "X45n0768_008:0681b10": "【疏】隨順者。方便觀也。入真如者。正觀也。",
    "X45n0768_008:0681b11": "【記】知心無念者。覺知真心。本不動也。問。前標所觀。",
    "X45n0768_008:0681b12": "通於心色。云何結中。但約心耶。答。心細色麤。本末",
    "X45n0768_008:0681b13": "殊等。觀色空。則未必得入。觀心空。則必能入。亦可",
    "X45n0768_008:0681b14": "念字。通所念色。及能念心。前云畢竟無念。謂心為",
    "X45n0768_008:0681b15": "念。謂觀知不生滅真如心。本無有生滅色心能念",
    "X45n0768_008:0681b16": "所念也。方便者。能所未亡故。正觀者。心境雙泯故。",
    "X45n0768_008:0681b17": "標中推求五陰。釋中色之六塵。及心。十方。心之謂",
    "X45n0768_008:0681b18": "心為念。結中知心。皆方便觀。釋中色之無念。無相。",
    "X45n0768_008:0681b19": "不得。心之不動。結中無念。皆正觀。又前之別辨二",
    "X45n0768_008:0681b20": "門。所謂真如觀。生滅觀。皆觀之方便。此之會入一",
    "X45n0768_008:0681b21": "門。即是不二觀。一心觀。是觀之正修也。深思之。",
    "X45n0768_008:0681b22": "【記】又此會相之文。亦可復次下。總標。應云推求五",
    "X45n0768_008:0681b23": "陰色之與心。無有念相。色心。從生滅門方便觀也。",
    "X45n0768_008:0681b24": "無念。即入真如門正觀也。六塵下。別釋。分三。初。法。",
    "X45n0768_008:0681c01": "先。觀色。六塵。別舉所緣。畢竟無念者。此即正觀生",
    "X45n0768_008:0681c02": "滅色陰。歸無念真如也。念通能所。今皆寂故。名為",
    "X45n0768_008:0681c03": "無也。非推之使無。本自無故。故言畢竟。以心下。次。",
    "X45n0768_008:0681c04": "觀心。心。受等四陰。亦能緣也。先問難云。境從心起。",
    "X45n0768_008:0681c05": "故無可念。心為法體。得可念耶。故此釋云。塵色有",
    "X45n0768_008:0681c06": "相。尚不可念。心識無形。豈可念耶。如前論云。心不",
    "X45n0768_008:0681c07": "見心。無相可得。又此色心。同是真心所現。真心離",
    "X45n0768_008:0681c08": "形絕相。求之終不可得。能現之心。既然叵得。所現",
    "X45n0768_008:0681c09": "陰法。又豈存乎。此觀生滅心陰。歸真如也。如人下。",
    "X45n0768_008:0681c10": "次。喻。眾生下。三。合。謂心為念者。謂以真如心而為",
    "X45n0768_008:0681c11": "生滅五陰之可念也。此則隨順生滅門觀。心實不",
    "X45n0768_008:0681c12": "動。即入真如觀也。若能下。雙結。此釋稍異。義亦大",
    "X45n0768_008:0681c13": "同。",
    "X45n0768_008:0681c14": "△二對治邪執(二)。初就本總標。二別明治障。初",
    "X45n0768_008:0681c15": "就本總標。",
    "X45n0768_008:0681c16": "對治邪執者。一切邪執。皆依我見。若離於我。則無邪",
    "X45n0768_008:0681c17": "執。",
    "X45n0768_008:0681c18": "【記】對句。先。牒章門。乖真曰邪。取著名執。相形曰對。",
    "X45n0768_008:0681c19": "攻擊名治。則前正義是能治。今邪執是所治。正義",
    "X45n0768_008:0681c20": "既顯。邪執自亡。今則敘釋其相也。一切下。次。釋義",
    "X45n0768_008:0681c21": "相。先。順明。若離下。後。反顯。我是根本。起覆由之。故",
    "X45n0768_008:0681c22": "云依我而有。離我而無。",
    "X45n0768_008:0681c23": "△二別明治障(二)。初對治離。二究竟離。初對治",
    "X45n0768_008:0681c24": "離(三)。初標數。二徵列。三辨相。初標數。",
    "X45n0768_008:0682a01": "是我見有二種。",
    "X45n0768_008:0682a02": "△二徵列。",
    "X45n0768_008:0682a03": "云何為二。一者。人我見。二者。法我見。",
    "X45n0768_008:0682a04": "【疏】云何。徵。一下。列。人我者。計有總相主宰。此是佛",
    "X45n0768_008:0682a05": "法內初學大乘人。迷教妄執。非是外道等所起也。",
    "X45n0768_008:0682a06": "法我者。計一切法。各有體性。即二乘所起也。",
    "X45n0768_008:0682a07": "【記】總相等者。不能分別五蘊差別。但總相執取為",
    "X45n0768_008:0682a08": "主宰也。然其我相。有於四種。一。眾生相。是過去眾",
    "X45n0768_008:0682a09": "緣和合之所生故。二。壽者相。是現在一期住壽不",
    "X45n0768_008:0682a10": "斷緣故。三。人相。是未來數於餘趣而受生故。四。我",
    "X45n0768_008:0682a11": "相。是三世之總主故。故云我為總相主也。此是下。",
    "X45n0768_008:0682a12": "揀濫。此約學大乘初心凡夫。聞大乘教。不解佛旨。",
    "X45n0768_008:0682a13": "隨自妄心。曲裁聖典。習以性成。故作此見。非外道",
    "X45n0768_008:0682a14": "者。彼有三宗。所計不同。如前(釋意識中)已說。今非此類。",
    "X45n0768_008:0682a15": "計一切法等者。計色等法。各自有實體性。故攝論",
    "X45n0768_008:0682a16": "云。若執法體是有。名法我執等。以二乘人。依二麤",
    "X45n0768_008:0682a17": "事識修行。但了法中無我。不知法體全空。如前云。",
    "X45n0768_008:0682a18": "見從外來。取色分齊等。於染淨境。執有自性。故名",
    "X45n0768_008:0682a19": "法執。其猶翳目既存。空花豈滅。",
    "X45n0768_008:0682a20": "△三辨相(二)。初人。二法。初人(三)。初標。二徵。三釋。",
    "X45n0768_008:0682a21": "初標。",
    "X45n0768_008:0682a22": "人我見者。依諸凡夫。說有五種。",
    "X45n0768_008:0682a23": "△二徵。",
    "X45n0768_008:0682a24": "云何為五。",
    "X45n0768_008:0682b01": "【疏】此五何別者。初一約果。餘四通因果。餘如科文。",
    "X45n0768_008:0682b02": "問。此等既並於真如法上計。云何說為人我執耶。",
    "X45n0768_008:0682b03": "答。此有二釋。一云。此是初學凡夫。有人我者作此",
    "X45n0768_008:0682b04": "執。故云人我執也。二云。由如來藏中有二義。一。是",
    "X45n0768_008:0682b05": "本覺義。即是當人。於上妄計。故云人執。二。是理實",
    "X45n0768_008:0682b06": "義。當所觀之法。今據初義。故說人執。",
    "X45n0768_008:0682b07": "【記】此下。初。約義通辨。何別者。牒外所問。初下。依義",
    "X45n0768_008:0682b08": "以。答。約果者。於如來法身之上。起於執故。通因果",
    "X45n0768_008:0682b09": "者。皆依如來藏之所執故。如來藏性。通於因果。又",
    "X45n0768_008:0682b10": "於五中。初二多是習頓教空教。及南宗禪學失意",
    "X45n0768_008:0682b11": "者所執。次二多是習大乘法相。及北宗禪學失意",
    "X45n0768_008:0682b12": "者所執。後一唯是外道邪見所執。如科文者。如下",
    "X45n0768_008:0682b13": "可見。問下。二。問答釋名。問意云。真如是法。於此生",
    "X45n0768_008:0682b14": "執。合是法執。云何反名人我執耶。此一向約所執",
    "X45n0768_008:0682b15": "以成難。一云下。約能執者以通。此則約有人我者",
    "X45n0768_008:0682b16": "作此執故。非約所執得名。二云下。約所執法以通。",
    "X45n0768_008:0682b17": "本覺是人者。以所執法中。有一分覺照義。屬智。故",
    "X45n0768_008:0682b18": "名為人。執此為我。故名人我也。理實者。約寂體說。",
    "X45n0768_008:0682b19": "即當所觀。屬於法也。",
    "X45n0768_008:0682b20": "△三釋(二)。初二於空謬執。二三於有倒智。初二",
    "X45n0768_008:0682b21": "於空謬執(二)。初妄執事空以為法體。二妄執法體",
    "X45n0768_008:0682b22": "唯是空無。初妄執事空以為法體。",
    "X45n0768_008:0682b23": "【記】此即世間頑虗之空。是識所變。由色所顯。非是",
    "X45n0768_008:0682b24": "三乘所證理法。故云事空。執此事空為真法體。故",
    "X45n0768_008:0682c01": "云為體。",
    "X45n0768_008:0682c02": "△文中三。初舉起執緣。二正明執相。三辨對治相",
    "X45n0768_008:0682c03": "初舉起執緣。",
    "X45n0768_008:0682c04": "一者。聞修多羅說。如來法身。畢竟寂寞。猶如虗空。",
    "X45n0768_008:0682c05": "【記】法身如空者。金鼓經云。佛真法身。猶若虗空。華",
    "X45n0768_008:0682c06": "嚴云。普賢身相如虗空。淨名云。不著世間如蓮華。",
    "X45n0768_008:0682c07": "常善入於空寂行。達諸法相無罣礙。稽首如空無",
    "X45n0768_008:0682c08": "所依。又經云。虗空無中邊。諸佛身亦然。不生不滅",
    "X45n0768_008:0682c09": "故。敬禮無所觀。此文至多。不能具引。",
    "X45n0768_008:0682c10": "△二正明執相。",
    "X45n0768_008:0682c11": "以不知為破著故。即謂虗空。是如來性。",
    "X45n0768_008:0682c12": "【疏】以眾生執佛色身之礙相。故說法身如虗空。迷",
    "X45n0768_008:0682c13": "說意故。執同太虗。",
    "X45n0768_008:0682c14": "【記】礙相者。謂眾生定執佛有三十二相等色。見有",
    "X45n0768_008:0682c15": "去來。取色分齊質礙等相。迷說意者。佛意以空有",
    "X45n0768_008:0682c16": "無相無礙之義。喻同法身體。不言虗空便是法身。",
    "X45n0768_008:0682c17": "斯迷喻為法也。法喻不分。最為淺近。",
    "X45n0768_008:0682c18": "△三辨對治相(二)。初虗空妄非真。二法身真非妄。",
    "X45n0768_008:0682c19": "初虗空非真(三)。初立。二釋。三結。初立。",
    "X45n0768_008:0682c20": "云何對治。明虗空相。是其妄法。體無不實。",
    "X45n0768_008:0682c21": "【疏】明下。一。立情有。體下。二。立理無。",
    "X45n0768_008:0682c22": "【記】空相者。以虗豁無礙為相也。是妄法者。妄識所",
    "X45n0768_008:0682c23": "變故。是色所對故。生大覺中。如一漚故。一人發真",
    "X45n0768_008:0682c24": "歸元。十方虗空。悉皆消殞。誠為妄法。疏。情有者。妄",
    "X45n0768_008:0683a01": "情見有。理合是妄。體無不實者。有二意。一。明真體",
    "X45n0768_008:0683a02": "之中。無此不實之妄空故。二。明空體自無。本不實",
    "X45n0768_008:0683a03": "故。疏。理無者。正當初義。兼於後義。",
    "X45n0768_008:0683a04": "△二釋。",
    "X45n0768_008:0683a05": "以對色故有。是可見相。令心生滅。以一切色法。本來",
    "X45n0768_008:0683a06": "是心。實無外色。若無色者。則無虗空之相。",
    "X45n0768_008:0683a07": "【疏】以對色下。一。釋情有也。徧計情中。相待而有。妄",
    "X45n0768_008:0683a08": "念所緣。故非法身。以一切下。二。釋理無也。本以待",
    "X45n0768_008:0683a09": "色為空。今既唯心無色。何得更有於空。",
    "X45n0768_008:0683a10": "【記】對色故有者。空與色法。相對待故。離色所顯。故",
    "X45n0768_008:0683a11": "名為空。若無色顯。空不得有。可見相者。以是空一",
    "X45n0768_008:0683a12": "顯色故。有色處則見無空。無色處則見有空。有時",
    "X45n0768_008:0683a13": "無時亦爾。令心生滅者。有時。則見有心生。見無心",
    "X45n0768_008:0683a14": "滅。無時。則見無心生。見有心滅。既能引心生滅。豈",
    "X45n0768_008:0683a15": "若法身。若是法身。不合令心生滅。相待者。釋對色",
    "X45n0768_008:0683a16": "故有。妄念者。釋是可見相。非法身者。法身異此。無",
    "X45n0768_008:0683a17": "有無處。無有無時。亦無一相可得。尚不可以智知。",
    "X45n0768_008:0683a18": "豈容妄念所緣。今既妄念所及。故非法身。若無色",
    "X45n0768_008:0683a19": "下。正顯體無也。以能顯之色。尚不可得。所顯之空。",
    "X45n0768_008:0683a20": "理應是虗。楞嚴亦云。空性無形。因色顯發。又云。色",
    "X45n0768_008:0683a21": "相既無。誰明空質。疏文。可知。",
    "X45n0768_008:0683a22": "△二結。",
    "X45n0768_008:0683a23": "所謂一切境界唯心。妄起故有。若心離於妄動。則一",
    "X45n0768_008:0683a24": "切境界滅。唯一真心。無所不遍。",
    "X45n0768_008:0683b01": "【疏】所謂下。一。結情有也。若心下。二。結理無也。唯一",
    "X45n0768_008:0683b02": "下。辨法同喻。以周遍如空。故取虗空為喻。",
    "X45n0768_008:0683b03": "【記】一切境界者。即色空俱攝也。結情有者。亦是釋。",
    "X45n0768_008:0683b04": "有色所以。又是正釋。或名順釋。即前依轉相。有現",
    "X45n0768_008:0683b05": "相義。離動境滅者。心無起故。境界隨滅也。結理無",
    "X45n0768_008:0683b06": "者。亦是釋無色所以。又是轉釋。或名反釋。即前離",
    "X45n0768_008:0683b07": "見。則無境界義也。辨同喻者。即因便取喻。若據論",
    "X45n0768_008:0683b08": "正意。但約為遮情執之有。故以為喻。非謂表於真",
    "X45n0768_008:0683b09": "如體徧。故前論云。寂寞如空。次云。廣大性智。非如",
    "X45n0768_008:0683b10": "虗空等。",
    "X45n0768_008:0683b11": "△二法身真非妄。",
    "X45n0768_008:0683b12": "此謂如來廣大性智究竟之義。非如虗空相故。",
    "X45n0768_008:0683b13": "【疏】簡法異喻。謂是如來本覺性智。豈同太虗虗妄",
    "X45n0768_008:0683b14": "法也。",
    "X45n0768_008:0683b15": "【記】豈同等者。有三義。一。實性非妄相故。二覺知不",
    "X45n0768_008:0683b16": "覺知故。三。究竟不究竟故。圓覺疏云。方之海印。越",
    "X45n0768_008:0683b17": "彼太虗。華嚴云。解如來身。非如虗空。無量功德妙",
    "X45n0768_008:0683b18": "法身圓滿故。問。上云。正義為能治。邪執為所治。前",
    "X45n0768_008:0683b19": "既已顯正義。此文只應但明邪執。何故復有能治",
    "X45n0768_008:0683b20": "之文。豈不重耶。答。前文正義。雖是能治。以未能約",
    "X45n0768_008:0683b21": "執對顯。今此文中。逐段別舉教緣執相。將前正義。",
    "X45n0768_008:0683b22": "別別對破。斯則由此邪執。顯得前義正真。亦由前",
    "X45n0768_008:0683b23": "義。明得此執偽妄。故須別舉能治文也。只如此段",
    "X45n0768_008:0683b24": "對治之文。即當前云。一切諸法。唯依妄念而有差",
    "X45n0768_008:0683c01": "別。又云。非有相。非無相。又云。依此法身。說名本覺。",
    "X45n0768_008:0683c02": "又智淨相。法出離鏡。又以法身為智身等。並是此",
    "X45n0768_008:0683c03": "中能治之文也。",
    "X45n0768_008:0683c04": "△二妄執法體唯是空無(三)。初執緣。二執相。三對",
    "X45n0768_008:0683c05": "治。初執緣。",
    "X45n0768_008:0683c06": "二者。聞修多羅說。世間諸法。畢竟體空。乃至涅槃真",
    "X45n0768_008:0683c07": "如之法。亦畢竟空。本來自空。離一切相。",
    "X45n0768_008:0683c08": "【疏】大品云。乃至涅槃。如幻如夢。若當有法勝涅槃",
    "X45n0768_008:0683c09": "者。我說亦復如幻如夢。",
    "X45n0768_008:0683c10": "【記】涅槃空者。圓覺云。生死涅槃。猶如昨夢。真如空",
    "X45n0768_008:0683c11": "者。楞嚴云。言妄顯諸真。妄真同二妄。又云。無為無",
    "X45n0768_008:0683c12": "起滅。不實如空華等。大品等者。具云。時五百天子。",
    "X45n0768_008:0683c13": "默然憶念。云何說涅槃等。亦如夢耶。善現知諸天",
    "X45n0768_008:0683c14": "子。作如是念。而告之言。若當有法過涅槃者。我亦",
    "X45n0768_008:0683c15": "說為如幻如夢。何以故。從本已來。本自空故。",
    "X45n0768_008:0683c16": "△二執相。",
    "X45n0768_008:0683c17": "以不知為破著故。即謂真如涅槃之性。唯是其空。",
    "X45n0768_008:0683c18": "【疏】不知為破情計有故。即執性德是無。",
    "X45n0768_008:0683c19": "【記】不知等者。本為破於有取之心。故說為空。空者。",
    "X45n0768_008:0683c20": "意明離名離相之義。不無圓成實體。具性功德。不",
    "X45n0768_008:0683c21": "了佛意。謂同遍計之法。舉體全空。斯則傷之太甚。",
    "X45n0768_008:0683c22": "△三對治。",
    "X45n0768_008:0683c23": "云何對治。明真如法身。自體不空。具足無量性功德",
    "X45n0768_008:0683c24": "故。",
    "X45n0768_008:0684a01": "【記】自體不空者。即前如實不空。以有自體義。及前",
    "X45n0768_008:0684a02": "體大不增減等。具功德者。即前所示相大。大智慧",
    "X45n0768_008:0684a03": "光明義等。是此對治文也。",
    "X45n0768_008:0684a04": "△二三於有倒智(三)。初執性德同色心。二執法性",
    "X45n0768_008:0684a05": "本有染。三執染淨有始終。初執性德同色心(三)。",
    "X45n0768_008:0684a06": "初執緣。二執相。三對治。初執緣。",
    "X45n0768_008:0684a07": "三者。聞修多羅說。如來之藏。無有增減。體備一切功",
    "X45n0768_008:0684a08": "德之法。",
    "X45n0768_008:0684a09": "【記】體備等者。圓覺云。無上法王。有大陀羅尼門。名",
    "X45n0768_008:0684a10": "為圓覺。流出一切清淨真如菩提涅槃。及波羅蜜",
    "X45n0768_008:0684a11": "等。圓覺。即如來藏之異名也。楞嚴云。陰入界處。本",
    "X45n0768_008:0684a12": "如來藏。如來藏中。性色真空即世間法。即出世間",
    "X45n0768_008:0684a13": "法等。更有諸經。不能具引。",
    "X45n0768_008:0684a14": "△二執相。",
    "X45n0768_008:0684a15": "以不解故。即謂如來之藏。有色心法。自相差別。",
    "X45n0768_008:0684a16": "【記】不解者。此是表詮。令生信解。不同前二遮詮遣",
    "X45n0768_008:0684a17": "執。故言不解。不曰為破著也。下皆如此。有色心者。",
    "X45n0768_008:0684a18": "廣名一切功德。略唯色心二法。以無漏色心。即依",
    "X45n0768_008:0684a19": "正功德法故。自相者。色以質礙為自相。心以了知",
    "X45n0768_008:0684a20": "為自相。謂藏心中有如此差別者。是迷理為事。悞",
    "X45n0768_008:0684a21": "性作相也。",
    "X45n0768_008:0684a22": "△三對治。",
    "X45n0768_008:0684a23": "云何對治。以唯依真如義說故。因生滅染義。示現說",
    "X45n0768_008:0684a24": "差別故。",
    "X45n0768_008:0684b01": "【疏】真如義。二之不二也。生滅義。不二之二也。如上",
    "X45n0768_008:0684b02": "文云。以依業識生滅相示等。",
    "X45n0768_008:0684b03": "【記】依真如說者。此約真性顯功德也。真體本一。義",
    "X45n0768_008:0684b04": "說有差。既於一體之上。說功德義。即差別而無差",
    "X45n0768_008:0684b05": "別也。二之不二者。上云。雖實有此諸功德義。而無",
    "X45n0768_008:0684b06": "差別之相。等同一味。唯一真如。以無分別。離分別",
    "X45n0768_008:0684b07": "相等。因生滅說者。此對妄法顯功德也。既對妄顯。",
    "X45n0768_008:0684b08": "故於無差別中而成差別也。不二之二者。前云。若",
    "X45n0768_008:0684b09": "心起見。則有不見之相。心性離見。即是徧照法界",
    "X45n0768_008:0684b10": "義。乃至具有恒沙妄染。對此義故。心性無動。則有",
    "X45n0768_008:0684b11": "恒沙功德相義。如上等者。即略舉能治之文。",
    "X45n0768_008:0684b12": "△二執法性本有染(三)。初執緣。二執相。三對治。",
    "X45n0768_008:0684b13": "初執緣。",
    "X45n0768_008:0684b14": "四者。聞修多羅說。一切世間生死染法。皆依如來藏",
    "X45n0768_008:0684b15": "而有。一切諸法。不離真如。",
    "X45n0768_008:0684b16": "【記】生死皆依如來藏者。楞伽云。如來藏。是善不善",
    "X45n0768_008:0684b17": "因。能遍興造一切趣生。楞嚴云。生滅去來。本如來",
    "X45n0768_008:0684b18": "藏。法身不增不減經云。即此法身。為煩惱之所漂",
    "X45n0768_008:0684b19": "動。往來生死。名為眾生。圓覺云。一切眾生。種種幻",
    "X45n0768_008:0684b20": "化。皆生如來圓覺妙心。諸法不離真如者。涅槃云。",
    "X45n0768_008:0684b21": "佛性隨流。成種種味。華嚴云。三界所有。唯是一心。",
    "X45n0768_008:0684b22": "又云。未曾有一法。得離於法性等。",
    "X45n0768_008:0684b23": "△二執相。",
    "X45n0768_008:0684b24": "以不解故。謂如來藏。自體具有一切世間生死等法。",
    "X45n0768_008:0684c01": "【疏】以不解隨緣之義。則謂自性有染。",
    "X45n0768_008:0684c02": "【記】隨緣等者。此明真如。隨無明緣。成世間法。以不",
    "X45n0768_008:0684c03": "敏故。謂真體中。本有此染。",
    "X45n0768_008:0684c04": "△三對治(二)。先奪破。次縱破。先奪破。",
    "X45n0768_008:0684c05": "云何對治。以如來藏。從本已來。唯有過恒沙等諸淨",
    "X45n0768_008:0684c06": "功德。不離不斷不異真如義故。以過恒沙等煩惱染",
    "X45n0768_008:0684c07": "法。唯是妄有。性自本無。從無始世來。未曾與如來藏",
    "X45n0768_008:0684c08": "相應故。",
    "X45n0768_008:0684c09": "【疏】如來藏下。一。明淨德妙有。以過下。二。明妄染理",
    "X45n0768_008:0684c10": "無。從無始下。三。明妄不入真也。",
    "X45n0768_008:0684c11": "【記】淨德有者。即不空如來藏也。大意同前第二能",
    "X45n0768_008:0684c12": "治之中。廣如相大中辨。妄染無者。有二意。一。真理",
    "X45n0768_008:0684c13": "中無此妄染。即空如來藏也。二。據妄自性。道理亦",
    "X45n0768_008:0684c14": "無上云。以一切法。皆從心起妄念而生。又云。一切",
    "X45n0768_008:0684c15": "法。如鏡中像。無體可得等。妄不入者。即不相應也。",
    "X45n0768_008:0684c16": "上云。從本已來。一切染法。不相應故。以妄體本空。",
    "X45n0768_008:0684c17": "將何入真。與真相應。",
    "X45n0768_008:0684c18": "△次縱破。",
    "X45n0768_008:0684c19": "若如來藏。體有妄法。而使證會永息妄者。無有是處。",
    "X45n0768_008:0684c20": "【記】無是處者。妄若實有。證時不合除滅。證者既能",
    "X45n0768_008:0684c21": "除滅。當知妄本不有。以真體中若有妄法。證時畢",
    "X45n0768_008:0684c22": "竟不無故。近有人聞性具義。不能深究理趣。便謂",
    "X45n0768_008:0684c23": "本性。具有十界色心漏無漏法。起用之時。各於本",
    "X45n0768_008:0684c24": "法自體上起。名全體之用。宛如第八識中含種無",
    "X45n0768_008:0685a01": "異(此同前段。執性德同色心)。又說真性除無明有差別義(即同此段。",
    "X45n0768_008:0685a02": "執法性本有染)。往往形於簡牘。疑誤後生。反謗圓文。却謂",
    "X45n0768_008:0685a03": "方便。菩薩懸知今日。垂此對治。善哉大士。悲救何",
    "X45n0768_008:0685a04": "甚。儻無悛意。確乎迷情。豈唯邪見之門不扃。抑亦",
    "X45n0768_008:0685a05": "阿鼻之路尤近也。悲夫。廣有破斥。已見別章。",
    "X45n0768_008:0685a06": "△三執染淨有始終(三)。初執緣。二執相。三對治。",
    "X45n0768_008:0685a07": "初執緣。",
    "X45n0768_008:0685a08": "五者。聞修多羅說。依如來藏。故有生死。依如來藏。故",
    "X45n0768_008:0685a09": "得涅槃。",
    "X45n0768_008:0685a10": "【疏】教執治。各二法。謂生死。涅槃也。",
    "X45n0768_008:0685a11": "【記】教。指初科執教緣。執。次科邪執相。治。後科對治",
    "X45n0768_008:0685a12": "之文。皆雙顯生死涅槃二法。故云各二。依如來藏",
    "X45n0768_008:0685a13": "有生死涅槃者。此是勝鬘經文。已如前引。又經頌",
    "X45n0768_008:0685a14": "云。無始時來性。為諸法依止。由此有諸趣。及證涅",
    "X45n0768_008:0685a15": "槃果。寶性論。釋此頌云。無始時者。如經說言。諸佛",
    "X45n0768_008:0685a16": "依如來藏。說諸眾生無始本際。不可得知。性者。勝",
    "X45n0768_008:0685a17": "鬘經言。如來藏者。是法界藏。自性清淨法身藏。作",
    "X45n0768_008:0685a18": "依止者。勝鬘經言。如來藏。是依。是持。是住止。是建",
    "X45n0768_008:0685a19": "立。有諸趣者。勝鬘經言。生死者。依如來藏。有如來",
    "X45n0768_008:0685a20": "藏。故說生死。涅槃果者。勝鬘經言。依如來藏。故證",
    "X45n0768_008:0685a21": "涅槃。若無如來藏者。不得厭苦果。願欲求涅槃。又",
    "X45n0768_008:0685a22": "楞伽云。如來藏者。生死流轉。及是涅槃苦樂之因。",
    "X45n0768_008:0685a23": "若無如來藏者。則無生滅。大慧。五識身。非流轉。不",
    "X45n0768_008:0685a24": "受苦樂。非涅槃因。如來藏受苦樂。與因俱。有生滅",
    "X45n0768_008:0685b01": "等。",
    "X45n0768_008:0685b02": "△二執相。",
    "X45n0768_008:0685b03": "以不解故。謂眾生有始。以見始故。復謂如來所得涅",
    "X45n0768_008:0685b04": "槃。有其終盡。還作眾生。",
    "X45n0768_008:0685b05": "【疏】聞依真有妄。便謂真先妄後。故起有始見也。如",
    "X45n0768_008:0685b06": "外道立從冥初生覺等。既眾生有始依真。故證得",
    "X45n0768_008:0685b07": "涅槃者。還作眾生。成有終之義也。如外道立眾生",
    "X45n0768_008:0685b08": "終盡。還歸於冥。名為涅槃。從冥起覺。更作眾生。此",
    "X45n0768_008:0685b09": "亦如是。",
    "X45n0768_008:0685b10": "【記】不解者。佛意言如來藏。是迷悟所依之根本。迷",
    "X45n0768_008:0685b11": "則生死。悟即涅槃。然則生死無初。涅槃無盡。不達",
    "X45n0768_008:0685b12": "此理。遂成始終之見。聞依真等者。謂先依如來藏",
    "X45n0768_008:0685b13": "真心。然後有眾生生死妄法。故見妄法有始也。既",
    "X45n0768_008:0685b14": "眾下。有始依真者。意謂真後始妄也。故證得者。意",
    "X45n0768_008:0685b15": "謂妄後還真也。還作眾生者。向前既爾。當來亦應",
    "X45n0768_008:0685b16": "淨後生染。染後復淨。如是連環。往復無際。故成淨",
    "X45n0768_008:0685b17": "法有終見也。問。楞嚴云。迷妄有虗空。空生大覺中。",
    "X45n0768_008:0685b18": "豈非真先妄後義耶。答。必執真先妄後。妄有體時",
    "X45n0768_008:0685b19": "處矣。云何經論並謂妄法。性自本無。從無始來。不",
    "X45n0768_008:0685b20": "與真相應耶。當知迷妄有空生於覺者。乃是妄來",
    "X45n0768_008:0685b21": "依真。妄本空無。論何終始。楞伽云。無始習所熏。如",
    "X45n0768_008:0685b22": "像現於心。若能如實觀。境相悉無有。定非真去依",
    "X45n0768_008:0685b23": "妄。真性本然。又何先後。楞伽云。此如來藏。本性清",
    "X45n0768_008:0685b24": "淨。客塵所染而為不淨。問。圓覺經。金剛藏言。若諸",
    "X45n0768_008:0685c01": "眾生。本來成佛。何故復有一切無明(妄有始也)。十方異",
    "X45n0768_008:0685c02": "生。本成佛道。後起無明。一切如來。何時復生一切",
    "X45n0768_008:0685c03": "煩惱(真有終也)。又楞嚴。富樓那言。若此本覺。與如來心。",
    "X45n0768_008:0685c04": "不增不減。無狀忽生山河大地諸有為相(妄有始也)。如",
    "X45n0768_008:0685c05": "來今得妙空明覺。有為習漏。何當復生(真明終也)。此等",
    "X45n0768_008:0685c06": "豈非皆明生死有始。涅槃有終耶。答。彼中興難。類",
    "X45n0768_008:0685c07": "此不解。故佛答剛藏言。譬如幻翳。妄見空華(妄無始也)。",
    "X45n0768_008:0685c08": "幻翳若除。不可說言。更起諸翳。亦如空華滅於空",
    "X45n0768_008:0685c09": "時。不可說言。虗空何時更起空華。何以故。空本無",
    "X45n0768_008:0685c10": "華。非起滅故(真無終也)。生死涅槃。同於起滅(合無始終)。又答",
    "X45n0768_008:0685c11": "富樓那言。譬如迷人。於一聚落。惑南為北。如是迷",
    "X45n0768_008:0685c12": "妄。亦不因迷。又不因悟。何以故。迷本無根。云何因",
    "X45n0768_008:0685c13": "迷。悟非生迷。云何因悟(喻妄染無始也)。又彼迷人。正在迷",
    "X45n0768_008:0685c14": "時。倏有悟人。指示令悟。富樓那。此於聚落。更生迷",
    "X45n0768_008:0685c15": "不。不也世尊(喻真淨無終也)。富樓那。如來亦爾。此迷無本。",
    "X45n0768_008:0685c16": "性畢竟空(合妄染無始也)。昔本無迷。似有迷覺。覺迷迷滅。",
    "X45n0768_008:0685c17": "覺不生迷(合真淨無終也)。若爾。豈非皆明生死無始。涅槃",
    "X45n0768_008:0685c18": "無終耶。此答意與下治文同。詳之。外道等者。謂數",
    "X45n0768_008:0685c19": "論師。以彼依非想定。發世俗通。應於邪道。知過去",
    "X45n0768_008:0685c20": "八萬劫事。過此即不知。以生死智通。知未來八萬",
    "X45n0768_008:0685c21": "劫。死此生彼之事。後亦不知也。彼之所計。冥性是",
    "X45n0768_008:0685c22": "常。從此生於世間諸法。冥寞難知。故云冥性。云何",
    "X45n0768_008:0685c23": "而生。謂冥初生覺。從覺生我心。從我心生五唯量。",
    "X45n0768_008:0685c24": "謂色。聲。香。味。觸。從五唯量生五大。謂地。水。火。風空。",
    "X45n0768_008:0686a01": "從五大生十一根。謂五知根。眼。耳。鼻。舌。身。五作業",
    "X45n0768_008:0686a02": "根。手。脚。口大小便根。及心平等根。爾時名生死成。",
    "X45n0768_008:0686a03": "執一神我為受用主。我思勝境。冥性變生。為我受",
    "X45n0768_008:0686a04": "用。我受用故。為境纏縛。不得解脫。我若不思。冥性",
    "X45n0768_008:0686a05": "不變。神我解脫。名為涅槃。此有二十五諦。冥性為",
    "X45n0768_008:0686a06": "初。能變起故。從冥起覺更作眾生者。謂神我解脫",
    "X45n0768_008:0686a07": "入涅槃後。設我又思。冥又變生覺等諸法。如是相",
    "X45n0768_008:0686a08": "續。無有窮盡故也。此亦句。合今謬解終而復始。次",
    "X45n0768_008:0686a09": "第遷流意也。",
    "X45n0768_008:0686a10": "△三對治(二)。初明法體離始。則顯生死無初。二明",
    "X45n0768_008:0686a11": "法體離終。則顯涅槃無盡。初明法體離始。則顯",
    "X45n0768_008:0686a12": "生死無初。",
    "X45n0768_008:0686a13": "云何對治。以如來藏。無前際故。無明之相。亦無有始。",
    "X45n0768_008:0686a14": "若說三界外。更有眾生始起者。即是外道經說。",
    "X45n0768_008:0686a15": "【疏】若說下。如仁王經云。我說三界外。別有一眾生",
    "X45n0768_008:0686a16": "界者。是外道大有經中說。非七佛說也。",
    "X45n0768_008:0686a17": "【記】無前際者。前云。真如自體。無有增減。非前際生。",
    "X45n0768_008:0686a18": "非後際滅。畢竟常恒。無有始者。有四意。一。依真名",
    "X45n0768_008:0686a19": "無始。如前文云。依如來藏。有生滅心。二。無有染法。",
    "X45n0768_008:0686a20": "始於無明。故無始。如瓔珞本業經云。四住地前使。",
    "X45n0768_008:0686a21": "無法起故。名無始無明住地。是則顯無明前。更無",
    "X45n0768_008:0686a22": "染法為此始本。云無始也。三。眾生從來未曾悟。說",
    "X45n0768_008:0686a23": "無始。前云。以從本來。未曾離念。故說無始無明。四。",
    "X45n0768_008:0686a24": "無體故無始。楞嚴云。迷本無根。性畢竟空。問。既妄",
    "X45n0768_008:0686b01": "依真起。真是妄源。何云無體。若妄有體。至證真時。",
    "X45n0768_008:0686b02": "何能永息。答。妄托真起。說真為源。理實真中。本無",
    "X45n0768_008:0686b03": "有妄。如第二月。託本月起。說本月為起二之依。而",
    "X45n0768_008:0686b04": "本月實無二輪。即是二無其體。故諸經論。並說諸",
    "X45n0768_008:0686b05": "法生於覺心。不說心生諸法。圓覺云。種種幻化。皆",
    "X45n0768_008:0686b06": "生覺心。猶如空華。從空而有。楞伽云。垢現於淨中。",
    "X45n0768_008:0686b07": "非淨現於垢。如雲翳虗空。心不現亦爾。意等我煩",
    "X45n0768_008:0686b08": "惱。染污於淨心。猶如彼淨衣。而有諸垢染。如衣得",
    "X45n0768_008:0686b09": "離垢。亦如金出鑛。衣金俱不壞。心離過亦然。又昔",
    "X45n0768_008:0686b10": "復禮大師問云。真法性本淨。妄念何由起。從真有",
    "X45n0768_008:0686b11": "妄生。此妄安可止。無初即無末。有終應有始。無始",
    "X45n0768_008:0686b12": "而有終。長懷懵茲理。願為開祕密。祈之出生死。清",
    "X45n0768_008:0686b13": "凉國師答云。迷真妄念生。悟真妄則止。能迷非所",
    "X45n0768_008:0686b14": "迷。安得全相似。由來未曾悟。故說妄無始。知妄本",
    "X45n0768_008:0686b15": "自真。方是恒常理。分別心未忘。何由出生死。皆明",
    "X45n0768_008:0686b16": "染法無始有終義也。若謂眾生有始。豈非是邪解",
    "X45n0768_008:0686b17": "乎。仁王等者。彼經第一云。善男子。一切眾生煩惱。",
    "X45n0768_008:0686b18": "不出三界。諸佛應化法身。亦不出三界。三界無眾",
    "X45n0768_008:0686b19": "生。佛何所化。是故我言三界外。別有一眾生界者。",
    "X45n0768_008:0686b20": "是外道大有經中說。非七佛之所說也。大有經者。",
    "X45n0768_008:0686b21": "彼勝論師。說有六句。一實。二德。三業。四大有。五同",
    "X45n0768_008:0686b22": "異。六和合。此六句中大有性者。謂能有一切法。又",
    "X45n0768_008:0686b23": "離實德業等一切法外。別有體故。故即取此大有",
    "X45n0768_008:0686b24": "一句。以立為經名也。",
    "X45n0768_008:0686c01": "△二明法體離終。則顯涅槃無盡。",
    "X45n0768_008:0686c02": "又如來藏。無有後際。諸佛所得涅槃。與之相應。則無",
    "X45n0768_008:0686c03": "後際故。",
    "X45n0768_008:0686c04": "【記】無後際者。即前云。所謂心性不生不滅。涅槃相",
    "X45n0768_008:0686c05": "應者。前云。以真如法。常熏習故。妄心則滅。法身顯",
    "X45n0768_008:0686c06": "現。起用熏習。則無有斷。是知如來藏。無始無終。生",
    "X45n0768_008:0686c07": "死依之。無始有終。涅槃依之。有始無終。藏性如方。",
    "X45n0768_008:0686c08": "生死如迷。涅槃如悟。又藏性如濕。生死如冰。涅槃",
    "X45n0768_008:0686c09": "如水。故前文云。染法從無始來。熏習不斷。乃至得",
    "X45n0768_008:0686c10": "佛。後則有斷。以違真性。故有斷也。又云。淨法熏習。",
    "X45n0768_008:0686c11": "則無有斷。盡於未來。以順理故。無有斷也。若謂涅",
    "X45n0768_008:0686c12": "槃有終。誠為邪謬解矣。",
    "X45n0768_008:0686c13": "△二法(三)。初執緣。二執相。三對治。初執緣。",
    "X45n0768_008:0686c14": "法我見者。依二乘鈍根故。如來但為說人無我。",
    "X45n0768_008:0686c15": "【記】人無我者。小乘藏中所說。以根非利故。但為分",
    "X45n0768_008:0686c16": "別蘊中無人。令證人空也。",
    "X45n0768_008:0686c17": "△二執相。",
    "X45n0768_008:0686c18": "以說不究竟。見有五陰生滅之法。怖畏生死。妄取涅",
    "X45n0768_008:0686c19": "槃。",
    "X45n0768_008:0686c20": "【記】說不究竟者。未說法空教。名之為半字。然亦有",
    "X45n0768_008:0686c21": "多義。一。行。但行自利。未能利他。二。智。但得生空智。",
    "X45n0768_008:0686c22": "不得法空智。三。斷。但斷煩惱。不斷所知。四。證。但證",
    "X45n0768_008:0686c23": "人空理。不證法空理。五。得。但得有餘無餘涅槃。不",
    "X45n0768_008:0686c24": "得無住處涅槃。由此小乘人空教。不稱為大乘滿",
    "X45n0768_008:0687a01": "字也。見有五陰等者。雖於陰中。不見人相。而見陰",
    "X45n0768_008:0687a02": "等。是其實法。既執陰法實有生滅。故見三界不安。",
    "X45n0768_008:0687a03": "猶如火宅。希求出離。如救頭然。望到寂滅安樂之",
    "X45n0768_008:0687a04": "處。此即是法我之見相也。",
    "X45n0768_008:0687a05": "△三對治。",
    "X45n0768_008:0687a06": "云何對治。以五陰法。自性不生。則無有滅。本來涅槃",
    "X45n0768_008:0687a07": "故。",
    "X45n0768_008:0687a08": "【記】五陰不生滅者。法性本空寂也。如前同相文云。",
    "X45n0768_008:0687a09": "一切眾生。本來常住。入於涅槃。下云。以信一切法。",
    "X45n0768_008:0687a10": "從本已來。自涅槃故。又前真如門云。一切法從本",
    "X45n0768_008:0687a11": "已來。離言說名字心緣等相。畢竟平等。又云。一切",
    "X45n0768_008:0687a12": "法即真實性等。會相入實文中。皆是此能治也。",
    "X45n0768_008:0687a13": "△二究竟離。",
    "X45n0768_008:0687a14": "【記】前且據其病狀。隨病設藥。故對空說有。對有說",
    "X45n0768_008:0687a15": "空未能究竟。今則直約真理。不論藥病。一切皆遣。",
    "X45n0768_008:0687a16": "言語道斷。心行處滅。平等一味。方名究竟。是則對",
    "X45n0768_008:0687a17": "治。符於依言真如。究竟。符於離言真如也。",
    "X45n0768_008:0687a18": "△文中二。初約法明治。二會釋伏疑。初約法明",
    "X45n0768_008:0687a19": "治(二)。初約法總顯。二舉廣類求。初約法總顯。",
    "X45n0768_008:0687a20": "復次究竟離妄執者。當知染法淨法。皆悉相待。無有",
    "X45n0768_008:0687a21": "自相可說。",
    "X45n0768_008:0687a22": "【疏】中論云。若法因待成。是法還成待。今即無因待。",
    "X45n0768_008:0687a23": "亦無所成法等。準釋可知。相待無相待。法體本爾。",
    "X45n0768_008:0687a24": "非由悟後。方使其然。",
    "X45n0768_008:0687b01": "【記】染淨無自相者。所以得名染者。以待淨立。當知",
    "X45n0768_008:0687b02": "染相。非自相也。淨相亦爾。餘本末有空生佛。乃至",
    "X45n0768_008:0687b03": "世出世等。倣此而知。故淨名云。若見垢實性。即無",
    "X45n0768_008:0687b04": "淨相。順於滅相。是為入不二法門。因待成者。若染",
    "X45n0768_008:0687b05": "法因待淨成。即淨法還為染待。如是展轉。墮無窮。",
    "X45n0768_008:0687b06": "過。無因待者。若本無染。為因為待。則何有淨。為所",
    "X45n0768_008:0687b07": "成法。相待無相待下。或問曰。此諸染淨相待。悟後",
    "X45n0768_008:0687b08": "方得即無相待。在迷之時。那得便能離於相待耶。",
    "X45n0768_008:0687b09": "故此釋云。法體本爾。非謂由悟始得如是。以染淨",
    "X45n0768_008:0687b10": "諸法。本離言說分別。畢竟平等。何須待悟方始無",
    "X45n0768_008:0687b11": "耶。如下論文自釋。",
    "X45n0768_008:0687b12": "△二舉廣類求。",
    "X45n0768_008:0687b13": "是故一切法。從本已來。非色非心。非智非識。非有非",
    "X45n0768_008:0687b14": "無。畢竟不可說相。",
    "X45n0768_008:0687b15": "【疏】非智識者。顯上非心也。非有無者。顯上非色也。",
    "X45n0768_008:0687b16": "【記】非色句。總以標略。無知曰色。有知曰心。非智下。",
    "X45n0768_008:0687b17": "別為顯廣。無分別曰智。有分別曰識。可狀曰有。不",
    "X45n0768_008:0687b18": "相曰無。即攝盡世出世間一切相待諸法。而皆云",
    "X45n0768_008:0687b19": "非者。以法法即真。絕諸對待。故一切法皆無也。即",
    "X45n0768_008:0687b20": "前對治離中。能治所治空有之法。亦俱不立也。前",
    "X45n0768_008:0687b21": "則以藥治病。此則藥病俱遣。究竟離義。於斯顯矣。",
    "X45n0768_008:0687b22": "畢竟句。結也。恐人聞此非義。便作無解。墮於斷見。",
    "X45n0768_008:0687b23": "或出於無而入於有。又墮常見。故今結云。畢竟不",
    "X45n0768_008:0687b24": "可說。此有兩意。一。約法。非謂法體。不可作色心等",
    "X45n0768_008:0687c01": "相說。餘斷常一異凡聖因果生死涅槃一切相。畢",
    "X45n0768_008:0687c02": "竟不可說故。二。約時。謂明色心等相。非唯現前暫",
    "X45n0768_008:0687c03": "時不可說。從於過去。盡於未來。畢竟亦不可說。故",
    "X45n0768_008:0687c04": "前真如門云。一切法。從本已來。離言說相。離名字",
    "X45n0768_008:0687c05": "相等。今則相盡歸如。合於本體。入真如門也。",
    "X45n0768_008:0687c06": "△二會釋伏疑(三)。初正會伏疑。二辨定聖意。三反",
    "X45n0768_008:0687c07": "以釋成。初正會伏疑。",
    "X45n0768_008:0687c08": "【記】謂和會佛意以釋疑難也。此疑不顯。但有釋文。",
    "X45n0768_008:0687c09": "伏而不現。故稱為伏。",
    "X45n0768_008:0687c10": "而有言說者。當知如來善巧方便。假以言說。引導眾",
    "X45n0768_008:0687c11": "生。",
    "X45n0768_008:0687c12": "【疏】疑云。聖者。了知諸法離性。不可說相。云何乃有",
    "X45n0768_008:0687c13": "種種言說。故牒外難云。而有言說者。下即釋云。當",
    "X45n0768_008:0687c14": "知如來方便。假以言說。引眾生耳。此釋文。正會伏",
    "X45n0768_008:0687c15": "難也。假言巧引。意不在言。",
    "X45n0768_008:0687c16": "【記】離性者。本性無故。本性既無。何相之有。如前非",
    "X45n0768_008:0687c17": "色非心等所離之文。故經云。凡所有相。皆是虗妄。",
    "X45n0768_008:0687c18": "種種言說者。即前顯示正義之文也。假言等者。如",
    "X45n0768_008:0687c19": "假筏渡河。意不在筏。以此土眾生。皆以聞思修。入",
    "X45n0768_008:0687c20": "三摩地。故須以音聲為佛事也。經云。此方真教體。",
    "X45n0768_008:0687c21": "清淨在音聞。欲取三摩地。實以聞中入。又云。總持",
    "X45n0768_008:0687c22": "無文字。佛以文字說。",
    "X45n0768_008:0687c23": "△二辨定聖意。",
    "X45n0768_008:0687c24": "其旨趣者。皆為離念。歸於真如。",
    "X45n0768_008:0688a01": "【記】聖人假以言說引者。意令離前邪執有無等念。",
    "X45n0768_008:0688a02": "歸於真如而已。故楞伽云。不得如言。執著於義。何",
    "X45n0768_008:0688a03": "以故。真實法性。離文字故。又智論云。念想觀已除。",
    "X45n0768_008:0688a04": "言語法皆滅。如是尊妙人。則能見般若。",
    "X45n0768_008:0688a05": "△三反以釋成。",
    "X45n0768_008:0688a06": "以念一切法。令心生滅。不入實智故。",
    "X45n0768_008:0688a07": "【記】令心生滅者。心通真妄。但依主持業之異。思之。",
    "X45n0768_008:0688a08": "實智。即本覺。能入。即始覺。十地已還。不得入者。葢",
    "X45n0768_008:0688a09": "緣有念故也。前云。一切眾生。不名為覺。以從本已",
    "X45n0768_008:0688a10": "來。念念生滅。未曾離念故。反顯不念諸法。心則如",
    "X45n0768_008:0688a11": "如不動。故前文云。若能觀心無念。即得入真如門。",
    "X45n0768_008:0688a12": "又云。遠離微細念故。得見心性。心即常住。名究竟",
    "X45n0768_008:0688a13": "覺。",
    "X45n0768_008:0688a14": "△三分別發趣道相。",
    "X45n0768_008:0688a15": "【記】前雖正義已顯。邪執又亡。直論見解。苟無偏僻。",
    "X45n0768_008:0688a16": "然於發心趣求。修證階降。殊未諳悉。若止而不進。",
    "X45n0768_008:0688a17": "則前解何為。有解無行。如風中燈。照物不了。亦如",
    "X45n0768_008:0688a18": "有目無足。豈到前所。苟或進之。則復何往。故此分",
    "X45n0768_008:0688a19": "別令知。知已令進。則免其叨濫上流。及自輕退屈",
    "X45n0768_008:0688a20": "爾。自此已下。則釋立義分中所立乘義也。",
    "X45n0768_008:0688a21": "△文中二。初標意釋名。二開章釋相。初標意釋",
    "X45n0768_008:0688a22": "名。",
    "X45n0768_008:0688a23": "【記】標意者。謂標舉發心趣向佛道之意也。釋名者。",
    "X45n0768_008:0688a24": "謂解釋發趣道相之門名也。皆指謂一切已下文。",
    "X45n0768_008:0688b01": "亦可意字是誤。應云標門。指初句。牒標其總門也。",
    "X45n0768_008:0688b02": "釋名。指謂下文。釋出其名義也。",
    "X45n0768_008:0688b03": "分別發趣道相者。謂一切諸佛所證之道。一切菩薩",
    "X45n0768_008:0688b04": "發心修行趣向義故。",
    "X45n0768_008:0688b05": "【疏】諸佛句。舉所趣之覺道。菩薩等。顯能趣之因行。",
    "X45n0768_008:0688b06": "欲明菩薩發心趣向佛所證道。種類不同。故云分",
    "X45n0768_008:0688b07": "別發趣道相。",
    "X45n0768_008:0688b08": "【記】覺道者。即所證菩提果也。佛果圓通。故名為道。",
    "X45n0768_008:0688b09": "發心。即發三種心。修行。即始從信位。終至金剛已",
    "X45n0768_008:0688b10": "還。所行二利諸波羅蜜。一一皆能趣向上位故。欲",
    "X45n0768_008:0688b11": "明等者。通敘其意。明。即分別也。種類不同者。釋相",
    "X45n0768_008:0688b12": "之一字。即發心與行。各有不同。故名相也。如發心",
    "X45n0768_008:0688b13": "橫有真(信成就發心等)偽(學他發心等也)。豎有淺(信成就發心)深(證發心。解",
    "X45n0768_008:0688b14": "行發心。通於深淺)故。行則可知。",
    "X45n0768_008:0688b15": "△二開章釋相(三)。初標數。二徵列。三辨相。初標",
    "X45n0768_008:0688b16": "數。",
    "X45n0768_008:0688b17": "略說發心有三種。",
    "X45n0768_008:0688b18": "【記】發心三種者。義有通別。通則總名發趣。故標云",
    "X45n0768_008:0688b19": "發心修行趣向義故。別則前二是發起。後起。後一是開",
    "X45n0768_008:0688b20": "發。又心為所發。人及菩提為能發。謂人能起發。菩",
    "X45n0768_008:0688b21": "提能引發。謂此人有內熏為因緣。善根為增上緣。",
    "X45n0768_008:0688b22": "菩提為所緣境。由此眾緣而發其心。斯則以能望",
    "X45n0768_008:0688b23": "所。名為發心。又隨位。別有能所發趣之義。至文當",
    "X45n0768_008:0688b24": "辨。",
    "X45n0768_008:0688c01": "△二徵列。",
    "X45n0768_008:0688c02": "云何為三。一者。信成就發心。二者。解行發心。三者。證",
    "X45n0768_008:0688c03": "發心。",
    "X45n0768_008:0688c04": "【疏】信者。十信行滿。入十住位中初發心住也。解行",
    "X45n0768_008:0688c05": "者。十行位中。能解法空。順行十度。行成純熟。發迴",
    "X45n0768_008:0688c06": "向心。入十迴向位也。證者。初地已上。乃至十地也。",
    "X45n0768_008:0688c07": "前二是相似發心。後一是真實發心。",
    "X45n0768_008:0688c08": "【記】云何。徵也。一下。列也。十信等者。斯則十信滿心",
    "X45n0768_008:0688c09": "人為能發。直等三心為所發。又十信滿心為能趣。",
    "X45n0768_008:0688c10": "十住位為所趣。二位出入心同時。義如前說。解法",
    "X45n0768_008:0688c11": "空者。即下云。以知法性無慳貪。乃至無無明等。知。",
    "X45n0768_008:0688c12": "即解也。順行十度者。下說順性修行檀波羅蜜。乃",
    "X45n0768_008:0688c13": "至般若波羅蜜等。能所發趣。例上可知。初地等者。",
    "X45n0768_008:0688c14": "此以二地。乃至佛果。辨能所發趣等義。前二下。料",
    "X45n0768_008:0688c15": "揀優劣。相似者。以有分別心故。名相似覺。真實者。",
    "X45n0768_008:0688c16": "以得無分別智故。即隨分覺。通約證理。故云真實。",
    "X45n0768_008:0688c17": "然此三中。初該信住。次該行向。後該地果。此三種",
    "X45n0768_008:0688c18": "心。從因至果一切行位。靡不足矣。",
    "X45n0768_008:0688c19": "△三辨相(三)。初信成就發心。二解行發心。三證發",
    "X45n0768_008:0688c20": "心。初信成就發心(三)。初信成之行。二發心之相。",
    "X45n0768_008:0688c21": "三發心利益。初信成之行。",
    "X45n0768_008:0688c22": "【疏】明信心成就之行也。",
    "X45n0768_008:0688c23": "△中二。先問。次答。先問。",
    "X45n0768_008:0688c24": "信成就發心者。依何等人。修何等行。得信成就。堪能",
    "X45n0768_008:0689a01": "發心。",
    "X45n0768_008:0689a02": "【疏】依句。一。問能修行人。修句。二。問所修之行。得下。",
    "X45n0768_008:0689a03": "三。問行成堪發。",
    "X45n0768_008:0689a04": "【記】何等人者。約何位人。說發心義。何等行者。由行",
    "X45n0768_008:0689a05": "何行。而得發心。據下答意。即依十信位人。修信進",
    "X45n0768_008:0689a06": "念等十種善行。十千劫滿。至第十信滿心。則能發",
    "X45n0768_008:0689a07": "也。故云堪發。",
    "X45n0768_008:0689a08": "△次答。",
    "X45n0768_008:0689a09": "【疏】前信滿故進。後信未成故退。",
    "X45n0768_008:0689a10": "【記】即明此答中。有前後兩科意也。",
    "X45n0768_008:0689a11": "△文中二。初正答前問。二舉劣顯勝。初正答前",
    "X45n0768_008:0689a12": "問(二)。初答三問。二結成位。初答三問(三)。一答能",
    "X45n0768_008:0689a13": "修行人。二答所修之行。三答行成堪發。一答能",
    "X45n0768_008:0689a14": "修行人。",
    "X45n0768_008:0689a15": "所謂依不定聚眾生。",
    "X45n0768_008:0689a16": "【疏】分別三聚。乃有多門。今此文中。直明菩薩十住",
    "X45n0768_008:0689a17": "已上。決定不退。名正定聚。未入十信。不信因果。名",
    "X45n0768_008:0689a18": "邪定聚。此二中間。十信位人。欲求大果而心未決。",
    "X45n0768_008:0689a19": "或進或退。本業經中。十信菩薩。如空中毛。名不定",
    "X45n0768_008:0689a20": "聚。今依此人。明其修行也。",
    "X45n0768_008:0689a21": "【記】多門者。謂小乘及權實等異。已見前懸談文。於",
    "X45n0768_008:0689a22": "此三中。今取實教明三聚義。如疏分別。",
    "X45n0768_008:0689a23": "△二答所修之行。",
    "X45n0768_008:0689a24": "有熏習善根力故。信業果報。能起十善。厭生死苦。欲",
    "X45n0768_008:0689b01": "求無上菩提。得值諸佛。親承供養。修行信心。",
    "X45n0768_008:0689b02": "【疏】有熏習等者。謂有聞熏。及本覺內熏之力。并依",
    "X45n0768_008:0689b03": "前世諸善根力。故能信業果報。捨惡從善。修福德",
    "X45n0768_008:0689b04": "分也。厭生死下。即成菩提分。及解脫分善也。上皆",
    "X45n0768_008:0689b05": "辨行因。得值佛下。明修行緣也。謂約此因緣。修十",
    "X45n0768_008:0689b06": "種信心行。",
    "X45n0768_008:0689b07": "【記】信業果報者。業通善惡。果通樂苦。果能酬因。故",
    "X45n0768_008:0689b08": "名為報。此通而言也。非約總別。十善者。即不殺等",
    "X45n0768_008:0689b09": "十。非謂十種信心。若信等十。下文方配。謂有下。聞",
    "X45n0768_008:0689b10": "熏。通師教。內熏。兼體相。善根者。若準過去。還因熏",
    "X45n0768_008:0689b11": "力所成。今望現在。且名宿善。就因所論。故名為根。",
    "X45n0768_008:0689b12": "能信下。即止滅相義也。昔雖有善。以創熏故。善根",
    "X45n0768_008:0689b13": "微劣。方成其種。未能起信。勤求諸行。今以再習再",
    "X45n0768_008:0689b14": "熏。及三事併力。故能起也。是則善根。在昔為所成。",
    "X45n0768_008:0689b15": "在今為能起。正同法華繫珠解珠之譬也。福德分。",
    "X45n0768_008:0689b16": "分。即因義。此十善行。始成世間有漏福。終成出世",
    "X45n0768_008:0689b17": "無漏福故。亦即福德中之一分也。以福有無量故。",
    "X45n0768_008:0689b18": "亦即福德之分齊也。顯非智慧故。厭生死等者。信",
    "X45n0768_008:0689b19": "解漸增。故能知三界不安。猶如火宅。所以厭之。知",
    "X45n0768_008:0689b20": "菩提佛果。是極清凉。所以求之。菩提分等。並如前",
    "X45n0768_008:0689b21": "說。此二分并上福德分。至果成就。如次為智。斷。恩。",
    "X45n0768_008:0689b22": "之三德也。行因者。欣厭之事。情動於中。因此起行。",
    "X45n0768_008:0689b23": "故名行因。問。修十善因。已是其行。云何目為行因",
    "X45n0768_008:0689b24": "耶。答。望後出世之行。故以世善為因。斯則世間有",
    "X45n0768_008:0689c01": "漏行。與出世間無漏行為因也。問。厭生死。求菩提。",
    "X45n0768_008:0689c02": "豈非出世行耶。答。雖有此心。未有其事。厭欲之言。",
    "X45n0768_008:0689c03": "思之可見。又此厭求。但是事善。未與理觀相應。不",
    "X45n0768_008:0689c04": "名正行。然據此文。猶在信前作方便也。未入十信。",
    "X45n0768_008:0689c05": "如世起厭求心欲行善者。豈便是十信人耶。故疏",
    "X45n0768_008:0689c06": "云上皆辨行因者。是此義也。次云修行信心。方是",
    "X45n0768_008:0689c07": "正十信位。值佛者。佛即據位。合是應身。於中隨機",
    "X45n0768_008:0689c08": "現化。不定一種。謂作父母眷屬等。已如前說。今但",
    "X45n0768_008:0689c09": "言佛者。據本而言也。亦可偏舉以佛形得度者說。",
    "X45n0768_008:0689c10": "親近承事。供給奉養。亦可親承者。謂親得承受佛",
    "X45n0768_008:0689c11": "之教誨也。既為現身。必聞法要。即聞法生解。修行",
    "X45n0768_008:0689c12": "信心。行緣者。即用熏習中差別緣也。謂約等者。以",
    "X45n0768_008:0689c13": "前云因緣具足。乃得成辦。故不可闕。十信心者。謂",
    "X45n0768_008:0689c14": "信。進。念。定。慧。施。戒。護。捨。願也。於此位中。具起四種",
    "X45n0768_008:0689c15": "信心。行五種妙行。修習真如三昧。漸入漸深。以至",
    "X45n0768_008:0689c16": "成熟。堪入初住爾。",
    "X45n0768_008:0689c17": "△三答行成堪發。",
    "X45n0768_008:0689c18": "經一萬劫。信心成就故。諸佛菩薩。教令發心。或以大",
    "X45n0768_008:0689c19": "悲故。能自發心。或因正法欲滅。以護法因緣故。能自",
    "X45n0768_008:0689c20": "發心。",
    "X45n0768_008:0689c21": "【疏】經劫下。一。明行成。諸佛下。二。約勝緣。正明發心。",
    "X45n0768_008:0689c22": "謂發十住初心也。勝緣雖多。略舉三種。於中初一",
    "X45n0768_008:0689c23": "他力。後二自力。亦可同下三心。謂順教故。得直心。",
    "X45n0768_008:0689c24": "護法故。得深心。餘同此也。",
    "X45n0768_008:0690a01": "【記】一萬劫者。約根利鈍。料揀有四句。一。利根不精",
    "X45n0768_008:0690a02": "進。二。利根精進。此二劫數。皆不可定。三。鈍根精進。",
    "X45n0768_008:0690a03": "極遲一萬劫。四。鈍不精進。此乃困而不學。何足以",
    "X45n0768_008:0690a04": "議其劫數耶。今此論中。取第三者。故云一萬劫耳。",
    "X45n0768_008:0690a05": "故本業經云。是信相菩薩。十千劫行十戒法。當出",
    "X45n0768_008:0690a06": "十信心。入初住位。又彼經云。若一劫二劫三劫修",
    "X45n0768_008:0690a07": "十善法。亦退亦出。若值善友能信佛法。若一劫二",
    "X45n0768_008:0690a08": "劫。方入住位。行成者。本疏云。時滿行成時。謂十千",
    "X45n0768_008:0690a09": "劫。行。謂十信心滿。至出心也。佛菩薩者。即前所值",
    "X45n0768_008:0690a10": "佛菩薩等。此中既教令發心。猶在信位所值之佛。",
    "X45n0768_008:0690a11": "或化或報也。勝緣者。即佛及菩薩。眾生苦。正法滅。",
    "X45n0768_008:0690a12": "皆是勝緣。佛菩薩等。既垂誨勗。焉不發心。我等每",
    "X45n0768_008:0690a13": "遇微智片福之人。有所勸諭。尚自發心。況佛及菩",
    "X45n0768_008:0690a14": "薩。親授教誨耶。或觀一切眾生。與己無異。但以迷",
    "X45n0768_008:0690a15": "真執妄。枉受輪迴。是故起大悲心。咸欲濟度。自愧",
    "X45n0768_008:0690a16": "力小。事與願違。故且發心。趣求佛果。尅備神用。方",
    "X45n0768_008:0690a17": "堪拯濟。故十地經云。見諸眾生。孤獨無侶。生哀愍",
    "X45n0768_008:0690a18": "心。此如有人。見民疲極。賦重役繁。正令不行。罔知",
    "X45n0768_008:0690a19": "所訴。自惟無力。如何治之。因而進德修業。求薦取",
    "X45n0768_008:0690a20": "仕。務去民瘼。令上下無怨以致治也。或見佛法將",
    "X45n0768_008:0690a21": "滅。眾生無依。為欲護持。又寡道力。故發心修行以",
    "X45n0768_008:0690a22": "希入證。隨其力用。方能振舉。然言法者。具教理行",
    "X45n0768_008:0690a23": "果。今之滅者。但於四中。約教行滅。理果不滅。教滅",
    "X45n0768_008:0690a24": "者。且佛垂教。意在弘通。若沈廢不行。即是滅義。不",
    "X45n0768_008:0690b01": "必如始皇之煨燼。師子之焚燒。正如序中沈貝葉",
    "X45n0768_008:0690b02": "之義也。行滅者。無人修故。故智論云。法滅者。謂修",
    "X45n0768_008:0690b03": "行滅。今所護持。亦唯修教行。即書寫讀誦。隨分解",
    "X45n0768_008:0690b04": "說。獎勸後學。使燈燈相續。明明無盡。是護教也。若",
    "X45n0768_008:0690b05": "尅己修進。勗勵有緣。令佛種不斷。是護行也。若復",
    "X45n0768_008:0690b06": "細詳。理果二法。亦有滅義。然與上教行。相因而滅。",
    "X45n0768_008:0690b07": "由無教故無行。無行故無證。無證故無果也。此四",
    "X45n0768_008:0690b08": "雖皆名滅。而滅義不同。謂教行唯斷滅。理法唯隱",
    "X45n0768_008:0690b09": "滅。果約性相。兼於二義。故涅槃說。有二種因緣。令",
    "X45n0768_008:0690b10": "正法久住。一者。內有持戒比丘。二者。外有篤信檀",
    "X45n0768_008:0690b11": "越。又說釋迦遺法最後滅時。諸比丘等。不是闕乏",
    "X45n0768_008:0690b12": "供養。令佛法滅。却因四事豐足。憍恣心生。天魔得",
    "X45n0768_008:0690b13": "便。釋迦遺法。從是永滅。苟或發心趣求佛果。豈唯",
    "X45n0768_008:0690b14": "持戒。故其佛法。無以見滅。今論中言或者。即不定",
    "X45n0768_008:0690b15": "義。於前三中。隨當一事。即能發心也。勝緣下。然此",
    "X45n0768_008:0690b16": "菩薩。萬劫修行。器用非淺。因緣發趣。豈唯此三。故",
    "X45n0768_008:0690b17": "今略而舉之。以二利行中。緣有無量。不可具載。故",
    "X45n0768_008:0690b18": "云略也。於中下。配自他。心由他所教。出自己心。二",
    "X45n0768_008:0690b19": "不同故。亦可下。配所發心。直心者。下云。一者直心。",
    "X45n0768_008:0690b20": "正念真如法故。以蒙親教。遂能發心。正念真如。離",
    "X45n0768_008:0690b21": "於沈掉一切邪曲。名為直也。深心者。為欲護法。故",
    "X45n0768_008:0690b22": "須創意。備修萬行。具諸功德。即成此心。餘同此者。",
    "X45n0768_008:0690b23": "即指大悲心也。如文可見。",
    "X45n0768_008:0690b24": "△二結成位。",
    "X45n0768_008:0690c01": "如是信心成就得發心者。入正定聚。畢竟不退。名住",
    "X45n0768_008:0690c02": "如來種中。正因相應。",
    "X45n0768_008:0690c03": "【疏】如是等者。此下有二一。不退者。顯於下無失。謂",
    "X45n0768_008:0690c04": "入十住初發心住位。不墮凡小之地。二住種者。明",
    "X45n0768_008:0690c05": "於上有得。謂住習種性位。行順內熏之因。故云正",
    "X45n0768_008:0690c06": "因。又此位已去。定當得果。故云正因。以更不退失",
    "X45n0768_008:0690c07": "故。",
    "X45n0768_008:0690c08": "【記】不墮凡小地者。十地論說。令護二行。謂護煩惱",
    "X45n0768_008:0690c09": "行。及二乘行。若初心人。聞責凡夫行。却落二乘行。",
    "X45n0768_008:0690c10": "聞呵二乘行。却入凡夫行。不肯行於中道。今得信",
    "X45n0768_008:0690c11": "心成就。故不墮爾。習種性者。本業經中。從因至果。",
    "X45n0768_008:0690c12": "攝為六種性。謂十住習種性。十行性種性。十向道",
    "X45n0768_008:0690c13": "種性。十地聖種性。等覺性。妙覺性。今即初也。順內",
    "X45n0768_008:0690c14": "熏者。反又與真如體相相順。此揀地上無分別心",
    "X45n0768_008:0690c15": "之相應也。以地上與理合故。名為相應。今此地前。",
    "X45n0768_008:0690c16": "但隨順故。名為相應。以未得無分別心故。定當得",
    "X45n0768_008:0690c17": "果者。由住佛果之正因故。謂此菩薩。入正定聚。與",
    "X45n0768_008:0690c18": "佛正因相應。既順其因。決定得果。故云入如來種",
    "X45n0768_008:0690c19": "性中種。即因也。",
    "X45n0768_008:0690c20": "△二舉劣顯勝。",
    "X45n0768_008:0690c21": "【疏】勝者。如前進。劣者。如此退。",
    "X45n0768_008:0690c22": "△文二。初明微劣相。二結成退失。初明微劣相",
    "X45n0768_008:0690c23": "(二)。初內因力微。二外緣力劣。初內因力微。",
    "X45n0768_008:0690c24": "若有眾生。善根微少。久遠已來。煩惱深厚。雖值於佛。",
    "X45n0768_008:0691a01": "亦得供養。然起人天種子。或起二乘種子。設有求大",
    "X45n0768_008:0691a02": "乘者。根則不定。若進若退。",
    "X45n0768_008:0691a03": "【疏】若有等者。此下有二。一。煩惱厚。惑重也。二。雖值",
    "X45n0768_008:0691a04": "等。德薄也。於中三。一。人天者。倒求也。二。二乘者。異",
    "X45n0768_008:0691a05": "求也。三。進退者。猶豫大乘也。",
    "X45n0768_008:0691a06": "【記】善根微少者。根劣也。以夙熏善種。不能多故。惑",
    "X45n0768_008:0691a07": "重者。貪瞋熾然。不能制故。值佛者。此通滅後。見佛",
    "X45n0768_008:0691a08": "形像。亦得供養故。倒求者。樂修五戒十善。但希人",
    "X45n0768_008:0691a09": "天果報。人天不離生死。合是所厭而反求之。故云",
    "X45n0768_008:0691a10": "倒也。約果言因。故論云種子。異求者。謂怖畏生死。",
    "X45n0768_008:0691a11": "樂觀諦緣。求二乘果。雖出三界。未能究竟。不與三",
    "X45n0768_008:0691a12": "世諸佛同途。故云異也。進退等。如下論自辨。此三",
    "X45n0768_008:0691a13": "皆明德行薄劣相也。總由善根德本。不深厚故。",
    "X45n0768_008:0691a14": "△二外緣力劣。",
    "X45n0768_008:0691a15": "或有供養諸佛。未經一萬劫。於中遇緣。亦有發心。所",
    "X45n0768_008:0691a16": "謂見佛色相而發其心。或因供養眾僧而發其心。或",
    "X45n0768_008:0691a17": "因二乘之人。教令發心。或學他發心。",
    "X45n0768_008:0691a18": "【疏】或有供等。此下有二。一。未經萬劫。行時未滿也。",
    "X45n0768_008:0691a19": "二。遇緣亦發。遇緣不勝也。於中有四。一。以色見佛。",
    "X45n0768_008:0691a20": "二。住相供僧。三。隨劣教發心。四。學他迹。此等並非",
    "X45n0768_008:0691a21": "菩薩悲智之心。故欲退失。",
    "X45n0768_008:0691a22": "【記】從此或有供養。至下墮二乘地。盡是辨求大乘",
    "X45n0768_008:0691a23": "者進退之相也。時未滿者。以約鈍根精進者說故。",
    "X45n0768_008:0691a24": "以色見者。既以色見聲求。是人行邪道。不能見如",
    "X45n0768_008:0691b01": "來。故前云。不知轉識現故。見從外來。取色分齊。或",
    "X45n0768_008:0691b02": "見如來塑畵形像等。住相供者。不能達三輪體空。",
    "X45n0768_008:0691b03": "無住行施也。隨劣教者。此與前起二乘種子別。前",
    "X45n0768_008:0691b04": "則因劣。此則緣劣也。學他迹者。但隨彼而行。自無",
    "X45n0768_008:0691b05": "決擇。斆他外迹。不自照心。此則見他退而還退。或",
    "X45n0768_008:0691b06": "心闌而自退。此等者。結揀。以悲智是菩提心體故。",
    "X45n0768_008:0691b07": "夫大乘行人。最初發菩提心。要先有智。了真性本",
    "X45n0768_008:0691b08": "有。無明本空。求斷本空無明。求證本有真性。次須",
    "X45n0768_008:0691b09": "具悲。盡於未來。度眾生界。然後以願。要制。不令蹔",
    "X45n0768_008:0691b10": "捨。無致疲勞。此三具故。方是真正大乘初行。既不",
    "X45n0768_008:0691b11": "同彼。故云非也。然此中發心之言。且是信位初心。",
    "X45n0768_008:0691b12": "始發求道之意。非同信滿發心入住。即如今之行",
    "X45n0768_008:0691b13": "人。始發大乘信心之者。此則猶在信位之初也。",
    "X45n0768_008:0691b14": "△二結成退失。",
    "X45n0768_008:0691b15": "如是等發心。悉皆不定。遇惡因緣。或便退失。墮二乘",
    "X45n0768_008:0691b16": "地。",
    "X45n0768_008:0691b17": "【記】如是等下。先結前心劣。遇惡緣下。次正明退墮。",
    "X45n0768_008:0691b18": "惡因緣者。五欲及二乘也。退失者。失所發心。不入",
    "X45n0768_008:0691b19": "信位。退凡夫地。此以五欲為惡緣故。墮二乘地者。",
    "X45n0768_008:0691b20": "此以二乘為惡緣故。經云。百千萬人。發菩提心。若",
    "X45n0768_008:0691b21": "一若二。至於佛果。餘皆墮二乘也。又云。菩薩發大",
    "X45n0768_008:0691b22": "心。魚子菴羅華。三事因時多。得果者甚少。然此前",
    "X45n0768_008:0691b23": "後勝劣相望。各有七事。且劣之七事者。一。位次劣。",
    "X45n0768_008:0691b24": "十信初心。二。內熏劣。無力。三。善根劣。微少。四。時限",
    "X45n0768_008:0691c01": "劣。未經萬劫。五。外緣劣。色相見佛。六。起行劣。人天",
    "X45n0768_008:0691c02": "二乘。七。究竟劣。退入凡小。勝之七事者。一。位次勝。",
    "X45n0768_008:0691c03": "十信位滿。二。內熏勝。有力。三。善根勝。久植德本。四。",
    "X45n0768_008:0691c04": "時限勝。經一萬劫。五。外緣勝。遇佛受教。六。起行勝",
    "X45n0768_008:0691c05": "直深悲等。七。究竟勝。正定不退。勝劣如此。進退宜",
    "X45n0768_008:0691c06": "爾也。",
    "X45n0768_008:0691c08": "大乘起信論疏筆削記會閱卷第八"
}