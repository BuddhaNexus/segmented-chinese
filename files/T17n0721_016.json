{
    "T17n0721_016:0091a23": "正法念處經卷第十六",
    "T17n0721_016:0091a25": "元魏婆羅門瞿曇般若流支譯",
    "T17n0721_016:0091a26": "餓鬼品第四之一",
    "T17n0721_016:0091a27": "[0091a27] 「復次，比丘知業果報，遍觀一切地獄苦海，為",
    "T17n0721_016:0091a28": "愛瀑水洄澓所沒。大地獄人富蘭那、末迦離",
    "T17n0721_016:0091a29": "等，俱迦離、提婆達多，如是等魚為大摩竭魚",
    "T17n0721_016:0091b01": "之所吞食，從活地獄乃至阿鼻地獄，其獄廣",
    "T17n0721_016:0091b02": "大，沃焦深水。及餘地獄大苦海中，提彌魚、",
    "T17n0721_016:0091b03": "提彌鯢羅魚、那迦羅魚、鳩毘羅魚、失收摩",
    "T17n0721_016:0091b04": "羅魚、龜&#x9F08;黿鼉，旋流洄澓。貪欲、瞋恚、愚癡",
    "T17n0721_016:0091b05": "風力之所飄鼓，水浪濤波洄澓相注，時如水",
    "T17n0721_016:0091b06": "沫，受大苦惱，淚如雨墮，啼哭悲泣呻吟悲",
    "T17n0721_016:0091b07": "[口*睪]，辛酸大叫，猶如濤波，愁思波覆。惡業龍",
    "T17n0721_016:0091b08": "力，雨大苦雨滿諸地獄。阿鼻地獄無間極",
    "T17n0721_016:0091b09": "深，其火猛焰，如劫火起燒大劫時，滿斫迦",
    "T17n0721_016:0091b10": "婆羅山(魏言輪山，即鐵圍山是也)，是為大地獄苦惱大海。劣",
    "T17n0721_016:0091b11": "弱之人無有善力，無能度者。如是比丘觀",
    "T17n0721_016:0091b12": "大苦已，心則厭離，伽他頌曰(偈者正音云伽他，單舉伽字訛言為偈，",
    "T17n0721_016:0091b13": "魏言頌)：",
    "T17n0721_016:0091b14": "「『一切眾生癡所欺，  為於愛染之所縛，",
    "T17n0721_016:0091b15": "  將至世間嶮難道，  老死惡濟恐怖處。",
    "T17n0721_016:0091b16": "  三處退已入地獄，  從地獄出生天上；",
    "T17n0721_016:0091b17": "  三處命終墮畜生，  復從彼終墮餓鬼。",
    "T17n0721_016:0091b18": "  自業惡行之所迷，  諸欲自在使眾生，",
    "T17n0721_016:0091b19": "  為癡&#x7F82;網所纏縛，  流轉洄澓三界海。",
    "T17n0721_016:0091b20": "  無始久受大苦惱，  種種眾生生死苦，",
    "T17n0721_016:0091b21": "  無有厭離生死心，  無始久集因緣故。",
    "T17n0721_016:0091b22": "  諸天放逸自壞心，  人中追求受諸苦，",
    "T17n0721_016:0091b23": "  餓鬼常為飢渴燒，  畜生迭共相食噉。",
    "T17n0721_016:0091b24": "  地獄之中大猛火，  餓鬼道中癡所惱，",
    "T17n0721_016:0091b25": "  一切眾生生死中，  微毫少樂不可得。",
    "T17n0721_016:0091b26": "  於諸苦中生樂想，  眾生癡惑愛所誑，",
    "T17n0721_016:0091b27": "  無有教示正道者，  於此苦中不得脫。",
    "T17n0721_016:0091b28": "  若有遠離於善法，  常行妄語無誠信，",
    "T17n0721_016:0091b29": "  不能修習禪定法，  長淪生死受諸苦。",
    "T17n0721_016:0091c01": "  諸佛如來所說法，  若今現在未來世，",
    "T17n0721_016:0091c02": "  過於父母及親族，  常隨眾生而不離。",
    "T17n0721_016:0091c03": "  三聚之類眾生等，  三種過惡常自在，",
    "T17n0721_016:0091c04": "  常行三界不止息，  以三種受為伴侶。",
    "T17n0721_016:0091c05": "  三業迷惑於眾生，  行趣三惡嶮難道，",
    "T17n0721_016:0091c06": "  於三有行常愛樂，  三有法中輪轉行。",
    "T17n0721_016:0091c07": "  若有眾生歸三寶，  自在修行三菩提，",
    "T17n0721_016:0091c08": "  斷除遠離三種見，  如是之人離眾苦。",
    "T17n0721_016:0091c09": "  於三時中樂正行，  如實觀見三種老，",
    "T17n0721_016:0091c10": "  於飲食中知止足，  是人則能離憂惱。",
    "T17n0721_016:0091c11": "  過貪瞋癡三種聚，  善思三業不造惡，",
    "T17n0721_016:0091c12": "  如是行人離生苦，  永斷一切諸憂熱。",
    "T17n0721_016:0091c13": "  若人知於道非道，  於有無中善思惟，",
    "T17n0721_016:0091c14": "  能善修學慈悲心，  則得第一最勝道。",
    "T17n0721_016:0091c15": "  若有眾生不濁亂，  心常清淨無所染，",
    "T17n0721_016:0091c16": "  能離不善諸惡法，  當知是人得解脫。",
    "T17n0721_016:0091c17": "  若有人能行正道，  正念大力堅牢故，",
    "T17n0721_016:0091c18": "  常樂遠離於諸有，  是人解脫必無疑。",
    "T17n0721_016:0091c19": "  若人能斷於有愛，  不起有愛悕望心，",
    "T17n0721_016:0091c20": "  是人於生老死苦，  乃至不生微細著。",
    "T17n0721_016:0091c21": "  若有愚人造諸業，  作諸惡已轉增長，",
    "T17n0721_016:0091c22": "  諸欲如毒不可親，  有智之人應捨離。",
    "T17n0721_016:0091c23": "  若人捨離於諸欲，  心常樂求解脫果，",
    "T17n0721_016:0091c24": "  是人不善滅無餘，  如日光照除闇冥。",
    "T17n0721_016:0091c25": "  如是親近善法者，  常捨一切諸不善，",
    "T17n0721_016:0091c26": "  能善思惟淨不淨，  如是略說汝當知。』",
    "T17n0721_016:0091c27": "[0091c27] 「如是比丘當念此世、他世，以智慧利益。心既",
    "T17n0721_016:0091c28": "念已，當以智慧饒益一切世間，觀地獄苦，於",
    "T17n0721_016:0091c29": "一切眾生思惟憶念起慈愍心，修行慈悲。",
    "T17n0721_016:0092a01": "於一切地獄怖畏苦惱逼迫之處，具觀察已，",
    "T17n0721_016:0092a02": "知業果報。知業報已，生厭離心，復作是觀：此",
    "T17n0721_016:0092a03": "諸眾生云何沒於種種惡道大怖畏處，行於",
    "T17n0721_016:0092a04": "生死曠野之中？如是比丘作是思惟，生慈",
    "T17n0721_016:0092a05": "悲心，知餓鬼道嶮惡之業，由心貪嫉，欺誑",
    "T17n0721_016:0092a06": "於人，貪惜積聚欲望長富，廣積眾惡；惡貪",
    "T17n0721_016:0092a07": "所覆，不行布施，不施沙門、婆羅門及諸病瘦、",
    "T17n0721_016:0092a08": "盲冥貧窮，有來乞求，心生慳嫉不肯施與，不",
    "T17n0721_016:0092a09": "作功德、不持禁戒，此世他世無利衰惱，妻",
    "T17n0721_016:0092a10": "子奴婢&#x608B;惜不與，慳嫉自誑。以是因緣，墮",
    "T17n0721_016:0092a11": "餓鬼中。女人多生餓鬼道中。何以故？女人",
    "T17n0721_016:0092a12": "之性，心多&#x59AC;嫉，丈夫未隨，便起&#x59AC;意，以是",
    "T17n0721_016:0092a13": "因緣，女人多生餓鬼道中。",
    "T17n0721_016:0092a14": "[0092a14] 「復次，比丘知業果報，觀餓鬼道，餓鬼所住在",
    "T17n0721_016:0092a15": "何等處？作是觀已，即以聞慧，觀諸餓鬼略",
    "T17n0721_016:0092a16": "有二種。何等為二？一者人中住；二者住於餓",
    "T17n0721_016:0092a17": "鬼世界。是人中鬼，若人夜行則有見者；餓",
    "T17n0721_016:0092a18": "鬼世界者，住於閻浮提下五百由旬，長三萬",
    "T17n0721_016:0092a19": "六千由旬，及餘餓鬼惡道眷屬，其數無量，惡",
    "T17n0721_016:0092a20": "業甚多，住閻浮提，有近有遠。",
    "T17n0721_016:0092a21": "[0092a21] 「復次，比丘知業果報，觀諸餓鬼有無量種。彼",
    "T17n0721_016:0092a22": "以聞慧，略觀餓鬼三十六種。一切餓鬼皆為",
    "T17n0721_016:0092a23": "慳貪嫉&#x59AC;因緣，生於彼處，以種種心造種種",
    "T17n0721_016:0092a24": "業、行種種行，種種住處、種種飢渴自燒其",
    "T17n0721_016:0092a25": "身，如是略說三十六種。何等為三十六種？一",
    "T17n0721_016:0092a26": "者迦婆離，鑊身餓鬼；二者甦支目佉，針口",
    "T17n0721_016:0092a27": "餓鬼；三者槃多婆叉，食吐餓鬼；四者毘師",
    "T17n0721_016:0092a28": "&#x5483;，食糞餓鬼；五者阿婆叉，無食餓鬼；六者",
    "T17n0721_016:0092a29": "揵陀，食氣餓鬼；七者達摩婆叉，食吐餓鬼；",
    "T17n0721_016:0092b01": "八者婆利藍，食水餓鬼；九者阿賒迦，悕望",
    "T17n0721_016:0092b02": "餓鬼；十者[口*企](區伊反)吒，食唾餓鬼；十一者摩",
    "T17n0721_016:0092b03": "羅婆叉，食鬘餓鬼；十二者囉訖吒，食血餓",
    "T17n0721_016:0092b04": "鬼；十三者瞢娑婆叉，食肉餓鬼；十四者蘇",
    "T17n0721_016:0092b05": "揵陀，食香&#x70DF;餓鬼；十五者阿毘遮羅，疾行",
    "T17n0721_016:0092b06": "餓鬼；十六者蚩陀邏，伺便餓鬼；十七者波",
    "T17n0721_016:0092b07": "多羅，地下餓鬼；十八者矣利提，神通餓鬼；十",
    "T17n0721_016:0092b08": "九者闍婆隸，熾燃餓鬼；二十者蚩陀羅，伺嬰",
    "T17n0721_016:0092b09": "兒便餓鬼；二十一者迦(俱邏反)摩，欲色餓鬼；二",
    "T17n0721_016:0092b10": "十二者三牟陀羅提波，海渚餓鬼；二十三者",
    "T17n0721_016:0092b11": "閻羅王使，執杖餓鬼；二十四者婆羅婆叉，食",
    "T17n0721_016:0092b12": "小兒餓鬼；二十五者烏殊婆叉，食人精氣餓",
    "T17n0721_016:0092b13": "鬼；二十六者婆羅門羅剎餓鬼；二十七者君",
    "T17n0721_016:0092b14": "茶火爐，燒食餓鬼；二十八者阿輸婆囉他，",
    "T17n0721_016:0092b15": "不淨巷陌餓鬼；二十九者婆移婆叉，食風餓",
    "T17n0721_016:0092b16": "鬼；三十者鴦伽囉婆叉，食火炭餓鬼；三十",
    "T17n0721_016:0092b17": "一者毘沙婆叉，食毒餓鬼；三十二者阿吒毘，",
    "T17n0721_016:0092b18": "曠野餓鬼；三十三者賒摩舍羅，塚間住食熱",
    "T17n0721_016:0092b19": "灰土餓鬼；三十四者毘利差，樹中住餓鬼；三",
    "T17n0721_016:0092b20": "十五者遮多波他，四交道餓鬼；三十六者魔",
    "T17n0721_016:0092b21": "羅迦耶，殺身餓鬼。是為略說三十六種餓鬼，",
    "T17n0721_016:0092b22": "廣說則無量，重心造惡，業行各異，種種慳心，",
    "T17n0721_016:0092b23": "不行布施，貪心因緣受種種身。",
    "T17n0721_016:0092b24": "[0092b24] 「復次，比丘知業果報，觀諸餓鬼，受大飢渴，自",
    "T17n0721_016:0092b25": "燒其身。以前世時，多起&#x59AC;嫉，惡心破壞，廣",
    "T17n0721_016:0092b26": "造三業身口意惡、十不善業，生餓鬼中。其",
    "T17n0721_016:0092b27": "人以作十種不善業道因緣，得一切苦，以惡",
    "T17n0721_016:0092b28": "業故生餓鬼中。惡業牽故、業為本故，入於",
    "T17n0721_016:0092b29": "惡道，為彼所縛。以因業故，不脫生死，為無",
    "T17n0721_016:0092c01": "始來獼猴之心躁擾輕轉，行於嶮難障礙之",
    "T17n0721_016:0092c02": "處，攀緣種種羅網枝條，速疾往返，住生死",
    "T17n0721_016:0092c03": "山，睡於巖窟，所行之處不可覺知。觀心",
    "T17n0721_016:0092c04": "獼猴，速疾不停，應作如是初調伏心。若心",
    "T17n0721_016:0092c05": "不調，能將眾生至大怖處，得大苦惱；如是",
    "T17n0721_016:0092c06": "心怨，能令眾生流轉生死。比丘如是思惟心",
    "T17n0721_016:0092c07": "已，於生死中得離欲穢，厭生死苦，如是思",
    "T17n0721_016:0092c08": "惟：一切生死皆悉苦惱。如是比丘思惟分",
    "T17n0721_016:0092c09": "別，餓鬼之中有無量種。思惟是已，一一分",
    "T17n0721_016:0092c10": "別，觀諸業報非無因生，苦樂好醜、淨與不",
    "T17n0721_016:0092c11": "淨、善惡貴賤上下生滅，一切雜類非自然",
    "T17n0721_016:0092c12": "生。[0092c12] 「比丘如是觀諸餓鬼，知業果報，以聞慧",
    "T17n0721_016:0092c13": "觀，云何觀於迦婆離，鑊身餓鬼？其身長大過",
    "T17n0721_016:0092c14": "人兩倍，無有面目，手足穿穴，猶如鑊&#x811A;，熱火",
    "T17n0721_016:0092c15": "滿中焚燒其身如火燒林，飢渴惱熱，時報",
    "T17n0721_016:0092c16": "所縛，無人能救，無歸無怙愁憂苦惱，無人",
    "T17n0721_016:0092c17": "救護。以何業故生於彼處？即以聞慧見：此",
    "T17n0721_016:0092c18": "眾生於前世時，以貪財故為他屠殺，受雇",
    "T17n0721_016:0092c19": "殺生，臠割脂肉，心無悲愍；貪心殺生，殺已",
    "T17n0721_016:0092c20": "隨喜，造集惡業，其心不悔。如是惡人身壞",
    "T17n0721_016:0092c21": "命終墮於惡道，受迦婆離餓鬼之身(迦婆離迦魏",
    "T17n0721_016:0092c22": "言鑊身)，在於地下五百由旬。從此命終，忽然即",
    "T17n0721_016:0092c23": "往生於大怖黑闇之處，既生之後，上下二山",
    "T17n0721_016:0092c24": "一時俱合，壓笮其身受大苦惱，身增轉大滿",
    "T17n0721_016:0092c25": "一由旬，為飢渴火焚燒其身，餓鬼道中經五",
    "T17n0721_016:0092c26": "百歲。餓鬼道中一日一夜，此閻浮提日月歲",
    "T17n0721_016:0092c27": "數經於十年。如是五百歲名為一生，少出多",
    "T17n0721_016:0092c28": "減，命亦不定。又第二業墮餓鬼中：若有眾",
    "T17n0721_016:0092c29": "生受他寄物，抵拒不還，生於彼處。不施資",
    "T17n0721_016:0093a01": "財、不以法施、不施無畏，若男、若女不行如",
    "T17n0721_016:0093a02": "是三種布施，常懷慳嫉。以是因緣生餓鬼",
    "T17n0721_016:0093a03": "中。",
    "T17n0721_016:0093a04": "[0093a04] 「復次，比丘知業果報，觀於餓鬼。彼以聞慧，觀",
    "T17n0721_016:0093a05": "於針口諸餓鬼等，以何等業而生其中？彼以",
    "T17n0721_016:0093a06": "聞慧，觀於蘇支目佉餓鬼(蘇支目佉魏云針口)，知：此眾",
    "T17n0721_016:0093a07": "生於前世時，以財雇人令行殺戮，慳貪嫉",
    "T17n0721_016:0093a08": "&#x59AC;，不行布施、不施衣食、不施無畏、不以法",
    "T17n0721_016:0093a09": "施。如是惡人身壞命終，受於針口餓鬼之",
    "T17n0721_016:0093a10": "身，受鬼身已，自業誑惑，所受之身，口如針",
    "T17n0721_016:0093a11": "孔、腹如大山、常懷憂惱，為飢渴火焚燒其",
    "T17n0721_016:0093a12": "身，受諸內苦，外有寒熱、蚊虻惡虫、熱病惱",
    "T17n0721_016:0093a13": "等。如是身心受種種苦，餓鬼道中一日一",
    "T17n0721_016:0093a14": "夜，比於人間日月歲數經於十年。如是受",
    "T17n0721_016:0093a15": "命，滿五百歲，命亦不定，若男、若女生在其",
    "T17n0721_016:0093a16": "中。又第二業，墮此針口餓鬼之中：若有丈",
    "T17n0721_016:0093a17": "夫，&#x52C5;其婦人，命施沙門、婆羅門食。其婦慳",
    "T17n0721_016:0093a18": "惜，實有言無，語其夫言：『家無所有，當以何",
    "T17n0721_016:0093a19": "等施與沙門及諸道士？』如是婦人誑夫，&#x608B;財",
    "T17n0721_016:0093a20": "而不布施，身壞命終墮於針口餓鬼之中。由",
    "T17n0721_016:0093a21": "其積習多造惡業，是故婦人多生餓鬼道中。",
    "T17n0721_016:0093a22": "何以故？女人貪欲、&#x59AC;嫉多故，不及丈夫；女",
    "T17n0721_016:0093a23": "人小心、輕心，不及丈夫。以是因緣，生餓鬼中。",
    "T17n0721_016:0093a24": "乃至嫉&#x59AC;惡業，不失不壞不朽，於餓鬼中不",
    "T17n0721_016:0093a25": "能得脫；業盡得脫，從此命終，生畜生中。於畜",
    "T17n0721_016:0093a26": "生中，受遮吒迦鳥身(此鳥唯食天雨，仰口承天雨水而飲之，不得食餘水)，常患",
    "T17n0721_016:0093a27": "飢渴，受大苦惱。畜生中死，生於人中，以餘",
    "T17n0721_016:0093a28": "業故，常困飢渴，受苦難窮，常行乞食，以自",
    "T17n0721_016:0093a29": "存濟。以餘業故，受如斯報。",
    "T17n0721_016:0093b01": "[0093b01] 「復次，比丘知業果報，觀諸餓鬼。彼以聞慧，觀",
    "T17n0721_016:0093b02": "於食吐諸餓鬼等，是諸眾生以何業故受於",
    "T17n0721_016:0093b03": "食吐餓鬼之身？彼以聞慧知：此眾生前世之",
    "T17n0721_016:0093b04": "時，身為婦人，誑惑其夫，自噉美食，心懷慳嫉，",
    "T17n0721_016:0093b05": "憎惡其子而不施與；或有丈夫，妻無異心，便",
    "T17n0721_016:0093b06": "起&#x59AC;意，獨食美味不施妻子。以是因緣，墮",
    "T17n0721_016:0093b07": "於槃多餓鬼之中(槃多婆叉魏言食吐)，受餓鬼身，常為飢",
    "T17n0721_016:0093b08": "渴焚燒其身。其身廣大長半由旬，於曠野中",
    "T17n0721_016:0093b09": "四奔疾走求覓漿水，高聲[口*睪]叫唱言飢渴。",
    "T17n0721_016:0093b10": "以此眾生，前世之時不以財物、無畏布施，不",
    "T17n0721_016:0093b11": "行法施，以是因緣，生餓鬼中，壽命長遠，如",
    "T17n0721_016:0093b12": "上所說，經五百歲乃至惡業未盡、不破不",
    "T17n0721_016:0093b13": "壞，終不得脫。在食吐鬼中，常求歐吐，困不",
    "T17n0721_016:0093b14": "能得。從此命終，生畜生中亦常食吐，受飢",
    "T17n0721_016:0093b15": "渴苦。畜生中死，生於人中，餘業因緣，常患",
    "T17n0721_016:0093b16": "飢渴，於諸巷陌常拾世人所棄殘食，或從沙",
    "T17n0721_016:0093b17": "門及婆羅門乞求自活。以餘業故，受如斯報。",
    "T17n0721_016:0093b18": "[0093b18] 「復次，比丘知業果報，觀諸餓鬼。彼以聞慧",
    "T17n0721_016:0093b19": "知：此眾生於前世時，多行貪嫉，常懷慳",
    "T17n0721_016:0093b20": "惜不行布施，以不淨食施諸沙門及婆羅",
    "T17n0721_016:0093b21": "門，如是沙門及婆羅門不知不淨而便食",
    "T17n0721_016:0093b22": "之。此人以是惡業因緣，身壞命終墮於惡",
    "T17n0721_016:0093b23": "道，生於食糞餓鬼之中，壽命長短如上所",
    "T17n0721_016:0093b24": "說，亦五百歲，飢渴燒身，求諸糞穢，猶不",
    "T17n0721_016:0093b25": "可得。以業力故，常不從心，不淨之處蛆虫",
    "T17n0721_016:0093b26": "糞屎，馳走求索常不充足，至命不盡，常受",
    "T17n0721_016:0093b27": "苦惱。乃至惡業不盡不壞不朽，故不得脫；若",
    "T17n0721_016:0093b28": "惡業盡，從此命終，隨業流轉受生死苦，人",
    "T17n0721_016:0093b29": "身難得，猶如海龜遇浮木孔，遍受惡身。若生",
    "T17n0721_016:0093c01": "人中，貧窮多病，常困飢渴，恒乞朝&#x98E1;，以自",
    "T17n0721_016:0093c02": "活命，無量衰惡以為嚴飾，其身破裂，不淨",
    "T17n0721_016:0093c03": "臭穢，人所惡賤，口氣腥臊，其齒黧黑。餘業",
    "T17n0721_016:0093c04": "因緣，受如是報。",
    "T17n0721_016:0093c05": "[0093c05] 「復次，比丘知業果報，觀於餓鬼慳嫉地處。一",
    "T17n0721_016:0093c06": "切餓鬼，慳嫉為本，是諸眾生以何業故生",
    "T17n0721_016:0093c07": "於無食餓鬼之中？彼以聞慧知：諸餓鬼前身",
    "T17n0721_016:0093c08": "之時，以慳嫉故，自覆其心，妄語欺誑，自恃",
    "T17n0721_016:0093c09": "強力，&#x6282;誣良善，繫之囹圄，禁人糧食，令其",
    "T17n0721_016:0093c10": "致死，殺已快心，不生悔恨，心生隨喜，復教",
    "T17n0721_016:0093c11": "他人，既作惡業，初不改悔。如是惡人身壞",
    "T17n0721_016:0093c12": "命終生於無食餓鬼之中，若男、若女生於其",
    "T17n0721_016:0093c13": "中，飢渴之火增長熾燃，如山濬水涌波之",
    "T17n0721_016:0093c14": "力，腹中火起焚燒其身無有遺餘，滅已",
    "T17n0721_016:0093c15": "復生，生已復燒。有二種苦焚燒其身：一者飢",
    "T17n0721_016:0093c16": "渴；二者火燒。其人苦逼，[口*睪]叫悲惱，四方馳",
    "T17n0721_016:0093c17": "走，自業惡果不可思議。其人如是受內外",
    "T17n0721_016:0093c18": "苦，一切身分業火所燒，身內出火自焚其",
    "T17n0721_016:0093c19": "體，譬如大樹內空乾燥。若人投火燒之熾",
    "T17n0721_016:0093c20": "燃，此鬼被燒亦復如是，遍身皆燃，哀叫悲",
    "T17n0721_016:0093c21": "哭，口中火出，二焰俱起焚燒其身，慞惶求",
    "T17n0721_016:0093c22": "道，地生棘刺皆悉火燃，貫其兩足苦痛難",
    "T17n0721_016:0093c23": "忍，哀[口*睪]悲叫，火燒其舌皆悉融爛，如燒凝",
    "T17n0721_016:0093c24": "酥，滅已復生。以惡業故，奔走求水至諸池",
    "T17n0721_016:0093c25": "流泉源諸水，水即枯竭。其人惡業，至於林中",
    "T17n0721_016:0093c26": "遊戲之處，若在高原、若陂澤中，顛倒見故，",
    "T17n0721_016:0093c27": "但見一切大火猛焰，山地樹木悉見熾燃。",
    "T17n0721_016:0093c28": "往趣諸水，見諸水邊守水諸鬼手捉器仗，逆",
    "T17n0721_016:0093c29": "打其頭，受大苦惱，皆由前世貪嫉心怨之所",
    "T17n0721_016:0094a01": "誑惑。壽命長遠經五百歲亦如上說。如是",
    "T17n0721_016:0094a02": "惡業，常無所食，惡業不盡，故使不死，乃至",
    "T17n0721_016:0094a03": "惡業不盡不壞不朽，故不得脫；若業盡得脫，",
    "T17n0721_016:0094a04": "從此命終，惡業所吹，隨業流轉受生死苦，人",
    "T17n0721_016:0094a05": "身難得，猶如海龜遇浮木孔。若生人中，處",
    "T17n0721_016:0094a06": "母胎時，母不能食，令母身色憔悴醜惡，殺",
    "T17n0721_016:0094a07": "生業故，胞胎傷墮。設不胎夭，令母身體臭",
    "T17n0721_016:0094a08": "穢可惡，樂行不善；若得出生，短命多難，王",
    "T17n0721_016:0094a09": "難繫縛，受牢獄苦飢渴餓死。以餘業故，受如",
    "T17n0721_016:0094a10": "是報。",
    "T17n0721_016:0094a11": "[0094a11] 「復次，比丘知業果報，觀餓鬼世間。彼以聞慧，",
    "T17n0721_016:0094a12": "觀於食氣諸餓鬼等，以何業故而生其中？彼",
    "T17n0721_016:0094a13": "以聞慧知：此眾生於前世時，多食美食而自",
    "T17n0721_016:0094a14": "食噉，不施妻子及餘眷屬，妻子但得嗅其香",
    "T17n0721_016:0094a15": "氣，不知其味，於妻子前而獨食之；以慳嫉",
    "T17n0721_016:0094a16": "故，同業眷屬而不施與，亦教他人不給妻",
    "T17n0721_016:0094a17": "子，起隨喜心，數造斯過而不改悔，不生慚",
    "T17n0721_016:0094a18": "愧。如是惡人身壞命終生於食氣餓鬼之",
    "T17n0721_016:0094a19": "中。既生之後，飢渴燒身，處處奔走呻吟[口*睪]",
    "T17n0721_016:0094a20": "叫，悲泣愁毒，唯恃塔廟及以天祀有信之",
    "T17n0721_016:0094a21": "人設諸供養，因其香氣及嗅餘氣以自活",
    "T17n0721_016:0094a22": "命。復有嗅氣諸餓鬼等，以諸世人多病因",
    "T17n0721_016:0094a23": "緣，水邊林中巷陌交道設諸祭具，因斯香",
    "T17n0721_016:0094a24": "氣以自活命。如是食氣諸餓鬼等，無量苦",
    "T17n0721_016:0094a25": "惱，惡業不盡，故使不死，乃至惡業不盡不",
    "T17n0721_016:0094a26": "壞不朽，故不得脫；業盡得脫，從此命終，隨",
    "T17n0721_016:0094a27": "業流轉受生死苦，人身難得，猶如海龜遇",
    "T17n0721_016:0094a28": "浮木孔。若生人中，貧窮多病，身體臭穢。以",
    "T17n0721_016:0094a29": "餘業故，受如是報。",
    "T17n0721_016:0094b01": "[0094b01] 「復次，比丘知業果報，觀餓鬼世間。彼以聞慧，",
    "T17n0721_016:0094b02": "觀於食法諸餓鬼等，以法因緣令身存立",
    "T17n0721_016:0094b03": "而有勢力，以何業故生於其中？彼以聞慧見：",
    "T17n0721_016:0094b04": "此餓鬼於人中時，性多貪嫉，為活身命、為",
    "T17n0721_016:0094b05": "求財利與人說法，心不敬重，犯戒無信，不",
    "T17n0721_016:0094b06": "為調伏諸眾生故。說不淨法，說言：『殺生得生",
    "T17n0721_016:0094b07": "天福。』強力奪財，言無罪報；以女適人，得大",
    "T17n0721_016:0094b08": "福德，放一牛王亦復如是。以如是等不淨",
    "T17n0721_016:0094b09": "之法為人宣說，得財自供，不行布施，藏舉",
    "T17n0721_016:0094b10": "積聚。是人以此嫉&#x59AC;覆心，命終生於惡道之",
    "T17n0721_016:0094b11": "中，受於食法餓鬼之身。是人壽命經五百",
    "T17n0721_016:0094b12": "歲，日月脩短亦如上說。於嶮難處，東西馳",
    "T17n0721_016:0094b13": "走求索飲食，飢渴燒身無能救者，猶如乾",
    "T17n0721_016:0094b14": "木為火所燒，頭髮蓬亂身毛甚長，身體羸",
    "T17n0721_016:0094b15": "瘦脈如羅網，脂肉消盡皮骨相裏，其身長",
    "T17n0721_016:0094b16": "大堅勁&#x9E81;陋，爪甲長利。惡業所誑，皺面深",
    "T17n0721_016:0094b17": "眼，淚流若雨，身色&#x2915D;黮猶如黑雲，一切身",
    "T17n0721_016:0094b18": "分惡虫唼食，蚊虻黑虫從毛孔入食其身",
    "T17n0721_016:0094b19": "肉。慞惶奔走，若至僧寺，或有人來於眾僧",
    "T17n0721_016:0094b20": "中行二種施，因此施故上座說法及以餘",
    "T17n0721_016:0094b21": "人讚歎說法；此鬼因是，得命、得力，命得存",
    "T17n0721_016:0094b22": "立。乃至惡業未盡、不壞不朽，終不得脫；若",
    "T17n0721_016:0094b23": "業盡得脫，從此命終，由前世時以種種心造",
    "T17n0721_016:0094b24": "種種業，處處受生，人身難得，猶如海龜遇",
    "T17n0721_016:0094b25": "浮木孔。若生人中，常守天祀祠婆羅門，殺",
    "T17n0721_016:0094b26": "羊祀天，作&#x546A;龍師，不得自在，常依他人乞求",
    "T17n0721_016:0094b27": "自活。惡業因緣，還墮地獄，以餘業故。",
    "T17n0721_016:0094b28": "[0094b28] 「復次，比丘知業果報，觀餓鬼世間。彼以聞慧，",
    "T17n0721_016:0094b29": "觀於食水諸餓鬼等，以何業故而生其中？彼",
    "T17n0721_016:0094c01": "以聞慧知：諸餓鬼於前身時，惡貪覆心，麴",
    "T17n0721_016:0094c02": "釀酤酒，欺誑世間，加水灰汁或沈蚓蛾，以",
    "T17n0721_016:0094c03": "惑愚人，不行布施、不修福德、不持禁戒、不",
    "T17n0721_016:0094c04": "聽正法、不行正法，復教他人令行惡貪，見",
    "T17n0721_016:0094c05": "作隨喜，作已不悔。如是惡業，身壞命終生",
    "T17n0721_016:0094c06": "於食水餓鬼道中，常患飢渴焚燒其身，走",
    "T17n0721_016:0094c07": "於曠野嶮難之處惆慞求水，困不能得。其",
    "T17n0721_016:0094c08": "身狀貌堅&#x6F81;可惡如焦鹵地，身破裂壞舉",
    "T17n0721_016:0094c09": "體熾燃，長髮覆面、目無所見，飢渴燒身走",
    "T17n0721_016:0094c10": "趣河邊。若人渡河，&#x811A;足之下遺落餘水，泥",
    "T17n0721_016:0094c11": "垢垂渧，速疾接取以自活命；若有餘人，在",
    "T17n0721_016:0094c12": "於河側掬水，施於命過父母，則得少分。以是",
    "T17n0721_016:0094c13": "因緣，命得存立。若自取水，守水諸鬼以杖",
    "T17n0721_016:0094c14": "撾打，身皮剝脫苦痛難忍，哀叫[口*睪]哭走於",
    "T17n0721_016:0094c15": "河側。以作惡業，自誑身故，業繫不盡，故使",
    "T17n0721_016:0094c16": "不死，乃至惡業不盡不壞不朽，猶不得脫；",
    "T17n0721_016:0094c17": "業盡得脫，從此命終，業風所吹流轉生死，人",
    "T17n0721_016:0094c18": "身難得，猶如海龜遇浮木孔。若生人中，生",
    "T17n0721_016:0094c19": "於邊地貧窮困厄，無有林樹、無水漿處而",
    "T17n0721_016:0094c20": "依住止，常患焦渴，恒困熱病，晝夜常渴。以",
    "T17n0721_016:0094c21": "餘業故，受如是報。",
    "T17n0721_016:0094c22": "[0094c22] 「復次，比丘知業果報，觀餓鬼世間。彼以聞慧，",
    "T17n0721_016:0094c23": "觀有諸餓鬼名阿賒迦(魏言悕望餓鬼)，以何業故而生",
    "T17n0721_016:0094c24": "其中？彼以聞慧知：此眾生嫉&#x59AC;惡貪，自覆",
    "T17n0721_016:0094c25": "其心，見他善人因得少物，賣買價直，不以",
    "T17n0721_016:0094c26": "道理，欺誑取物，作已隨喜，不生悔心，亦教",
    "T17n0721_016:0094c27": "他人令作此惡，不行布施、不修福德、不持",
    "T17n0721_016:0094c28": "禁戒，心無誠信不順正法，其心&#x9E81;獷不可",
    "T17n0721_016:0094c29": "調伏，不親善友，常懷嫉&#x59AC;。如是惡人身壞",
    "T17n0721_016:0095a01": "命終墮於悕望餓鬼之中，若諸世人為亡父",
    "T17n0721_016:0095a02": "母先靈設祀，如此餓鬼得而食之，餘一切食",
    "T17n0721_016:0095a03": "悉不得食，常患飢渴焚燒其身如火燒林，無",
    "T17n0721_016:0095a04": "能救者，面色皺黑，淚流而下，手&#x811A;破裂，頭",
    "T17n0721_016:0095a05": "髮覆面，身色可惡猶如黑雲。辛酸悲叫而",
    "T17n0721_016:0095a06": "說頌曰：",
    "T17n0721_016:0095a07": "「『不施則無報，  無施果亦無，",
    "T17n0721_016:0095a08": "  如無燈無明，  不施無樂報。",
    "T17n0721_016:0095a09": "  如盲人無目，  不能有所見，",
    "T17n0721_016:0095a10": "  不施亦如是，  來世無樂報。",
    "T17n0721_016:0095a11": "  若生餓鬼道，  人中常貧窮，",
    "T17n0721_016:0095a12": "  流轉受苦惱，  嫉&#x59AC;因緣故。",
    "T17n0721_016:0095a13": "  不施則無報，  造業終不失，",
    "T17n0721_016:0095a14": "  自業得果報，  眾生依業食。",
    "T17n0721_016:0095a15": "  我為惡業燒，  生在餓鬼中，",
    "T17n0721_016:0095a16": "  受此大飢渴，  猛火常熾燃。",
    "T17n0721_016:0095a17": "  何時離飢渴？  何時得安樂？",
    "T17n0721_016:0095a18": "  受苦極熱惱，  何時得解脫？",
    "T17n0721_016:0095a19": "  不識道非道，  不知善業果，",
    "T17n0721_016:0095a20": "  飢渴如火燃，  如是受苦惱。",
    "T17n0721_016:0095a21": "  亂髮覆面目，  無人能救護，",
    "T17n0721_016:0095a22": "  脈現如網縛，  苦逼命不盡。",
    "T17n0721_016:0095a23": "  惆慞行曠野，  常受諸苦惱，",
    "T17n0721_016:0095a24": "  孤獨無救護，  具受諸辛苦。』",
    "T17n0721_016:0095a25": "[0095a25] 「如是悕望餓鬼呻吟奔走，處處逃遁。比丘觀",
    "T17n0721_016:0095a26": "已，如是思惟：生死熾燃，欲界增上。如是餓",
    "T17n0721_016:0095a27": "鬼，若其種姓或時設供祭祀亡者得而食之，",
    "T17n0721_016:0095a28": "以濟身命，唯得食此，餘一切食悉不得食。",
    "T17n0721_016:0095a29": "惡業不盡，故使不死，乃至惡業不盡不壞不",
    "T17n0721_016:0095b01": "朽，故不得脫；若惡業盡，從此命終，業風所",
    "T17n0721_016:0095b02": "吹，流轉世間受生死苦，人身難得，猶如海",
    "T17n0721_016:0095b03": "龜遇浮木孔。若生人中，生工師家下賤僮僕，",
    "T17n0721_016:0095b04": "為人策使。餘業因緣，受如是報。",
    "T17n0721_016:0095b05": "[0095b05] 「復次，比丘知業果報，觀餓鬼世間。彼以聞慧，",
    "T17n0721_016:0095b06": "觀於食唾諸餓鬼等，以何業故而生其中？彼",
    "T17n0721_016:0095b07": "以聞慧知：此眾生若男、若女慳嫉覆心，以",
    "T17n0721_016:0095b08": "不淨食誑諸出家沙門道士，言是清淨，令",
    "T17n0721_016:0095b09": "其信用而便食之，或時復以非所應食，施淨",
    "T17n0721_016:0095b10": "行人，數為此業，復教他人令行誑惑，不行",
    "T17n0721_016:0095b11": "布施、不持禁戒、不近善友、不順正法，樂以",
    "T17n0721_016:0095b12": "不淨而持與人。如是惡人身壞命終生惡",
    "T17n0721_016:0095b13": "道中，受於[口*企]吒餓鬼之身([口*企]吒魏言食唾，[口*企]區伊反)，為飢渴",
    "T17n0721_016:0095b14": "火常燒其身，於不淨處若壁若地，以求人",
    "T17n0721_016:0095b15": "唾食之活命，餘一切食悉不得食，乃至惡",
    "T17n0721_016:0095b16": "業不盡不壞不朽，故不得脫；業盡得脫，從此",
    "T17n0721_016:0095b17": "命終，隨業流轉受生死苦。若生人中，貧窮",
    "T17n0721_016:0095b18": "下賤，多病消瘦，齆鼻膿爛，生除廁家，或於",
    "T17n0721_016:0095b19": "僧中乞求殘食以自濟命。餘業因緣，受報",
    "T17n0721_016:0095b20": "如是。",
    "T17n0721_016:0095b21": "[0095b21] 「復次，比丘知業果報，觀餓鬼世間。彼以聞慧，",
    "T17n0721_016:0095b22": "觀於魔羅食鬘餓鬼(魔羅魏言鬘，世人所奉九子魔是也)，以何業",
    "T17n0721_016:0095b23": "故而生其中？彼以聞慧知：此眾生以前世",
    "T17n0721_016:0095b24": "時，盜佛花鬘，及尊重師長盜其花鬘，以淨",
    "T17n0721_016:0095b25": "潔故，用自莊嚴，不以惡心，其心貪嫉。身壞",
    "T17n0721_016:0095b26": "命終或生佛塔、或生天祀而有神力，若人",
    "T17n0721_016:0095b27": "忿諍，詣塔要誓，則得其便，能示惡夢以怖",
    "T17n0721_016:0095b28": "眾人。若有異人遭諸惡事，求其恩力，言：『此",
    "T17n0721_016:0095b29": "鬼神有大威德神通夜叉。』以花鬘上之，因此",
    "T17n0721_016:0095c01": "事故得鬘食之，少離飢渴，不為飢火之所",
    "T17n0721_016:0095c02": "焚燒，世人讚歎、鬼常喜悅是食鬘鬼。乃至",
    "T17n0721_016:0095c03": "惡業不盡不壞不朽，故不得脫；業盡得脫，從",
    "T17n0721_016:0095c04": "此命終，隨業流轉受生死苦。若生人中，作",
    "T17n0721_016:0095c05": "守園人，賣花自活。以餘業故，受如斯報。",
    "T17n0721_016:0095c06": "[0095c06] 「復次，比丘知業果報，觀餓鬼世間。彼以聞慧，",
    "T17n0721_016:0095c07": "觀諸餓鬼食血自活，以何業故而生其中？彼",
    "T17n0721_016:0095c08": "以聞慧見：諸餓鬼本為人時，愛樂貪嗜血肉",
    "T17n0721_016:0095c09": "之食，其心慳嫉，戲笑作惡，殺生血食，不施",
    "T17n0721_016:0095c10": "妻子。如是惡人身壞命終墮惡道中，貪嗜",
    "T17n0721_016:0095c11": "血故，生囉訖吒餓鬼之中(囉訖吒魏言血食)，受鬼身已，",
    "T17n0721_016:0095c12": "人皆名之以為夜叉，供養奉事，以血塗泥",
    "T17n0721_016:0095c13": "而祭祀之。既噉血已，恐怖加人，數求禱祀，人",
    "T17n0721_016:0095c14": "皆說之，以為靈神。如是次第，得自活命。壽",
    "T17n0721_016:0095c15": "命長遠亦如上說，經五百歲。如是餓鬼作",
    "T17n0721_016:0095c16": "諸妖[卄/(阿-可+辛)/女]，乃至惡業不盡不壞不朽，故不得",
    "T17n0721_016:0095c17": "脫；業盡得脫，從此命終，隨業流轉受生死",
    "T17n0721_016:0095c18": "苦。若得人身，生旃陀羅家噉食人肉。以餘",
    "T17n0721_016:0095c19": "惡業因緣故爾。",
    "T17n0721_016:0095c20": "[0095c20] 「復次，比丘知業果報，觀餓鬼世間。彼以聞慧，",
    "T17n0721_016:0095c21": "觀於食肉諸餓鬼等，以何業故而生其中？彼",
    "T17n0721_016:0095c22": "以聞慧知：此眾生嫉&#x59AC;惡貪，自覆其心，以",
    "T17n0721_016:0095c23": "眾生肉而作肉&#x53DA;，臠臠稱之，賣買欺誑，實",
    "T17n0721_016:0095c24": "少言多，以賤為貴。如是惡人身壞命終墮",
    "T17n0721_016:0095c25": "於惡道，生在食肉餓鬼之中。是夜叉鬼於四",
    "T17n0721_016:0095c26": "衢道或在巷陌街巷市店，或在城內僧所住",
    "T17n0721_016:0095c27": "處、天祀中生，形狀醜惡，見者恐怖，而有神",
    "T17n0721_016:0095c28": "通。其性輕軟，不多為惡，行不淨施，以是因",
    "T17n0721_016:0095c29": "緣，故得神通。以諸眾生，雜類牛羊&#x9E9E;鹿之",
    "T17n0721_016:0096a01": "肉，設會與人，以是業緣，故有神力。乃至惡",
    "T17n0721_016:0096a02": "業不盡不壞不朽，故不得脫；業盡得脫，從",
    "T17n0721_016:0096a03": "此命終，隨業流轉受生死苦，人身難得，猶",
    "T17n0721_016:0096a04": "如海龜遇浮木孔。有微善業得生人中，墮於",
    "T17n0721_016:0096a05": "邊地如旃陀羅蠻夷之屬，噉食人肉。餘業因",
    "T17n0721_016:0096a06": "緣，故受斯報。",
    "T17n0721_016:0096a07": "[0096a07] 「復次，比丘知業果報，觀餓鬼世間。彼以聞慧，",
    "T17n0721_016:0096a08": "觀食香&#x70DF;諸餓鬼等，以何業故而生其中？彼",
    "T17n0721_016:0096a09": "以聞慧知：此眾生為嫉&#x59AC;心惡貪所覆，商賈",
    "T17n0721_016:0096a10": "賣香，見人買香，速須供養，不以好香與彼",
    "T17n0721_016:0096a11": "買者，乃以劣香，價不酬直；心無淨信，謂無",
    "T17n0721_016:0096a12": "惡報，不識諸佛真實福田。如是惡人身壞命",
    "T17n0721_016:0096a13": "終生食香&#x70DF;夜叉鬼中，而有神通，身著香",
    "T17n0721_016:0096a14": "鬘，塗香末香，妓樂自娛。或生神廟四交巷",
    "T17n0721_016:0096a15": "中，寺舍林間遊戲之處，重閣樓櫓皆遍遊",
    "T17n0721_016:0096a16": "行，世間愚人恭敬禮拜，燒沈水等種種諸",
    "T17n0721_016:0096a17": "香而供養之。以前世時，商賈賣香令人供",
    "T17n0721_016:0096a18": "養勝上福田，非心田故。若於佛法僧中行少",
    "T17n0721_016:0096a19": "布施，得大果報，譬如尼拘陀樹其子甚小，種",
    "T17n0721_016:0096a20": "之良地，成樹甚大，枝條四布。若於佛法僧",
    "T17n0721_016:0096a21": "福田之中行布施者，得大果報亦復如是。福",
    "T17n0721_016:0096a22": "田力故，如是夜叉有神通力而得樂報。於",
    "T17n0721_016:0096a23": "鬼世界得脫苦已，從此命終，隨業流轉受",
    "T17n0721_016:0096a24": "於生死，人身難得，猶如海龜遇浮木孔。若生",
    "T17n0721_016:0096a25": "人中，生貧窮家，其身香氣而似香塗。以餘",
    "T17n0721_016:0096a26": "業故，受如斯報。",
    "T17n0721_016:0096a27": "[0096a27] 「復次，比丘知業果報，觀餓鬼世間。彼以聞慧，",
    "T17n0721_016:0096a28": "觀於疾行諸餓鬼等，以何業故而生其中？彼",
    "T17n0721_016:0096a29": "以聞慧知：此眾生貪嫉覆心，或為沙門，破",
    "T17n0721_016:0096b01": "所受戒而被法服，自遊聚落，諂誑求財，言",
    "T17n0721_016:0096b02": "為病者隨病供給，竟不施與便自食之；為乞",
    "T17n0721_016:0096b03": "求故，嚴飾衣服，遍諸城邑廣求所須，不施",
    "T17n0721_016:0096b04": "病者。以是因緣，身壞命終墮於惡道，生阿",
    "T17n0721_016:0096b05": "毘遮羅餓鬼之中(阿毘遮羅魏義言疾行)，受鬼身已，於不淨",
    "T17n0721_016:0096b06": "處噉食不淨，常患飢渴，自燒其身。若有眾",
    "T17n0721_016:0096b07": "生行不淨者，如是餓鬼則多惱之，自現其",
    "T17n0721_016:0096b08": "身，為作怖畏，而求人便，或示惡夢令其恐",
    "T17n0721_016:0096b09": "怖；遊行塚間，樂近死屍；其身火燃，&#x70DF;焰俱",
    "T17n0721_016:0096b10": "起。若見世間疫病流行死亡者眾，心則喜",
    "T17n0721_016:0096b11": "悅。若有惡&#x546A;，喚之即來，能為眾生作不饒",
    "T17n0721_016:0096b12": "益；其行迅疾，一念能至百千由旬，是故名",
    "T17n0721_016:0096b13": "為疾行餓鬼。凡世愚人所共供養，咸皆號之",
    "T17n0721_016:0096b14": "以為大力神通夜叉。如是種種為人殃禍，令",
    "T17n0721_016:0096b15": "人怖畏。乃至惡業不盡不壞不朽，故不得",
    "T17n0721_016:0096b16": "脫；業盡得脫，從此命終，隨業流轉受生死",
    "T17n0721_016:0096b17": "苦。若生人中，生&#x546A;師家，屬諸鬼神，守鬼神",
    "T17n0721_016:0096b18": "廟。以餘業故，受如斯報。",
    "T17n0721_016:0096b19": "[0096b19] 「復次，比丘知業果報，觀餓鬼世間。彼以聞慧，",
    "T17n0721_016:0096b20": "觀於伺便諸餓鬼等常求人短，以何業故而",
    "T17n0721_016:0096b21": "生其中？彼以聞慧知：此眾生貪嫉覆心，誣",
    "T17n0721_016:0096b22": "&#x6282;眾生而取財物，或作&#x9B2A;諍恐怖逼人，侵",
    "T17n0721_016:0096b23": "他財物，於村落城邑劫奪他物，常求人便，欲",
    "T17n0721_016:0096b24": "行劫盜，不行布施、不修福業、不親良友，常",
    "T17n0721_016:0096b25": "懷嫉&#x59AC;，貪奪他財，見他財物心懷惡毒，知",
    "T17n0721_016:0096b26": "識善友、兄弟親族常懷憎嫉，眾人見之咸共",
    "T17n0721_016:0096b27": "指之為弊惡人。是人身壞墮於惡道受蚩",
    "T17n0721_016:0096b28": "陀羅餓鬼之身(蚩陀羅魏言孔穴，義云伺便)，遍身毛孔，自然火",
    "T17n0721_016:0096b29": "焰焚燒其身，如甄叔迦樹花盛之時(此樹花赤如火聚色，",
    "T17n0721_016:0096c01": "故以喻之)，為飢渴火常燒其身，呻[口*睪]悲叫，奔突而",
    "T17n0721_016:0096c02": "走，求索飲食，欲以自濟。世有愚人逆塔而",
    "T17n0721_016:0096c03": "行，若見天廟順行恭敬；如是之人，此鬼得",
    "T17n0721_016:0096c04": "便，入人身中，食人氣力。若復有人近房欲",
    "T17n0721_016:0096c05": "穢，是鬼得便入其身中，食人氣力以自活",
    "T17n0721_016:0096c06": "命，自餘一切悉不得食。乃至惡業不盡不",
    "T17n0721_016:0096c07": "壞不朽，故不得脫；業盡得脫，從此命終，隨",
    "T17n0721_016:0096c08": "業流轉受生死苦。若生人中，多遭眾難——王",
    "T17n0721_016:0096c09": "難水難、火難賊難、飢儉之難——常生貧窮下",
    "T17n0721_016:0096c10": "賤之處，多諸病苦，身體&#x5C2B;羸。以餘業故，受",
    "T17n0721_016:0096c11": "如斯報。",
    "T17n0721_016:0096c12": "[0096c12] 「復次，比丘知業果報，觀餓鬼世間。彼以聞慧，",
    "T17n0721_016:0096c13": "觀於地下黑闇之處諸餓鬼等，以何業故而",
    "T17n0721_016:0096c14": "生其中？彼以聞慧知：此眾生愚癡造惡，貪嫉",
    "T17n0721_016:0096c15": "覆心，&#x6282;法求財，繫縛於人置闇牢中，令其",
    "T17n0721_016:0096c16": "黑闇目無所見，互相呼聲，音常哀酸，在於",
    "T17n0721_016:0096c17": "獄縛受大憂苦，無人救護。如是惡人身壞",
    "T17n0721_016:0096c18": "命終墮黑闇處生餓鬼中，在於地下黑闇",
    "T17n0721_016:0096c19": "之處，有大惡蛇遍滿其中，受身長大長二",
    "T17n0721_016:0096c20": "十里，風寒噤戰，飢渴燒身，頭髮蓬亂，身體",
    "T17n0721_016:0096c21": "羸瘦，打棒其身皆悉破壞，行大嶮難黑闇之",
    "T17n0721_016:0096c22": "處，受大劇苦惆慞奔走，唯獨無侶，猛風勁",
    "T17n0721_016:0096c23": "切猶如刀割。以惡業故，求死不得，乃至惡",
    "T17n0721_016:0096c24": "業不盡不壞不朽，故不得脫；業盡得脫，從",
    "T17n0721_016:0096c25": "此命終，隨業流轉受生死苦，人身難得，猶",
    "T17n0721_016:0096c26": "如海龜遇浮木孔。若生人中，多處深山幽嶮",
    "T17n0721_016:0096c27": "海側，不見日月，生此國土，其目盲冥無所",
    "T17n0721_016:0096c28": "見了，貧窮下賤，乞求自活。以餘業故，受如",
    "T17n0721_016:0096c29": "斯報。",
    "T17n0721_016:0097a01": "[0097a01] 「復次，比丘知業果報，觀餓鬼世間。彼以聞慧，",
    "T17n0721_016:0097a02": "見有餓鬼名曰神通大力光明，以何業故而",
    "T17n0721_016:0097a03": "生其中？彼以聞慧知：此眾生妄語誑人，貪",
    "T17n0721_016:0097a04": "嫉破壞，偷盜他財，誑人取物，或恃勢力強",
    "T17n0721_016:0097a05": "奪人財，賜諸惡友，不施福田，不淨布施。為",
    "T17n0721_016:0097a06": "求恩故、為求救故、為節會故、為急難故、為",
    "T17n0721_016:0097a07": "親附故、為如是等，是為不淨施。是人身壞",
    "T17n0721_016:0097a08": "命終之後，生於大力神通鬼中，受鬼身已，多",
    "T17n0721_016:0097a09": "有無量苦惱餓鬼圍遶左右，在於深山或處",
    "T17n0721_016:0097a10": "海渚，生處其中，神力自在。唯此一鬼受第",
    "T17n0721_016:0097a11": "一樂，自餘眷屬身如燒林，飢渴火逼皆共",
    "T17n0721_016:0097a12": "瞻視，是受樂鬼，不淨施報。業盡得脫，從此",
    "T17n0721_016:0097a13": "命終，隨業流轉受諸生死，人身難得，猶如",
    "T17n0721_016:0097a14": "海龜遇浮木孔。若得為人，於飢饉世統領國",
    "T17n0721_016:0097a15": "土或為大臣。以餘業故，受如斯報。",
    "T17n0721_016:0097a16": "[0097a16] 「復次，比丘知業果報，觀餓鬼世間。彼以聞慧，",
    "T17n0721_016:0097a17": "觀夜熾燃諸餓鬼等，火從身出，呻[口*睪]悲叫，",
    "T17n0721_016:0097a18": "奔突而走至諸城邑村落、人間山林住處，身",
    "T17n0721_016:0097a19": "如火聚，飢渴火燃。以何業故而生其中？彼以",
    "T17n0721_016:0097a20": "聞慧知：此眾生貪嫉覆心，破壞他人，妄語",
    "T17n0721_016:0097a21": "誑人，&#x6282;奪人財，破人城郭，殺害人民，令他",
    "T17n0721_016:0097a22": "眷屬宗親散壞，抄掠得財，持奉王者大臣豪",
    "T17n0721_016:0097a23": "貴，得王勢力；王善其能，稱歎讚美，轉增兇",
    "T17n0721_016:0097a24": "暴，如上所說。如是惡人身壞命終墮闍婆",
    "T17n0721_016:0097a25": "隸餓鬼之中(闍婆&#x96B7;魏言熾燃)，以前世時夜行劫奪，繫",
    "T17n0721_016:0097a26": "縛於人，加諸楚毒，以是因緣，夜則遍身熾燃",
    "T17n0721_016:0097a27": "火起。以前世時繫縛於人，[口*睪]哭叫喚，以是",
    "T17n0721_016:0097a28": "因緣，熾火燃身悲聲大叫。惡業不盡，故使",
    "T17n0721_016:0097a29": "不死，乃至惡業不盡不壞不朽，故不得脫；",
    "T17n0721_016:0097b01": "從此命終，隨業流轉，人身難得，如海中龜值",
    "T17n0721_016:0097b02": "浮木孔。若得人身，常為他人之所破壞，設有",
    "T17n0721_016:0097b03": "財物，多為王賊侵陵劫奪；若登高危或昇",
    "T17n0721_016:0097b04": "林樹，顛墜傷身。以餘業故，受如是報。",
    "T17n0721_016:0097b05": "[0097b05] 「復次，比丘知業果報，觀餓鬼世間。彼以聞慧，",
    "T17n0721_016:0097b06": "見有餓鬼常求人便，伺求其短，殺害嬰兒，以",
    "T17n0721_016:0097b07": "何業故而生其中？彼以聞慧知：此眾生前",
    "T17n0721_016:0097b08": "世之時，為他惡人殺其嬰兒，心生大怒，即",
    "T17n0721_016:0097b09": "作願言：『我當來世作夜叉身，報殺其子。』如",
    "T17n0721_016:0097b10": "是惡人身壞命終，墮於惡道，受蚩陀羅餓",
    "T17n0721_016:0097b11": "鬼之身(蚩陀羅魏言伺便鬼)，常念怨家，瞋恚含毒，求諸婦",
    "T17n0721_016:0097b12": "女產生之處，伺嬰兒便而斷其命。此鬼勢",
    "T17n0721_016:0097b13": "力神通自在，若聞血氣於須臾頃能行至",
    "T17n0721_016:0097b14": "於百千由旬。若婦人產，以微細身而求其便，",
    "T17n0721_016:0097b15": "以瞋恚心常求其便，處處追逐欲殺嬰兒，求",
    "T17n0721_016:0097b16": "其害便。如是餓鬼遍一切處求小兒便，覓",
    "T17n0721_016:0097b17": "其因緣。若母犯過，育養失法，得其子便。若",
    "T17n0721_016:0097b18": "不淨穢污，為鬼得便，闚視&#x7A93;牖，或復門中大",
    "T17n0721_016:0097b19": "小便處、不淨水邊，&#x546A;中求短，求彼所忌。若",
    "T17n0721_016:0097b20": "見影像，若衣不淨、若火若水、若地若刀、若",
    "T17n0721_016:0097b21": "求喜慶、若臨高巖、若上高閣、上下求便，如",
    "T17n0721_016:0097b22": "是種種常求其便，怨怒之心常不捨離，如上",
    "T17n0721_016:0097b23": "所說。若得其便，能害嬰兒；若不得便，至於",
    "T17n0721_016:0097b24": "十歲，種種求便猶殺不捨。如是不善，自纏",
    "T17n0721_016:0097b25": "其心，飢渴燒身，不能殺害，若得其便，則斷",
    "T17n0721_016:0097b26": "其命。若此小兒有強善業、或為善神之所擁",
    "T17n0721_016:0097b27": "護，不能殺害，彼鬼瞋心。從此命終，隨業流",
    "T17n0721_016:0097b28": "轉受生死苦，人身難得，猶如海龜值浮木",
    "T17n0721_016:0097b29": "孔。若生人中，宿業瞋習，怨結所縛，無緣之",
    "T17n0721_016:0097c01": "處悉如怨家，種種方便求他短闕。以餘業",
    "T17n0721_016:0097c02": "故，受如是報。"
}