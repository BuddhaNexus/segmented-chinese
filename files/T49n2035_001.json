{
    "T49n2035_001:0129a03": "閱佛祖統紀說",
    "T49n2035_001:0129a05": "佛以心印授之於祖。而祖祖相印以至師。其",
    "T49n2035_001:0129a06": "間隨機立解。以權示實。脈絡分合。蓋不可思",
    "T49n2035_001:0129a07": "議焉。余頃憩烏瞻山。忽邑侯游公招至顧司",
    "T49n2035_001:0129a08": "寇之澄心樓。以校閱事見委。詢其所欲梓。則",
    "T49n2035_001:0129a09": "佛祖統紀也。余夙志闡繹弗敢以不敏辭。甫",
    "T49n2035_001:0129a10": "焚香展卷。有客進曰。吾聞心佛眾生三無差",
    "T49n2035_001:0129a11": "別。何有佛祖之異乎。道絕邊表。理非數量。又",
    "T49n2035_001:0129a12": "何統紀之一乎。若即心境為禪觀本有醍醐",
    "T49n2035_001:0129a13": "自味。何規規然尋牛[(殼一)/牛]乳於村落耶。余曰。子",
    "T49n2035_001:0129a14": "言似矣。猶未足語道也。夫道無統則散。統無",
    "T49n2035_001:0129a15": "紀則亂。散亂之作道理焉依。然道因言顯。理",
    "T49n2035_001:0129a16": "假教明。詎離言教而覓道理乎。試將此典喻",
    "T49n2035_001:0129a17": "村落也。能詮名句喻牛也。所詮諸義喻乳及",
    "T49n2035_001:0129a18": "酥酪醍醐也。若謂直取醍醐上味勿勞牛乳",
    "T49n2035_001:0129a19": "等義請君於牛乳外。別覓一醍醐味可乎。欲",
    "T49n2035_001:0129a20": "明古聖之道。此統紀斯其至焉。子又何疑。所",
    "T49n2035_001:0129a21": "以楊侍御為佛祖發心。游邑侯為眾生垂手。",
    "T49n2035_001:0129a22": "昱道人忍以帝虎誤學人耶。客輾然作禮而",
    "T49n2035_001:0129a23": "退。",
    "T49n2035_001:0129a24": "大明萬曆甲寅夏季月",
    "T49n2035_001:0129a25": "西蜀輔慈沙門明昱書",
    "T49n2035_001:0129b02": "佛祖統紀敘",
    "T49n2035_001:0129b04": "志磐法師佛祖統紀一書歷序。從上諸祖",
    "T49n2035_001:0129b05": "授受淵源支分派別。亦如一花五葉。傳衣",
    "T49n2035_001:0129b06": "受記歷歷分明。自是天臺一家眷屬。又廣",
    "T49n2035_001:0129b07": "之以華藏世界天宮地獄諸圖。蓮社諸賢",
    "T49n2035_001:0129b08": "往生僧尼其於法運通塞尤惓惓三致意",
    "T49n2035_001:0129b09": "焉。用心良亦勤矣。其意直欲薪盡火傳燈",
    "T49n2035_001:0129b10": "燈相續。耳近日宗門盛行。講律或廢。不知",
    "T49n2035_001:0129b11": "如車雙輪。如鳥雙翼。后之紹統者。若真如",
    "T49n2035_001:0129b12": "天台深入法華三昧。親見靈山一會儼然",
    "T49n2035_001:0129b13": "未散。棒喝狂禪皆當反走矣。是伊仲刻統",
    "T49n2035_001:0129b14": "紀意也。",
    "T49n2035_001:0129b15": "德山楊鶴題",
    "T49n2035_001:0129b18": "佛祖統紀序",
    "T49n2035_001:0129b20": "參天地之才。司萬物之化。同功而異位者。其",
    "T49n2035_001:0129b21": "唯人道乎。故自有生以來。蚩蚩群氓。必立大",
    "T49n2035_001:0129b22": "人。為之君牧。是以四輪統乎四洲。粟散占乎",
    "T49n2035_001:0129b23": "異域。而南洲震旦。實為東方君子之國。伏羲",
    "T49n2035_001:0129b24": "稱皇。始畫八卦。降及三代。文物大明逮吾世",
    "T49n2035_001:0129b25": "尊出興天竺。將施化於此方也。乃先遣三聖。",
    "T49n2035_001:0129b26": "為世良導。以禮樂為前驅。以真道為後教。機",
    "T49n2035_001:0129b27": "成時至。大法可行。於是漢皇致夢感之祥。摩",
    "T49n2035_001:0129b28": "騰應東來之運。魏晉以降。盛譯群經。矯矯諸",
    "T49n2035_001:0129b29": "師。競登講席。雖各立義門。取名當世。而尚昧",
    "T49n2035_001:0129c01": "乎如來一代之化意。篤生天台。紹隆法運。",
    "T49n2035_001:0129c02": "以五時八教四種三昧。與夫事理即具境觀",
    "T49n2035_001:0129c03": "不二之旨。以為後學入道之本。歷代師承。",
    "T49n2035_001:0129c04": "寶茲大訓。至於今七百年。守之弗墜。翰林梁",
    "T49n2035_001:0129c05": "子之言曰。言佛法者。以天台為司南。則殊塗",
    "T49n2035_001:0129c06": "異論。往往退息。誠然哉斯論也。志磐手抱遺",
    "T49n2035_001:0129c07": "編。久從師學。每念佛祖傳授之迹。不有紀述。",
    "T49n2035_001:0129c08": "後將何聞。惟昔。良渚之著正統。雖粗立體法。",
    "T49n2035_001:0129c09": "而義乖文薉。鏡菴之撰宗源。但列文傳。而",
    "T49n2035_001:0129c10": "辭陋事疏。至於遺逸而不收者。則舉皆此失。",
    "T49n2035_001:0129c11": "於是並取二家。且刪且補。依放史法。用成一",
    "T49n2035_001:0129c12": "家之書。斷自釋迦大聖訖於法智。一佛二十",
    "T49n2035_001:0129c13": "九祖。並稱本紀。所以明化事而繫道統也。至",
    "T49n2035_001:0129c14": "若諸祖旁出為世家。廣智以下為列傳。名言",
    "T49n2035_001:0129c15": "懿行。皆入此宗。而表志之述。非一門義。具在",
    "T49n2035_001:0129c16": "通例。可以類知。既又用編年法起周昭王。至",
    "T49n2035_001:0129c17": "我本朝。別為法運通塞志。儒釋道之立法。禪",
    "T49n2035_001:0129c18": "教律之開宗。統而會之。莫不畢錄。目之曰佛",
    "T49n2035_001:0129c19": "祖統紀。凡之為五十四卷。紀傳世家。法太",
    "T49n2035_001:0129c20": "史公。通塞志。法司馬公。書成即負笈。詣白雲",
    "T49n2035_001:0129c21": "堂。仰求佛光法師為之考校。而同志之士。",
    "T49n2035_001:0129c22": "共謀鋟版以期流布。將令家藏其本。人觀此",
    "T49n2035_001:0129c23": "書。開人心之性靈。資國政之治化。豈不曰大",
    "T49n2035_001:0129c24": "有益於世哉。自寶祐戊午。首事筆削。十閱流",
    "T49n2035_001:0129c25": "年。五謄成[葶丁+呆]。夜以繼晝。功實倍之。仰報佛",
    "T49n2035_001:0129c26": "恩。上酬",
    "T49n2035_001:0129c27": "帝力。不負所學。其志在茲。",
    "T49n2035_001:0129c28": "宋咸淳五年歲在己巳八月上日。四明福泉",
    "T49n2035_001:0129c29": "沙門志磐寓東湖月波山。謹序。",
    "T49n2035_001:0130a01": "同校正吉祥安樂山教忠報國教寺首座沙",
    "T49n2035_001:0130a02": "門必昇",
    "T49n2035_001:0130a03": "校正前住持華亭先福教寺傳天台宗教沙",
    "T49n2035_001:0130a04": "門慧舟",
    "T49n2035_001:0130a05": "校正住持吉祥安樂山教忠報國教寺傳天",
    "T49n2035_001:0130a06": "台宗教沙門善良",
    "T49n2035_001:0130a07": "校正住持東湖月波山慈悲普濟教寺傳天",
    "T49n2035_001:0130a08": "台宗教沙門宗淨",
    "T49n2035_001:0130a09": "校正特賜佛光法師左右街都僧錄主管教",
    "T49n2035_001:0130a10": "門公事住持上天竺教寺賜金襽衣法照",
    "T49n2035_001:0130a11": "佛祖統紀通例(例者略也類也舉略以知類也)",
    "T49n2035_001:0130a12": "釋本紀",
    "T49n2035_001:0130a13": "釋迦如來。最初得佛之後。大悲利物。未來",
    "T49n2035_001:0130a14": "不息。以故果後示權。數數出世。莫可以三",
    "T49n2035_001:0130a15": "際求其始終。況於十方國土。唱生唱滅。處",
    "T49n2035_001:0130a16": "處不同。豈當於此南洲一方畢其能事。然",
    "T49n2035_001:0130a17": "今所錄。但於此方。特舉垂教之要會。而通",
    "T49n2035_001:0130a18": "之則十方不離當處。三世秖在一心。尚何",
    "T49n2035_001:0130a19": "有所異同者哉。今約如來在凡因行至今",
    "T49n2035_001:0130a20": "出興為大法王。明本迹。敘聖源。列大小八",
    "T49n2035_001:0130a21": "相。分頓漸二始。經歷五時。鋪陳一化。作教",
    "T49n2035_001:0130a22": "主釋迦牟尼佛本紀四卷。自大迦葉下至",
    "T49n2035_001:0130a23": "師子尊者。皆能仰承佛記。傳弘大法。謂之",
    "T49n2035_001:0130a24": "金口祖承。依付法藏。作西土二十四祖紀一",
    "T49n2035_001:0130a25": "卷。",
    "T49n2035_001:0130a26": "自北齊始開龍樹之道。至於天台大弘法",
    "T49n2035_001:0130a27": "華。章安集為論疏。荊溪製記申明。稟承教",
    "T49n2035_001:0130a28": "觀。實居震旦。是謂今師祖承。作東土九祖",
    "T49n2035_001:0130a29": "紀二卷。自邃法師嗣荊溪之業。師師相承。",
    "T49n2035_001:0130b01": "歷晚唐五代。暨我本朝。教法散而復合。仰",
    "T49n2035_001:0130b02": "惟四明法智。用能中興天台一家教觀之道。",
    "T49n2035_001:0130b03": "同功列祖。作興道法師下八祖紀一卷。上",
    "T49n2035_001:0130b04": "稽釋迦示生之日。下距法智息化之年。一佛",
    "T49n2035_001:0130b05": "二十九祖。起周昭王二十六年甲寅。至宋仁",
    "T49n2035_001:0130b06": "宗天聖六年戊辰。合二千二年。通為本紀。以",
    "T49n2035_001:0130b07": "繫正統。如世帝王正寶位而傳大業。",
    "T49n2035_001:0130b08": "釋世家",
    "T49n2035_001:0130b09": "自南岳旁出照禪師下至慈雲諸師。皆傳",
    "T49n2035_001:0130b10": "教明宗。分鐙照世。與正統諸祖。相為輝",
    "T49n2035_001:0130b11": "映。作諸祖世家二卷。",
    "T49n2035_001:0130b12": "釋列傳",
    "T49n2035_001:0130b13": "自四明諸嗣最顯著者十餘師。子孫有繼者",
    "T49n2035_001:0130b14": "唯廣智。神照。南屏。三家為光。盛守家法。",
    "T49n2035_001:0130b15": "禦外侮。人能弘道。作諸師列傳十一卷。背",
    "T49n2035_001:0130b16": "宗破祖。失其宗緒者三數人。作雜傳一",
    "T49n2035_001:0130b17": "卷。有功教門。事遠失記者。作未詳承嗣傳",
    "T49n2035_001:0130b18": "一卷。",
    "T49n2035_001:0130b19": "釋表",
    "T49n2035_001:0130b20": "考諸祖之授受。敘弈世之稟承。欲觀千古。",
    "T49n2035_001:0130b21": "必審今日。為明北齊下至法智述正統之",
    "T49n2035_001:0130b22": "有來。作歷代傳教表。為明釋迦列祖下至",
    "T49n2035_001:0130b23": "今時諸師。示傳鐙之無盡。作佛祖世繫表",
    "T49n2035_001:0130b24": "共二卷。",
    "T49n2035_001:0130b25": "釋志",
    "T49n2035_001:0130b26": "並陳文藻。交贊佛乘。各出義章。發揮祖業。",
    "T49n2035_001:0130b27": "斯固法門之盛烈。作山家教典志一卷。",
    "T49n2035_001:0130b28": "人理教行。具足成就。由五濁以登九品者。",
    "T49n2035_001:0130b29": "唯念佛三昧之道為能爾。末代機宜。始自",
    "T49n2035_001:0130c01": "廬阜。作淨土立教志三卷。",
    "T49n2035_001:0130c02": "達磨賢首慈恩灌頂南山諸師。皆一代之偉。",
    "T49n2035_001:0130c03": "特雖共明此道。而各專一門。區別群宗。作",
    "T49n2035_001:0130c04": "諸宗立教志一卷。",
    "T49n2035_001:0130c05": "觀千佛紹隆。則知無盡之鐙。即一洲縱廣。",
    "T49n2035_001:0130c06": "則識無邊之土。為隘俗無聞者。作三世出",
    "T49n2035_001:0130c07": "興志世界名體志。凡三卷。",
    "T49n2035_001:0130c08": "香鐙供養之具。禮誦歌唄之容。是蓋緣因加",
    "T49n2035_001:0130c09": "行之正轍。為但理之人。成就佛事。作法門",
    "T49n2035_001:0130c10": "光顯志一卷。",
    "T49n2035_001:0130c11": "大法東流。聖賢繼世。所以住持三寶不令",
    "T49n2035_001:0130c12": "斷絕。然歷年既久。或興或廢。此蓋世事無常",
    "T49n2035_001:0130c13": "之變。於此道何成何虧邪。考古及今具列",
    "T49n2035_001:0130c14": "行事。用見法運通塞之相。至若儒宗道流",
    "T49n2035_001:0130c15": "世間之教。雖隨時而抑揚。而其事迹。莫不",
    "T49n2035_001:0130c16": "昭然可訓可戒。作法運通塞志十五卷。",
    "T49n2035_001:0130c17": "法運通塞。事變紜紜。繫于編年。莫明始末。",
    "T49n2035_001:0130c18": "為通練古今欲求類知者。作歷代會要",
    "T49n2035_001:0130c19": "志四卷。",
    "T49n2035_001:0130c20": "大儒高釋。有能以文字鋪張大道為法門",
    "T49n2035_001:0130c21": "之標表者。是不可不略錄也作名文光教",
    "T49n2035_001:0130c22": "志二卷。",
    "T49n2035_001:0130c23": "敘古製",
    "T49n2035_001:0130c24": "徽宗政和間。吳興頴師。始撰宗元錄。述天",
    "T49n2035_001:0130c25": "台一宗授受之事。自北齊至本朝元祐。為",
    "T49n2035_001:0130c26": "之圖以繫道統。於是教門宗祖始粲然有",
    "T49n2035_001:0130c27": "所考矣。寧宗慶元中。鎧菴吳克己。因頴錄",
    "T49n2035_001:0130c28": "增廣之。名曰釋門正統。未及行而亡。嘉定",
    "T49n2035_001:0130c29": "間。鏡菴遷法師。復取頴本及鎧菴新圖。重",
    "T49n2035_001:0131a01": "加詮次。增立新傳六十餘人。名宗源錄。",
    "T49n2035_001:0131a02": "理宗嘉熙初。錢唐良渚鑑法師。取吳本。放",
    "T49n2035_001:0131a03": "史法。為本紀。世家。列傳。載記。諸志。仍舊",
    "T49n2035_001:0131a04": "名曰釋門正統。然鏡菴則有不立體統之",
    "T49n2035_001:0131a05": "失。良渚則有名位顛錯之繆。至於文繁語",
    "T49n2035_001:0131a06": "鄙事緩義乖。則皆有之。而題稱釋門。尤為",
    "T49n2035_001:0131a07": "疎闊。要之草創。討論。修飾。潤色。非可以",
    "T49n2035_001:0131a08": "求備於一人也。明今述。",
    "T49n2035_001:0131a09": "今之所述。蓋是用宗源錄釋門正統。參對",
    "T49n2035_001:0131a10": "文義。且刪且補。而復取大藏經典。教門疏",
    "T49n2035_001:0131a11": "記。儒宗史籍。諸家傳錄之辭。及琇師隆興統",
    "T49n2035_001:0131a12": "紀。修師釋氏通紀。用助援引。依史氏法。為",
    "T49n2035_001:0131a13": "四佛紀。四祖紀。二世家。十一列傳。一雜傳。",
    "T49n2035_001:0131a14": "一未詳承嗣傳。二表。三十志。成一家之全",
    "T49n2035_001:0131a15": "書。至若一傳之後。贊以述德。一事之下。論",
    "T49n2035_001:0131a16": "以釋疑。及文有援古事有餘義。則必兼注",
    "T49n2035_001:0131a17": "於下。俾覽者之易領云(若據此中并前釋列傳文。則知諸師列傳原有十一",
    "T49n2035_001:0131a18": "卷。本紀既遺其文。唯以十卷為數)。",
    "T49n2035_001:0131a19": "用三例",
    "T49n2035_001:0131a20": "近世諸師。立傳之法。當用三例。一曰觀行",
    "T49n2035_001:0131a21": "修明。二曰講訓有旨。三曰著書明宗。非此",
    "T49n2035_001:0131a22": "三例濫矣。至於經理法事旁贊教門者。又",
    "T49n2035_001:0131a23": "將錄之。俾後人有所懷仰。若夫搢紳名賢",
    "T49n2035_001:0131a24": "儒生居士。能知此道者。非有宿熏之功。疇",
    "T49n2035_001:0131a25": "克至是。以故時有所取云。釋題義。",
    "T49n2035_001:0131a26": "佛祖者何。本教主而繫諸祖也。統紀者何。",
    "T49n2035_001:0131a27": "通理佛祖授受之事也(史記功臣表云。要以成功為統紀。漢高祖紀。顏師",
    "T49n2035_001:0131a28": "古注曰。紀理也。統理眾事。繫之年月)本紀者何。始釋迦終法智。",
    "T49n2035_001:0131a29": "一佛二十九祖。所以紀傳教之正統也。世",
    "T49n2035_001:0131b01": "家者何。世守家業。以輔相祖道者也。列傳",
    "T49n2035_001:0131b02": "者何。載歷代諸師之言行。俾有繼於祖道",
    "T49n2035_001:0131b03": "也。表者。所以表示傳教之有時稟法之有",
    "T49n2035_001:0131b04": "緒也。志者。所以記其事也。若山家教典。若",
    "T49n2035_001:0131b05": "諸宗立教。若淨土往生。若世界成毀。若法門",
    "T49n2035_001:0131b06": "光顯。若法運通塞。若會要以通古今。若述文",
    "T49n2035_001:0131b07": "以光大教。皆於志有考云。",
    "T49n2035_001:0131b08": "釋師名",
    "T49n2035_001:0131b09": "列諸師之名。考其例有八。或從國號。如",
    "T49n2035_001:0131b10": "北齊高麗。或從山名。如南岳天台。或從師",
    "T49n2035_001:0131b11": "號。如智者法智。或從生地。如章安仙城。或",
    "T49n2035_001:0131b12": "從寺名。如法華天宮。或從自號。如草堂息",
    "T49n2035_001:0131b13": "菴。或從郡名。如錢唐四明。或從著書之",
    "T49n2035_001:0131b14": "名。如扶宗憲章。近世多以自號行。雖稱",
    "T49n2035_001:0131b15": "名之不一。而所以名乎其人。則各得其實",
    "T49n2035_001:0131b16": "也。",
    "T49n2035_001:0131b17": "息眾疑",
    "T49n2035_001:0131b18": "此書之作。或因舊文以刪修。或集諸文以",
    "T49n2035_001:0131b19": "補足。或取師友之論著。或考碑碣之撰述。",
    "T49n2035_001:0131b20": "不復一一注所出者。修史之法當若是也。",
    "T49n2035_001:0131b21": "其間關涉稍眾者。則必時時有所引證。不",
    "T49n2035_001:0131b22": "得已耳。又此書所用。藏典教文。非儒生居",
    "T49n2035_001:0131b23": "士之所可易解。有能字字句句。研究其義。",
    "T49n2035_001:0131b24": "以所疑難。質諸沙門。則精義入神。然後可",
    "T49n2035_001:0131b25": "以知佛。若輕心疾讀。不究所歸。斯何益於",
    "T49n2035_001:0131b26": "人哉。又世之為儒者。好舉韓歐排佛之",
    "T49n2035_001:0131b27": "論。而不知二公末年終合於釋氏之道。今",
    "T49n2035_001:0131b28": "人有能少抑盛氣。盡觀此書反覆詳味。則",
    "T49n2035_001:0131b29": "知韓歐之立言皆陽擠陰助之意也。",
    "T49n2035_001:0131c01": "釋引文　大藏經典",
    "T49n2035_001:0131c02": "法華經華嚴經維摩經涅槃經瑞",
    "T49n2035_001:0131c03": "應經梵網經樓炭經藥王經普耀",
    "T49n2035_001:0131c04": "經善權經大權經賢愚經提謂經",
    "T49n2035_001:0131c05": "楞伽經大集經遺教經因果經",
    "T49n2035_001:0131c06": "無量義經大般若經付法藏經法滅",
    "T49n2035_001:0131c07": "盡經大方便經十二遊經佛本行經",
    "T49n2035_001:0131c08": "未曾有經雜寶藏經中本起經首楞",
    "T49n2035_001:0131c09": "嚴經法句喻經阿育王經八關齋經",
    "T49n2035_001:0131c10": "長阿含經雜阿含經妙法華經",
    "T49n2035_001:0131c11": "普賢行法經菩薩處胎經菩薩本行經",
    "T49n2035_001:0131c12": "優婆塞戒經增一阿含經分別功德經",
    "T49n2035_001:0131c13": "思益梵天經殃掘摩羅經淨飯泥洹經",
    "T49n2035_001:0131c14": "升忉利天經觀佛三昧經勝鬘師子經",
    "T49n2035_001:0131c15": "像法決疑經佛母泥洹經摩耶夫人經",
    "T49n2035_001:0131c16": "仁王般若經文殊般若經",
    "T49n2035_001:0131c17": "曇無德律十誦律四分律僧祇律",
    "T49n2035_001:0131c18": "彌沙塞律善見律五分律",
    "T49n2035_001:0131c19": "大智度論新婆沙論大莊嚴論薩婆",
    "T49n2035_001:0131c20": "多論俱舍論起信論佛道論衡譯",
    "T49n2035_001:0131c21": "經圖記梁高僧傳唐高僧傳宋高僧",
    "T49n2035_001:0131c22": "傳弘明集釋迦譜西域記",
    "T49n2035_001:0131c23": "天台教文",
    "T49n2035_001:0131c24": "法華文句妙樂法華妙玄釋籤心",
    "T49n2035_001:0131c25": "觀論輔行涅槃玄義觀音別行法",
    "T49n2035_001:0131c26": "界次第四教義南岳願文智者別傳",
    "T49n2035_001:0131c27": "二師口義四教義國清百錄寶雲振",
    "T49n2035_001:0131c28": "祖集四明教行錄天竺別集草菴遺",
    "T49n2035_001:0131c29": "事翻譯名義九祖略傳",
    "T49n2035_001:0132a01": "釋門諸書",
    "T49n2035_001:0132a02": "周書異記廬山集國清碑玉泉碑",
    "T49n2035_001:0132a03": "十八賢傳僧鏡錄關王祠堂記淨土",
    "T49n2035_001:0132a04": "往生傳法華顯應錄般若感驗錄觀",
    "T49n2035_001:0132a05": "音感應錄天人感通傳僧史略林間",
    "T49n2035_001:0132a06": "錄僧寶傳護法論景德傳燈錄普",
    "T49n2035_001:0132a07": "燈錄大慧武庫湘山野錄歐陽外傳",
    "T49n2035_001:0132a08": "石門文字禪育王舍利傳禪門寶訓",
    "T49n2035_001:0132a09": "儒宗諸書",
    "T49n2035_001:0132a10": "孔子家語論語禮記孟子荀子楊",
    "T49n2035_001:0132a11": "子史記西漢書東漢書三國志",
    "T49n2035_001:0132a12": "晉書南北史唐書五代史稽古錄",
    "T49n2035_001:0132a13": "續稽古錄國朝會要皇朝類苑皇朝",
    "T49n2035_001:0132a14": "龍飛記本朝通鑑皇朝景命錄韓",
    "T49n2035_001:0132a15": "昌黎文柳子厚文白氏長慶集顏氏",
    "T49n2035_001:0132a16": "家訓酉陽雜俎宣室志楊文公談苑",
    "T49n2035_001:0132a17": "廣陵志蔡氏叢談錢氏洞微志東坡",
    "T49n2035_001:0132a18": "文集王氏小畜集魯直文集太平廣",
    "T49n2035_001:0132a19": "記東坡指掌圖六一居士集夷堅志",
    "T49n2035_001:0132a20": "洪容齋隨筆曾氏獨醒志東都事",
    "T49n2035_001:0132a21": "略",
    "T49n2035_001:0132a22": "道門諸書",
    "T49n2035_001:0132a23": "老子列子莊子老子內傳老君實",
    "T49n2035_001:0132a24": "錄玄妙內篇漢武內傳洞冥記十",
    "T49n2035_001:0132a25": "洲記雲笈七籤天師家傳劉向列仙",
    "T49n2035_001:0132a26": "傳葛洪神仙傳續仙傳集仙傳仙",
    "T49n2035_001:0132a27": "苑遺事皇甫高士傳真誥悟真篇",
    "T49n2035_001:0132a28": "林靈素傳",
    "T49n2035_001:0132a29": "修書諸賢",
    "T49n2035_001:0132b01": "元頴法師。吳興人。政和間。居智者院。撰",
    "T49n2035_001:0132b02": "宗元錄(有傳)吳克己。婺女浦江人。號鎧",
    "T49n2035_001:0132b03": "菴。嘉定間。撰釋門正統(有傳)志昭法師鎧",
    "T49n2035_001:0132b04": "菴之姪。居婺女左溪。撰釋迦譜歷代宗",
    "T49n2035_001:0132b05": "承圖(見鎧菴傳)景遷法師。餘姚人。受業東",
    "T49n2035_001:0132b06": "山廣教。號鏡菴。嘉定間。住天竺靈山。",
    "T49n2035_001:0132b07": "撰宗源錄。增多吳本六十餘傳宗鑑法",
    "T49n2035_001:0132b08": "師。錢塘良渚人。嘉熙初。居仁壽張寺。續",
    "T49n2035_001:0132b09": "鎧菴釋門正統。為本紀。世家。列傳。諸志。",
    "T49n2035_001:0132b10": "載記。",
    "T49n2035_001:0132b11": "修書旁引",
    "T49n2035_001:0132b12": "祖琇。隆興初。居龍門。撰佛運統紀。放左",
    "T49n2035_001:0132b13": "氏。寓褒貶法。兼述篡弑反叛災異之事。",
    "T49n2035_001:0132b14": "永嘉薛洽。敘釋迦譜云。琇師統紀。多附",
    "T49n2035_001:0132b15": "小機所見。學最上乘者。尚深病之。",
    "T49n2035_001:0132b16": "德修。淳熙間。居金華。撰釋氏通紀。其紀",
    "T49n2035_001:0132b17": "釋迦。則附以慈恩三時之教。一代化事。",
    "T49n2035_001:0132b18": "最為疎略。又以五運圖。石柱銘。三寶錄。",
    "T49n2035_001:0132b19": "言佛生皆不同。糅雜於佛紀正文。甚失",
    "T49n2035_001:0132b20": "撰述之體。其敘時事。與琇本互有出入。",
    "T49n2035_001:0132b21": "而徒取乎冗長之辭也。",
    "T49n2035_001:0132b22": "佛祖統紀通例(終)",
    "T49n2035_001:0132b25": "佛祖統紀目錄",
    "T49n2035_001:0132b27": "宋咸淳四明東湖沙門志磐撰",
    "T49n2035_001:0132b28": "第一卷釋迦牟尼佛本紀一之一明",
    "T49n2035_001:0132b29": "本迹敘聖源名釋迦",
    "T49n2035_001:0132c01": "第二卷釋迦牟尼佛本紀一之二下",
    "T49n2035_001:0132c02": "兜率託母胎住胎宮示",
    "T49n2035_001:0132c03": "降生出父家成佛道",
    "T49n2035_001:0132c04": "第三卷釋迦牟尼佛本紀一之三轉",
    "T49n2035_001:0132c05": "法輪(五時)華嚴鹿苑方",
    "T49n2035_001:0132c06": "等般若法華涅槃",
    "T49n2035_001:0132c07": "第四卷釋迦牟尼佛本紀一之四入",
    "T49n2035_001:0132c08": "涅槃分舍利集三藏",
    "T49n2035_001:0132c09": "第五卷西土二十四祖紀二大迦葉",
    "T49n2035_001:0132c10": "尊者阿難陀尊者商那和",
    "T49n2035_001:0132c11": "修尊者末田地尊者毱多",
    "T49n2035_001:0132c12": "尊者提迦多尊者彌遮迦",
    "T49n2035_001:0132c13": "尊者難提尊者密多尊者",
    "T49n2035_001:0132c14": "脇比丘尊者夜奢尊者馬",
    "T49n2035_001:0132c15": "鳴尊者摩羅尊者龍樹尊",
    "T49n2035_001:0132c16": "者(已上十三祖繫東土所承正祖)提婆尊者",
    "T49n2035_001:0132c17": "羅睺尊者僧佉尊者邪舍",
    "T49n2035_001:0132c18": "尊者鳩摩羅尊者闍夜多",
    "T49n2035_001:0132c19": "尊者槃馱尊者摩拏羅尊",
    "T49n2035_001:0132c20": "者鶴勒那尊者師子尊者",
    "T49n2035_001:0132c21": "第六卷東土九祖紀三之一龍樹尊",
    "T49n2035_001:0132c22": "者北齊禪師南岳禪師",
    "T49n2035_001:0132c23": "智者禪師",
    "T49n2035_001:0132c24": "第七卷東土九祖紀三之二章安禪",
    "T49n2035_001:0132c25": "師法華禪師天宮禪師",
    "T49n2035_001:0132c26": "左溪禪師荊溪禪師",
    "T49n2035_001:0132c27": "第八卷興道下八祖紀四興道法師",
    "T49n2035_001:0132c28": "至行法師正定法師妙說",
    "T49n2035_001:0132c29": "法師高論法師淨光法師",
    "T49n2035_001:0133a01": "寶雲法師法智法師",
    "T49n2035_001:0133a02": "第九卷諸祖旁出世家五之一南岳",
    "T49n2035_001:0133a03": "世家(僧照禪師下二十一人)天台世家",
    "T49n2035_001:0133a04": "(真觀禪師下六十五人)",
    "T49n2035_001:0133a05": "第十卷諸祖旁出世家五之二章安",
    "T49n2035_001:0133a06": "世家(弘景禪師下六人)天宮世家(真覺禪師一人)",
    "T49n2035_001:0133a07": "左溪世家(神邕禪師下二十八人)荊溪世",
    "T49n2035_001:0133a08": "家(普門禪師下一十四人)興道世家(守素法師下二人)",
    "T49n2035_001:0133a09": "至行世家(良湑法師下五人)正定世家",
    "T49n2035_001:0133a10": "(敬休法師下四人)妙說世家(常操法師下五人)高",
    "T49n2035_001:0133a11": "論世家(志因法師下十九人)淨光世家(宗昱法師",
    "T49n2035_001:0133a12": "下二十人)寶雲世家(遵式法師下八人)",
    "T49n2035_001:0133a13": "第十一卷諸祖列傳六之一慈雲(下二十九",
    "T49n2035_001:0133a14": "人)興國(下二人)錢唐(下二人)",
    "T49n2035_001:0133a15": "第十二卷諸師列傳六之二法智第二",
    "T49n2035_001:0133a16": "世廣智(下二十五人)",
    "T49n2035_001:0133a17": "第十三卷諸師列傳六之三法智第三",
    "T49n2035_001:0133a18": "世廣智神照南屏三學浮石",
    "T49n2035_001:0133a19": "廣慈六家(四十人)",
    "T49n2035_001:0133a20": "第十四卷諸師列傳六之四法智第四",
    "T49n2035_001:0133a21": "世廣智神照南屏三家(三十七人)",
    "T49n2035_001:0133a22": "第十五卷諸師列傳六之五法智第五",
    "T49n2035_001:0133a23": "世廣智神照南屏三家(五十二人)",
    "T49n2035_001:0133a24": "第十六卷諸師列傳六之六法智第六",
    "T49n2035_001:0133a25": "世廣智神照南屏三家(三十五人)",
    "T49n2035_001:0133a26": "第十七卷諸師列傳六之七法智第七",
    "T49n2035_001:0133a27": "世廣智神照南屏三家(四十人)",
    "T49n2035_001:0133a28": "第十八卷諸師列傳六之八法智第八",
    "T49n2035_001:0133b01": "世廣智神照南屏三家(六十一人)",
    "T49n2035_001:0133b02": "第十九卷諸師列傳六之九法智第九",
    "T49n2035_001:0133b03": "世廣智神照南屏三家",
    "T49n2035_001:0133b04": "第二十卷諸師列傳六之十法智第十",
    "T49n2035_001:0133b05": "世廣智神照南屏三家(諸師列傳",
    "T49n2035_001:0133b06": "本紀原文止有十卷。目錄并通例俱編為十一。而以二十一卷當之。此述者",
    "T49n2035_001:0133b07": "之誤矣。故後之卷卷排去目錄。則有五十五。本紀止於五十四。今依本紀。",
    "T49n2035_001:0133b08": "既無列傳第十一卷之文。目錄中名即去之。將目錄二十二卷。改為二十一。",
    "T49n2035_001:0133b09": "至五十五。改為五十四。以合本紀之數)",
    "T49n2035_001:0133b10": "第二十一卷諸師雜傳七淨覺神智",
    "T49n2035_001:0133b11": "草菴",
    "T49n2035_001:0133b12": "第二十二卷未詳承嗣傳八東陽大士",
    "T49n2035_001:0133b13": "(下四十一人)",
    "T49n2035_001:0133b14": "第二十三卷歷代傳教表九",
    "T49n2035_001:0133b15": "第二十四卷佛祖世繫表十",
    "T49n2035_001:0133b16": "第二十五卷山家教典志十一",
    "T49n2035_001:0133b17": "第二十六卷淨土立教志十二之一蓮社",
    "T49n2035_001:0133b18": "七祖蓮社十八賢蓮社百",
    "T49n2035_001:0133b19": "二十三人不入社諸賢",
    "T49n2035_001:0133b20": "第二十七卷淨土立教志十二之二往生",
    "T49n2035_001:0133b21": "高僧",
    "T49n2035_001:0133b22": "第二十八卷淨土立教志十二之三往生",
    "T49n2035_001:0133b23": "高尼往生雜眾往生公卿",
    "T49n2035_001:0133b24": "往生士庶往生女倫往生",
    "T49n2035_001:0133b25": "惡輩往生禽魚往生續遺",
    "T49n2035_001:0133b26": "第二十九卷諸宗立教志十三達磨賢",
    "T49n2035_001:0133b27": "首慈恩灌頂南山",
    "T49n2035_001:0133b28": "第三十卷三世出興志十四過去莊嚴",
    "T49n2035_001:0133c01": "劫千佛見在賢劫千佛小",
    "T49n2035_001:0133c02": "三災未來星宿劫千佛",
    "T49n2035_001:0133c03": "大三災",
    "T49n2035_001:0133c04": "第三十一卷世界名體志十五之一華藏",
    "T49n2035_001:0133c05": "世界圖萬億須彌圖九山",
    "T49n2035_001:0133c06": "八海圖大千三界圖忉利",
    "T49n2035_001:0133c07": "天宮圖諸天通論",
    "T49n2035_001:0133c08": "第三十二卷世界名體志十五之二東華",
    "T49n2035_001:0133c09": "地理圖西域諸國圖西土",
    "T49n2035_001:0133c10": "五印度八熱地獄圖十六",
    "T49n2035_001:0133c11": "遊增圖八寒地獄圖",
    "T49n2035_001:0133c12": "第三十三卷法門光顯志十六",
    "T49n2035_001:0133c13": "第三十四卷法運通塞志十七之一周",
    "T49n2035_001:0133c14": "秦",
    "T49n2035_001:0133c15": "第三十五卷法運通塞志十七之二西漢",
    "T49n2035_001:0133c16": "東漢三國",
    "T49n2035_001:0133c17": "第三十六卷法運通塞志十七之三晉",
    "T49n2035_001:0133c18": "宋齊",
    "T49n2035_001:0133c19": "第三十七卷法運通塞志十七之四梁",
    "T49n2035_001:0133c20": "陳",
    "T49n2035_001:0133c21": "第三十八卷法運通塞志十七之五北魏",
    "T49n2035_001:0133c22": "北齊北周",
    "T49n2035_001:0133c23": "第三十九卷法運通塞志十七之六隋",
    "T49n2035_001:0133c24": "(文帝　煬帝　恭帝)唐(高祖　太宗　高宗　武后)",
    "T49n2035_001:0133c25": "第四十卷法運通塞志十七之七唐",
    "T49n2035_001:0133c26": "(中宗　睿宗　玄宗　肅宗)",
    "T49n2035_001:0133c27": "第四十一卷法運通塞志十七之八唐",
    "T49n2035_001:0133c28": "(代宗　德宗　順宗　憲宗)",
    "T49n2035_001:0133c29": "第四十二卷法運通塞志十七之九唐",
    "T49n2035_001:0134a01": "(穆宗　敬宗　文宗　武宗　宣宗　懿宗　僖宗　昭宗　景宗)",
    "T49n2035_001:0134a02": "五代梁唐晉漢周",
    "T49n2035_001:0134a03": "第四十三卷法運通塞志十七之十宋",
    "T49n2035_001:0134a04": "(太祖　太宗)",
    "T49n2035_001:0134a05": "第四十四卷法運通塞志十七之十一宋",
    "T49n2035_001:0134a06": "(真宗)",
    "T49n2035_001:0134a07": "第四十五卷法運通塞志十七之十二宋",
    "T49n2035_001:0134a08": "(仁宗　英宗　神宗)",
    "T49n2035_001:0134a09": "第四十六卷法運通塞志十七之十三宋",
    "T49n2035_001:0134a10": "(哲宗　徽宗　欽宗)",
    "T49n2035_001:0134a11": "第四十七卷法運通塞志十七之十四宋",
    "T49n2035_001:0134a12": "(高宗　孝宗　光宗)",
    "T49n2035_001:0134a13": "第四十八卷法運通塞志十七之十五宋",
    "T49n2035_001:0134a14": "(寧宗　理宗)",
    "T49n2035_001:0134a15": "第四十九卷名文光教志十八之一天台",
    "T49n2035_001:0134a16": "禪林寺碑(梁肅)天台止觀統",
    "T49n2035_001:0134a17": "例(梁肅)智者大師傳論(梁肅)聖",
    "T49n2035_001:0134a18": "安寺無姓和尚碑(柳宗元)無姓和",
    "T49n2035_001:0134a19": "尚碑陰記(柳宗元)龍興寺淨土院",
    "T49n2035_001:0134a20": "記(柳宗元)法智大師行業碑(趙抃)",
    "T49n2035_001:0134a21": "止觀坐禪法要記(陳瓘)三千有",
    "T49n2035_001:0134a22": "門頌(陳瓘)與明智法師書(陳瓘)",
    "T49n2035_001:0134a23": "南湖淨土院記(陳瓘)(自天台禪林寺碑。至與",
    "T49n2035_001:0134a24": "喻貢元書。共十七篇。南藏目錄以第五十卷收之。始終心要至宗門尊祖議",
    "T49n2035_001:0134a25": "七篇。以第五十一卷收之。今從本紀改正。以第四十九卷收前十一篇。第",
    "T49n2035_001:0134a26": "五十卷收後十三篇)",
    "T49n2035_001:0134a27": "第五十卷名文光教志十八之二仁王",
    "T49n2035_001:0134a28": "般若經疏序(晁說之)明智法師碑",
    "T49n2035_001:0134b01": "論(晁說之)南湖智者大師贊(真隱居士)",
    "T49n2035_001:0134b02": "永嘉西湖法明寺疏(葉適)重刊",
    "T49n2035_001:0134b03": "刪定止觀序(吳克己)與喻貢元書",
    "T49n2035_001:0134b04": "(吳克己)始終心要(唐荊溪禪師)四十",
    "T49n2035_001:0134b05": "二章經疏序(孤山)與駱御史",
    "T49n2035_001:0134b06": "書(孤山)南岳止觀序(慈雲)書紳",
    "T49n2035_001:0134b07": "(論語子張書諸紳)圓頓止觀十法界圖(慈雲)",
    "T49n2035_001:0134b08": "宗門尊祖議(沙門志磐)",
    "T49n2035_001:0134b09": "第五十一卷歷代會要志十九之一君上",
    "T49n2035_001:0134b10": "奉法屢朝拜佛天書御製",
    "T49n2035_001:0134b11": "聖君護法試經度僧特恩",
    "T49n2035_001:0134b12": "度僧進納度僧士夫出家",
    "T49n2035_001:0134b13": "沙門封爵僧職師號不拜",
    "T49n2035_001:0134b14": "君父不稱臣僧崇禮高行",
    "T49n2035_001:0134b15": "沙門著書",
    "T49n2035_001:0134b16": "第五十二卷歷代會要志十九之二宿命",
    "T49n2035_001:0134b17": "前身放生禁殺祈禱災異",
    "T49n2035_001:0134b18": "國朝典故諸國朝貢",
    "T49n2035_001:0134b19": "第五十三卷歷代會要志十九之三北天",
    "T49n2035_001:0134b20": "佛牙鄮山舍利鳳翔佛骨",
    "T49n2035_001:0134b21": "陳留佛指瑞像應世聖賢",
    "T49n2035_001:0134b22": "出化立壇受戒設像置經",
    "T49n2035_001:0134b23": "建寺造塔西天求法東土",
    "T49n2035_001:0134b24": "譯經經目僧數天台傳教",
    "T49n2035_001:0134b25": "禪苑傳燈律宗垂範神尼",
    "T49n2035_001:0134b26": "異行名山勝迹聖教感通",
    "T49n2035_001:0134b27": "持誦功深西遊樂國",
    "T49n2035_001:0134b28": "第五十四卷歷代會要志十九之四三教",
    "T49n2035_001:0134b29": "出興三教厄運三教訞偽",
    "T49n2035_001:0134c01": "三教談論僧道角法僧先",
    "T49n2035_001:0134c02": "道後內律分財僧制治罰",
    "T49n2035_001:0134c03": "僧籍免丁賜諡封塔褒恤",
    "T49n2035_001:0134c04": "終亡臨終瑞相君臣慢法",
    "T49n2035_001:0134c05": "韓歐排佛化胡偽經事魔",
    "T49n2035_001:0134c06": "邪黨毀法惡報",
    "T49n2035_001:0134c07": "佛祖統紀目錄(終)",
    "T49n2035_001:0134c10": "佛祖統紀卷第一",
    "T49n2035_001:0134c12": "宋景定四明東湖沙門志磐撰",
    "T49n2035_001:0134c13": "教主釋迦牟尼佛本紀第一之一",
    "T49n2035_001:0134c14": "明本迹",
    "T49n2035_001:0134c15": "序曰。如來聖人之利見於世也。則必有降",
    "T49n2035_001:0134c16": "本垂迹開迹顯本之妙存焉。夫本者。法身",
    "T49n2035_001:0134c17": "之謂也。迹者。八相之謂也(義見釋籤)由法身以",
    "T49n2035_001:0134c18": "垂八相。由八相以顯法身。本迹相融俱不",
    "T49n2035_001:0134c19": "思議。自非法華開近顯遠開迹顯本之談。則",
    "T49n2035_001:0134c20": "不足以深知此旨。故通列八相。別敘五時",
    "T49n2035_001:0134c21": "散引群經。會歸一實。用明一代化事始卒",
    "T49n2035_001:0134c22": "之義。則若本若迹。無餘蘊矣。",
    "T49n2035_001:0134c23": "沙玄釋本迹有六義。謂本者。理本。即是實",
    "T49n2035_001:0134c24": "相一究竟道(大論佛言唯一究竟道無眾多究竟道也)迹者。除諸法實",
    "T49n2035_001:0134c25": "相其餘種種。皆名為迹。又理之與事。皆名",
    "T49n2035_001:0134c26": "為本(科云理真事俗)說理說事皆名教(籤云真俗是理說此真俗為教)",
    "T49n2035_001:0134c27": "又理事之教。皆名為本。稟教修行。名之為",
    "T49n2035_001:0134c28": "迹。如人依處則有行迹尋迹可得處也",
    "T49n2035_001:0134c29": "又行能證體。體為本。依體起用。用為迹。",
    "T49n2035_001:0135a01": "又實得體用。名為本。權施體用。名為迹。又",
    "T49n2035_001:0135a02": "今日所顯者為本。先來已說者為迹。此之",
    "T49n2035_001:0135a03": "六義。通論諸佛本迹也。其別論者。唯在今",
    "T49n2035_001:0135a04": "佛。亦有六義。一約理事明本迹者。從無",
    "T49n2035_001:0135a05": "住本立一切法。無住之理即是本時實相。真",
    "T49n2035_001:0135a06": "諦也。一切法即是本時森羅。俗諦也(此釋本迹之相○籤",
    "T49n2035_001:0135a07": "云。無明為一切法作本。無明即法性。無明復以法性為本。當知諸法亦以法性為本。法性即無明。法性復以無明",
    "T49n2035_001:0135a08": "為本。法性即無明。法性無住處。無明即法性。無明無住處。無明法性雖皆無住。而與一切諸法為本。故云從無住",
    "T49n2035_001:0135a09": "本立一切法。無住之本既通。是故真諦指理也。一切諸法事也)。",
    "T49n2035_001:0135a10": "由實相真本垂於俗迹。尋於俗迹即顯真",
    "T49n2035_001:0135a11": "本。本迹雖殊不思議一。文云。觀一切法空如",
    "T49n2035_001:0135a12": "實相(以明本迹相顯理融○籤云。此理性之本迹。由此方有外用本迹)二明理教",
    "T49n2035_001:0135a13": "明本迹者。即是本時所照二諦俱不可說皆",
    "T49n2035_001:0135a14": "名本也。昔佛方便說之即是二諦之教。教",
    "T49n2035_001:0135a15": "名為迹(釋本迹相)若無二諦之本。則無二種之",
    "T49n2035_001:0135a16": "教。若無教迹豈顯諦本。本迹雖殊不思議",
    "T49n2035_001:0135a17": "一(相顯理融)文云。是法不可示。言辭相寂滅。以方",
    "T49n2035_001:0135a18": "便力故。為五比丘說(引文證)三教行為本迹",
    "T49n2035_001:0135a19": "者。最初稟昔佛之教。以為本。則有修因致",
    "T49n2035_001:0135a20": "果之行(釋本迹相○應有以為迹三字)由教詮理。而得起行。",
    "T49n2035_001:0135a21": "由行會教。而得顯理。本迹雖殊不思議一",
    "T49n2035_001:0135a22": "(相顯理融)文云諸法從本來。常自寂滅相。佛子行",
    "T49n2035_001:0135a23": "道已。來世得作佛(引文證)四約體用明本迹",
    "T49n2035_001:0135a24": "者。由昔最初修行。契理證於法身為本。初",
    "T49n2035_001:0135a25": "得法身本故。即體起應身之用(釋本迹相○應有以為迹",
    "T49n2035_001:0135a26": "三字)由於應身得顯法身。本迹雖殊不思議",
    "T49n2035_001:0135a27": "一(相顯理融)文云。吾從成佛已來。甚大久遠若",
    "T49n2035_001:0135a28": "斯。但以方便教化眾生。作如此說(引文證)",
    "T49n2035_001:0135b01": "五約實權明本迹者。實者。最初久遠得法",
    "T49n2035_001:0135b02": "應二身。皆名為本。中間數數唱生唱滅。種",
    "T49n2035_001:0135b03": "種權施法應二身。故名為迹(釋本迹相)若非初",
    "T49n2035_001:0135b04": "得法應之本。則無中間法應之迹。由迹顯",
    "T49n2035_001:0135b05": "本。本迹雖殊不思議一(相顯理融)文云。是我方",
    "T49n2035_001:0135b06": "便。諸佛亦然(引文證)六約今已論本迹者。前",
    "T49n2035_001:0135b07": "來諸教已說事理乃至權實者。皆是迹",
    "T49n2035_001:0135b08": "也(已即是迹。即指迹門。及諸迹教。今即是本。即指本門。本門已前。皆名為已。涌出已後。方名為今)",
    "T49n2035_001:0135b09": "今經所說久遠事理乃至權實者。皆名為本",
    "T49n2035_001:0135b10": "(釋本迹相)非今所明久遠之本。無以垂於已說",
    "T49n2035_001:0135b11": "之迹。非已說之迹。豈顯今本。本迹雖殊不",
    "T49n2035_001:0135b12": "思議一(本迹相顯理融)文云。諸佛法久後。要當說真",
    "T49n2035_001:0135b13": "實(引文證)最初之本。但本而非迹(最初實成。既未垂迹。故唯",
    "T49n2035_001:0135b14": "屬本)最後已說。但迹而非本(已說迹門。未顯本時。故唯屬迹)中間",
    "T49n2035_001:0135b15": "亦迹亦本(中間相望。互為本迹。又中間垂迹。名為亦迹。顯本之時。名為亦本)若無",
    "T49n2035_001:0135b16": "本時之本。不能垂得中間最後之迹。若無",
    "T49n2035_001:0135b17": "已說之迹(舉今日迹門)不能顯得今說之本(今日本門)",
    "T49n2035_001:0135b18": "本迹雖殊不思議一(已上並六重本迹文)若執迹為本",
    "T49n2035_001:0135b19": "者。斯不知迹亦不識本。有言文殊觀音調",
    "T49n2035_001:0135b20": "達。或稱為師。或稱弟子。惑者未了。若拂中",
    "T49n2035_001:0135b21": "間。無非是迹。則迹本可解。若執迹疑本。",
    "T49n2035_001:0135b22": "則二義俱失。(玄文)　六重本迹之圖。",
    "T49n2035_001:0135b23": "理事(觀一切法空如實相（理）但以因緣有從顛倒生故說（事）)　安樂行迹",
    "T49n2035_001:0135b24": "理教(是法不可示言辭相寂滅（理）以方便力故為五比丘說（教）)　方便品迹",
    "T49n2035_001:0135b25": "教行(諸法從本來常自寂滅相（教）佛子行道已來世得作佛（行）)　方便品迹",
    "T49n2035_001:0135b26": "體用(吾於成佛已來甚大久遠（體）但以方便教化眾生（用）)　壽量品本",
    "T49n2035_001:0135b27": "實權(是我方便諸佛亦然（權）今當為汝說最實事（實）)　藥草喻本",
    "T49n2035_001:0135b28": "已今(諸佛法久後（已）要當已真實（今）)　方便品本",
    "T49n2035_001:0135c01": "釋籤云。第六已今。已即是迹。即指迹門是諸",
    "T49n2035_001:0135c02": "迹教。今即是本。即指本門。本門已前。皆名",
    "T49n2035_001:0135c03": "為已。涌出已後。方名為今。故云已說事理",
    "T49n2035_001:0135c04": "乃至權實。名之為迹。今說事理。乃至權實。",
    "T49n2035_001:0135c05": "皆名為本。故知若無迹中事理乃至權實。何",
    "T49n2035_001:0135c06": "能顯於長遠之本。又已今之言。雖異前五。",
    "T49n2035_001:0135c07": "亦是一往。指於壽量。名為今本。若望初本。",
    "T49n2035_001:0135c08": "則應又簡已今不同。法華已前。諸經已今。",
    "T49n2035_001:0135c09": "仍屬於迹。今經所明。乃是直明久遠之本。",
    "T49n2035_001:0135c10": "即是已說已今為迹。今說已今為本。方是實",
    "T49n2035_001:0135c11": "說。所以六門引證之文。前三引迹。後三引",
    "T49n2035_001:0135c12": "本者何。然前三復通本之與迹。俱有事理",
    "T49n2035_001:0135c13": "乃至教行。體用等三。通中復別。既云本用本",
    "T49n2035_001:0135c14": "權。非迹文能顯。況以本門為今。灼然不可",
    "T49n2035_001:0135c15": "引迹。為是義故。三引迹文。三引本文。又",
    "T49n2035_001:0135c16": "前之三文。既在於因。本因狹故。但以迹例",
    "T49n2035_001:0135c17": "本。故但引迹門。",
    "T49n2035_001:0135c18": "讀教記云。六重本迹。唯體用一重。是引本",
    "T49n2035_001:0135c19": "文。餘五皆迹。籤云前三引迹後三引本",
    "T49n2035_001:0135c20": "者。斯蓋記主點經玄意。實權已今即指迹",
    "T49n2035_001:0135c21": "文為本門也。故云今說已今為本方是",
    "T49n2035_001:0135c22": "實說。然則前三不指本何也。曰前三既",
    "T49n2035_001:0135c23": "通。但以迹例本。後三既是通中復別。故",
    "T49n2035_001:0135c24": "須指迹為本。可觀通別二字。此例甚多。",
    "T49n2035_001:0135c25": "如文句明本迹。初引壽量品。我成佛已",
    "T49n2035_001:0135c26": "來甚大久遠。又方便品。我本立誓願普令",
    "T49n2035_001:0135c27": "一切眾生同得此道。又五百授記。內祕",
    "T49n2035_001:0135c28": "菩薩行外現是聲聞。妙樂釋之云。初正",
    "T49n2035_001:0135c29": "引本文。次方便下引迹文。以迹中密示",
    "T49n2035_001:0136a01": "本意故。若顯露說。即迹中本迹。下文顯",
    "T49n2035_001:0136a02": "已。通得引用。又妙樂釋方便品十雙權",
    "T49n2035_001:0136a03": "實云。然此八中。前七迹門。第八本門。本",
    "T49n2035_001:0136a04": "雖未至。權實理遍。故下文云是我方便",
    "T49n2035_001:0136a05": "諸佛亦然。故方便之名通於本迹。文既玄",
    "T49n2035_001:0136a06": "釋不同。今諸家商略者。或云前三是從本",
    "T49n2035_001:0136a07": "垂迹。後三是發迹顯本。故云三引迹文。",
    "T49n2035_001:0136a08": "或云前三是因為迹。後三是果為本。或",
    "T49n2035_001:0136a09": "云圓談大旨不分本迹之文。或云別含本",
    "T49n2035_001:0136a10": "意。故云三引本文。",
    "T49n2035_001:0136a11": "觀音別行玄記云。若理事。理教。教行。體用。",
    "T49n2035_001:0136a12": "四重本迹。不獨今經。諸部容有。若塵點劫",
    "T49n2035_001:0136a13": "前。最初成佛。而為實本。中間今日示現成",
    "T49n2035_001:0136a14": "佛。皆為權迹。此名權實本迹。本門開竟。",
    "T49n2035_001:0136a15": "此身即本迹門已說。及諸部談。皆名為迹。",
    "T49n2035_001:0136a16": "是名今已本迹。此之二重。諸經絕議。故云",
    "T49n2035_001:0136a17": "諸教不明。法華方說。菩薩地涌品云。佛",
    "T49n2035_001:0136a18": "告諸菩薩。娑婆世界有六萬恒河沙等菩薩。",
    "T49n2035_001:0136a19": "一一各有六萬恒河沙眷屬。於我滅後護持",
    "T49n2035_001:0136a20": "讀誦廣說此經。時娑婆世界地皆振裂。有無",
    "T49n2035_001:0136a21": "量菩薩同時涌出。聞佛音聲從下發來。各",
    "T49n2035_001:0136a22": "詣虛空七寶妙塔。向二世尊頭面禮足。時",
    "T49n2035_001:0136a23": "彌勒大眾欲決所疑。以偈問佛。大眾諸菩",
    "T49n2035_001:0136a24": "薩。是從何所來。從誰初發心。修習何佛道。",
    "T49n2035_001:0136a25": "我於此眾中。乃不識一人。忽然從地出。願",
    "T49n2035_001:0136a26": "說其因緣。佛告彌勒。是諸菩薩。我得菩提",
    "T49n2035_001:0136a27": "已。教化示導。令發道意(略開近顯遠動執生疑)時彌勒",
    "T49n2035_001:0136a28": "等。心生疑惑。白佛言。如來得阿耨菩提。始",
    "T49n2035_001:0136a29": "過四十餘年。云何少時大作佛事(初疑成道近所化多此執",
    "T49n2035_001:0136b01": "近以疑遠)此菩薩眾。假使有人於千萬億劫數不",
    "T49n2035_001:0136b02": "能盡。斯等久遠已來常修梵行(次疑所化眾多行位深",
    "T49n2035_001:0136b03": "妙。此執遠以疑近)。",
    "T49n2035_001:0136b04": "壽量品。佛告大眾。一切世間。天人阿修羅。",
    "T49n2035_001:0136b05": "謂我出釋氏宮。去伽耶不遠。坐於道場",
    "T49n2035_001:0136b06": "得阿耨多羅三藐三菩提(廣開近顯遠斷惑生信)然我實",
    "T49n2035_001:0136b07": "成佛已來無量無邊。百千萬億那由他劫",
    "T49n2035_001:0136b08": "(破近顯遠)我常在此娑婆世界說法教化。亦於餘",
    "T49n2035_001:0136b09": "處阿僧祇國。導利眾生(玄云。初證之果。名本果妙本之娑婆。即本土妙。",
    "T49n2035_001:0136b10": "文句云。上引譬甚大久居何處。故云常在此土。及於他國而作佛事)於是中間。我說",
    "T49n2035_001:0136b11": "然燈佛等。又復言其入於涅槃。皆以方便",
    "T49n2035_001:0136b12": "分別(文句云。拂執迹上之疑也。昔教所說。處處行因。處處得記。即是果疑。今拂除此疑。指然燈佛者。即拂",
    "T49n2035_001:0136b13": "因疑。言入涅槃者。即拂果疑。如此因果。非復一條。皆我方便非實說也。妙樂云。是釋迦菩薩入滅。不得云是然",
    "T49n2035_001:0136b14": "燈。涅槃亦非釋迦。爾時於然燈佛世。已曾成佛。而般涅槃。不可二佛一時興故。是故。但以得記弘法壽終為果)",
    "T49n2035_001:0136b15": "若有眾生來至我所。我以佛眼觀其信等",
    "T49n2035_001:0136b16": "諸根利鈍。隨所應度。處處自說名字不同",
    "T49n2035_001:0136b17": "年紀大小(非生現生)亦復現言當入涅槃(非滅示滅。此",
    "T49n2035_001:0136b18": "為以形益物也)又以種種方便說微妙法(此以聲益物也)如來",
    "T49n2035_001:0136b19": "見諸眾生樂於小法德薄垢重者。為是人",
    "T49n2035_001:0136b20": "說我少出家得阿耨菩提(現生)然我實成佛以",
    "T49n2035_001:0136b21": "來。甚大久遠若斯。但以方便教化眾生令",
    "T49n2035_001:0136b22": "入佛道。作如是說(非生。妙樂云。壽量久成塵點尚倍。中間被拂。伽邪非",
    "T49n2035_001:0136b23": "真。此論身真實明遠本也)。",
    "T49n2035_001:0136b24": "學無學品云。佛言。我與阿難。等於空王佛",
    "T49n2035_001:0136b25": "所。同時發菩提心。阿難常樂多聞。我常勤",
    "T49n2035_001:0136b26": "精進。是故我已得成阿耨多羅三藐三菩提。",
    "T49n2035_001:0136b27": "而阿難護持我法(文句。昔與我同發大心。即是同學。由我精進。前超得佛。由彼",
    "T49n2035_001:0136b28": "多聞。猶故持經)。",
    "T49n2035_001:0136c01": "常不輕品云。往古有佛名威音王。滅盡之",
    "T49n2035_001:0136c02": "後。復有佛出。亦號威音王。如是有二萬億",
    "T49n2035_001:0136c03": "佛。皆同一號。最初威音王如來。有一比丘。",
    "T49n2035_001:0136c04": "名常不輕。凡見四眾。皆悉禮拜讚歎。而作",
    "T49n2035_001:0136c05": "是言。我不敢輕於汝等。汝等皆當作佛。四",
    "T49n2035_001:0136c06": "眾之中。有生瞋恚惡口詈言。我等不用如",
    "T49n2035_001:0136c07": "是虛妄授記。經歷多年。眾人或以杖木瓦",
    "T49n2035_001:0136c08": "石。而打擲之。避走遠住。猶高聲唱言。我不",
    "T49n2035_001:0136c09": "敢輕於汝等。汝等皆當作佛。以其常作是",
    "T49n2035_001:0136c10": "語故。增上慢四眾。號之為常不輕。是比丘。",
    "T49n2035_001:0136c11": "臨欲終時。於虛空中。具聞威音王佛先所",
    "T49n2035_001:0136c12": "說法華經。即得六根清淨。更增壽命。廣為",
    "T49n2035_001:0136c13": "人說。時增上慢四眾。為作不輕名者。見其",
    "T49n2035_001:0136c14": "得大神通。皆信伏隨從。是菩薩。復化千萬",
    "T49n2035_001:0136c15": "億眾。令住菩提。命終之後。得值二千億佛。",
    "T49n2035_001:0136c16": "皆號日月燈明。於其法中。說是法華經。復",
    "T49n2035_001:0136c17": "值二千億佛。同號雲自在燈王。為諸四眾。",
    "T49n2035_001:0136c18": "說此經典。於後復值千萬億佛。亦說是經。",
    "T49n2035_001:0136c19": "功德成就。當得作佛。時常不輕者。則我身",
    "T49n2035_001:0136c20": "是(文句。釋迦出世。踟躇不說。常不輕。一見造次而言。何也。答本已有善。釋迦以小而將護之。本未有善。不",
    "T49n2035_001:0136c21": "輕以大而強毒之)。",
    "T49n2035_001:0136c22": "達多品。佛言。吾於過去無量劫中。求法華",
    "T49n2035_001:0136c23": "經。無有懈倦。於多劫中常作國王。發願",
    "T49n2035_001:0136c24": "求於無上菩提。為欲滿足六波羅密。勤",
    "T49n2035_001:0136c25": "行布施。不惜身命。捐捨國位。委正太子。宣",
    "T49n2035_001:0136c26": "令求法。時有阿私仙人。來白王言。我有大",
    "T49n2035_001:0136c27": "乘。名妙法華經。若不違我。當為宣說。王",
    "T49n2035_001:0136c28": "聞仙言。歡喜踊躍。即隨仙人。供給所須。",
    "T49n2035_001:0136c29": "採果汲水。拾薪設食。乃至以身。而為床",
    "T49n2035_001:0137a01": "座。身心無懈倦。普為諸眾生。勤求於大法。",
    "T49n2035_001:0137a02": "遂致得成佛。爾時王者。則我身是。時仙人",
    "T49n2035_001:0137a03": "者。提婆達多是。由提婆達多善知識故。令",
    "T49n2035_001:0137a04": "我具足六波羅密。",
    "T49n2035_001:0137a05": "化城喻品。佛言。過去有佛。名大通智勝。滅",
    "T49n2035_001:0137a06": "度已來。無量無邊百千萬億阿僧祇劫。我",
    "T49n2035_001:0137a07": "以如來知見力故。觀彼久遠。猶若今日。其",
    "T49n2035_001:0137a08": "佛未出家時。有十六子。聞父得成菩提。",
    "T49n2035_001:0137a09": "往詣佛所。請轉法輪。皆以童子出家。而",
    "T49n2035_001:0137a10": "為沙彌。時佛受請。過二萬劫已。說是大乘",
    "T49n2035_001:0137a11": "經名妙法蓮華經八千劫。即入禪定八萬",
    "T49n2035_001:0137a12": "四千劫。時十六沙彌。各升法座。亦於八萬",
    "T49n2035_001:0137a13": "四千劫。為四部眾。廣說法華。一一皆度六",
    "T49n2035_001:0137a14": "百萬億那由他恒河沙等眾生。令發菩提心",
    "T49n2035_001:0137a15": "(昔與說法結緣)一一菩薩。所化眾生。世世所生與菩",
    "T49n2035_001:0137a16": "薩俱。從其聞法。悉皆信解(中間更相值遇)彼十六",
    "T49n2035_001:0137a17": "沙彌。今皆得菩提。於十方國土現在說法。",
    "T49n2035_001:0137a18": "一名阿彌陀云云。第十六我釋迦牟尼佛",
    "T49n2035_001:0137a19": "(結師古今)我等為沙彌時。各各教化無量眾生",
    "T49n2035_001:0137a20": "從我聞法。為阿耨菩提(會弟子古今一。初會現在弟子。此章先明",
    "T49n2035_001:0137a21": "不退者住菩提)此諸眾生。於今有住聲聞地者。我常",
    "T49n2035_001:0137a22": "教化阿耨菩提。應以是法漸入佛道(次明退轉",
    "T49n2035_001:0137a23": "者今住聲聞)。所以者何。如來智惠。難信難解(釋退住意)時",
    "T49n2035_001:0137a24": "所化無量眾生者。汝等諸比丘(正結古今)及我滅後。",
    "T49n2035_001:0137a25": "未來聲聞弟子是也(次會未來弟子。○玄云十六王子。弘經結緣。皆是中間所作非",
    "T49n2035_001:0137a26": "本因也。過是已前。所行道者。名之為本。即本因妙也)。",
    "T49n2035_001:0137a27": "吾今來此八千返。為此娑婆世界。坐金剛",
    "T49n2035_001:0137a28": "華光王座(梵網經)(已上大机所明本迹之文)。",
    "T49n2035_001:0137b01": "瑞應經云。佛言。吾自念宿命無數劫時。本",
    "T49n2035_001:0137b02": "為凡人。初求佛道以來。受形五道。生死無",
    "T49n2035_001:0137b03": "量。計吾故身。不能以數(色主切)。",
    "T49n2035_001:0137b04": "菩薩本行經云。我於無量無邊諸佛所。種諸",
    "T49n2035_001:0137b05": "善根。為轉輪聖王。值無量佛。最初值遇三",
    "T49n2035_001:0137b06": "十億佛。同名釋迦(初阿僧祇始。此佛以其在始故云最初○大論云。如來先世為",
    "T49n2035_001:0137b07": "瓦師。名大光明。時有佛名釋迦文。與弟子俱。到瓦師舍宿。瓦師施草座燈明密漿。便發願言。我於當來作佛。",
    "T49n2035_001:0137b08": "如今佛名)。",
    "T49n2035_001:0137b09": "妙玄云。迹因多種。或言。昔為陶師。值先",
    "T49n2035_001:0137b10": "釋迦佛。三事供養。發願得記。名字皆如先",
    "T49n2035_001:0137b11": "佛。即是初阿僧祇發心。既不明斷惑。故",
    "T49n2035_001:0137b12": "知藏佛行因之相。或言。昔為摩納。值然",
    "T49n2035_001:0137b13": "燈佛。五華奉散。布髮掩泥。躍身虛空。得",
    "T49n2035_001:0137b14": "無生忍。佛與授記。號釋迦文。既云斷惑。",
    "T49n2035_001:0137b15": "故知通佛行因之相。或言昔為寶海梵志。",
    "T49n2035_001:0137b16": "刪提嵐國寶藏佛所。行大精進。十方佛送",
    "T49n2035_001:0137b17": "花供養。既為寶藏佛父。又是彌陀之師。",
    "T49n2035_001:0137b18": "稱其功德。不可思議故。知是別圓佛行因",
    "T49n2035_001:0137b19": "之相。",
    "T49n2035_001:0137b20": "次值八億佛。同名然燈。次值三億佛。同名",
    "T49n2035_001:0137b21": "弗沙。次值九萬佛。同名迦葉。次值六萬佛。",
    "T49n2035_001:0137b22": "同名燈明。次值一萬八千佛。同名娑羅王。",
    "T49n2035_001:0137b23": "次值一萬七千佛。同名度彼岸。次值一萬",
    "T49n2035_001:0137b24": "五千佛。同名日佛。次值二千佛。同名憍陳",
    "T49n2035_001:0137b25": "如。次值六千佛。同名龍佛。次值一千佛。同",
    "T49n2035_001:0137b26": "名紫幢。次值五百佛。同名蓮華上。次值六",
    "T49n2035_001:0137b27": "十四佛。同名螺髻(俱舍論。名為罽那尸棄。此云寶髻即此經螺髻是也。翻譯名義",
    "T49n2035_001:0137b28": "云。吾佛初僧祇滿值此佛。與七佛中第二尸棄。隔二僧祇)次值一佛。名正行",
    "T49n2035_001:0137b29": "(二阿僧祇始此佛)次值八萬八千億辟支佛。次值一佛。",
    "T49n2035_001:0137c01": "名善思。時彌勒為轉輪聖王名毘盧遮那。",
    "T49n2035_001:0137c02": "於彼佛所最初發心。先四十劫。次值一佛。",
    "T49n2035_001:0137c03": "名示海幢。我為轉輪聖王。名曰牢弓。於",
    "T49n2035_001:0137c04": "彼佛所。發菩提心。願於未來。得成佛果。",
    "T49n2035_001:0137c05": "教化眾生(空王佛所。同阿難最初發心。古釋迦佛所。為瓦師時發心今值海幢佛所。為牢",
    "T49n2035_001:0137c06": "弓聖王時發心。此等皆是如來方便之說)次無量劫。值帝釋幢等無",
    "T49n2035_001:0137c07": "量諸佛。次值一佛。名曰然燈(三祇滿時值此佛)我",
    "T49n2035_001:0137c08": "為儒童。以青蓮華。供養彼佛。為我授記。",
    "T49n2035_001:0137c09": "過阿僧祇劫。當得作佛號釋迦牟尼(此即依瓦",
    "T49n2035_001:0137c10": "師因地發願。以授名號。自此之後。諸佛授記。皆同此名。金剛經云。我於然燈佛前。得值八百四十萬億那由他佛。",
    "T49n2035_001:0137c11": "悉皆供養承事。無空過者。法華云。中間我說然燈佛等。皆以方便分別)時然燈佛。住世",
    "T49n2035_001:0137c12": "八百四十萬億歲。爾乃滅度。我上為四天王。",
    "T49n2035_001:0137c13": "下為轉輪王(此當銀等三輪)乃至上為梵王。下為",
    "T49n2035_001:0137c14": "聖王(此當金輪)各三十六返(此竪論菩薩受報之身)及其變化隨",
    "T49n2035_001:0137c15": "時而出。或為儒林之宗國師道士。不可稱",
    "T49n2035_001:0137c16": "紀(此橫論菩薩變化之身不一)從是之後。又值勝一切佛。壽",
    "T49n2035_001:0137c17": "八萬億歲。彼佛記我。過十億劫。當得作佛。",
    "T49n2035_001:0137c18": "號釋迦牟尼(三阿僧祇始於此佛)次值蓮花上佛。壽八",
    "T49n2035_001:0137c19": "萬歲。彼佛記我。過十萬劫。當得作佛。號",
    "T49n2035_001:0137c20": "釋迦牟尼(此後當得作佛。下並有號釋迦牟尼佛)次值最上行佛。",
    "T49n2035_001:0137c21": "壽七萬歲。彼佛記我。過一千劫。當得作佛。",
    "T49n2035_001:0137c22": "次值上名稱佛。壽七萬歲。彼佛記我。過五",
    "T49n2035_001:0137c23": "百劫。當得作佛。次值古釋迦佛。壽八萬歲。",
    "T49n2035_001:0137c24": "彼佛記我。過一百劫。當得作佛(按古釋迦。在初僧祇。",
    "T49n2035_001:0137c25": "當指最初三十億同名者。此既在然燈後。不當安古字。恐以今釋迦相望言之。故亦稱古云)次值帝",
    "T49n2035_001:0137c26": "沙佛。壽六萬歲。彼佛記我。過九十五劫。當",
    "T49n2035_001:0137c27": "得作佛。次值弗沙佛。壽六萬歲。我翹一足。",
    "T49n2035_001:0137c28": "說偈讚佛。天上天下無如佛。十方世界亦",
    "T49n2035_001:0138a01": "無比。世間所有我盡見。一切無有如佛",
    "T49n2035_001:0138a02": "者。彼佛記我。過九十四劫。當得作佛(大論云。",
    "T49n2035_001:0138a03": "以一偈贊弗沙佛。七日七夜。超越九劫。於九十一劫。後得成菩提○諸經多言。超九劫者。是毘婆尸佛)",
    "T49n2035_001:0138a04": "次值見真義佛。壽四萬歲。彼佛記我。過九",
    "T49n2035_001:0138a05": "十三劫。當得作佛。次值毘婆尸佛。壽八萬",
    "T49n2035_001:0138a06": "歲。彼佛記我。過九十一劫。當得作佛。次值",
    "T49n2035_001:0138a07": "尸棄佛。壽七萬歲。彼佛記我。過三十一劫。",
    "T49n2035_001:0138a08": "當得作佛。次值毘舍浮佛。壽六萬歲。彼佛",
    "T49n2035_001:0138a09": "記我。過三十劫。當得作佛。",
    "T49n2035_001:0138a10": "述曰。世言七佛者。准藥王經。過去莊嚴",
    "T49n2035_001:0138a11": "劫千佛。始自華光。終毘舍浮。現在賢劫。",
    "T49n2035_001:0138a12": "始俱留孫。終於樓至。是知毘婆尸至毘",
    "T49n2035_001:0138a13": "舍浮三佛。皆在過去莊嚴劫。拘留孫至",
    "T49n2035_001:0138a14": "釋迦四佛。皆現在賢劫。七佛前後相繼。",
    "T49n2035_001:0138a15": "止隔一劫。今諸經多言毘婆尸在九十一",
    "T49n2035_001:0138a16": "劫。餘二佛在三十一劫相去遠甚。似不",
    "T49n2035_001:0138a17": "在莊嚴劫之數。然三祇滿時。正值毘婆",
    "T49n2035_001:0138a18": "尸。自此百劫種相好。則九十一劫。於說",
    "T49n2035_001:0138a19": "自合。蓋除前讚佛超越九劫故耳。如上兩",
    "T49n2035_001:0138a20": "義。雖是方便分別。然恐此土翻譯。部別不",
    "T49n2035_001:0138a21": "同。今姑並存。以為援文者之證(校閱者云。若",
    "T49n2035_001:0138a22": "謂七佛前後相繼。止隔劫一者。則應毘婆尸佛。當記過六劫而得成佛。乃至迦葉佛。當記過一劫。而得成佛。",
    "T49n2035_001:0138a23": "何謂百劫種相好則九十一劫於說自合。下文又云。已上四佛。在賢劫中。第九減劫。相繼出世。俱與止隔",
    "T49n2035_001:0138a24": "一劫之言相違。覽者詳之)。",
    "T49n2035_001:0138a25": "次值拘留孫佛。壽五萬歲。彼佛記我。汝於",
    "T49n2035_001:0138a26": "來世。當得作佛。次值拘那含牟尼佛。壽四",
    "T49n2035_001:0138a27": "萬歲。彼佛記我。汝於來世。當得作佛。次",
    "T49n2035_001:0138a28": "值迦葉佛。壽二萬歲。彼佛記我。汝於來世。",
    "T49n2035_001:0138b01": "當得作佛。號釋迦牟尼(已上四佛。在賢劫中。住二十劫。第九減劫。",
    "T49n2035_001:0138b02": "相繼出世。故此文通指來世)我如是。奉事諸佛。修學佛",
    "T49n2035_001:0138b03": "意。爾乃生兜率天宮。住一生補處位(已上並菩",
    "T49n2035_001:0138b04": "薩本行經○涅槃經。此天欲界最勝故。補處菩薩。皆示生其中。為教化眾生故)我今出世。",
    "T49n2035_001:0138b05": "人壽百歲。少出多減(中阿含經)釋迦人壽一萬歲",
    "T49n2035_001:0138b06": "時合出。為觀眾生無機可度。乃至百歲。",
    "T49n2035_001:0138b07": "見苦逼迫。劫將欲末故出乎世(大論○已上並小機所明",
    "T49n2035_001:0138b08": "本迹文)。",
    "T49n2035_001:0138b09": "按因果經云。過去無數阿僧祇劫。有仙",
    "T49n2035_001:0138b10": "人善思(瑞應本行二經並名儒童)時燈照王太子普光(瑞應",
    "T49n2035_001:0138b11": "名定光。法華金剛本行諸經。並名然燈)啟父出家。成菩提道。善",
    "T49n2035_001:0138b12": "慧初為五百外道講論道義。各以銀錢",
    "T49n2035_001:0138b13": "上之。與外道別。當往普光佛所欲施",
    "T49n2035_001:0138b14": "供養。見王家青衣持七莖青蓮花過。追",
    "T49n2035_001:0138b15": "問此花賣否。答言。當送宮內欲以上佛。",
    "T49n2035_001:0138b16": "善惠請以五百銀錢。顧五莖花。用以供",
    "T49n2035_001:0138b17": "佛。青衣從命。并寄二花。以獻於佛。願我",
    "T49n2035_001:0138b18": "後來。常為君妻。時王及大臣。禮佛散花。",
    "T49n2035_001:0138b19": "悉墮於地。善惠五花。皆住空中。化成花",
    "T49n2035_001:0138b20": "臺。後散二花。住佛兩邊。佛讚善惠。汝",
    "T49n2035_001:0138b21": "過阿僧祇劫。當得成佛。號釋迦牟尼",
    "T49n2035_001:0138b22": "(此經。與本行經。並作阿僧祇而瑞應作九十一劫。如此延促不同。雖是方便分別。然諸經並以毘婆尸記九十",
    "T49n2035_001:0138b23": "一劫為正。則瑞應所出。亦可為用)善慧。見地濁濕。心自念言。",
    "T49n2035_001:0138b24": "云何令千輻輪足蹈此而過。即脫鹿皮",
    "T49n2035_001:0138b25": "衣以用布地不足掩泥。又解髮以覆",
    "T49n2035_001:0138b26": "之。如來踐已。因記之曰。汝後得佛。當於",
    "T49n2035_001:0138b27": "五濁惡世度諸天人。時善惠。以偈讚佛",
    "T49n2035_001:0138b28": "(文多不載)求佛出家。佛言善來比丘。須髮自落",
    "T49n2035_001:0138c01": "袈裟著身。即成沙門。善惠命終之後。上",
    "T49n2035_001:0138c02": "生為四天王。下生為轉輪王。乃至上生",
    "T49n2035_001:0138c03": "為第七梵天王。下生為聖王。各三十六",
    "T49n2035_001:0138c04": "返。或為仙人。或為外道六師婆羅門小",
    "T49n2035_001:0138c05": "王。各盡其壽。不可稱數。時善惠者。即我",
    "T49n2035_001:0138c06": "身是。青衣者。邪輸陀羅是(因果經○案瑞應經稱瞿夷賣花女",
    "T49n2035_001:0138c07": "者。取第一夫人為言也。若本經與法華皆云邪輸者。取羅睺生母也。今以後義為正)四教儀",
    "T49n2035_001:0138c08": "引大論云。如來修菩薩道時。從古釋迦",
    "T49n2035_001:0138c09": "至尸棄佛。值七萬五千佛。名初阿僧祇。",
    "T49n2035_001:0138c10": "常修六度。次從尸棄至然燈。值七萬六",
    "T49n2035_001:0138c11": "千佛。名二阿僧祇。此時用七莖蓮華供",
    "T49n2035_001:0138c12": "養。布髮掩泥受記號釋迦文。次從然燈",
    "T49n2035_001:0138c13": "至毘婆尸佛。值七萬七千佛。名三阿僧",
    "T49n2035_001:0138c14": "祇滿。經如許時。修六度行。更住百劫。種",
    "T49n2035_001:0138c15": "相好因。修百福成一相(按優婆塞戒經。我於釋迦最初發心。",
    "T49n2035_001:0138c16": "於迦葉佛。滿三阿僧祇。竊詳三祇滿時。正在毘婆尸。今言迦葉者。兼百劫種相好言之也)。",
    "T49n2035_001:0138c17": "述曰。竊考如來本迹之義。以由已今相",
    "T49n2035_001:0138c18": "望。互有久近本。不可以大小機見為之",
    "T49n2035_001:0138c19": "分別。今約諸部。共談之。粗法華開顯之",
    "T49n2035_001:0138c20": "妙。較而論之。則大小機見不容不審。例",
    "T49n2035_001:0138c21": "如秖一八相。而有大小之別。由機見之",
    "T49n2035_001:0138c22": "不同也。",
    "T49n2035_001:0138c23": "敘聖源",
    "T49n2035_001:0138c24": "序曰。如來之先起自大人。厥後轉輪次第承",
    "T49n2035_001:0138c25": "襲。夷攷典籍。略陳氏族之源。蓋將以表章",
    "T49n2035_001:0138c26": "吾佛示生弈世聖王尊貴之家也。",
    "T49n2035_001:0138c27": "大劫之始世界初成。光音諸天化生為人云",
    "T49n2035_001:0138c28": "云。於是議立一人有威德者。賞善罰",
    "T49n2035_001:0139a01": "惡號平等王。眾共供給。遂有民主之名",
    "T49n2035_001:0139a02": "(長阿含經○詳見三世出興志)初民主王號大人。第二王名珍",
    "T49n2035_001:0139a03": "寶。第三王名好味。第四王名靜齊。第五王",
    "T49n2035_001:0139a04": "名頂生。乃至三十三王名善思(長阿含。四分律。此三十三",
    "T49n2035_001:0139a05": "王。皆子孫相承。諸王之名備見本經)自善思王後有十族轉輪聖",
    "T49n2035_001:0139a06": "王相續而出。第一真闍王子波延迦(真闍即阿含善思王)",
    "T49n2035_001:0139a07": "有五轉輪王。第二多羅業。有五轉輪王。第",
    "T49n2035_001:0139a08": "三阿波葉。七轉輪王。第四犍陀利。八轉輪王。",
    "T49n2035_001:0139a09": "第五迦陵迦。九轉輪王。第六瞻婆。十四轉輪",
    "T49n2035_001:0139a10": "王。第七拘羅婆。三十一轉輪王。第八般闍羅。",
    "T49n2035_001:0139a11": "三十二轉輪王。第九彌尸利。八萬四千轉輪",
    "T49n2035_001:0139a12": "王(案本行經。最後一王。即大茅草王仙是也)第十懿摩彌。百轉輪王",
    "T49n2035_001:0139a13": "(樓炭經彌沙塞名欝摩。長阿含。名懿摩。四分律。名懿師摩。即甘蔗王。為善生王之先也。梁祐律師。釋迦譜云。釋",
    "T49n2035_001:0139a14": "種以懿摩為先)。",
    "T49n2035_001:0139a15": "名釋迦",
    "T49n2035_001:0139a16": "序曰。世人皆知如來為剎帝利之聖種而終",
    "T49n2035_001:0139a17": "莫能委瞿曇釋迦前後立號之義。須知言",
    "T49n2035_001:0139a18": "瞿曇者。有四義焉或純淑。或最勝。此從本",
    "T49n2035_001:0139a19": "德。以為稱也。或甘蔗。或日種。此就本緣以",
    "T49n2035_001:0139a20": "為言也。其稱釋迦者。則有三名。據德建",
    "T49n2035_001:0139a21": "號。則曰能仁。依處稱名。則云舍夷之與",
    "T49n2035_001:0139a22": "直林。然釋迦之起。實見於甘蔗王之四子。甘",
    "T49n2035_001:0139a23": "蔗梵語。既為瞿曇。則釋迦之稱。實自瞿曇",
    "T49n2035_001:0139a24": "出。前瞿曇。後釋迦。雖有二稱。其實一姓。",
    "T49n2035_001:0139a25": "前人有以日種甘蔗舍夷並列為五氏者。",
    "T49n2035_001:0139a26": "本末紛揉。無所取裁。今故備論後當毋",
    "T49n2035_001:0139a27": "惑。",
    "T49n2035_001:0139a28": "夫姓者所以繫統百世使不別也。氏者。所",
    "T49n2035_001:0139a29": "以別子孫之所由出也。印度族姓。則有四",
    "T49n2035_001:0139b01": "流。一曰剎帝利者。王種也。二曰婆羅門者。",
    "T49n2035_001:0139b02": "淨行也。三曰吠奢者。商賈也(舊云毘舍)四曰戍",
    "T49n2035_001:0139b03": "陀羅者。眾人也(舊云首陀)凡茲四姓。前二是貴。",
    "T49n2035_001:0139b04": "後二是賤(此說出西域記)隨時所尚。佛生其中釋",
    "T49n2035_001:0139b05": "迦出剛強之世。託王種以振威。迦葉生善",
    "T49n2035_001:0139b06": "順之時。居淨行以標德(大論)昔阿僧祇劫。有",
    "T49n2035_001:0139b07": "菩薩為國王。父母早喪。遜國與弟。從婆羅",
    "T49n2035_001:0139b08": "門瞿曇學道。受瞿曇姓(本經。翻純熟。應法師。翻最勝。此皆從師",
    "T49n2035_001:0139b09": "德為義)乞食還國。人無識者。謂之小瞿曇。於",
    "T49n2035_001:0139b10": "城外甘蔗園中。以為精舍。賊盜官物。路由",
    "T49n2035_001:0139b11": "園過。捕盜尋迹。執小瞿曇。王令以木貫",
    "T49n2035_001:0139b12": "身射之。大瞿曇見。悲哀棺斂取血泥團之。",
    "T49n2035_001:0139b13": "還置精舍。著左右器。大瞿曇言。是道士若",
    "T49n2035_001:0139b14": "其至誠。願天神有知。使血化為人。却後十",
    "T49n2035_001:0139b15": "月。左化為男。右化為女。因名瞿曇氏純淑",
    "T49n2035_001:0139b16": "之姓(十二遊經)過去有轉輪聖王。名大自在(即第九族彌尸",
    "T49n2035_001:0139b17": "利)子孫相承。八萬四千王。最後王。名大茅",
    "T49n2035_001:0139b18": "草。垂老無子。委政大臣。剃髮出家。眾號王",
    "T49n2035_001:0139b19": "仙諸弟子時行乞食。王仙老不能行。遂以",
    "T49n2035_001:0139b20": "草籠盛懸樹上。慮虎狼也。獵人望見。謂是",
    "T49n2035_001:0139b21": "白鳥。乃射殺之。血滴於地。後生甘蔗二本。",
    "T49n2035_001:0139b22": "日炙開剖。一生童男。一生童女。弟子養護。",
    "T49n2035_001:0139b23": "以報諸臣。眾謂王種命相師占之。立名",
    "T49n2035_001:0139b24": "善生。號甘蔗王。女名善賢。立為第一妃。又",
    "T49n2035_001:0139b25": "以日炙甘蔗而生。亦名日種(菩薩本行)。",
    "T49n2035_001:0139b26": "述曰。瞿曇一翻甘蔗。則當據本行。二本",
    "T49n2035_001:0139b27": "甘蔗之緣。一翻泥土。則當取十二遊經",
    "T49n2035_001:0139b28": "血泥之事。是知諸經梵語則曰瞿曇。華言",
    "T49n2035_001:0139b29": "則稱甘蔗泥土。華梵互出其實一義。",
    "T49n2035_001:0139c01": "甘蔗王第一妃善賢。生子名長壽。第二妃",
    "T49n2035_001:0139c02": "生四子。一名炬面。二名金色。三名象眾。四",
    "T49n2035_001:0139c03": "名別成(菩薩本行)。",
    "T49n2035_001:0139c04": "述曰。彌沙塞云。欝摩王第四子尼樓。本行",
    "T49n2035_001:0139c05": "經尼俱。此翻為別成。祐律師。指懿摩王。",
    "T49n2035_001:0139c06": "是釋種之先。第四子莊嚴。是白淨所承。南",
    "T49n2035_001:0139c07": "山。指懿摩。即第十輪王。去菩薩一百",
    "T49n2035_001:0139c08": "世。第四子莊嚴。即白淨所承。其說略同",
    "T49n2035_001:0139c09": "(別承莊嚴。兩譯不同。秖是尼俱一人)。",
    "T49n2035_001:0139c10": "時善賢妃欲立長壽。白王擯遣四子出國。",
    "T49n2035_001:0139c11": "至雪山北自立城居。不數年間欝為強國",
    "T49n2035_001:0139c12": "(本行經。往靈山建國。城號迦毘羅。其王名別成。遠近欽服)父王悔憶遣使往召",
    "T49n2035_001:0139c13": "四子辭過不還。父王三歎之曰。我子釋迦",
    "T49n2035_001:0139c14": "(此云能仁本行經)到雪山邊住直樹林中。故名為釋",
    "T49n2035_001:0139c15": "迦(此云直林長阿含經)近雪山北舍夷林築城營舍。因",
    "T49n2035_001:0139c16": "名舍夷國(五分律)。",
    "T49n2035_001:0139c17": "述曰。舍夷者。林名也。既以名國。又以名",
    "T49n2035_001:0139c18": "氏。竊詳舍夷。恐翻為直。即前雪山直林",
    "T49n2035_001:0139c19": "之義。妙玄云。舍夷是西方貴姓。此但約",
    "T49n2035_001:0139c20": "義。未見所出。",
    "T49n2035_001:0139c21": "別成王子拘盧。拘盧子瞿拘盧(菩薩本行)。",
    "T49n2035_001:0139c22": "懿摩王第四子莊嚴(即別成)懿摩百輪王最後",
    "T49n2035_001:0139c23": "王。名大善生(案四分律。懿師摩。次第百王。後有王。名大善生。南山釋迦譜云大善生。即",
    "T49n2035_001:0139c24": "如來七世祖也)自百輪王後。六世祖烏婆羅王。五世",
    "T49n2035_001:0139c25": "祖淚婆羅王。四世祖尼求羅王。三世祖尼浮",
    "T49n2035_001:0139c26": "羅王。二世祖師子頰王。一世父淨飯王。師子",
    "T49n2035_001:0139c27": "頰四子。一淨飯王(諸經或云白淨)有二子。長悉達太",
    "T49n2035_001:0139c28": "子。次難陀。二白飯王二子。長調達(諸經或云提婆達多)",
    "T49n2035_001:0140a01": "次阿難陀。三斛飯王二子。長摩訶男(或云俱利太子。五",
    "T49n2035_001:0140a02": "比丘之一)次阿那律(或云阿[少/兔]樓馱)四甘露飯王二子。長婆",
    "T49n2035_001:0140a03": "沙。次跋提(五比丘之一長阿含經)。",
    "T49n2035_001:0140a04": "劫初以來。嫡嫡相承。作轉輪王。近來二世。",
    "T49n2035_001:0140a05": "但作閻浮提王(大方便經○當知師子頰淨飯二世。獨王南洲。但鐵輪王耳)。",
    "T49n2035_001:0140a06": "法王正統世繫圖",
    "T49n2035_001:0140a07": "平等王(民主平等王。亦名剎帝利。子孫嫡承凡三十三世。為善思王)",
    "T49n2035_001:0140a08": "善思王(平等王至此三十三世。後有十族)",
    "T49n2035_001:0140a09": "波延迦王(善思王子第一族有五轉輪王)多羅業王(此第二族亦有五轉輪王)",
    "T49n2035_001:0140a10": "阿波葉王(此第三族有七轉輪王)犍陀利王(此第四族有八轉輪王)迦",
    "T49n2035_001:0140a11": "陵迦王(此第五族有九轉輪王)瞻婆王(此第六族有四轉輪王)拘羅婆",
    "T49n2035_001:0140a12": "王(此第七族有三十一轉輪王)般闍羅王(此第八族有三十二轉輪王)彌尸",
    "T49n2035_001:0140a13": "利王(此第九族有八萬四千轉輪王。最後一王名大茅草王。亦名王仙。所生之子即懿摩彌王)",
    "T49n2035_001:0140a14": "懿摩彌王(此第十族有百轉輪王。懿摩彌亦名甘蔗王。釋種以此王為本始。此王有二妃。第",
    "T49n2035_001:0140a15": "一妃生長子名長壽王。第二妃生四子。一名炬面王。二名金色王。三名象眾王。四名別成王。已上皆第二世)",
    "T49n2035_001:0140a16": "拘盧王(第三世)瞿拘盧王(第四世。展轉至最後百世名善生王)善生",
    "T49n2035_001:0140a17": "王(悉達太子七世祖也)烏婆羅王(六世祖)淚婆羅王(五世祖)",
    "T49n2035_001:0140a18": "尼求羅王(四世祖)尼浮羅王(三世祖)師子頰王(二世祖所",
    "T49n2035_001:0140a19": "生四王)淨飯王(生二子。一悉達。二難陀)白飯王(二子調達。阿難)",
    "T49n2035_001:0140a20": "斛飯王(二子。摩訶男。阿那律)甘露飯王(二子婆沙跋提。已上名四王。生八子",
    "T49n2035_001:0140a21": "也)。",
    "T49n2035_001:0140a22": "述曰。樓炭稱懿摩百輪王。阿含四分。皆",
    "T49n2035_001:0140a23": "云最後王名大善生。言最後者。第一百",
    "T49n2035_001:0140a24": "也。南山指大善生為七世祖。此依長阿",
    "T49n2035_001:0140a25": "含。烏婆羅等六王至太子。為一百七世",
    "T49n2035_001:0140a26": "可也。而又云。去菩薩一百世者。當是脫",
    "T49n2035_001:0140a27": "去七字。自民主至善思。三十三世。正嫡",
    "T49n2035_001:0140b01": "相承。自波延迦十族已降。或嫡庶互立。",
    "T49n2035_001:0140b02": "或兄弟迭興。分為十類。必有親疎始終之",
    "T49n2035_001:0140b03": "義存焉。然受天明命。統王四洲。其所以",
    "T49n2035_001:0140b04": "得君道者。莫不同也。十族總之。凡八萬",
    "T49n2035_001:0140b05": "四千二百十一王。并前民主三十三王。及",
    "T49n2035_001:0140b06": "六世祖王。至太子身。共八萬四千二百五"
}