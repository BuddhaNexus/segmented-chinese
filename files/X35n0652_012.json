{
    "X35n0652_012:0323c20": "金剛三昧經通宗記卷第十二",
    "X35n0652_012:0323c22": "天台山華頂嗣祖沙門 寂震 述",
    "X35n0652_012:0323c23": "[0323c23] 總持品第八之下",
    "X35n0652_012:0323c24": "[0323c24] 地藏菩薩言。尊者。如是之法。則無因緣。若無緣法。因",
    "X35n0652_012:0324a01": "則不起。云何不動法。得入如來。",
    "X35n0652_012:0324a02": "[0324a02] 此問入如來義。結明如來藏品末之偈。有常自在",
    "X35n0652_012:0324a03": "如如。入於如來藏之義。謂如來藏品。所說如是之",
    "X35n0652_012:0324a04": "法。則無有因緣生滅之可得也。何故。若無緣法。因",
    "X35n0652_012:0324a05": "則不起。緣起不生。則如如正體之中。而湛然不動",
    "X35n0652_012:0324a06": "矣。但云何以如如不動之法。而得入於如來正智",
    "X35n0652_012:0324a07": "之道也。",
    "X35n0652_012:0324a08": "[0324a08] 爾時如來欲宣此義而說偈言。一切諸法相。性空無",
    "X35n0652_012:0324a09": "不動。是法於是時。不於是時起。",
    "X35n0652_012:0324a10": "[0324a10] 此言真性緣起。夫目前一切諸法。雖有其相。而性",
    "X35n0652_012:0324a11": "本空無。其體如如不動。&#x8462;即相而觀。法法森立。即",
    "X35n0652_012:0324a12": "性而觀。念念空寂。雖則空寂。且能隨機而動。以故目",
    "X35n0652_012:0324a13": "前如是之法。雖於正是時而顯現。然剎那無住。實",
    "X35n0652_012:0324a14": "非三際可攝。故亦不決定於正是時而起也。所言",
    "X35n0652_012:0324a15": "是法者。即是真性緣起之法。即宗門目前一著子。",
    "X35n0652_012:0324a16": "是時者。正當是時。即當前一念正興之時也。[0324a16] ○昔",
    "X35n0652_012:0324a17": "有僧問智威禪師云。真性緣起。其義云何。威良久。",
    "X35n0652_012:0324a18": "時安國玄挺侍立次。遽召云。大德正興一念問時。",
    "X35n0652_012:0324a19": "是真性中緣起。其僧言下有省。後徑山杲禪師徵",
    "X35n0652_012:0324a20": "云。一念未興時。不可無緣起也。設有人道。一念未",
    "X35n0652_012:0324a21": "興。喚甚麼作緣起。我只要汝恁麼道。此二則語。安",
    "X35n0652_012:0324a22": "國發明是法於是時。徑山發明不於是時起。而臨",
    "X35n0652_012:0324a23": "濟大師又曰。一念緣起無生。超出三乘權學。是皆",
    "X35n0652_012:0324a24": "深得此中玅旨。非智識之可測也。",
    "X35n0652_012:0324b01": "[0324b01] 法無有異時。不於異時起。法無動不動。性空故寂滅。",
    "X35n0652_012:0324b02": "[0324b02] 此言法性體相。夫法無有異時。不於異時起者。謂",
    "X35n0652_012:0324b03": "此目前一法。覿體顯現。無有別異於當前一念時。",
    "X35n0652_012:0324b04": "故亦不於當前一念別異之時而起也。又法無動",
    "X35n0652_012:0324b05": "不動。性空故寂滅者。謂此目前一法。雖則覿體顯",
    "X35n0652_012:0324b06": "現。而當念空寂。無動不動相。又且性體本空。故隨",
    "X35n0652_012:0324b07": "處寂滅也。此一段義。若不明心見性。悟覿面全提",
    "X35n0652_012:0324b08": "一著。恰似大蟲看水磨一般。故閱是說者。不可只",
    "X35n0652_012:0324b09": "恁麼念過便了。",
    "X35n0652_012:0324b10": "[0324b10] 性空寂滅時。是法是時現。離相故寂住。寂住故不緣。",
    "X35n0652_012:0324b11": "[0324b11] 此言性體全彰。夫性空寂滅時者。即前後際斷。一",
    "X35n0652_012:0324b12": "念不生時也。此是法是時現一句。正顯不立文字。",
    "X35n0652_012:0324b13": "拈華直指之大宗。謂此目前一法。即於是當前一",
    "X35n0652_012:0324b14": "念時。覿面顯現。&#x8462;我佛如來。初從正覺山前。睹明",
    "X35n0652_012:0324b15": "星處得來。後在涅槃會上。拈華時露出。不意又向",
    "X35n0652_012:0324b16": "此中道破。吾固曰。初祖以楞伽印心。不若此一句",
    "X35n0652_012:0324b17": "切當。從上諸祖千說萬說。以至擎扠輥毬。拈推豎",
    "X35n0652_012:0324b18": "拂。行棒行喝。種種機用。不出此一句。然此一句。實",
    "X35n0652_012:0324b19": "從玅覺中流出。是大總持門。總持二字。梵語即陀",
    "X35n0652_012:0324b20": "羅尼。謂能總攝諸法。含無盡教理行果也。然總持",
    "X35n0652_012:0324b21": "無文字。但玅契於佛心。能於差別中。解無差別義。",
    "X35n0652_012:0324b22": "於無差別中。解差別義。眾生悟此。便得諸佛秘密",
    "X35n0652_012:0324b23": "心印。而頓同佛體。善達一切眾生語言陀羅尼。能",
    "X35n0652_012:0324b24": "轉根本法輪。是大不可思議諸佛境界。一切佛法。",
    "X35n0652_012:0324c01": "無不具攝故。又謂之真言。又名秘密藏。非器不傳",
    "X35n0652_012:0324c02": "曰秘。深隱難知曰密。又秘密即是顯義。未悟是密。",
    "X35n0652_012:0324c03": "悟之。即非密也。故法華謂唯佛與佛。乃能究盡諸",
    "X35n0652_012:0324c04": "法實相。此經亦云。惟佛與大菩薩乃能知之。故在",
    "X35n0652_012:0324c05": "諸佛菩薩是顯。而眾生分中。則為密矣。若欲得顯",
    "X35n0652_012:0324c06": "密融通。且參取者一句好。但當初釋迦老子。真是",
    "X35n0652_012:0324c07": "婆心太切。又曰。離相故寂住。寂住故不緣。&#x8462;謂此",
    "X35n0652_012:0324c08": "目前覿露之機。本離生滅緣起。及文字等相故。唯",
    "X35n0652_012:0324c09": "依於空寂而住。既依空寂而住。故於一切法。皆不",
    "X35n0652_012:0324c10": "相為緣。於此薦得。方知龐家箇漢問。不與萬法為",
    "X35n0652_012:0324c11": "侶者。是甚麼人。馬大師曰。待汝一口吸盡西江水。",
    "X35n0652_012:0324c12": "即向汝道。當人欲識經中的旨。且看馬大師者一",
    "X35n0652_012:0324c13": "句。意旨云何。",
    "X35n0652_012:0324c14": "[0324c14] 是諸緣起法。是法緣不生。因緣生滅無。生滅性空寂。",
    "X35n0652_012:0324c15": "[0324c15] 此言體性獨存。謂凡是世間諸有為相。皆是從緣",
    "X35n0652_012:0324c16": "而起之法。今我所說如是全體獨露之法。乃緣之",
    "X35n0652_012:0324c17": "所不能生。然一切有為。皆以因緣自相生滅。若不",
    "X35n0652_012:0324c18": "從緣生。則因緣生滅之相亦無。其相既無。則知此",
    "X35n0652_012:0324c19": "生滅之性。本自空寂。而法性獨存矣。",
    "X35n0652_012:0324c20": "[0324c20] 緣性能所緣。是緣本緣起。故法起非緣。緣無起亦爾。",
    "X35n0652_012:0324c21": "[0324c21] 此言法性迥出。謂一切緣起之性。即能緣所緣之",
    "X35n0652_012:0324c22": "性。如是能所二緣。皆本從緣而起。故知法性之起。",
    "X35n0652_012:0324c23": "實非有藉於緣。其緣既無。而起亦不可得矣。[0324c23] ○凡",
    "X35n0652_012:0324c24": "夫以惑業為緣。聖人以機感為緣。緣起有四義。一",
    "X35n0652_012:0325a01": "緣生故有。二緣生故空。三無性故有。四無性故空。",
    "X35n0652_012:0325a02": "此四義中。以後二義為實。&#x8462;無性緣生故空。則非",
    "X35n0652_012:0325a03": "斷見無見之空。是名真空。緣生無性故有。則非常",
    "X35n0652_012:0325a04": "見有見之有。是為幻有。又緣起無性故不生。無性",
    "X35n0652_012:0325a05": "緣起故不滅。又推無起性故不生。能顯無生性故",
    "X35n0652_012:0325a06": "不滅。此所謂真性緣起。無生之義也。",
    "X35n0652_012:0325a07": "[0325a07] 因緣所生法。是法是因緣。因緣生滅相。彼則無生滅。",
    "X35n0652_012:0325a08": "[0325a08] 此言性無生滅。謂世間一切。皆是因緣所生之法。",
    "X35n0652_012:0325a09": "是法既從之而生。自是屬於因緣。既屬因緣。便有",
    "X35n0652_012:0325a10": "生滅之相。若彼法性之體。非屬因緣。則亦無有生",
    "X35n0652_012:0325a11": "滅矣。",
    "X35n0652_012:0325a12": "[0325a12] 彼如真實相。本不於出沒。諸法於是時。自生於出沒。",
    "X35n0652_012:0325a13": "[0325a13] 此言體無出沒。言彼法性。無有生滅。其體自如。即",
    "X35n0652_012:0325a14": "是真如實相。而本不有於出沒也。第諸法於是一",
    "X35n0652_012:0325a15": "切時。一切處。而自生於種種出沒之想。亦何有於",
    "X35n0652_012:0325a16": "我也。",
    "X35n0652_012:0325a17": "[0325a17] 是故極淨本。本不因眾力。即於後得處。得得於本得。",
    "X35n0652_012:0325a18": "[0325a18] 此言本始不二。是故二字。總結如上法義。以攝一",
    "X35n0652_012:0325a19": "經之旨。極淨本三字。當一字作一句讀。極者至極。",
    "X35n0652_012:0325a20": "淨者明淨。本者本覺。乃滿口形容。言說難盡之意。",
    "X35n0652_012:0325a21": "言以是之故。此至極。此明淨。此即所謂本覺。然以",
    "X35n0652_012:0325a22": "覺玅觀察。性體獨露。本不因眾法緣起之力而成。",
    "X35n0652_012:0325a23": "即於等覺最後所得金剛心地之處。得其所得於",
    "X35n0652_012:0325a24": "自性本覺之得也。",
    "X35n0652_012:0325b01": "[0325b01] 爾時地藏菩薩聞佛所說。心地快然。時諸眾等。無有",
    "X35n0652_012:0325b02": "疑者。知眾心已。而說偈言。",
    "X35n0652_012:0325b03": "[0325b03] 此敘述無疑。說偈結成。",
    "X35n0652_012:0325b04": "[0325b04] 我知眾心疑。所以殷固問。如來大慈善。分別無有餘。",
    "X35n0652_012:0325b05": "[0325b05] 此明請轉法輪。言我知眾心之有疑。所以殷勤固",
    "X35n0652_012:0325b06": "請而申問。今佛以大慈度世。善為分別如上法義。",
    "X35n0652_012:0325b07": "而無有遺餘矣。",
    "X35n0652_012:0325b08": "[0325b08] 是諸二眾等。皆悉得明了。我今於了處。普化諸眾生。",
    "X35n0652_012:0325b09": "[0325b09] 此明法利流化。然前真性空品。分大小二眾。謂大",
    "X35n0652_012:0325b10": "乘小乘也。今此皆得明了。而同入於大乘矣。又自",
    "X35n0652_012:0325b11": "言。我今於了處以利生。此即所謂自覺己圓。能覺",
    "X35n0652_012:0325b12": "他者。同如來應世之意也。",
    "X35n0652_012:0325b13": "[0325b13] 如佛之大悲。不捨於本願。故於一子地。而住於煩惱。",
    "X35n0652_012:0325b14": "[0325b14] 此明利生弘願。謂佛本不捨於悲願。吾亦當如之。",
    "X35n0652_012:0325b15": "然菩薩視諸眾生。猶如一子。今眾生住於煩惱。我",
    "X35n0652_012:0325b16": "亦當住於煩惱而化度之。已上滿覺分竟。後屬弘",
    "X35n0652_012:0325b17": "化分。即流通分也。",
    "X35n0652_012:0325b18": "[0325b18] 爾時如來而告眾言。是菩薩者。不可思議。恒以大慈。",
    "X35n0652_012:0325b19": "拔眾生苦。若有眾生。持是經法。持是菩薩名。即不墮",
    "X35n0652_012:0325b20": "於惡趣。一切障難。皆悉除滅。",
    "X35n0652_012:0325b21": "[0325b21] 此贊慈德利生。及經功滅障。謂名法。同有不思議",
    "X35n0652_012:0325b22": "熏。而能離惡滅障也。",
    "X35n0652_012:0325b23": "[0325b23] 若有眾生。持此經者。無餘雜念。專念是經。如法修習。",
    "X35n0652_012:0325b24": "[0325b24] 爾時菩薩。常作化身而為說法。擁護是人。終不暫捨。",
    "X35n0652_012:0325c01": "令是人等。速得阿耨多羅三藐三菩提。",
    "X35n0652_012:0325c02": "[0325c02] 此顯菩薩現身衛法之願如此。然持者。必當專念。",
    "X35n0652_012:0325c03": "修習必須如法。果能如是。則諸佛實相。念念現前。",
    "X35n0652_012:0325c04": "於佛菩提。何遠之有。",
    "X35n0652_012:0325c05": "[0325c05] 汝等菩薩。若化眾生。皆令修習如是大乘決定了義。",
    "X35n0652_012:0325c06": "[0325c06] 此特垂遵行轉化之誡。",
    "X35n0652_012:0325c07": "[0325c07] 爾時阿難從座而起。前白佛言。如來所說大乘福聚。",
    "X35n0652_012:0325c08": "決定斷結。無生覺利。不可思議。如是之法。名為何經。",
    "X35n0652_012:0325c09": "[0325c09] 此贊法請名也。梵語阿難。此云慶喜。乃佛之從弟",
    "X35n0652_012:0325c10": "也。以佛成道日而生。故名。年始八歲。從佛出家。至",
    "X35n0652_012:0325c11": "年三十。為佛侍者。涅槃經云。如來成道已。過三十",
    "X35n0652_012:0325c12": "年。在王舍城中。告諸比丘言。誰能受持如來十二",
    "X35n0652_012:0325c13": "部經。供養左右所須之事。亦不失自利。時憍陳如。",
    "X35n0652_012:0325c14": "舍利弗。皆求侍左右。佛言。汝已朽邁。當須使人。云",
    "X35n0652_012:0325c15": "何方欲為我給使。乃至五百阿羅漢。亦皆求侍。佛",
    "X35n0652_012:0325c16": "皆不受。時大目揵連。即入定中。觀如來之心。在阿",
    "X35n0652_012:0325c17": "難處。如日之初出。而光照於西壁也。便從定起。以",
    "X35n0652_012:0325c18": "佛意語憍陳如。即與五百羅漢。同請阿難。謂佛意",
    "X35n0652_012:0325c19": "欲令汝作。阿難云。若有是事。當預索三願。如世尊",
    "X35n0652_012:0325c20": "故衣。願弗賜與。受檀越別請。聽我不從。出入無時。",
    "X35n0652_012:0325c21": "隨我裁量。世尊與我三願。當順僧命。佛許之。阿難",
    "X35n0652_012:0325c22": "又云。佛當為我說從前所說之法。佛許重為說之。",
    "X35n0652_012:0325c23": "遂為侍者二十餘年。具足八法。能持十二部經。言",
    "X35n0652_012:0325c24": "八法者。信根堅固。其心質直。身無病苦。常勤精進。",
    "X35n0652_012:0326a01": "具足念心。心無憍慢。成就定意。具足從聞生智。故",
    "X35n0652_012:0326a02": "佛常稱為多聞藏。是總持第一。佛又言。過去諸佛",
    "X35n0652_012:0326a03": "侍者。皆具如是八法。又云。阿難聞我所說。如瀉瓶",
    "X35n0652_012:0326a04": "水。置之一器。所有秘義。悉能了知。然佛凡在一會",
    "X35n0652_012:0326a05": "中。說法已竟。阿難必請命名。&#x8462;護持法藏之職。固",
    "X35n0652_012:0326a06": "合如是。今此白言。如來所說大乘之法。功德福聚。",
    "X35n0652_012:0326a07": "決定斷結。了證無生本覺之利。實乃不可思議。當",
    "X35n0652_012:0326a08": "稱何等名耶。",
    "X35n0652_012:0326a09": "[0326a09] 受持是經。得幾所福。願佛慈悲。為我宣說。",
    "X35n0652_012:0326a10": "[0326a10] 此問持經獲福。",
    "X35n0652_012:0326a11": "[0326a11] 佛言。善男子。是經名者不可思議。過去諸佛之所護",
    "X35n0652_012:0326a12": "念。能入如來一切智海。若有眾生持是經者。則於一",
    "X35n0652_012:0326a13": "切經中無所希求。是經典法。總持眾法。攝諸經要。是",
    "X35n0652_012:0326a14": "諸經法。法之繫宗。",
    "X35n0652_012:0326a15": "[0326a15] 此稱述經功。夫華嚴一名大不思議經。此經亦稱",
    "X35n0652_012:0326a16": "為不可思議也。又佛所說經法。如般若。為釋梵守",
    "X35n0652_012:0326a17": "護。法華。為菩薩守護。然此經不可思議。是佛境界。",
    "X35n0652_012:0326a18": "故為諸佛護念。護念者何。能令眾生。入如來之智",
    "X35n0652_012:0326a19": "海也。又云持是經者。已得此一味醍醐之法。則於",
    "X35n0652_012:0326a20": "一切經中。而無所希求矣。又言。是經典法。雖是一",
    "X35n0652_012:0326a21": "味。總持五味之法。雖是一經。能攝三百餘會諸經",
    "X35n0652_012:0326a22": "之綱要也。夫&#x8109;絡相屬謂之繫。流派所出而為宗。",
    "X35n0652_012:0326a23": "然凡是諸經之法。須知皆是此法之繫屬。而於此",
    "X35n0652_012:0326a24": "法中流出者也。如般若廣行六度。祇得此中無相",
    "X35n0652_012:0326b01": "法品中事。且經云。一切諸佛。及諸佛阿耨多羅三",
    "X35n0652_012:0326b02": "藐三菩提皆從此經出。而況是經之法。頓超十地。",
    "X35n0652_012:0326b03": "直至等玅二覺者也。",
    "X35n0652_012:0326b04": "[0326b04] 是經名者。名攝大乘經。又名金剛三昧。又名無量義",
    "X35n0652_012:0326b05": "宗。",
    "X35n0652_012:0326b06": "[0326b06] 此約名有三。夫攝大乘者。從法上立名。即般若義。",
    "X35n0652_012:0326b07": "而以真如實際。為其體也。金剛三昧者。從用上立",
    "X35n0652_012:0326b08": "名。取法喻並彰。能摧堅破惑。即解脫義。而以明心",
    "X35n0652_012:0326b09": "見性。為其用也。無量義宗者。從體上立名。能攝一",
    "X35n0652_012:0326b10": "切法。而為眾義所宗。即法身義。然法身。能具攝一",
    "X35n0652_012:0326b11": "切義。能出生一切法。若眾生證如來法身。即明始",
    "X35n0652_012:0326b12": "本二覺之不二。故此經。以始本二覺為宗。今立此",
    "X35n0652_012:0326b13": "三名。以明圓備三德祕藏。而為涅槃之前導也。",
    "X35n0652_012:0326b14": "[0326b14] 若有人受持是經典者。即名受持百千諸佛。如是功",
    "X35n0652_012:0326b15": "德。譬如&#x8657;空。無有邊際。不可思議。",
    "X35n0652_012:0326b16": "[0326b16] 此明功德無際。言持此經者。即持百千諸佛。而百",
    "X35n0652_012:0326b17": "千諸佛。皆不出此法也。然功德以&#x8657;空為喻。更無",
    "X35n0652_012:0326b18": "有過於此矣。",
    "X35n0652_012:0326b19": "[0326b19] 我所囑累。唯是經典。",
    "X35n0652_012:0326b20": "[0326b20] 此特申囑累。以事託付曰囑。事相緣坐曰累。夫佛",
    "X35n0652_012:0326b21": "囑累之意。謂我之所說一切法藏。唯此經為最耳。",
    "X35n0652_012:0326b22": "&#x8462;如來說一切經法。皆為欲顯此金剛三昧之法",
    "X35n0652_012:0326b23": "也。",
    "X35n0652_012:0326b24": "[0326b24] 阿難言。云何心行。云何人者。受持是經。",
    "X35n0652_012:0326c01": "[0326c01] 此揀問根性。先揀其心行。而後揀人也。",
    "X35n0652_012:0326c02": "[0326c02] 佛言。善男子。受持是經者。是人心無得失。常修梵行。",
    "X35n0652_012:0326c03": "若於戲論常樂靜心。入於聚落。心常在定。若處居家。",
    "X35n0652_012:0326c04": "不著三有。",
    "X35n0652_012:0326c05": "[0326c05] 此明其操行。夫心無得失。則離於取捨。常修梵行。",
    "X35n0652_012:0326c06": "則住於不退。此可驗其心行之真實矣。若於戲論。",
    "X35n0652_012:0326c07": "常樂靜心。則遇事而不為事之所轉。入於聚落。心",
    "X35n0652_012:0326c08": "常在定。則遇境而不為境之所惑。若處居家。不著",
    "X35n0652_012:0326c09": "三有。則居塵而不染塵。此可以定其人之品節矣。",
    "X35n0652_012:0326c10": "此是華嚴六地七地菩薩踐履處。",
    "X35n0652_012:0326c11": "[0326c11] 是人現世。有五種福。一者眾所尊敬。二者身不橫夭。",
    "X35n0652_012:0326c12": "三者辨答邪論。四者樂度眾生。五者能入聖道。如是",
    "X35n0652_012:0326c13": "人者。受持是經。",
    "X35n0652_012:0326c14": "[0326c14] 此明現獲五福。&#x8462;以法自持。必致尊敬。以道自衛。",
    "X35n0652_012:0326c15": "必不橫夭。二者。為自受用三昧。正智明了。而能辨",
    "X35n0652_012:0326c16": "其邪論。悲願無盡。而樂度眾生。二者。為他受用三",
    "X35n0652_012:0326c17": "昧。前四。是菩薩因中之行。後能入聖道。是菩薩之",
    "X35n0652_012:0326c18": "果德。如是人者。現在自他俱利。且能入於聖道。必",
    "X35n0652_012:0326c19": "得受持是經。而轉化於眾生也。此是我輩學道人",
    "X35n0652_012:0326c20": "真福。不可不知。",
    "X35n0652_012:0326c21": "[0326c21] 阿難言。如彼人者。度諸眾生。得受供養不。",
    "X35n0652_012:0326c22": "[0326c22] 此明堪受供否。為斷世疑。故有斯問。",
    "X35n0652_012:0326c23": "[0326c23] 佛言。如是人者。能為眾生作大福田。常行大智。權實",
    "X35n0652_012:0326c24": "俱演。是四依僧。",
    "X35n0652_012:0327a01": "[0327a01] 此明大乘四依。所謂依法不依人。依義不依語。依",
    "X35n0652_012:0327a02": "智不依識。依了義不依不了義。得如是四依。則能",
    "X35n0652_012:0327a03": "常行於大智矣。夫智有權實之分。實智。即諸佛本",
    "X35n0652_012:0327a04": "得智。一切語言道斷。權智。即後得智。能以方便",
    "X35n0652_012:0327a05": "設化。然實非權而不顯。權非實而不立。必須權實",
    "X35n0652_012:0327a06": "俱演。方為大乘四依。[0327a06] ○華嚴離世間品云。菩薩住",
    "X35n0652_012:0327a07": "於涅槃。而示現生死。究竟寂滅。而現起煩惱。常入",
    "X35n0652_012:0327a08": "深禪定。而示受欲樂。常遠離三界。而不捨眾生。是",
    "X35n0652_012:0327a09": "為不由他教權實雙行不共法。又云。雖知一切法。",
    "X35n0652_012:0327a10": "無有造作。而亦不捨諸法自相。雖知不由他悟。入",
    "X35n0652_012:0327a11": "於法。而種種方便。求一切智。雖恒觀察無人無我。",
    "X35n0652_012:0327a12": "而教化眾生。無有疲厭。雖已成就一切智智。而修",
    "X35n0652_012:0327a13": "菩薩行。無有休息。雖知諸法不可言說。而轉淨法",
    "X35n0652_012:0327a14": "輪。令眾心喜。雖現入於大般涅槃。而一切處。示現",
    "X35n0652_012:0327a15": "受生。能作如是權實雙行法。是佛業。今此權實俱",
    "X35n0652_012:0327a16": "演。亦即此義。然離世間品。原是發明玅覺果後。利",
    "X35n0652_012:0327a17": "生常行之道。即同於大乘四依行相。而非小乘四",
    "X35n0652_012:0327a18": "依。一謂乞食。二謂塚間樹下宿。三謂糞掃衣。四謂",
    "X35n0652_012:0327a19": "服腐敗藥者。比也。",
    "X35n0652_012:0327a20": "[0327a20] 於諸供養。乃至頭目髓腦。亦皆得受。何況衣食而不",
    "X35n0652_012:0327a21": "得受。",
    "X35n0652_012:0327a22": "[0327a22] 此明內外二施。俱堪受故。凡捨身分所有。為內施。",
    "X35n0652_012:0327a23": "衣食供具。為外施。如華嚴迴向品中。言最勝智菩",
    "X35n0652_012:0327a24": "薩等。以頭目布施。饒益菩薩等。以髓肉布施。又法",
    "X35n0652_012:0327b01": "華云。一切眾生喜見菩薩。捨於兩臂。藥王菩薩捨",
    "X35n0652_012:0327b02": "身等。是也。&#x8462;內施尚且得受。況外施乎。[0327b02] ○智者於",
    "X35n0652_012:0327b03": "受食之時。當作厭離想。猶如曠野鬼。食子之肉。心",
    "X35n0652_012:0327b04": "生厭惡。都不甘樂。如是深加觀察。知世間受摶食",
    "X35n0652_012:0327b05": "之過。摶食。即欲界分段之食。以資色身者也。次觀",
    "X35n0652_012:0327b06": "觸食。如披剝牛羊。如諸蟲唼食。然有身。斯有觸。若",
    "X35n0652_012:0327b07": "貪於觸樂。終獲苦觸。故知觸之為患實大。又觀思",
    "X35n0652_012:0327b08": "食。如大火聚。此思。是第七意業。從根本無明不覺",
    "X35n0652_012:0327b09": "而起。故喻如火聚。然一有想因。即有此思食矣。再",
    "X35n0652_012:0327b10": "觀識食。猶如三百攢柔森列而不可近。以有生故。",
    "X35n0652_012:0327b11": "則有此識食。然此三種。俱名為食。能資益眾生諸",
    "X35n0652_012:0327b12": "根四大。及種子故。是為三界食。智者作如是觀。而",
    "X35n0652_012:0327b13": "於一切。不生貪想。故受食時。無論好惡。如塗治癰",
    "X35n0652_012:0327b14": "瘡之藥而已。又須知比丘。當以法喜為食。如玅吉",
    "X35n0652_012:0327b15": "祥菩薩(即文殊別名)為舍利弗等。設希有食。乃曰。我今",
    "X35n0652_012:0327b16": "所設食者。不可分段。不可吞咽。非香味觸三塵為",
    "X35n0652_012:0327b17": "體。非三界所攝。亦非不繫。如是玅食。是如來食。非",
    "X35n0652_012:0327b18": "飯食也。善現與舍利弗聞已。法喜飽滿。俱入滅定。",
    "X35n0652_012:0327b19": "不復食三界之食。此是般若涅槃二經中。所說之",
    "X35n0652_012:0327b20": "義。又經云。一切諸法。由食而住。在眼。以眠為食。在",
    "X35n0652_012:0327b21": "耳。以聲為食。在鼻。以香為食。在舌。以味為食。在身。",
    "X35n0652_012:0327b22": "以細滑為食。在意。以法為食。在大般涅槃。以無放",
    "X35n0652_012:0327b23": "逸為食也。",
    "X35n0652_012:0327b24": "[0327b24] 善男子。如是人者。是汝知識。是汝橋梁。何況凡夫而",
    "X35n0652_012:0327c01": "不供養。",
    "X35n0652_012:0327c02": "[0327c02] 此明為二乘良導。然阿難在般若會上。祇得初果。",
    "X35n0652_012:0327c03": "首楞嚴會中雖證法身。悟成佛法門。猶未盡漏。至",
    "X35n0652_012:0327c04": "法華受記作佛。雖能憶念過去諸佛法藏。通達無",
    "X35n0652_012:0327c05": "礙。而習漏未盡。及佛滅度後。結集法眼。始得阿羅",
    "X35n0652_012:0327c06": "漢果。今此故云。如是人者。是汝知識以堪導入聖",
    "X35n0652_012:0327c07": "道故。是汝橋梁以堪超越三有海故。實能與汝二",
    "X35n0652_012:0327c08": "乘。為師為導。豈況博地凡夫。而不敬事者哉。",
    "X35n0652_012:0327c09": "[0327c09] 阿難言。於彼人所。受持是經。供養是人。得幾所福。",
    "X35n0652_012:0327c10": "[0327c10] 此又問傳持福利。",
    "X35n0652_012:0327c11": "[0327c11] 佛言。若復有人。持以滿城金銀而以布施。不如於是",
    "X35n0652_012:0327c12": "人所。受持是經一四句偈。不可思議。",
    "X35n0652_012:0327c13": "[0327c13] 此言功德難量。夫以財寶為施。祇得人天有漏之",
    "X35n0652_012:0327c14": "福耳。此句先釋明。不必問其得幾所福矣。下獨顯",
    "X35n0652_012:0327c15": "持者之功。若能持此中一偈。便得頓悟本覺。而獲",
    "X35n0652_012:0327c16": "法王出世之智寶。是豈世寶之可為喻。此功此德。",
    "X35n0652_012:0327c17": "真實難量。非心可思。非口可議者也。",
    "X35n0652_012:0327c18": "[0327c18] 善男子。令諸眾生持是經者。心常在定。不失本心。",
    "X35n0652_012:0327c19": "[0327c19] 此明悟心不失。言一人成道。則多人獲益。若令諸",
    "X35n0652_012:0327c20": "眾生。持於此經。必得契悟此心。常在定中。決不失",
    "X35n0652_012:0327c21": "其本心者矣。[0327c21] ○華嚴稱發菩提心功德。連舉十餘",
    "X35n0652_012:0327c22": "喻。重重較之。不及少分。&#x8462;發心者。發明本覺之心",
    "X35n0652_012:0327c23": "體也。然於初發明。得一念相應見道。即已斷於見",
    "X35n0652_012:0327c24": "惑。更當修道。求斷思惑。始得不失本心。而常安住",
    "X35n0652_012:0328a01": "於道矣。所以初祖達磨大師。從南天竺國。來至此",
    "X35n0652_012:0328a02": "土。傳上乘一心之法。欲令人明心見性。又得馬大",
    "X35n0652_012:0328a03": "師大弘其道曰。一切法。皆是心法。萬法皆從心生。",
    "X35n0652_012:0328a04": "心為萬法之根本。凡所見色。即是見心。心不自心。",
    "X35n0652_012:0328a05": "因色故有。若是上根眾生。遇善知識指示。言下領",
    "X35n0652_012:0328a06": "會。更不歷於階級地位。即頓悟本性。此等提唱。豈",
    "X35n0652_012:0328a07": "不是六地菩薩。說法化導耶。又云。行住坐臥。悉是",
    "X35n0652_012:0328a08": "不思議用。不取善。不捨惡。淨穢兩邊。俱不依著。前",
    "X35n0652_012:0328a09": "念後念中念。念念不相待。念念寂滅。喚作海印三",
    "X35n0652_012:0328a10": "昧。此又豈非七地菩薩。成就不可思議身語意業。",
    "X35n0652_012:0328a11": "無相行耶。又如百丈云。心如&#x8657;空。亦莫作&#x8657;空想。",
    "X35n0652_012:0328a12": "黃檗云。內外身心。一切俱捨。猶如&#x8657;空。無所取著。",
    "X35n0652_012:0328a13": "然後隨方應物。能所俱忘。臨濟云。你纔擬心。早是",
    "X35n0652_012:0328a14": "錯了也。德山云。瞥起一念心。便是魔家眷屬。此等",
    "X35n0652_012:0328a15": "所說。又豈不是七地中。得無生法忍境界。歷觀從",
    "X35n0652_012:0328a16": "上諸祖。莫不皆得此等契證。方可稱佛祖兒孫。利",
    "X35n0652_012:0328a17": "生接物。但今法運下衰。不能挽其頹風。以致見道",
    "X35n0652_012:0328a18": "者多。修道者少。說理者多。通理者少。楞嚴所謂邪",
    "X35n0652_012:0328a19": "師說法。如恒河沙。正在此時。豈不悲哉。",
    "X35n0652_012:0328a20": "[0328a20] 若失本心。即當懺悔。懺悔之法。是為清涼。",
    "X35n0652_012:0328a21": "[0328a21] 此明失心悔過。即得於清&#x51C9;也。然此失心者無他。",
    "X35n0652_012:0328a22": "祇為學者。但求一悟。便為了手羆參。即乃隨順世",
    "X35n0652_012:0328a23": "緣。久久舊習復起。不特求斷思惑。并前見惑。仍復",
    "X35n0652_012:0328a24": "又生。故破壞法身。夭傷慧命。依舊與前凡夫日用",
    "X35n0652_012:0328b01": "一般。此即失心之謂也。昔有僧問溈山。頓悟之人",
    "X35n0652_012:0328b02": "更有修否。山曰。若真悟得本。他自知時。修與不修。",
    "X35n0652_012:0328b03": "是兩頭語。如初心頓悟。猶有無始習氣未除。須教",
    "X35n0652_012:0328b04": "淨除。現業流識。即是修也。不可。別有法。令其修行",
    "X35n0652_012:0328b05": "趣向。溈山此說。一如佛之言曰。理則頓悟。乘悟併",
    "X35n0652_012:0328b06": "銷。事非頓除因次第盡。其義一也。夫佛祖令人見",
    "X35n0652_012:0328b07": "道復修道。其言切誡如此。後人不肯聽從。亦無可",
    "X35n0652_012:0328b08": "奈何。以故佛又開此方便門。乃曰。若失本心。即當",
    "X35n0652_012:0328b09": "懺悔。梵語懺摩。此云悔過。今華梵兼舉。故曰懺悔。",
    "X35n0652_012:0328b10": "&#x8462;言若此心之既得者。倘觸境緣熱惱。或乃失之。",
    "X35n0652_012:0328b11": "亟應悔過。永斷勿生。則心智仍現。亦何失之有。是",
    "X35n0652_012:0328b12": "中即轉熱惱。而為清涼矣。",
    "X35n0652_012:0328b13": "[0328b13] 阿難言。懺悔先罪。不入於過去也。",
    "X35n0652_012:0328b14": "[0328b14] 此明罪性無住。即淨名所言。說悔先罪。而不說入",
    "X35n0652_012:0328b15": "於過去。什法師註云。今因先所作罪。故今悔其先",
    "X35n0652_012:0328b16": "罪。既言有先罪。則似罪有常性。而入於過去矣。故",
    "X35n0652_012:0328b17": "為說不入過去。而去其常想也。肇法師又云。往罪",
    "X35n0652_012:0328b18": "雖繫人。而不言罪有常性。從未來。至現在。從現在。",
    "X35n0652_012:0328b19": "入過去。如是。則三世性空矣。故三祖僧璨大師初",
    "X35n0652_012:0328b20": "謁二祖。設禮而問曰。弟子身纏風恙請和尚懺罪。",
    "X35n0652_012:0328b21": "二祖曰。將罪來。與汝懺。璨良久曰。覓罪了不可得。",
    "X35n0652_012:0328b22": "二祖曰。與汝懺罪竟。宜依佛法僧住。曰今見和尚。",
    "X35n0652_012:0328b23": "已知是僧。未審何名佛法。二祖曰。是心是佛。是心",
    "X35n0652_012:0328b24": "是法。法佛無二。僧寶亦然。璨於言下大悟。曰。今日",
    "X35n0652_012:0328c01": "始知罪性。不在內。不在外。不在中間。如其心然。佛",
    "X35n0652_012:0328c02": "法無二也。此悟罪性。當體空寂。如毗婆尸佛偈云。",
    "X35n0652_012:0328c03": "幻人心識本來無。罪福皆空無所住矣。然未悟者。",
    "X35n0652_012:0328c04": "又不可撥無因果。謂無罪之可懺。&#x8462;人繫於業緣。",
    "X35n0652_012:0328c05": "有性罪遮罪。遮罪。依教作法懺之。性罪。即當起行",
    "X35n0652_012:0328c06": "方滅。起行有二種。一從事行上懺。即淨身口意。對",
    "X35n0652_012:0328c07": "三寶發露。更不覆藏。斷相續心。後不復作。二從理",
    "X35n0652_012:0328c08": "行上懺。如後所言。入真實觀。是也。今此阿難。謂佛",
    "X35n0652_012:0328c09": "雖說懺悔先所作之罪。然罪性本不屬於三際。故",
    "X35n0652_012:0328c10": "必不入於過去者也。",
    "X35n0652_012:0328c11": "[0328c11] 佛言。如是。猶如暗室。若遇明燈。暗即滅矣。善男子。無",
    "X35n0652_012:0328c12": "說悔先所有諸罪。而以為說入於過去。",
    "X35n0652_012:0328c13": "[0328c13] 此先印成。又重以喻明。謂汝之言然。夫罪性。實無",
    "X35n0652_012:0328c14": "三際之可住。如遇其明。則暗自滅矣。無(如毋字)說悔",
    "X35n0652_012:0328c15": "於先前所有諸罪。而以為其說入於過去也。此句。",
    "X35n0652_012:0328c16": "即重舉阿難之言。申明其義耳。",
    "X35n0652_012:0328c17": "[0328c17] 阿難言。云何名為懺悔。",
    "X35n0652_012:0328c18": "[0328c18] 此又問前失心悔過之法。",
    "X35n0652_012:0328c19": "[0328c19] 佛言。依此經教。入真實觀。一入觀時。諸罪悉滅。離諸",
    "X35n0652_012:0328c20": "惡趣。當生淨土。速成阿耨多羅三藐三菩提。",
    "X35n0652_012:0328c21": "[0328c21] 此明入觀之功。言一依如前所說。修空無相無作。",
    "X35n0652_012:0328c22": "而觀於真如實際。此即實相無生懺。如經云。若欲",
    "X35n0652_012:0328c23": "懺悔者。端坐念實相。慧日破諸暗。眾罪如霜露。又",
    "X35n0652_012:0328c24": "云。信心清淨。即生實相。當知是人。成就第一希有",
    "X35n0652_012:0329a01": "功德。以故不特罪滅。離諸惡趣。必得當念即生法",
    "X35n0652_012:0329a02": "性清淨之土。速成阿耨菩提。此如華嚴十住位中。",
    "X35n0652_012:0329a03": "梵行品所云。初發心時。即得阿耨多羅三藐三菩",
    "X35n0652_012:0329a04": "提。又如玅覺果後。說離世間品。明利生之道云。眾",
    "X35n0652_012:0329a05": "生得聞此法。聞已信解。解已修行。必得疾成阿耨",
    "X35n0652_012:0329a06": "多羅三藐三菩提。以如說修行故。皆與此經合。而",
    "X35n0652_012:0329a07": "同為一乘圓頓法也。",
    "X35n0652_012:0329a08": "[0329a08] 佛說是經已。爾時阿難及諸菩薩。四部之眾。皆大歡",
    "X35n0652_012:0329a09": "喜。心得決定。頂禮佛足。歡喜奉行。",
    "X35n0652_012:0329a10": "[0329a10] 此結法圓成。以明在會。咸皆秉教傳持也。夫歡喜",
    "X35n0652_012:0329a11": "本是初地之名。謂初明性智。具證二空。能益自他。",
    "X35n0652_012:0329a12": "生大喜故。今此特申二種喜。一者。心得決定。無有",
    "X35n0652_012:0329a13": "餘疑。住於不退轉故。二者。拜命奉行。以法轉利。而",
    "X35n0652_012:0329a14": "自生願樂故如。舍利弗。來所還復來。具足然後出。",
    "X35n0652_012:0329a15": "而阿難在首楞嚴會上。亦云我雖未度。願度末劫",
    "X35n0652_012:0329a16": "一切眾生。此皆發歡喜奉行之悲願也。但今我輩。",
    "X35n0652_012:0329a17": "欲修行大乘者。必當發無上勝心。如不退轉法輪",
    "X35n0652_012:0329a18": "經云。時有三善男子。求菩薩乘者。白言。世尊。我等",
    "X35n0652_012:0329a19": "於此法。能信能解。不生疑惑。猶如如來。爾時第一",
    "X35n0652_012:0329a20": "善男子言。世尊。若作是說。我是如來。此言便是正",
    "X35n0652_012:0329a21": "說。第二善男子言。世尊。若作是說。我是世尊。此言",
    "X35n0652_012:0329a22": "便是正說。第三善男子言。世尊。若作是說。我是佛。",
    "X35n0652_012:0329a23": "此言便是正說。所以者何。我等於此法。不生疑惑",
    "X35n0652_012:0329a24": "故。在會聞者。心皆擾動。作是念言。無有二佛。並出",
    "X35n0652_012:0329b01": "世間。何緣彼作是說。阿難問佛。佛說偈曰。能知過",
    "X35n0652_012:0329b02": "去如。亦知未來如。見一切法如。是故名如來。彼已",
    "X35n0652_012:0329b03": "能通達。諸法平等相。亦不生心念。是故名如來。道",
    "X35n0652_012:0329b04": "如菩提如。及與不住如。知如如&#x8657;空。是故名如來。",
    "X35n0652_012:0329b05": "又曰。不畏於生死。正住生死中。化度諸眾生。是故",
    "X35n0652_012:0329b06": "名世尊。又曰。覺無明無知。自性無所有。已得於明",
    "X35n0652_012:0329b07": "智。是故名為佛。此即見性成佛。直趣無上菩提之",
    "X35n0652_012:0329b08": "義。余述此經記。一日先於定中。見梵僧手持經卷",
    "X35n0652_012:0329b09": "以授余。未幾。會南柱禪人持此經至。閱之。如獲故",
    "X35n0652_012:0329b10": "物。晨夕展玩。不忍釋手。後遇南天竺僧四人。余因",
    "X35n0652_012:0329b11": "問之曰。汝知金剛三昧經否。一僧曰。此間亦有是",
    "X35n0652_012:0329b12": "經耶。其義校首楞嚴更勝。同在灌頂部中收。在昔",
    "X35n0652_012:0329b13": "傳聞五天竺國世主。皆保護祕重。不妄示人。此真",
    "X35n0652_012:0329b14": "是菩薩出世度人之大法寶也。余因研究其義。奉",
    "X35n0652_012:0329b15": "為此生他生修行之法程。惟願見者聞者。同願力",
    "X35n0652_012:0329b16": "行。轉相設化。如舍利弗所云。前來後來者。悉令登",
    "X35n0652_012:0329b17": "正覺。",
    "X35n0652_012:0329b19": "音釋",
    "X35n0652_012:0329b20": "恰[0329b20] (苦洽切。音搯。適當之辭。謂有合於心也)。邁[0329b20] (音賣。老也)。瀉[0329b20] (音寫。傾潟)。塚[0329b20] (音腫。故墓也)。埽",
    "X35n0652_012:0329b21": "[0329b21] (掃本字)。摶[0329b21] (音團捏聚)。唼[0329b21] (色洽切。聚食聲)。丞[0329b21] (音戟。急速也)。擾[0329b21] (饒上聲)。諳[0329b21] (音菴。悉也曉也)。",
    "X35n0652_012:0329b23": "金剛三昧經通宗記卷第十二(終)",
    "X35n0652_012:0329c07": "修習金剛三昧行法",
    "X35n0652_012:0329c09": "[0329c09] 一切恭謹。",
    "X35n0652_012:0329c10": "[0329c10] 一心頂禮十方常住一切三寶。",
    "X35n0652_012:0329c11": "[0329c11] 是諸眾等。各各胡跪。嚴持香華。如法供養。",
    "X35n0652_012:0329c12": " 願此香華雲  &#x5FA7;滿十方界  供養一切佛",
    "X35n0652_012:0329c13": " 尊法諸菩薩  無量諸聖賢  及大阿羅漢",
    "X35n0652_012:0329c14": " 一念普周&#x5FA7;  同時作佛事  普熏諸眾生",
    "X35n0652_012:0329c15": " 皆發菩提心  具修菩薩道  成就諸佛法",
    "X35n0652_012:0329c16": "[0329c16] 供養已一切恭謹。",
    "X35n0652_012:0329c17": " 大慈滿足尊  智慧通無礙  廣度眾生故",
    "X35n0652_012:0329c18": " 說於一諦義  如來所說法  悉從於無住",
    "X35n0652_012:0329c19": " 我從無住處  是處禮如來  敬禮如來相",
    "X35n0652_012:0329c20": " 等空不動智  不著無處所  敬禮無住身",
    "X35n0652_012:0329c21": "[0329c21] 一心頂禮。如來藏海。清淨法身佛(行者作觀。當想普賢菩薩禮佛發願",
    "X35n0652_012:0329c22": "偈云。我今五輪禮佛足。為斷五道離五&#x8462;。願令一切諸眾生。安住五通具五眼。願我右膝著地時。令諸眾",
    "X35n0652_012:0329c23": "生得正覺。願我左膝著地時。令諸眾生離邪見。願我右手著地時。如佛坐于金剛座。右手指地為震動。一",
    "X35n0652_012:0329c24": "時疾證大菩提。願我左手著地時。攝諸外道入正道。願我頭頂著地時。令諸眾生離憍慢。成就如來無見",
    "X35n0652_012:0330a01": "頂)。",
    "X35n0652_012:0330a02": "[0330a02] 一心頂禮。具足萬德。圓滿報身佛。",
    "X35n0652_012:0330a03": "[0330a03] 一心頂禮。相好光明。百億化身佛。",
    "X35n0652_012:0330a04": "[0330a04] 一心頂禮。入金剛三昧。示不動智身。本師釋迦牟尼",
    "X35n0652_012:0330a05": "佛。",
    "X35n0652_012:0330a06": "[0330a06] 一心頂禮。不可思議。無量義宗。攝大乘。金剛三昧尊",
    "X35n0652_012:0330a07": "經(偈云。真空法性如&#x8657;空。出世智寶難思議。我身應現法寶前。五體翹勤皈命禮)。",
    "X35n0652_012:0330a08": "[0330a08] 一心頂禮。入空無相。解脫菩薩摩訶薩(文殊菩薩作觀偈云。能禮",
    "X35n0652_012:0330a09": "所禮性空寂。感應道交難思議。我此道場如帝珠。某號菩薩應現中。我身應現菩薩前。頭面接足皈命禮)。",
    "X35n0652_012:0330a10": "[0330a10] 一心頂禮。證無生行心王菩薩摩訶薩。",
    "X35n0652_012:0330a11": "[0330a11] 一心頂禮。得本覺利。無住菩薩摩訶薩。",
    "X35n0652_012:0330a12": "[0330a12] 一心頂經。智入實際。大力菩薩摩訶薩。",
    "X35n0652_012:0330a13": "[0330a13] 一心頂禮。總持眾法。為眾決疑。地藏菩薩摩訶薩。",
    "X35n0652_012:0330a14": "[0330a14] 一心頂禮。入佛智地。金剛三昧會中。二千等。諸大菩",
    "X35n0652_012:0330a15": "薩摩訶薩。",
    "X35n0652_012:0330a16": "[0330a16] 一心頂禮。阿伽陀比丘。舍利弗尊者。一萬眾等。大阿",
    "X35n0652_012:0330a17": "羅漢賢聖僧。",
    "X35n0652_012:0330a18": "[0330a18] 一心奉為梵行長者。八萬人等。及護持正法。天龍八",
    "X35n0652_012:0330a19": "部。六十萬億。諸大善神。各及眷屬。頂禮三寶。",
    "X35n0652_012:0330a20": " 往昔所造諸惡業  皆由無始貪嗔癡",
    "X35n0652_012:0330a21": " 從身語意之所生  一切罪根皆懺悔",
    "X35n0652_012:0330a22": " 罪從心起將心懺  心若滅時罪亦亡",
    "X35n0652_012:0330a23": " 罪亡心滅兩俱空  此則是名真懺悔",
    "X35n0652_012:0330a24": "[0330a24] (我與眾生無量劫來。以識心妄緣。多起愛染。由內外使隨使流轉。造諸一切不善之業。輪&#x5EFB;三界無",
    "X35n0652_012:0330b01": "有出期。而本有如來藏性。皆為生滅慮知相。隱理不顯。故于如來所說一味真實決定了義之法。障",
    "X35n0652_012:0330b02": "蔽不聞。況千思萬慮。不益道理。徒為亂動。失本心王。今一念悔過向佛發露惟願加被。令罪障消滅)。",
    "X35n0652_012:0330b03": "[0330b03] 普為四恩三有。法界眾生。悉願斷除諸障。歸命懺悔",
    "X35n0652_012:0330b04": "[0330b04] (我與眾生無始至今。一念心動。五陰俱生。五陰生中。具五十惡。多行不善。溺于欲刺。繫于業緣。常被",
    "X35n0652_012:0330b05": "纏縛。失于自性本覺。失于如來出世智寶。不發四弘誓願。不發無上道心。今者幸得如來金剛三昧",
    "X35n0652_012:0330b06": "智力。知三界&#x8657;幻。諸法空寂。無我我所。能所身見。內外結使皆悉寂靜。惟是識心妄見而有。願從今",
    "X35n0652_012:0330b07": "已去。心住中道而不傾倚。六塵緣影而無流易。于一切法無著無求。不取不捨。性等金剛。不壞自性",
    "X35n0652_012:0330b08": "三寶清淨光明之體。四緣如順三戒具足以自在智入于實際。得佛智慧法義皆空。自利利人過三",
    "X35n0652_012:0330b09": "界地。不住二乘入菩薩道。亦如諸大菩薩。化度眾生而無化度之想。我願如是。唯願如來慈悲攝受)。",
    "X35n0652_012:0330b10": " 眾生無邊誓願度  煩惱無盡誓願斷",
    "X35n0652_012:0330b11": " 法門無量誓願學  佛道無上誓願成",
    "X35n0652_012:0330b12": "[0330b12] 比丘(某甲)與現前眾等。及法界眾生。心常清淨。性本",
    "X35n0652_012:0330b13": "空寂。妄念忽起。諸見橫生。起三毒根。造眾罪業。流轉",
    "X35n0652_012:0330b14": "惡道。備歷苦趣。不自訶責。弗求解脫。今幸得聞",
    "X35n0652_012:0330b15": "攝大乘。金剛三昧尊經。實能發我。本覺玅心。於諸煩",
    "X35n0652_012:0330b16": "惱。方便摧破。無明實性。慧除電覺。由是歸向",
    "X35n0652_012:0330b17": "本師釋迦牟尼如來。令我一念無生。眾緣斷滅。排諸",
    "X35n0652_012:0330b18": "障難。出離&#x8462;纏。五陰六入。悉令空寂。現識不生。淨心",
    "X35n0652_012:0330b19": "清白。專念受持 金剛三昧。出世智寶。如法修習。得",
    "X35n0652_012:0330b20": "金剛喻定。得金剛喻心。住金剛心地。入空無相。如解",
    "X35n0652_012:0330b21": "脫菩薩摩訶薩。證無生行。如心王菩薩摩訶薩。得本",
    "X35n0652_012:0330b22": "覺利。如無住菩薩摩訶薩。智入實際。如大力菩薩摩",
    "X35n0652_012:0330b23": "訶薩。總持眾法。如地藏菩薩摩訶薩。發明性空。如舍",
    "X35n0652_012:0330b24": "利弗尊者。入如來藏。如梵行長者。唯願如來。金剛三",
    "X35n0652_012:0330c01": "昧。及諸大菩薩摩訶薩。令我等。世世同得。修出世因。",
    "X35n0652_012:0330c02": "得出世果。常依三佛。發菩提心。不同二乘。味著靜樂。",
    "X35n0652_012:0330c03": "於有為法。如避火坑。於六度行。無為無相。深入陰空。",
    "X35n0652_012:0330c04": "心處無住。轉諸情識。入白淨性。引諸情智。入薩婆若。",
    "X35n0652_012:0330c05": "得法真空。常樂我淨。超於二我。大般涅槃。然後住於",
    "X35n0652_012:0330c06": "生死。住於煩惱。不捨可眾。入不調地。方便教化。來而",
    "X35n0652_012:0330c07": "復來。令法界一切眾生。捨離妄心。修空斷結。九識明",
    "X35n0652_012:0330c08": "淨。得法真源。三化勤修。入佛智地。又願彼諸眾生。亦",
    "X35n0652_012:0330c09": "同此願。願未來世。一切眾生。得心空眼。得法空心。超",
    "X35n0652_012:0330c10": "然出世。無礙解脫。常行精進。住不退地。不生無化。如",
    "X35n0652_012:0330c11": "佛無二。已度今度。俱登正覺。",
    "X35n0652_012:0330c12": "[0330c12] 懺悔發願已。歸命禮三寶。",
    "X35n0652_012:0330c13": "[0330c13] 南無十方佛 南無十方法 南無十方僧 南無",
    "X35n0652_012:0330c14": "清淨法身佛 南無圓滿報身佛 南無百億分身",
    "X35n0652_012:0330c15": "諸佛 南無本師釋迦牟尼佛 南無攝大乘金剛",
    "X35n0652_012:0330c16": "三昧尊經 南無解脫菩薩 南無心王菩薩 南",
    "X35n0652_012:0330c17": "無無住菩薩 南無大力菩薩 南無地藏菩薩",
    "X35n0652_012:0330c18": " 南無十方一切諸大菩薩摩訶薩 南無十方一切",
    "X35n0652_012:0330c19": "大阿羅漢賢聖僧。",
    "X35n0652_012:0330c20": "[0330c20] 自歸依佛。當願眾生。紹隆佛種。發無上意。",
    "X35n0652_012:0330c21": "[0330c21] 自歸依法。當願眾生。深入經藏。智慧如海。",
    "X35n0652_012:0330c22": "[0330c22] 自歸依僧。當願眾生。統理大眾。一切無礙。",
    "X35n0652_012:0330c23": "[0330c23] 和南聖眾(凡持是經者。當日夕敬禮。其起止稱本師佛號。餘準常儀。茲不贅)。",
    "X35n0652_012:0331a02": "No. 652-D",
    "X35n0652_012:0331a03": " 閣筆記",
    "X35n0652_012:0331a05": "[0331a05] 余初入道。嘗聞禪宗頓悟佛心。教乘漸明佛語。學佛",
    "X35n0652_012:0331a06": "者但悟其心。何愁語之弗解耶。遂&#x8EAD;玩禪苑。薄視講",
    "X35n0652_012:0331a07": "肆。迨有以發明。欲少探教網。奈緣會不諧。終未能就。",
    "X35n0652_012:0331a08": "洎乎濫廁禪列。謬當推舉。雖宗說無礙。心猶缺如。故",
    "X35n0652_012:0331a09": "唱道之暇。循翻藏祕。而後知百丈黃檗說法。直從教",
    "X35n0652_012:0331a10": "海流出。又信昔人謂玄沙提唱與修多羅冥契。誠然",
    "X35n0652_012:0331a11": "不&#x8657;。因歎談禪者不諳義學有實功。演教者不識禪",
    "X35n0652_012:0331a12": "家有真悟。得少為足之徒。往往矜宗教兼通。或座主",
    "X35n0652_012:0331a13": "妄意談禪。或禪者謬為說教。甚至執法&#x9B2C;諍。互相非",
    "X35n0652_012:0331a14": "毀。欲求彼此和會。不其難哉。抑自嘆智識闇短。百無",
    "X35n0652_012:0331a15": "一長。既弗克博論貫通。秪宜退潛守拙而已。況年將",
    "X35n0652_012:0331a16": "五旬。語云五十曰艾。艾者。言髮之蒼白如艾色也。又",
    "X35n0652_012:0331a17": "嘗謂人曰。吾年五十。當卷衣擲&#x9262;棄絕筆墨。此言每每",
    "X35n0652_012:0331a18": "自出於口。今不覺忽焉而至。豈可不踐其言乎哉。遂",
    "X35n0652_012:0331a19": "於戊午秋。散眾入山。靜掩一室。游心禪寂。&#x5010;逾歲星",
    "X35n0652_012:0331a20": "兩周。其猶且暮頃耳。一日有吳門北禪寺僧。來求給",
    "X35n0652_012:0331a21": "侍。袱中有金剛三昧經在焉。自憶始初尋訪。曾識此",
    "X35n0652_012:0331a22": "經。是時志在禪宗。弗及披究。頃於禪寂中。屢獲異徵。",
    "X35n0652_012:0331a23": "得非承佛祖之靈。欲將啟發於予者乎。時二三子索為",
    "X35n0652_012:0331a24": "說之。余默允其請。乃曰。此真為一大藏教中樞紐。是",
    "X35n0652_012:0331b01": "末世眾生修行法程也。夫如來說法。始於華嚴圓教。",
    "X35n0652_012:0331b02": "圓者。諸法統攝也。止於涅槃終教。終者。理行已盡也。",
    "X35n0652_012:0331b03": "又華嚴明平等佛性。涅槃言本有佛性。而於中渠渠",
    "X35n0652_012:0331b04": "論金剛三昧。茲略舉其說。如云。佛性。即金剛三昧。即",
    "X35n0652_012:0331b05": "般若波羅蜜。又云。若住此三昧。雖修六度。不見有六",
    "X35n0652_012:0331b06": "度之相。雖見眾生。不見眾生之相。雖見一切煩惱。亦",
    "X35n0652_012:0331b07": "無煩惱相。乃至見菩提。無菩提相。見涅槃。無涅槃相。",
    "X35n0652_012:0331b08": "既爾一切皆無相可見。豈不明見當人本有佛性哉。",
    "X35n0652_012:0331b09": "由是觀金剛三昧。乃兼并包括華嚴般若涅槃之法",
    "X35n0652_012:0331b10": "而無遺矣。且金剛三昧。以本始二覺為宗。以實相無",
    "X35n0652_012:0331b11": "相為體。以宗通說通為用。實能統一大藏教之義。兼",
    "X35n0652_012:0331b12": "攝不立文字別傳之宗。初祖雖曰楞伽可以印心。是",
    "X35n0652_012:0331b13": "誠不若此經也。奈何意句難悉。幽祕罔知。若非直指",
    "X35n0652_012:0331b14": "疏通。云何俾初機獲益。余故捨於禪寂。隨閱隨說。二",
    "X35n0652_012:0331b15": "三子筆受之。釐為一十二卷。名命通宗記。是皆得佛",
    "X35n0652_012:0331b16": "祖加被之力。而乃有此。然深味厥旨。猶渴飲醍醐。睡",
    "X35n0652_012:0331b17": "夢咸得恬樂。昔所云悟佛心。明佛語。可一舉而兩得",
    "X35n0652_012:0331b18": "矣。雖然。倘執此經。不求悟自心。則為依經解義。三世",
    "X35n0652_012:0331b19": "佛冤。徒逞狂禪。不求解此經。則又為離經一字。同於",
    "X35n0652_012:0331b20": "魔說。得不慎乎。是記也。始於庚申八月望前三日。至",
    "X35n0652_012:0331b21": "辛酉夏五之朔。而卒業焉。復書此於華頂般若壇中。",
    "X35n0652_012:0331c01": "華頂仁叟震禪師書目",
    "X35n0652_012:0331c03": "述金剛三昧經通宗記一十二卷。性相互融。宗說",
    "X35n0652_012:0331c04": "兼唱。為末世修行之法程。",
    "X35n0652_012:0331c05": "輯西天佛祖洎東土達磨祖師串珠而下。訖於天",
    "X35n0652_012:0331c06": "童悟和尚。凡六十七代宗祖之傳。各系以表。曰禪",
    "X35n0652_012:0331c07": "宗正傳燈史。二十五卷。",
    "X35n0652_012:0331c08": "輯四祖下法融。及六祖下二支五宗大尊宿。止於",
    "X35n0652_012:0331c09": "第十五世佛鑑佛眼一輩。凡一百六十四家。曰名",
    "X35n0652_012:0331c10": "宿分化燈史。四十卷。",
    "X35n0652_012:0331c11": "輯臨濟宗第十二世。至三十世。自東山演及昭覺",
    "X35n0652_012:0331c12": "勤下旁出法系。除徑山杲。餘皆指月錄所未載者。",
    "X35n0652_012:0331c13": "凡一十九世。計四百八十四家。曰濟宗補續燈史。",
    "X35n0652_012:0331c14": "一十六卷。",
    "X35n0652_012:0331c15": "輯三峰鄧山祖父兩世。及法門諸父輩。共為一編。",
    "X35n0652_012:0331c16": "曰三峰燈史。八卷。",
    "X35n0652_012:0331c17": "輯天童下兩世尊宿。及洞宗先輩。并嗣法世數未",
    "X35n0652_012:0331c18": "詳者。合成一編。曰濟洞燈史續略。六卷。",
    "X35n0652_012:0331c19": "編集古今尊宿唱明宗旨之語。及天童三峰授受",
    "X35n0652_012:0331c20": "事實。并法中先輩交誼。如序跋簡牘詩銘筆記法",
    "X35n0652_012:0331c21": "語機緣之類。曰法苑獻徵錄。五卷。",
    "X35n0652_012:0331c22": "較定周昭王甲寅。至明崇禎甲申。傳燈中考年紀"
}