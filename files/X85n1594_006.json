{
    "X85n1594_006:0572b04": "佛祖綱目卷第六(宙字號)",
    "X85n1594_006:0572b06": "甲子(周幽王五年起)辛未(平王元年)王戌(桓王元年)癸亥(周桓王二年止)",
    "X85n1594_006:0572b07": "(庚子)四祖優波&#x6BF1;多傳法提多迦",
    "X85n1594_006:0572b08": "[0572b08] 優波&#x6BF1;多。叱利國人。(一名優波崛多。一名鄔波&#x6BF1;多)姓首陀。父善意。",
    "X85n1594_006:0572b09": "十七出家。二十證果。隨方行化。至摩突羅國。得度者",
    "X85n1594_006:0572b10": "甚眾。繇是魔宮震動。波旬愁怖。遂竭其魔力。以害正",
    "X85n1594_006:0572b11": "法。&#x6BF1;多即入三昧。觀其所繇。波旬復何便。密持瓔珞。",
    "X85n1594_006:0572b12": "縻&#x6BF1;多頸。及&#x6BF1;多出定。取人狗蛇三屍。化為華鬘。&#x8F2D;",
    "X85n1594_006:0572b13": "言諭波旬曰。汝與我瓔珞。甚是珍妙。吾此華鬘。以相",
    "X85n1594_006:0572b14": "酬奉。波旬大喜。引頸受之。即變為三種臭屍。蟲蛆壞",
    "X85n1594_006:0572b15": "爛。波旬厭惡。大生憂惱。盡其神力。莫能移動。乃升六",
    "X85n1594_006:0572b16": "欲天。告諸天主。又詣梵王。求其解免。彼各告言。十力",
    "X85n1594_006:0572b17": "弟子所作神變。我輩凡陋。何能去之。波旬曰。然則柰",
    "X85n1594_006:0572b18": "何。梵王曰。汝可歸心尊者。即能除斷。乃為說偈。令其",
    "X85n1594_006:0572b19": "回向曰。若因地倒。還因地起。離地求起。終無其理。波",
    "X85n1594_006:0572b20": "旬受教已。即下天宮。至&#x6BF1;多所。禮足哀懺。&#x6BF1;多曰。汝",
    "X85n1594_006:0572b21": "自今去。於如來正法。更作嬈害否。波旬曰。我誓回向",
    "X85n1594_006:0572b22": "佛道。永斷不善。&#x6BF1;多曰。若然者。汝可口自唱言。皈依",
    "X85n1594_006:0572b23": "三寶。波旬合掌三唱。華鬘悉除。乃歡喜踴躍。而說偈",
    "X85n1594_006:0572b24": "曰。稽首三界尊。十力聖弟子。我今願回向。勿令有劣",
    "X85n1594_006:0572c01": "弱。說是偈已。作禮而去。&#x6BF1;多一日。因訪一老比丘尼。",
    "X85n1594_006:0572c02": "纔入門。便觸撒&#x9262;盂。比丘尼曰。佛在日。六群比丘甚",
    "X85n1594_006:0572c03": "是麤行。數來我舍。尚不如是。尊者紹祖位人。得與麼",
    "X85n1594_006:0572c04": "麤行。&#x6BF1;多乃休去。&#x6BF1;多在世化導。證果最多。每度一",
    "X85n1594_006:0572c05": "人。以一籌置於石室。其室縱十八肘。廣十二肘。充滿",
    "X85n1594_006:0572c06": "其間。最後有一長者子。名曰香眾。來禮&#x6BF1;多。求出家",
    "X85n1594_006:0572c07": "&#x6BF1;多問曰。汝身出家。心出家。答曰。我來出家。非為身",
    "X85n1594_006:0572c08": "心。&#x6BF1;多曰。不為身心。復誰出家。答曰。夫出家者。無我",
    "X85n1594_006:0572c09": "我故。無我我故。即心不生滅。心不生滅。即是常道。諸",
    "X85n1594_006:0572c10": "佛亦常心無形相。其體亦然。&#x6BF1;多曰。汝當大悟。心自",
    "X85n1594_006:0572c11": "通達。宜依佛法僧。紹隆聖種。即為剃髮。授具足戒。仍",
    "X85n1594_006:0572c12": "告之曰。汝父嘗夢金日而生。汝可名提多迦。復謂曰。",
    "X85n1594_006:0572c13": "如來以大法眼藏。次第傳授。以至於我。今復付汝。聽",
    "X85n1594_006:0572c14": "吾偈曰。心自本來心。本心非有法。有法有本心。非心",
    "X85n1594_006:0572c15": "非本法。付法已。乃踴身&#x8657;空。呈十八變。&#x5374;復本座。跏",
    "X85n1594_006:0572c16": "趺而逝。時號無相好佛。提多迦以室內籌。用焚其軀。",
    "X85n1594_006:0572c17": "收舍利建塔。當此土周平王三十年庚子歲也○有",
    "X85n1594_006:0572c18": "著身見者。求度於&#x6BF1;多。&#x6BF1;多曰。求度之法。要信吾言。",
    "X85n1594_006:0572c19": "不違吾教。其人曰。既來投。師固當聞命。&#x6BF1;多乃化一",
    "X85n1594_006:0572c20": "險崖山聳喬木。令其上樹。又於樹下。化作大坑。深廣",
    "X85n1594_006:0572c21": "千肘。又令放&#x811A;。其人受教。即放二&#x811A;。令放一手。便放",
    "X85n1594_006:0572c22": "一手。令復放手。其人答言。若復放手。便墮坑死。&#x6BF1;多",
    "X85n1594_006:0572c23": "曰。先約受教。云何違我。是時其人。身愛即滅。放手而",
    "X85n1594_006:0572c24": "墮。不見樹坑。即證道果。"
}