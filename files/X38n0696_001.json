{
    "X38n0696_001:0767a02": "No. 696",
    "X38n0696_001:0767a03": "附半月誦菩薩戒儀式註",
    "X38n0696_001:0767a05": "毗補提囉怛娜伽耶婆那摩賀",
    "X38n0696_001:0767a06": "&#x5190;地質多沙門 弘贊 注",
    "X38n0696_001:0767a07": "[0767a07] 按此誦式。未詳作者。尋其始末。多錄菩薩戒本經",
    "X38n0696_001:0767a08": "及一切有部戒本之文。然菩薩戒本。乃北&#x51C9;曇無",
    "X38n0696_001:0767a09": "讖法師所譯。其有部戒本。是大唐景龍四年。義淨",
    "X38n0696_001:0767a10": "三藏奉詔譯。今此戒序文云。於像法中者。&#x8462;如來",
    "X38n0696_001:0767a11": "滅度一千年。教流漢地。自漢明帝。至宋仁宗辛卯",
    "X38n0696_001:0767a12": "歲。教被此土。一千年。名為像法。自此以後。悉名末",
    "X38n0696_001:0767a13": "法。既云於像法中。明非末法時作。戒本後譯。復非",
    "X38n0696_001:0767a14": "唐上所輯。可是唐末宋初。台教人集也。",
    "X38n0696_001:0767a15": "[0767a15] 眾中當差堪能誦者誦之。眾既雲集。先舉香讚畢。",
    "X38n0696_001:0767a16": "三稱云。",
    "X38n0696_001:0767a17": "[0767a17] 南無梵網教主盧舍那佛。",
    "X38n0696_001:0767a18": "[0767a18] 次舉開經偈。其誦者昇座。白眾云。",
    "X38n0696_001:0767a19": "[0767a19] 某甲稽首和南。敬白大眾。僧差誦戒。恐有錯&#x609E;。願同",
    "X38n0696_001:0767a20": "誦者。慈悲指示。",
    "X38n0696_001:0767a21": "[0767a21] ○初歸敬三寶 二策修 三作前方便",
    "X38n0696_001:0767a22": " 四誦戒序 五結問 六正誦戒經。",
    "X38n0696_001:0767a23": "○初歸敬三寶",
    "X38n0696_001:0767a24": "[0767a24] 菩薩戒眾等。諦聽。",
    "X38n0696_001:0767b01": "[0767b01] 歸命盧舍那。十方金剛佛。亦禮前論主。當覺慈氏尊。",
    "X38n0696_001:0767b02": "今說三聚戒。菩薩咸共聽。",
    "X38n0696_001:0767b03": "[0767b03] 梵語南無。此云歸命。亦云歸依。盧舍那。此云淨滿。",
    "X38n0696_001:0767b04": "是報身佛。詳如疏釋。十方金剛佛者。十方世界。一",
    "X38n0696_001:0767b05": "切諸佛。皆入金剛定。斷最後微細無明。而成等正",
    "X38n0696_001:0767b06": "覺。即金剛道後。證不壞性也。今就功能邊稱。故曰",
    "X38n0696_001:0767b07": "金剛。就所證邊稱。故名佛。佛者覺也。梵語彌勒。此",
    "X38n0696_001:0767b08": "云慈氏。慈氏菩薩。從佛出家。&#x524F;造大乘諸論。如瑜",
    "X38n0696_001:0767b09": "伽師地論等。後代祖述。如馬鳴龍樹菩薩等。故稱",
    "X38n0696_001:0767b10": "慈氏菩薩為前論主。後第十小劫。人壽八萬歲時",
    "X38n0696_001:0767b11": "下生成佛。故云當覺慈氏尊(將欲誦戒。故先歸命三寶。以求加被)。三",
    "X38n0696_001:0767b12": "聚戒者。一攝律儀戒。則無戒而不持。戒是防非止",
    "X38n0696_001:0767b13": "惡義也。二攝善法戒。則無善而不修。善謂廣修六",
    "X38n0696_001:0767b14": "度萬行也。三攝眾生戒。則無生而不度。然此五十",
    "X38n0696_001:0767b15": "八戒。能斷諸惡。即是攝律儀戒。斷惡便能成就諸",
    "X38n0696_001:0767b16": "善。即是攝善法戒。惡斷善圓。便能饒益有情。即是",
    "X38n0696_001:0767b17": "攝眾生戒。一切諸法。此三攝盡。故云聚也。然律儀",
    "X38n0696_001:0767b18": "多主內德。攝生屬於外化。攝善兼於內外。由內以",
    "X38n0696_001:0767b19": "善修己。外以善導人。是則下化眾生。中修萬善。惡",
    "X38n0696_001:0767b20": "盡而善圓。上成佛之極果。故菩薩戒本經云。教化",
    "X38n0696_001:0767b21": "眾生。常無勞倦。善業畢竟。速成佛道是也。十方佛",
    "X38n0696_001:0767b22": "是佛寶。慈氏菩薩。是大乘僧寶。三聚戒。是大乘法",
    "X38n0696_001:0767b23": "寶。菩薩咸共聽者。此是誡眾聽戒也。謂現前聽眾。",
    "X38n0696_001:0767b24": "皆共一心諦聽。聽而思。思而修也。",
    "X38n0696_001:0767c01": "[0767c01] 戒如大明燈。能消長夜闇。戒如真寶鏡。照法盡無遺。",
    "X38n0696_001:0767c02": "戒如摩尼珠。雨物濟貧窮。離世速成佛。唯此法為最。",
    "X38n0696_001:0767c03": "是故諸菩薩。應當勤護持。",
    "X38n0696_001:0767c04": "[0767c04] 上文出菩薩戒本經。言心地大戒。能破無始生死",
    "X38n0696_001:0767c05": "無明之癡闇。故如世之明燈。由能破生死無明。即",
    "X38n0696_001:0767c06": "攝律儀戒也。此戒能別止持作犯。一切善惡諸法。",
    "X38n0696_001:0767c07": "分析無餘。故如世之寶鏡。妍媸盡現。故比丘戒本",
    "X38n0696_001:0767c08": "云。如人自照鏡。好醜生欣慼。由能去惡集善。照了",
    "X38n0696_001:0767c09": "佛地功德智慧。即攝善法戒也。梵語摩尼。此云如",
    "X38n0696_001:0767c10": "意。是眾珠之王。出龍王宮中。人若得之。置於剎竿",
    "X38n0696_001:0767c11": "頂上。隨眾生意之所欲。即雨一切金銀七寶。種種",
    "X38n0696_001:0767c12": "樂具等物。今此戒法。出生無量勝定妙慧。一切善",
    "X38n0696_001:0767c13": "法聖財。濟諸無法饉乏眾生。故如世之摩尼。能濟",
    "X38n0696_001:0767c14": "貧窮。由能雨聖法財。濟九界之貧窮。即攝眾生戒",
    "X38n0696_001:0767c15": "也。此心地正戒。是出離生死法中之妙術。速成正",
    "X38n0696_001:0767c16": "覺之最要。故比丘戒本云。一切眾律中。戒經為上",
    "X38n0696_001:0767c17": "最。彼於人天聲聞小乘法中稱最。此於菩薩大乘",
    "X38n0696_001:0767c18": "法中。以三聚淨戒為最。故云離世速成佛。唯此法",
    "X38n0696_001:0767c19": "為最也。是故者。既知此戒。具如上功能。故當精勤",
    "X38n0696_001:0767c20": "護持。無令有所虧犯也。",
    "X38n0696_001:0767c21": "○二策修",
    "X38n0696_001:0767c22": "[0767c22] 諸大德。春分四月日為一時。",
    "X38n0696_001:0767c23": "[0767c23] 俗法一歲四時。佛法一歲三時。除去秋時。此有二",
    "X38n0696_001:0767c24": "義。一佛為諸弟子破保常心故。以秋是收成時。物",
    "X38n0696_001:0768a01": "皆結實。人計為常為樂。為破此著。故不言秋也。二",
    "X38n0696_001:0768a02": "佛為開後安居。立迦提月。令後安居人。續結得成。",
    "X38n0696_001:0768a03": "還名坐夏。不名坐秋。為此義故。故去秋時也。今言",
    "X38n0696_001:0768a04": "春分四月者。從臘月十六日。至四月十五日。名為",
    "X38n0696_001:0768a05": "春分。從四月十六日。至八月十五日。名為夏分。從",
    "X38n0696_001:0768a06": "八月十六日。至臘月十五日。名為冬分。今先標春",
    "X38n0696_001:0768a07": "分。後二分。應隨時改之(迦提。此云昂星。昂星直此月故。即七月十六日。至八",
    "X38n0696_001:0768a08": "月十五月是)。",
    "X38n0696_001:0768a09": "[0768a09] 半月日已過。",
    "X38n0696_001:0768a10": "[0768a10] 臘月盡為半月。正月十五為一月。正月盡為一月",
    "X38n0696_001:0768a11": "半。二月十五為兩月。二月盡為兩月半。三月十五",
    "X38n0696_001:0768a12": "為三月。三月盡為三月半。四月十五為四月。餘夏",
    "X38n0696_001:0768a13": "冬二時。準此改之。",
    "X38n0696_001:0768a14": "[0768a14] 少一夜。餘有一夜三月半在。",
    "X38n0696_001:0768a15": "[0768a15] 少一夜者。謂臘月盡。日間布薩。以今夜猶屬今日。",
    "X38n0696_001:0768a16": "夜分未滿。故云少也。餘有一夜者。以未滿故。尚餘",
    "X38n0696_001:0768a17": "有一夜也。若於初夜。中夜。布薩。應云少半夜。餘有",
    "X38n0696_001:0768a18": "半夜也。佛不聽後夜布薩。恐布薩未竟。明相已出。",
    "X38n0696_001:0768a19": "則是二日共一布薩。便成非法也。若正月十五日",
    "X38n0696_001:0768a20": "布薩。應云。少一夜。餘有一夜三月日在。自餘半月",
    "X38n0696_001:0768a21": "半月。但改下句。如正月盡布薩。改云。兩月半在。二",
    "X38n0696_001:0768a22": "月十五日。應云。兩月日在。二月盡。應云。一月半在。",
    "X38n0696_001:0768a23": "三月十五日。應云。一月日在。三月盡。應云。半月日",
    "X38n0696_001:0768a24": "在。或有不知佛制。教者。謂遇月小布薩。可云少一",
    "X38n0696_001:0768b01": "夜。如月大。則不必言。若爾。何獨少一夜。而亦少一",
    "X38n0696_001:0768b02": "日。即應直言少一日。上句當云十四日已過。下句",
    "X38n0696_001:0768b03": "方言少一夜。然諸國所制律法不同。月之大小亦",
    "X38n0696_001:0768b04": "非一定。但隨月稱。無分大小。以亂常則。如遇閏月。",
    "X38n0696_001:0768b05": "還依正月稱之。若不依正。則時有五月矣。",
    "X38n0696_001:0768b06": "[0768b06] 老死至近。佛法欲滅。諸大德。優婆塞。優婆夷。為得道",
    "X38n0696_001:0768b07": "故。一心勤求精進。所以者何。諸佛一心勤求精進。故",
    "X38n0696_001:0768b08": "得阿耨多羅三藐三菩提。何況餘善道法。各聞強健",
    "X38n0696_001:0768b09": "時。努力勤修善。如何不求道。安可須待老。欲何樂乎。",
    "X38n0696_001:0768b10": "[0768b10] 從春分至此。是述說一切有部戒本文。今此加在",
    "X38n0696_001:0768b11": "家二眾。若無二眾。則不必誦文。如有沙彌菩薩等。",
    "X38n0696_001:0768b12": "當云諸大德等。準菩薩戒本。則稱諸大士。言老死",
    "X38n0696_001:0768b13": "至近者。上謂幾月日已過。餘有幾月日在。正為令",
    "X38n0696_001:0768b14": "覺日月時遷。老死逼近。所謂日往月來。颯然白首。",
    "X38n0696_001:0768b15": "無常老死。不與人期。是也。佛法欲滅者。若不依戒",
    "X38n0696_001:0768b16": "進修。正法便滅。正法既滅。更向何處修行。故律云。",
    "X38n0696_001:0768b17": "有秉羯磨說戒。則正法未滅世間。毗尼藏者。是佛",
    "X38n0696_001:0768b18": "法壽命。毗尼藏住。佛法亦住。以諸善法。勝定妙慧。",
    "X38n0696_001:0768b19": "皆藉戒而生也。阿耨多羅三藐三菩提(下三字上。應有訖字",
    "X38n0696_001:0768b20": "二合)。阿耨。此云無上。三藐。此云正。三菩提。此云等覺。",
    "X38n0696_001:0768b21": "即無上佛道也。餘善道法者。謂根力覺道禪定三",
    "X38n0696_001:0768b22": "昧。乃至聲聞緣覺人天道法。故彼戒本云。由不放",
    "X38n0696_001:0768b23": "逸。必當證得如來應正等覺。何況所餘覺品善法。",
    "X38n0696_001:0768b24": "各聞強健時者。謂今各各得聞誦此戒法。當&#x8D82;此",
    "X38n0696_001:0768c01": "身心強健之時。努力勤修眾善。如何。是反徵之詞。",
    "X38n0696_001:0768c02": "謂既已得聞戒法。如何不求進修道業。豈可安然",
    "X38n0696_001:0768c03": "直待年殘衰老。修進不能。死日逼近。更欲求何等",
    "X38n0696_001:0768c04": "樂。故云欲何樂乎。",
    "X38n0696_001:0768c05": "[0768c05] 是日已過。命亦隨減。如少水魚。斯有何樂。",
    "X38n0696_001:0768c06": "[0768c06] 上二句直示。下二句設喻。此頌出出曜經。時南海",
    "X38n0696_001:0768c07": "卒涌驚濤浸灌。有三大魚。流入淺涇。共相謂言。我",
    "X38n0696_001:0768c08": "等厄此。及漫水未減。宜可逆上。還歸大海。復礙小",
    "X38n0696_001:0768c09": "舟。不得越過。第一魚。盡力跳舟得渡。次魚。復憑草",
    "X38n0696_001:0768c10": "獲過。第三魚。氣力消竭。水亦漸涸。不知死至。尚自",
    "X38n0696_001:0768c11": "優游。佛因說頌。以警世人。是日。即今日分限既定。",
    "X38n0696_001:0768c12": "寧容希增。今過一日。即是減少後之壽命一日。故",
    "X38n0696_001:0768c13": "云隨減。日既如是。年月可知。奚可待老。坐喪天年",
    "X38n0696_001:0768c14": "哉。魚既水少。加以風吹日暴。癡魚無知。游洋自若。",
    "X38n0696_001:0768c15": "老死將至。地水火風。四大侵陵。日夜交逼。甚於少",
    "X38n0696_001:0768c16": "水之魚。故云斯有何樂。若能發勇猛心。不著二邊。",
    "X38n0696_001:0768c17": "依於中道。事理無礙。圓修圓證。頓契無生。超二死",
    "X38n0696_001:0768c18": "涇。復本真源。如魚盡力。跳舟得過。如或根器不能。",
    "X38n0696_001:0768c19": "即當依教修行。證真空理。歷諸階位。出生死流。如",
    "X38n0696_001:0768c20": "魚憑舟頭尾草邊得過。設若懈怠。不求昇進。苟貪",
    "X38n0696_001:0768c21": "人天之少欲樂。不覺無常將至。誠如少水癡魚也。",
    "X38n0696_001:0768c22": "○三作前方便",
    "X38n0696_001:0768c23": "[0768c23] 僧集不。",
    "X38n0696_001:0768c24": "[0768c24] 凡作羯磨布薩。一切法事前。皆須秉此六方便法。",
    "X38n0696_001:0769a01": "方得成就。故同一界內僧。並須身心共集一處。為",
    "X38n0696_001:0769a02": "防別眾破僧方便。故今先問。若集。應答云已集。",
    "X38n0696_001:0769a03": "[0769a03] 和合不。",
    "X38n0696_001:0769a04": "[0769a04] 同一法事。和集一處。必須心口無諍。不來者與欲。",
    "X38n0696_001:0769a05": "上雖云集。猶防&#x9B2A;諍因緣。有妨法事。故今次問。若",
    "X38n0696_001:0769a06": "和合。應答云。和合。",
    "X38n0696_001:0769a07": "[0769a07] 僧集和合。何所作為。",
    "X38n0696_001:0769a08": "[0769a08] 謂僧今既和集。所為何等法事。法事非一。然皆委",
    "X38n0696_001:0769a09": "僧量宜。故須對眾問其所作。今作布薩。應答云。",
    "X38n0696_001:0769a10": "[0769a10] 說戒布薩。",
    "X38n0696_001:0769a11": "[0769a11] 若非布薩時。當據事稱之。或有於集僧後。復加單",
    "X38n0696_001:0769a12": "白羯磨已。方喚沙彌菩薩入。寧知菩薩大戒。廣收",
    "X38n0696_001:0769a13": "一切。人非人等。不局於僧。故今不云說戒羯磨。而",
    "X38n0696_001:0769a14": "云說戒布薩。即受菩薩戒時。亦無羯磨。惟對佛菩",
    "X38n0696_001:0769a15": "薩像前三白。即是羯磨。若比丘僧作諸羯磨法事。",
    "X38n0696_001:0769a16": "應在餘時。或菩薩比丘布薩後。揀去未受具者。方",
    "X38n0696_001:0769a17": "可作羯磨也。",
    "X38n0696_001:0769a18": "[0769a18] 此中未受菩薩戒。及不清淨者出不。",
    "X38n0696_001:0769a19": "[0769a19] 此揀二種人。一未受心地大戒。二曾受已犯。犯有",
    "X38n0696_001:0769a20": "二種。一犯十重。未曾得見好相。二犯輕垢。未曾對",
    "X38n0696_001:0769a21": "首懺悔。俱不聽共作布薩。即當遣出眾外。離見聞",
    "X38n0696_001:0769a22": "處。若無者。應答云。此中無未受菩薩戒。及不清淨",
    "X38n0696_001:0769a23": "者。",
    "X38n0696_001:0769a24": "[0769a24] 不來囑授菩薩。有幾人說欲。及清淨。",
    "X38n0696_001:0769b01": "[0769b01] 若無。應答言。此中無說欲。及清淨者。若有。應如下",
    "X38n0696_001:0769b02": "如法說。不來者。謂不至會集處也。囑授者。眾僧凡",
    "X38n0696_001:0769b03": "作一切法事。必須身心俱集。方成和合。設自有佛",
    "X38n0696_001:0769b04": "法僧事。或病事。或瞻病等緣。乃開心集。聽傳心口。",
    "X38n0696_001:0769b05": "應僧所作之事。方得彼此俱辦。不妨法事。復無別",
    "X38n0696_001:0769b06": "眾之過也。說欲者。謂說意樂。僧所作如法僧事。我",
    "X38n0696_001:0769b07": "心樂欲隨喜同作。但為某緣事。不能赴集。即應囑",
    "X38n0696_001:0769b08": "授一人。傳自心口。至僧中說也。可對受囑人。作如",
    "X38n0696_001:0769b09": "是言。大德一心念。我菩薩戒比丘某甲。如法僧事",
    "X38n0696_001:0769b10": "與欲清淨(一說)。若病重不能說。應身手現相。其受囑",
    "X38n0696_001:0769b11": "人。持欲至僧中。即具威儀答言。[0769b11] 大德僧聽。菩薩",
    "X38n0696_001:0769b12": "戒比丘某甲。我受彼欲清淨。彼如法僧事。與欲清",
    "X38n0696_001:0769b13": "淨(一說)。若非布薩時。僧作諸羯磨法事。即除清淨二",
    "X38n0696_001:0769b14": "字。今亦不得單與清淨。以布薩時。僧或作諸法事。",
    "X38n0696_001:0769b15": "故須欲及清淨俱與。由自無罪清淨。方許布薩也。",
    "X38n0696_001:0769b16": "○四誦戒序",
    "X38n0696_001:0769b17": "[0769b17] 諸佛子等。合掌至心聽。我今欲說諸佛大戒序。眾集",
    "X38n0696_001:0769b18": "默然聽。自知有罪。當悔懺。悔懺即安樂。不懺悔。罪益",
    "X38n0696_001:0769b19": "深。無罪者默然。默然故。當知眾清淨。諸大德。優婆塞。",
    "X38n0696_001:0769b20": "優婆夷等。諦聽。",
    "X38n0696_001:0769b21": "[0769b21] 聽有二事。一合掌恭敬誠聽。二無罪清淨許聽。諸",
    "X38n0696_001:0769b22": "佛子等。是指現前聽戒四眾佛子也。諸佛大戒序",
    "X38n0696_001:0769b23": "者。此心地戒是三世諸佛同說。超出二乘之上。故",
    "X38n0696_001:0769b24": "名大戒也。序者緒也。是十重四十八輕一經之由",
    "X38n0696_001:0769c01": "緒也。眾集有二。一身根和集一處。二至心默然靜",
    "X38n0696_001:0769c02": "聽。懺悔即安樂者。自知有犯。當於未布薩前。如法",
    "X38n0696_001:0769c03": "說露悔過。方許聽戒。由懺悔。則現前身心清淨。故",
    "X38n0696_001:0769c04": "得安樂。後世不墮三途。至得涅槃大樂。若不說露",
    "X38n0696_001:0769c05": "懺悔。覆藏一夜。即得一輕垢罪。故云罪益深也。優",
    "X38n0696_001:0769c06": "婆塞。此云近事男。優婆夷。此云近事女。是受五戒",
    "X38n0696_001:0769c07": "者。若未受五戒。不得與授菩薩戒。若誦戒時。須朗",
    "X38n0696_001:0769c08": "聲字字分明不緩不急。不應長聲唱&#x548F;也。",
    "X38n0696_001:0769c09": "[0769c09] 佛滅度後。於末法中應當尊敬波羅提木叉。波羅提",
    "X38n0696_001:0769c10": "木叉者。即是此戒。持此戒時。如闇遇明。如貧人得寶。",
    "X38n0696_001:0769c11": "如病者得瘥。如囚繫出獄。如遠行者得歸。當知此。即",
    "X38n0696_001:0769c12": "是眾等大師。若佛住世。無異此也。",
    "X38n0696_001:0769c13": "[0769c13] 囑令末法當尊戒為師也。佛法有正像末三時。如",
    "X38n0696_001:0769c14": "來滅度後。初一千年。名為正法。人有稟教。便能修",
    "X38n0696_001:0769c15": "行。即能證果。第二千年。名為像法。像。似也。謂有教",
    "X38n0696_001:0769c16": "有行。似正法時。人有稟教。便能修行。而多不能證",
    "X38n0696_001:0769c17": "果也。正像既往。今當末法。人雖稟教。而多不能修",
    "X38n0696_001:0769c18": "行。縱能修行。而不能證果。舊本云像法。佛滅度已",
    "X38n0696_001:0769c19": "將三千年。今非彼時。故改之。波羅提木叉。此云保",
    "X38n0696_001:0769c20": "解脫。謂保任行人。得解脫生死。而證常樂我淨也。",
    "X38n0696_001:0769c21": "餘如疏釋。此戒是大法炬。能破眾生煩惱之幽宅。",
    "X38n0696_001:0769c22": "故如闇遇明。此戒具足無量功德法財。與菩薩作",
    "X38n0696_001:0769c23": "福慧資糧。故如貧人得寶。此戒能療眾生三毒惡",
    "X38n0696_001:0769c24": "業罪報。故如病者得瘥。此戒具諸解脫妙用。能除",
    "X38n0696_001:0770a01": "眾生三界牢獄繫縛之苦。故如囚繫出獄。此戒能",
    "X38n0696_001:0770a02": "休息眾生長劫流轉。而入涅槃大城。故如遠行者",
    "X38n0696_001:0770a03": "得歸。此五喻。是讚戒功能也。大師。即釋迦如來。如",
    "X38n0696_001:0770a04": "來臨般涅槃時。阿難白佛言。如來在世。以佛為師。",
    "X38n0696_001:0770a05": "如來滅度。以何為師。佛言。當依波羅提木叉為師。",
    "X38n0696_001:0770a06": "故云當知此戒。即是眾等大師。今能尊戒修行。即",
    "X38n0696_001:0770a07": "佛在世無有異也。義疏云。菩薩戒者。運善之初章。",
    "X38n0696_001:0770a08": "&#x5374;惡之前陣。直道而歸。生源可盡。聲聞小行。尚自",
    "X38n0696_001:0770a09": "珍敬木叉。大士兼懷。寧不精持戒品。內外二途。咸",
    "X38n0696_001:0770a10": "皆敬奉。王臣眾庶。委質虔恭。斯乃趣極果之勝因。",
    "X38n0696_001:0770a11": "結道場之妙業。故當尊敬。如佛無異也。",
    "X38n0696_001:0770a12": "[0770a12] 怖心難生。善心難發。故經云。勿輕小罪。以為無殃。水",
    "X38n0696_001:0770a13": "滴雖微。漸盈大器。剎那造罪。殃墮無間。一失人身。萬",
    "X38n0696_001:0770a14": "劫不復。",
    "X38n0696_001:0770a15": "[0770a15] 上偈。出法句經。以俾識因果無爽也。怖罪之心難",
    "X38n0696_001:0770a16": "生。樂善之心難發。水滴喻罪小不可輕。積小成多。",
    "X38n0696_001:0770a17": "充滿身心。如盈大器。故菩薩護持禁戒。輕罪重罪。",
    "X38n0696_001:0770a18": "敬重堅固。等無差別。梵語剎那。此云一念。乃時之",
    "X38n0696_001:0770a19": "極速也。如壯士一彈指頃。有六十五剎那。一剎那",
    "X38n0696_001:0770a20": "中。有九百生滅。謂造罪之極速。殃報之長遠。墮落",
    "X38n0696_001:0770a21": "無間地獄。長劫受苦。從地獄出。復墮餓鬼畜生。流",
    "X38n0696_001:0770a22": "轉三界。旋環六道。千生萬死。不得人身。故云萬劫",
    "X38n0696_001:0770a23": "不復。",
    "X38n0696_001:0770a24": "[0770a24] 壯色不停。猶如奔馬。人命無常。過於山水。今日雖存。",
    "X38n0696_001:0770b01": "明亦難保。",
    "X38n0696_001:0770b02": "[0770b02] 少壯之色力。日衰一日。剎那剎那不停。故如白駒",
    "X38n0696_001:0770b03": "之過隙。驟馬之奔趍也。無常者。遷流不住之義。人",
    "X38n0696_001:0770b04": "命念念遷移。迅速過於山之瀑流。既是無常。則呼",
    "X38n0696_001:0770b05": "吸難測。又明日寧能保哉。",
    "X38n0696_001:0770b06": "[0770b06] 眾等。各各一心。勤求精進。慎勿懈怠懶惰。睡眠縱意。",
    "X38n0696_001:0770b07": "夜即攝心。存念三寶。莫以空過。徒設疲勞。後代深悔。",
    "X38n0696_001:0770b08": "眾等。各各一心。謹依此戒。如法修行。應當學。",
    "X38n0696_001:0770b09": "[0770b09] 先各各一心。是誡令精進。無&#x8657;度光陰。日則讀誦",
    "X38n0696_001:0770b10": "經律。初夜後夜。則攝心坐禪。中夜欲息。不可縱意",
    "X38n0696_001:0770b11": "睡眠。生多過失。惟當存心。繫念三寶名號。令罪滅",
    "X38n0696_001:0770b12": "福生。離諸過失也。徒者空也。日則六情外奔。涉諸",
    "X38n0696_001:0770b13": "塵境。曰勞。夜來身心困倦。曰疲。如此疲勞。不但空",
    "X38n0696_001:0770b14": "施無益。而且三業之罪日積。必當墮落三途。追悔",
    "X38n0696_001:0770b15": "無及。故云後代深悔也。後各各一心。是誡令謹慎",
    "X38n0696_001:0770b16": "身心。依此正戒修行。勤力習學。如說如持。不雜餘",
    "X38n0696_001:0770b17": "念。故云一心。",
    "X38n0696_001:0770b18": "○五詰問",
    "X38n0696_001:0770b19": "[0770b19] 諸大德。今(白黑)月十(五四)日。作布薩。說菩薩戒。眾當一心",
    "X38n0696_001:0770b20": "善聽。有罪者發露。無罪者默然。默然故。當知諸大德",
    "X38n0696_001:0770b21": "清淨。堪說菩薩戒。已說菩薩戒序竟。今問諸大德。是",
    "X38n0696_001:0770b22": "中清淨不(三問)。",
    "X38n0696_001:0770b23": "[0770b23] 若犯輕垢。先不憶罪。今三問方憶。即當向眾發露。",
    "X38n0696_001:0770b24": "懺悔清淨已。方堪聞戒。若知而默然。復犯故妄語",
    "X38n0696_001:0770c01": "罪。故三問時。正當以鏡自照。或時對眾懺悔。恐致",
    "X38n0696_001:0770c02": "&#x9599;亂布薩。即當向比座發露所犯。或應心念。須布",
    "X38n0696_001:0770c03": "薩竟。當如法懺悔。如是者。乃得聞戒。若憶犯十重。",
    "X38n0696_001:0770c04": "即當起座。出於眾外。待眾布薩竟。須向知法者。盡",
    "X38n0696_001:0770c05": "情發露。悲泣流淚。請教滅罪之方也。默然故者。是",
    "X38n0696_001:0770c06": "表清淨故也(問。此上有種種讚戒功能。今何不錄。答。以上歸命中。及戒序中。曾已略具。",
    "X38n0696_001:0770c07": "今末法凡情。心多懈怠。樂簡厭繁。復恐延遲誦戒。故不錄)。",
    "X38n0696_001:0770c08": "[0770c08] 諸大德。是中清淨。默然故。是事如是持。",
    "X38n0696_001:0770c09": "[0770c09] 是事如是持者。持是了達不忘之義。已三詰問。眾",
    "X38n0696_001:0770c10": "皆清淨。由清淨故默然。由其默然故。此事我今如",
    "X38n0696_001:0770c11": "是了達不忘。知眾清淨。堪為說戒經也。問。舊先誦",
    "X38n0696_001:0770c12": "戒序等。次集僧問和。後事詰問。今何先集僧。次誦",
    "X38n0696_001:0770c13": "戒序。答。舊文倒故。義不順故。序既是一經之由緒。",
    "X38n0696_001:0770c14": "誦序畢。即當詰問清淨。便說戒經。而復集僧。乃問",
    "X38n0696_001:0770c15": "何所作為。即如比丘布薩。先誦讚頌。次即集僧。集",
    "X38n0696_001:0770c16": "已。作白羯磨。白竟誦序。序竟詰問。問已便說戒經。",
    "X38n0696_001:0770c17": "今以歸命文。準彼讚頌。策修集僧。亦準彼一切有",
    "X38n0696_001:0770c18": "部戒本次第。但此無白羯磨為異。惟略示知白黑",
    "X38n0696_001:0770c19": "月日耳。",
    "X38n0696_001:0770c20": "○六正誦戒經",
    "X38n0696_001:0770c21": "[0770c21] 謂誦心地品下。從爾時起。至共成佛道。若有難緣。",
    "X38n0696_001:0770c22": "當誦十重四十八輕戒。應云十重波羅提木叉。今",
    "X38n0696_001:0770c23": "當說。至輕垢戒。應云。四十八輕今當說。如是一一",
    "X38n0696_001:0770c24": "誦五十八戒文。復恐難緣將逼。應略誦十重中五",
    "X38n0696_001:0771a01": "六戒全文。餘重及輕。但誦每戒名目亦得。今諸方",
    "X38n0696_001:0771a02": "叢席。多是午前眾誦戒經。午後布薩。略誦戒相名",
    "X38n0696_001:0771a03": "目。然大小兩乘。俱作布薩。或連誦時逼。可上午誦",
    "X38n0696_001:0771a04": "比丘戒。下午誦菩薩戒。或眾多難集。可十四日比",
    "X38n0696_001:0771a05": "丘作布薩。十五日菩薩作布薩。",
    "X38n0696_001:0771a06": "[0771a06] 既誦戒畢。下座謝眾云。",
    "X38n0696_001:0771a07": "[0771a07] 某甲敬謝大眾。僧差誦戒。三業不勤。戒文生&#x6F81;。坐久",
    "X38n0696_001:0771a08": "延遲。令眾生惱。望眾慈悲。布施歡喜。",
    "X38n0696_001:0771a10": "附半月誦菩薩戒儀式註(終)",
    "X38n0696_001:0771a12": "音義",
    "X38n0696_001:0771a13": "根力覺道[0771a13] 根是五根。力是五力。覺是七覺意。道",
    "X38n0696_001:0771a14": "是八正道。詳如餘處釋。",
    "X38n0696_001:0771a15": "二死涇[0771a15] 即二種生死。如疏釋。",
    "X38n0696_001:0771a16": "毗補提[0771a16] 此云廣州。",
    "X38n0696_001:0771a17": "囉怛娜[0771a17] 此云寶。",
    "X38n0696_001:0771a18": "伽耶婆那[0771a18] 此云象林。",
    "X38n0696_001:0771a19": "摩賀[0771a19] 此云大。",
    "X38n0696_001:0771a20": "&#x5190;地[0771a20] 舊云菩提。",
    "X38n0696_001:0771a21": "質多[0771a21] 此云心。",
    "X38n0696_001:0771a22": "沙門[0771a22] 此云功勞。亦云勤行。勤行取涅槃故也。又",
    "X38n0696_001:0771a23": "云息心。瑞應經云。息心達本源。故號為沙門。阿含",
    "X38n0696_001:0771a24": "經云。捨離恩愛。出家修道。攝御諸根。不染外欲。慈",
    "X38n0696_001:0771b01": "心一切。無所傷害。遇樂不欣。逢苦不慼。能忍如地。",
    "X38n0696_001:0771b02": "故號沙門。",
    "X38n0696_001:0771b03": "趍[0771b03] 音池。奔走也。俗以奔趍之趍。為進趨之趨。非"
}