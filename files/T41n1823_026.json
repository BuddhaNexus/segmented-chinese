{
    "T41n1823_026:0959a08": "俱舍論頌疏論本第二十六",
    "T41n1823_026:0959a10": "[0959a10] 釋曰。決斷名智。此品廣明。故名分別。就此",
    "T41n1823_026:0959a11": "品中。大文分二。一明諸智差別。二明智所",
    "T41n1823_026:0959a12": "成功德。就明諸智差別中。一明忍智見",
    "T41n1823_026:0959a13": "別。二明十智相殊。三明十智行相。四諸門",
    "T41n1823_026:0959a14": "分別。此下第一。明忍智見差別。論云。前品",
    "T41n1823_026:0959a15": "初說諸忍諸智。於後復說正見正智。為有",
    "T41n1823_026:0959a16": "忍非智耶。為有智非見耶。頌曰。",
    "T41n1823_026:0959a17": " 聖慧忍非智  盡無生非見",
    "T41n1823_026:0959a18": " 餘二有漏慧  皆智六見性",
    "T41n1823_026:0959a19": "[0959a19] 釋曰。初兩句。及第三句。餘二兩字。明無漏",
    "T41n1823_026:0959a20": "慧。有漏已下。明有漏慧也。聖慧忍非智者。",
    "T41n1823_026:0959a21": "聖慧忍。謂見道中八忍也。忍非智性。決斷名",
    "T41n1823_026:0959a22": "智。忍起之時。與疑得俱。未成決斷。故不",
    "T41n1823_026:0959a23": "名智 盡無生非見者。盡無生智。不名為",
    "T41n1823_026:0959a24": "見。推度名見。此之二智。已息求心。非推度",
    "T41n1823_026:0959a25": "故。故不名見。餘二者。謂餘無漏慧。皆通智",
    "T41n1823_026:0959a26": "見二性。已斷疑故。推度性故 有漏慧皆智",
    "T41n1823_026:0959a27": "六見性者。謂有漏慧。皆智性攝。於中唯六。",
    "T41n1823_026:0959a28": "亦是見性。謂身見等五。及世間正見。如上聖",
    "T41n1823_026:0959a29": "慧。及有漏慧。皆擇法故。並慧性攝。",
    "T41n1823_026:0959b01": "[0959b01] 從此第二。明十智相殊。就中四。一明漸增",
    "T41n1823_026:0959b02": "至十。二明盡無生別。三明建立為十。四明",
    "T41n1823_026:0959b03": "法類智別治。就明漸增中三。一明二智三",
    "T41n1823_026:0959b04": "智。二明三增至九。三明九增至十。旦初明",
    "T41n1823_026:0959b05": "二智三智者。論云。智有幾種。相別云何。頌",
    "T41n1823_026:0959b06": "曰。",
    "T41n1823_026:0959b07": " 智十總有二  有漏無漏別",
    "T41n1823_026:0959b08": " 有漏稱世俗  無漏名法類",
    "T41n1823_026:0959b09": " 世俗遍為境  法智及類智",
    "T41n1823_026:0959b10": " 如次欲上界  苦等諦為境",
    "T41n1823_026:0959b11": "[0959b11] 釋曰。智十總有二有漏無漏別者。一世俗智。",
    "T41n1823_026:0959b12": "二法智。三類智。四苦智。五集智。六滅智。七",
    "T41n1823_026:0959b13": "道智。八他心智。九盡智。十無生智。如是十",
    "T41n1823_026:0959b14": "智。總為二種。一有漏智。二無漏智 有漏稱",
    "T41n1823_026:0959b15": "世俗者。前有漏智。名為世俗。多緣瓶等世",
    "T41n1823_026:0959b16": "俗境故。無漏名法類者。前無漏智。分為二",
    "T41n1823_026:0959b17": "種。謂法智類智也。世俗遍為境者。謂世俗",
    "T41n1823_026:0959b18": "智。遍緣一切有為無為之法。為所緣境",
    "T41n1823_026:0959b19": " 後三句者。明法類智境也。若法智。緣欲",
    "T41n1823_026:0959b20": "界苦等四諦為境。若類智。緣上界四諦為",
    "T41n1823_026:0959b21": "境。",
    "T41n1823_026:0959b22": "[0959b22] 從此第二。明三增至九。論云。即於如是三",
    "T41n1823_026:0959b23": "種智中。頌曰。",
    "T41n1823_026:0959b24": " 法類由境別  立苦等四名",
    "T41n1823_026:0959b25": " 皆通盡無生  初唯苦集類",
    "T41n1823_026:0959b26": "[0959b26] 釋曰。初兩句者。謂明法智類智。緣四諦境。",
    "T41n1823_026:0959b27": "有差別故分為苦集滅道四智也。皆通盡無",
    "T41n1823_026:0959b28": "生者。此上六智。至無學身。非見性者。名為",
    "T41n1823_026:0959b29": "盡無生。故此二智。以六智為體也 初唯",
    "T41n1823_026:0959c01": "苦集類者。盡無生智。初起之時。唯苦集類。",
    "T41n1823_026:0959c02": "以緣有頂苦集二諦。作六行相。觀有頂蘊。",
    "T41n1823_026:0959c03": "為境界故。初起之時。唯苦集類。後起時。方",
    "T41n1823_026:0959c04": "能遍緣四諦。故通六智。問何緣初位。唯緣",
    "T41n1823_026:0959c05": "有頂苦集為境。答有頂苦集。從無始來。",
    "T41n1823_026:0959c06": "未能全斷。今時初斷。故先緣彼。自生慶",
    "T41n1823_026:0959c07": "喜。",
    "T41n1823_026:0959c08": "[0959c08] 從此第三。明九增至十。論云。於前所說九",
    "T41n1823_026:0959c09": "種智中。頌曰。",
    "T41n1823_026:0959c10": " 法類道世俗  有成他心智",
    "T41n1823_026:0959c11": " 於勝地根位  去來世不知",
    "T41n1823_026:0959c12": " 法類不相知  聲聞麟喻佛",
    "T41n1823_026:0959c13": " 如次知見道  二三念一切",
    "T41n1823_026:0959c14": "[0959c14] 釋曰。法類道世俗有成他心智者。謂法智。類",
    "T41n1823_026:0959c15": "智。道智。世俗智。此之四智。成他心智。若知",
    "T41n1823_026:0959c16": "他無漏心。以法類道他心智知也 若知他",
    "T41n1823_026:0959c17": "有漏心。以世俗他心智 知故由四智。成",
    "T41n1823_026:0959c18": "他心智 於勝地根位去來世不知者。明他",
    "T41n1823_026:0959c19": "心智。不知上地心也。不知於勝地勝根勝",
    "T41n1823_026:0959c20": "位及去來心。皆不能知。不知勝地者。謂下",
    "T41n1823_026:0959c21": "地他心智。不知上地心也。不知勝根者。謂",
    "T41n1823_026:0959c22": "信解。時解脫。鈍根他心智。不知見至不時解",
    "T41n1823_026:0959c23": "脫心。不知勝位者。謂不還聲聞。無學。獨覺。",
    "T41n1823_026:0959c24": "大覺。他心智。前前不知後後者心 不知",
    "T41n1823_026:0959c25": "去來心者。謂唯現在。他心心所。為境界故",
    "T41n1823_026:0959c26": " 法類不相知者。法智所攝他心智。不知類",
    "T41n1823_026:0959c27": "品心。類智所攝。他心智。不知法品心。謂法",
    "T41n1823_026:0959c28": "智。他心智。以欲界全分對治。為所緣境。若",
    "T41n1823_026:0959c29": "類智他心智。以上界全分對治。為所緣境",
    "T41n1823_026:0960a01": "故。此二智互不相緣 聲聞麟喻佛如次知",
    "T41n1823_026:0960a02": "見道二三念一切者。聲聞知見道二念心。謂",
    "T41n1823_026:0960a03": "知苦法忍及苦法智也。麟覺知見道三念",
    "T41n1823_026:0960a04": "心。謂知初二念。及第八集類智心也。佛知",
    "T41n1823_026:0960a05": "見道一切心。問聲聞知初二念心已。何故不",
    "T41n1823_026:0960a06": "即知第三苦類忍耶。答初二念心。是法分心。",
    "T41n1823_026:0960a07": "第三念等。是類分心。法類不同。所緣境別",
    "T41n1823_026:0960a08": "故不能知 若為更知類分心故。別修類",
    "T41n1823_026:0960a09": "分他心加行。經十三念(聲聞由上加行。或中加行。故十三念也)。加",
    "T41n1823_026:0960a10": "行方滿。彼已度至第十六心。雖知此心。而",
    "T41n1823_026:0960a11": "非見道。問何故麟覺。能知第八集類智心。",
    "T41n1823_026:0960a12": "答謂此麟覺。知法分心初二念已。為欲更",
    "T41n1823_026:0960a13": "知類分心。故別修類分他心加行。經五念",
    "T41n1823_026:0960a14": "心。加行即滿(謂麟覺根勝。故但由下加行。五念心也)。故能知彼第",
    "T41n1823_026:0960a15": "八集類智心。世尊欲知。不由加行。故於見",
    "T41n1823_026:0960a16": "道。一切能知。",
    "T41n1823_026:0960a17": "[0960a17] 從此第二。明盡無生智。論云。盡無生智。二",
    "T41n1823_026:0960a18": "相何別。頌曰。",
    "T41n1823_026:0960a19": " 智於四聖諦  知我已知等",
    "T41n1823_026:0960a20": " 不應更知等  如次盡無生",
    "T41n1823_026:0960a21": "[0960a21] 釋曰。謂無學位。若正自知我已知苦。我已",
    "T41n1823_026:0960a22": "斷集。我已證滅。我已修道。是名盡智。若正",
    "T41n1823_026:0960a23": "自知我已知苦不復更知。我已斷集。不復",
    "T41n1823_026:0960a24": "更斷。我已證滅。不復更證。我已修道。不應",
    "T41n1823_026:0960a25": "更修。名無生智。論云。如是十智。相攝云何。",
    "T41n1823_026:0960a26": "謂世俗智。攝一全一少分(攝他心智名一少分)。法智。",
    "T41n1823_026:0960a27": "類智。各攝一全七少分(苦等四智。盡智無生智。及他心智。攝此七少分也)。",
    "T41n1823_026:0960a28": "苦集滅智。各攝一全四少分(四少分者。謂法智類智。盡智無生智",
    "T41n1823_026:0960a29": "也)。道智。攝一全五少分(五少分者。謂法智。類智。盡智。無生智。他心",
    "T41n1823_026:0960b01": "智也)。他心智。攝一全四少分(法智。類智。道智。世俗智也)。盡無",
    "T41n1823_026:0960b02": "生智各攝一全六少分(六少分者。謂四諦智。法智。類智也)。",
    "T41n1823_026:0960b03": "[0960b03] 從此第三。建立十智。論云。云何二智(有漏無漏)。",
    "T41n1823_026:0960b04": "建立為十。頌曰。",
    "T41n1823_026:0960b05": " 由自性對治  行相行相境",
    "T41n1823_026:0960b06": " 加行辦因圓  故建立十智",
    "T41n1823_026:0960b07": "[0960b07] 釋曰。由七緣故。立二為十。一由自性故。",
    "T41n1823_026:0960b08": "立世俗智。體是有漏世俗法故 二對治故。",
    "T41n1823_026:0960b09": "立法類智。全能對治欲上界故 三行相故。",
    "T41n1823_026:0960b10": "立苦集智。此二智境。體雖無別。而行相別",
    "T41n1823_026:0960b11": "故。立二智。謂苦智作苦空等四行也。集智",
    "T41n1823_026:0960b12": "作因集等四行別也 四行相境別故。立滅",
    "T41n1823_026:0960b13": "道智。言行別者。謂滅智作滅靜等行。道智",
    "T41n1823_026:0960b14": "作道如等行。言境別者。謂滅智。緣滅諦無",
    "T41n1823_026:0960b15": "為境。道智緣道諦有為境也 五加行故。",
    "T41n1823_026:0960b16": "立他心智。本修加行。謂知他心故。約加",
    "T41n1823_026:0960b17": "行。名他心智 六事辦故。建立盡智。事辦",
    "T41n1823_026:0960b18": "身中。最初生故 七因圓故。立無生智。一切",
    "T41n1823_026:0960b19": "聖道。為因生故。",
    "T41n1823_026:0960b20": "[0960b20] 從此第四。明法類兼治。論云。知上所言",
    "T41n1823_026:0960b21": "法智類智。全能對治欲上界法。為有少分",
    "T41n1823_026:0960b22": "治上欲耶。頌曰。",
    "T41n1823_026:0960b23": " 緣滅道法智  於修道位中",
    "T41n1823_026:0960b24": " 兼治上修斷  類無能治欲",
    "T41n1823_026:0960b25": "[0960b25] 釋曰。修道所攝滅道法智。斷欲界已。兼能",
    "T41n1823_026:0960b26": "對治上界修斷。欲之滅道。勝上界故。已",
    "T41n1823_026:0960b27": "除自怨。兼除他敵故。由此類智無能治",
    "T41n1823_026:0960b28": "欲。",
    "T41n1823_026:0960b29": "[0960b29] 從此大文第三。明十智行相。就中三。一明",
    "T41n1823_026:0960c01": "十智行相。二明行攝淨盡。三明實體能所。",
    "T41n1823_026:0960c02": "且初行相者。論云。於此十智中。誰有何行",
    "T41n1823_026:0960c03": "相。頌曰。",
    "T41n1823_026:0960c04": " 法智及類智  行相俱十六",
    "T41n1823_026:0960c05": " 世俗此及餘  四諦智各四",
    "T41n1823_026:0960c06": " 他心智無漏  唯四謂緣道",
    "T41n1823_026:0960c07": " 有漏自相緣  俱但緣一事",
    "T41n1823_026:0960c08": " 盡無生十四  謂離空非我",
    "T41n1823_026:0960c09": "[0960c09] 釋曰。法智及類智行相俱十六者。謂法智緣",
    "T41n1823_026:0960c10": "欲界四諦。作苦空等十六行相。類智緣上界",
    "T41n1823_026:0960c11": "四諦。亦作十六行相也 世俗此及餘者。謂",
    "T41n1823_026:0960c12": "世俗智。作此十六行。及作所餘自共相行。",
    "T41n1823_026:0960c13": "以世俗智。緣一切法故 四諦智各四者。",
    "T41n1823_026:0960c14": "苦等四智。各有自諦四種行相也 他心",
    "T41n1823_026:0960c15": "智無漏唯四謂緣道者。此明他心智。若無漏",
    "T41n1823_026:0960c16": "者。唯四行相。謂緣道諦。作四行相。有漏自",
    "T41n1823_026:0960c17": "相緣者。有漏他心智。緣自相境。緣心心所",
    "T41n1823_026:0960c18": "自相法故。如境既自相。行相亦自相也。俱但",
    "T41n1823_026:0960c19": "緣一事者。有漏無漏。二他心智。俱緣一事。",
    "T41n1823_026:0960c20": "謂緣心時。不緣心所。緣受等時。不緣想",
    "T41n1823_026:0960c21": "等。論云。諸他心智。有決定相。謂唯能取欲",
    "T41n1823_026:0960c22": "色界繫(簡無色界。不知上故)及非所繫(緣無漏故也)他相續中。",
    "T41n1823_026:0960c23": "(緣他身也)現在(不緣過未)同類(法分他心智。知法分心。類分他心智。知類分心。有漏他心智。",
    "T41n1823_026:0960c24": "知有漏心。無漏他心智。知無漏心也)心心所法(不緣色故)一實自相。為",
    "T41n1823_026:0960c25": "所緣境(唯緣一事。名為一也。不緣假法。名實也。不緣共相。名自相也)空無相不",
    "T41n1823_026:0960c26": "相應(三解脫分別也。謂緣道諦。作四行相。與無願解脫門相應。不作空非我行。不與空解脫門相應。不作",
    "T41n1823_026:0960c27": "滅諦四行相。不與無相解脫門。相應之也)盡無生。所不攝(他心智。是見性故。彼不攝",
    "T41n1823_026:0960c28": "之)不在見道無間道中(修他心智。容預時修。見道速疾。非容預故。",
    "T41n1823_026:0961a01": "無間道中。正斷惑故。亦非容預。故彼二位。無他心智)餘所不遮。如應容",
    "T41n1823_026:0961a02": "有(餘修道位。加行解脫。勝進三道。此位不遮容有他心智也。已上論文也)盡無生十四",
    "T41n1823_026:0961a03": "謂離空非我者。盡無生智。十六行中。除空非",
    "T41n1823_026:0961a04": "我。有餘十四行相。由此二智於出觀時。",
    "T41n1823_026:0961a05": "作如是言。我生已盡。梵行已。立所作已辦。",
    "T41n1823_026:0961a06": "不受後有 我生等言。涉於世俗。故於觀",
    "T41n1823_026:0961a07": "中。離空非我。",
    "T41n1823_026:0961a08": "[0961a08] 從此第二。明行攝淨盡。論云。為有無漏",
    "T41n1823_026:0961a09": "越此十六。為更有餘行相攝不。頌曰。",
    "T41n1823_026:0961a10": " 淨無越十六  餘說有論故",
    "T41n1823_026:0961a11": "[0961a11] 釋曰。上句述正宗。下句敘異說。淨無越十",
    "T41n1823_026:0961a12": "六者。無漏為淨。大毘婆娑諸論師言。無有",
    "T41n1823_026:0961a13": "無漏行相。越此十六行相也。餘說有論故",
    "T41n1823_026:0961a14": "者。有餘西方師。說有無漏行相。越此十六。",
    "T41n1823_026:0961a15": "由識身足本論說故。彼論說云。頗有不繫",
    "T41n1823_026:0961a16": "心。能分別欲界繫法耶(彼論問也)曰能分別。謂",
    "T41n1823_026:0961a17": "非常故。苦故。空故。非我故。因故。集故。生",
    "T41n1823_026:0961a18": "故。緣故。有如是處。有如是事。如理所引。",
    "T41n1823_026:0961a19": "了別(已上本論答前問)西方論師意。彼論既於非常等",
    "T41n1823_026:0961a20": "八行相外。言別有有是處有是事二行相。故",
    "T41n1823_026:0961a21": "知離十六行相。外別有有是處。有是事。二",
    "T41n1823_026:0961a22": "無漏行相也。",
    "T41n1823_026:0961a23": "[0961a23] 從此第三。明實體能所。論云十六行相。實",
    "T41n1823_026:0961a24": "事有幾(一問)。何謂行相(二問)。能行所行(此有兩問。一問能行。二問",
    "T41n1823_026:0961a25": "所行也)。頌曰。",
    "T41n1823_026:0961a26": " 行相實十六  此體唯是慧",
    "T41n1823_026:0961a27": " 能行有所緣  所行諸有法",
    "T41n1823_026:0961a28": "[0961a28] 釋曰。初句答第一問。次句答第二問。次句",
    "T41n1823_026:0961a29": "答第三問。第四句答第四問。行相實十六",
    "T41n1823_026:0961b01": "者。行相名既十六。其實體亦十六也。苦諦有",
    "T41n1823_026:0961b02": "四。非常苦空非我待緣故。非常。逼迫性故",
    "T41n1823_026:0961b03": "苦。違我所見故空。違我見故非我 集諦",
    "T41n1823_026:0961b04": "有四。因集生緣。如種理故因(種子生芽道理)。等現",
    "T41n1823_026:0961b05": "理故集(因集果令現也)。相續理故生(令果相續)。成辦理故",
    "T41n1823_026:0961b06": "緣(為緣令果成辦也) 滅諦有四。滅靜妙離。諸蘊盡",
    "T41n1823_026:0961b07": "故滅。三火息故靜(貪瞋癡火)。無眾患故妙。脫眾",
    "T41n1823_026:0961b08": "災故離 道諦有四。道如行出。通行義故",
    "T41n1823_026:0961b09": "道。契正理故如。正趣向涅槃故行。能永超",
    "T41n1823_026:0961b10": "生死故出 此體唯是慧者。此十六行相。體",
    "T41n1823_026:0961b11": "唯是慧。慧觀四諦。作此行相。能行有所緣",
    "T41n1823_026:0961b12": "者。心心所法。名有所緣。此是能行。能行境",
    "T41n1823_026:0961b13": "故。所行諸有法者。一切諸法。皆名所行。所",
    "T41n1823_026:0961b14": "緣境故。",
    "T41n1823_026:0961b15": "[0961b15] 從此第四。諸門分別。於中六。一明性依地",
    "T41n1823_026:0961b16": "身。二明念住攝智。三明十智相緣。四明十",
    "T41n1823_026:0961b17": "智緣境。五明人成智。六約位辨修。且初明",
    "T41n1823_026:0961b18": "性依地身者。論云。已辨十智行相差別。當",
    "T41n1823_026:0961b19": "辨性攝依地依身。頌曰。",
    "T41n1823_026:0961b20": " 性俗三九善  依地俗一切",
    "T41n1823_026:0961b21": " 他心智唯四  法六餘七九",
    "T41n1823_026:0961b22": " 現起所依身  他心依欲色",
    "T41n1823_026:0961b23": " 法智但依欲  餘八通三界",
    "T41n1823_026:0961b24": "[0961b24] 釋曰。性俗三九善者。性謂三性門。俗智通三",
    "T41n1823_026:0961b25": "性。餘九智唯善也 依地俗一切者。依地門",
    "T41n1823_026:0961b26": "中。世俗智依九地。謂從欲界。乃至有頂故",
    "T41n1823_026:0961b27": "言一切 他心智唯四者。他心唯依四靜慮。",
    "T41n1823_026:0961b28": "起五通所依。止觀等故。由此餘地無他心",
    "T41n1823_026:0961b29": "智 法六餘七九者。法智依六地。謂未至中",
    "T41n1823_026:0961c01": "間四靜慮也。所餘七智。通依九地。謂四諦",
    "T41n1823_026:0961c02": "智。類智。盡智。無生智。此七智通。依未至。中",
    "T41n1823_026:0961c03": "間。四靜慮。下三無色。名九地也 現起所",
    "T41n1823_026:0961c04": "依身他心依欲色者。依身門中。他心智依欲",
    "T41n1823_026:0961c05": "色界身。俱可起故。不依無色。彼無通故",
    "T41n1823_026:0961c06": " 法智但依欲者。法智唯依欲界身起。以緣",
    "T41n1823_026:0961c07": "欲界四諦境故。餘八通三界者。除他心智",
    "T41n1823_026:0961c08": "及法智。外所餘八智。通三界身。皆得起",
    "T41n1823_026:0961c09": "也。",
    "T41n1823_026:0961c10": "[0961c10] 從此第二。明念住攝智。論云。已辨性地身。",
    "T41n1823_026:0961c11": "當辨念住攝。頌曰。",
    "T41n1823_026:0961c12": " 諸智念住攝  滅智唯最後",
    "T41n1823_026:0961c13": " 他心智後三  餘八智通四",
    "T41n1823_026:0961c14": "[0961c14] 釋曰。滅智。攝在法念住中。以緣擇滅唯是",
    "T41n1823_026:0961c15": "法故。若他心智。後三念住攝。以能知他受",
    "T41n1823_026:0961c16": "心法故。不知色故。除身念住。所餘八智。",
    "T41n1823_026:0961c17": "通四念住。",
    "T41n1823_026:0961c18": "[0961c18] 從此第三。明十智相緣。論云。如是十智。展",
    "T41n1823_026:0961c19": "轉相望。一一當言幾智為境。頌曰。",
    "T41n1823_026:0961c20": " 諸智互相緣  法類道各九",
    "T41n1823_026:0961c21": " 苦集智各二  四皆十滅非",
    "T41n1823_026:0961c22": "[0961c22] 釋曰。法類道各九者。法智能緣九智。除類",
    "T41n1823_026:0961c23": "智 類智能緣九智。除法智 道智。能緣",
    "T41n1823_026:0961c24": "九智。除世俗智 苦集智。各二者。苦集二",
    "T41n1823_026:0961c25": "智。一一能緣二智為境。謂世俗智。及有漏",
    "T41n1823_026:0961c26": "攝。他心智也。四皆十滅非者。四謂世俗。他",
    "T41n1823_026:0961c27": "心。盡無生智。此四皆緣十智為境 滅智",
    "T41n1823_026:0961c28": "不緣十智為境。故言滅非。滅智唯緣擇滅",
    "T41n1823_026:0961c29": "境故。",
    "T41n1823_026:0962a01": "[0962a01] 從此第四。明十智緣境。就中有二。一正明",
    "T41n1823_026:0962a02": "十智緣境。二明俗智緣境。且正明十智緣",
    "T41n1823_026:0962a03": "境者。論云。十智所緣。總有幾法(一問)。何智",
    "T41n1823_026:0962a04": "幾法。為所緣境(第二問也)。頌曰。",
    "T41n1823_026:0962a05": " 所緣總有十  謂三界無漏",
    "T41n1823_026:0962a06": " 無為各有二  俗緣十法五",
    "T41n1823_026:0962a07": " 類七苦集六  滅緣一道二",
    "T41n1823_026:0962a08": " 他心智緣三  盡無生各九",
    "T41n1823_026:0962a09": "[0962a09] 釋曰。初三句答第一問。餘五句答第二問。",
    "T41n1823_026:0962a10": "所緣總有十謂三界無漏者。標所緣法也。十",
    "T41n1823_026:0962a11": "智所緣。總有十法。謂有為法分。為八種。三",
    "T41n1823_026:0962a12": "界所繫。及無漏有為。此四各有相應不相應",
    "T41n1823_026:0962a13": "二。故成八種。無為有二。一者是善謂擇滅",
    "T41n1823_026:0962a14": "也。二者無記。謂虛空非擇滅也 俗緣十法",
    "T41n1823_026:0962a15": "五者。俗智緣十。法智緣五。謂欲界二。無漏",
    "T41n1823_026:0962a16": "道二。及善無為。故為五也 類七苦集六者。",
    "T41n1823_026:0962a17": "類智緣七。謂色無色界。無漏道。各二為六。",
    "T41n1823_026:0962a18": "及善無為。為七 苦集六者。苦集二智。各",
    "T41n1823_026:0962a19": "緣六法。謂三界所繫。各二法也。滅緣一道二",
    "T41n1823_026:0962a20": "者。滅智緣一。謂善無為 道智緣二。謂無",
    "T41n1823_026:0962a21": "漏道二也 他心智緣三者。謂他心智。緣",
    "T41n1823_026:0962a22": "欲界色界無漏三相應法也 盡無生。各九",
    "T41n1823_026:0962a23": "者。盡無生智。能緣九法。除無記無為也。",
    "T41n1823_026:0962a24": "[0962a24] 從此第二。明俗智緣境。論云。頗有一念",
    "T41n1823_026:0962a25": "智。緣一切法不(問也)。不爾(答也)。豈不非我觀",
    "T41n1823_026:0962a26": "知一切法皆非我耶(難也)。此亦不能緣一切",
    "T41n1823_026:0962a27": "法(答也)。不緣何法(一問)。此體是何(第二問也)。頌曰。",
    "T41n1823_026:0962a28": " 俗智除自品  總緣一切法",
    "T41n1823_026:0962a29": " 為非我行相  唯聞思所成",
    "T41n1823_026:0962b01": "[0962b01] 釋曰。初句答第一問。下三句答第二問。以",
    "T41n1823_026:0962b02": "世俗智。觀一切法。為非我時。不緣自品。",
    "T41n1823_026:0962b03": "故除自品 言自品者。謂俗智自體。相應",
    "T41n1823_026:0962b04": "俱有也。不緣自體者。謂境有境別故。不緣",
    "T41n1823_026:0962b05": "相應者。謂同一所緣故。不緣俱有者。謂極",
    "T41n1823_026:0962b06": "相&#x96A3;近故。此無我觀。俗智為體。唯是聞思所",
    "T41n1823_026:0962b07": "成慧也。",
    "T41n1823_026:0962b08": "[0962b08] 從此第五。明人成智者。論云。已辨所緣。復",
    "T41n1823_026:0962b09": "應思擇。誰成就幾智耶。頌曰。",
    "T41n1823_026:0962b10": " 異生聖見道  初念定成一",
    "T41n1823_026:0962b11": " 二定成三智  後四一一增",
    "T41n1823_026:0962b12": " 修道定成七  離欲增他心",
    "T41n1823_026:0962b13": " 無學鈍利根  定成九成十",
    "T41n1823_026:0962b14": "[0962b14] 釋曰。異生聖見道初念定成一者。謂異生位。",
    "T41n1823_026:0962b15": "及聖見道。初苦法忍。名為初念。此之異生。",
    "T41n1823_026:0962b16": "及初念聖定。成一智。謂世俗智 二定成三",
    "T41n1823_026:0962b17": "智者。入見道至第二念苦法智位。定成三",
    "T41n1823_026:0962b18": "智。謂世俗智。法智。苦智。後四一一增者。從",
    "T41n1823_026:0962b19": "苦法智。後有四位。一第四念。苦類智位。二",
    "T41n1823_026:0962b20": "第六念集法智位。三第十念滅法智位。四第",
    "T41n1823_026:0962b21": "十四念道法智位 此上四位。皆增一智。且",
    "T41n1823_026:0962b22": "第一位。成前三智。增一類智。總成四智。於",
    "T41n1823_026:0962b23": "第二位。成前四智。又增集智。於第三位。成",
    "T41n1823_026:0962b24": "前五智。又增滅智。於第四位。成前六智。又",
    "T41n1823_026:0962b25": "增道智。故見道位。總成七智。修道定成七",
    "T41n1823_026:0962b26": "者。此約修道。未離欲位。亦成七智。如見道",
    "T41n1823_026:0962b27": "說。離欲增他心者。於離欲位。成前七智。有",
    "T41n1823_026:0962b28": "增他心。總成八智。無學鈍利根定成九成十",
    "T41n1823_026:0962b29": "者。時解脫者。定成九智。除無生智。不時解",
    "T41n1823_026:0962c01": "脫。定成十智。",
    "T41n1823_026:0962c02": "[0962c02] 從此第六。約位辨修。就中分六。一約見",
    "T41n1823_026:0962c03": "道辨。二約修道辨。三約無學道辨。四約",
    "T41n1823_026:0962c04": "餘位辨。五約依地辨。六明四修義。且初",
    "T41n1823_026:0962c05": "約見道辨者。論云。於何位中。頓修幾智",
    "T41n1823_026:0962c06": "(此總問也)且於見道十五心中。頌曰。",
    "T41n1823_026:0962c07": " 見道忍智起  即彼未來修",
    "T41n1823_026:0962c08": " 三類智兼修  現觀邊俗智",
    "T41n1823_026:0962c09": " 不生自下地  苦集四滅後",
    "T41n1823_026:0962c10": " 自諦行相境  唯加行所得",
    "T41n1823_026:0962c11": "[0962c11] 釋曰。見道忍智起即彼未來修者。於見道中",
    "T41n1823_026:0962c12": "八忍七智。忍正起時。修未來忍。智正起時。",
    "T41n1823_026:0962c13": "修未來智。此之忍智。先未曾得故。不相修",
    "T41n1823_026:0962c14": "唯修同類 三類智兼修現觀邊俗智者。於",
    "T41n1823_026:0962c15": "苦集滅三類智時能兼修未來現觀邊俗智。",
    "T41n1823_026:0962c16": "此世俗智。於一一諦現觀後邊。方能兼修。故",
    "T41n1823_026:0962c17": "立現觀邊。世俗智號也。現觀邊者。即三類",
    "T41n1823_026:0962c18": "智也。謂世俗智。於無始來。曾知苦斷集證",
    "T41n1823_026:0962c19": "滅。今三類智。亦知苦。斷集證滅。與世俗",
    "T41n1823_026:0962c20": "智。同為一事。有事現觀故。三類智邊。能修",
    "T41n1823_026:0962c21": "世俗智 問於道類智時。何不修俗智。答俗",
    "T41n1823_026:0962c22": "智於道中。曾無事現觀故。道類智不修世",
    "T41n1823_026:0962c23": "俗 又必無於道。遍事現觀故。謂於三諦。",
    "T41n1823_026:0962c24": "可遍知苦。可遍斷集。可遍證滅。當諦事",
    "T41n1823_026:0962c25": "周。故修俗智。必無於道。可能遍修。種性多",
    "T41n1823_026:0962c26": "故。故道類智。不修俗智 問何故於三諦。",
    "T41n1823_026:0962c27": "有遍聲非道諦耶。答以其能知一切苦。",
    "T41n1823_026:0962c28": "斷一切集。證一切滅。而無能修一切道諦。佛",
    "T41n1823_026:0962c29": "亦於道得修習修。俱不盡故。故無遍聲",
    "T41n1823_026:0963a01": " 不生自下地者。此世俗智。三類智邊。得非擇",
    "T41n1823_026:0963a02": "滅。故名不生。此不生法。於一切時。無容起",
    "T41n1823_026:0963a03": "故。以見道是無漏俗智。是有漏故。於見道",
    "T41n1823_026:0963a04": "此無容起。以不起故。得非擇滅 自下地",
    "T41n1823_026:0963a05": "者。修世俗智。唯自下地。謂依未至。見道現",
    "T41n1823_026:0963a06": "前。能修未來二地俗智。謂修未至及欲界",
    "T41n1823_026:0963a07": "也。修未至者。是修自地。修欲界者。是修",
    "T41n1823_026:0963a08": "下地。如是乃至依第四禪。見道現前。能修",
    "T41n1823_026:0963a09": "未來七地俗智。謂色界六。欲界一地。修第",
    "T41n1823_026:0963a10": "四禪。是修自地。修餘六地。名修下地",
    "T41n1823_026:0963a11": " 苦集四滅後者。此世俗智。苦集邊修四念住",
    "T41n1823_026:0963a12": "攝。滅邊修者。唯法念住。自諦行相境者。此世",
    "T41n1823_026:0963a13": "俗智。隨於何諦。現觀邊修。即以此行相。緣",
    "T41n1823_026:0963a14": "此諦為境。唯加行所得者。此世俗智。見道",
    "T41n1823_026:0963a15": "力得。故唯加行得。",
    "T41n1823_026:0963a16": "[0963a16] 從此第二。約修道辨。論云。次於修道離染",
    "T41n1823_026:0963a17": "位中。頌曰。",
    "T41n1823_026:0963a18": " 修道初剎那  修六或七智",
    "T41n1823_026:0963a19": " 斷八地無間  及有欲餘道",
    "T41n1823_026:0963a20": " 有頂八解脫  各修於七智",
    "T41n1823_026:0963a21": " 上無間餘道  如次修六八",
    "T41n1823_026:0963a22": "[0963a22] 釋曰。修道初剎那修六或七智者修道初剎",
    "T41n1823_026:0963a23": "那者。道類智是也。此智現前。修未來智。或",
    "T41n1823_026:0963a24": "六或七。未離欲者。未來修六。謂四諦智。法",
    "T41n1823_026:0963a25": "智。類智。已離欲者七。更加他心斷。八地無",
    "T41n1823_026:0963a26": "間者。謂斷欲界乃至無所有處。此八地中。無",
    "T41n1823_026:0963a27": "間道也。及有欲餘道者。謂未離欲。名為有",
    "T41n1823_026:0963a28": "欲。此有欲聖。所有加行。解脫勝進。名為餘",
    "T41n1823_026:0963a29": "道。是前無間道。外故名為餘。有頂八解脫",
    "T41n1823_026:0963b01": "者。謂斷有頂。八解脫道。除第九也。各修於",
    "T41n1823_026:0963b02": "七智者。此上所明八地無間道。及有欲餘道。",
    "T41n1823_026:0963b03": "并有頂八解脫。各修未來七智也。若無間",
    "T41n1823_026:0963b04": "道。及有欲餘道者。謂四諦智。法智。類智。及",
    "T41n1823_026:0963b05": "世俗智。有頂八解脫。修七智者。於前七智。",
    "T41n1823_026:0963b06": "除世俗智。加他心智。上無間餘道如次修六",
    "T41n1823_026:0963b07": "八者。上無間者。謂是斷有頂。九無間道也。",
    "T41n1823_026:0963b08": "此上無間。未來修六。謂四諦智。法智。類智",
    "T41n1823_026:0963b09": " 言餘道者。謂斷欲界。第九解脫道。及第",
    "T41n1823_026:0963b10": "九勝進道。又斷上七地。諸解脫道。及勝進",
    "T41n1823_026:0963b11": "道。斷上八地(加有頂也)諸加行道。又斷有頂前",
    "T41n1823_026:0963b12": "八品惑。諸勝進道。此上諸道。皆名餘道。此",
    "T41n1823_026:0963b13": "之餘道。未來修八。於前六智。加世俗智及",
    "T41n1823_026:0963b14": "他心智。",
    "T41n1823_026:0963b15": "[0963b15] 從此第三。約無學辨修。論云。次辨離染得",
    "T41n1823_026:0963b16": "無學位。頌曰。",
    "T41n1823_026:0963b17": " 無學初剎那  修九或修十",
    "T41n1823_026:0963b18": " 鈍利根別故  勝進道亦然",
    "T41n1823_026:0963b19": "[0963b19] 釋曰。無學初剎那者。謂斷有頂。第九解脫道",
    "T41n1823_026:0963b20": "也。此無學位。未來修智。或九或十。謂鈍根",
    "T41n1823_026:0963b21": "者。除無生智。若利根者。具修十智。於無學",
    "T41n1823_026:0963b22": "位。諸勝進道。或九或十。准前說之。",
    "T41n1823_026:0963b23": "[0963b23] 從此第四。約餘位辨修。論云。次辨餘位修",
    "T41n1823_026:0963b24": "智多少。頌曰。",
    "T41n1823_026:0963b25": " 練根無間道  學六無學七",
    "T41n1823_026:0963b26": " 餘學六七八  應八九一切",
    "T41n1823_026:0963b27": " 雜修通無間  學七應八九",
    "T41n1823_026:0963b28": " 餘道學修八  應九或一切",
    "T41n1823_026:0963b29": " 聖起餘功德  及異生諸位",
    "T41n1823_026:0963c01": " 所修智多少  皆如理應思",
    "T41n1823_026:0963c02": "[0963c02] 釋曰。練根無間道學六無學七者。有學練根。",
    "T41n1823_026:0963c03": "諸無間道。未來修六。謂四諦智。法智。類智",
    "T41n1823_026:0963c04": " 無學練根。諸無間道。未來修七智。於前六",
    "T41n1823_026:0963c05": "上。更加盡智。餘學六七八者。餘謂餘道。即",
    "T41n1823_026:0963c06": "是練根諸解脫道。及加行道。並勝進道。故名",
    "T41n1823_026:0963c07": "為餘。有學練根。諸解脫道。未離欲者。未來",
    "T41n1823_026:0963c08": "修六。謂四諦智。法智。類智。已離欲七。更加",
    "T41n1823_026:0963c09": "他心。若加行道。未離欲者。未來修七。謂四",
    "T41n1823_026:0963c10": "諦智。法智。類智。及世俗智。已離欲八。更加",
    "T41n1823_026:0963c11": "他心。諸勝進道。未離欲者。未來修七。已離",
    "T41n1823_026:0963c12": "欲八。如加行說。應八九一切者。應謂無學。",
    "T41n1823_026:0963c13": "上句餘字。流入此中。謂約餘道。應八九一",
    "T41n1823_026:0963c14": "切也。謂無學位。退法等五。修練根時。前八",
    "T41n1823_026:0963c15": "品解脫道。未來修八。謂四諦智法。智類智。",
    "T41n1823_026:0963c16": "他心智。盡智。於退法等四。第九解脫道。未",
    "T41n1823_026:0963c17": "來修九。於前八上。加世俗智。於第五堪達",
    "T41n1823_026:0963c18": "種性。第九解脫道。未來修十。又無學練根。",
    "T41n1823_026:0963c19": "諸加行道。未來修九。除無生智。若勝進道。",
    "T41n1823_026:0963c20": "是鈍根者。未來修九。若利根者。未來修十。",
    "T41n1823_026:0963c21": "雜修通無間學七應八九者。此明雜修無間",
    "T41n1823_026:0963c22": "道。及修五通諸無間道也。有學雜修。諸無",
    "T41n1823_026:0963c23": "間道。及修五通。諸無間道。未來修七。謂四",
    "T41n1823_026:0963c24": "諦智。法智。類智。及世俗智(釋學七也)無學雜修。",
    "T41n1823_026:0963c25": "諸無間道。及修五通。諸無間道。未來所修。",
    "T41n1823_026:0963c26": "鈍八利九。八者。除他心智。及無生智。九者",
    "T41n1823_026:0963c27": "唯除他心(釋應八九也)餘道學修八者。餘道。謂雜",
    "T41n1823_026:0963c28": "修。及修五通。諸解脫道。及加行道。并勝進",
    "T41n1823_026:0963c29": "道。名為餘道 學修八者。學位雜修。及修",
    "T41n1823_026:0964a01": "五通。諸解脫道。及加行道。并勝進道。未來",
    "T41n1823_026:0964a02": "修八。除盡無生智。應九或一切者。應謂無",
    "T41n1823_026:0964a03": "學。上句餘字。流至此中。謂無學雜修。及修",
    "T41n1823_026:0964a04": "五通。諸解脫道。並加行道。及勝進道。未來",
    "T41n1823_026:0964a05": "所修。鈍九利十。此上修通。諸解脫道。應知",
    "T41n1823_026:0964a06": "唯取宿住。神境。他心修。解脫道也。謂天眼。",
    "T41n1823_026:0964a07": "天耳。二解脫道。無記性故。不名為修 聖",
    "T41n1823_026:0964a08": "起餘功德者。謂餘四靜慮。四無量心。等諸功",
    "T41n1823_026:0964a09": "德也。及異生諸位者。謂異生位。修四靜慮。",
    "T41n1823_026:0964a10": "及修通等也。所修智多少皆如理應思者。此",
    "T41n1823_026:0964a11": "上兩句。修智多少。如道理思之。謂聖起餘",
    "T41n1823_026:0964a12": "功德。若有學聖。未離欲七。已離欲八。若無學",
    "T41n1823_026:0964a13": "聖。鈍九利十。其異生位。若未離欲。唯世俗",
    "T41n1823_026:0964a14": "智。若已離欲。加他心智。",
    "T41n1823_026:0964a15": "[0964a15] 從此第五。約地辨修。論云。諸未來修。為",
    "T41n1823_026:0964a16": "修幾地(一問)。諸所起得皆是修耶(第二問也)。頌曰。",
    "T41n1823_026:0964a17": " 諸道依得此  修此地有漏",
    "T41n1823_026:0964a18": " 為離得起此  修此下無漏",
    "T41n1823_026:0964a19": " 唯初盡遍修  九地有漏德",
    "T41n1823_026:0964a20": " 生上不修下  曾所得非修",
    "T41n1823_026:0964a21": "[0964a21] 釋曰。前七句答第一問。第八句答第二問。",
    "T41n1823_026:0964a22": "諸道依得此修此地有漏者。此明修有漏也。",
    "T41n1823_026:0964a23": "諸道。謂世俗。及無漏道。此有兩類修有漏",
    "T41n1823_026:0964a24": "道。一諸道依此地。能修未來此地有漏。二",
    "T41n1823_026:0964a25": "諸道得此地。能修未來此地有漏 依此地",
    "T41n1823_026:0964a26": "者。於九地中。隨依何地也。得此地者。隨",
    "T41n1823_026:0964a27": "依何地。離下地染。第九解脫道。得上地也。",
    "T41n1823_026:0964a28": "得上地時。能修上地根本近分有漏功德。",
    "T41n1823_026:0964a29": "離下地縛。必得上故。為離得起此修此下無",
    "T41n1823_026:0964b01": "漏者。此明修無漏也。此有三類修無漏道。",
    "T41n1823_026:0964b02": "一為離此。謂為離此地也。二得此謂得",
    "T41n1823_026:0964b03": "此地也。三起此。謂此諸道。起此地也。此上",
    "T41n1823_026:0964b04": "三類。皆修未來此地無漏及下地無漏。以無",
    "T41n1823_026:0964b05": "漏道非繫地攝。故得傍修。論云。為離此言。",
    "T41n1823_026:0964b06": "通二四道(二謂有漏無漏也。四謂加行無間。解脫勝進也)唯初盡遍修",
    "T41n1823_026:0964b07": "九地有漏得者。唯初盡智現在前時。力能遍",
    "T41n1823_026:0964b08": "修九地有漏。不淨觀等。無量功德。以彼自",
    "T41n1823_026:0964b09": "心初為王位。一切善法。起得來朝。生上不",
    "T41n1823_026:0964b10": "修下者。上言遍修。若生上地。必不修下。",
    "T41n1823_026:0964b11": "修九地者。約欲界說。曾所得非修者。若法",
    "T41n1823_026:0964b12": "先時。曾得棄捨。今雖還得。不名所修。曾來",
    "T41n1823_026:0964b13": "未得。今時方得。名為所修。用功得故。",
    "T41n1823_026:0964b14": "[0964b14] 從此第六。明四修。論云。修有四種。一得修。",
    "T41n1823_026:0964b15": "二習修。三對治修。四除遣修。如是四種依",
    "T41n1823_026:0964b16": "何法立。頌曰。",
    "T41n1823_026:0964b17": " 立得修習修  依善有為法",
    "T41n1823_026:0964b18": " 依諸有漏法  立治修遣修",
    "T41n1823_026:0964b19": "[0964b19] 釋曰。得習二修。依有為善。以可修習得愛",
    "T41n1823_026:0964b20": "果故。故有為善。可名為修。若現若未。俱有",
    "T41n1823_026:0964b21": "得得。皆名得修。法體現前。名為習修。亦名",
    "T41n1823_026:0964b22": "行修。法現行故。約世分別。於未來世。唯有",
    "T41n1823_026:0964b23": "得修。起得得故。現具二修。有法俱得。名為",
    "T41n1823_026:0964b24": "得修。體現行故。名為習修 治遣二修。依",
    "T41n1823_026:0964b25": "有漏法。謂有漏法。有對治道。名為治修。遣",
    "T41n1823_026:0964b26": "縛義邊。名除遣修。西方諸師。於四修上。加",
    "T41n1823_026:0964b27": "防護修及觀察修。防護諸根。觀察身故。毘"
}