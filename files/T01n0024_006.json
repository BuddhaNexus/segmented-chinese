{
    "T01n0024_006:0337b02": "起世經卷第六",
    "T01n0024_006:0337b04": "隋天竺三藏闍那崛多等譯",
    "T01n0024_006:0337b05": "阿修羅品第六之餘",
    "T01n0024_006:0337b06": "「諸比丘！彼阿修羅七頭會處，有二岐道，為",
    "T01n0024_006:0337b07": "通彼王往來遊戲故；鞞摩質多羅阿修羅王",
    "T01n0024_006:0337b08": "宮殿之處，有二岐道，亦復如是。諸小阿修",
    "T01n0024_006:0337b09": "羅王宮殿之處，亦二岐道；諸小阿修羅住止",
    "T01n0024_006:0337b10": "之處，亦二岐道；娑羅園林，亦二岐道；奢摩",
    "T01n0024_006:0337b11": "梨園林，亦二岐道；俱毘陀羅園林，亦二岐",
    "T01n0024_006:0337b12": "道；難陀那園林，亦二岐道；難陀池側，亦二",
    "T01n0024_006:0337b13": "岐道；蘇質怛邏波吒羅大樹之下，亦二岐",
    "T01n0024_006:0337b14": "道。悉皆如前，與七頭會處，相通來往。",
    "T01n0024_006:0337b15": "「諸比丘！若鞞摩質多羅阿修羅王，意欲向彼",
    "T01n0024_006:0337b16": "娑羅園林，奢摩梨、俱毘陀羅、難陀那等園",
    "T01n0024_006:0337b17": "林，澡浴嬉戲，遊行受樂者，",
    "T01n0024_006:0337b18": "爾時，彼王即便心念諸小阿修羅王，及念諸",
    "T01n0024_006:0337b19": "小阿修羅眾。是時，諸小阿修羅王，并及諸小",
    "T01n0024_006:0337b20": "阿修羅等，亦生是念：『鞞摩質多羅阿修羅王，",
    "T01n0024_006:0337b21": "心念我等。』如是知已，即以種種眾寶瓔珞，",
    "T01n0024_006:0337b22": "莊嚴其身，各嚴飾已，乘種種乘，俱共來詣",
    "T01n0024_006:0337b23": "鞞摩質多羅阿修羅王宮門之外，到已下乘，",
    "T01n0024_006:0337b24": "至鞞摩質多羅阿修羅王殿前而住。",
    "T01n0024_006:0337b25": "「爾時，鞞摩質多羅阿修羅王，見此諸小阿修",
    "T01n0024_006:0337b26": "羅王，及諸小阿修羅眾，來在殿前，亦即自",
    "T01n0024_006:0337b27": "以種種瓔珞，莊嚴其身，既莊嚴已，便起就",
    "T01n0024_006:0337b28": "乘。是時，諸小阿修羅王，及諸小阿修羅眾",
    "T01n0024_006:0337b29": "等，左右侍衛，周匝圍繞，前後導從，相將往",
    "T01n0024_006:0337c01": "詣娑羅園林，及奢摩梨園林、俱毘陀羅園",
    "T01n0024_006:0337c02": "林、難陀那園林，到其處已，先在難陀園林",
    "T01n0024_006:0337c03": "前，駐駕而息。「諸比丘！難陀園內，有三風",
    "T01n0024_006:0337c04": "輪，自然吹動，莊嚴彼園。何名為三？謂開、淨、",
    "T01n0024_006:0337c05": "吹。何者名開？有風輪來，開彼諸門，名之為",
    "T01n0024_006:0337c06": "開；何者為淨？有風輪來，掃彼園林，令地清",
    "T01n0024_006:0337c07": "淨，名之為淨；何者為吹？有風輪來，吹動彼",
    "T01n0024_006:0337c08": "園，林樹眾花，飄零四散，名之為吹。諸比",
    "T01n0024_006:0337c09": "丘！難陀園中，風散種種上妙眾花，積至于",
    "T01n0024_006:0337c10": "膝。有種種香，其香氛馥，遍滿園林。當於是",
    "T01n0024_006:0337c11": "時，鞞摩質多羅阿修羅王，即與諸小阿修羅",
    "T01n0024_006:0337c12": "王及小阿修羅眾圍繞，共入難陀園林，隨意",
    "T01n0024_006:0337c13": "洗浴，觀看遊戲。諸阿修羅等，於此園林，或",
    "T01n0024_006:0337c14": "經一月，或二三月，澡浴嬉戲，各隨所欲，住",
    "T01n0024_006:0337c15": "止遊行，恣情受樂。",
    "T01n0024_006:0337c16": "「諸比丘！有五阿修羅，恒常住在鞞摩質多",
    "T01n0024_006:0337c17": "羅阿修羅王側，為欲防遏諸惡事故。何者為",
    "T01n0024_006:0337c18": "五？一名隨喜、二名常有、三名常醉、四名牟",
    "T01n0024_006:0337c19": "真隣陀、五名鞞呵多羅。諸比丘！鞞摩質多羅",
    "T01n0024_006:0337c20": "阿修羅王，有如是等五阿修羅，恒常在側，守",
    "T01n0024_006:0337c21": "衛防護。諸比丘！彼鞞摩質多羅阿修羅王，",
    "T01n0024_006:0337c22": "宮殿之上，有大海水，深萬由旬，住在其上。",
    "T01n0024_006:0337c23": "然彼水聚，有四種風輪，自然持之。何等為",
    "T01n0024_006:0337c24": "四？一名為住、二名安住、三名不墮、四名牢",
    "T01n0024_006:0337c25": "固。由此風持，常住不動。",
    "T01n0024_006:0337c26": "「諸比丘！須彌山王南面，過千由旬，大海之下，",
    "T01n0024_006:0337c27": "有踊躍阿修羅王宮殿住處。其處縱廣八萬",
    "T01n0024_006:0337c28": "由旬，七重城壁，略說猶如鞞摩質多羅阿修",
    "T01n0024_006:0337c29": "羅王住處，一切所有，此中一一亦如彼說，汝",
    "T01n0024_006:0338a01": "應當知。乃至此王宮殿之上，所有大水聚，",
    "T01n0024_006:0338a02": "亦為四風輪之所住持，所謂住及安住、不墮、",
    "T01n0024_006:0338a03": "牢固等。「諸比丘！須彌山王西面，亦千由旬，",
    "T01n0024_006:0338a04": "大海水下，有奢婆羅阿修羅王宮殿住處，其",
    "T01n0024_006:0338a05": "處縱廣八萬由旬，七重城壁，略說亦如鞞摩",
    "T01n0024_006:0338a06": "質多羅阿修羅王住處，一切所有，此中一一",
    "T01n0024_006:0338a07": "亦如彼說，汝應當知。乃至此王宮殿之上，",
    "T01n0024_006:0338a08": "所有水聚，亦為四種風輪之所住持，住及安",
    "T01n0024_006:0338a09": "住、不墮、牢固等。",
    "T01n0024_006:0338a10": "「諸比丘！須彌山王北面，亦千由旬，大海水",
    "T01n0024_006:0338a11": "下，有羅睺羅阿修羅王宮殿住處，其處縱廣",
    "T01n0024_006:0338a12": "八萬由旬，七重城壁，諸門、臺閣、樓櫓、却敵，園",
    "T01n0024_006:0338a13": "苑、花池，乃至種種樹、種種葉、種種花、種種",
    "T01n0024_006:0338a14": "果、種種香熏，有種種鳥，各各和鳴，皆如",
    "T01n0024_006:0338a15": "上說。",
    "T01n0024_006:0338a16": "「諸比丘！於彼城內，有羅睺羅阿修羅王所",
    "T01n0024_006:0338a17": "住之城，其城名曰摩婆帝，縱廣莊嚴亦如前",
    "T01n0024_006:0338a18": "說。七重城壁、七重欄楯。外有七重多羅行",
    "T01n0024_006:0338a19": "樹，七重鈴網，周匝圍繞，雜色可觀，皆是硨璩",
    "T01n0024_006:0338a20": "瑪瑙等七寶所成。此之城壁，高下縱廣亦",
    "T01n0024_006:0338a21": "如前說。城壁四面亦有諸門，一一諸門，高",
    "T01n0024_006:0338a22": "下縱廣，並亦如前。彼一一門，皆有樓櫓却",
    "T01n0024_006:0338a23": "敵臺閣、園苑諸池及花沼等，亦有諸樹。其樹",
    "T01n0024_006:0338a24": "各有種種葉、種種花、種種果、種種香熏。",
    "T01n0024_006:0338a25": "亦有種種諸雜類鳥，各各和鳴。",
    "T01n0024_006:0338a26": "「諸比丘！摩婆帝城王所住處，有羅睺羅阿修",
    "T01n0024_006:0338a27": "羅王聚會之所，亦各七頭，其處縱廣如上",
    "T01n0024_006:0338a28": "所說。欄楯七重及諸鈴網，多羅行樹周匝圍",
    "T01n0024_006:0338a29": "繞，雜色可觀，乃至亦是硨璩瑪瑙等七寶",
    "T01n0024_006:0338b01": "之所莊嚴。於四方面各有諸門，彼一一門亦",
    "T01n0024_006:0338b02": "有樓櫓，雜色可觀，乃至硨璩瑪瑙等七寶所",
    "T01n0024_006:0338b03": "成。以天硨璩，遍布其地，柔軟細滑，觸之猶",
    "T01n0024_006:0338b04": "如迦旃隣提衣。當處中央，有一寶柱，高下",
    "T01n0024_006:0338b05": "縱廣如上所說；於其柱下，為羅睺羅阿修羅",
    "T01n0024_006:0338b06": "王置一高座，其座高下，縱廣莊挍一一如",
    "T01n0024_006:0338b07": "前，雜色可觀，七寶所成，所謂硨璩瑪瑙等，",
    "T01n0024_006:0338b08": "柔軟細滑，觸之猶如迦旃隣提衣；其座左邊，",
    "T01n0024_006:0338b09": "為十六小阿修羅王，亦各別置諸妙高座，七",
    "T01n0024_006:0338b10": "寶所成，雜色可觀；右邊亦為十六小阿修羅",
    "T01n0024_006:0338b11": "王，置諸高座，如上所說，柔軟細滑，觸之如",
    "T01n0024_006:0338b12": "迦旃隣提衣。",
    "T01n0024_006:0338b13": "「諸比丘！彼阿修羅王七頭會處東面，為羅睺",
    "T01n0024_006:0338b14": "羅阿修羅王別置宮殿，其處縱廣一一如",
    "T01n0024_006:0338b15": "前，七重垣牆、七重欄楯、七重鈴網，乃至七",
    "T01n0024_006:0338b16": "重多羅行樹，周匝圍繞，雜色可觀，乃至硨璩",
    "T01n0024_006:0338b17": "瑪瑙等七寶所成。於四方面各有諸門，彼",
    "T01n0024_006:0338b18": "一一門，悉有樓櫓臺觀、却敵重閣、園苑諸池、",
    "T01n0024_006:0338b19": "眾花泉沼，有種種樹，其樹各有種種葉、種",
    "T01n0024_006:0338b20": "種花、種種果、種種香熏。復有種種異類眾",
    "T01n0024_006:0338b21": "鳥，各各和鳴，其音哀雅，甚可愛樂。",
    "T01n0024_006:0338b22": "「諸比丘！彼阿修羅王七頭會處西南北面，有",
    "T01n0024_006:0338b23": "諸小阿修羅王宮殿住處，其諸宮殿，或有縱",
    "T01n0024_006:0338b24": "廣九百由旬，或有八百，或有七百，乃至六百、",
    "T01n0024_006:0338b25": "五百、四百、三百、二百由旬，其最小者，尚百由",
    "T01n0024_006:0338b26": "旬。各各皆有七重垣牆七重欄楯，略說乃",
    "T01n0024_006:0338b27": "至種種眾鳥，各各和鳴。",
    "T01n0024_006:0338b28": "「諸比丘！彼阿修羅王七頭會處，四面復有小",
    "T01n0024_006:0338b29": "阿修羅眾宮殿住處，其處縱廣或九十由旬，",
    "T01n0024_006:0338c01": "或八十、七十、六十、五十、四十、三十、二十由旬，",
    "T01n0024_006:0338c02": "極最小者，猶尚縱廣十二由旬。七重垣牆，略",
    "T01n0024_006:0338c03": "說乃至種種眾鳥，各各和鳴。",
    "T01n0024_006:0338c04": "「諸比丘！彼阿修羅王七頭會處東面，復有羅睺",
    "T01n0024_006:0338c05": "羅阿修羅王園苑，名娑羅林，其林縱廣，一",
    "T01n0024_006:0338c06": "一如前，七重垣牆、七重欄楯，乃至馬瑙等",
    "T01n0024_006:0338c07": "七寶所成。於四方面各有諸門，彼一一門皆",
    "T01n0024_006:0338c08": "有樓櫓，雜色可觀，乃至亦為硨璩瑪瑙等七",
    "T01n0024_006:0338c09": "寶所成，甚可愛樂。",
    "T01n0024_006:0338c10": "「諸比丘！彼阿修羅王七頭會處南面，亦有羅睺",
    "T01n0024_006:0338c11": "羅阿修羅王園苑，名奢摩梨林，縱廣莊嚴",
    "T01n0024_006:0338c12": "皆如上說，七重垣牆，乃至七重多羅行樹，",
    "T01n0024_006:0338c13": "雜色可觀，亦為七寶之所成就，所謂硨璩瑪",
    "T01n0024_006:0338c14": "瑙等。於四方面各有諸門，彼一一門皆有樓",
    "T01n0024_006:0338c15": "櫓，亦瑪瑙等七寶所成。",
    "T01n0024_006:0338c16": "「諸比丘！彼阿修羅王七頭會處西面，亦有羅睺",
    "T01n0024_006:0338c17": "羅阿修羅王園苑，名俱毘陀羅林，縱廣一",
    "T01n0024_006:0338c18": "一皆如上說，七重垣牆，乃至瑪瑙等七寶所",
    "T01n0024_006:0338c19": "成。於四方面各有諸門，彼一一門皆有樓",
    "T01n0024_006:0338c20": "櫓，雜色可觀，乃至亦是硨璩瑪瑙等寶之所",
    "T01n0024_006:0338c21": "成就，甚可愛樂。",
    "T01n0024_006:0338c22": "「諸比丘！彼阿修羅王七頭會處北面，有羅睺",
    "T01n0024_006:0338c23": "羅阿修羅王園苑，名難陀那林，其林縱廣如",
    "T01n0024_006:0338c24": "上所說，七重垣牆，乃至瑪瑙等七寶所成。",
    "T01n0024_006:0338c25": "於四方面各有諸門，彼一一門，亦有樓櫓，種",
    "T01n0024_006:0338c26": "種校飾，雜色可觀，乃至硨璩瑪瑙等寶之所",
    "T01n0024_006:0338c27": "莊嚴，甚可愛樂。",
    "T01n0024_006:0338c28": "「諸比丘！奢摩梨及娑羅林，二苑之間，為羅睺",
    "T01n0024_006:0338c29": "羅阿修羅王出一池水，名曰難陀，其池",
    "T01n0024_006:0339a01": "縱廣如上所說，其水涼冷，柔軟輕甘，清淨",
    "T01n0024_006:0339a02": "不濁。以七寶塼七重砌累，七重寶板間錯",
    "T01n0024_006:0339a03": "莊嚴，七重欄楯、七重鈴網。亦有七重多羅行",
    "T01n0024_006:0339a04": "樹，周匝圍繞，雜色可觀，乃至瑪瑙等七寶",
    "T01n0024_006:0339a05": "所成。於池四方，各有階道，甚可愛樂，亦為",
    "T01n0024_006:0339a06": "七寶之所莊嚴。池生諸花，所謂優鉢羅花、",
    "T01n0024_006:0339a07": "鉢頭摩花、拘牟頭花、奔茶利花，其花火形",
    "T01n0024_006:0339a08": "火色火光，略說如上，乃至水形水色水光，",
    "T01n0024_006:0339a09": "明照四方，香氣氛氳，普熏一切。又有藕根，",
    "T01n0024_006:0339a10": "汁白味甘，食之香美，猶如上蜜。「諸比丘！俱",
    "T01n0024_006:0339a11": "毘陀羅及難陀那，二苑之間，為羅睺羅阿修",
    "T01n0024_006:0339a12": "羅王出一大樹，其樹亦名蘇質怛邏波吒",
    "T01n0024_006:0339a13": "羅，樹形縱廣種種莊嚴，皆如上說。乃至七",
    "T01n0024_006:0339a14": "重牆院、七重欄楯，皆是硨璩瑪瑙等七寶所",
    "T01n0024_006:0339a15": "成，甚可愛樂。略說乃至種種眾鳥，各各和",
    "T01n0024_006:0339a16": "鳴，其音哀雅，聽者歡喜。",
    "T01n0024_006:0339a17": "「諸比丘！彼阿修羅王七頭會處，一切莊嚴如",
    "T01n0024_006:0339a18": "上所說。亦有岐道，去來徑路，為通羅睺羅",
    "T01n0024_006:0339a19": "阿修羅王遊宮殿故。又為諸小阿修羅王，",
    "T01n0024_006:0339a20": "及諸小阿修羅眾，亦有岐道通其往來。向",
    "T01n0024_006:0339a21": "奢摩梨及俱毘陀羅，亦有岐道；向難陀那及",
    "T01n0024_006:0339a22": "難陀池，蘇質怛邏波吒羅樹等，皆有岐道，",
    "T01n0024_006:0339a23": "通其往來，遊戲受樂。",
    "T01n0024_006:0339a24": "「諸比丘！羅睺羅阿修羅王，若欲往詣娑羅",
    "T01n0024_006:0339a25": "林苑及難陀那林等，澡浴遊戲，遍觀看時，",
    "T01n0024_006:0339a26": "爾時即念鞞摩質多羅阿修羅王。時，鞞摩質",
    "T01n0024_006:0339a27": "多羅阿修羅王便作是念：『羅睺羅阿修羅",
    "T01n0024_006:0339a28": "王，心念於我，欲俱遊戲。』爾時，鞞摩質多羅阿",
    "T01n0024_006:0339a29": "修羅王作是念已，復自念其諸小阿修羅王，",
    "T01n0024_006:0339b01": "及其諸小阿修羅眾。時，彼諸小阿修羅王，并",
    "T01n0024_006:0339b02": "其諸小阿修羅眾，咸生是心：『鞞摩質多羅阿",
    "T01n0024_006:0339b03": "修羅王，垂念我等，我等當往。』便以種種眾",
    "T01n0024_006:0339b04": "寶瓔珞，莊嚴其身，既莊嚴已，各乘騎乘，共",
    "T01n0024_006:0339b05": "詣鞞摩質多羅阿修羅王所，到已在宮門外",
    "T01n0024_006:0339b06": "齊行而立。爾時，鞞摩質多羅阿修羅王，既見",
    "T01n0024_006:0339b07": "諸小阿修羅王，及小阿修羅眾，皆已集",
    "T01n0024_006:0339b08": "會。即自嚴身，服諸瓔珞，御種種乘，與諸小",
    "T01n0024_006:0339b09": "王及阿修羅眾，左右侍衛前後圍繞，往詣羅",
    "T01n0024_006:0339b10": "睺羅阿修羅王所，到已止住。爾時，羅睺羅阿",
    "T01n0024_006:0339b11": "修羅王，復更起心，念踊躍、奢婆羅二阿修羅",
    "T01n0024_006:0339b12": "王。時，踊躍、奢婆羅二阿修羅王，亦作是念：",
    "T01n0024_006:0339b13": "『羅睺羅阿修羅王，今念我等。』如是知已，即",
    "T01n0024_006:0339b14": "各念其諸小阿修羅王，并其諸小阿修羅眾。",
    "T01n0024_006:0339b15": "如是念時，彼等各知咸亦嚴飾，聚集來詣，",
    "T01n0024_006:0339b16": "踊躍、奢婆羅二大王所。到已亦復嚴身瓔珞，",
    "T01n0024_006:0339b17": "乘騎將從前後圍繞，來向羅睺羅阿修羅王",
    "T01n0024_006:0339b18": "住處，各隨所安，住在一面。「爾時，羅睺羅阿",
    "T01n0024_006:0339b19": "修羅王，見鞞摩質多羅阿修羅王等，並已雲",
    "T01n0024_006:0339b20": "集，即自念其諸小阿修羅王，及其諸小阿修",
    "T01n0024_006:0339b21": "羅眾。其眾知已，亦各嚴飾，服乘而來，至羅",
    "T01n0024_006:0339b22": "睺羅阿修羅王前，儼然住立。時，羅睺羅阿修",
    "T01n0024_006:0339b23": "羅王，見眾集已，便著種種妙寶瓔珞，莊嚴",
    "T01n0024_006:0339b24": "其身，駕種種乘，前後圍繞，與鞞摩質多羅",
    "T01n0024_006:0339b25": "阿修羅王、踊躍阿修羅王、奢婆羅阿修羅",
    "T01n0024_006:0339b26": "王，并諸小王及阿修羅眾，一切雲集，前後",
    "T01n0024_006:0339b27": "導從，往詣娑羅林、奢摩梨林、俱毘陀羅林、",
    "T01n0024_006:0339b28": "難陀那林等，到已少時逡巡而住。「諸比丘！",
    "T01n0024_006:0339b29": "難陀苑中，自然而有三種風輪。何者為三？謂",
    "T01n0024_006:0339c01": "開、淨、吹。是中開者，有風輪來開苑諸門，名之",
    "T01n0024_006:0339c02": "為開；淨者有風輪來掃除其地，令皆清淨，",
    "T01n0024_006:0339c03": "名之為淨；吹者有風輪來吹諸花樹，令花布",
    "T01n0024_006:0339c04": "散，名之為吹。諸比丘！難陀苑中上妙好花，",
    "T01n0024_006:0339c05": "遍散地上，積至于膝，其花香氣，普熏園林，",
    "T01n0024_006:0339c06": "莊嚴具足，種種可樂。",
    "T01n0024_006:0339c07": "「爾時，羅睺羅阿修羅王，及鞞摩質多羅阿修",
    "T01n0024_006:0339c08": "羅王、踊躍阿修羅王、奢婆羅阿修羅王等，",
    "T01n0024_006:0339c09": "并諸小王群眾眷屬、小修羅等，圍繞共入難",
    "T01n0024_006:0339c10": "陀那園。入已澡浴，遊戲受樂，種種觀看，或",
    "T01n0024_006:0339c11": "行、或住、或臥、或坐，隨所欲樂，恣意遊行。諸",
    "T01n0024_006:0339c12": "比丘！羅睺羅阿修羅王，亦有五阿修羅，常",
    "T01n0024_006:0339c13": "隨侍衛，護諸惡事，名字如前。宮上海水，縱",
    "T01n0024_006:0339c14": "廣厚薄，四種風持令不墮墜，並如上說。",
    "T01n0024_006:0339c15": "起世經四天王品第七",
    "T01n0024_006:0339c16": "「諸比丘！須彌山王，東面半腹有山，名曰由",
    "T01n0024_006:0339c17": "乾陀，山頂去地，四萬二千由旬。其山頂上，",
    "T01n0024_006:0339c18": "有提頭賴吒天王城郭住處，城名賢上，縱廣",
    "T01n0024_006:0339c19": "正等六百由旬，七重垣牆、七重欄楯、七重鈴",
    "T01n0024_006:0339c20": "網。復有七重多羅行樹，周匝圍遶雜色可觀，",
    "T01n0024_006:0339c21": "悉以七寶而為莊飾，所謂金銀琉璃、頗梨赤",
    "T01n0024_006:0339c22": "珠、硨璩瑪瑙等之所成就。於四方面，各有諸",
    "T01n0024_006:0339c23": "門，一一諸門，皆有樓櫓却敵臺觀、園苑諸",
    "T01n0024_006:0339c24": "池，有諸花林種種異樹，其樹各有種種葉、",
    "T01n0024_006:0339c25": "種種花、種種果、種種香，其香普熏。有種",
    "T01n0024_006:0339c26": "種鳥，各各和鳴，其音哀雅，甚可愛樂。",
    "T01n0024_006:0339c27": "「諸比丘！須彌山王，南面半腹，下去地際，四",
    "T01n0024_006:0339c28": "萬二千由旬，於由乾陀山頂之上，有毘樓",
    "T01n0024_006:0339c29": "勒迦天王城郭住處，城名善現，縱廣莊嚴，",
    "T01n0024_006:0340a01": "皆如提頭賴吒天王住處所說。乃至種種諸",
    "T01n0024_006:0340a02": "鳥，各各和鳴，其音哀雅，甚可愛樂。",
    "T01n0024_006:0340a03": "「諸比丘！須彌山王西面半腹，下去地際，四",
    "T01n0024_006:0340a04": "萬二千由旬，由乾陀山頂，有毘婁博叉天王",
    "T01n0024_006:0340a05": "城郭住處，城名善觀，縱廣莊嚴，一一皆如",
    "T01n0024_006:0340a06": "提頭賴吒天王住處所說。乃至種種諸鳥，各",
    "T01n0024_006:0340a07": "各和鳴，其音哀雅，甚可愛樂。",
    "T01n0024_006:0340a08": "「諸比丘！須彌山王北面半腹，下去地際，亦",
    "T01n0024_006:0340a09": "四萬二千由旬，由乾陀山頂，有毘沙門天王",
    "T01n0024_006:0340a10": "住止之處，三大城郭。其三者何？一名毘舍羅",
    "T01n0024_006:0340a11": "婆、二名伽婆鉢帝、三名阿荼槃多。咸各縱",
    "T01n0024_006:0340a12": "廣六百由旬，七重垣牆、七重欄楯，略說乃",
    "T01n0024_006:0340a13": "至種種眾鳥，各各和鳴。",
    "T01n0024_006:0340a14": "「諸比丘！唯除月天子宮殿、日天子七大宮殿",
    "T01n0024_006:0340a15": "已，自餘官屬，及四天王天中諸天子宮，其",
    "T01n0024_006:0340a16": "間或有縱廣正等四十由旬，或有三十、或有",
    "T01n0024_006:0340a17": "二十，乃至十二由旬，其最小者，猶尚縱廣",
    "T01n0024_006:0340a18": "六由旬。所居亦各七重垣牆、七重欄楯，略",
    "T01n0024_006:0340a19": "說如前。乃至眾鳥，各各和鳴。",
    "T01n0024_006:0340a20": "「諸比丘！毘舍羅婆、伽婆鉢帝二宮之間，為毘",
    "T01n0024_006:0340a21": "沙門天王出生一池，名那稚尼，縱廣正等",
    "T01n0024_006:0340a22": "四十由旬。其水調和，清涼輕軟，其味甘美，",
    "T01n0024_006:0340a23": "香潔不濁。其池四邊七重塼砌，七重寶板",
    "T01n0024_006:0340a24": "間錯分明。七重欄楯、七重鈴網，亦有七重",
    "T01n0024_006:0340a25": "多羅行樹，周匝圍遶，雜色可觀，乃至硨璩",
    "T01n0024_006:0340a26": "瑪瑙等七寶所成。於四方面，各有階道，亦",
    "T01n0024_006:0340a27": "以七寶之所莊飾。池中多有優鉢羅花、鉢頭",
    "T01n0024_006:0340a28": "摩花、拘牟陀花、奔荼利花等，自然出生，其",
    "T01n0024_006:0340a29": "花火形、火色、火光，乃至水形水色水光。花量",
    "T01n0024_006:0340b01": "大小，皆如車輪。光明所照，至半由旬。香氣",
    "T01n0024_006:0340b02": "所熏，滿一由旬。有諸藕根，大如車軸。割之",
    "T01n0024_006:0340b03": "汁出，色白如乳，食之甘美，味如上蜜。",
    "T01n0024_006:0340b04": "「諸比丘！伽婆鉢帝、阿荼槃多二宮之間，為毘",
    "T01n0024_006:0340b05": "沙門天王立一園苑，其園名曰迦毘延多，",
    "T01n0024_006:0340b06": "縱廣正等四十由旬。七重垣牆、七重欄楯，",
    "T01n0024_006:0340b07": "乃至七重多羅行樹，周匝圍遶，雜色可觀，",
    "T01n0024_006:0340b08": "略說如前，乃至七寶之所成就。",
    "T01n0024_006:0340b09": "「諸比丘！提頭賴吒天王賢上住處，城郭往來，",
    "T01n0024_006:0340b10": "有二岐道；毘樓勒迦天王善現住處，城郭往",
    "T01n0024_006:0340b11": "來，亦二岐道；毘樓博叉天王善觀住處，城郭",
    "T01n0024_006:0340b12": "往來，亦二岐道；毘沙門天王，阿荼般多城",
    "T01n0024_006:0340b13": "郭住處，亦二岐道；毘舍羅婆及伽婆鉢帝",
    "T01n0024_006:0340b14": "城郭住處，亦二岐道；四天王天所有眷屬，",
    "T01n0024_006:0340b15": "諸小天眾宮殿住處，亦各往來有二岐道；那",
    "T01n0024_006:0340b16": "稚尼池，及迦毘延多苑等，亦各往來有二岐",
    "T01n0024_006:0340b17": "道。「諸比丘！毘沙門天王若欲往至迦毘延多",
    "T01n0024_006:0340b18": "苑中，遊戲澡浴者，爾時即念提頭賴吒天",
    "T01n0024_006:0340b19": "王。時，提頭賴吒天王，心亦生念：『毘沙門天",
    "T01n0024_006:0340b20": "王，意念於我。』如是知已，即復自念其界所",
    "T01n0024_006:0340b21": "屬諸小天王及小天眾。是時，東面眷屬諸王，",
    "T01n0024_006:0340b22": "及其天眾，咸作是念：『提頭賴吒天王，心念",
    "T01n0024_006:0340b23": "我等。』如是知已，各各嚴身，著諸瓔珞，乘諸",
    "T01n0024_006:0340b24": "騎乘，詣提頭賴吒大天王所，到已在前一面",
    "T01n0024_006:0340b25": "而住。爾時，提頭賴吒天王，亦自莊飾，服諸",
    "T01n0024_006:0340b26": "瓔珞，嚴駕騎乘，與諸小王天眾眷屬，前後",
    "T01n0024_006:0340b27": "圍遶，相與俱詣毘沙門大天王所，到已在前",
    "T01n0024_006:0340b28": "一面而住。",
    "T01n0024_006:0340b29": "「爾時，毘沙門天王，心復更念毘樓勒迦、毘",
    "T01n0024_006:0340c01": "樓博叉二大天王。時彼二王，亦作是念：『毘",
    "T01n0024_006:0340c02": "沙門王，意念我等。』如是知已，即各自念已",
    "T01n0024_006:0340c03": "所統領諸小天王，并諸天眾。時，彼小王及",
    "T01n0024_006:0340c04": "諸天眾，亦皆作念：『我大天王，心念我等，宜",
    "T01n0024_006:0340c05": "時速往。』如是知已，各以瓔珞，嚴飾其身，俱共",
    "T01n0024_006:0340c06": "往詣毘樓勒迦、毘樓博叉二大王所。時，二",
    "T01n0024_006:0340c07": "天王，知諸小王及餘天眾皆集會已，亦自嚴",
    "T01n0024_006:0340c08": "身，服眾瓔珞，前就騎乘，與眾圍遶，咸共往",
    "T01n0024_006:0340c09": "詣毘沙門大天王所，到已在前隨便停住。",
    "T01n0024_006:0340c10": "「爾時，毘沙門大天王，見二天王及其天眾皆",
    "T01n0024_006:0340c11": "已集會，亦自念其所領小王及諸天眾。爾時，",
    "T01n0024_006:0340c12": "北方諸小天王及其天眾，即作是念：『毘沙",
    "T01n0024_006:0340c13": "門大天王今念我等。』如是知已，各著種種眾",
    "T01n0024_006:0340c14": "寶瓔珞，莊嚴其身，俱共往詣毘沙門大天王",
    "T01n0024_006:0340c15": "前，默然而住。",
    "T01n0024_006:0340c16": "「爾時，毘沙門大天王，即亦自著眾寶瓔珞莊",
    "T01n0024_006:0340c17": "嚴其身，駕種種乘，與提頭賴吒、毘樓勒迦、",
    "T01n0024_006:0340c18": "毗樓博叉等，四大天王，各將所屬諸天王",
    "T01n0024_006:0340c19": "眾，前後圍遶，皆共往詣迦毘延多園苑。到",
    "T01n0024_006:0340c20": "已在苑門前，暫時停住。諸比丘！其迦毘延",
    "T01n0024_006:0340c21": "多苑中，自然而有三種風輪，謂開、淨、吹。開",
    "T01n0024_006:0340c22": "者開彼園門；淨者淨其園地；吹者吹其園",
    "T01n0024_006:0340c23": "樹，令花飄颺。諸比丘！迦毘延多苑中所散",
    "T01n0024_006:0340c24": "眾花，積至于膝，種種香氣，周遍普熏。",
    "T01n0024_006:0340c25": "「爾時，毘沙門大天王、提頭賴吒天王、毘樓",
    "T01n0024_006:0340c26": "勒迦天王、毗樓博叉天王等，與諸小王及",
    "T01n0024_006:0340c27": "眾眷屬圍遶，共入迦毘延多苑中，澡浴",
    "T01n0024_006:0340c28": "遊戲，種種受樂。在彼園中澡浴訖已，或復",
    "T01n0024_006:0340c29": "一月二月三月，遊戲受樂，隨心所欲，恣意",
    "T01n0024_006:0341a01": "遊行。「諸比丘！毘沙門王，有五夜叉，恒常隨",
    "T01n0024_006:0341a02": "逐，侍衛左右，為防護故。何者為五？一名五",
    "T01n0024_006:0341a03": "丈、二名曠野、三名金山、四名長身、五名針",
    "T01n0024_006:0341a04": "毛。諸比丘！毗沙門天王，遊戲去來，常為此",
    "T01n0024_006:0341a05": "等五夜叉神之所守護。",
    "T01n0024_006:0341a06": "起世經三十三天品第八之一",
    "T01n0024_006:0341a07": "「諸比丘！須彌山王頂上，有三十三天宮殿住",
    "T01n0024_006:0341a08": "處，其處縱廣八萬由旬，七重城壁、七重欄",
    "T01n0024_006:0341a09": "楯、七重鈴網。外有七重多羅行樹，周匝圍",
    "T01n0024_006:0341a10": "遶，雜色可觀，七寶所成，所謂金銀琉璃、頗",
    "T01n0024_006:0341a11": "梨赤珠、硨璩瑪瑙等。其城舉高四百由旬，厚",
    "T01n0024_006:0341a12": "五十由旬，城壁四面相去，各各五百由旬。",
    "T01n0024_006:0341a13": "於其中間，乃開一門，一一城門，悉皆舉高三",
    "T01n0024_006:0341a14": "十由旬，闊十由旬。其門兩邊，並有樓櫓却",
    "T01n0024_006:0341a15": "敵臺閣、軒檻輦輿。又有諸池花林果樹，其",
    "T01n0024_006:0341a16": "樹各各有種種葉、種種花、種種果、種種香，",
    "T01n0024_006:0341a17": "其香普熏。有種種鳥，各各和鳴，其音調雅，",
    "T01n0024_006:0341a18": "甚可愛樂。又彼諸門，一一門處，各有五百夜",
    "T01n0024_006:0341a19": "叉，為三十三天晝夜守護。「諸比丘！於彼城",
    "T01n0024_006:0341a20": "內，為三十三天王更立一城，名曰善見，其",
    "T01n0024_006:0341a21": "城縱廣六萬由旬，七重城壁、七重欄楯、七重",
    "T01n0024_006:0341a22": "鈴網。外有七重多羅行樹，周匝圍繞，雜色",
    "T01n0024_006:0341a23": "可觀，亦以七寶之所成就，所謂金銀乃至瑪",
    "T01n0024_006:0341a24": "瑙。其城亦高四百由旬，厚五十由旬，城之",
    "T01n0024_006:0341a25": "四面，亦各相去五百由旬。於其中間，便開",
    "T01n0024_006:0341a26": "一門，諸門亦高三十由旬，闊十由旬，一一",
    "T01n0024_006:0341a27": "諸門亦有樓櫓却敵臺閣、水池花林種種奇",
    "T01n0024_006:0341a28": "樹。其樹各有種種葉、種種花、種種果、種種",
    "T01n0024_006:0341a29": "香，其香普熏。種種眾鳥，各各和鳴。如是",
    "T01n0024_006:0341b01": "諸門，門門皆有五百夜叉，為三十三天晝夜",
    "T01n0024_006:0341b02": "守護。",
    "T01n0024_006:0341b03": "「諸比丘！三十三天善見城側，為伊羅鉢那大",
    "T01n0024_006:0341b04": "龍象王，立一宮殿，其宮縱廣六百由旬，七",
    "T01n0024_006:0341b05": "重牆壁，七重欄楯，略說乃至種種眾鳥，各",
    "T01n0024_006:0341b06": "各和鳴。",
    "T01n0024_006:0341b07": "「諸比丘！善見城內，有三十三天聚會之處，",
    "T01n0024_006:0341b08": "名善法堂，其處縱廣五百由旬，七重欄楯、",
    "T01n0024_006:0341b09": "七重鈴網。外有七重多羅行樹，周匝圍遶，雜",
    "T01n0024_006:0341b10": "色可觀，乃至瑪瑙等七寶所成。於四方面，",
    "T01n0024_006:0341b11": "各有諸門，一一諸門，皆有樓櫓却敵臺觀，",
    "T01n0024_006:0341b12": "種種雜色，七寶所成。其地純是青琉璃寶，",
    "T01n0024_006:0341b13": "柔軟細滑，觸之猶若迦旃隣提衣。當其中",
    "T01n0024_006:0341b14": "央有一寶柱，高二十由旬。於寶柱下，為天",
    "T01n0024_006:0341b15": "帝釋別置一座，高一由旬，方半由旬，雜色",
    "T01n0024_006:0341b16": "可觀，乃至硨璩等七寶成就，柔軟細滑，觸",
    "T01n0024_006:0341b17": "之如前。其座兩邊，各有十六小天王座，夾侍",
    "T01n0024_006:0341b18": "左右，七寶所成，雜色可觀，柔軟細滑，觸之",
    "T01n0024_006:0341b19": "如前。諸比丘！此善法堂，諸天集處，有帝釋",
    "T01n0024_006:0341b20": "宮，其宮縱廣一千由旬，七重垣牆，乃至眾",
    "T01n0024_006:0341b21": "鳥，各各和鳴。「諸比丘！此善法堂諸天集處，",
    "T01n0024_006:0341b22": "東西南北，四面皆有諸小天王宮殿住處。其",
    "T01n0024_006:0341b23": "宮或廣九百由旬，或復縱廣八百由旬，或復",
    "T01n0024_006:0341b24": "七百、六百、五百、四百、三百、二百由旬，其最小",
    "T01n0024_006:0341b25": "者，猶尚縱廣一百由旬。七重垣牆，乃至眾",
    "T01n0024_006:0341b26": "鳥，各各和鳴。又善法堂諸天會處，東西南",
    "T01n0024_006:0341b27": "北，各有三十三天諸小天眾宮殿住處，其宮",
    "T01n0024_006:0341b28": "或廣九十由旬，或復縱廣八十由旬，或復七",
    "T01n0024_006:0341b29": "十、六十、五十、四十、三十、二十由旬，其最小者，",
    "T01n0024_006:0341c01": "猶尚縱廣十二由旬。七重垣牆，乃至眾鳥，",
    "T01n0024_006:0341c02": "各各和鳴。",
    "T01n0024_006:0341c03": "「諸比丘！此善法堂諸天會處，東面有三十三",
    "T01n0024_006:0341c04": "天王苑，名波婁沙，縱廣正等一千由旬，略",
    "T01n0024_006:0341c05": "說乃至七重垣牆，皆瑪瑙等七寶所成。於",
    "T01n0024_006:0341c06": "四方面各有諸門，一一諸門各有樓櫓，雜色",
    "T01n0024_006:0341c07": "可觀，乃至瑪瑙七寶所成。諸比丘！波婁沙",
    "T01n0024_006:0341c08": "苑中，有二大石，一名賢、二名善賢，皆天瑪",
    "T01n0024_006:0341c09": "瑙之所成就，並各縱廣五十由旬，柔軟細滑，",
    "T01n0024_006:0341c10": "觸之猶如迦旃隣提衣。",
    "T01n0024_006:0341c11": "「諸比丘！此善法堂諸天集處，南面亦有三十",
    "T01n0024_006:0341c12": "三天王苑，名雜色車，其苑縱廣亦千由旬，七",
    "T01n0024_006:0341c13": "重垣牆，乃至瑪瑙之所成就。於四方面各有",
    "T01n0024_006:0341c14": "諸門，一一諸門皆有樓櫓，雜色可觀，乃至瑪",
    "T01n0024_006:0341c15": "瑙等七寶所成。於彼苑中，亦有二石，一名",
    "T01n0024_006:0341c16": "雜色、二名善雜色，天青琉璃之所成就，並",
    "T01n0024_006:0341c17": "各縱廣五十由旬，柔軟細滑，觸之猶如迦旃",
    "T01n0024_006:0341c18": "隣提衣。「諸比丘！此善法堂諸天集處，西面",
    "T01n0024_006:0341c19": "復有三十三天王苑，名曰雜亂，其苑縱廣亦",
    "T01n0024_006:0341c20": "千由旬，七重垣牆，乃至七寶之所成就。四",
    "T01n0024_006:0341c21": "方諸門，皆有樓櫓却敵臺閣，並七寶成。此",
    "T01n0024_006:0341c22": "雜亂苑中，亦有二石，一名善現、二名小善",
    "T01n0024_006:0341c23": "現，皆天頗梨之所成就，亦各縱廣五十由旬，",
    "T01n0024_006:0341c24": "柔軟細滑，觸之猶如迦旃隣提衣。",
    "T01n0024_006:0341c25": "「諸比丘！此善法堂諸天集處，北面復有三十",
    "T01n0024_006:0341c26": "三天王苑，名曰歡喜，其苑縱廣亦千由旬，",
    "T01n0024_006:0341c27": "七重垣牆，乃至瑪瑙等七寶所成。四方諸門",
    "T01n0024_006:0341c28": "各有樓櫓却敵臺閣，亦為七寶之所莊嚴。",
    "T01n0024_006:0341c29": "「諸比丘！歡喜園中，亦有二石，一名歡喜、二",
    "T01n0024_006:0342a01": "名善歡喜，天銀所成，亦各縱廣五十由旬，",
    "T01n0024_006:0342a02": "柔軟潤澤，觸之如觸迦旃隣提衣。",
    "T01n0024_006:0342a03": "「諸比丘！於波婁沙及雜色車二園之間，為三",
    "T01n0024_006:0342a04": "十三天王故，有一大池，名曰歡喜，縱廣正",
    "T01n0024_006:0342a05": "等五百由旬。其水涼冷，輕軟甘美，清潔不",
    "T01n0024_006:0342a06": "濁。以七寶塼，四面砌累，七重寶板，莊嚴間",
    "T01n0024_006:0342a07": "錯。七重欄楯，乃至七重多羅行樹，周匝圍遶，",
    "T01n0024_006:0342a08": "雜色可觀。於池四方，各有階道，並是七寶",
    "T01n0024_006:0342a09": "之所莊挍。中有諸花，所謂優鉢羅花、鉢頭",
    "T01n0024_006:0342a10": "摩花、拘牟陀花、奔荼利花，其花火形、火色、",
    "T01n0024_006:0342a11": "火光，乃至水形、水色、水光。縱廣大小，皆如",
    "T01n0024_006:0342a12": "車輪。光明所照，至一由旬。風吹香氣，熏一",
    "T01n0024_006:0342a13": "由旬。有諸藕根，大如車軸，割之汁流，色白",
    "T01n0024_006:0342a14": "如乳，其味甘美，如最上蜜。「諸比丘！雜亂、歡",
    "T01n0024_006:0342a15": "喜二園之間，為三十三天王故，有一大樹，",
    "T01n0024_006:0342a16": "名波利夜怛邏俱毗陀羅，其樹本下，周七由",
    "T01n0024_006:0342a17": "旬，略說乃至枝葉遍覆牆院，縱廣五百由",
    "T01n0024_006:0342a18": "旬，七重垣牆，乃至眾鳥，各各和鳴。",
    "T01n0024_006:0342a19": "「諸比丘！此波利夜怛邏俱毗陀羅樹下有一",
    "T01n0024_006:0342a20": "石，名般荼甘婆羅，天金所成。其石縱廣五",
    "T01n0024_006:0342a21": "十由旬，柔軟潤澤，觸之如觸迦旃隣提衣。",
    "T01n0024_006:0342a22": "「諸比丘！以何因緣此善法堂諸天會處，名為",
    "T01n0024_006:0342a23": "善法？諸比丘！其善法堂諸天會處，三十三",
    "T01n0024_006:0342a24": "天王集會坐時，於中唯論微妙細密善語",
    "T01n0024_006:0342a25": "深義，審諦思惟，稱量觀察，皆是世間諸勝",
    "T01n0024_006:0342a26": "要法，真實正理。是以諸天，稱此會處，為善",
    "T01n0024_006:0342a27": "法堂。又何因緣，名波婁沙迦苑(波婁沙迦隋言麁澁)？諸",
    "T01n0024_006:0342a28": "比丘！麤澁園中，三十三天王入已，坐於賢及",
    "T01n0024_006:0342a29": "善賢二石之上，唯論世間麤澁不善戲謔",
    "T01n0024_006:0342b01": "之語，是故稱為波婁沙迦。又何因緣，名雜",
    "T01n0024_006:0342b02": "色車苑？諸比丘！雜色車園，三十三天王入",
    "T01n0024_006:0342b03": "已，坐於雜色善雜色二石之上，唯論世間種",
    "T01n0024_006:0342b04": "種雜類色相語言。是故稱為雜色車苑；又何",
    "T01n0024_006:0342b05": "因緣，名雜亂苑？諸比丘！此雜亂園，三十三",
    "T01n0024_006:0342b06": "天王，常以月八日十四日十五日於其宮內",
    "T01n0024_006:0342b07": "一切婇女，入此園中，令與三十三天眾合",
    "T01n0024_006:0342b08": "雜嬉戱，不生障隔，恣其歡娛，受天五欲具足",
    "T01n0024_006:0342b09": "功德，遊行受樂。是故諸天共稱此園，為雜亂",
    "T01n0024_006:0342b10": "苑。",
    "T01n0024_006:0342b11": "起世經卷第六"
}