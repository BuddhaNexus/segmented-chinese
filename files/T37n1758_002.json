{
    "T37n1758_002:0337b26": "阿彌陀經通贊疏卷中",
    "T37n1758_002:0337b28": "大慈恩寺沙門窺基撰",
    "T37n1758_002:0337b29": "[0337b29] 經云：「爾時，佛告長老舍利弗：『從是西方過十萬",
    "T37n1758_002:0337c01": "億佛土，有世界名曰極樂』」。[0337c01] 贊曰：第二正宗分",
    "T37n1758_002:0337c02": "也。大文分六：第一、標淨土之宗果，經「爾時佛",
    "T37n1758_002:0337c03": "告長老舍利弗，乃至得與如是諸上善人俱會",
    "T37n1758_002:0337c04": "一處」；第二、明極樂之因殊，經「舍利弗！不可以",
    "T37n1758_002:0337c05": "少善根，乃至若有眾生聞是說者，應當發願生",
    "T37n1758_002:0337c06": "彼國土」；第三、諸佛證明，經「舍利弗如我今者",
    "T37n1758_002:0337c07": "讚歎阿彌陀佛，乃至舍利弗汝等皆當信受我",
    "T37n1758_002:0337c08": "語及諸佛所說」；第四、三生發願，經「舍利弗！若",
    "T37n1758_002:0337c09": "有人已發願今發願當乃至若有信者，應當發",
    "T37n1758_002:0337c10": "願生彼國土」；第五、彼尊讚歎咸曰希奇，經",
    "T37n1758_002:0337c11": "「舍利弗！如我今者稱讚諸佛乃至一切世間難",
    "T37n1758_002:0337c12": "信之法」；第六、我佛敘陳獨稱難事，經「舍利弗！",
    "T37n1758_002:0337c13": "當知我於」乃至經終五行來是。[0337c13] 初文分二：初",
    "T37n1758_002:0337c14": "略明淨土、二廣明淨土。初文有七：一、指方所；",
    "T37n1758_002:0337c15": "二、明數量；三、顯國名；四、明化主；五、辨說法；六、",
    "T37n1758_002:0337c16": "徵國名號；七、結成極樂。此初三也。佛告，告語",
    "T37n1758_002:0337c17": "也。從是西方，從，是指方所，此土遠指西方。過",
    "T37n1758_002:0337c18": "十萬億佛，明數量也。有世界名曰極樂，顯國",
    "T37n1758_002:0337c19": "名也。極樂國土正是經宗。告鶖子以令知，誘",
    "T37n1758_002:0337c20": "含生而忻慕，不能廣敘，聊述七門：第一、釋名；",
    "T37n1758_002:0337c21": "第二、出體；第三、辨假實；第四、漏無漏料揀；第",
    "T37n1758_002:0337c22": "五、五位分別；第六、三科收攝；第七、釋其妨難。",
    "T37n1758_002:0337c23": "[0337c23] 且釋名者，世者可破壞義，界者境分劑也，即",
    "T37n1758_002:0337c24": "所居土。名曰極樂者。樂即能居者，第六識相",
    "T37n1758_002:0337c25": "應樂受也。世即界，持業釋也。極者至極樂受，",
    "T37n1758_002:0337c26": "世界者即是無情，相違釋也。出體者，極樂者，",
    "T37n1758_002:0337c27": "即至極樂受也。世者，即有情無情法上不堅",
    "T37n1758_002:0337c28": "可破壞而立世名，即色心上假立。界者，四塵",
    "T37n1758_002:0337c29": "五塵為體，雖聖境無坌惡義，是塵之類故亦",
    "T37n1758_002:0338a01": "呼為塵。細四相遷亦名世界。辨假實者，若是",
    "T37n1758_002:0338a02": "化淨土而但是假，是定果色去者，有情未除",
    "T37n1758_002:0338a03": "穢種，未能變得淨土，但是變心如三變土田",
    "T37n1758_002:0338a04": "等，不乖唯識。漏無漏料揀者，若是佛本質淨",
    "T37n1758_002:0338a05": "土唯無漏攝，若往生有情及菩薩所變淨土",
    "T37n1758_002:0338a06": "唯是有漏，謂第八識果轉非因故。五位分別",
    "T37n1758_002:0338a07": "者，極樂者心所收，世界者即色法攝。三科收",
    "T37n1758_002:0338a08": "攝者，極樂者即行蘊收，世界者即色蘊攝，十",
    "T37n1758_002:0338a09": "二處中極樂法處收，世界即色處攝，十八界",
    "T37n1758_002:0338a10": "中法界及六境中攝。釋妨難者，問：十方佛國",
    "T37n1758_002:0338a11": "快樂皆同，何故偏指西方勸人生彼？答：良為",
    "T37n1758_002:0338a12": "凡夫業重處處生貪，若不偏指一方即不繫",
    "T37n1758_002:0338a13": "心專注。所以《法華經》云：眾生處處著，引之令",
    "T37n1758_002:0338a14": "得出。又西方淨土主勝願強，偏勸往生疾成",
    "T37n1758_002:0338a15": "聖果，所以偏指也。",
    "T37n1758_002:0338a16": "[0338a16] 經云：「其土有佛號阿彌陀，今現在說法」。[0338a16] 贊曰：",
    "T37n1758_002:0338a17": "此第四明化主、第五辨說法也。阿彌陀上已",
    "T37n1758_002:0338a18": "解，自下經亦有自說處。現在者揀於過未，說",
    "T37n1758_002:0338a19": "者演說，法者執持名號之法，即是教法也。阿",
    "T37n1758_002:0338a20": "彌陀佛長為眾生演說妙法轉令精進，故慈",
    "T37n1758_002:0338a21": "悲廣大利物弘深，現初地之報身、化無邊之",
    "T37n1758_002:0338a22": "根器，故云今現在說法。[0338a22] 問：「何故不告菩薩只",
    "T37n1758_002:0338a23": "告聲聞？」[0338a23] 答：「菩薩已無穢種，居淨國而皆同；聲",
    "T37n1758_002:0338a24": "聞分別未除穢方之各異，令生忻慕，只告聲",
    "T37n1758_002:0338a25": "聞。」[0338a25] 問：「聲聞數廣，頓悟者頗多，何故不告餘人",
    "T37n1758_002:0338a26": "獨告鶖子？」[0338a26] 答：「只如任家長子、國付賢臣，鶖子",
    "T37n1758_002:0338a27": "智辨不群，偏告一，何爽理乎！」",
    "T37n1758_002:0338a28": "[0338a28] 經云：「舍利弗！彼土何故名為極樂」。[0338a28] 贊曰：第",
    "T37n1758_002:0338a29": "六徵國名號。故者所以義，前標極樂之名，未",
    "T37n1758_002:0338b01": "彰極樂之相，不&#x89A9;勝妙難為發心，將欲顯示",
    "T37n1758_002:0338b02": "淨方，故乃自徵國號也。",
    "T37n1758_002:0338b03": "[0338b03] 經云：「其國眾生無有眾苦，但受諸樂，故名極樂」。",
    "T37n1758_002:0338b04": "[0338b04] 贊曰：第七結成極樂之名。其國眾生者，眾",
    "T37n1758_002:0338b05": "生具十種名，眾生即十名中之一名也。蓮華",
    "T37n1758_002:0338b06": "化生無其生苦，四序不能遷故無老苦，非分",
    "T37n1758_002:0338b07": "段無病苦，壽命無盡無死苦，無父母親&#x758E;故",
    "T37n1758_002:0338b08": "無怨憎會苦，所欲如意無求不得苦，顏貌端",
    "T37n1758_002:0338b09": "嚴無諸根缺陋之苦，又四時一等故無寒暑等",
    "T37n1758_002:0338b10": "苦，故云其國眾生無有眾苦，謂處絕三途、人",
    "T37n1758_002:0338b11": "無眾苦。只如娑婆世界，有漏形軀四蛇迴身",
    "T37n1758_002:0338b12": "三龍害命，乖張病惱報盡死侵，有愛必離無",
    "T37n1758_002:0338b13": "怨不會，&#x7AEA;迷至理橫受陰纏。今茲眾人永無",
    "T37n1758_002:0338b14": "此也，且積修白業生處紅蓮，相好常身蠲除",
    "T37n1758_002:0338b15": "四相，已情絕慮誰為愛憎，隨念即來無求不",
    "T37n1758_002:0338b16": "得，五香佛體眾德嚴身，故云無有眾苦也。但",
    "T37n1758_002:0338b17": "受諸樂者，纔歸淨土聖眾隨迎，蓮華倏開&#x89A9;",
    "T37n1758_002:0338b18": "金容之相好，徵風暫扇聽寶樹而搖聲，加以",
    "T37n1758_002:0338b19": "飄渺仙雲近浮神足，輕盈衣&#x88D3;遠供祥華，晨",
    "T37n1758_002:0338b20": "謁慈顏得法印而旋國，暮遊金殿聽寶偈而經",
    "T37n1758_002:0338b21": "行，然大慈願廣利鈍普霑，且舊蓮欲發為遣",
    "T37n1758_002:0338b22": "殘殃，新學化生行成不退，豈唯近已&#x9E81;苦，抑",
    "T37n1758_002:0338b23": "亦妙果非遠者哉！故云但受諸樂，故名極樂。",
    "T37n1758_002:0338b24": "[0338b24] 問：「彼土屬三界否？」答：「無欲故非欲界，地居故",
    "T37n1758_002:0338b25": "非色界，有形相故非無色界，內無穢種外感",
    "T37n1758_002:0338b26": "淨方，迴出四流水超三界，故非界繫也。」",
    "T37n1758_002:0338b27": "[0338b27] 經云：「又，舍利弗！極樂國土，七重欄楯、七重羅網、",
    "T37n1758_002:0338b28": "七重行樹，皆是四寶周匝圍繞」。[0338b28] 贊曰：第二廣",
    "T37n1758_002:0338b29": "明淨土。文分為二：初明國土莊嚴、二辨佛身",
    "T37n1758_002:0338c01": "功德。初文分八：第一、樹飾四珍；第二、池嚴眾",
    "T37n1758_002:0338c02": "寶；第三、空盈天樂；第四、地布黃金；第五、華雨",
    "T37n1758_002:0338c03": "長天；第六、人遊諸國；第七、鳥吟妙法；第八、風",
    "T37n1758_002:0338c04": "吹樂音。[0338c04] 初文分二：初正辨莊嚴、二結成極樂。",
    "T37n1758_002:0338c05": "此即初也。又者，復也重也。謂前來已告舍利",
    "T37n1758_002:0338c06": "弗，彼國無有眾苦，名曰極樂。此欲廣明淨土",
    "T37n1758_002:0338c07": "境物殊常，又告鶖子，故云：「又，舍利弗！」極樂國",
    "T37n1758_002:0338c08": "土七重欄楯者，寶樹周圍有七重欄楯也。橫",
    "T37n1758_002:0338c09": "曰欄，&#x7AEA;曰楯，欄檻也。莊嚴眾寶圍繞華叢，何",
    "T37n1758_002:0338c10": "獨偏舉樹嚴？彼土處處皆有也。七重羅網者，",
    "T37n1758_002:0338c11": "嚴顯國土羅覆樹林，金縷結成眾寶飾。《觀經》",
    "T37n1758_002:0338c12": "云：一一樹上有七重網，皆是真珠，一一網間",
    "T37n1758_002:0338c13": "有五百億妙華宮殿，如梵王宮。諸天童子自",
    "T37n1758_002:0338c14": "然在中，以摩尼寶而為瓔珞，其光照曜一百",
    "T37n1758_002:0338c15": "由旬。亦准於前處處皆有，故《瑞相經》云：無量",
    "T37n1758_002:0338c16": "寶網皆以金縷真珠百千雜寶奇妙珍異莊嚴",
    "T37n1758_002:0338c17": "校飾，周匝四面垂以寶鈴，光色晃曜盡極嚴",
    "T37n1758_002:0338c18": "麗，祥風微起吹眾網羅，聲演法音振聞一[囗@(夕/方)]，",
    "T37n1758_002:0338c19": "耳聽心悅更增快樂也。七重行樹者，七重寶",
    "T37n1758_002:0338c20": "樹行列[囗@(夕/方)]中，長開異華更無凋變，靈禽棲上",
    "T37n1758_002:0338c21": "眾聖遊從也，故云七重行樹。皆是四寶者，皆",
    "T37n1758_002:0338c22": "由咸也，咸是四寶也。四寶者，或是金銀珊瑚",
    "T37n1758_002:0338c23": "琥珀也。《瑞相經》云：其國有七寶諸樹周滿世",
    "T37n1758_002:0338c24": "界，謂有二寶乃至眾寶所共合成，如金樹則",
    "T37n1758_002:0338c25": "以銀為枝葉華&#x83D3;，銀樹以金為枝葉華&#x83D3;，乃",
    "T37n1758_002:0338c26": "至有紫金為本，白銀為莖、琉璃為枝、水精為條、",
    "T37n1758_002:0338c27": "珊瑚為葉、瑪瑙為華、車璩為實。白銀為本等",
    "T37n1758_002:0338c28": "一一例此，行行相對枝枝相映，葉葉相顯榮",
    "T37n1758_002:0338c29": "色光曜，不可勝視，清風時時發出五音聲，微",
    "T37n1758_002:0339a01": "妙宮商自然相振。又《觀經》云：一一樹高八千",
    "T37n1758_002:0339a02": "由旬，一一樹葉縱廣二十五由旬，而作異色。",
    "T37n1758_002:0339a03": "一一華葉之中，皆有七寶光也。四寶皆是者，",
    "T37n1758_002:0339a04": "即據此經。欄楯、羅網、行樹此之三種，咸是四",
    "T37n1758_002:0339a05": "寶所成也。四寶者，金、銀、&#x7460;璃、頗胝迦也。通貫",
    "T37n1758_002:0339a06": "上文，故云皆是四寶也。周匝者，古申多解：一",
    "T37n1758_002:0339a07": "云、欄楯圍繞寶樹故云圍繞；二云、欄楯羅網",
    "T37n1758_002:0339a08": "行樹圍繞國土處處莊嚴故。[0339a08] 問：「欄楯羅網行",
    "T37n1758_002:0339a09": "樹，何故各有七重，更無增減？」[0339a09] 答：「表生歸彼國",
    "T37n1758_002:0339a10": "得七覺支故，身口七支無諸過故，有七聖財。」",
    "T37n1758_002:0339a11": "[0339a11] 經云：「是故彼國名曰極樂」。[0339a11] 贊曰：第二結成",
    "T37n1758_002:0339a12": "極樂。",
    "T37n1758_002:0339a13": "[0339a13] 經云：「又，舍利弗！極樂國土有七寶池」。[0339a13] 贊曰：第",
    "T37n1758_002:0339a14": "二池嚴眾寶。文分為七：第一、七寶池深；第二、",
    "T37n1758_002:0339a15": "八德水滿；第三、金砂作地；第四、玉砌成階；第",
    "T37n1758_002:0339a16": "五、朱閣凌空；第六、寶蓮覆水；第七、結成極樂。",
    "T37n1758_002:0339a17": "此即初也。又者，如前解。七寶者：一金，金有五",
    "T37n1758_002:0339a18": "種，黃者為上，久埋不失，百鍊不輕，從草不",
    "T37n1758_002:0339a19": "違，生於土左右，所以金字象金在土中形。二、",
    "T37n1758_002:0339a20": "銀，易知。三、&#x7460;璃者，梵云吠&#x7460;璃，有五種色，略",
    "T37n1758_002:0339a21": "云&#x7460;璃。四者、玻[王*梨]者，《智度論》云：出山石窟中，",
    "T37n1758_002:0339a22": "過千年&#x6C37;化為玻[王*梨]。淨國無其寒暑，土地無",
    "T37n1758_002:0339a23": "&#x6C37;，何物化焉？但是石類，非實石也，謂淨土故",
    "T37n1758_002:0339a24": "亦云胝迦。五、車璩者，梵云牟娑洛揭拉婆，青",
    "T37n1758_002:0339a25": "白間色也。六、赤真珠者，珠體赤也。七、瑪瑙者，",
    "T37n1758_002:0339a26": "梵云遏濕摩揭婆，此云杵藏，下辨七寶亦依",
    "T37n1758_002:0339a27": "此處。池者，池沼。嚴寶瓔珞砌墁池潭，異種光曜",
    "T37n1758_002:0339a28": "自然嚴顯。《瑞應經》云：其池縱廣深淺或十由",
    "T37n1758_002:0339a29": "旬乃至百千由旬，其池岸上有栴檀樹，華葉",
    "T37n1758_002:0339b01": "垂布香氣馥薰也。",
    "T37n1758_002:0339b02": "[0339b02] 經云：「八功德水充滿其中」。[0339b02] 贊曰：第二八德",
    "T37n1758_002:0339b03": "水滿也。八功德水充滿於池，淨土福勝水異",
    "T37n1758_002:0339b04": "凡間，含八德之殊功、益五常之妙體。八德者：",
    "T37n1758_002:0339b05": "一、澄淨；二、清冷；三、甘美；四、輕軟；五、潤澤；六、",
    "T37n1758_002:0339b06": "安和；七、飲時除飢渴；八、飲已長養諸根。《清",
    "T37n1758_002:0339b07": "淨覺經》云：其池中水淺深隨念、上下逐心。《觀",
    "T37n1758_002:0339b08": "經》云：水隨蓮華枝葉上下，水流之音或聞三",
    "T37n1758_002:0339b09": "寶、空無我等、諸波羅蜜之聲也。",
    "T37n1758_002:0339b10": "[0339b10] 經曰：「池底純以金沙布地」。[0339b10] 贊曰：第三金砂",
    "T37n1758_002:0339b11": "作地也。綠水金沙重重顯映。《無量壽經》云：更",
    "T37n1758_002:0339b12": "迓相映，金池白銀砂等。",
    "T37n1758_002:0339b13": "[0339b13] 經曰：「四邊階道，金、銀、&#x7460;璃、玻[王*梨]合成」。[0339b13] 贊曰：第",
    "T37n1758_002:0339b14": "四玉砌成階。邊者周圍四圻邊也，階即砌，道",
    "T37n1758_002:0339b15": "者路也，上&#x5826;之道也。金、銀、&#x7460;璃、玻[王*梨]已如上",
    "T37n1758_002:0339b16": "解。合成者，四寶共合成故。",
    "T37n1758_002:0339b17": "[0339b17] 經云：「上有樓閣，亦以金、銀、&#x7460;璃、玻[王*梨]、[王*車]&#x7496;、赤珠、",
    "T37n1758_002:0339b18": "瑪瑙而嚴飾之」。[0339b18] 贊曰：第五朱閣凌空也。上有",
    "T37n1758_002:0339b19": "樓閣者，七寶池上&#x9B2A;空起樓閣也。亦以者，七",
    "T37n1758_002:0339b20": "寶池上樓閣凌空還用寶成，故云亦也。金、銀、&#x7460;",
    "T37n1758_002:0339b21": "璃、玻[王*梨]、[王*車]&#x7496;、赤珠、瑪瑙，七寶如前解也。嚴飾之",
    "T37n1758_002:0339b22": "者，莊嚴麗華飾也。《無量壽論》云：為地莊嚴也。",
    "T37n1758_002:0339b23": "《觀經》云：處處皆有眾寶樓閣莊嚴池上也。時",
    "T37n1758_002:0339b24": "時遊賞、往往登攀，眺望淨土，適悅情思也。",
    "T37n1758_002:0339b25": "[0339b25] 經曰：「池中蓮華大如車輪」。[0339b25] 贊曰：第六寶蓮",
    "T37n1758_002:0339b26": "覆水也。此文分四：一、顯華名；二、辨形量；三、釋",
    "T37n1758_002:0339b27": "顏色；四、明香潔。此初二文也。蓮者，芙渠之實，",
    "T37n1758_002:0339b28": "華美曰華，大而復圓狀若車輪。《觀經》及《平等",
    "T37n1758_002:0339b29": "覺經》云：大者或二十里乃至六百萬里。然今",
    "T37n1758_002:0339c01": "大小亦無定准，此中約小者說也。",
    "T37n1758_002:0339c02": "[0339c02] 經云：「青色青光、黃色黃光、赤色赤光、白色白光，",
    "T37n1758_002:0339c03": "微妙香潔」。[0339c03] 贊曰：此後二文，第三顏色、四香",
    "T37n1758_002:0339c04": "潔。四色各有異光也。光即光彩各異。微妙者，",
    "T37n1758_002:0339c05": "深細殊常。香者香氣，潔者體無塵垢，故云微",
    "T37n1758_002:0339c06": "妙香潔。《清淨經》云：一一華葉皆作異寶色。何",
    "T37n1758_002:0339c07": "獨青色光等也？經據純色者說。[0339c07] 問：「何故只有",
    "T37n1758_002:0339c08": "四色？」[0339c08] 答：「表四色是實而無假者，表生居淨土，",
    "T37n1758_002:0339c09": "心無諂曲、語不虛詞，證四涅槃、得四智故。」",
    "T37n1758_002:0339c10": "[0339c10] 經曰：「舍利弗！極樂國土成就如是功德莊嚴」。",
    "T37n1758_002:0339c11": "[0339c11] 贊曰：第七結成極樂，可知。",
    "T37n1758_002:0339c12": "[0339c12] 經云：「又，舍利弗！彼佛國土常作天樂」。[0339c12] 贊曰：第",
    "T37n1758_002:0339c13": "三空盈天樂。空中奏樂聲演法音，彼國人聞",
    "T37n1758_002:0339c14": "咸生善念。《觀經》云：無量樂器懸處虛空，不鼓",
    "T37n1758_002:0339c15": "自鳴，或林或幢皆懸樂器，悉自和鳴，隨眾生",
    "T37n1758_002:0339c16": "意皆奏法音，人天聞者俱發道意，或&#x8B0C;六度，",
    "T37n1758_002:0339c17": "或讚三乘。",
    "T37n1758_002:0339c18": "[0339c18] 經云：「黃金為地」。[0339c18] 贊曰：第四地布黃金。心無",
    "T37n1758_002:0339c19": "穢種，地感黃金，柔軟自然高低隨步。《觀經》云：",
    "T37n1758_002:0339c20": "其地由如日宮懸處虛空，其地柔軟，下足即",
    "T37n1758_002:0339c21": "凹、舉足便起。又彼國無須彌山及諸山等，《瑞",
    "T37n1758_002:0339c22": "相經》亦說：其佛國土，自然七寶合成其地，不",
    "T37n1758_002:0339c23": "可限量殊特妙好，逾諸十方一切世界。此唯",
    "T37n1758_002:0339c24": "金者，亦文略也。又眾寶妙衣遍有其地，一切",
    "T37n1758_002:0339c25": "人天踐之而行，種種莊嚴以顯殊特也。",
    "T37n1758_002:0339c26": "[0339c26] 經云：「晝夜六時而雨曼陀羅華」。[0339c26] 贊曰：第五華",
    "T37n1758_002:0339c27": "雨長天也。晝夜六時者，晝夜各有六時，共十",
    "T37n1758_002:0339c28": "二時也。[0339c28] 問：「西方淨土境勝地殊，人絕無明、國",
    "T37n1758_002:0339c29": "無昏曉，何言晝夜？」[0339c29] 答：「華開金浦化生為天曙",
    "T37n1758_002:0340a01": "之情，鳥宿瓊林菩薩作時昏之相，不同此界",
    "T37n1758_002:0340a02": "昏昧各殊。」[0340a02] 而者助句也。雨者，從空飄落謂之",
    "T37n1758_002:0340a03": "雨也。曼陀羅華者是梵語，此云適意華也。光",
    "T37n1758_002:0340a04": "潔異香，聞者見者身心適悅長道情故。風飄",
    "T37n1758_002:0340a05": "萎者，地裂受之，更雨新華莊嚴金地故。《法華",
    "T37n1758_002:0340a06": "經》云：香風吹萎華，更雨新好者。華有四德：一、",
    "T37n1758_002:0340a07": "嚴淨國土，表生彼國善法飾身故；二、敷榮見",
    "T37n1758_002:0340a08": "臺，表勝二乘真實法故；三、先華後果，表生彼",
    "T37n1758_002:0340a09": "國先因後果故；四、香氣遠騰聞者歡悅，表生",
    "T37n1758_002:0340a10": "歸彼者德業馨香名振十方故，故雨華也。[0340a10] 問：",
    "T37n1758_002:0340a11": "「淨土雨白華者表於何事？」[0340a11] 答：「表生淨土唯白",
    "T37n1758_002:0340a12": "業故。」[0340a12] 有云赤圓華者，不善其理也。《法華經》云：",
    "T37n1758_002:0340a13": "唯白蓮華、放白毫光、白牛馱駕、手執白拂等，",
    "T37n1758_002:0340a14": "表白是眾色之本，一乘是諸法之源，若云赤",
    "T37n1758_002:0340a15": "圓者，此為未可。",
    "T37n1758_002:0340a16": "[0340a16] 經云：「其國眾生，常以清旦各以衣&#x88D3;盛眾妙華",
    "T37n1758_002:0340a17": "供養他方十萬億佛」。[0340a17] 贊曰：第六人遊諸國。",
    "T37n1758_002:0340a18": "文分為三：初將華供佛；二、還國經行；三、結成",
    "T37n1758_002:0340a19": "極樂。此即初也，經文易見。各以衣&#x88D3;者，衣襟",
    "T37n1758_002:0340a20": "也。盛諸妙華者，易見。供養者，進財行曰供，有",
    "T37n1758_002:0340a21": "所攝資為養，故云供養。他方者，即十萬億佛，",
    "T37n1758_002:0340a22": "顯所供養佛數也。准諸經等，或乘七寶宮殿、",
    "T37n1758_002:0340a23": "白寶蓮華，承佛威神騰空，往彼十方世界，將",
    "T37n1758_002:0340a24": "諸妙華及諸異物隨心供養，聽聞妙法及受",
    "T37n1758_002:0340a25": "記別等事。",
    "T37n1758_002:0340a26": "[0340a26] 經云：「即以食時還到本國飯食經行」。[0340a26] 贊曰：",
    "T37n1758_002:0340a27": "第二還國經行也。即以食時還歸本國，飯了",
    "T37n1758_002:0340a28": "經行，經行或繞寶殿，或繞瓊林，或往或來，如",
    "T37n1758_002:0340a29": "絹經來往，故云經行。足行寶地，口念金經，故",
    "T37n1758_002:0340b01": "云經行也。《瑞相經》云：諸往生者若欲食時，",
    "T37n1758_002:0340b02": "七寶應器自然在前，如是眾&#x9262;隨意而至，百",
    "T37n1758_002:0340b03": "味飲食自然盈滿。雖有是食實無食者，但見",
    "T37n1758_002:0340b04": "色聞香以之為食，自然飽足身心柔軟無所",
    "T37n1758_002:0340b05": "味著，事已化去，時至復現。廣經云食，如何相",
    "T37n1758_002:0340b06": "違？彼約示現食，亦有何失。[0340b06] 問：「西方人勝自有",
    "T37n1758_002:0340b07": "身光，既無日月暉，寧辨辰齊之候？」[0340b07] 答：「金鐘自",
    "T37n1758_002:0340b08": "振、玉磬搖聲，聖眾雲來自然赴會也。」[0340b08] 問：「所言",
    "T37n1758_002:0340b09": "食者資益為義，淨土之中是何食也？」[0340b09] 答：「若約",
    "T37n1758_002:0340b10": "實報淨土即禪悅為味，若以化淨土即假食",
    "T37n1758_002:0340b11": "資身也。」",
    "T37n1758_002:0340b12": "[0340b12] 經云：「舍利弗！極樂國土成就如是功德莊嚴」。",
    "T37n1758_002:0340b13": "[0340b13] 贊曰：第三結成極樂。",
    "T37n1758_002:0340b14": "[0340b14] 經云：「復次，舍利弗！彼國常有種種奇妙雜色之",
    "T37n1758_002:0340b15": "鳥」。[0340b15] 贊曰：第七鳥吟妙法。分文為二：一、敘靈",
    "T37n1758_002:0340b16": "禽；二、去疑執。初文有五：第一、總敘靈禽；第二、",
    "T37n1758_002:0340b17": "分別名字；三、傳和雅韻；四、詮顯法音；第五、聞",
    "T37n1758_002:0340b18": "興善念。此即初也。復次者，復重也，次以次反",
    "T37n1758_002:0340b19": "復徵問，故云復次。彼國者，即西方常有恒有",
    "T37n1758_002:0340b20": "也。種種者，不一故云種種。奇妙者，奇異也。妙，",
    "T37n1758_002:0340b21": "殊妙希奇也。雜色者，毛色異也。[0340b21] 問：「淨土殊勝",
    "T37n1758_002:0340b22": "尚無凡夫，何故飛禽亦生彼國？」[0340b22] 答：「彌陀變化",
    "T37n1758_002:0340b23": "而有靈禽，讚利法音莊嚴國界。故下經云：欲",
    "T37n1758_002:0340b24": "令法音宣流變化所作。」",
    "T37n1758_002:0340b25": "[0340b25] 經云：「白鶴、孔雀、鸚鵡、舍利、迦陵頻伽、共命之鳥」。",
    "T37n1758_002:0340b26": "[0340b26] 贊曰：第二別列名字也。白鶴者，丹朱作頂、",
    "T37n1758_002:0340b27": "霜雪為毛，鳴之則聲振九皋、舞之則雅和八",
    "T37n1758_002:0340b28": "節，&#x9008;異諸鳥，故云白鶴。孔雀者，天生靈鳥&#x9008;",
    "T37n1758_002:0340b29": "異凡禽，頂戴綠冠身嚴眾彩，故云孔雀。鸚鵡",
    "T37n1758_002:0340c01": "者，毛嚴翡翠觜飾朱紅，羽輕俊以能飛，舌纖",
    "T37n1758_002:0340c02": "長而解語，故云鸚鵡。舍利者梵語，此云鶖鷺",
    "T37n1758_002:0340c03": "鳥也，幼而且俊，俊而又靈，斯項而萬里飛騰、",
    "T37n1758_002:0340c04": "增妙而千般音韻。迦陵頻伽者，此云妙音鳥，",
    "T37n1758_002:0340c05": "音聲美妙身體殊常，聞之者側耳傾心，見之",
    "T37n1758_002:0340c06": "者怡神悅思，妙音鳥也。共命者亦云命命，美",
    "T37n1758_002:0340c07": "音演法迅羽輕飛，人面禽形一身兩首，故云",
    "T37n1758_002:0340c08": "共命也。",
    "T37n1758_002:0340c09": "[0340c09] 經云：「是諸眾鳥晝夜六時出和雅音」。[0340c09] 贊曰：第",
    "T37n1758_002:0340c10": "三傳和雅韻也。晝夜六時者，晝夜各有六時，",
    "T37n1758_002:0340c11": "共十二時也。出和雅音者，和即柔和，雅妙音",
    "T37n1758_002:0340c12": "韻。西方靈鳥不並凡禽，音韻柔和言詞雅妙，",
    "T37n1758_002:0340c13": "故云出和雅音也。",
    "T37n1758_002:0340c14": "[0340c14] 經云：「其音演暢五根、五力、七菩提、八聖道分如",
    "T37n1758_002:0340c15": "是等法」。[0340c15] 贊曰：第四詮顯法音也。演暢者，演",
    "T37n1758_002:0340c16": "者水流不絕之貌，暢者宣暢。五根等者，三十",
    "T37n1758_002:0340c17": "七菩提分法，經中闕四念住、四正勤、四神足",
    "T37n1758_002:0340c18": "也；下有等言，等此三位。今釋此法略為七位：",
    "T37n1758_002:0340c19": "一、四念住，謂身、受、心、法，以慧為體，謂由念力",
    "T37n1758_002:0340c20": "慧於境住。二、四正斷，謂律儀斷、斷斷、防護斷、",
    "T37n1758_002:0340c21": "修習斷，以精進為體，精進起用能修斷故。三、",
    "T37n1758_002:0340c22": "四神足，謂欲、勤、心、觀，以定為體，為此四種而",
    "T37n1758_002:0340c23": "修定故。四、五根，謂信、進、念、定、慧，如名以為五",
    "T37n1758_002:0340c24": "體，出生善故。五、五力，體即五根，難屈伏故，離",
    "T37n1758_002:0340c25": "根別立。六、七覺支，謂擇法覺支、精進、喜、念、定、",
    "T37n1758_002:0340c26": "捨、輕安。三是別境：擇法、念、定；三是善數：勤、捨、",
    "T37n1758_002:0340c27": "輕安；一是遍行，謂喜。七、八聖道分，謂正見、正",
    "T37n1758_002:0340c28": "思惟、正語、正業、正定、正命、正念、正精進。其正",
    "T37n1758_002:0340c29": "思惟體以慧為性，能發語言通佛有故。正語、",
    "T37n1758_002:0341a01": "正業以無瞋癡所發身語為體，無貪所發名",
    "T37n1758_002:0341a02": "為正命，離五邪命俱以無表色思為體，餘如",
    "T37n1758_002:0341a03": "自名。三十七種合體有九：一慧、二精進、三定、",
    "T37n1758_002:0341a04": "四信、五念、六喜、七捨、八輕安、九無表色。遍行",
    "T37n1758_002:0341a05": "有一，謂喜；別境有三，謂念、定、慧；善有四，謂",
    "T37n1758_002:0341a06": "信、勤、捨、輕安；色法有一，謂無表色。菩提所修",
    "T37n1758_002:0341a07": "與聲聞異，故菩提分名菩薩法。如是等法者，",
    "T37n1758_002:0341a08": "上等根、力、覺、道，下等念、斷、神足，故云如是等",
    "T37n1758_002:0341a09": "法。或可等者謂六度萬行等法；不爾，餘法何",
    "T37n1758_002:0341a10": "故不演也？",
    "T37n1758_002:0341a11": "[0341a11] 經云：「其土眾生聞是音已，皆悉念佛、念法、念僧」。",
    "T37n1758_002:0341a12": "[0341a12] 贊曰：第五聞興善念念三寶也。佛義如前。",
    "T37n1758_002:0341a13": "法者梵語達摩，此翻云法，法即執持物解也，",
    "T37n1758_002:0341a14": "謂即四諦、十二因緣、六度。僧者梵云僧伽，此",
    "T37n1758_002:0341a15": "名為眾，和合義也，謂身和共住、語和無諍、意",
    "T37n1758_002:0341a16": "和無違、戒和同修、見和同止、利和同均，具此",
    "T37n1758_002:0341a17": "六和故名僧也。皆可重故名為三寶。鳥傳妙",
    "T37n1758_002:0341a18": "法、人發勝心，念三寶之芳名、消百生之障累。",
    "T37n1758_002:0341a19": "[0341a19] 問：「靈禽演法數目頗多，眾念名一何微妙&#x5C20;？」",
    "T37n1758_002:0341a20": "[0341a20] 答：「禽傳廣法表詞說之無窮，人念三名綰眾",
    "T37n1758_002:0341a21": "善而俱盡。」",
    "T37n1758_002:0341a22": "[0341a22] 經云：「舍利弗！汝勿謂此鳥實是罪報所生」。[0341a22] 贊",
    "T37n1758_002:0341a23": "曰：第二去疑執。文分為五：一、遮非實報；二、徵",
    "T37n1758_002:0341a24": "問因由；三、答無三趣之名；四、通無惡道之字；",
    "T37n1758_002:0341a25": "五、正辨化現之情。此初也。汝者，呼於弟子故",
    "T37n1758_002:0341a26": "云汝。勿，由莫也，莫謂此等靈鳥等實是罪報",
    "T37n1758_002:0341a27": "惡業所生。聞說靈禽恐生滯惑，謂淨土之惡",
    "T37n1758_002:0341a28": "緣未息，令一會而勝意不生，所以遮云勿謂",
    "T37n1758_002:0341a29": "此鳥實是罪報所生。",
    "T37n1758_002:0341b01": "[0341b01] 經云：「所以者何」。[0341b01] 贊曰：第二徵問因由。所以",
    "T37n1758_002:0341b02": "者，何由義非是實報？因由者，何謂也。",
    "T37n1758_002:0341b03": "[0341b03] 經云：「彼佛國土無三惡趣」。[0341b03] 贊曰：第三答無",
    "T37n1758_002:0341b04": "三惡之名。三惡趣者，即地獄、餓鬼、畜生也。地",
    "T37n1758_002:0341b05": "獄者，梵云那落迦，此云苦器，受苦眾生所居",
    "T37n1758_002:0341b06": "器物。餓鬼者，多諸恐怕，久受飢虛，故名飢鬼",
    "T37n1758_002:0341b07": "也。畜生者，或云刃六反、或云希六反，人之畜",
    "T37n1758_002:0341b08": "養故。或云傍生，造業傍故，受報亦傍，因便令",
    "T37n1758_002:0341b09": "辨六趣，廣有章門，如別處說。[0341b09] 問：「有何所以惡",
    "T37n1758_002:0341b10": "道俱無？」[0341b10] 答：「生居淨土善業緣深，永除異類之",
    "T37n1758_002:0341b11": "身，盡是同生之眾，只如天宮勝境，尚須善業",
    "T37n1758_002:0341b12": "所招，極樂殊方，豈有惡因能往也。況彼尊發",
    "T37n1758_002:0341b13": "願言：『設我得佛，國中有三惡趣者，不取正覺。』",
    "T37n1758_002:0341b14": "故知無也。」",
    "T37n1758_002:0341b15": "[0341b15] 經云：「舍利弗！其佛國土尚無三惡趣之名，何況",
    "T37n1758_002:0341b16": "有實」。[0341b16] 贊曰：第四通無惡道之名字。名字猶",
    "T37n1758_002:0341b17": "無，何況實有禽類之質！",
    "T37n1758_002:0341b18": "[0341b18] 經云：「是諸眾鳥，皆是阿彌陀佛欲令法音宣流，",
    "T37n1758_002:0341b19": "變化所作」。[0341b19] 贊曰：第五正辨化現之情。當初",
    "T37n1758_002:0341b20": "眾會各有疑心，既非實報之身，此等因何而",
    "T37n1758_002:0341b21": "有引？此一段經文答也。[0341b21] 問：「彌陀神力廣變佛",
    "T37n1758_002:0341b22": "身，&#x89A9;相好以發心、聽梵音而悟道，何故作諸",
    "T37n1758_002:0341b23": "禽類顯發教門？」[0341b23] 答：「化身為佛未是希奇，乃現",
    "T37n1758_002:0341b24": "靈禽，令生&#x7A82;遇，發難遭之勝想、生殊特之信",
    "T37n1758_002:0341b25": "心，化現多途何足為難？況隨類化身處處皆",
    "T37n1758_002:0341b26": "說，瓊林寶網皆演法音，流水清風盡談真教，",
    "T37n1758_002:0341b27": "有斯所以乃現靈禽也！」",
    "T37n1758_002:0341b28": "[0341b28] 經云：「舍利弗！彼佛國微風吹動諸寶行樹及寶",
    "T37n1758_002:0341b29": "羅網，出微妙音，譬如百千種樂同時俱作」。[0341b29] 贊",
    "T37n1758_002:0341c01": "曰：第八風吹樂音也。文分為四：一、風搖寶樹；",
    "T37n1758_002:0341c02": "二、聲似樂音；三、聞興善念；四、結成莊嚴。此初",
    "T37n1758_002:0341c03": "二文也。微風者，細風也，非猝暴風也，吹樹及",
    "T37n1758_002:0341c04": "網羅即發微妙音韻。譬如者，譬者況也，如由",
    "T37n1758_002:0341c05": "似也，況似於百千種音樂同時俱奏也。細風",
    "T37n1758_002:0341c06": "徐起吹樹網羅，音韻而遍滿十方，雅妙而便",
    "T37n1758_002:0341c07": "同眾樂，故云譬如百千種樂同時俱作也。",
    "T37n1758_002:0341c08": "[0341c08] 經云：「聞是音者，皆自然生念佛、念法、念僧之心」。",
    "T37n1758_002:0341c09": "[0341c09] 贊曰：第三聞興善念也。自然者，慣習任運",
    "T37n1758_002:0341c10": "名曰自然，非無因緣名自然也。生念佛念法",
    "T37n1758_002:0341c11": "念僧者，三寶之名如前釋也。念佛有三：一、心",
    "T37n1758_002:0341c12": "念，心中繫念；二、輕聲念，自耳聞故；三、高聲",
    "T37n1758_002:0341c13": "念，有十種功德：一、能排睡眠；二、天魔驚怖；三、",
    "T37n1758_002:0341c14": "聲遍十方；四三、塗息苦；五、外聲不入；六、心不",
    "T37n1758_002:0341c15": "散亂；七、勇猛精進；八、諸佛歡喜；九、三昧現前；",
    "T37n1758_002:0341c16": "十、往生淨土。應作四句分別：一、心念口不念；",
    "T37n1758_002:0341c17": "二、口念心不念；三、心口俱念；四、心口俱不念。",
    "T37n1758_002:0341c18": "此四句中第一句、第三句是。《瑞相經》云：清風",
    "T37n1758_002:0341c19": "徐起不寒不暑，吹諸羅網及眾寶樹，演發無",
    "T37n1758_002:0341c20": "上微妙法音，其有聞者塵垢不起，自然快樂",
    "T37n1758_002:0341c21": "如得三昧。",
    "T37n1758_002:0341c22": "[0341c22] 經云：「舍利弗！其佛國土成就如是功德莊嚴」。",
    "T37n1758_002:0341c23": "[0341c23] 贊曰：第四結成極樂莊嚴。易知！",
    "T37n1758_002:0341c24": "[0341c24] 經云：「舍利弗！於汝意云何？彼佛何故號阿彌陀」。",
    "T37n1758_002:0341c25": "[0341c25] 贊曰：下第二辨佛身功德也。文分為二：初",
    "T37n1758_002:0341c26": "明化主功德；二辨聽眾功德。初文分三：初、徵",
    "T37n1758_002:0341c27": "問佛號；二、正辨得名；三、明成佛劫數。此初文",
    "T37n1758_002:0341c28": "也，佛自徵也。",
    "T37n1758_002:0341c29": "[0341c29] 經云：「舍利弗！彼佛光明無量，照十方國無所障",
    "T37n1758_002:0342a01": "礙，是故號為阿彌陀」。[0342a01] 贊曰：第二正辨得名。",
    "T37n1758_002:0342a02": "而有二義：一、約光明得名；二、約慧命得名。此",
    "T37n1758_002:0342a03": "即初。光有二種：一、內光，即智內照理；二、外光，",
    "T37n1758_002:0342a04": "即身光外照也。此即身光也。金剛不壞之體、",
    "T37n1758_002:0342a05": "無礙解脫之身，如淨&#x7460;璃表裹瑩徹，彼方境",
    "T37n1758_002:0342a06": "物悉現光中，羽之只有一尋，展之動論無量",
    "T37n1758_002:0342a07": "也。《無量壽佛經》云：身多光故乃至無量等光，",
    "T37n1758_002:0342a08": "眾生遇彼光者三垢消滅。若在三塗見光息苦，",
    "T37n1758_002:0342a09": "壽終之後皆得解脫。《大論》云：阿彌陀國諸菩",
    "T37n1758_002:0342a10": "薩眾，身之常光照十萬由旬，若是佛光遍照十",
    "T37n1758_002:0342a11": "方世界。又《觀經》云：彼佛身如百千萬億夜魔",
    "T37n1758_002:0342a12": "天閻浮檀金色，其身六十萬億那由他恒河",
    "T37n1758_002:0342a13": "沙由旬，眉間白毫右旋宛轉如五須彌山，佛",
    "T37n1758_002:0342a14": "眼如四大海水清白分明，身諸毛孔演出光",
    "T37n1758_002:0342a15": "明如須彌山，其佛圓光如百億三千大千世",
    "T37n1758_002:0342a16": "界，於圓光中有五百萬億那由他恒河沙化",
    "T37n1758_002:0342a17": "佛，一一化佛亦有眾無數化菩薩而為侍者。",
    "T37n1758_002:0342a18": "彼佛有八萬四千相，一一相有八萬四千好，",
    "T37n1758_002:0342a19": "一一好有八萬四千光明，遍照十方無量世",
    "T37n1758_002:0342a20": "界，有此光明故號阿彌陀也。[0342a20] 問：「光照十方無",
    "T37n1758_002:0342a21": "量世界者，此土人民何以不&#x89A9;？」[0342a21] 答：「道合即千",
    "T37n1758_002:0342a22": "里懸應，世乖則肝膽梵越，如翳者不&#x89A9;於曦",
    "T37n1758_002:0342a23": "光，豈曦光之有咎！似聾者不聞於雷震，非雷",
    "T37n1758_002:0342a24": "震之有愆！眾生業累增強，佛有光而不見。」",
    "T37n1758_002:0342a25": "[0342a25] 經云：「又，舍利弗！彼佛壽命及其人民無量無邊",
    "T37n1758_002:0342a26": "阿僧祇劫，故名阿彌陀」。[0342a26] 贊曰：第二答壽命得",
    "T37n1758_002:0342a27": "名。壽命者，第八識上連持功德也，即是不相",
    "T37n1758_002:0342a28": "應行中攝也。無量者，無其限量。無邊者，無彼",
    "T37n1758_002:0342a29": "邊際。阿僧祇劫者，此云無央數劫也。[0342a29] 問：「彼尊",
    "T37n1758_002:0342b01": "彼眾身屬有為，未逃四相遷移，爭免一期磨",
    "T37n1758_002:0342b02": "滅？」[0342b02] 答：「捨兩重生死、獲五蘊常身，悲願無邊，身",
    "T37n1758_002:0342b03": "命何盡？況又殺業久已、壽命延遠也！」[0342b03] 問：「彌陀",
    "T37n1758_002:0342b04": "已居果位，壽命無量可然；人民見處因中，何",
    "T37n1758_002:0342b05": "故亦同彼佛？」[0342b05] 答：「業累輕&#x5C20;、善種增強，既非分",
    "T37n1758_002:0342b06": "段之身，永離去來之質，與佛齊等，於理無違。",
    "T37n1758_002:0342b07": "故《無量壽經》曰：彼佛壽命長遠不可稱計，假",
    "T37n1758_002:0342b08": "使十方世界無量眾生皆成羅漢，共盡思惟百",
    "T37n1758_002:0342b09": "千萬劫不知壽限，菩薩天人壽命亦爾。又《清",
    "T37n1758_002:0342b10": "淨覺經》云：阿彌陀佛欲令十方一切有情之",
    "T37n1758_002:0342b11": "類生其國悉至泥洹，若菩薩者皆令作物，作",
    "T37n1758_002:0342b12": "物已更展轉教化十方之類亦復作佛，作佛",
    "T37n1758_002:0342b13": "已更轉教化一切眾生悉至泥洹，然後涅槃。",
    "T37n1758_002:0342b14": "是知壽命無量也。」[0342b14] 問：「彼國人民者，為是分段、",
    "T37n1758_002:0342b15": "為是變易？」[0342b15] 答：「若論報土即便變易之身，若說",
    "T37n1758_002:0342b16": "化淨國中分段尚猶未捨。」[0342b16] 問：「彼佛壽命長遠，",
    "T37n1758_002:0342b17": "此經自明，未審成作佛已來至此於今幾劫？」",
    "T37n1758_002:0342b18": "[0342b18] 經曰：「舍利弗！阿彌陀佛成佛已來於今十劫」。",
    "T37n1758_002:0342b19": "[0342b19] 贊曰：第三明成佛劫數。",
    "T37n1758_002:0342b20": "[0342b20] 經曰：「又，舍利弗！彼佛有無量無邊聲聞弟子，皆",
    "T37n1758_002:0342b21": "是阿羅漢，非是算數之所能知；諸菩薩眾亦復",
    "T37n1758_002:0342b22": "如是」。[0342b22] 贊曰：第二辨聽眾功德。文分為四：",
    "T37n1758_002:0342b23": "初、小大兩眾算數無邊；二、新舊二徒因行有",
    "T37n1758_002:0342b24": "異；三、勸生彼國；四、勸生利益。此初分二：初辨",
    "T37n1758_002:0342b25": "眾多少、二結成莊嚴。此初也。聲聞弟子者，因",
    "T37n1758_002:0342b26": "聲悟道，故曰聲聞。弟子者，長在我後名弟，解",
    "T37n1758_002:0342b27": "從我生名子。皆阿羅漢者，揀前三果故也。非",
    "T37n1758_002:0342b28": "算數之所知者，算數之不及故。菩薩亦如是",
    "T37n1758_002:0342b29": "者，亦同聲聞算之不及。[0342b29] 問：「濁世眾生業重難",
    "T37n1758_002:0342c01": "化，教說三乘；淨土人眾信深易勸，何言四果？」",
    "T37n1758_002:0342c02": "[0342c02] 答：「有二意：一、欲明化澤被淺深故，五逆十念",
    "T37n1758_002:0342c03": "亦生其國；二、顯莊嚴眷屬故、多眾圍繞故，雖",
    "T37n1758_002:0342c04": "是淨土亦有聲聞也。故《法華經》云：彼佛出時",
    "T37n1758_002:0342c05": "雖非惡世，以本願故亦說三乘。故《觀經》云：小",
    "T37n1758_002:0342c06": "乘根者生到彼土得四果也。」[0342c06] 問：「若論真淨報",
    "T37n1758_002:0342c07": "土，二乘不令得居；若論化現，淨方四果盡皆",
    "T37n1758_002:0342c08": "得往。何故云皆阿羅漢，不說餘三果耶？」[0342c08] 答：「報",
    "T37n1758_002:0342c09": "淨土中聲聞權化，約其殊勝，不說化淨土中",
    "T37n1758_002:0342c10": "四果，皆有加行位中能伏分別得居淨土。《無",
    "T37n1758_002:0342c11": "量壽經》云：二乘種不生。約報土。」",
    "T37n1758_002:0342c12": "[0342c12] 經曰：「舍利弗！彼佛國土成就如是功德莊嚴」。",
    "T37n1758_002:0342c13": "[0342c13] 贊曰：第二結成莊嚴也。",
    "T37n1758_002:0342c14": "[0342c14] 經曰：「又，舍利弗！極樂國土眾生生者皆是阿鞞",
    "T37n1758_002:0342c15": "跋致」。[0342c15] 贊曰：第二新舊二徒因行有異。文分為",
    "T37n1758_002:0342c16": "二：初新生不退眾、二補處位高眾。此初也。阿",
    "T37n1758_002:0342c17": "鞞跋致，或云阿惟越致，是梵語，此云不退轉。",
    "T37n1758_002:0342c18": "不退有五：一、信不退；二、位不退；三、證不退；四、",
    "T37n1758_002:0342c19": "行不退；五、煩惱不退，不被煩惱所退轉故。[0342c19] 問：",
    "T37n1758_002:0342c20": "「生居淨土何故不退？」[0342c20] 答：「無五退緣故：一、無病",
    "T37n1758_002:0342c21": "苦纏故；二、無違行故；三、常誦經法；四、常營善",
    "T37n1758_002:0342c22": "事；五、長和順無諸違諍事，所以不退。此界人",
    "T37n1758_002:0342c23": "多退，反此應知。又有欲境所牽，多諸退屈也。」",
    "T37n1758_002:0342c24": "[0342c24] 經曰：「其中多有一處補處其數甚多，非是算數",
    "T37n1758_002:0342c25": "所能知之，但可以無量無邊阿僧祇劫說」。[0342c25] 贊",
    "T37n1758_002:0342c26": "曰：第二補處位高眾。一生補處者，補者補闕，",
    "T37n1758_002:0342c27": "處者處所，此等菩薩因圓十地、劫滿三祇，盡",
    "T37n1758_002:0342c28": "此一生便成正覺，故云一生補處也，餘經文",
    "T37n1758_002:0342c29": "易見故。只如彌勒現居天界當來果成，一生",
    "T37n1758_002:0343a01": "補大覺之尊、三會度無量之眾，即是此類。故",
    "T37n1758_002:0343a02": "《無量壽經》云：設我得佛，他方國土諸菩薩眾",
    "T37n1758_002:0343a03": "來生我國，究竟各到一生補處。以本願力故，",
    "T37n1758_002:0343a04": "生彼即入補處之位。",
    "T37n1758_002:0343a05": "[0343a05] 經曰：「舍利弗！眾生聞者應當發願願生彼國」。",
    "T37n1758_002:0343a06": "[0343a06] 贊曰：第三勸生彼國。現在未來一切眾生聞",
    "T37n1758_002:0343a07": "我向來說者，應當發願願生彼國。[0343a07] 問：「慈氏天",
    "T37n1758_002:0343a08": "宮快樂不少、勝侶頗多，何須堅勸往彼西方？」",
    "T37n1758_002:0343a09": "[0343a09] 答：「若論兜率即勝人間，乃並西方全成微劣，",
    "T37n1758_002:0343a10": "勝劣既異，彼此各殊，勸生西方捨劣求勝也。",
    "T37n1758_002:0343a11": "勝劣有異者，淨土十勝、天宮十劣。淨土十勝",
    "T37n1758_002:0343a12": "者：一、化主所居勝；二、所化命長勝；三、國非界",
    "T37n1758_002:0343a13": "繫勝；四、淨方無欲勝；五、女子不居勝；六、修行",
    "T37n1758_002:0343a14": "不退勝；七、淨方非穢勝；八、國土莊嚴勝；九、",
    "T37n1758_002:0343a15": "念佛攝情勝；十、十念往生勝。天宮十劣者：一、",
    "T37n1758_002:0343a16": "所居國土劣；二、所化壽役劣；三、界繫攝屬劣；",
    "T37n1758_002:0343a17": "四、彼天有欲劣；五、男女雜居劣；六、修行有退",
    "T37n1758_002:0343a18": "劣；七、穢方非淨劣；八、國土莊嚴劣；九、善念攝",
    "T37n1758_002:0343a19": "情劣；十、修行勞苦劣。有斯十勝十劣，所以勸",
    "T37n1758_002:0343a20": "生彼國。」",
    "T37n1758_002:0343a21": "[0343a21] 經曰：「所以者何？得與如是諸上善人俱會一處」。",
    "T37n1758_002:0343a22": "[0343a22] 贊曰：第四勸生利益。諸上善人者，善者過",
    "T37n1758_002:0343a23": "現益物謂之善，人即前聲聞、不退及補處等",
    "T37n1758_002:0343a24": "菩薩也，俱在西方一會處也。同師進業必假",
    "T37n1758_002:0343a25": "良緣，朋家作仇事資惡黨，孟母移居於勝處、",
    "T37n1758_002:0343a26": "宣尼不飲於盜泉，蓋恥惡而慕善也。慕善則",
    "T37n1758_002:0343a27": "芳蘭襲慶，朋惡則鮑肆葷風也，勸生西方，親",
    "T37n1758_002:0343a28": "之勝侶也。",
    "T37n1758_002:0343a29": "[0343a29] 經曰：「舍利弗！不可以少善根福德因緣得生彼",
    "T37n1758_002:0343b01": "國」。[0343b01] 贊曰：自下第二舉極樂之因殊。文分五",
    "T37n1758_002:0343b02": "段：一、遮少善；二、說多因；三、聖眾來迎；四、眾生",
    "T37n1758_002:0343b03": "生往；五、結勸往生。此即初也，不可以微少善",
    "T37n1758_002:0343b04": "根得往殊常淨土。[0343b04] 問：「十念彌陀頓生淨土，據",
    "T37n1758_002:0343b05": "斯所說果著因微，何故少善因緣不生彼土？」",
    "T37n1758_002:0343b06": "[0343b06] 答：「十念得生淨土，接引懈怠眾生；&#x5374;談多善",
    "T37n1758_002:0343b07": "因緣，乃被精進勸學者。或廣或略，理不相違。」"
}