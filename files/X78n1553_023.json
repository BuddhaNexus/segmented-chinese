{
    "X78n1553_023:0536a10": "天聖廣燈錄卷第二十三　　　〔宋碑〕",
    "X78n1553_023:0536a12": "筠州洞山曉聰禪師初開堂。示眾云。舉揚宗旨。意密",
    "X78n1553_023:0536a13": "難明。心地法門。豈從語路。秖為眾生日用而不知。背",
    "X78n1553_023:0536a14": "覺合塵。狂迷諸趣。遂有諸佛出現於世。轉大法輪。隨",
    "X78n1553_023:0536a15": "根引逗。若也全提舉唱。曹溪一路平沉。更乃坐斷十",
    "X78n1553_023:0536a16": "方。忙忙者。帀地普天。咸皆罔措。故經云。若但讚佛乘。",
    "X78n1553_023:0536a17": "眾生沒在苦。如今可謂不以而以。有屈祖風。曲為初",
    "X78n1553_023:0536a18": "機。開一線道。上上高士。久參先德。相共證明。中下之",
    "X78n1553_023:0536a19": "機。久遊赤水。夙在荊山。有何異珍。對眾剖露看。時",
    "X78n1553_023:0536a20": "有僧出禮拜　師云。南海土番應不識。碧眼波斯笑",
    "X78n1553_023:0536a21": "點頭。問。新院新年新出世。今日當人事若何　師",
    "X78n1553_023:0536a22": "云。速禮三拜　進云。恁麼則大眾證明去也　師云。",
    "X78n1553_023:0536a23": "退後三步。問。大眾雲集。師登寶座。向上宗乘。請師",
    "X78n1553_023:0536a24": "舉唱　師云。下坂不走。快便難逢。",
    "X78n1553_023:0536b01": "師又云。問話且置。問答也無了期。古人云。問在答處。",
    "X78n1553_023:0536b02": "答在問處。言多去道轉遠。秖可以言語道斷。心行處",
    "X78n1553_023:0536b03": "滅。若也葛藤去。舉足下足皆是道場。動靜去來無非",
    "X78n1553_023:0536b04": "佛事。若於衲僧門下。一言相契。天地懸殊。豈況忉忉。",
    "X78n1553_023:0536b05": "轉無所益。久立。伏惟珍重。僧問。師唱誰家曲。宗風",
    "X78n1553_023:0536b06": "嗣阿誰。師云。竹錫挑擎千界月。鉢囊盛貯五天雲。",
    "X78n1553_023:0536b07": "問。欲求真。先去塵。塵即不問。如何是真　師云。去年",
    "X78n1553_023:0536b08": "共汝栽杉樹。今歲宛爾種松根。問。古聖說不到處。",
    "X78n1553_023:0536b09": "請師舉　師云。寒星明月夜。寂寂萬家門　進云。恁",
    "X78n1553_023:0536b10": "麼則親到洞山也　師云。汝為藏主來多少時也",
    "X78n1553_023:0536b11": "　師在眾時。因僧在楊州。來舉泗州大聖在彼出現。",
    "X78n1553_023:0536b12": "便有僧問師。既是泗州大聖。為什麼却在楊州出現",
    "X78n1553_023:0536b13": "　師云。君子愛財。取之有道。",
    "X78n1553_023:0536b14": "師上堂云。聞皷聲來到法堂上。佛法向什麼處去也。",
    "X78n1553_023:0536b15": "還有人道得麼。莫是去來。叉手當胸。唱一聲喏。東邊",
    "X78n1553_023:0536b16": "却過西邊。是麼。又云。莫無言無說。是麼。良久。云。有人",
    "X78n1553_023:0536b17": "道得。試出來對眾道看。若道不得。晨朝有粥。齋時有",
    "X78n1553_023:0536b18": "飯　時有僧問。無根樹子向什麼處栽　師云。千年",
    "X78n1553_023:0536b19": "常住一朝僧。問。如何是離聲色句　師云。南瞻部",
    "X78n1553_023:0536b20": "洲。北鬱單越　進云。恁麼則學人知恩不昧也　師",
    "X78n1553_023:0536b21": "云。四大海深多少。問。古鏡未磨時如何　師云。此",
    "X78n1553_023:0536b22": "去漢陽不遠　學云。磨後如何　師云。黃鶴樓前鸚",
    "X78n1553_023:0536b23": "鵡洲　問。如何是佛　師云。理長即就。",
    "X78n1553_023:0536b24": "師上堂云。相見不揚眉。君東我亦西。紅霞穿碧海。白",
    "X78n1553_023:0536c01": "日照須彌。久立。",
    "X78n1553_023:0536c02": "冬日。師上堂。有僧問。即心即佛。埋沒宗風。絕境沉機。",
    "X78n1553_023:0536c03": "全乖道體。去此二途。請師別道　師云。正當一陽景。",
    "X78n1553_023:0536c04": "瑞雪落雰雰　進云。恁麼則東西不辨。南北不分也",
    "X78n1553_023:0536c05": "　師云。大國同忻慶。共賀聖明君　學云。未審向上",
    "X78n1553_023:0536c06": "還更有事也無　師云。長因送人處。憶得別家時。",
    "X78n1553_023:0536c07": "師又云。也好東問西問。暖熱道場。一言相契。萬別千",
    "X78n1553_023:0536c08": "差。久立。",
    "X78n1553_023:0536c09": "師上堂云。教山僧道什麼即得。古即是今。今即是古。",
    "X78n1553_023:0536c10": "所以楞嚴經道。松直棘曲。鵠白烏玄。還知得麼。雖然",
    "X78n1553_023:0536c11": "如此。未必是松一向直。棘一向曲。鵠便白。烏便玄。洞",
    "X78n1553_023:0536c12": "山道。者裏也有曲底松。也有直底棘。也有玄底鵠。也",
    "X78n1553_023:0536c13": "有白底烏。久立。",
    "X78n1553_023:0536c14": "師上堂。僧問。學人進又不得。退又不得時如何　師",
    "X78n1553_023:0536c15": "云。抱頭哭蒼天　學人無語　師又云。汝還知鉢盂",
    "X78n1553_023:0536c16": "鐼子落處麼。汝若知得落處。也從汝問。三十年後。驀",
    "X78n1553_023:0536c17": "然問著也不定。久立。",
    "X78n1553_023:0536c18": "師上堂云。同生像季。去聖遙遠。佛法稀踈。人心淡薄。",
    "X78n1553_023:0536c19": "衲僧面前恁麼說話。却成造次。各各彼彼。氣宇如王。",
    "X78n1553_023:0536c20": "且道師子尊者是第幾祖。久立。",
    "X78n1553_023:0536c21": "師上堂。舉。寒山云。井底生紅塵。高峰起波浪。石女生",
    "X78n1553_023:0536c22": "石兒。龜毛寸寸長。若欲學菩提。但看此牓樣。良久。云。",
    "X78n1553_023:0536c23": "還知落處也無。若也不知落處。看看。菩提入僧堂裏",
    "X78n1553_023:0536c24": "去也。久立。",
    "X78n1553_023:0537a01": "師上堂云。春寒凝冱。夜來好雪。還見麼。大地雪漫漫。",
    "X78n1553_023:0537a02": "春風依舊寒。說禪說道易。成佛成祖難。珍重。",
    "X78n1553_023:0537a03": "師上堂。有僧問。如何是祖師西來意　師云。燈籠掛",
    "X78n1553_023:0537a04": "露柱。問。達磨未傳心地印。釋迦未解髻中珠。此時",
    "X78n1553_023:0537a05": "若問西來意。還有西來意也無　師云。六月雨霖霖。",
    "X78n1553_023:0537a06": "寬其萬姓心　進云。恁麼則雲散家家月。春來處處",
    "X78n1553_023:0537a07": "花　師云。脚跟下到金剛水際是多少　僧無語。",
    "X78n1553_023:0537a08": "師云。祖師西來。特唱此事。自是上座不薦。所以從門",
    "X78n1553_023:0537a09": "入者。不是家珍。認影為頭。豈非大錯。既是祖師西來。",
    "X78n1553_023:0537a10": "特唱此事。又何更對眾忉忉。珍重。",
    "X78n1553_023:0537a11": "師上堂。舉。佛奧和尚上堂。拈起拄杖云。過去也恁麼。",
    "X78n1553_023:0537a12": "未來也恁麼。現在也恁麼。歸宗誠禪師云。過去也不",
    "X78n1553_023:0537a13": "恁麼。未來也不恁麼。現在也不恁麼。師云。洞山道。一",
    "X78n1553_023:0537a14": "任儞兩箇者和尚七顛八倒。久立。珍重。",
    "X78n1553_023:0537a15": "師上堂云。晨鷄報曉靈。粥後天便明。燈籠猶瞌睡。露",
    "X78n1553_023:0537a16": "柱却惺惺。又云。惺惺直言惺惺。歷歷直言歷歷。明朝",
    "X78n1553_023:0537a17": "後日莫認奴作郎。珍重。僧問。承古有言。色心不二。",
    "X78n1553_023:0537a18": "彼我無差。如何是色心不二　師云。雨下大地濕。天",
    "X78n1553_023:0537a19": "晴道路乾　進云。如何是彼我無差　師云。速禮三",
    "X78n1553_023:0537a20": "拜。更莫忉忉。知汝從湖南來。",
    "X78n1553_023:0537a21": "師又云。汝每日上堂喫粥飯。左手捧鉢盂。右手把匙",
    "X78n1553_023:0537a22": "筯。是彼我。是無差。阿那箇是色心不二。試更道看。若",
    "X78n1553_023:0537a23": "道不得。若自歸堂。久立。珍重。",
    "X78n1553_023:0537a24": "師上堂。舉。傅大士頌。",
    "X78n1553_023:0537b01": "　夜夜抱佛眠　　朝朝還共起　　起坐鎮相隨",
    "X78n1553_023:0537b02": "　如形影相似　　欲識佛去處　　秖者語聲是",
    "X78n1553_023:0537b03": "玄沙道。大小傅大士。秖認得箇昭昭靈靈。九峯禪師",
    "X78n1553_023:0537b04": "道。大小傅大士於一法中而無異見。九峰即不然。夜",
    "X78n1553_023:0537b05": "夜困即睡。朝朝覺即起。洞山道。九峯禪師是人人言",
    "X78n1553_023:0537b06": "不虗設。語不浪施。師云。洞山道。困來即便眠。覺來即",
    "X78n1553_023:0537b07": "便起。不可須待夜便眠。早便起。秖如儞衲僧分上。白",
    "X78n1553_023:0537b08": "日還睡麼。雖然如此。三十年後。也莫和泥合水。珍重。",
    "X78n1553_023:0537b09": "夏日早參頌",
    "X78n1553_023:0537b10": "　晨參暮請無別事　　古代松傾直至今",
    "X78n1553_023:0537b11": "　折旋俯仰全體足　　莫累曹溪與少林",
    "X78n1553_023:0537b12": "　三月鸎啼春樹老　　九旬時雨日霖霖",
    "X78n1553_023:0537b13": "　滴滴不離毗盧宗　　海上番人笑夜深",
    "X78n1553_023:0537b14": "閑坐頌",
    "X78n1553_023:0537b15": "　太平時代不思議　　佛法無悟亦無迷",
    "X78n1553_023:0537b16": "　困來打睡飯來喫　　學禪學道大愚癡",
    "X78n1553_023:0537b17": "早參頌",
    "X78n1553_023:0537b18": "　曙色纔分便即參　　九年面壁過多談",
    "X78n1553_023:0537b19": "　俱胝一指虗勞力　　禪客豈待口喃喃",
    "X78n1553_023:0537b20": "困事有頌",
    "X78n1553_023:0537b21": "　天晴蓋却屋　　承乾刈却禾　　早輸王稅了",
    "X78n1553_023:0537b22": "　皷腹唱巴謌",
    "X78n1553_023:0537b23": "浴佛有頌",
    "X78n1553_023:0537b24": "　四月八佛降生日　　指天指地稱第一",
    "X78n1553_023:0537c01": "　九龍噴水沐金體　　摩訶般若波羅蜜",
    "X78n1553_023:0537c02": "頌秘魔巖和尚持杈",
    "X78n1553_023:0537c03": "　藜荒老倒眼彌麻　　自救無療更持杈",
    "X78n1553_023:0537c04": "　嶺南獵獠當時見　　一棒打殺省魔家",
    "X78n1553_023:0537c05": "師一日不安。上堂辭眾。至七日早示寂。至齋時。却來。",
    "X78n1553_023:0537c06": "遂述法身頌示眾。",
    "X78n1553_023:0537c07": "　參禪學道莫忙忙　　問透法身北斗藏",
    "X78n1553_023:0537c08": "　余今老倒尩羸甚　　見人無力得商量",
    "X78n1553_023:0537c09": "　唯有钁頭知我道　　種松同步上金剛",
    "X78n1553_023:0537c10": "師言訖。跏趺而寂。建塔于金剛嶺。",
    "X78n1553_023:0537c11": "汝州高陽山法廣禪師上堂。有僧問。三身中。那箇身",
    "X78n1553_023:0537c12": "為正　師云。鳥道幽玄無障礙。石人眼裏不裁華",
    "X78n1553_023:0537c13": "　進云。恁麼則觸處皆真迹。通幽不繼塵也　師云。橫",
    "X78n1553_023:0537c14": "身三界外。徧處不曾藏。問。牛頭未見四祖時。為什",
    "X78n1553_023:0537c15": "麼百鳥銜花献　師云。春煦發生應無滯。豁達靈源",
    "X78n1553_023:0537c16": "眾類欽　進云。見後為甚不銜花献　師云。人事秖",
    "X78n1553_023:0537c17": "因貧處斷。世情偏向富門家。問。如何是佛　師云。",
    "X78n1553_023:0537c18": "騎牛不入草　問。如何是祖師西來意　師云。九年",
    "X78n1553_023:0537c19": "面壁人難別。一句澄流事莫窺。問。大眾齋臨。請師",
    "X78n1553_023:0537c20": "舉唱　師云。一音剖出河沙句。廓落靈源應萬機。",
    "X78n1553_023:0537c21": "問。如何是大悲千手眼　師云。隨坑落壍。問。如何",
    "X78n1553_023:0537c22": "是和尚家風　師云。一句無私語。秖待五湖賓。問。",
    "X78n1553_023:0537c23": "如何是道　師云。此去襄州不遠　進云。如何是道",
    "X78n1553_023:0537c24": "中人　師云。南來北往。",
    "X78n1553_023:0538a01": "潭州石霜山節誠禪師上堂。有僧問。承古有言。滿眼",
    "X78n1553_023:0538a02": "青山無寸樹。極目淥水絕波瀾。未審佛殿與僧堂又",
    "X78n1553_023:0538a03": "如何　師云。風擊樹頭波浪起。石人夜半棹船歸",
    "X78n1553_023:0538a04": "　問。佛未出世時如何　師云。逢人不見面　進云。出",
    "X78n1553_023:0538a05": "世後如何　師云。極目指青山。問。如何是石霜境",
    "X78n1553_023:0538a06": "　師云。四時花木秀　進云。如何是境中人　師云。",
    "X78n1553_023:0538a07": "老對白雲根。問。承古有言。捲簾當白晝。移榻對青",
    "X78n1553_023:0538a08": "山。如何是捲簾當白晝　師云。過淨瓶來　學云。如",
    "X78n1553_023:0538a09": "何是移榻對青山　師云。却安舊處著。問。如何是",
    "X78n1553_023:0538a10": "祖師西來意　師云。青山無異色。鳥道有玄關。",
    "X78n1553_023:0538a11": "師上堂。示眾云。心外無法。法外無心。隨緣蕩蕩。更莫",
    "X78n1553_023:0538a12": "沈吟。儞等諸人。纔上階道。便好迴去。更待要第二杓",
    "X78n1553_023:0538a13": "惡水潑作什麼。珍重。",
    "X78n1553_023:0538a14": "蘄州三角山懷澄禪師上堂。僧問。如何是佛　師云。",
    "X78n1553_023:0538a15": "文不加點。問。如何是佛法大意　師云。文殊自文",
    "X78n1553_023:0538a16": "殊。解脫自解脫。問。如何是三角境　師云。長官姓",
    "X78n1553_023:0538a17": "張　進云。如何是境中人　師云。學廣語聲低。問。",
    "X78n1553_023:0538a18": "見者是色。聞者是聲。去此二途。請師別道　師云。古",
    "X78n1553_023:0538a19": "寺新牌額。問。不與萬法為侶者時是什麼人　師",
    "X78n1553_023:0538a20": "云。觀世音菩薩。師勘新到僧云。近離什麼處　僧",
    "X78n1553_023:0538a21": "云。離蘄水　師云。可煞泥水　僧云。一切尋常　師",
    "X78n1553_023:0538a22": "云。恁麼則拖泥拽水也　僧云。恰是。師一日見僧",
    "X78n1553_023:0538a23": "披衲帔。師云。得恁麼好針線　僧云。秖要牢固　師",
    "X78n1553_023:0538a24": "云。打草虵驚作什麼　僧云。客來須看　師云。秖有",
    "X78n1553_023:0538b01": "者箇。更別有　僧云。雲生嶺上　師云。未在。更道",
    "X78n1553_023:0538b02": "　僧云。滴水巖間。",
    "X78n1553_023:0538b03": "筠州洞山自寶禪師上堂云。諸人盡到看裡。且教新",
    "X78n1553_023:0538b04": "豐道箇什麼即得。不見道。上頭是天。下頭是地。日月",
    "X78n1553_023:0538b05": "星辰。森羅萬象。總在者裏。拈起拄杖云。且道者箇是",
    "X78n1553_023:0538b06": "什麼。刢利衲僧出來說看。說得出。有衲僧鼻孔。說不",
    "X78n1553_023:0538b07": "出。衲僧鼻孔在什麼處。喝云。八千猶是近。十萬更愁",
    "X78n1553_023:0538b08": "人。打禪牀。便下座。",
    "X78n1553_023:0538b09": "師上堂。僧問。如何是佛　師云。腰長肚短　問。聲聞",
    "X78n1553_023:0538b10": "悟道。見色明心。學人到者裡。為什麼不會　師云。是",
    "X78n1553_023:0538b11": "什麼閑家具　僧拍手一下　師喝云。話頭也不識。",
    "X78n1553_023:0538b12": "速道。速道　僧無語　師便打。",
    "X78n1553_023:0538b13": "襄州延慶山子榮禪師初開堂日。纔陞座宣疏了。維",
    "X78n1553_023:0538b14": "那白槌。師示眾云。者箇古錐。自靈山會上相承露布",
    "X78n1553_023:0538b15": "葛藤。直至于今。未曾間歇。若論舉唱宗乘。千聖也順",
    "X78n1553_023:0538b16": "失利。莫怪恁麼道。不惜眉毛。避之不及。時有僧問。",
    "X78n1553_023:0538b17": "龍居一曲師親唱。鳳嶺當筵事若何　師云。巖前露",
    "X78n1553_023:0538b18": "滴　學云。寒松有韻。澗上清風也　師云。終朝弄影。",
    "X78n1553_023:0538b19": "問。萬法無言猶是說。更待無言。師說箇什麼　師",
    "X78n1553_023:0538b20": "云。放儞三十棒　學云。今聲言古韻。為眾出囂塵",
    "X78n1553_023:0538b21": "　師云。自領。問。如何是是隨色摩尼珠　師云。三箇",
    "X78n1553_023:0538b22": "童兒弄花毬　進云。恁麼則終朝盡日也　師云。頭",
    "X78n1553_023:0538b23": "白齒落。",
    "X78n1553_023:0538b24": "師上堂。僧問。靈光隱隱。月照寒窗。善法堂前。請師舉",
    "X78n1553_023:0538c01": "唱　師云。聽　學云。此猶是者邊事。那邊事作麼生",
    "X78n1553_023:0538c02": "　師云。脚下毛生。問。如何是延慶境　師云。陽廣",
    "X78n1553_023:0538c03": "洞居方丈北。道安巖向食厨東　進云。如何是境中",
    "X78n1553_023:0538c04": "人　師云。鳳林關下往來者。峴山亭上任看碑。問。",
    "X78n1553_023:0538c05": "須菩提巖間宴坐。為什麼天雨寶華　師云。好事不",
    "X78n1553_023:0538c06": "如無　進云。恁麼則今日親承方便也　師云。方便",
    "X78n1553_023:0538c07": "事又作麼生　學人擬議　師便打。",
    "X78n1553_023:0538c08": "師夏滿日上堂。僧問。夏終今日。畢竟如何　師云。天",
    "X78n1553_023:0538c09": "晴道路乾　進云。便恁麼去時如何　師云。直徹海",
    "X78n1553_023:0538c10": "涯邊。問。如何是佛　師云。橫身彰十號。入槨示雙",
    "X78n1553_023:0538c11": "趺　學云。將何供養　師云。合掌當胸。問。如何是",
    "X78n1553_023:0538c12": "道　師云。山間唯淡薄。進云。如何是道中人　師",
    "X78n1553_023:0538c13": "云。林下任淒涼　問。如何是祖師西來意　師云。穿",
    "X78n1553_023:0538c14": "耳胡僧不著鞋。",
    "X78n1553_023:0538c15": "師上堂。示眾云。延慶有一訣。隨機便施設。擬議進前",
    "X78n1553_023:0538c16": "來。柱杖驀頭楔。當下便成褫。敢保猶未徹。脫却貼體",
    "X78n1553_023:0538c17": "衫。挑出眼中屑。灑灑箇衲僧。狐疑永消滅。直饒千聖",
    "X78n1553_023:0538c18": "現。早箇勿交涉。久立。珍重。",
    "X78n1553_023:0538c19": "蘇州洞庭翠峰沖顯禪師初開堂日。纔陞座宣疏了。",
    "X78n1553_023:0538c20": "維那白槌云。法筵龍象眾。當觀第一義。師云。宗乘一",
    "X78n1553_023:0538c21": "唱。三藏絕詮。祖令當行。十方坐斷。其唯達士不避死",
    "X78n1553_023:0538c22": "生。眨上眉毛。出眾相見。時有僧問。天人普集。竚聽",
    "X78n1553_023:0538c23": "雷音。學人上來。請師垂示　師云。十萬八千不是遠",
    "X78n1553_023:0538c24": "　學云。大眾今日露恩去也　師云。後五日看。問。",
    "X78n1553_023:0539a01": "如何是諸佛本源　師云。千峰寒色　進云。未委向",
    "X78n1553_023:0539a02": "上更有也無　師云。雨滴巖花。問。如何是和尚為",
    "X78n1553_023:0539a03": "人一句　師云。量才補職　進云。恁麼則謝師方便",
    "X78n1553_023:0539a04": "　師云。自領去。問。像季檀那請。人天大導師。為祝",
    "X78n1553_023:0539a05": "當今壽。無俗說真如　師云。道泰不傳天子令　進",
    "X78n1553_023:0539a06": "云。恁麼則永揚西祖之風也　師云。教休不肯休",
    "X78n1553_023:0539a07": "　問。還丹一顆。點鐵成金。至理一言。點凡成聖。學人上",
    "X78n1553_023:0539a08": "來。請師一點　師云。風清月白　學云。更有尖新也",
    "X78n1553_023:0539a09": "無　師云。僻地生雷　問。師唱誰家曲。宗風嗣阿誰",
    "X78n1553_023:0539a10": "　師云。分明記取　進云。恁麼則昔日智門。今朝和",
    "X78n1553_023:0539a11": "尚　師云。有什麼交涉。問。如何是佛　師云。足躡",
    "X78n1553_023:0539a12": "千輪　進云。恁麼則今古應無墜也　師云。棒上不",
    "X78n1553_023:0539a13": "成龍。問。色心不二。彼我無差。學人總不恁麼會。乞",
    "X78n1553_023:0539a14": "師再垂方便　師云。放儞三十棒　進云。恁麼則天",
    "X78n1553_023:0539a15": "上天下唯我獨尊　師云。拖出。問。朝蓋親臨於法",
    "X78n1553_023:0539a16": "會。師將何物答君恩　師云。也順是汝證明　學云。",
    "X78n1553_023:0539a17": "君恩既如是。祖道又如何　師云。知恩事又作麼生。",
    "X78n1553_023:0539a18": "　學云。懷抱目分明　師云。禮拜子退。",
    "X78n1553_023:0539a19": "師又云。一問一答。總未了在。直饒乾坤大地樹木叢",
    "X78n1553_023:0539a20": "林盡為衲僧。異口同聲。各致百千問難。不消山僧彈",
    "X78n1553_023:0539a21": "指一下。並乃高低普應。前後無差。擴祖佛之妙靈。廓",
    "X78n1553_023:0539a22": "人天之幽跡。故乃高登家表。敻出眾中。勝量由是杳",
    "X78n1553_023:0539a23": "忘。大用目茲灑落。如是明何假覺城東際。五眾咸居",
    "X78n1553_023:0539a24": "古佛廟前。此時參畢。不勞久立。伏惟珍重。",
    "X78n1553_023:0539b01": "峨嵋山黑水寺義欽禪師初開堂。僧問。昔日靈山會",
    "X78n1553_023:0539b02": "上。一佛出世。諸聖證明。今日和尚出世。什麼人證明",
    "X78n1553_023:0539b03": "　師云。謝上座證明　進云。恁麼則大眾蒙師恩去",
    "X78n1553_023:0539b04": "也　師云。速禮三拜。退後。退後。問。已知靈山親授",
    "X78n1553_023:0539b05": "記。未審演法嗣何人　師云。畢鉢巖前曾侍處。今朝",
    "X78n1553_023:0539b06": "足下瑞雲生。問。昔日龍女献珠。身成正覺。學人無",
    "X78n1553_023:0539b07": "珠可献。還得成佛否　師云。莫妄想　問。如何是和",
    "X78n1553_023:0539b08": "尚親切為人一句　師云。大眾總見闍梨此一問",
    "X78n1553_023:0539b09": "　進云。莫便是和尚為人處也無　師云。且領前話。",
    "X78n1553_023:0539b10": "問。如何是不動尊　師云。足下三千里　學人不會。",
    "X78n1553_023:0539b11": "乞師再指　師云。十里較一程。問。如何是佛　師",
    "X78n1553_023:0539b12": "云。曾問幾人來　學人未曉。特伸請益　師云。莫妄",
    "X78n1553_023:0539b13": "想　進云。恁麼則依而行之　師云。儞見箇什麼道",
    "X78n1553_023:0539b14": "理　學人無語　師云。學語之流。問。如何是諸佛",
    "X78n1553_023:0539b15": "出身處　師云。崖嶮難駐足　進云。未審此意如何",
    "X78n1553_023:0539b16": "　師云。澗曲更無蹤。問。如何是超佛越祖之談",
    "X78n1553_023:0539b17": "　師云。重言不當吃。問。牛頭未見四祖。為什麼百鳥",
    "X78n1553_023:0539b18": "銜花献　師云。陽氣發來無硬地　進云。見後為什",
    "X78n1553_023:0539b19": "麼百鳥不銜花献　師云。春殘花落類無群。師上",
    "X78n1553_023:0539b20": "當。便有僧出禮拜　師云。大地百雜碎。便下堂。",
    "X78n1553_023:0539b21": "鼎州德山志先禪師上堂云。諸禪德。若論此事。莫不",
    "X78n1553_023:0539b22": "人人具足。物物皆齊。並不欠少。佛祖不剩一絲。石欠",
    "X78n1553_023:0539b23": "一毫。起即堛塞虗空。坐即坐斷法界。何處更有纖毫",
    "X78n1553_023:0539b24": "佛法教汝作解會。豈不見臨濟入門便喝。德山入門",
    "X78n1553_023:0539c01": "便棒。到者裡。合作麼生。不見道。向上一路。千聖不傳。",
    "X78n1553_023:0539c02": "學者勞形。如猨捉影。有出格作家。試對眾商量。時",
    "X78n1553_023:0539c03": "有僧問。如何是和尚家風　師云。十方無異路。切急",
    "X78n1553_023:0539c04": "却難尋　進云。忽遇客來。如何祗待　師云。客來須",
    "X78n1553_023:0539c05": "看。賊來須打。問。如何是祖師西來意　師云。門外",
    "X78n1553_023:0539c06": "千竿竹。佛前一炷香。問。如何是佛　師云。不具三",
    "X78n1553_023:0539c07": "十二。那分百億身。問。如何是道　師云。蕩蕩無邊",
    "X78n1553_023:0539c08": "表。縱橫任意看。問。如何是佛法大意　師云。密竹",
    "X78n1553_023:0539c09": "長松。青山秀色　學云。如何領會　師云。龍吟霧起。",
    "X78n1553_023:0539c10": "虎嘯風生。問。如何是一稱南無佛　師云。皆以成",
    "X78n1553_023:0539c11": "佛道。問。見色便見心時如何　師云。角弓彎似月。",
    "X78n1553_023:0539c12": "寶劍利如霜　學云。如何領會　師云。金甲似魚鱗。",
    "X78n1553_023:0539c13": "朱旗如火焰。問。寸草不生時如何　師云。大地火",
    "X78n1553_023:0539c14": "起。紅燄連天　學云。生後如何　師云。昨夜風霜甚。",
    "X78n1553_023:0539c15": "今朝野火燒。",
    "X78n1553_023:0539c16": "師上堂云。諸禪德。若論舉唱宗風。即便坐斷凡聖。盡",
    "X78n1553_023:0539c17": "乾坤大地。一時黯黑。正當恁麼時。誰敢出頭來。所以",
    "X78n1553_023:0539c18": "凡來也打。聖來也打。總恁麼來也打。總不恁麼來也",
    "X78n1553_023:0539c19": "打。諸禪德。正當恁麼時。合作麼生。參。時有僧問。如",
    "X78n1553_023:0539c20": "何是真如體　師云。鎮地人不識　進云。如何是真",
    "X78n1553_023:0539c21": "如用　師云。大地山河無透路。十方世界一時容。",
    "X78n1553_023:0539c22": "問。如何是清淨法身　師云。番人皮袋盛　學云。如",
    "X78n1553_023:0539c23": "何領會　師云。供養不堪論。問。如何是古人切急",
    "X78n1553_023:0539c24": "處　師云。布髮淹泥若。庭中淚下時　進云。時中如",
    "X78n1553_023:0540a01": "何保任　師云。保任即錯。問。根鏡同源時如何",
    "X78n1553_023:0540a02": "　師云。伐倒崖陰無影樹。碧潭深處不逢魚。問。如何",
    "X78n1553_023:0540a03": "是學人自己　師云。是汝自己　學人便喝　師云。",
    "X78n1553_023:0540a04": "亂喝作什麼　學人禮拜　師便打。問。遠遠投師。",
    "X78n1553_023:0540a05": "乞師一接　師云。不接　學云。恁麼則虗押一問",
    "X78n1553_023:0540a06": "　師云。少逢穿耳客。多遇刻舟人。問。大通智勝佛。十",
    "X78n1553_023:0540a07": "劫坐道場。為什麼不得成佛道　師云。貪觀天上月。",
    "X78n1553_023:0540a08": "若却掌中珠。問。靈山畫月。意指如何　師云。水底",
    "X78n1553_023:0540a09": "務不得。地下任埋藏。問。軍期急速時如何　師云。",
    "X78n1553_023:0540a10": "十字街頭滿面塵　學云。為什麼如此　師云。知而",
    "X78n1553_023:0540a11": "故犯。問。古鏡未磨時如何　師云。照破天地　進云。",
    "X78n1553_023:0540a12": "磨後如何　師云。絲髮不存。問。如何是無為之談",
    "X78n1553_023:0540a13": "　師云。石羊石虎喃喃語　學云。是何言教　師云。",
    "X78n1553_023:0540a14": "長行書不盡。短偈絕人聞。問。如何是大用一句",
    "X78n1553_023:0540a15": "　師云。天地黯黑　學云。不用時如何　師云。注界洞",
    "X78n1553_023:0540a16": "明。問。寶劒未磨時如何　師云。光明衝北斗　進",
    "X78n1553_023:0540a17": "云。磨後時如何　師云。入水寂無聲。問。未明差別",
    "X78n1553_023:0540a18": "智。如何得不疑　師云。自作風塵為下客。真金不識",
    "X78n1553_023:0540a19": "謾勞形。問。十二時中如何修進　師云。水裡休尋",
    "X78n1553_023:0540a20": "月。一輪觸目光　學人爭柰不見何　師云。衝破儞",
    "X78n1553_023:0540a21": "髑髏。問。文殊與維摩對談何事　師云。無甘雲雨",
    "X78n1553_023:0540a22": "夜。石女夜挑燈。問。將心用心時如何　師云。北邙",
    "X78n1553_023:0540a23": "山上幾回客。南海船中不計年。",
    "X78n1553_023:0540a24": "師上堂云。諸禪德。參學人須具衲僧眼始得。若具神",
    "X78n1553_023:0540b01": "僧眼。不被佛障．祖障．菩提涅槃障。便得隨處自在。入",
    "X78n1553_023:0540b02": "水不溺。入火不燒。履地如水。履水如地。良久云。作麼",
    "X78n1553_023:0540b03": "生是衲僧眼。有者。出來對眾呈看。許汝參學事畢。若",
    "X78n1553_023:0540b04": "無。被佛．祖．菩提．涅槃熱謾却。師拍禪床一下。下座。",
    "X78n1553_023:0540b05": "僧問。如何是臨機一句　師云。箭發離弦無覓處。穿",
    "X78n1553_023:0540b06": "靴戴帽海中遊。問。如何是觸目菩提　師云。寒風",
    "X78n1553_023:0540b07": "吹面裂。雪上更加霜。問。如何是不動尊　師云。明",
    "X78n1553_023:0540b08": "明人不識。供養絕知音。問。萬法歸一。一歸何所",
    "X78n1553_023:0540b09": "　師云。五鳳樓前呈百戲。千株松下鳥歌聲。問。供養",
    "X78n1553_023:0540b10": "百千諸佛。不如供養一無心道人。百千諸佛有何過。",
    "X78n1553_023:0540b11": "無心道人有何德　師云。陽氣發時無硬地。氷消雪",
    "X78n1553_023:0540b12": "盡一時休。問。句絕明中現。名言觸處通時如何",
    "X78n1553_023:0540b13": "　師云。金身紉不出。入水寂無聲　問。一真含法界時",
    "X78n1553_023:0540b14": "如何　師云。一點無為水。千江日夜流。問。如何是",
    "X78n1553_023:0540b15": "道場中之師子　師云。哮吼一聲天地合。十方世界",
    "X78n1553_023:0540b16": "絕知音。問。兩刃交鋒時如何　師云。夜半子特親",
    "X78n1553_023:0540b17": "下手　學云。天曉事又如何　師云。一任儞卜度。",
    "X78n1553_023:0540b18": "問。如何是文殊劍　師云。三尺雪光青霄外。四郊塵",
    "X78n1553_023:0540b19": "影罷來戈。問。華藏海中獨游時如何　師云。海岸",
    "X78n1553_023:0540b20": "孤絕處。堂堂人不知　學云。知後時如何　師云。方",
    "X78n1553_023:0540b21": "見本來身　問。王道與法道相去幾何　師云。雲行",
    "X78n1553_023:0540b22": "雨密。水急波生　學人不會。未審如何　師云。水流",
    "X78n1553_023:0540b23": "歸海。人臥千峯　問。如何是般若用　師云。天魔膽",
    "X78n1553_023:0540b24": "裂。外道心摧。問。如何是學人立身處　師云。十字",
    "X78n1553_023:0540c01": "街頭人不顧。千株松下任風吹。問。不與萬法為侶。",
    "X78n1553_023:0540c02": "復是何人　師云。我擬向汝道。秖恐人不信　學云。",
    "X78n1553_023:0540c03": "便請　師便喝　學人禮拜　師便打。問。如何是密",
    "X78n1553_023:0540c04": "室中事　師云。分明記取。舉似後人。問。如何是鏌",
    "X78n1553_023:0540c05": "鎁劒　師云。七星光彩轉天河。截斷毗盧海市波",
    "X78n1553_023:0540c06": "　學云。莫便是也無　師云。同瞽瞳人不可知　學人",
    "X78n1553_023:0540c07": "禮拜　師吁吁。問。如何是截人之機　師云。十字",
    "X78n1553_023:0540c08": "路頭明顯示。一心無異更無差　學云。莫便是也無",
    "X78n1553_023:0540c09": "　師云。切須子細。不得錯會。問。直截一路。請師速",
    "X78n1553_023:0540c10": "道　師云。擬心隔千里。玄玄任意看　學云。恁麼則",
    "X78n1553_023:0540c11": "親切去也　師云。每年逢一度。萬代盡傳名。師纔",
    "X78n1553_023:0540c12": "見僧來。豎起拂子　僧便喝　師云。瞎　僧又喝。",
    "X78n1553_023:0540c13": "　師便打。師又見一僧。豎起拂子　僧不顧　師便",
    "X78n1553_023:0540c14": "打。師又云。總似今日。曹谿一路平沈。便下座。",
    "X78n1553_023:0540c15": "師上堂云。本來無事。不得生事。行為道場。立為佛事。",
    "X78n1553_023:0540c16": "坐為禪定。時有僧問。如何是佛　師便打。又有",
    "X78n1553_023:0540c17": "僧問。如何是佛法大意　師亦打。又有僧問。如何",
    "X78n1553_023:0540c18": "是祖師西來意　師亦打。師又云。大眾。者箇僧有",
    "X78n1553_023:0540c19": "過無過。若道有過。過在什麼處。若道無過。為什麼打",
    "X78n1553_023:0540c20": "他。且作麼生商量。知有者。出來對眾道看。要知親切。",
    "X78n1553_023:0540c21": "若道不得。虗過平生。良久。打禪床一下。便下座。",
    "X78n1553_023:0540c23": "天聖廣燈錄卷第二十三"
}