{
    "X22n0400_001:0116a03": "No. 400-A",
    "X22n0400_001:0116a04": " 無量壽經起信論敘",
    "X22n0400_001:0116a05": "[0116a05] 同學友彭生紹升。述無量壽經起信論成。書命有高",
    "X22n0400_001:0116a06": "曰。勉敘之。有高諷經論。反覆。光明雲流。骸藏郁潔。喉",
    "X22n0400_001:0116a07": "舌聽視。曠若新有。冰漁膏釋。弗礙弗膠。閣卷欣慶。讚",
    "X22n0400_001:0116a08": "歎作禮。善哉彭生。乃能發起如是大心。乃能擔荷如",
    "X22n0400_001:0116a09": "是大法。乃能唱演如是妙義。乃能流布如是經典。善",
    "X22n0400_001:0116a10": "哉彭生。不忘囑累。不忘宏誓。快得遭逢",
    "X22n0400_001:0116a11": "聖清樂國。仁壽光被。萬億器界恒沙有情。應共信受。",
    "X22n0400_001:0116a12": "應共證入。無量壽經。今正是時。我觀有情。希望壽命。",
    "X22n0400_001:0116a13": "黃髮難老。百千萬歲。我觀有情。欲無彀期。宮室被服。",
    "X22n0400_001:0116a14": "飲饌什器。園池華鳥。及與音樂。未得欲得。得已欲備。",
    "X22n0400_001:0116a15": "備已欲富。富已欲好。此好彼未。欲彼俱好。彼俱好已。",
    "X22n0400_001:0116a16": "又欲精良。一一精良。淫巧&#x74CC;奇。欲轉變生。匪有竟閾。",
    "X22n0400_001:0116a17": "我觀有情。欲善眷屬。色澤壯姣。知心順恉。迎機赴節。",
    "X22n0400_001:0116a18": "團圞和合。富貴聰明。我觀有情。微塵計校。束歸貪欲。",
    "X22n0400_001:0116a19": "不出斯等。諸斯等欲。承誰恩力。舉體光明。無量壽經。",
    "X22n0400_001:0116a20": "無始無明。執吝成想。想幻塵勞。&#x8657;妄影事。無住為本。",
    "X22n0400_001:0116a21": "生滅為性。盤古開天。英雄大人。廊廟金貂。巖穴黃緇。",
    "X22n0400_001:0116a22": "散材下走。靡哲靡愚。腸中車輪。轉轉不淨。污薉淨田。",
    "X22n0400_001:0116a23": "雝塔苦本。助發苦芽。蕃苦枝葉。點綴苦華。結苦果仁。",
    "X22n0400_001:0116a24": "甘苦謂飴。戀苦護苦。立苦辨說。建苦&#x76B7;旗。為苦效忠。",
    "X22n0400_001:0116b01": "爭鋒決勝。如聾如盲。有耳有目。聞見是經。依正莊嚴。",
    "X22n0400_001:0116b02": "功德殊勝。如海爰居。見鐘鼎陳。駭怖竄逃。謂當謀我。",
    "X22n0400_001:0116b03": "離本久遠。智梏情遷。為鸒為蜩。笑九萬矣。游盤豕蝨。",
    "X22n0400_001:0116b04": "湯火寧知。廟犧麗&#x7891;。枯魚過河。求悔再及。而并不得。",
    "X22n0400_001:0116b05": "不其痛而。我",
    "X22n0400_001:0116b06": "釋迦尊。慈愍有情。火宅毒藥。昧珠客作。窮露癡顛。順",
    "X22n0400_001:0116b07": "其欲然。激揚引導。權巧方便。曲垂濟拯。十二部經。廣",
    "X22n0400_001:0116b08": "說淨土。而于是經。專指西方。觀經觀行。小本勸信。是",
    "X22n0400_001:0116b09": "經願門。尤異方便。我友彭生。入是願門。竺念有情。繹",
    "X22n0400_001:0116b10": "經述論。謂發大願。全憑信根。于是博攷。大乘經典。約",
    "X22n0400_001:0116b11": "采菁華。疏瀹正信。于是乃知。欲為苦本。欲為道本。用",
    "X22n0400_001:0116b12": "欲知方。出宣大願。于是乃知。佛大願力。我大願力。無",
    "X22n0400_001:0116b13": "二無別。平等平等。于是乃知。十方淨土。依正莊嚴。佛",
    "X22n0400_001:0116b14": "非有餘。我非虧欠。于是乃知。婬怒癡性。當體空寂。無",
    "X22n0400_001:0116b15": "量壽經。無終無始。生佛正等。作如是觀。豈得不信。火",
    "X22n0400_001:0116b16": "則能燒。冰則能寒。飯則能飽。烏啄能毒。如是信已。離",
    "X22n0400_001:0116b17": "信名字。開大願門。出生念力。一聲佛號。忘義忘年。敬",
    "X22n0400_001:0116b18": "作頌曰。",
    "X22n0400_001:0116b19": " 歸命西方淨滿尊  圓密三身無量壽",
    "X22n0400_001:0116b20": " 歸命難思真教體  歸命難數聖賢僧",
    "X22n0400_001:0116b21": " 寶臺巍巍淨光明  &#x5FA7;照微塵國土眾",
    "X22n0400_001:0116b22": " 本師親口如是說  是故決定攝受我",
    "X22n0400_001:0116b23": " 我自未度願度人  願我",
    "X22n0400_001:0116b24": "聖清萬萬&#x79A9;  太平豐熟人康和",
    "X22n0400_001:0116c01": " 念佛同報君親恩  人人念佛為忠臣",
    "X22n0400_001:0116c02": " 人人念佛為孝子  人人念佛安處善",
    "X22n0400_001:0116c03": " 人人念佛樂循理  良男淑女家家有",
    "X22n0400_001:0116c04": " 甘雨景風調四敘  人人念佛了自性",
    "X22n0400_001:0116c05": " 人人念佛證唯心  一期報盡共往生",
    "X22n0400_001:0116c06": " 見佛聞法克大果  不離安養入諸剎",
    "X22n0400_001:0116c07": " 還以念佛教眾生  六波羅蜜一聲佛",
    "X22n0400_001:0116c08": " 諸陀羅尼一聲佛  如幻聞熏聞中持",
    "X22n0400_001:0116c09": " 諸圓通根盡皆攝  我禮十方發是願",
    "X22n0400_001:0116c10": " 十方三寶證明我  更願善友若彭生",
    "X22n0400_001:0116c11": " 生生會值為道侶  我願如空非思量",
    "X22n0400_001:0116c12": " 是故歸命",
    "X22n0400_001:0116c13": "無量壽",
    "X22n0400_001:0116c14": "[0116c14] 聖清乾隆四十年旃蒙協洽之歲十一月既望越翼",
    "X22n0400_001:0116c15": "日佛弟子羅有高撰",
    "X22n0400_001:0116c18": "No. 400",
    "X22n0400_001:0116c19": "無量壽經起信論卷上",
    "X22n0400_001:0116c20": "菩薩戒弟子 彭際清 述",
    "X22n0400_001:0116c21": "[0116c21] 無量壽經者。如來稱性之圓教。眾生本具之化儀",
    "X22n0400_001:0116c22": "也。原夫真如界內。解脫門中。本無一法而&#x5FA7;入微",
    "X22n0400_001:0116c23": "塵。普應&#x7FA3;機而畢竟空寂。特以眾生不了心源。妄",
    "X22n0400_001:0116c24": "纏苦聚。幻生幻滅。&#x5010;墜&#x5010;升。將欲拔輪迴之本。斷",
    "X22n0400_001:0117a01": "愛慾之因。不開念佛之門。孰識歸家之路。以是法",
    "X22n0400_001:0117a02": "王垂愍。願網宏張。攝諸佛所護之經。嚴眾生本淨",
    "X22n0400_001:0117a03": "之土。無邊覺海。全收塵剎波灡。不盡慈雲。永沛大",
    "X22n0400_001:0117a04": "千雨露。遂使洪名舉處。頓竭罪源。一念圓時。疾登",
    "X22n0400_001:0117a05": "寶地。自他不隔。越十萬億剎而非遙。凡聖無差。即",
    "X22n0400_001:0117a06": "三十二相而同具。所貴是心作佛。即佛明心。會萬",
    "X22n0400_001:0117a07": "善以同歸。執一心而不亂。妙蓮華內。期母子之終",
    "X22n0400_001:0117a08": "逢。白毫相中。何苦樂之有間。從此握文殊之智印。",
    "X22n0400_001:0117a09": "滿普賢之願王。不動纖毫而獲諸三昧。匪移跬步",
    "X22n0400_001:0117a10": "而&#x5FA7;往十方。遂得記授菩提。位階不退。如斯方便。",
    "X22n0400_001:0117a11": "莫殫深恩。凡具靈知。普應信受。其或執有排空。滯",
    "X22n0400_001:0117a12": "情迷性。戀百年之幻質。昧萬古之徽猷。轉蛣蜣之",
    "X22n0400_001:0117a13": "丸。漫期狆舉。耀蜉蝣之羽。曾不終朝。流離窮子。認",
    "X22n0400_001:0117a14": "絕域為家鄉。顛倒浮生。鎖真覺於夢夜。縱使耳提",
    "X22n0400_001:0117a15": "面命。誰能&#x89A9;指知歸。亦不破相窮空。執藥成病。拒",
    "X22n0400_001:0117a16": "慈尊於心外。棄樂土以如遺。惟知味靜&#x8EAD;閒。不顧",
    "X22n0400_001:0117a17": "埋真背覺。如&#x89A9;隙中過影。罔窮杲日之光明。但看",
    "X22n0400_001:0117a18": "勺水興波。不信歸墟之浩蕩。此則城東老母。障面",
    "X22n0400_001:0117a19": "徒勞。演若達多。失頭自怖者矣。嗚呼。人身難得。至",
    "X22n0400_001:0117a20": "道難聞。一息不來。已成隔世。三塗再出。知復何年。",
    "X22n0400_001:0117a21": "火宅炎炎。尚戀嬉遊之具。恒沙莽莽。難窮往返之",
    "X22n0400_001:0117a22": "身。祇因不了一心。遂至長淪浩劫。果欲橫超三界。",
    "X22n0400_001:0117a23": "何如直往西方。佛說淨土諸經。約有四五。語其該",
    "X22n0400_001:0117a24": "備。莫此為先。惜乎諸師疏解。未及闡揚。王氏校刪。",
    "X22n0400_001:0117b01": "半多訛舛。不揣闇汶。略舉綱宗。旁引契經。會歸一",
    "X22n0400_001:0117b02": "實。一明教體。二明教相。三明歸趣。四別釋經文。五",
    "X22n0400_001:0117b03": "迴向極樂。總名起信論者。破空有之邪執。明圓頓",
    "X22n0400_001:0117b04": "之正宗。廓諸師未被之機。救龍舒妄刪之失。庶幾",
    "X22n0400_001:0117b05": "開佛知見。示佛知見。悟佛知見。入佛知見。廣引&#x7FA3;",
    "X22n0400_001:0117b06": "生。同歸極樂云爾。",
    "X22n0400_001:0117b07": "一明教體",
    "X22n0400_001:0117b08": "[0117b08] 欲明教體。當觀法性。夫法性者。不生不滅。不斷不",
    "X22n0400_001:0117b09": "常。心亦強名。土於何寄。然非心非土。而即土即心。",
    "X22n0400_001:0117b10": "取舍俱捐。見聞絕待。豈可橫生計較。妄說是非。略",
    "X22n0400_001:0117b11": "標四義。以究法源。一。自他不二義。二。性相不二義。",
    "X22n0400_001:0117b12": "三。因果不二義。四。生佛不二義。",
    "X22n0400_001:0117b13": "[0117b13] 一自他不二義者。諸佛法身。&#x5FA7;周沙界。全自全他。",
    "X22n0400_001:0117b14": "不相違礙。約化儀中現有主伴。如毗盧遮那為主。",
    "X22n0400_001:0117b15": "則十方諸佛為伴。乃至不可說不可說微塵數佛",
    "X22n0400_001:0117b16": "剎。無不是毗盧遮那法界。如無量壽為主。則十方",
    "X22n0400_001:0117b17": "諸佛為伴。乃至不可說不可說微塵數佛剎。無不",
    "X22n0400_001:0117b18": "是無量壽法界。故此經言無量壽佛。光照東方恒",
    "X22n0400_001:0117b19": "沙佛剎。南西北方四維上下。亦復如是。法性實爾。",
    "X22n0400_001:0117b20": "無有分齊。如首楞嚴經言。我以妙明不滅不生。合",
    "X22n0400_001:0117b21": "如來藏。而如來藏。唯妙覺明。圓照法界。是故於中",
    "X22n0400_001:0117b22": "一為無量。無量為一。小中現大。大中現小。不動道",
    "X22n0400_001:0117b23": "場。&#x5FA7;十方界。身含十方無盡&#x8657;空。於一毛端。現寶",
    "X22n0400_001:0117b24": "王剎。坐微塵裏。轉大法輪。是故當知無量壽佛。普",
    "X22n0400_001:0117c01": "現十方一切眾生之前。不可以有思惟心而生分",
    "X22n0400_001:0117c02": "別。或言華嚴為實。極樂為權。當知不爾。諸佛法身。",
    "X22n0400_001:0117c03": "非自他故。問然則何故舍毗盧而念無量。答。釋迦",
    "X22n0400_001:0117c04": "指示故。無量本願故。十念往生故。疾登不退故。",
    "X22n0400_001:0117c05": "[0117c05] 二性相不二義者。大乘起信論云。從本以來色心",
    "X22n0400_001:0117c06": "不二。以色性即智故。色體無形說名智身。以智性",
    "X22n0400_001:0117c07": "即色故。說名法身&#x5FA7;一切處。所現之色。無有分齊。",
    "X22n0400_001:0117c08": "隨心能示十方世界無量菩薩無量報身。無量莊",
    "X22n0400_001:0117c09": "嚴。各各差別。皆無分齊。而不相妨。故如華嚴經中",
    "X22n0400_001:0117c10": "器界塵毛形無形物皆悉演出妙法言音。具足十",
    "X22n0400_001:0117c11": "方法界諸莊嚴具。此經亦言。一一華中。一一光中。",
    "X22n0400_001:0117c12": "風聲水聲諸音樂聲。若見若聞。無一物而非佛身。",
    "X22n0400_001:0117c13": "無一音而非佛法。何以故。有情無情。非一非異。真",
    "X22n0400_001:0117c14": "如界中無彼此故。問。法性既爾。娑婆界中。何故不",
    "X22n0400_001:0117c15": "聞諸佛現身說法。答。常說法。無不說法時。只為情",
    "X22n0400_001:0117c16": "生智隔。不見不聞。若一念證入佛法界者。不離娑",
    "X22n0400_001:0117c17": "婆。徑登極樂。如妙法蓮華經云。眾生見劫盡。大火",
    "X22n0400_001:0117c18": "所燒時。我此土安隱。天人常充滿。維摩經云。我此",
    "X22n0400_001:0117c19": "土淨。而汝不見。此是諸佛自受用地。一切眾生所",
    "X22n0400_001:0117c20": "同具足。問。然則何用求生淨土。答。生即無生。土亦",
    "X22n0400_001:0117c21": "非土。行布不礙圓融故。相非性外故。",
    "X22n0400_001:0117c22": "[0117c22] 三。因果不二義者。此經言法藏比丘方發願已。空",
    "X22n0400_001:0117c23": "中讚言決定必成無上正覺。又言眾生一念念佛。",
    "X22n0400_001:0117c24": "則是具足無上功德。當知因該果海。果徹因原。還",
    "X22n0400_001:0118a01": "因華嚴初發心時。即成正覺。以法性中因果不異",
    "X22n0400_001:0118a02": "故。究竟不可得故。大般若經善現言。菩薩摩訶薩",
    "X22n0400_001:0118a03": "為用初心證得無上正等菩提。為用後心證得無",
    "X22n0400_001:0118a04": "上正等菩提。佛言。如然燈時。為初焰能焦炷。為後",
    "X22n0400_001:0118a05": "焰能焦炷。世尊。如我意解。非初焰能焦炷。亦不離",
    "X22n0400_001:0118a06": "初焰。非後焰能焦炷。亦不離後焰。佛言。諸菩薩摩",
    "X22n0400_001:0118a07": "訶薩亦復如是。非用初心證得無上正等菩提。亦",
    "X22n0400_001:0118a08": "不離初心證得無上正等菩提。非用後心證得無",
    "X22n0400_001:0118a09": "上正等菩提。亦不離後心證得無上正等菩提。若",
    "X22n0400_001:0118a10": "能如是信入淨土法門。一剎那間。即已嚴淨諸佛",
    "X22n0400_001:0118a11": "國土。即已具足無上功德。成佛度生。一時究竟。與",
    "X22n0400_001:0118a12": "法藏比丘無二無別。具如經說。真實不&#x8657;故。",
    "X22n0400_001:0118a13": "[0118a13] 四。生佛不二義者。大涅槃經云。我以摩訶般若。&#x5FA7;",
    "X22n0400_001:0118a14": "觀三界一切六道諸山大海大地含生。如是三界。",
    "X22n0400_001:0118a15": "根本性離。畢竟寂滅同&#x8657;空相。無名無識。永斷諸",
    "X22n0400_001:0118a16": "有。本來平等。無高下想。無見無聞。無覺無知。不可",
    "X22n0400_001:0118a17": "繫縛。不可解脫。無眾生。無壽命。不生不起。不盡不",
    "X22n0400_001:0118a18": "滅。非世間。非非世間。涅槃生死皆不可得。二際平",
    "X22n0400_001:0118a19": "等。等諸法故。是知無量不居極樂。眾生不住娑婆。",
    "X22n0400_001:0118a20": "本自無穢。從何取淨。特以眾生。不守自性。於一體",
    "X22n0400_001:0118a21": "中妄生同異。爰以大悲方便。而度脫之。故此經言。",
    "X22n0400_001:0118a22": "如是諸佛。各各安立無量眾生於佛正道。問。既生",
    "X22n0400_001:0118a23": "佛不可得者。何故諸佛現身接引眾生。答。華嚴經",
    "X22n0400_001:0118a24": "云。譬如日出。普照世間。於一切淨水器中。影無不",
    "X22n0400_001:0118b01": "現。普&#x5FA7;眾處而無來往。或一器破。便不現影。如來",
    "X22n0400_001:0118b02": "智日。亦復如是。普現法界。無前無後。一切眾生淨",
    "X22n0400_001:0118b03": "心器中。佛無不現。心器常淨。常見佛身。若心濁器",
    "X22n0400_001:0118b04": "破。則不得見。是則佛本不來而來。眾實不往而往。",
    "X22n0400_001:0118b05": "隨眾生心現往來故。",
    "X22n0400_001:0118b06": "二明教相",
    "X22n0400_001:0118b07": "[0118b07] 欲明教相。當識因緣。夫因緣者。諸佛以之出世。眾",
    "X22n0400_001:0118b08": "生以之證真。若惟觀法性。不達因緣者。杜方便之",
    "X22n0400_001:0118b09": "門。無接引之分。六趣何由而出離。萬德何由而圓",
    "X22n0400_001:0118b10": "滿。略分四門。以標經旨。一信門。二願門。三念門。四",
    "X22n0400_001:0118b11": "行門。",
    "X22n0400_001:0118b12": "[0118b12] 一信門者。即經云諸有眾生聞佛名號。信心歡喜。",
    "X22n0400_001:0118b13": "至心迴向。願生彼國。又云。明信佛智乃至勝智等。",
    "X22n0400_001:0118b14": "是。華嚴經云。深信諸佛及佛法。亦信佛子所行道。",
    "X22n0400_001:0118b15": "及信無上大菩提。菩薩以是初發心。又云。寧於無",
    "X22n0400_001:0118b16": "量劫。受諸惡道苦。終不舍如來。而求於出離。維摩",
    "X22n0400_001:0118b17": "經云。菩薩於生死畏中。當依如來功德之力。劣解",
    "X22n0400_001:0118b18": "眾生。聞說諸佛不思議境界。多生疑惑。即聲聞二",
    "X22n0400_001:0118b19": "乘。尚不信有他方諸佛。以不識是心無外故。心外",
    "X22n0400_001:0118b20": "無佛故。若知是心無外。則知他佛即是自佛。不壞",
    "X22n0400_001:0118b21": "自他之相。斯能入無邊之佛土。起無量之行門。以",
    "X22n0400_001:0118b22": "自心境界不可思議。故知諸佛境界亦不可思議。",
    "X22n0400_001:0118b23": "至如無量壽佛所有願力功德智慧神通。圓同太",
    "X22n0400_001:0118b24": "&#x8657;。廓周沙界。非計可測。非情可量。若人聞是經已。",
    "X22n0400_001:0118c01": "決定信入。不驚不怖不畏。當知是人已於無量佛",
    "X22n0400_001:0118c02": "所。深植善根。當得不退轉于阿耨多羅三藐三菩",
    "X22n0400_001:0118c03": "提。勝諸聲聞百千萬億倍。何況其餘。故知入此門",
    "X22n0400_001:0118c04": "中。信為第一。毗婆沙論云。若人種善根。疑則華不",
    "X22n0400_001:0118c05": "開。信心清淨者。華開則見佛。何以故。一念信心。&#x9008;",
    "X22n0400_001:0118c06": "超情計。具佛知見故。",
    "X22n0400_001:0118c07": "[0118c07] 二。願門者。即經云遵普門大士之德。具諸菩薩無",
    "X22n0400_001:0118c08": "量行願。願於無量世界現成正覺。乃至法藏四十",
    "X22n0400_001:0118c09": "八願。及諸眾生願生彼國者。是。一切行門。從願而",
    "X22n0400_001:0118c10": "起。願如良苗。非苗不實故。願如良導。非導不行故。",
    "X22n0400_001:0118c11": "然心有廣狹。故願有大小。惟稱法界量而發心者。",
    "X22n0400_001:0118c12": "方能入於諸佛願波羅蜜。如華嚴經普賢告善財",
    "X22n0400_001:0118c13": "言。欲成就如來功德門者。當修十種廣大行願。一",
    "X22n0400_001:0118c14": "者禮敬諸佛。二者稱讚如來。三者廣修供養。四者",
    "X22n0400_001:0118c15": "懺悔業障。五者隨喜功德。六者請轉法輪。七者請",
    "X22n0400_001:0118c16": "佛住世。八者常隨佛學。九者恒順眾生。十者普皆",
    "X22n0400_001:0118c17": "迴向。惟此十願。是曰願王。一切菩薩從此起行。直",
    "X22n0400_001:0118c18": "至成佛。然其間有一總持門。能使所願速得成就。",
    "X22n0400_001:0118c19": "不離念無量壽佛求生西方。普賢偈曰。願我臨欲",
    "X22n0400_001:0118c20": "命終時。盡除一切諸障礙。面見彼佛阿彌陀。即得",
    "X22n0400_001:0118c21": "往生安樂剎。我既往生彼剎已。現前成就此大願。",
    "X22n0400_001:0118c22": "一切圓滿盡無餘。利樂一切眾生界。是知盡十方",
    "X22n0400_001:0118c23": "眾生願輪之勝。莫有過於往生安樂者。何以故。無",
    "X22n0400_001:0118c24": "量壽佛。無上願王。一切菩薩願王。莫不以此為究",
    "X22n0400_001:0119a01": "竟故。今明發願。當如西方合論中說。決得往生。一",
    "X22n0400_001:0119a02": "不為福田故願。願為一切眾生蔭。生淨土故。二不",
    "X22n0400_001:0119a03": "為眷屬故願。願治一切如來家。生淨土故。三不為",
    "X22n0400_001:0119a04": "病苦故願。願醫一切世間無明等瘡。生淨土故。四",
    "X22n0400_001:0119a05": "不為轉輪王故願。願轉諸佛法輪。作大法王。生淨",
    "X22n0400_001:0119a06": "土故。五不為欲界故願。願離一切微妙五欲。生淨",
    "X22n0400_001:0119a07": "土故。六不為色界故願。願離一切禪著。生淨土故。",
    "X22n0400_001:0119a08": "七不為無色界故願。願盡種種微細流注。證無量",
    "X22n0400_001:0119a09": "相好身。生淨土故。八不為聲聞辟支故願。願以福",
    "X22n0400_001:0119a10": "智二嚴。饒益一切眾生。生淨土故。九不為一世界",
    "X22n0400_001:0119a11": "千世界眾生故願。願代無央數世界眾生苦。拔一",
    "X22n0400_001:0119a12": "切世界眾生。生淨土故。十不為一阿僧祇劫千阿",
    "X22n0400_001:0119a13": "僧祇劫眾生故願。願代無數阿僧祇劫眾生苦。拔",
    "X22n0400_001:0119a14": "一切劫眾生生淨土故。",
    "X22n0400_001:0119a15": "[0119a15] 三。念門者。即經云一向專念無量壽佛。乃至十念",
    "X22n0400_001:0119a16": "一念念於彼佛者。是。首楞嚴經。大勢至白佛言。我",
    "X22n0400_001:0119a17": "憶往昔恒河沙劫。有佛出世。名無量光。十二如來",
    "X22n0400_001:0119a18": "相繼一劫。其最後佛。名超日月光。彼佛教我念佛",
    "X22n0400_001:0119a19": "三昧。譬如有人。一專為憶。一人專忘。如是二人。若",
    "X22n0400_001:0119a20": "逢不逢。或見非見。二人相憶。二憶念深。如是乃至",
    "X22n0400_001:0119a21": "從生至生。同於形影。不相乖異。十方如來憐念眾",
    "X22n0400_001:0119a22": "生。如母憶子。若子逃逝。雖憶何為。子若憶母。如母",
    "X22n0400_001:0119a23": "憶時。母子歷生。不相違遠。若眾生心憶佛念佛。現",
    "X22n0400_001:0119a24": "前當來必定見佛。去佛不遠。不假方便。自得心開。",
    "X22n0400_001:0119b01": "我本因地。以念佛心。入無生忍。今於此界。攝念佛",
    "X22n0400_001:0119b02": "人。歸於淨土。佛問圓通。我無選擇。都攝六根。淨念",
    "X22n0400_001:0119b03": "相繼。得三摩地。斯為第一。文殊所說般若經佛言。",
    "X22n0400_001:0119b04": "法界一相。繫緣法界。是名一行三昧。善男子。善女",
    "X22n0400_001:0119b05": "人。欲入一行三昧。應處空閒。捨諸亂意。不取相貌。",
    "X22n0400_001:0119b06": "繫心一佛。專稱名字。隨佛方所。端身正向。能於一",
    "X22n0400_001:0119b07": "佛念念相續。即是念中能見過去未來現在諸佛。",
    "X22n0400_001:0119b08": "何以故。念一佛功德無量無邊。亦與無量諸佛功",
    "X22n0400_001:0119b09": "德無二。如是入一行三昧者。盡知恒沙諸佛法界",
    "X22n0400_001:0119b10": "無差別相。又如般舟經。佛言。何因致現在諸佛悉",
    "X22n0400_001:0119b11": "在前立三昧。其有四眾。持戒定具。獨一處止。心念",
    "X22n0400_001:0119b12": "西方阿彌陀佛。今現在。去是十億萬佛剎。其國名",
    "X22n0400_001:0119b13": "須摩提。在眾菩薩中央說經。一切常念彼佛。譬如",
    "X22n0400_001:0119b14": "夢中見七寶親屬相與娛樂。覺已說之。若人念彼",
    "X22n0400_001:0119b15": "佛一日晝夜。若過七日七夜。阿彌陀佛於覺不見。",
    "X22n0400_001:0119b16": "夢中見之。心作念時。諸佛國土大山須彌幽冥之",
    "X22n0400_001:0119b17": "處。悉為開闢。不持神足到其佛剎。便於世間。坐見",
    "X22n0400_001:0119b18": "彼佛。聞所說經。如上三經具明念力不可思議。是",
    "X22n0400_001:0119b19": "知一念十念。乃至一向專念。無量壽佛隨眾生心。",
    "X22n0400_001:0119b20": "念念出現。眾生能一念念佛者。即一心清淨。一心",
    "X22n0400_001:0119b21": "清淨。即一身清淨。一身清淨。即多身清淨。多身清",
    "X22n0400_001:0119b22": "淨。即一世界清淨。一世界清淨。即多世界清淨。如",
    "X22n0400_001:0119b23": "是乃至不可說不可說恒河沙數世界清淨。臨命",
    "X22n0400_001:0119b24": "終時。隨其念力。見佛往生。自性自度。是心作佛故。",
    "X22n0400_001:0119c01": "四。行門者。即經云法藏比丘及諸菩薩。積集無量",
    "X22n0400_001:0119c02": "功德。乃至三輩往生所修功德等。是。維摩經。長者",
    "X22n0400_001:0119c03": "子寶積白佛言。惟願世尊說諸菩薩淨土之行。佛",
    "X22n0400_001:0119c04": "言。眾生之類。是菩薩佛土。所以者何。菩薩取於淨",
    "X22n0400_001:0119c05": "國。皆為饒益諸眾生故。譬如有人。欲於空地造立",
    "X22n0400_001:0119c06": "宮室。隨意無礙。若於&#x8657;空。終不能成。菩薩如是。為",
    "X22n0400_001:0119c07": "成就眾生故。願取佛國。願取佛國者非於空也。若",
    "X22n0400_001:0119c08": "菩薩欲得淨土。當淨其心。隨其心淨。則佛土淨。寶",
    "X22n0400_001:0119c09": "積經。佛告彌勒。發十種心往生極樂。何者為十。一",
    "X22n0400_001:0119c10": "者。於諸眾生。起於大慈無損害心。二者。於諸眾生。",
    "X22n0400_001:0119c11": "起於大悲無逼惱心。三者。於佛正法。不惜身命。樂",
    "X22n0400_001:0119c12": "守護心。四者。於一切法。發生勝忍。無執著心。五者。",
    "X22n0400_001:0119c13": "不貪利養恭敬尊重。淨意樂心。六者。求佛種智。於",
    "X22n0400_001:0119c14": "一切時。無忘失心。七者。於諸眾生尊重恭敬。無下",
    "X22n0400_001:0119c15": "劣心。八者。不著世論。於菩提分。生決定心。九者。種",
    "X22n0400_001:0119c16": "諸善根。無有雜染。清淨之心。十者。於諸如來。捨離",
    "X22n0400_001:0119c17": "諸相。起隨念心。是名菩提發十種心。由是心故。當",
    "X22n0400_001:0119c18": "得往生。若人於此十心。隨成一心。樂欲往生彼佛",
    "X22n0400_001:0119c19": "世界。若不得生。無有是處。是故行者既發願已。惟",
    "X22n0400_001:0119c20": "應一切所行。不離念佛。當獨居時。不離念佛。處眷",
    "X22n0400_001:0119c21": "屬間。不離念佛。聞說意聲。不說意聲。不離念佛。見",
    "X22n0400_001:0119c22": "悅意色。不悅意色。不離念佛。乃至班朝蒞官。治軍",
    "X22n0400_001:0119c23": "行法。不離念佛。遇刀兵劫。入羅剎&#x7FA3;。不離念佛。如",
    "X22n0400_001:0119c24": "是念佛。則能漸淨我人眾生壽者四相根本。隨順",
    "X22n0400_001:0120a01": "具足十波羅蜜。既能心佛之心。何難履佛之土。何",
    "X22n0400_001:0120a02": "以故。一淨一切淨故。",
    "X22n0400_001:0120a03": "三明歸趣",
    "X22n0400_001:0120a04": "[0120a04] 欲明歸趣。當知因緣不離法性。如此經言。法藏初",
    "X22n0400_001:0120a05": "心。先開正覺。往生三輩。盡發菩提。若不發菩提者。",
    "X22n0400_001:0120a06": "如上四門不成安立。何謂發菩提心。菩提訓覺。舉",
    "X22n0400_001:0120a07": "要言之。當明五義。一了知一切諸佛不離自心。自",
    "X22n0400_001:0120a08": "心常有一切諸佛成正覺故。一了知一切佛土不",
    "X22n0400_001:0120a09": "離自心。自心具足一切莊嚴佛土故。一了知眾生",
    "X22n0400_001:0120a10": "一念念佛決定成佛。一切佛念力所成故。一了知",
    "X22n0400_001:0120a11": "眾生。發願求生淨土。決生淨土。一切土願力所現",
    "X22n0400_001:0120a12": "故。一了知自心既爾。他心亦然。有一眾生不生淨",
    "X22n0400_001:0120a13": "土不成佛者。是則我土不淨。我佛不成。我佛眾生。",
    "X22n0400_001:0120a14": "三無差別故。由此起信。是無信信。由此起願。是無",
    "X22n0400_001:0120a15": "願願。由此起念。是無念念。由此起行。是無行行。",
    "X22n0400_001:0120a16": "[0120a16] 云何為無信信。華嚴經云。佛子。何等為菩薩摩訶",
    "X22n0400_001:0120a17": "薩信藏。此菩薩信一切法空。信一切法無相。信一",
    "X22n0400_001:0120a18": "切法無願。信一切法無作。信一切法無分別。信一",
    "X22n0400_001:0120a19": "切法無所依。信一切法不可量。信一切法無有上。",
    "X22n0400_001:0120a20": "信一切法難超越。信一切法無生。若菩薩能如是",
    "X22n0400_001:0120a21": "隨順一切法。生淨信已。聞諸佛法不可思議。心不",
    "X22n0400_001:0120a22": "怯弱。聞一切佛不可思議。心不怯弱。聞眾生界不",
    "X22n0400_001:0120a23": "可思議。心不怯弱。聞法界不可思議。心不怯弱。聞",
    "X22n0400_001:0120a24": "&#x8657;空界不可思議。心不怯弱。聞涅槃界不可思議。",
    "X22n0400_001:0120b01": "心不怯弱。聞過去世不可思議。心不怯弱。聞未來",
    "X22n0400_001:0120b02": "世不可思議。心不怯弱。聞現在世不可思議。心不",
    "X22n0400_001:0120b03": "怯弱。聞入一切劫不可思議。心不怯弱。何以故。此",
    "X22n0400_001:0120b04": "菩薩於諸佛所。一向堅信。知佛智慧無邊無盡。十",
    "X22n0400_001:0120b05": "方無量諸世界中。一一各有無量諸佛。於阿耨多",
    "X22n0400_001:0120b06": "羅三藐三菩提。已得。今得。當得。已出世。今出世。當",
    "X22n0400_001:0120b07": "出世。已入涅槃。今入涅槃。當入涅槃。彼諸佛智慧。",
    "X22n0400_001:0120b08": "不增不減。不生不滅。不進不退。不遠不近。無知無",
    "X22n0400_001:0120b09": "捨。此菩薩入佛智慧。成就無邊無盡信。得此信已。",
    "X22n0400_001:0120b10": "心不退轉。心不雜亂。不可破壞。無所染著。隨順聖",
    "X22n0400_001:0120b11": "人。生如來家。護持一切諸佛種性。增長一切菩薩",
    "X22n0400_001:0120b12": "信解。隨順一切如來善根。出生一切諸佛方便。是",
    "X22n0400_001:0120b13": "名菩薩摩訶薩信藏。是故當知。無量壽佛願力功",
    "X22n0400_001:0120b14": "德智慧神通。於眾生心。不增不減。不生不滅。不進",
    "X22n0400_001:0120b15": "不退。不近不遠。無知無捨。本來是佛。更無可信。首",
    "X22n0400_001:0120b16": "楞嚴經。文殊言。我真文殊。無是文殊。若有是者。則",
    "X22n0400_001:0120b17": "二文殊。心佛亦爾。我真無量。無是無量。如是之信。",
    "X22n0400_001:0120b18": "方為淨信。故此經言。知一切法悉皆寂滅。聞甚深",
    "X22n0400_001:0120b19": "法。心不疑懼。是則名為無信信。",
    "X22n0400_001:0120b20": "[0120b20] 云何為無願願。大般若經。佛言。諸菩薩摩訶薩具",
    "X22n0400_001:0120b21": "最勝覺。雖能受行如是深法。而於其中不求果報。",
    "X22n0400_001:0120b22": "何以故。於自性無動故。善現言。能於何等自性無",
    "X22n0400_001:0120b23": "動。佛言。能於一切法無性自性無動。何以故。諸法",
    "X22n0400_001:0120b24": "自性。即是無性。無性不能現證無性。思益經。網明",
    "X22n0400_001:0120c01": "言。阿耨多羅三藐三菩提性。即是一切眾生性。一",
    "X22n0400_001:0120c02": "切眾生性。即是幻性。幻性。即是一切法性。於是法",
    "X22n0400_001:0120c03": "中。我不見有利。不見無利。若有菩薩希望功德利",
    "X22n0400_001:0120c04": "而發菩提心者。不名發大乘也。所以者何。一切法",
    "X22n0400_001:0120c05": "無功德利。以無有對處故。問。一切法既無功德利",
    "X22n0400_001:0120c06": "者。無量願王從何建立。答。從一切眾生心而建立。",
    "X22n0400_001:0120c07": "一切眾生性本清淨。本清淨故壽本無量。本清淨",
    "X22n0400_001:0120c08": "故。光亦無量。乃至地獄餓鬼畜生諸惡道苦。清淨",
    "X22n0400_001:0120c09": "心中本不可得故。是知一切眾生常住極樂。特於",
    "X22n0400_001:0120c10": "夢中幻有娑婆。幻夢醒時。娑婆安在。本無可厭。亦",
    "X22n0400_001:0120c11": "何所忻。但以清淨心而迴向佛故。故此經言。覺了",
    "X22n0400_001:0120c12": "一切法。猶如夢幻響。滿足諸妙願。必成如是剎。是",
    "X22n0400_001:0120c13": "則名為無願願。",
    "X22n0400_001:0120c14": "[0120c14] 云何為無念念。華嚴經。德雲比丘告善財言。善男",
    "X22n0400_001:0120c15": "子。我得自在決定解力。信眼清淨。智光照耀。普觀",
    "X22n0400_001:0120c16": "境界。離一切障。善巧觀察。普眼明徹。具清淨行。往",
    "X22n0400_001:0120c17": "詣十方一切國土。恭敬供養一切諸佛。常念一切",
    "X22n0400_001:0120c18": "諸佛如來。總持一切諸佛正法。常見一切十方諸",
    "X22n0400_001:0120c19": "佛。所謂見於東方一佛。二佛。十佛。百佛。千佛。百千",
    "X22n0400_001:0120c20": "佛。億佛。百億佛。千億佛。百千億佛。那由他億佛。百",
    "X22n0400_001:0120c21": "那由他億佛。千那由他億佛。百千那由他億佛。乃",
    "X22n0400_001:0120c22": "至見無數無量無邊無等。不可數不可稱不可思",
    "X22n0400_001:0120c23": "不可量不可說不可說佛。乃至見閻浮提微塵數",
    "X22n0400_001:0120c24": "佛。四天下微塵數佛。千世界微塵數佛。二千世界",
    "X22n0400_001:0121a01": "微塵數佛。三千世界微塵數佛。佛剎微塵數佛。乃",
    "X22n0400_001:0121a02": "至不可說不可說佛剎微塵數佛。如東方。南西北",
    "X22n0400_001:0121a03": "方四維上下。亦復如是。又解脫長者告善財言。我",
    "X22n0400_001:0121a04": "若欲見安樂世界阿彌陀如來隨意即見。我若欲",
    "X22n0400_001:0121a05": "見栴檀世界金剛光明如來。妙香世界寶光明如",
    "X22n0400_001:0121a06": "來。蓮華世界寶蓮華光明如來。妙金世界寂靜光",
    "X22n0400_001:0121a07": "明如來。妙喜世界不動如來。善住世界師子如來。",
    "X22n0400_001:0121a08": "鏡光明世界月覺如來。寶師子莊嚴世界毗盧遮",
    "X22n0400_001:0121a09": "那如來。如是一切悉皆即見。然彼如來不來至此。",
    "X22n0400_001:0121a10": "我身亦不往詣於彼。知一切佛及與我心。悉皆如",
    "X22n0400_001:0121a11": "夢。知一切佛猶如影像。自心如水。知一切佛所有",
    "X22n0400_001:0121a12": "色相。及以自心。悉皆如幻。知一切佛及以己心。悉",
    "X22n0400_001:0121a13": "皆如響。我如是知。如是憶念。所見諸佛。皆由自心。",
    "X22n0400_001:0121a14": "如是念佛。即念是佛。更無別佛。即佛是念。更無別",
    "X22n0400_001:0121a15": "念。無量即是念之體。念即是無量之用。體用一如。",
    "X22n0400_001:0121a16": "心心寂滅。佛佛全彰。圓覺經云。圓覺普照。寂滅無",
    "X22n0400_001:0121a17": "二。於中百千萬億阿僧祇不可說恒河沙諸佛世",
    "X22n0400_001:0121a18": "界。猶如空華。亂起亂滅。不即不離。無縛無脫。始知",
    "X22n0400_001:0121a19": "眾生本來成佛。是則不離當處。步步華臺。何待他",
    "X22n0400_001:0121a20": "生。塵塵淨剎。故此經言。住深定門。悉&#x89A9;現在無量",
    "X22n0400_001:0121a21": "諸佛。一念之頃。無不周&#x5FA7;。是則名為無念念。",
    "X22n0400_001:0121a22": "[0121a22] 云何名無行行。華嚴經云。菩薩於如是寂滅微妙",
    "X22n0400_001:0121a23": "甚深最勝法中修行時。亦不生念我現修此行。已",
    "X22n0400_001:0121a24": "修此行。當修此行。不著蘊界處。內世間。外世間。內",
    "X22n0400_001:0121b01": "外世間。所起大願諸波羅蜜。及一切法。皆無有著。",
    "X22n0400_001:0121b02": "何以故。法界中無有法名向聲聞乘。向獨覺乘。無",
    "X22n0400_001:0121b03": "有法名向菩薩乘。向阿耨多羅三藐三菩提。無有",
    "X22n0400_001:0121b04": "法名向凡夫界。無有法名向染。向淨。向生死。向涅",
    "X22n0400_001:0121b05": "槃。何以故。諸法無二無不二故。金剛般若經亦云。",
    "X22n0400_001:0121b06": "莊嚴佛土者。即非莊嚴。是名莊嚴。問。既一切法不",
    "X22n0400_001:0121b07": "可得者。何用莊嚴佛土。答。一切法不可得。所以莊",
    "X22n0400_001:0121b08": "嚴佛土。若有一法可得。則佛與眾生各住自性。同",
    "X22n0400_001:0121b09": "異熾然。成敵兩立。佛不度生。生不成佛。惟一法不",
    "X22n0400_001:0121b10": "可得。圓滿覺場。緣起無朕。本際非動。佛事繁興。是",
    "X22n0400_001:0121b11": "知諸佛示現。實本無現。眾生求生。實本無生。無現",
    "X22n0400_001:0121b12": "而現。佛即眾生。無生而生。眾生即佛。故此經言。譬",
    "X22n0400_001:0121b13": "如幻師。現眾異像。為男為女。無所不變。本學明了。",
    "X22n0400_001:0121b14": "在意所為。是則名為無行行。",
    "X22n0400_001:0121b15": "[0121b15] 如是之法。實萬善之總門。一乘之了義。菩薩以之",
    "X22n0400_001:0121b16": "嚴淨國土。諸佛以之圓證菩提。法性如然。&#x7FA3;經共",
    "X22n0400_001:0121b17": "讚。但能信入。已投種於寶池。永截疑根。定往生於",
    "X22n0400_001:0121b18": "金地。是固本來具足。更須方便加功。都攝六根。全",
    "X22n0400_001:0121b19": "提一念。了得即心即佛。自知非佛非心。再釋經文。",
    "X22n0400_001:0121b20": "用資廣勸。"
}