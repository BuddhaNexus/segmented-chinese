{
    "X10n0252_001:0167a02": " 用圭峰圓覺修證義十二章頌分各",
    "X10n0252_001:0167a03": "成一頌",
    "X10n0252_001:0167a04": "鏡庵釋行霆",
    "X10n0252_001:0167a05": "序分說儀",
    "X10n0252_001:0167a06": "圓覺先須了說儀不同穢土混凡機婆伽梵主身全",
    "X10n0252_001:0167a07": "現大光明藏處希奇百千大士同斯會十二真人欲",
    "X10n0252_001:0167a08": "問時不二境中圓鏡像何殊光瑩淨瑠璃。",
    "X10n0252_001:0167a09": "頌文殊章",
    "X10n0252_001:0167a10": "妙德初徵本起因曾知離病可修真陀羅尼門周法",
    "X10n0252_001:0167a11": "界大圓覺海絕涯津無明夢裏迷緣影翳眼華中妄",
    "X10n0252_001:0167a12": "執身忽然夢醒翳華滅何曾動著本來人。",
    "X10n0252_001:0167a13": "頌普賢章",
    "X10n0252_001:0167a14": "普賢次問漸修真通為三根審行門幻匪覺心心外",
    "X10n0252_001:0167a15": "物華非空性性中存覺心不動妄華寂妄境無生智",
    "X10n0252_001:0167a16": "孰論幻盡覺圓真體現灰飛烟滅火無因。",
    "X10n0252_001:0167a17": "頌普眼章",
    "X10n0252_001:0167a18": "普眼圓融因果相身心影像體隨妄先了二空清淨",
    "X10n0252_001:0167a19": "門次修三觀圓頓行能所兼忘凡聖情愛憎寧復論",
    "X10n0252_001:0167a20": "差當曾知本有摩尼珠五色青黃焉可狀。",
    "X10n0252_001:0167a21": "頌金剛藏章",
    "X10n0252_001:0167a22": "金剛執難聖凡身本悟緣何有妄因三問連環分別",
    "X10n0252_001:0167a23": "見諸門開喻性元真空華起滅元由妄金鑛銷融永",
    "X10n0252_001:0167a24": "絕塵若要測量圓覺海入思惟地倍沉淪。",
    "X10n0252_001:0167b01": "頌彌勒章",
    "X10n0252_001:0167b02": "彌勒推究輪迴本若斷貪愛生死盡愛欲為因過既",
    "X10n0252_001:0167b03": "深愛命為果緣難泯二障就於五性分四生遂成六",
    "X10n0252_001:0167b04": "道蘊若親善友愛見亡自然悟入無生忍。",
    "X10n0252_001:0167b05": "頌淨慧章",
    "X10n0252_001:0167b06": "淨慧倫排證悟人強分四位順天真凡賢聖果雖然",
    "X10n0252_001:0167b07": "異悟迷染淨與誰親先明依位循諸性次辨忘心頓",
    "X10n0252_001:0167b08": "證因一智了然超脫處有無情盡覺芽春。",
    "X10n0252_001:0167b09": "頌威德章",
    "X10n0252_001:0167b10": "威德請開三種觀中根始此分章段四門開處任方",
    "X10n0252_001:0167b11": "來三類修時非雜亂靜鏡圓明全顯彰幻苗增長無",
    "X10n0252_001:0167b12": "涯畔器中鍠可喻禪那三法能起生死岸。",
    "X10n0252_001:0167b13": "頌辨音章",
    "X10n0252_001:0167b14": "辨音又問幾般輪幾種修持可證真單複圓門雖有",
    "X10n0252_001:0167b15": "異靜幻寂觀要區分各安標記欲探結先慕求哀悔",
    "X10n0252_001:0167b16": "罪根二十五輪依幻覺無修習處示修因。",
    "X10n0252_001:0167b17": "頌淨業章",
    "X10n0252_001:0167b18": "淨業斷除人我執俱緣四相妄迷習無明主宰為我",
    "X10n0252_001:0167b19": "根心存證者乃人立壽命業智潛續存眾生我人所",
    "X10n0252_001:0167b20": "不及由茲憎愛煩惱生死覺城昧此何能入。",
    "X10n0252_001:0167b21": "頌普覺章",
    "X10n0252_001:0167b22": "普覺離病託師親當依端正知見人行住坐臥迹莫",
    "X10n0252_001:0167b23": "計作止任滅病非因自他除病不除法供事捨財及",
    "X10n0252_001:0167b24": "捨身憎愛直須無種子始於圓覺可修真。",
    "X10n0252_001:0167c01": "頌圓覺章",
    "X10n0252_001:0167c02": "圓覺道場圓證悟下根於是開真路三期限量可隨",
    "X10n0252_001:0167c03": "宜四眾安居絕緣故以大圓覺為伽藍踞菩薩乘行",
    "X10n0252_001:0167c04": "願度曾知證入總該前諸佛共依如是住。",
    "X10n0252_001:0167c05": "頌賢善首章",
    "X10n0252_001:0167c06": "善首流通正法門五名於是為區分十二部經真了",
    "X10n0252_001:0167c07": "義百千諸佛共談論佛境佛地已開演頓教機今得",
    "X10n0252_001:0167c08": "聞儻解百川歸大海何妨一法被多根。",
    "X10n0252_001:0167c09": "頌判攝",
    "X10n0252_001:0167c10": "圭山纔悟即流通却依賢首以弘宗傍探四疏明差",
    "X10n0252_001:0167c11": "當徧究群詮定有空頓教收經佛自判圓門兼屬義",
    "X10n0252_001:0167c12": "堪從若將經教論相攝克體全收終頓中。",
    "X10n0252_001:0167c13": "十二章來意",
    "X10n0252_001:0167c14": "文殊章頓悟本有圓覺妙心本無無明生死方名信",
    "X10n0252_001:0167c15": "解成發起因普賢章以悟修之理難明故須徵釋令",
    "X10n0252_001:0167c16": "解用心普賢章開示身心無性二空理顯根塵諸法",
    "X10n0252_001:0167c17": "普淨普徧見境同佛剛藏章令深悟輪迴分別邪正",
    "X10n0252_001:0167c18": "故乃徵釋彌勒章窮展轉根元推差別種性令斷貪",
    "X10n0252_001:0167c19": "愛淨慧章已知圓覺染淨無殊辨隨順修證威德章",
    "X10n0252_001:0167c20": "眾生根性不同煩惱厚薄不等立三觀門隨根趣入",
    "X10n0252_001:0167c21": "辨音章就前三觀示觀網交羅隨宜各契淨業章約",
    "X10n0252_001:0167c22": "計淺深分我四相若除我執便是圓覺普覺章由前",
    "X10n0252_001:0167c23": "除障修習用意依善知識免溺四病及諸細惑圓覺",
    "X10n0252_001:0167c24": "章道場克期加功用行以求證入上中下根普歸圓",
    "X10n0252_001:0168a01": "覺賢善首章正宗之法法義已周欲使廣益佗方遠",
    "X10n0252_001:0168a02": "霑來世流傳通泰展轉無窮一部諸章大旨若是閱",
    "X10n0252_001:0168a03": "者預可知始末。",
    "X10n0252_001:0168a09": "圓覺經類解卷第一本",
    "X10n0252_001:0168a11": "圓覺了義經實頓悟修證之要法也唐圭峰禪師",
    "X10n0252_001:0168a12": "造廣略疏章凡六十餘卷映前絕後而學者卒難",
    "X10n0252_001:0168a13": "討尋或望涯而退吳興沈應辰得西蜀復庵講義",
    "X10n0252_001:0168a14": "專用圭山疏要傍類經子禪語直銷文義大意欲",
    "X10n0252_001:0168a15": "信者自近之遠誠有濟於見聞乃命傳教釋行霆",
    "X10n0252_001:0168a16": "削繁補漏刊版流通以其例引名言符合疏旨故",
    "X10n0252_001:0168a17": "目為類解仍示其大略焉。",
    "X10n0252_001:0168a18": "大方廣圓覺修多羅了義經",
    "X10n0252_001:0168a19": "經題十一字以八義釋之一約體用二法義三能",
    "X10n0252_001:0168a20": "所四名義五立名六取捨七問難八總收第一體",
    "X10n0252_001:0168a21": "用者於中又有從體起用及攝用歸體謂大之一",
    "X10n0252_001:0168a22": "字屬體方廣二字屬用此從體起用也其次圓覺",
    "X10n0252_001:0168a23": "二字屬體上大方廣三字屬用此攝用歸體也第",
    "X10n0252_001:0168a24": "二法義者欲釋諸經論必須明釋法義依法解義",
    "X10n0252_001:0168b01": "義即分明以義照法法即顯著今經題中圓覺二",
    "X10n0252_001:0168b02": "字屬其法大方廣三字屬其義謂當體虗明廣大",
    "X10n0252_001:0168b03": "常住本覺法上有此之大義方義廣義其次經之",
    "X10n0252_001:0168b04": "一字屬其教法上修多羅了義五字是歎教法勝",
    "X10n0252_001:0168b05": "能之義也第三能所者謂修多羅了義經六字屬",
    "X10n0252_001:0168b06": "能詮之文大方廣圓覺五字屬所詮之義就能詮",
    "X10n0252_001:0168b07": "中又有總別修多羅屬總謂總指一代時教了義",
    "X10n0252_001:0168b08": "經三字屬別謂別歎此圓覺經謂此乃是一代時",
    "X10n0252_001:0168b09": "教中諸部宣說勝諦決了究竟之義非是宣說世",
    "X10n0252_001:0168b10": "俗因果不了之義所以云修多羅總指諸部了義",
    "X10n0252_001:0168b11": "者則歎斯文第四名義者又分為二初唐後梵謂",
    "X10n0252_001:0168b12": "大方廣圓覺了義經八字即此方唐言也修多羅",
    "X10n0252_001:0168b13": "三字即西域梵語也大以當體得名常徧為義當",
    "X10n0252_001:0168b14": "體覺性無邊強名為大常則竪通三際徧則橫徧",
    "X10n0252_001:0168b15": "十方方以就法得名軌持為義軌則軌生物解使",
    "X10n0252_001:0168b16": "眾生悟入佛之知見持則任持自性於生死海中",
    "X10n0252_001:0168b17": "而此性不曾生滅廣則從用得名包博為義包則",
    "X10n0252_001:0168b18": "無外博則普徧圓以不偏得名滿足周備為義覺",
    "X10n0252_001:0168b19": "以不昏得名虗明靈照為義此皆就唐言釋名義",
    "X10n0252_001:0168b20": "也其次修多羅此飜契經契謂契合合機合理也",
    "X10n0252_001:0168b21": "經者有貫串義有攝持義謂貫串諸佛所說之法",
    "X10n0252_001:0168b22": "攝持一切眾生之機故稱大方廣圓覺修多羅了",
    "X10n0252_001:0168b23": "義經也第五立名者且諸經得名或佛自立或結",
    "X10n0252_001:0168b24": "集人立或兼斯二者立今經題目據下賢首章中",
    "X10n0252_001:0168c01": "有其五名一名大方廣圓覺陀羅尼二名修多羅",
    "X10n0252_001:0168c02": "了義三名祕密王三昧四名如來決定境界五名",
    "X10n0252_001:0168c03": "如來藏自性差別以此推之是知此經之名乃佛",
    "X10n0252_001:0168c04": "自立也第六取捨者經中雖有五名首題唯取其",
    "X10n0252_001:0168c05": "二者良以宗本體用是法義之宏綱詮指功能乃",
    "X10n0252_001:0168c06": "言像之皎鏡事周義盡須建五名以要標題且存",
    "X10n0252_001:0168c07": "兩號遂存前二略去後三此譯人巧意也第七問",
    "X10n0252_001:0168c08": "難者又分為二初難本題後難別題難本題曰修",
    "X10n0252_001:0168c09": "多羅與經但唐梵之文有異今雙置題目豈非重",
    "X10n0252_001:0168c10": "疊耶答上則總指諸部此則唯目當經對總歎別",
    "X10n0252_001:0168c11": "故非重也次難題中又分為二初難法義後難三",
    "X10n0252_001:0168c12": "大難法義云且大方廣華嚴經彼經題目以大方",
    "X10n0252_001:0168c13": "廣三字為法佛華嚴三字為人今經何故却以大",
    "X10n0252_001:0168c14": "方廣三字為義耶答彼經對人故稱法此經對法",
    "X10n0252_001:0168c15": "故稱義也難三大云華嚴經說三大起信論說三",
    "X10n0252_001:0168c16": "大與今經說三大是同是別耶答配屬三大約法",
    "X10n0252_001:0168c17": "則同釋義隨宗則別起信論就凡上建立三大為",
    "X10n0252_001:0168c18": "宗華嚴經就玄上及事上建立三大為宗(凡一字皆具十",
    "X10n0252_001:0168c19": "義)今經就本覺體上建立三大為宗故不同也所",
    "X10n0252_001:0168c20": "以起信約凡以為心圓覺約佛以標名華嚴不遂",
    "X10n0252_001:0168c21": "機宜直顯一真法界也又起信大分約因位說圓",
    "X10n0252_001:0168c22": "覺與華嚴大分約果位說第八總收者意謂此二",
    "X10n0252_001:0168c23": "十八紙能詮之文乃是吾佛大聖人於一代時教",
    "X10n0252_001:0168c24": "諸部中時為頓機之者宣說決了究竟真實常住",
    "X10n0252_001:0169a01": "之義欲使後代順佛法修行之人誦此能詮之文",
    "X10n0252_001:0169a02": "解此所詮之理如說修行於一切處決[病丙+丸]潰癰挑",
    "X10n0252_001:0169a03": "痾去毒遣障除疑證自己廣大虗明真實常住圓",
    "X10n0252_001:0169a04": "覺之體於此體上發起如是大義如是方義如是",
    "X10n0252_001:0169a05": "廣義從此超凡入聖一得永常盡未來際自利利",
    "X10n0252_001:0169a06": "他受用無盡也。",
    "X10n0252_001:0169a07": "罽賓國三藏法師佛陀多羅奉詔譯",
    "X10n0252_001:0169a08": "譯師也梵語佛陀多羅此云覺救罽賓者即北印",
    "X10n0252_001:0169a09": "度也由西域有五印度此覺救三藏乃是北印度",
    "X10n0252_001:0169a10": "罽賓人也初於東都白馬寺譯此經不載年月譯",
    "X10n0252_001:0169a11": "之一字乃是度語之稱又譯者易也大底變易以",
    "X10n0252_001:0169a12": "成華言鄭氏注曰王制五方之民言語不通嗜欲",
    "X10n0252_001:0169a13": "不同達其忠通其欲因是命通言語之官曰象胥",
    "X10n0252_001:0169a14": "蓋象胥有才智也又東方官曰寄南方官曰象胥",
    "X10n0252_001:0169a15": "西方官曰狄鞮北方官曰譯今據經多從西來今",
    "X10n0252_001:0169a16": "用北方之官名者但漢時多與北狄交通然北方",
    "X10n0252_001:0169a17": "譯官兼善西方之語佛法初自西來乃用北方之",
    "X10n0252_001:0169a18": "官翻之自此佛經咸稱譯也。",
    "X10n0252_001:0169a19": "唐圭峰定慧禪師宗密述疏鈔科節",
    "X10n0252_001:0169a20": "疏主也圭峰即終南之別山定慧京禪師即唐宣",
    "X10n0252_001:0169a21": "宗追諡之號此經前後造疏解者有京報國寺惟",
    "X10n0252_001:0169a22": "慤法師先天寺悟實禪師薦福寺堅志禪師北京",
    "X10n0252_001:0169a23": "道詮法師今圭峰皆備討各有所長慤邈經文簡",
    "X10n0252_001:0169a24": "而可覽實述理性顯而有宗詮多專於他詞志可",
    "X10n0252_001:0169b01": "利於群俗然圓頓經宗未見開拓性相諸論迢然",
    "X10n0252_001:0169b02": "不干故圭峰之疏俱不依也大凡佛說一代時教",
    "X10n0252_001:0169b03": "皆有三分一序分二正宗分三流通分今經從如",
    "X10n0252_001:0169b04": "是我聞至平等法會名序分自文殊至圓覺共十",
    "X10n0252_001:0169b05": "一章經文並是正宗分最後賢善首章經文屬流",
    "X10n0252_001:0169b06": "通分今先序分。",
    "X10n0252_001:0169b07": "科者科含半義乃是包括酌量一部經文大意故",
    "X10n0252_001:0169b08": "曰科也。",
    "X10n0252_001:0169b09": "如是我聞一時婆伽婆。",
    "X10n0252_001:0169b10": "經首必具六種成就若六緣不具教法不興謂一",
    "X10n0252_001:0169b11": "信成就二聞成就三時成就四主成就五處成就",
    "X10n0252_001:0169b12": "六眾成就今此一段文具前四也如是者信成就",
    "X10n0252_001:0169b13": "佛法大海信為能入若信則言是事如是若不信",
    "X10n0252_001:0169b14": "言是事不如是又信則所言之理順順則師資之",
    "X10n0252_001:0169b15": "道成是知信之一字乃信順之辭如人有手取物",
    "X10n0252_001:0169b16": "則得華嚴經云信是道源功德母長養一切諸善",
    "X10n0252_001:0169b17": "根斷除疑網出愛河開示人天涅槃路我聞則聞",
    "X10n0252_001:0169b18": "成就我有四種一凡夫實我二外道神我三菩薩",
    "X10n0252_001:0169b19": "假我四佛之真我今當假我也聞從耳根發識既",
    "X10n0252_001:0169b20": "是耳聞今何稱我處耳之別從我之總故曰我也",
    "X10n0252_001:0169b21": "又唯識家解如是二字作指定之辭謂指定下來",
    "X10n0252_001:0169b22": "所說之教法阿難二十年中為佛侍者親從佛聞",
    "X10n0252_001:0169b23": "所以云如是玄義我親得聞親光菩薩將此六種",
    "X10n0252_001:0169b24": "成就謂之經前五事信散在聞時主眾處中也一",
    "X10n0252_001:0169c01": "時乃時成就謂此時不定但是師資會合聽說之",
    "X10n0252_001:0169c02": "時也婆伽婆乃主成就此具六種義一自在二熾",
    "X10n0252_001:0169c03": "盛三端嚴四名稱五吉祥六尊貴如是六種義差",
    "X10n0252_001:0169c04": "別應當總名婆伽婆大底教家有五不翻一祕密",
    "X10n0252_001:0169c05": "不翻即神呪等二多含不翻即羅漢須菩提等三",
    "X10n0252_001:0169c06": "此方無故不翻如閻浮提樹苾芻等四順古不翻",
    "X10n0252_001:0169c07": "如阿耨多羅等五生善故不翻如佛般若菩薩等",
    "X10n0252_001:0169c08": "若云覺此方人輕薄不生善故今婆伽婆於五不",
    "X10n0252_001:0169c09": "翻中當多含故不翻也然婆伽婆即是佛若出其",
    "X10n0252_001:0169c10": "體乃是圓覺也。",
    "X10n0252_001:0169c11": "入於神通大光明藏三昧正受。",
    "X10n0252_001:0169c12": "乃處成就謂佛入法性源現無邊無礙剎土亦不",
    "X10n0252_001:0169c13": "定分自他受用故曰依真所以大疏云經宗既詮",
    "X10n0252_001:0169c14": "實境教主須明真身故受用身居受用土為諸大",
    "X10n0252_001:0169c15": "士說圓覺經然此經說處及說教之主與別經不",
    "X10n0252_001:0169c16": "同金剛經處即是舍衛國給孤獨園說主乃是丈",
    "X10n0252_001:0169c17": "六化身今此經不然說處則定中乃是依真實之",
    "X10n0252_001:0169c18": "境說主則法身與報身不分乃是真身說也神則",
    "X10n0252_001:0169c19": "妙用難測通則自在無壅大光明藏有三義故一",
    "X10n0252_001:0169c20": "揀濫二破名三顯理何謂之揀濫謂一代時教中",
    "X10n0252_001:0169c21": "佛所說有如來藏有自性清淨藏有法身藏有法",
    "X10n0252_001:0169c22": "界藏恐濫彼故今謂此是大光明寶性神通之藏",
    "X10n0252_001:0169c23": "何謂之破名佛恐後人不知法體本來平等於平",
    "X10n0252_001:0169c24": "等中強生分別以謂十方諸佛如來大光明藏大",
    "X10n0252_001:0170a01": "包天地光明烜赫無所不照無所不包無所不攝",
    "X10n0252_001:0170a02": "無所不容有如此之名相若作如此見解遂成兩",
    "X10n0252_001:0170a03": "箇故破其執心即相無相故無大字名相無光字",
    "X10n0252_001:0170a04": "名相無藏字名相也何謂顯理此一義妄盡覺明",
    "X10n0252_001:0170a05": "大明眼於一切處圓陀陀淨髁髁赤洒泗頭頭是",
    "X10n0252_001:0170a06": "物物全盡十方世界無不融通如大日輪昇空天",
    "X10n0252_001:0170a07": "下洞明此所謂顯理雖然如是更須親行一步始",
    "X10n0252_001:0170a08": "得話圓所以論云心性不起即是大智慧徧照也",
    "X10n0252_001:0170a09": "三昧者梵語此云正受即唐梵雙舉此即入定正",
    "X10n0252_001:0170a10": "受者不受諸受故曰正受正以揀邪義受以領納",
    "X10n0252_001:0170a11": "義若眼領納色耳領納聲鼻香舌味身觸意法以",
    "X10n0252_001:0170a12": "至一切時領納愛喜樂捨等者此名邪受唯是入",
    "X10n0252_001:0170a13": "定之時於所緣境審正思察眼不領納色乃至身",
    "X10n0252_001:0170a14": "觸意法以至一切時愛喜樂捨等法然後不妨眼",
    "X10n0252_001:0170a15": "熾然見色耳熾然聞聲乃至鼻舌身意熾然等所",
    "X10n0252_001:0170a16": "以賢首云雖空空絕迹不妨義天之星像燦然湛",
    "X10n0252_001:0170a17": "湛亡言豈礙教海之波瀾浩瀚只如上至十方諸",
    "X10n0252_001:0170a18": "佛下及六道眾生皆有此大光明藏三昧正定且",
    "X10n0252_001:0170a19": "如何得入但向十二時中息諸妄想攀緣顛倒分",
    "X10n0252_001:0170a20": "別之心智與理冥境與神會便入得大光明藏三",
    "X10n0252_001:0170a21": "昧正受脫或不然只知門外走寧識在其中。",
    "X10n0252_001:0170a22": "一切如來光嚴住持。",
    "X10n0252_001:0170a23": "一切者普該之言如來者其義有四一約法身者",
    "X10n0252_001:0170a24": "謂無所從來亦無所去也二約報身者謂過去修",
    "X10n0252_001:0170b01": "因來成佛果也三約化身者謂乘如實道來成正",
    "X10n0252_001:0170b02": "覺也四約理智如謂本覺來謂始覺因本覺而有",
    "X10n0252_001:0170b03": "不覺因不覺而有始覺始本不二故曰如來又十",
    "X10n0252_001:0170b04": "方諸佛悟此真如之理故曰如來六道四生迷此",
    "X10n0252_001:0170b05": "真如之理故曰如去不得稱來今如來者即指化",
    "X10n0252_001:0170b06": "身也光嚴者重重交光照耀炳著妙相之上定住",
    "X10n0252_001:0170b07": "住持永絕攀緣不曾遺失所以序云具足圓覺住",
    "X10n0252_001:0170b08": "持圓覺者如來也。",
    "X10n0252_001:0170b09": "是諸眾生清淨覺地。",
    "X10n0252_001:0170b10": "上文明聖同此文明凡同是字乃指定之辭諸則",
    "X10n0252_001:0170b11": "不一之義眾生者以色受想行識五蘊眾緣和合",
    "X10n0252_001:0170b12": "而生故曰眾生又云有多生死故曰眾生清淨者",
    "X10n0252_001:0170b13": "離煩惱障離所知障垢不能染妄不能變故曰清",
    "X10n0252_001:0170b14": "淨覺是法地是喻此謂之法喻雙舉謂一切眾生",
    "X10n0252_001:0170b15": "迷真失湛徇相執名妄見眾生然妄體元空全是",
    "X10n0252_001:0170b16": "本覺此之本覺體上能出生一切河沙功德喻如",
    "X10n0252_001:0170b17": "大地能生一切物等問眾生分上何不稱住持耶",
    "X10n0252_001:0170b18": "答諸佛證此境故得稱住持眾生不證此境但具",
    "X10n0252_001:0170b19": "佛性故不得稱住持二字但指其分上有此清淨",
    "X10n0252_001:0170b20": "本覺之地所以序云終日圓覺而未甞圓覺者凡",
    "X10n0252_001:0170b21": "夫也首楞云雖終日行而不自覺抂入諸趣在禪",
    "X10n0252_001:0170b22": "家謂之終日焚香不知身道場在周易謂之百姓",
    "X10n0252_001:0170b23": "日用而不知在孟子謂之終身由之而不知其道",
    "X10n0252_001:0170b24": "者眾也在老氏謂之不善人之所保亦同意也又",
    "X10n0252_001:0170c01": "法灯和尚云無根兮得活離地兮不倒日用尚不",
    "X10n0252_001:0170c02": "知更向何處討。",
    "X10n0252_001:0170c03": "身心寂滅平等本際圓滿十方不二隨順。",
    "X10n0252_001:0170c04": "身即所執之妄身心即所執之妄心寂滅是畢竟",
    "X10n0252_001:0170c05": "空義圓則不偏滿則具足謂上文舉一切如來光",
    "X10n0252_001:0170c06": "嚴住持又舉是諸眾生清淨覺地乃是立宗蓋此",
    "X10n0252_001:0170c07": "經以心境空寂凡聖平等為宗妄情等佛觀行速",
    "X10n0252_001:0170c08": "成為趣恐行人不知覺性本來平等生分別之心",
    "X10n0252_001:0170c09": "以謂凡是凡聖是聖若如此解何時了悟故云有",
    "X10n0252_001:0170c10": "心分別一切皆邪無意攀緣萬途自正又云心異",
    "X10n0252_001:0170c11": "則千差競起心平則法界怛然此之執心能作諸",
    "X10n0252_001:0170c12": "佛能為眾生能作天宮能為地獄是知著其相則",
    "X10n0252_001:0170c13": "凡聖有霄壤之隔故不平等若以性觀之則凡聖",
    "X10n0252_001:0170c14": "染淨一相而諸法當體悉皆空寂便見圓覺本際",
    "X10n0252_001:0170c15": "之性本來平等本來無欠少非唯無四聖之高亦",
    "X10n0252_001:0170c16": "無六凡之下人人具足箇箇圓成心佛及眾生是",
    "X10n0252_001:0170c17": "三無差別所以道如瓶已漏更不再添佛佛道齊",
    "X10n0252_001:0170c18": "法法平等此之覺性在東全東南西北方亦復如",
    "X10n0252_001:0170c19": "是包於天地充塞六虗徧滿法界六通四闢大小",
    "X10n0252_001:0170c20": "精廉無乎不在此謂竺土大僊心東西密相付莊",
    "X10n0252_001:0170c21": "子齊物篇亦云其形若槁木其心若死灰忘物忘",
    "X10n0252_001:0170c22": "智則萬物一府死生同狀又云自其異者觀之肝",
    "X10n0252_001:0170c23": "膽楚越也自其同者觀之萬物皆一也不二隨順",
    "X10n0252_001:0170c24": "者隨則不乖順則相應且說有二二是兩箇不二",
    "X10n0252_001:0171a01": "是一箇二即是凡夫順生死二乘趣涅槃凡夫迷",
    "X10n0252_001:0171a02": "圓覺之體失圓覺之用起惑造業輪轉大苦海中",
    "X10n0252_001:0171a03": "萬死萬生頭出頭沒無有解脫此時被妄法之所",
    "X10n0252_001:0171a04": "染著不能趣於涅槃無量劫中只在生死此岸所",
    "X10n0252_001:0171a05": "以望於二乘涅槃彼岸為二其二乘之人見三界",
    "X10n0252_001:0171a06": "無安猶如火宅希求出離如救頭然如獐跳不顧",
    "X10n0252_001:0171a07": "後群雖然出得生死脫離三界又一向灰身滅智",
    "X10n0252_001:0171a08": "沈空滯寂墮解脫坑臥涅槃城有其三義一者心",
    "X10n0252_001:0171a09": "狹劣二者怖三界三者缺大悲只解如是去不解",
    "X10n0252_001:0171a10": "如是來又被空之所留滯在空理望凡夫生死此",
    "X10n0252_001:0171a11": "岸為二是二人太過不及皆不處手中道唯吾佛",
    "X10n0252_001:0171a12": "大聖人證無住處大涅槃以大悲故常在生死而",
    "X10n0252_001:0171a13": "不住涅槃以大智故而不住生死常在涅槃在此",
    "X10n0252_001:0171a14": "岸不妨常在彼岸在彼岸不妨常在此岸此是佛",
    "X10n0252_001:0171a15": "之用處謂之不二隨順若學者說時即於十二時",
    "X10n0252_001:0171a16": "中妄想攀緣念念無明生死根本不是執凡便是",
    "X10n0252_001:0171a17": "執聖不是執真便是執妄不是執有便是執無與",
    "X10n0252_001:0171a18": "佗凡夫二乘一般唯是一切處一切時不著凡聖",
    "X10n0252_001:0171a19": "真妄有無然後在真全真在妄全妄打成一片方",
    "X10n0252_001:0171a20": "合得他隨順不二。",
    "X10n0252_001:0171a21": "於不二境現諸淨土。",
    "X10n0252_001:0171a22": "於者依也教家謂之境聲就境上得此於字之聲",
    "X10n0252_001:0171a23": "不二境即上文說中道隨順不二之境諸者隨類",
    "X10n0252_001:0171a24": "普應曰諸淨土乃對穢土之稱然此土有四一法",
    "X10n0252_001:0171b01": "性土法身所居二受用土於中又分為二一自受",
    "X10n0252_001:0171b02": "用土唯佛自見二他受用土唯地上菩薩見地前",
    "X10n0252_001:0171b03": "小乘不見三變化土丈六化身所居今經統唯二",
    "X10n0252_001:0171b04": "種謂淨土及穢土佛說此經之時地前大眾見佛",
    "X10n0252_001:0171b05": "化身居於娑婆世界瓦礫荊棘坑坎堆阜穢土之",
    "X10n0252_001:0171b06": "中說圓覺經地上大眾見佛陀受用報身居於瓊",
    "X10n0252_001:0171b07": "林玉樹寶殿金臺淨土之中為其說圓覺經所聞",
    "X10n0252_001:0171b08": "之法則一所見之人各別豈非吾佛於中道不二",
    "X10n0252_001:0171b09": "境中隨類普應乎注云地前大眾得佛加被方見",
    "X10n0252_001:0171b10": "報身不蒙加被即不見又前說凡聖一體者此是",
    "X10n0252_001:0171b11": "從自受用土入法性土今此應諸菩薩現諸淨土",
    "X10n0252_001:0171b12": "者此即從法性土現他受用土故次文云與大菩",
    "X10n0252_001:0171b13": "薩等是也。",
    "X10n0252_001:0171b14": "與大菩薩摩訶薩十萬人俱其名曰文殊師利菩薩",
    "X10n0252_001:0171b15": "普眼菩薩金剛藏菩薩彌勒菩薩清淨慧菩薩威德",
    "X10n0252_001:0171b16": "自在菩薩辨音菩薩淨諸業障菩薩普覺菩薩圓覺",
    "X10n0252_001:0171b17": "菩薩賢善首菩薩等而為上首與諸眷屬皆入三昧",
    "X10n0252_001:0171b18": "同住如來平等法會。",
    "X10n0252_001:0171b19": "上文皆處成就此即眾成就與并也大者揀小義",
    "X10n0252_001:0171b20": "即持登地大菩薩菩薩是不全梵語全云菩提此",
    "X10n0252_001:0171b21": "云覺薩埵此云有情謂此人既能自覺亦復覺他",
    "X10n0252_001:0171b22": "有情眾生但行二利之人總可謂之菩薩摩訶即",
    "X10n0252_001:0171b23": "大也謂此有情信大法解大義發大心趣大果修",
    "X10n0252_001:0171b24": "大行證大道之人皆是指諸上菩薩也皆入三昧",
    "X10n0252_001:0171c01": "者謂佛既入大光明藏三昧正受而十二菩薩與",
    "X10n0252_001:0171c02": "諸眷屬亦皆入定同止住釋迦如來凡聖平等因",
    "X10n0252_001:0171c03": "果不二法性之會今將正宗分中十一章問答束",
    "X10n0252_001:0171c04": "之為二謂初一問答令信解真正成本起因後十",
    "X10n0252_001:0171c05": "問答令依解修行隨根證入也今先綸貫一經途",
    "X10n0252_001:0171c06": "轍初一問答令信解真正成本起因者蓋文殊表",
    "X10n0252_001:0171c07": "解普賢表行夫欲運心修行先須信解真正解若",
    "X10n0252_001:0171c08": "不正所修一切皆邪縱使精勤徒為勞苦人也若",
    "X10n0252_001:0171c09": "是愚教始教終教多先且修行後方頓悟若華嚴",
    "X10n0252_001:0171c10": "與此經儀式則不然先且頓同佛解然後修行蓋",
    "X10n0252_001:0171c11": "先要了悟自心所以華嚴云若不了自心云何知",
    "X10n0252_001:0171c12": "正道由彼顛倒慧增長一切惡是知有信須得解",
    "X10n0252_001:0171c13": "有解須得信何以知之華嚴三聖觀云有信無解",
    "X10n0252_001:0171c14": "增長無明有解無信增是邪見信解圓通方為行",
    "X10n0252_001:0171c15": "本如今有般人雖有信心無正解乃是中無主既",
    "X10n0252_001:0171c16": "然是中無主一被邪魔外道頑朋敗友相誘將去",
    "X10n0252_001:0171c17": "到底只染得外道知見增長一切無明種子又一",
    "X10n0252_001:0171c18": "般人有邪解悟事事會得却無信心一向撥無因",
    "X10n0252_001:0171c19": "果增長邪見是知信解二字如車兩輪如鳥兩翼",
    "X10n0252_001:0171c20": "此不可缺今此第一文殊章通為上中下三根之",
    "X10n0252_001:0171c21": "人開解第二普賢章通為上中下三根之人開行",
    "X10n0252_001:0171c22": "第三普賢章依文殊之解普賢之行教示上根之",
    "X10n0252_001:0171c23": "人運心入二空觀兼倣修法界觀行人入觀方有",
    "X10n0252_001:0171c24": "疑念故有第四剛藏一章起疑既有疑必推究輪",
    "X10n0252_001:0172a01": "迴根本故有第五彌勒一章既知輪迴之本必須",
    "X10n0252_001:0172a02": "斷之既斷輪迴根本方證入圓覺纔證入便自然",
    "X10n0252_001:0172a03": "有階差地位安排故有第六清淨慧一章安排地",
    "X10n0252_001:0172a04": "位從凡入聖如是六章經文中二空觀只了得上",
    "X10n0252_001:0172a05": "根之人其次更有一類中根之人雖聞佛說開解",
    "X10n0252_001:0172a06": "已竟只是根劣於二空觀不能證入於是故有威",
    "X10n0252_001:0172a07": "德菩薩為中根之人請問三觀雖蒙佛開示三觀",
    "X10n0252_001:0172a08": "行相未知有幾種修習故有辨音請問蒙佛開示",
    "X10n0252_001:0172a09": "二十五輪被二十五種機行人既入三觀諸輪方",
    "X10n0252_001:0172a10": "犯著四相故有淨諸業障請問斷除四相既除四",
    "X10n0252_001:0172a11": "相四病未亡故有普覺請問令依師離作止任滅",
    "X10n0252_001:0172a12": "四病四相既除四病已去如是一類中根之人一",
    "X10n0252_001:0172a13": "時悟道更有一類下根之人根劣障重又於三觀",
    "X10n0252_001:0172a14": "諸輪不能證入於是故有圓覺請問蒙佛開示道",
    "X10n0252_001:0172a15": "場加行三期練修被及下根所謂一法巧被三根",
    "X10n0252_001:0172a16": "也問華嚴經科云舉果勸樂生信分此經科云初",
    "X10n0252_001:0172a17": "一問答令信解真正成本起因何故彼經就果上",
    "X10n0252_001:0172a18": "發信此經就解上發信耶答彼經以事事無礙為",
    "X10n0252_001:0172a19": "宗故就事上發信此經以理為宗故就體上發信",
    "X10n0252_001:0172a20": "不同也。",
    "X10n0252_001:0172a21": "於是文殊師利菩薩在大眾中即從座起頂禮佛足",
    "X10n0252_001:0172a22": "右繞三帀長跪叉手而白佛言大悲世尊願為此會",
    "X10n0252_001:0172a23": "諸來法眾說於如來本起清淨因地法行。",
    "X10n0252_001:0172a24": "此乃伸請也於是者蓋指平等法會之處連前起",
    "X10n0252_001:0172b01": "後之辭梵語文殊此曰妙吉祥從座而起者乃是",
    "X10n0252_001:0172b02": "從法空座而起悲濟之用悲愍眾生起教之故頂",
    "X10n0252_001:0172b03": "禮佛足者以至尊至貴之頂禮世尊至卑之足此",
    "X10n0252_001:0172b04": "敬之至右繞者表順佛法之理不背三帀者表歸",
    "X10n0252_001:0172b05": "依三寶斷三毒等長跪者表安危不易叉手者表",
    "X10n0252_001:0172b06": "人境交參又從座而起至三帀此表洗身業長跪",
    "X10n0252_001:0172b07": "叉手表洗意業而白佛言已下並表口業也此一",
    "X10n0252_001:0172b08": "段文皆是結集人綴緝也大悲世尊方是文殊贊",
    "X10n0252_001:0172b09": "佛也大以揀小為義慈能與樂悲能拔苦問何故",
    "X10n0252_001:0172b10": "不云大智言大悲耶答蓋文殊請問意為末代眾",
    "X10n0252_001:0172b11": "生行利他之行不是自利故贊云大悲且如小乘",
    "X10n0252_001:0172b12": "之人有智無悲大乘之人悲智雙運唯佛全行利",
    "X10n0252_001:0172b13": "他之行得稱大悲譬如有人落水若小乘人見之",
    "X10n0252_001:0172b14": "便不肯救由小乘人已知無量劫來輪轉生死海",
    "X10n0252_001:0172b15": "中受大苦惱自一脫離三界之後更不敢再入所",
    "X10n0252_001:0172b16": "以不救若菩薩人見之便先自著脚然後救之乃",
    "X10n0252_001:0172b17": "自利利他也若佛見之即便入水令速出離到安",
    "X10n0252_001:0172b18": "穩處故謂之大悲也世尊者具上九號為世所尊",
    "X10n0252_001:0172b19": "故曰世尊願為此會諸來法眾者願以希求樂欲",
    "X10n0252_001:0172b20": "為義法眾即十方大眾也文殊白佛者告佛慈悲",
    "X10n0252_001:0172b21": "方便宣說當初未成佛時創初根本本起清淨因",
    "X10n0252_001:0172b22": "地法行也大凡圓頓之教修行儀式必先發三重",
    "X10n0252_001:0172b23": "因地何謂三重因地一了悟覺性二發菩提心三",
    "X10n0252_001:0172b24": "修菩薩行謂先頓悟自己分上本有靈明廣大真",
    "X10n0252_001:0172c01": "實圓覺之性頓信本無無明頓信本無生死此謂",
    "X10n0252_001:0172c02": "之了悟覺性然後方發菩提心梵語菩提此云覺",
    "X10n0252_001:0172c03": "既了悟覺性却於行住坐臥折旋俯仰起居問訊",
    "X10n0252_001:0172c04": "動容笑語一切處一切時常起覺悟之心此之悟",
    "X10n0252_001:0172c05": "心要得念念與最初所悟本覺相應所以本生和",
    "X10n0252_001:0172c06": "尚云只這動轉施為還合得本來主人也無若也",
    "X10n0252_001:0172c07": "合得十二時中無虗棄底道理若合不得喫茶說",
    "X10n0252_001:0172c08": "話往往作茶話會若得契合此謂之發菩提心便",
    "X10n0252_001:0172c09": "是大智之心其次方修菩薩行者謂於一切處念",
    "X10n0252_001:0172c10": "念慈念念悲利樂有情饒益羣品教化成熟不捨",
    "X10n0252_001:0172c11": "攝受一切眾生修菩薩行如華嚴經中善財童子",
    "X10n0252_001:0172c12": "先見文殊了悟覺性遂乃南遊一百一十城參見",
    "X10n0252_001:0172c13": "五十三人善知識凡見一善知識皆先自云我已",
    "X10n0252_001:0172c14": "先發菩提心而未知菩薩修何等法行何等行云",
    "X10n0252_001:0172c15": "何發心又如起信論了二覺發三心修五行亦同",
    "X10n0252_001:0172c16": "今來經文謂請問我佛世尊於無量劫中未曾成",
    "X10n0252_001:0172c17": "等正覺之時創初根本因地如何發起一念修習",
    "X10n0252_001:0172c18": "心地法門如何行清淨離相稱性法行何故文殊",
    "X10n0252_001:0172c19": "始初發問便問此事却為最初發心修行一著最",
    "X10n0252_001:0172c20": "為要緊切宜子細尋得真正路然後方行所謂見",
    "X10n0252_001:0172c21": "道方修道不見復何修若還不辨邪正忽被朋友",
    "X10n0252_001:0172c22": "引去熏得邪見無明種子才到眼光落地之時淪",
    "X10n0252_001:0172c23": "入地獄百劫千生無由解脫如人種瓜須是預先",
    "X10n0252_001:0172c24": "子細尋取好種若錯用苦種之時縱是得瓜還成",
    "X10n0252_001:0173a01": "苦殊何以知之圭峯云夫欲求果者必先觀於因",
    "X10n0252_001:0173a02": "因若不真果還是妄又楞嚴云因地不直果招迂",
    "X10n0252_001:0173a03": "曲所以華嚴云不能了自心云何知正道由彼顛",
    "X10n0252_001:0173a04": "倒慧增長一切惡宗門中謂之打頭不遇作家到",
    "X10n0252_001:0173a05": "老翻成骨黨縱饒精進勤苦一時錯了所謂不省",
    "X10n0252_001:0173a06": "這箇意修行徒苦辛以此推之是知文殊大智首",
    "X10n0252_001:0173a07": "先問佛最初發心修行一著開示利益後代眾生",
    "X10n0252_001:0173a08": "豈小補哉。",
    "X10n0252_001:0173a09": "及說菩薩於大乘中發清淨心遠離諸病能使未來",
    "X10n0252_001:0173a10": "末世眾生求大乘者不墮邪見。",
    "X10n0252_001:0173a11": "謂非唯說世尊最初根本因修心地稱性法門更",
    "X10n0252_001:0173a12": "告佛說一切菩薩於大乘覺悟心中發清淨菩提",
    "X10n0252_001:0173a13": "之心大以揀小乘以運載能運載一切眾生離生",
    "X10n0252_001:0173a14": "死此岸度煩惱中流到涅槃彼岸妄不能變垢不",
    "X10n0252_001:0173a15": "能染離煩惱障離所知障故曰清淨遠離諸病者",
    "X10n0252_001:0173a16": "謂著有著無見妄見真分能分所并四相四病但",
    "X10n0252_001:0173a17": "是離心之外皆是病也上初一段文正是教示行",
    "X10n0252_001:0173a18": "人了悟覺性此發心離病一段文當第二發菩提",
    "X10n0252_001:0173a19": "心第三修菩薩行即下普眼章也意令能使末世",
    "X10n0252_001:0173a20": "求於大乘之人依此開悟依此修行於本始覺中",
    "X10n0252_001:0173a21": "不墮落邪見如何謂之邪見但本心之外見妄見",
    "X10n0252_001:0173a22": "真皆是邪見由唯此一事實餘二則非真儻乖清",
    "X10n0252_001:0173a23": "淨之心必墮偏邪之見。",
    "X10n0252_001:0173a24": "作是語已五體投地如是三請終而復始。",
    "X10n0252_001:0173b01": "爾時世尊告文殊師利菩薩言善哉善哉善男子汝",
    "X10n0252_001:0173b02": "等乃能為諸菩薩諮詢如來因地法行及為末世一",
    "X10n0252_001:0173b03": "切眾生求大乘者得正住持不墮邪見汝今諦聽當",
    "X10n0252_001:0173b04": "為汝說時文殊師利菩薩奉教歡喜及諸大眾默然",
    "X10n0252_001:0173b05": "而聽。",
    "X10n0252_001:0173b06": "此乃展誠許聽也默然者謂潔己虗心收視反聽",
    "X10n0252_001:0173b07": "如渴思水如病思藥也此等科段下文例然更不",
    "X10n0252_001:0173b08": "重釋。",
    "X10n0252_001:0173b09": "善男子無上法王有大陀羅尼門名為圓覺。",
    "X10n0252_001:0173b10": "此顯真宗本體也善則順理男子則剛斷為義此",
    "X10n0252_001:0173b11": "即指對告文殊菩薩為善順剛斷之男子也無上",
    "X10n0252_001:0173b12": "法王者法以軌則為義無明煩惱一切不淨垢濁",
    "X10n0252_001:0173b13": "當用無上真空軌則之法洗去王者自在為義無",
    "X10n0252_001:0173b14": "上者謂世間之法莫能先之故曰無上且例如鐵",
    "X10n0252_001:0173b15": "輪王之法但於一天下而得自在銅輪王之法但",
    "X10n0252_001:0173b16": "二天下而得自在銀輪王之法但三天下而得自",
    "X10n0252_001:0173b17": "在金輪王之法四天下而得自在以至梵王帝釋",
    "X10n0252_001:0173b18": "之法但三界內而得自在出三界外便不得自在",
    "X10n0252_001:0173b19": "唯佛之法王不但三界內三界外以至剎剎塵塵",
    "X10n0252_001:0173b20": "無數世界而得自在故曰無上法王此即指佛也",
    "X10n0252_001:0173b21": "大之一字乃絕對待之大非揀小之大梵語陀羅",
    "X10n0252_001:0173b22": "尼此云總持門以出入無壅為義圓覺者謂眾生",
    "X10n0252_001:0173b23": "十二時中雖具有此圓字只是不覺何以知之序",
    "X10n0252_001:0173b24": "云終日圓覺而未甞圓覺者凡夫也菩薩念念證",
    "X10n0252_001:0173c01": "此覺字又不圓何以知之序云欲證圓覺而未極",
    "X10n0252_001:0173c02": "圓覺菩薩也唯是吾佛聖人有圓有覺以有圓故",
    "X10n0252_001:0173c03": "則德無不周以有覺故則靈源不昧何以知之序",
    "X10n0252_001:0173c04": "云具足圓覺而住持圓覺者如來也然此圓覺上",
    "X10n0252_001:0173c05": "至四聖下及六凡無有一眾生不具但以凡夫塵",
    "X10n0252_001:0173c06": "經未出寶藏猶埋既不自知抂受貧苦唯十方諸",
    "X10n0252_001:0173c07": "佛證此全得其用故今但標無上法王有大圓覺",
    "X10n0252_001:0173c08": "也。",
    "X10n0252_001:0173c09": "流出一切清淨真如菩提涅槃及波羅蜜教授菩薩。",
    "X10n0252_001:0173c10": "此顯圓覺之德用也流出者覺性本無出入去來",
    "X10n0252_001:0173c11": "動靜非有別法從圓覺中流出於外但是依此圓",
    "X10n0252_001:0173c12": "覺之性顯發示現諸門功德無有窮盡應用無有",
    "X10n0252_001:0173c13": "疲厭名為流出一切者普該之言此正是總標清",
    "X10n0252_001:0173c14": "淨者必竟空義謂離煩惱障離所知障妄不能變",
    "X10n0252_001:0173c15": "垢不能染非諸有漏之法故曰清淨所以大般若",
    "X10n0252_001:0173c16": "經始自色心終至無上菩提八十餘科皆談清淨",
    "X10n0252_001:0173c17": "此謂小乘怖空故曰清淨此二字又總下文真如",
    "X10n0252_001:0173c18": "菩提涅槃波羅蜜真如者謂真實顯非虗妄如謂",
    "X10n0252_001:0173c19": "如常表無變易謂一真之理也此之真字非是對",
    "X10n0252_001:0173c20": "偽之真如者似也若將此真字頓在佛界盡十方",
    "X10n0252_001:0173c21": "世界都是佛若將此真字頓在菩薩界盡十方世",
    "X10n0252_001:0173c22": "界都似菩薩若將此真字頓在聲聞緣覺界盡十",
    "X10n0252_001:0173c23": "方世界都似聲聞緣覺若將此真字頓在天上地",
    "X10n0252_001:0173c24": "獄餓鬼畜生修羅界者則此真字便似天人地獄",
    "X10n0252_001:0174a01": "餓鬼畜生修羅等何也為此真理之上具二義故",
    "X10n0252_001:0174a02": "一者隨緣義二者不變義梵語菩提此云覺乃是",
    "X10n0252_001:0174a03": "本覺及始覺此之覺上本無無明本無生死梵語",
    "X10n0252_001:0174a04": "涅槃此云圓寂謂覺性既圓無法不寂又云涅者",
    "X10n0252_001:0174a05": "不生槃者不滅不生不滅故曰涅槃菩提即果上",
    "X10n0252_001:0174a06": "之智涅槃即果上之理理即體智即用梵語波羅",
    "X10n0252_001:0174a07": "此云彼岸蜜多此云到若要回文順此方俗應云",
    "X10n0252_001:0174a08": "到彼岸此波羅蜜有十種何謂之十一布施二持",
    "X10n0252_001:0174a09": "戒三忍辱四精進五禪定波羅密六智慧七方便",
    "X10n0252_001:0174a10": "八願九力十智問此十度其義如何謂輟己惠人",
    "X10n0252_001:0174a11": "曰施防非止惡曰戒堪受諸法逆順忘懷曰忍鍊",
    "X10n0252_001:0174a12": "心於法為精精心務達為進虗心寂靜為禪推求",
    "X10n0252_001:0174a13": "揀擇為慧方法便宜為方便希求樂欲為願不可",
    "X10n0252_001:0174a14": "屈伏為力如實決斷為智然吾佛聖人始以六度",
    "X10n0252_001:0174a15": "對治六蔽為慳貪故說布施為毀禁故說持戒為",
    "X10n0252_001:0174a16": "嗔恚故說忍辱為懈怠故說精進為散亂故說禪",
    "X10n0252_001:0174a17": "定為愚癡故說智慧若據華嚴經中開此六度為",
    "X10n0252_001:0174a18": "十度對治十地十種障亦只就六度中智慧一度",
    "X10n0252_001:0174a19": "中開出方便度願度力度智度良由第六智度具",
    "X10n0252_001:0174a20": "根本智與後得智故開出後得智也謂吾佛聖人",
    "X10n0252_001:0174a21": "有大圓覺於中流出一切清淨真如清淨菩提清",
    "X10n0252_001:0174a22": "淨涅槃清淨波羅蜜真如菩提涅槃皆屬果十度",
    "X10n0252_001:0174a23": "波羅蜜屬因因果不同故曰及字非唯流出因亦",
    "X10n0252_001:0174a24": "及流出果教示付授欲使後代順佛法修行菩薩",
    "X10n0252_001:0174b01": "斷障遣疑從因至果反妄歸真然菩薩是所教之",
    "X10n0252_001:0174b02": "人上因果皆是能教之法也甞考諸經所談門之",
    "X10n0252_001:0174b03": "一字有四謂教理行果何以知之如法華經曰以",
    "X10n0252_001:0174b04": "佛教門出三界苦此是教門楞嚴曰十方薄伽梵",
    "X10n0252_001:0174b05": "一路涅槃門此是理門又曰我今猶如旅泊之人",
    "X10n0252_001:0174b06": "忽蒙天王賜與華屋雖獲大宅要因門入此屬行",
    "X10n0252_001:0174b07": "門又華嚴行願品曰若欲成就此功德門者應修",
    "X10n0252_001:0174b08": "十種廣大行願一者禮敬諸佛二者稱贊如來此",
    "X10n0252_001:0174b09": "屬果門謂吾佛聖人有一法門總持教理行果四",
    "X10n0252_001:0174b10": "法教示付授與一切菩薩所以佛性和尚云包凡",
    "X10n0252_001:0174b11": "育聖攝巨含纖為一總持號大自在。",
    "X10n0252_001:0174b12": "一切如來本起因地皆依圓照清淨覺相永斷無明",
    "X10n0252_001:0174b13": "方成佛道。",
    "X10n0252_001:0174b14": "此一經安布有類華嚴先本後末只如華嚴經首",
    "X10n0252_001:0174b15": "先便云爾時世尊於菩提場處師子座一切法上",
    "X10n0252_001:0174b16": "成等正覺智入三世悉皆平等其身充滿一切世",
    "X10n0252_001:0174b17": "間其音普順十方國土普見一切眾生悉皆成佛",
    "X10n0252_001:0174b18": "此謂之一口吞盡十方世界更無凡聖其間眾生",
    "X10n0252_001:0174b19": "根劣障重承當不得遂放開一線曲為今時故說",
    "X10n0252_001:0174b20": "十信十住十行十迴向十地等覺妙覺此正是漸",
    "X10n0252_001:0174b21": "該枝末今經亦爾於此段經文亦一口吞盡十方",
    "X10n0252_001:0174b22": "世界恐無人承當下遂便與開解開行為上根人",
    "X10n0252_001:0174b23": "說二空觀為中根人說三觀諸輪為下根人說道",
    "X10n0252_001:0174b24": "場加行此是漸該枝末皆依圓照者此簡二乘及",
    "X10n0252_001:0174c01": "菩薩偏局之照若了得圓照便是佛佛是圓照者",
    "X10n0252_001:0174c02": "於十二時中條絲不掛廓爾無依念念常光現前",
    "X10n0252_001:0174c03": "念念常住裏許依倚圓照永無間斷所謂以無緣",
    "X10n0252_001:0174c04": "境上起無緣智以無緣智緣無緣境如鏡照像像",
    "X10n0252_001:0174c05": "非外緣如珠發光光還自照照見內身外境山河",
    "X10n0252_001:0174c06": "大地色空明暗所照之處莫不盡是十方諸佛廣",
    "X10n0252_001:0174c07": "大無漏無染清淨妙覺之相十方諸佛三世諸佛",
    "X10n0252_001:0174c08": "等創始因地修行莫不皆依倚此圓照永斷無明",
    "X10n0252_001:0174c09": "而成正覺所以肇論云內有獨鑒之明外有万法",
    "X10n0252_001:0174c10": "之實圓照是能照之用覺相是所照之體問圓覺",
    "X10n0252_001:0174c11": "體上本無能所今何却言覺相是所圓照是能耶",
    "X10n0252_001:0174c12": "答但以初悟之時似有能所到悟之後即無能所",
    "X10n0252_001:0174c13": "此正如華嚴會上第六十一卷經中善財童子初",
    "X10n0252_001:0174c14": "於福城東際大塔廟前見文殊文殊遂指善財南",
    "X10n0252_001:0174c15": "遊歷一百一十城見五十三善知識最後於莊嚴",
    "X10n0252_001:0174c16": "樓閣中參見彌勒受彌勒之教再欲求見文殊却",
    "X10n0252_001:0174c17": "不能得見其身是時文殊遂伸右手過一百一十",
    "X10n0252_001:0174c18": "城摩善財頂此意與今經說初分能所悟後無能",
    "X10n0252_001:0174c19": "所一同且初見文殊者表信智再見文殊表證智",
    "X10n0252_001:0174c20": "證智絕能所故所以不見文殊能所既絕盡十方",
    "X10n0252_001:0174c21": "世界只是自己是一顆明珠是大解脫法門到此",
    "X10n0252_001:0174c22": "豈有無明不斷豈有煩惱不除豈有佛道不成就",
    "X10n0252_001:0174c23": "如是則只用此一段經文已答文殊前問了悟覺",
    "X10n0252_001:0174c24": "性發菩提心修菩薩行三重因地皆畢。",
    "X10n0252_001:0175a01": "圓覺經類解卷第一本"
}