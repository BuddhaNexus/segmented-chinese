{
    "T51n2099_001:1101a03": "廣清涼傳序",
    "T51n2099_001:1101a05": "朝奉郎尚書織局員外郎守",
    "T51n2099_001:1101a06": "太原府大通監兼兵馬都上",
    "T51n2099_001:1101a07": "騎都尉賜緋魚袋前勾當五",
    "T51n2099_001:1101a08": "臺山寺司公事郄濟川　撰",
    "T51n2099_001:1101a09": "夫法界無邊。因利生而示境。法身無像。由接",
    "T51n2099_001:1101a10": "物以現形。何哉。蓋慈悲廣大。雖已證於菩提。",
    "T51n2099_001:1101a11": "誓願弘深。尚不捨於薩埵。故大聖文殊。宅清",
    "T51n2099_001:1101a12": "涼之境。示瑞應之形。良以此也。粵自世雄示",
    "T51n2099_001:1101a13": "滅。像教寢傳。金口微言。方流於震旦。玉毫妙",
    "T51n2099_001:1101a14": "質。不覩於祇園。聖智隱而易誣。昏蒙蕩而難",
    "T51n2099_001:1101a15": "信。菩薩。所以運童真之德。極遊方之化。揭慧",
    "T51n2099_001:1101a16": "日以照六道。注願海以澤四生。祕龍種上尊",
    "T51n2099_001:1101a17": "之稱。捨摩尼寶積之證。示為弟子。翊正法於",
    "T51n2099_001:1101a18": "能仁。當作如來。豫尊記於普見。不出大千之",
    "T51n2099_001:1101a19": "界。長居五頂之山。涅槃。稱五百仙俱。華嚴。",
    "T51n2099_001:1101a20": "說一萬聖眾。都淨城以演法。赫祥光而誘人。",
    "T51n2099_001:1101a21": "寶樂銀書。深祕金剛之窟。仙花珍樹。大同靈",
    "T51n2099_001:1101a22": "鷲之峯。是以。波利西來畢命。願瞻於真相。無",
    "T51n2099_001:1101a23": "著南至捐軀。思接於慈顏。教肇騰蘭以來。具",
    "T51n2099_001:1101a24": "聞名號。地拓魏齊而下。益廣修崇。列梵剎以",
    "T51n2099_001:1101a25": "雲屯。範聖儀而星布。鐘聲香氣。互傳靈感之",
    "T51n2099_001:1101a26": "蹤。寶界金燈。咸覿神奇之應。濟。以夙緣薄",
    "T51n2099_001:1101a27": "祐。生逢遺法。尚繇羈官。得寓靈峯。時會博",
    "T51n2099_001:1101a28": "聞。遍窮異跡。思得紀述以警後來。而年紀寢",
    "T51n2099_001:1101a29": "深。簡編幾墜。獨有唐藍谷沙門慧祥。作傳二",
    "T51n2099_001:1101b01": "卷。頗成倫理。其餘亦有傳記。皆文字舛錯。辭",
    "T51n2099_001:1101b02": "意乖謬。惜乎。大聖之化跡。高士之遺蹤。將湮",
    "T51n2099_001:1101b03": "滅乎。慧祥所謂。時無好事。使芳塵委絕。信",
    "T51n2099_001:1101b04": "哉。濟川慨其若是。乃訪得真容院妙濟一公。",
    "T51n2099_001:1101b05": "其人純粹聰敏。博通藏教。講說記問。靡不精",
    "T51n2099_001:1101b06": "詣。因請公。採摭經傳。收捃故實。附益祥傳。",
    "T51n2099_001:1101b07": "推而廣之。勒成三卷。首以吉祥隆世因地。終",
    "T51n2099_001:1101b08": "以巨宋親逢化相。名曰廣清涼傳。凡三月而",
    "T51n2099_001:1101b09": "成。授本院主事。募工開版。印施四方。俾師心",
    "T51n2099_001:1101b10": "三寶者。覩之益信向爾。時聖宋嘉祐紀號龍",
    "T51n2099_001:1101b11": "集庚子正月望日謹序。",
    "T51n2099_001:1101b14": "廣清涼傳卷上",
    "T51n2099_001:1101b16": "清涼山大華嚴寺壇長妙濟",
    "T51n2099_001:1101b17": "大師賜紫沙門延一重編",
    "T51n2099_001:1101b18": "菩薩生地見聞功德一",
    "T51n2099_001:1101b19": "菩薩應化總別機緣二",
    "T51n2099_001:1101b20": "菩薩何時來至此山三",
    "T51n2099_001:1101b21": "清涼山得名所因四",
    "T51n2099_001:1101b22": "五臺四埵古聖行跡五",
    "T51n2099_001:1101b23": "五臺境界寺名聖跡六",
    "T51n2099_001:1101b24": "釋五臺諸寺方所七",
    "T51n2099_001:1101b25": "菩薩生地見聞功德一",
    "T51n2099_001:1101b26": "詳夫大聖曼殊室利曳菩薩。久已成佛。示居",
    "T51n2099_001:1101b27": "因位。行菩薩行。接引群迷者也。何以知之。",
    "T51n2099_001:1101b28": "按首楞嚴經下卷云。過去無量無邊不可思",
    "T51n2099_001:1101b29": "議阿僧祇劫。爾時有佛。名龍種上尊王如來。",
    "T51n2099_001:1101c01": "國名平等。乃至。爾時平等世界龍種上尊王",
    "T51n2099_001:1101c02": "如來。豈異人乎。即文殊師利法王子是。央掘",
    "T51n2099_001:1101c03": "摩羅經第四云。北方去此。過四十二恒河沙",
    "T51n2099_001:1101c04": "剎。有國名常喜。佛名歡喜藏摩尼寶積如來。",
    "T51n2099_001:1101c05": "乃至。若有聞是如來名者。恭敬禮拜。生歡喜",
    "T51n2099_001:1101c06": "國。閔四惡趣。若有持是如來名號者。若今見",
    "T51n2099_001:1101c07": "在。及未來世。曠野險難諸怖畏處。皆悉蒙護。",
    "T51n2099_001:1101c08": "於一切處。恐怖悉滅。一切八部諸惡鬼神。不",
    "T51n2099_001:1101c09": "能侵擾。又大寶積經第六十卷。文殊師利授",
    "T51n2099_001:1101c10": "記會。說文殊師利成佛之時。名為普見。以何",
    "T51n2099_001:1101c11": "義故。名為普見。以彼如來。於十方無量百千",
    "T51n2099_001:1101c12": "億那由他諸佛剎中。普皆令見。雖未成佛。若",
    "T51n2099_001:1101c13": "我現在。及滅度後。有聞其名。亦皆必定當得",
    "T51n2099_001:1101c14": "成佛。唯除已入離生之位。及狹劣心。彼佛剎",
    "T51n2099_001:1101c15": "土。名隨願積集清淨圓滿。乃至。若有得聞文",
    "T51n2099_001:1101c16": "殊師利名者。是則名為面見諸佛。若有受持",
    "T51n2099_001:1101c17": "百千億諸佛名號。若有人稱文殊師利名者。",
    "T51n2099_001:1101c18": "福多於彼。何況稱普見佛名。何以故。彼百",
    "T51n2099_001:1101c19": "千那由他佛。利益眾生。不及文殊師利。於",
    "T51n2099_001:1101c20": "一時中。所作饒益。如是等文證成非一。或問。",
    "T51n2099_001:1101c21": "文殊師利成佛國土。與阿彌陀極樂國土。優",
    "T51n2099_001:1101c22": "劣云何。答。大寶積經云。譬如有人析一毛為",
    "T51n2099_001:1101c23": "百分。以一分毛。於大海中。取一滴水。喻阿彌",
    "T51n2099_001:1101c24": "陀佛剎莊嚴。彼大海水。喻普見如來佛剎莊",
    "T51n2099_001:1101c25": "嚴。復過於此。何以故。普見如來佛剎莊嚴。不",
    "T51n2099_001:1101c26": "思議故○上說菩薩成佛功德。次說菩薩真",
    "T51n2099_001:1101c27": "俗生處。且真諦生處者。華嚴經七十九。說菩",
    "T51n2099_001:1101c28": "薩有十種生處。何者為十。善男子。菩提心是",
    "T51n2099_001:1101c29": "菩薩生處。生菩薩家故。深心是菩薩生處。生",
    "T51n2099_001:1102a01": "善知識家故。諸地是菩薩生處。生波羅蜜家",
    "T51n2099_001:1102a02": "故。大願是菩薩生處。生妙行家故。大悲是菩",
    "T51n2099_001:1102a03": "薩生處。生四攝家故。如理觀察是菩薩生處。",
    "T51n2099_001:1102a04": "生般若波羅蜜家故。大乘是菩薩生處。生方",
    "T51n2099_001:1102a05": "便善巧家故。教化眾生是菩薩生處。生佛家",
    "T51n2099_001:1102a06": "故。智慧方便是菩薩生處。生無生法忍家故。",
    "T51n2099_001:1102a07": "修行一切法是菩薩生處。生過現未來一切",
    "T51n2099_001:1102a08": "如來家故。善男子。菩薩摩訶薩。以般若波羅",
    "T51n2099_001:1102a09": "蜜為母。方便善巧為父。檀波羅蜜為乳母。尸",
    "T51n2099_001:1102a10": "波羅蜜為養母。忍波羅蜜為莊嚴具。勤波羅",
    "T51n2099_001:1102a11": "蜜為養育者。禪波羅蜜為浣濯人。善知識為",
    "T51n2099_001:1102a12": "教授師。一切菩提分為伴侶。一切善法為眷",
    "T51n2099_001:1102a13": "屬。一切菩薩為兄弟。菩提心為家。如理修行",
    "T51n2099_001:1102a14": "為家法。諸地為家處。諸忍為家族。大願為家",
    "T51n2099_001:1102a15": "教。滿足諸行為順家法。勸發大乘為紹家業。",
    "T51n2099_001:1102a16": "法水灌頂一生所繫菩薩。為王太子。成就菩",
    "T51n2099_001:1102a17": "提。為能淨家族。此名菩薩真實生處○次說",
    "T51n2099_001:1102a18": "菩薩世諦示現生處。據文殊師利般涅槃經",
    "T51n2099_001:1102a19": "云。爾時跋陀婆羅菩薩。即從座起。整衣服為",
    "T51n2099_001:1102a20": "佛作禮。長跪合掌。白佛言。世尊。是文殊師",
    "T51n2099_001:1102a21": "利法王子。已曾親近百千諸佛。在此婆婆世",
    "T51n2099_001:1102a22": "界。施作佛事。於十方面。變現自在。却後久",
    "T51n2099_001:1102a23": "遠。當般涅槃。佛告跋陀婆羅。此文殊師利。有",
    "T51n2099_001:1102a24": "大慈悲。生於舍衛國多羅聚落梵德婆羅門",
    "T51n2099_001:1102a25": "家。其生之時。家內室宅。化生蓮華。從母右",
    "T51n2099_001:1102a26": "脇而生。身紫金色。墮地能語。如天童子。有七",
    "T51n2099_001:1102a27": "寶蓋。隨覆其上。詣諸仙人。求出家法。諸婆羅",
    "T51n2099_001:1102a28": "門。九十五種諸論議師。無能醻對。唯於我所。",
    "T51n2099_001:1102a29": "出家學道。乃至。我今略說。為未來世盲瞑眾",
    "T51n2099_001:1102b01": "生。又般涅槃經云。其有得聞文殊師利名者。",
    "T51n2099_001:1102b02": "見形像者。百千劫中。不墮惡道。若有讀誦文",
    "T51n2099_001:1102b03": "殊師利名者。設有重障。不墮阿鼻極惡猛火。",
    "T51n2099_001:1102b04": "常生他方清淨國土。值佛聞法。得無生法忍。",
    "T51n2099_001:1102b05": "又寶篋經第二卷云。若施三千大千世界其",
    "T51n2099_001:1102b06": "中所有一切眾生。給諸樂具。百千億歲。不如",
    "T51n2099_001:1102b07": "施文殊師利一爪端許。所生福德。勝前福德。",
    "T51n2099_001:1102b08": "或有問曰。菩薩既久已成佛。何故復為菩薩。",
    "T51n2099_001:1102b09": "答。無垢稱經云。雖得佛道轉於法輪。而不捨",
    "T51n2099_001:1102b10": "於菩薩之道。是菩薩行。又大慈恩寺基法師",
    "T51n2099_001:1102b11": "阿彌陀經疏。引經云。我昔能仁師。今為佛",
    "T51n2099_001:1102b12": "弟子。二尊不並化。故我為菩薩。又問。何故",
    "T51n2099_001:1102b13": "菩薩名文殊師利。答。斯乃古時訛略梵語。今",
    "T51n2099_001:1102b14": "巨宋新傳。及唐時不空三藏所傳。皆云曼祖",
    "T51n2099_001:1102b15": "(仁祖切)室利(二合)曳。此云妙吉祥。此菩薩。立名有",
    "T51n2099_001:1102b16": "二。初就世俗。因瑞障名。二就勝義。以德立號。",
    "T51n2099_001:1102b17": "且初世俗因瑞障名者。以菩薩生時。有十種",
    "T51n2099_001:1102b18": "吉祥事故。所以菩薩名妙吉祥也。何為十種。",
    "T51n2099_001:1102b19": "吉祥之事。一天降甘露。二地涌伏藏。三倉變",
    "T51n2099_001:1102b20": "金粟。四庭生金蓮。五光明滿室。六雞生鸞",
    "T51n2099_001:1102b21": "鳳。七馬產麒鱗。八牛生白[牛*宅]。九猪誕龍豚。十",
    "T51n2099_001:1102b22": "六牙象現。所以菩薩因瑞障名也。二依真諦",
    "T51n2099_001:1102b23": "立名者。據金剛頂經說。由菩薩身。普攝一切",
    "T51n2099_001:1102b24": "法界等如來身。一切如來智慧等。及一切如",
    "T51n2099_001:1102b25": "來神變遊戲。已由極妙吉祥。故名妙吉祥也。",
    "T51n2099_001:1102b26": "故知。文殊師利菩薩。神通功德不可思議。大",
    "T51n2099_001:1102b27": "華嚴經第六十一入法界品。舍利弗。告諸比",
    "T51n2099_001:1102b28": "丘。汝可觀察文殊師利清淨之身。相好莊嚴。",
    "T51n2099_001:1102b29": "一切天人。莫能思議。汝可觀察文殊師利圓",
    "T51n2099_001:1102c01": "光映徹。令無量眾生。發歡喜心。汝可觀察文",
    "T51n2099_001:1102c02": "殊師利光網莊嚴。滅除眾生無量苦惱。汝可",
    "T51n2099_001:1102c03": "觀察文殊師利眾會具足。皆是菩薩往昔善",
    "T51n2099_001:1102c04": "根之所攝受。汝可觀察文殊師利所行之路。",
    "T51n2099_001:1102c05": "左右八步。平坦莊嚴。汝可觀察文殊師利所",
    "T51n2099_001:1102c06": "住之處。周迴十方。常有道場。隨逐而轉。汝",
    "T51n2099_001:1102c07": "可觀察文殊師利所行之路。具足無量福德",
    "T51n2099_001:1102c08": "莊嚴。左右兩邊。有大伏藏。種種珍寶。自然",
    "T51n2099_001:1102c09": "而出。汝可觀察文殊師利。曾供養佛善根所",
    "T51n2099_001:1102c10": "流。一切蘽間出莊嚴藏。汝可觀察文殊師利。",
    "T51n2099_001:1102c11": "諸世間主。雨供具雲。頂禮恭敬。以為供養。",
    "T51n2099_001:1102c12": "汝可觀察文殊師利。十方一切諸佛如來。將",
    "T51n2099_001:1102c13": "說法時。悉放眉間白毫相光。來照其身。從頂",
    "T51n2099_001:1102c14": "上入。又云。文殊菩薩。能隨所樂。現自在身。",
    "T51n2099_001:1102c15": "威光赫奕。蔽諸大眾。以自在大慈。令彼清涼。",
    "T51n2099_001:1102c16": "自在大悲。起說法心。以廣大辯才。將為說法。",
    "T51n2099_001:1102c17": "文多不載。故知。菩薩以大善巧。拯接群生。為",
    "T51n2099_001:1102c18": "不請友。救世大悲。斯言信矣。華嚴七十九。彌",
    "T51n2099_001:1102c19": "勒菩薩。告善財言。文殊師利所有大願。非餘",
    "T51n2099_001:1102c20": "無量百千億那由他菩薩之所能有。善男子。",
    "T51n2099_001:1102c21": "文殊師利童子。其行廣大。其願無邊。出生一",
    "T51n2099_001:1102c22": "切菩薩功德。無有休息。善男子。文殊師利。常",
    "T51n2099_001:1102c23": "為無量百千億那由他諸佛母。常為無量百",
    "T51n2099_001:1102c24": "千億那由他菩薩師。教化成就一切眾生。名",
    "T51n2099_001:1102c25": "稱普聞十方世界。常於一切諸佛眾中。為說",
    "T51n2099_001:1102c26": "法師。一切如來之所讚歎。住甚深智。能如實",
    "T51n2099_001:1102c27": "見一切諸法。通達一切解脫境界。究竟普賢",
    "T51n2099_001:1102c28": "所行之行。善男子。文殊師利。是汝善知識。",
    "T51n2099_001:1102c29": "令汝得生如來家。長養一切諸善根。發起一",
    "T51n2099_001:1103a01": "切助道法。值遇真實善知識。令汝修一切功",
    "T51n2099_001:1103a02": "德。入一切願網。住一切大願。為汝說一切菩",
    "T51n2099_001:1103a03": "薩祕密法。現一切菩薩難思議行。與汝往昔",
    "T51n2099_001:1103a04": "同生同行。是故善男子。汝應往詣文殊之所。",
    "T51n2099_001:1103a05": "莫生疲厭。集傳者曰。校此而論。既彼善財。得",
    "T51n2099_001:1103a06": "見文殊。皆是往昔同生同行。乃至。不生疲厭。",
    "T51n2099_001:1103a07": "況今之火宅諸子。若能專心求見大聖。豈不",
    "T51n2099_001:1103a08": "宜哉。",
    "T51n2099_001:1103a09": "菩薩應化總別機緣二",
    "T51n2099_001:1103a10": "夫。大聖應化。有總有別。隨機緣故。云何為",
    "T51n2099_001:1103a11": "總。答。如華嚴經第五十卷說。譬如月輪有四",
    "T51n2099_001:1103a12": "希奇未曾有法。何等為四。一映蔽一切星宿",
    "T51n2099_001:1103a13": "光明。二隨逐於時。示現虧盈。三於閻浮提清",
    "T51n2099_001:1103a14": "淨水中。影無不現。四一切見者。皆對目前。",
    "T51n2099_001:1103a15": "而此月輪。無有分別。無有戲論。佛子。如來",
    "T51n2099_001:1103a16": "身月。亦復如是。有四希奇未曾有法。何等為",
    "T51n2099_001:1103a17": "四。一所謂映蔽一切聲聞緣覺。學無學眾。二",
    "T51n2099_001:1103a18": "隨其所宜。示現壽命。脩短不同。而如來身。無",
    "T51n2099_001:1103a19": "有增減。三一切世界淨心眾生菩提器中。影",
    "T51n2099_001:1103a20": "無不現。四一切眾生有瞻對者。皆謂如來唯",
    "T51n2099_001:1103a21": "現我前。隨其心樂。而為說法。令得解脫。乃",
    "T51n2099_001:1103a22": "至。而如來身。無有分別。無有戲論。今文殊亦",
    "T51n2099_001:1103a23": "爾。故菩薩般涅槃經云。住首楞嚴三昧力故。",
    "T51n2099_001:1103a24": "於十方面。或現初生。或現滅度。入般涅槃。現",
    "T51n2099_001:1103a25": "分舍利。饒益眾生。乃至。是文殊師利。有無量",
    "T51n2099_001:1103a26": "神通變現。不可具說。此上所顯。即是菩薩。遍",
    "T51n2099_001:1103a27": "一切處。普應機緣。故名為總。故華嚴鈔。引經",
    "T51n2099_001:1103a28": "偈云。文殊大菩薩。不捨大悲願。變身為異道。",
    "T51n2099_001:1103a29": "或冠或露體。或處小兒叢。遊戲邑聚落。或作",
    "T51n2099_001:1103b01": "貧窮人。衰容為老狀。以現飢寒苦。巡行坊市",
    "T51n2099_001:1103b02": "鄽。求乞衣財寶。令人發一施。與滿一切願。令",
    "T51n2099_001:1103b03": "使發信心。信心既發已。為說六度法。領萬諸",
    "T51n2099_001:1103b04": "菩薩。居住五頂山。放億種光明。人天咸悉覩。",
    "T51n2099_001:1103b05": "罪垢皆消滅。二別者。即今遍在清涼五臺山。",
    "T51n2099_001:1103b06": "是也。以此處機緣勝故。又是本所居。金色世",
    "T51n2099_001:1103b07": "界報土。在此也。按大唐東夏神洲感通錄。宣",
    "T51n2099_001:1103b08": "律師。常於唐麟德元年仲春之季。有數天人",
    "T51n2099_001:1103b09": "來。禮覲律師。共相談敘。律師。因問天人云。",
    "T51n2099_001:1103b10": "古昔相傳。文殊在清涼山。嶺五百仙人說法。",
    "T51n2099_001:1103b11": "經中明說。文殊。是舊住娑婆世界菩薩。娑婆。",
    "T51n2099_001:1103b12": "是大千總號。如何偏在此方。天人答云。文殊",
    "T51n2099_001:1103b13": "者法身大士。諸佛之元帥也。隨緣利現。應變",
    "T51n2099_001:1103b14": "不同。大士之功。非人境界。不勞評論。但大聖",
    "T51n2099_001:1103b15": "多在清涼山。山下有仙花山。有五臺縣。清涼",
    "T51n2099_001:1103b16": "府。往往人到。不得不信。",
    "T51n2099_001:1103b17": "菩薩何時至此山中三",
    "T51n2099_001:1103b18": "按大方廣佛華嚴經四十五菩薩住處品云。",
    "T51n2099_001:1103b19": "東北方有處。名清涼山。從昔已來。諸菩薩",
    "T51n2099_001:1103b20": "眾。於中止住。現有菩薩。名文殊師利。與其眷",
    "T51n2099_001:1103b21": "屬諸菩薩眾一萬人。俱常在其中。而演說法。",
    "T51n2099_001:1103b22": "又據文殊菩薩現寶藏陀羅尼經云。爾時。金",
    "T51n2099_001:1103b23": "剛密跡主菩薩。白佛言。世尊。昔常為我說如",
    "T51n2099_001:1103b24": "是言。我滅度後。於贍部洲惡世之時。文殊師",
    "T51n2099_001:1103b25": "利。廣能利益一切眾生。大作佛事。唯願世尊。",
    "T51n2099_001:1103b26": "為我分別演說。於何處住。復於何方而行利",
    "T51n2099_001:1103b27": "益。憐愍攝護諸眾生故。願為說之。乃至。佛告",
    "T51n2099_001:1103b28": "金剛密跡主菩薩言。我滅度後。於此贍部洲。",
    "T51n2099_001:1103b29": "東北方有國。名大振那。其中有山。名為五頂。",
    "T51n2099_001:1103c01": "文殊師利童子。遊行居住。為諸眾生。於中說",
    "T51n2099_001:1103c02": "法。及有無量龍天。夜叉羅剎。緊那羅。摩睺羅",
    "T51n2099_001:1103c03": "伽。人非人等。圍繞供養。乃至。文殊師利。有",
    "T51n2099_001:1103c04": "如是等無量威德。神通變化自在莊嚴。廣能",
    "T51n2099_001:1103c05": "饒益一切有情。成就圓滿福德之力。不可思",
    "T51n2099_001:1103c06": "議。又據文殊般涅槃經云。如是大士。久住首",
    "T51n2099_001:1103c07": "楞嚴三昧。佛滅度後。四百五十歲。當至雪山。",
    "T51n2099_001:1103c08": "為五百仙人。說法教化。成就令不退轉。又感",
    "T51n2099_001:1103c09": "通錄上卷。宣律師。問天人云。今五臺山中臺",
    "T51n2099_001:1103c10": "之東南二十里。見有大孚靈鷲寺。兩堂隔澗。",
    "T51n2099_001:1103c11": "於今猶在。南有花園。可三頃許。四時發彩。人",
    "T51n2099_001:1103c12": "莫究其所始。或云。漢明所造。或云。魏孝文所",
    "T51n2099_001:1103c13": "作。互說不同。如何。天人答云。二帝俱曾於此",
    "T51n2099_001:1103c14": "造寺供養及阿育王。亦曾於此造塔。昔周穆",
    "T51n2099_001:1103c15": "王時。已有佛法。此山靈異。文殊所居。漢明之",
    "T51n2099_001:1103c16": "初。摩騰天眼。亦見有塔。勸常造寺。名大孚靈",
    "T51n2099_001:1103c17": "鷲。言孚者信也。帝信佛理。立寺勸人。名大孚",
    "T51n2099_001:1103c18": "也。又此山形。與其天竺靈鷲山相似。因以為",
    "T51n2099_001:1103c19": "名焉。元魏孝文。北臺不遠。常來禮謁。見人馬",
    "T51n2099_001:1103c20": "行跡。石上分明。其事可知。至唐朝。因澄觀法",
    "T51n2099_001:1103c21": "師。於此造大華嚴經疏。遂下勅改為大華嚴",
    "T51n2099_001:1103c22": "寺。或問。據華嚴經菩薩住處品。即說菩薩常",
    "T51n2099_001:1103c23": "在此山。如何現寶藏經及般涅槃經二經。皆",
    "T51n2099_001:1103c24": "言佛滅度後。方來此山。答。此由菩薩住首楞",
    "T51n2099_001:1103c25": "嚴三昧。無作妙力。能分一身為無量身。復以",
    "T51n2099_001:1103c26": "無量身入一身。俱無障礙。如經廣說。能以一",
    "T51n2099_001:1103c27": "身分無量身故。即一身常在此山。其所分身。",
    "T51n2099_001:1103c28": "於十方界。施難思化。即華嚴所說在此山。是",
    "T51n2099_001:1103c29": "也。又復以無量身入一身故。即十方界施化",
    "T51n2099_001:1104a01": "既畢。還來入此一身。引導眾生。令發心故。即",
    "T51n2099_001:1104a02": "現寶藏經及般涅槃經言。佛滅度後來入此",
    "T51n2099_001:1104a03": "山。是也。於理何妨。況是大聖不思議之境。豈",
    "T51n2099_001:1104a04": "可凡情能測度哉。故顯揚論說。於不思議境",
    "T51n2099_001:1104a05": "界。強思議者。有三過失。一得心狂亂過失。",
    "T51n2099_001:1104a06": "二生非福過失。三不得善過失。如非強思議",
    "T51n2099_001:1104a07": "者。得三善果。翻此可知。箋云。雖神應無方。",
    "T51n2099_001:1104a08": "道無不在。但菩薩本所化境。機緣偏勝。何所",
    "T51n2099_001:1104a09": "疑焉。",
    "T51n2099_001:1104a10": "清涼山得名所因四",
    "T51n2099_001:1104a11": "按華嚴經疏云。清涼山者。即代洲雁門郡五",
    "T51n2099_001:1104a12": "臺山也。以歲積堅氷。夏仍飛雪。曾無炎暑。故",
    "T51n2099_001:1104a13": "曰清涼。五峯聳山。頂無林木。有如累土之臺。",
    "T51n2099_001:1104a14": "故曰五臺。海東文殊傳云。五臺。即是五方如",
    "T51n2099_001:1104a15": "來之座也。亦象菩薩頂有五髻。余因此二文。",
    "T51n2099_001:1104a16": "今更廣之。按千鉢經。及文殊師利五字陀羅",
    "T51n2099_001:1104a17": "尼。瑜伽觀門所說。文殊表般若。能生諸佛故。",
    "T51n2099_001:1104a18": "大寶集經第六十文殊會云。文殊師利白佛",
    "T51n2099_001:1104a19": "言。世尊。我以無礙天眼所見十方無量無邊",
    "T51n2099_001:1104a20": "諸佛剎中一切如來。若非是我勸發決定菩",
    "T51n2099_001:1104a21": "提心。教授教誡。令修布施持戒忍辱精進禪",
    "T51n2099_001:1104a22": "定智慧。令得阿耨多羅三藐三菩提者。我於",
    "T51n2099_001:1104a23": "菩提。終不應證。而我要當滿此所願。然後乃",
    "T51n2099_001:1104a24": "證無上菩提。又文殊表般若者。菩薩大悲。能",
    "T51n2099_001:1104a25": "為增上。斷滅一切諸眾生等煩惱罪業。按金",
    "T51n2099_001:1104a26": "剛頂經金剛覺大菩薩三摩地一切如來智慧",
    "T51n2099_001:1104a27": "品云。爾時世尊。復入文殊師利摩訶菩提薩",
    "T51n2099_001:1104a28": "埵三摩耶所生法。如持金剛三摩地已。從自",
    "T51n2099_001:1104a29": "心出此一切如來大智慧三摩耶。名一切如",
    "T51n2099_001:1104b01": "來心印。即說密語。跋折囉底瑟那(二合)纔出此",
    "T51n2099_001:1104b02": "語時。於一切如來心。即彼薄伽梵。執金剛以",
    "T51n2099_001:1104b03": "為智劍而出已。同一密合。入於毘盧遮那佛",
    "T51n2099_001:1104b04": "心中。便為釰鞘。既成就已。住於毘盧遮那佛",
    "T51n2099_001:1104b05": "手中。於時從彼如來釰鞘身中。出現一切世",
    "T51n2099_001:1104b06": "界等如來身。一切如來智慧等。及一切如來",
    "T51n2099_001:1104b07": "神變遊戲已。由極妙吉祥故。及金剛薩埵三",
    "T51n2099_001:1104b08": "摩地。極堅牢故。同一密合。以為文殊師利摩",
    "T51n2099_001:1104b09": "訶菩提薩埵身。既成就已。住於世尊毘盧遮",
    "T51n2099_001:1104b10": "那佛心。而高聲作是言曰。我是諸佛語。號為",
    "T51n2099_001:1104b11": "文殊聲。若以無形色。音聲可得知(以諸佛法身。本無",
    "T51n2099_001:1104b12": "形相。恐成斷滅故。以音聲假詮表之。詮佛語言。即文殊聲也)爾時文殊師利摩",
    "T51n2099_001:1104b13": "訶菩提薩埵。從世尊心下已。依一切如來右",
    "T51n2099_001:1104b14": "邊月輪中住。復請教示。爾時。毘盧遮那佛。入",
    "T51n2099_001:1104b15": "一切如來智慧三摩耶金剛三摩地已。現一",
    "T51n2099_001:1104b16": "切如來斷除煩惱三摩耶。為盡遍眾生界。斷",
    "T51n2099_001:1104b17": "除一切苦故。及一切安樂悅意受用故。乃至。",
    "T51n2099_001:1104b18": "成就一切如來隨順音聲圓滿慧最上悉地",
    "T51n2099_001:1104b19": "故。彼金剛覺。於文殊師利摩訶菩提薩埵。如",
    "T51n2099_001:1104b20": "上於雙手授之。乃至。以其金剛釰揮斫已。而",
    "T51n2099_001:1104b21": "高聲唱言。此是諸如來般若波羅蜜能破諸",
    "T51n2099_001:1104b22": "怨敵。滅罪中為最。故菩薩左手持梵夾。表般",
    "T51n2099_001:1104b23": "若體。自性清淨。右手持釰。表般若用。斷除眾",
    "T51n2099_001:1104b24": "生煩惱怨敵。又五字瑜伽觀門之表者。阿者",
    "T51n2099_001:1104b25": "無生門。詮一切法無生。表大圓鏡智。東方金",
    "T51n2099_001:1104b26": "剛部主阿閦如來。即菩薩頂上東邊一髻之",
    "T51n2099_001:1104b27": "象也。囉者。無垢門。詮一切法無垢。表平等性",
    "T51n2099_001:1104b28": "智。南方寶部主寶生如來。即菩薩頂上南邊",
    "T51n2099_001:1104b29": "一髻之象也。跛者。無第一義諦門。表妙觀察",
    "T51n2099_001:1104c01": "智。西方蓮花部主無量壽如來。即菩薩頂上",
    "T51n2099_001:1104c02": "西邊一髻之象也。左者。諸法無行門。表成所",
    "T51n2099_001:1104c03": "作智。北方羯磨部主不空成就如來。即菩薩",
    "T51n2099_001:1104c04": "頂上北邊一髻之象也。娜者。諸法無性相離",
    "T51n2099_001:1104c05": "語言文字門。表清淨法界。中方如來部主毘",
    "T51n2099_001:1104c06": "盧遮那如來。即菩薩頂上中方一髻之象也。",
    "T51n2099_001:1104c07": "故菩薩頂分五髻。山派五峯。豈徒然哉。良有",
    "T51n2099_001:1104c08": "以也。故華嚴疏云。表我大聖五智已周。五眼",
    "T51n2099_001:1104c09": "已淨。總五部之真原。故首戴五佛之冠。頂分",
    "T51n2099_001:1104c10": "五方之髻。運五乘之要。清五濁之災矣。此山。",
    "T51n2099_001:1104c11": "磅礴數州。綿五百里。左隣恒岳。隱嶙參天。",
    "T51n2099_001:1104c12": "右控洪河。縈迴帶地。北臨朔野。限雄鎮之關",
    "T51n2099_001:1104c13": "防。南擁汾陽。作神洲之勢勝。迴環日月畜洩",
    "T51n2099_001:1104c14": "雲龍。雖積雪夏凝。而奇花萬品。寒風冬冽。而",
    "T51n2099_001:1104c15": "珍卉千名。丹嶂橫開。翠屏疊起。排空度險。時",
    "T51n2099_001:1104c16": "逢物外之流。捫蘿履危。每造非常之境。白雪",
    "T51n2099_001:1104c17": "凝布。疑淨練於長江。杲日熾昇。認扶桑於火",
    "T51n2099_001:1104c18": "海。又華嚴疏主。釋菩薩住處品云。余幼尋茲",
    "T51n2099_001:1104c19": "典。每至斯文。皆掩卷而歎。遂不遠萬里。委命",
    "T51n2099_001:1104c20": "棲託聖境。相誘十載於茲。其感應昭著。盈於",
    "T51n2099_001:1104c21": "耳目。及夫夏景勝事尤多。歷歷龍宮。夜開千",
    "T51n2099_001:1104c22": "月。纖纖瑞草。朝間百花。或萬聖羅空。或五雲",
    "T51n2099_001:1104c23": "凝岫。圓光映乎山翠。瑞鳥翥於煙霄。唯聞大",
    "T51n2099_001:1104c24": "聖之名。無復人間之慮。入聖境者接武。革塵",
    "T51n2099_001:1104c25": "心者架肩。相視互謂非凡。觸目皆為佛事。其",
    "T51n2099_001:1104c26": "山勢寺宇。難以盡言。自大師晦跡於西天。妙",
    "T51n2099_001:1104c27": "德揚輝於東土。雖法身長在。而雞山空掩於",
    "T51n2099_001:1104c28": "荒榛。應現有方。鷲嶺得名於茲土。神僧顯彰",
    "T51n2099_001:1104c29": "於靈境。宣公上稟於諸天。漢明肇啟於摩騰。",
    "T51n2099_001:1105a01": "魏帝中孚於至化。北齊數州以傾俸。有唐九",
    "T51n2099_001:1105a02": "帝之迴光。五天殉命以奔風。八表亡驅而競",
    "T51n2099_001:1105a03": "記。其有居神洲。一生而不到。奚異舍衛三億",
    "T51n2099_001:1105a04": "之徒哉。按大唐神洲感通錄云。代州東西。有",
    "T51n2099_001:1105a05": "五臺山者。古稱神仙之宅也。山方五百里。勢",
    "T51n2099_001:1105a06": "極崇峻。上有五臺。其頂不生草木。松柏茂",
    "T51n2099_001:1105a07": "林。森於谷底。其山極寒。南號清涼山。山下",
    "T51n2099_001:1105a08": "有清涼府。經中明說文殊將五百仙人住清",
    "T51n2099_001:1105a09": "涼雪山。即斯地也。所以古來求道之士。多遊",
    "T51n2099_001:1105a10": "此山。靈蹤遺窟。奄然在目。不徒設也。中臺最",
    "T51n2099_001:1105a11": "高。去并七百。望如指掌。上有小石浮圖。其量",
    "T51n2099_001:1105a12": "千許。即後魏文帝宏所立也。石上人馬之跡。",
    "T51n2099_001:1105a13": "宛然存焉。頂有大泉。名曰太華。澄清似鏡。有",
    "T51n2099_001:1105a14": "二浮圖夾之。中有文殊師利像。人有至者。鐘",
    "T51n2099_001:1105a15": "聲香氣。無日不聞。神僧瑞像。往往逢遇。大唐",
    "T51n2099_001:1105a16": "龍朔已來。勅下令會昌寺僧會頤。往彼修治",
    "T51n2099_001:1105a17": "寺塔。前後再返。亦遇靈感。至正觀中。有解",
    "T51n2099_001:1105a18": "脫禪師。聚從習定。自云。於花園北。四度見文",
    "T51n2099_001:1105a19": "殊師利。翼從滿空。群仙異聖。不可勝記。或",
    "T51n2099_001:1105a20": "問。此清涼山。為但山寒。名曰清涼。為就勝德",
    "T51n2099_001:1105a21": "耶。若但山寒。名清涼者。即陰山窮谷。凍寒之",
    "T51n2099_001:1105a22": "方。皆應清涼。若就勝德名清涼者。伹諸仙聖",
    "T51n2099_001:1105a23": "所住之處。應亦清涼。即何獨此山擅斯名也。",
    "T51n2099_001:1105a24": "答。必二相兼。即無濫矣。一為山寒。兼有五",
    "T51n2099_001:1105a25": "頂。如上已說。二惟就文殊化境。揀餘仙聖所",
    "T51n2099_001:1105a26": "居。如般泥洹經云。若有讀誦文殊師利名者。",
    "T51n2099_001:1105a27": "設有重障。不墮阿鼻極苦猛火。常生他方清",
    "T51n2099_001:1105a28": "涼國土。值佛聞法。得無生忍。華嚴經入法界",
    "T51n2099_001:1105a29": "品云。以自在大慈。令彼清涼。斯之謂矣。故",
    "T51n2099_001:1105b01": "化方逐物。眾生自見於興亡。報土湛然。不隨",
    "T51n2099_001:1105b02": "器界之生滅。如斯而已矣。",
    "T51n2099_001:1105b03": "五臺四埵右聖行跡五",
    "T51n2099_001:1105b04": "按靈記。五臺有四埵。去臺各一百二十里。據",
    "T51n2099_001:1105b05": "古圖所載。今此臺。即古中臺。中臺即南臺。",
    "T51n2099_001:1105b06": "大黃尖即北臺。栲栳山是西臺。漫天石是東",
    "T51n2099_001:1105b07": "臺(唯北臺中臺。古時有異。東西二臺古今無異)。",
    "T51n2099_001:1105b08": "無恤臺。常山頂是也。昔趙簡子。名無恤。曾",
    "T51n2099_001:1105b09": "登此山觀代國。下瞰東海蓬萊宮。觀神仙之",
    "T51n2099_001:1105b10": "宅。此是普賢菩薩。於中止住。雲霞出沒。往來",
    "T51n2099_001:1105b11": "五臺。登臺者。多見靈瑞。綠斯聖跡故。號為東",
    "T51n2099_001:1105b12": "埵也。西瞢[夢夕+登]山。上有宮池古廟。隋煬帝。避暑",
    "T51n2099_001:1105b13": "於此而居。因說天池。造立宮室。龍樓鳳闕。",
    "T51n2099_001:1105b14": "遍滿池邊。此池。世傳神龍所居。緣斯聖跡故。",
    "T51n2099_001:1105b15": "號為西埵也。南有繫舟山。上有銅鐶。舡軸猶",
    "T51n2099_001:1105b16": "在。昔堯遭洪水。繫舟於此。世傳堯覩文殊現",
    "T51n2099_001:1105b17": "於南臺。緣斯聖跡故。謂之南埵也。北有覆宿",
    "T51n2099_001:1105b18": "堆。即夏屋山也。後魏孝文皇帝。避暑往覆宿",
    "T51n2099_001:1105b19": "此。因以名焉。下見雲州石窟寺。世傳山上有",
    "T51n2099_001:1105b20": "乾闥婆城。即化城也。常於日欲出時。城乃現",
    "T51n2099_001:1105b21": "焉。又望見北川。吳塚壘壘。有鬼趁南行。及見",
    "T51n2099_001:1105b22": "南山柏谷蘽(力鬼切)出隨行。文帝吒之。其蘽。即",
    "T51n2099_001:1105b23": "迴低曲而走。因謂之亞走柏。由此事跡。謂",
    "T51n2099_001:1105b24": "之北埵也。至巨唐儼禪師。神異僧也。嘗登西",
    "T51n2099_001:1105b25": "南臺之上。望見五頂。皆有五色雲覆之。隨雲",
    "T51n2099_001:1105b26": "覆者。配之為臺。唯古之中臺。即今之北臺。古",
    "T51n2099_001:1105b27": "之南臺。即今之中臺(孝文封為南岳也)餘皆定矣。",
    "T51n2099_001:1105b28": "五臺境界寺名聖跡六",
    "T51n2099_001:1105b29": "中臺頂上。有太華池。方圓二里。天生九曲。其",
    "T51n2099_001:1105c01": "水湛然色若瑠璃。澄澈見底。池內平處。有石",
    "T51n2099_001:1105c02": "磊落。叢石間。復有名花。百品交映。神龍宮宅",
    "T51n2099_001:1105c03": "之所在焉。人暫視之。瘮(所錦切)然神駭。雲霧祥",
    "T51n2099_001:1105c04": "映。難以具言。然池之大小淺深。神變不定。故",
    "T51n2099_001:1105c05": "禮謁者。解瓔褫珮。投中而去　隨開皇十一",
    "T51n2099_001:1105c06": "年。文帝。勅忻州刺使崔震。持供於五臺頂。設",
    "T51n2099_001:1105c07": "齋立碑。及覩後魏博陵公太守。奉使登臺。遙",
    "T51n2099_001:1105c08": "瞻叢石。並是菩薩身挂瓔珞。故寶臺鐵塔。功",
    "T51n2099_001:1105c09": "德最多。不可殫紀。",
    "T51n2099_001:1105c10": "古十寺",
    "T51n2099_001:1105c11": "大孚靈鷲寺王子寺靈峯寺飯仙",
    "T51n2099_001:1105c12": "寺天盆寺清涼寺石窟寺佛光",
    "T51n2099_001:1105c13": "寺宕昌寺樓觀寺",
    "T51n2099_001:1105c14": "今益唐來寺六",
    "T51n2099_001:1105c15": "竹林寺金閣寺安聖寺文殊寺",
    "T51n2099_001:1105c16": "玉華寺聖壽寺",
    "T51n2099_001:1105c17": "靈跡四",
    "T51n2099_001:1105c18": "太華池白水池孝文人馬跡千年",
    "T51n2099_001:1105c19": "氷窟",
    "T51n2099_001:1105c20": "名花五",
    "T51n2099_001:1105c21": "日菊花孝文十二院花五鳳花百",
    "T51n2099_001:1105c22": "枝花鉢囊花",
    "T51n2099_001:1105c23": "北臺頂上有天井。下有龍宮白水池相連。金",
    "T51n2099_001:1105c24": "剛窟亦相通徹",
    "T51n2099_001:1105c25": "古有八寺",
    "T51n2099_001:1105c26": "寶積寺淨明寺木爪寺普濟寺",
    "T51n2099_001:1105c27": "公主寺甘泉寺大谷寺聖壽寺",
    "T51n2099_001:1105c28": "今益寺二",
    "T51n2099_001:1105c29": "寶山寺太平興國寺",
    "T51n2099_001:1106a01": "靈跡十六",
    "T51n2099_001:1106a02": "七佛池羅漢臺九女泉公主臺",
    "T51n2099_001:1106a03": "孝文教鷹臺孝文打毬場仙人庵",
    "T51n2099_001:1106a04": "禪菴蘽亞走柏生死蘽空心蘽",
    "T51n2099_001:1106a05": "生地獄鄧隱峯塔憨山玉泉金",
    "T51n2099_001:1106a06": "井",
    "T51n2099_001:1106a07": "異草二",
    "T51n2099_001:1106a08": "雞足草瞢[夢夕+登]草",
    "T51n2099_001:1106a09": "東臺。舊名雪峯。山麓有研伽羅山。臺上遙見",
    "T51n2099_001:1106a10": "滄瀛諸州。日出時。下視大海。猶陂澤焉",
    "T51n2099_001:1106a11": "古寺一十五",
    "T51n2099_001:1106a12": "華林寺香雲寺觀海寺香蘽寺",
    "T51n2099_001:1106a13": "銅鐘寺石堂寺龍盤寺光明寺",
    "T51n2099_001:1106a14": "萬像寺鳳嶺寺龍泉寺五王寺",
    "T51n2099_001:1106a15": "天城寺溫湯寺古華嚴寺",
    "T51n2099_001:1106a16": "今益寺三",
    "T51n2099_001:1106a17": "金界寺乾明寺東塔院(今為尼院)",
    "T51n2099_001:1106a18": "靈跡十一",
    "T51n2099_001:1106a19": "松子戍亦龍口六鳳嵒明月池",
    "T51n2099_001:1106a20": "五王城棗林乳頭香蘽研伽羅山",
    "T51n2099_001:1106a21": "那羅延窟萬聖足跡溫湯",
    "T51n2099_001:1106a22": "藥三",
    "T51n2099_001:1106a23": "人參長松茯苓",
    "T51n2099_001:1106a24": "西臺。與祕[(序予+林)/女]巖相連。危磴干雲。喬林拂日。分",
    "T51n2099_001:1106a25": "空絕壁。接漢層巒",
    "T51n2099_001:1106a26": "古寺十二",
    "T51n2099_001:1106a27": "祕密寺石門寺榆勤寺乳石寺",
    "T51n2099_001:1106a28": "東尖寺大會寺日照寺向陽寺",
    "T51n2099_001:1106a29": "鐵勤寺浮圖寺熊頭寺豹子寺",
    "T51n2099_001:1106b01": "今益寺四",
    "T51n2099_001:1106b02": "李牛寺黑山寺仰盤寺病牛泉寺",
    "T51n2099_001:1106b03": "靈跡一十五",
    "T51n2099_001:1106b04": "泥齋和尚孝文射垛落王崖香山",
    "T51n2099_001:1106b05": "師子蹤于闐國王蹤二聖對譚石",
    "T51n2099_001:1106b06": "八功德水石門鳥門龍窟薩埵",
    "T51n2099_001:1106b07": "崖王子燒身塔割肉坐石王母",
    "T51n2099_001:1106b08": "仙桃",
    "T51n2099_001:1106b09": "藥三",
    "T51n2099_001:1106b10": "黃精茯苓木瓜",
    "T51n2099_001:1106b11": "南臺孤絕。距諸臺差遠。林麓蓊欝。巖崖傾欹。",
    "T51n2099_001:1106b12": "最為幽寂。昔有僧明禪師。居此三十餘載。亦",
    "T51n2099_001:1106b13": "遇神仙。飛空而去。唯蟬蛻其皮。三十里內。悉",
    "T51n2099_001:1106b14": "是名花。遍生峯岫。俗號仙花山。化寺屢逢。鐘",
    "T51n2099_001:1106b15": "聲時發。昔曾有人遇異人。形偉冠世。言語之",
    "T51n2099_001:1106b16": "間。超騰遂遠。故僧明禪師歌曰。南臺秀峙。龍",
    "T51n2099_001:1106b17": "神歸依。春雲靄靄。夏雨霏霏。黑白瞻禮。失渴",
    "T51n2099_001:1106b18": "忘疲。何罪不滅。何福不滋。臥於石罅。而坐神",
    "T51n2099_001:1106b19": "龜。菩薩麻充其龍枝。羅浮草結作禪衣。居巖",
    "T51n2099_001:1106b20": "崿兮靜慮。履山巔兮尋師。飡松長智餌。菊除",
    "T51n2099_001:1106b21": "飢講。說般若志。行禪師再。覩龍母。又見龍",
    "T51n2099_001:1106b22": "兒。家施白藥。永離苦衰。",
    "T51n2099_001:1106b23": "古寺九",
    "T51n2099_001:1106b24": "娑婆寺殊公寺郭[(序予+林)/女]寺嵌巖寺",
    "T51n2099_001:1106b25": "浮圖寺高嶺寺石臺寺小柏寺",
    "T51n2099_001:1106b26": "赤崖寺",
    "T51n2099_001:1106b27": "今益寺三",
    "T51n2099_001:1106b28": "福聖寺靈境寺法華寺",
    "T51n2099_001:1106b29": "靈跡九",
    "T51n2099_001:1106c01": "七佛谷龍宮勝堆萬畝平東王相",
    "T51n2099_001:1106c02": "西王相神龜東車尖西車尖石",
    "T51n2099_001:1106c03": "罅",
    "T51n2099_001:1106c04": "藥二",
    "T51n2099_001:1106c05": "人參鐘乳",
    "T51n2099_001:1106c06": "中臺北。北臺南。中間有諸佛浴池。一百二十",
    "T51n2099_001:1106c07": "所。四面是水。中心有土臺。方圓三尺。號為菩",
    "T51n2099_001:1106c08": "薩盥掌。遊戲之地。其歲香氣氛馥。色相光",
    "T51n2099_001:1106c09": "明。人熟視之。神移目亂。不敢久住。然人亦罕",
    "T51n2099_001:1106c10": "到池中。多出白雲。狀如隊仗。有梵志婆羅門",
    "T51n2099_001:1106c11": "像。如覩菩薩及圓光者。白衣即得初果及第",
    "T51n2099_001:1106c12": "二果。若淨戒之僧。得第三第四果也。金剛窟。",
    "T51n2099_001:1106c13": "即文殊大宅。此窟。在東北臺二麓之下。樓觀",
    "T51n2099_001:1106c14": "谷內。南北嶺間。有石門迺先聖出入之處。人",
    "T51n2099_001:1106c15": "多不識。昔有繁峙縣佛慧師。曾入此窟。行約",
    "T51n2099_001:1106c16": "三十里。有橫河。既濟即抵平川。無復凡木。但",
    "T51n2099_001:1106c17": "見寶林。極望四周。金樓瓊塔。炳然晃目。佛慧",
    "T51n2099_001:1106c18": "師。出為人說此。",
    "T51n2099_001:1106c19": "唐長安二年。遣使於五臺山大孚靈鷲寺。前",
    "T51n2099_001:1106c20": "採花萬株。移於禁掖。奇香異色。百品千名。令",
    "T51n2099_001:1106c21": "內道場。裁植供養。勅萬善寺尼妙勝。於中臺",
    "T51n2099_001:1106c22": "造塔。凡一朞功畢。遣內侍黃門金守珍。就山",
    "T51n2099_001:1106c23": "供養。顯慶設齋。乃供一萬菩薩是日。忻代諸",
    "T51n2099_001:1106c24": "處。巡禮僧數。盈一萬。皆云。萬聖赴會。普施",
    "T51n2099_001:1106c25": "一鐶錢。一萬緡。別施菩薩。內侍與州縣。具",
    "T51n2099_001:1106c26": "達朝廷。由斯靈瑞。臺山復興。",
    "T51n2099_001:1106c27": "釋五臺諸寺方所七",
    "T51n2099_001:1106c28": "按靈跡記。稱古傳有寺一百一十。北齊割數",
    "T51n2099_001:1106c29": "州租稅。以充供養。粵自後周已來。亟遭廢",
    "T51n2099_001:1107a01": "毀。甄臺寂寞。空餘麋鹿之場。寶塔摧頹。但聚",
    "T51n2099_001:1107a02": "鴟梟之跡。俄鐘隨季。海內分崩。寓縣沸騰。生",
    "T51n2099_001:1107a03": "靈塗炭。兵火延及。蕩焉靡遺。大率伽藍多從",
    "T51n2099_001:1107a04": "煨燼。名額既泯。基址徒存。其堪住持者。六十",
    "T51n2099_001:1107a05": "七所。餘皆湮沒焉。",
    "T51n2099_001:1107a06": "大孚靈鷲寺者。世傳後漢永平中所立。所以",
    "T51n2099_001:1107a07": "名靈鷲者。據西域記第九卷說。梵云結栗陀",
    "T51n2099_001:1107a08": "羅矩吒山。即釋尊說法華經之地。唐云鷲峯。",
    "T51n2099_001:1107a09": "亦曰鷲臺。接北山之陽。孤標特起。既棲鷲鳥。",
    "T51n2099_001:1107a10": "又類高臺。空翠相映。濃淡分色。此山亦然。今",
    "T51n2099_001:1107a11": "真容院所居之基。岡巒特起。有類高臺。勢接",
    "T51n2099_001:1107a12": "中臺北臺之麓。山形相似。故以名焉。寺依此",
    "T51n2099_001:1107a13": "山立名。故云大孚靈鷲寺也。昔有朔州大雲",
    "T51n2099_001:1107a14": "寺惠雲禪師。德行崇峻。明帝禮重。詔請為此",
    "T51n2099_001:1107a15": "寺尚座。樂音一部工技百人。簫笛箜篌。琵琶",
    "T51n2099_001:1107a16": "箏瑟。吹螺振鼓。百戲喧闐。舞袖雲飛。歌梁塵",
    "T51n2099_001:1107a17": "起。隨時供養。繫日窮年。樂比摩利天仙曲。同",
    "T51n2099_001:1107a18": "維衛佛國。往飛金剛窟內。今出靈鷲寺中。所",
    "T51n2099_001:1107a19": "奏聲合苦空。聞者斷惡修善。六度圓滿。萬行",
    "T51n2099_001:1107a20": "精純。像法已來。唯茲一遇也。",
    "T51n2099_001:1107a21": "清涼寺。依山立名。託居巖側。前通澗壑。上",
    "T51n2099_001:1107a22": "接雲霓長安二年五月十五日。建安王仕并",
    "T51n2099_001:1107a23": "州長史。奏重修葺。勅大德感法師。親謁五臺。",
    "T51n2099_001:1107a24": "山以七月二十日。登臺之頂。僧俗一千餘人。",
    "T51n2099_001:1107a25": "同見五色雲中。現佛手相。白狐白鹿。馴狎於",
    "T51n2099_001:1107a26": "前。梵響隨風。流亮山谷。異香芬馥。遠近襲",
    "T51n2099_001:1107a27": "人。又見大僧。身紫金色。面前而立。復見菩",
    "T51n2099_001:1107a28": "薩。身帶瓔珞。西峯出現。法師。乃圖畫聞奏。",
    "T51n2099_001:1107a29": "帝大悅。遂封法師昌平縣開國公。食邑一千",
    "T51n2099_001:1107b01": "戶。請充清禪寺。主掌京國僧尼事。仍勅左庶",
    "T51n2099_001:1107b02": "子侯知一。御史大夫魏元忠。命工琢玉御容。",
    "T51n2099_001:1107b03": "入五臺山。禮拜菩薩。至長安三載。送向清涼",
    "T51n2099_001:1107b04": "山安置。於是傾國僧尼。奏乞送之。帝不許。以",
    "T51n2099_001:1107b05": "雁門地連獫狁。但留御容於太原崇福寺大",
    "T51n2099_001:1107b06": "殿。中間供養。於五臺山。造塔建碑。設齋供",
    "T51n2099_001:1107b07": "養。是知真境菩薩所居。帝王日萬機之務。猶",
    "T51n2099_001:1107b08": "造玉身。來禮大聖。矧餘凡庶。豈不從風一遊",
    "T51n2099_001:1107b09": "淨域。累劫殃消。暫陟靈峯。多生障滅者矣。",
    "T51n2099_001:1107b10": "佛光寺。燕宕昌王所立。四面林巒。中心平坦。",
    "T51n2099_001:1107b11": "宕昌王。巡遊禮謁。至此山門。遇佛神光。山林",
    "T51n2099_001:1107b12": "遍照。因置額。名佛光寺唐。正觀七年。五臺縣",
    "T51n2099_001:1107b13": "昭果寺解脫禪師。重加修建。事如惠祥傳所",
    "T51n2099_001:1107b14": "說。",
    "T51n2099_001:1107b15": "王子寺。備惠祥傳中所載。",
    "T51n2099_001:1107b16": "西臺。接東峨谷。有一古寺。名祕[(序予+林)/女]嚴。亦具惠",
    "T51n2099_001:1107b17": "祥傳所說。此寺。唐垂拱中。有雁門清信士。辟",
    "T51n2099_001:1107b18": "閭崇義。形同素服。心造玄關。畢志有歸。勵精",
    "T51n2099_001:1107b19": "罔倦。薄遊茲寺。誓願住持。經閣始成。樓臺營",
    "T51n2099_001:1107b20": "構。堂殿房廊。六七院宇。二三四輩行人。雲屯",
    "T51n2099_001:1107b21": "慈地。十方名德。輻湊其中。無憚劬勞。惟專禪",
    "T51n2099_001:1107b22": "誦。至長安三年。國家搜羅英彥。不遺巖野。辟",
    "T51n2099_001:1107b23": "閭崇義。遂被召入。因乞為僧。勅許披剃。後乃",
    "T51n2099_001:1107b24": "還山。終於此寺也。",
    "T51n2099_001:1107b25": "北臺之西。繁峙縣東南。有一寺。名公主寺後",
    "T51n2099_001:1107b26": "魏文帝第四女信誠公主所置。年代浸遠。尼",
    "T51n2099_001:1107b27": "眾都絕。房廊院宇。佛殿講堂。九女浮圖。瓦甓",
    "T51n2099_001:1107b28": "猶在。唐世。有尼童女名醜。醜得一玉石。方圓",
    "T51n2099_001:1107b29": "一尺。文成五色。表裏光瑩。自持至都。獻則天",
    "T51n2099_001:1107b30": "帝。帝賜絹百束。且須後命。志擬置額度尼。醜",
    "T51n2099_001:1107c01": "醜染病。而歸既卒。方召不遂其願。",
    "T51n2099_001:1107c02": "北臺之麓。有木瓜寺。往昔登臺。路由茲地。",
    "T51n2099_001:1107c03": "年代曠遠。不知建立之始。寺有長髮女。名佛",
    "T51n2099_001:1107c04": "惠。年七十四五。貌似愚癡。百歲耆耋。自少見",
    "T51n2099_001:1107c05": "者。容狀初無改變。修葺伽藍。常為導首。繁",
    "T51n2099_001:1107c06": "峙。曾有三百餘人。逐佛惠上北臺。適逢雨雹。",
    "T51n2099_001:1107c07": "遽引下臺側。投一蘽(力鬼切)下。蘽半空如室。佛",
    "T51n2099_001:1107c08": "惠前進。諸人隨入。同坐蘽空。悉能容受眾不",
    "T51n2099_001:1107c09": "測其神。時謂肉身菩薩。",
    "T51n2099_001:1107c10": "普濟寺。居大黃尖嶺之南。林麓清虛。川原疎",
    "T51n2099_001:1107c11": "曠。西見栲栳山。東望漫天石。南覩中臺北",
    "T51n2099_001:1107c12": "臺。當木瓜之北有入地泉。巡臺之人忽逢雨",
    "T51n2099_001:1107c13": "雹。於此避難。",
    "T51n2099_001:1107c14": "北臺北谷內。有宋谷寺。寶積寺。又東北。有寶",
    "T51n2099_001:1107c15": "山寺。並居谷內院宇幽奇。樓臺壯麗。即今見",
    "T51n2099_001:1107c16": "存。",
    "T51n2099_001:1107c17": "生地獄。去北臺東不遠。有亂石交聳。聞諸古",
    "T51n2099_001:1107c18": "老。昔有張善和者。嘗逐一白兔至此。而陷內",
    "T51n2099_001:1107c19": "見地獄。去地獄不遠。又覩一經藏。層閣壯麗。",
    "T51n2099_001:1107c20": "善和怖駭。是投其中。因見藏內。塵埃甚厚。其",
    "T51n2099_001:1107c21": "傍亦有帚。靜掃除之。於善和。倏爾善心生",
    "T51n2099_001:1107c22": "焉。因即掃除。令極潔淨。承斯片善。還復得",
    "T51n2099_001:1107c23": "出。余謂。若非大聖願力境界。焉能感化若是",
    "T51n2099_001:1107c24": "哉。",
    "T51n2099_001:1107c25": "鄧隱峯禪師者。福建邵武人也。世傳。與妹",
    "T51n2099_001:1107c26": "出家。俱來遊臺。至臺之頂。忽失兄所在。妹尋",
    "T51n2099_001:1107c27": "訪不得。至北臺西。道南石上。頭下足上。倒植",
    "T51n2099_001:1107c28": "而立。裙衣上聳。竪而不亂。庵。然示滅妹曰。",
    "T51n2099_001:1107c29": "輕躁之性。死而不易。遂乃推倒。即於其處。而",
    "T51n2099_001:1108a01": "闍維之。收其靈骨。壘石為塔。至今在焉。",
    "T51n2099_001:1108a02": "憨山者。在北臺東北。世傳。後魏孝文皇帝。臺",
    "T51n2099_001:1108a03": "山避暑。大聖化作梵僧。從帝乞一坐具之",
    "T51n2099_001:1108a04": "地。修行住止。帝許之。梵僧乃張坐具。彌覆五",
    "T51n2099_001:1108a05": "百餘里。帝知其神。乃馳騎而去。迴顧。斯山岌",
    "T51n2099_001:1108a06": "然隨後。帝叱曰。爾好憨山。何隨朕耶。因此而",
    "T51n2099_001:1108a07": "止。故以名焉。",
    "T51n2099_001:1108a08": "唐昌寺。佛光東北四五里。迢嶢岡巒。寺宇幽",
    "T51n2099_001:1108a09": "邃。世傳昔宕昌王。造佛光寺。安止於此。因以",
    "T51n2099_001:1108a10": "名焉。箋曰。此說或訛。疑唐時賜。額取昌盛為",
    "T51n2099_001:1108a11": "名爾。",
    "T51n2099_001:1108a12": "石窟寺。在佛光東北二十餘里。儼禪師所造。正",
    "T51n2099_001:1108a13": "當山口。登清涼寺。路經於此。遊禮憩息之所。",
    "T51n2099_001:1108a14": "天盆寺。次南臺北谷。山形似盆。其勢如畫東",
    "T51n2099_001:1108a15": "北仙橋。西南神谿。池水當心。樓臺四繞。今絕",
    "T51n2099_001:1108a16": "跡矣。",
    "T51n2099_001:1108a17": "王子燒身寺。次北五六里。有小巖寺。大蘽寺。",
    "T51n2099_001:1108a18": "唯瓴甓餘基。悉就頹毀。當時塔廟。靡有孑",
    "T51n2099_001:1108a19": "遺。此地極為生善。然遊禮路僻。到者甚稀。",
    "T51n2099_001:1108a20": "昔有西京萬善寺尼明月法屋等。於此結庵",
    "T51n2099_001:1108a21": "而居。每誦華嚴涅槃二部。戒律清潔。至神龍",
    "T51n2099_001:1108a22": "元年而卒。",
    "T51n2099_001:1108a23": "中臺北趾及臺領南。有二伽藍。號曰吳[(序予+林)/女]葱",
    "T51n2099_001:1108a24": "薗二寺。有洪馬寺主。於此住持。亦云戒德光。",
    "T51n2099_001:1108a25": "時威儀動物。群虎如犬馴擾。院庭鐘磬空鳴。",
    "T51n2099_001:1108a26": "如人擊動。六事不失。月十常聞。緇素巡臺。就",
    "T51n2099_001:1108a27": "而參禮。有尼三五人。年盡期頤。寺主百年不",
    "T51n2099_001:1108a28": "下山谷。長安三年正月遷逝。",
    "T51n2099_001:1108a29": "五王城五王寺。修創奇異。未知何代五王立",
    "T51n2099_001:1108b01": "名建寺。周圍尚有桑林棗園遺跡。遊謁者。思",
    "T51n2099_001:1108b02": "慕忘返。",
    "T51n2099_001:1108b03": "東臺南足南嶺上。有觀海寺。內有明月池。方",
    "T51n2099_001:1108b04": "圓一里。水深八尺。雖在晦朔。月影中現。夾池",
    "T51n2099_001:1108b05": "有二松蘽(力鬼切)枝莖相樛。每清風發韻。有如",
    "T51n2099_001:1108b06": "琴瑟。雁門人王石琦。太原郭上行。晉州魏法",
    "T51n2099_001:1108b07": "才。繁峙薛思恭等。一千餘人。巡禮東臺。忽至",
    "T51n2099_001:1108b08": "此寺。會大霖雨。七日不止。乃虔誠發願。因得",
    "T51n2099_001:1108b09": "晴霽。但雲敷不散。東極於海。浩然一色。平若",
    "T51n2099_001:1108b10": "大川。於中現盧舍那像。并聞說法。後郭上行",
    "T51n2099_001:1108b11": "等十餘人。發心出家。並得剃染。咸有高節。",
    "T51n2099_001:1108b12": "東臺東大會谷內。有銅鐘寺。魏時所置。寺有",
    "T51n2099_001:1108b13": "銅鐘。可受三十斛。形如瓮腹。身作八棱。刻子",
    "T51n2099_001:1108b14": "魏都金剛。填陷象鼻隱起。雜寶莊嚴。龍象繞",
    "T51n2099_001:1108b15": "身。神仙遍腹。參辰日月。釋梵之形。列於頂",
    "T51n2099_001:1108b16": "上。中平元年。有僧惠澄。寓止茲寺。後因傳戒。",
    "T51n2099_001:1108b17": "遠赴京都。數載方還。失鐘所在。徘徊惻愴。痛",
    "T51n2099_001:1108b18": "悼彌深。忽見異人。僧詰其所。答云。余此山神。",
    "T51n2099_001:1108b19": "鐘已收入金剛窟中。本兜率天王所造。澄曰。",
    "T51n2099_001:1108b20": "非也。此是拘樓秦佛之時所造。山神何故收",
    "T51n2099_001:1108b21": "入金剛窟內。澄遂於寺勒石。為銘曰。寺法鼓",
    "T51n2099_001:1108b22": "窟為隣。擊振吼膩吒聞。集賢聖滅苦因。被收",
    "T51n2099_001:1108b23": "入金剛輪。誰得知見山神。萬聖前六時聞。書",
    "T51n2099_001:1108b24": "翠鳳鐫白銀。表銅鐘之去處。絕後代之疑人。",
    "T51n2099_001:1108b25": "溫湯寺。五王之所造。昔五王子者。不知何",
    "T51n2099_001:1108b26": "代。宿植善根。得為王子。又緣惡業。染伽摩",
    "T51n2099_001:1108b27": "羅疾。乃遷入山。於此溫泉澡浴。疾遂痊愈。",
    "T51n2099_001:1108b28": "身復輕安。造寺住持。因溫湯為號。寺內有塼",
    "T51n2099_001:1108b29": "塔一所。可高二丈。層給三重。中有盧舍那像。",
    "T51n2099_001:1108c01": "文殊普賢。及餘部從靡不畢具。唐萬歲通天",
    "T51n2099_001:1108c02": "中。有僧慈雲。創此安置。厥後巡遊之人。往",
    "T51n2099_001:1108c03": "還不絕。",
    "T51n2099_001:1108c04": "清涼嶺南三十餘里。入大谷中。有嵌巖寺。小",
    "T51n2099_001:1108c05": "柏寺。嵌巖寺有佛殿門樓。小柏寺中。有浮",
    "T51n2099_001:1108c06": "圖二所。一當路口。一在谷中。山東之人。多此",
    "T51n2099_001:1108c07": "安泊。北有萬畝平。是李澄師莊。為普通供養。",
    "T51n2099_001:1108c08": "昔有僧。念阿彌陀佛。一念擲一菉豆。在十斛",
    "T51n2099_001:1108c09": "甕內。念滿此甕。乃見阿彌陀佛來迎。因而化",
    "T51n2099_001:1108c10": "去。",
    "T51n2099_001:1108c11": "赤崖寺。臨路半崖。安置其寺。懸泉滴。溜水",
    "T51n2099_001:1108c12": "透巖。下去七八里許。俯視靈壽鎮定。復見易",
    "T51n2099_001:1108c13": "州抱腹功德山。",
    "T51n2099_001:1108c14": "東峨谷南。有鐵勤寺。向陽寺。日照寺。壘石",
    "T51n2099_001:1108c15": "寺。並在谷中。林木高深。聯綿不絕。佛光寺",
    "T51n2099_001:1108c16": "僧。多來棲止。",
    "T51n2099_001:1108c17": "入東峨谷。有大會寺。浴王寺。榆勤寺。乳石",
    "T51n2099_001:1108c18": "寺。東尖寺。右上伽藍。並在於谷之內。多居",
    "T51n2099_001:1108c19": "巖嶮。內有捐身崖。薩埵崖。割肉坐石等處。面",
    "T51n2099_001:1108c20": "有熊頭寺。豹子寺。黑山寺。甘泉寺。望臺寺。",
    "T51n2099_001:1108c21": "相距不遠。十里至十五里間。並據形勝。佛廟",
    "T51n2099_001:1108c22": "精舍。各各有之。",
    "T51n2099_001:1108c23": "石泥和尚者。不知何代人也。聞諸古老人云。",
    "T51n2099_001:1108c24": "住西臺近東北谷下巖間。修道。每至午際。搓",
    "T51n2099_001:1108c25": "泥成劑。以充中食。人莫能測。後不知其終。",
    "T51n2099_001:1108c26": "東臺北四十餘里谷底。有華林寺。香雲寺。寺",
    "T51n2099_001:1108c27": "東五十里。有香蘽寺。寺邊有乳頭香蘽。蘽南",
    "T51n2099_001:1108c28": "有八九十里。有慈雲寺。石室寺。下有龍盤",
    "T51n2099_001:1108c29": "寺。有龍形石上盤屈存焉。次南有光明寺。萬",
    "T51n2099_001:1109a01": "像寺。龍泉寺。鳳嶺寺。慈雲在大會谷中。石室",
    "T51n2099_001:1109a02": "在溫湯嶺上。盤龍寺。正當川下。光明寺萬",
    "T51n2099_001:1109a03": "像寺。見者不同。或出或沒。有人曾見。在南嶺",
    "T51n2099_001:1109a04": "寺邊。有栗蘽果園。有僧見在川內。尀測其",
    "T51n2099_001:1109a05": "由。臺山境界。不可依言取定。多致差玄。蓋諸",
    "T51n2099_001:1109a06": "聖權宜化現。遭遇各異爾。",
    "T51n2099_001:1109a07": "有二化寺。按靈跡記。一天城寺。在五王城北",
    "T51n2099_001:1109a08": "三五十里。四面天城。一川平坦。雲峯峻拔。雪",
    "T51n2099_001:1109a09": "瀑湍流。據昔古伽藍傳云。化寺。不依地立。現",
    "T51n2099_001:1109a10": "在空中。菩薩道場。文殊淨剎。朱樓紺殿。七寶",
    "T51n2099_001:1109a11": "所成。紫金白銀。瑠璃玳瑁。珠網交絡。迴出雲",
    "T51n2099_001:1109a12": "霞。得遇之人。塵機頓息。有池水。深丈四五尺。",
    "T51n2099_001:1109a13": "清澈見底。平滿下流。時有靈禽羽毛五色。遶",
    "T51n2099_001:1109a14": "池上下。和鳴清亮。亦有茅庵草堂十五餘",
    "T51n2099_001:1109a15": "所。居山半腹。莫測凡聖。遊臺之人。有時得",
    "T51n2099_001:1109a16": "見。",
    "T51n2099_001:1109a17": "東臺東華林寺山麓下。有一古寺。不中題額。",
    "T51n2099_001:1109a18": "院庭之中。寬一二里。四面雲峯。如同刻削。踞",
    "T51n2099_001:1109a19": "山半腹。締構精藍。寶塔淩空。實非人造。昔有",
    "T51n2099_001:1109a20": "閏禪師者。德行高潔。遊歷至此。忽逢化寺。見",
    "T51n2099_001:1109a21": "二老人。容狀非凡。行如奔馬。經此山巔。倏忽",
    "T51n2099_001:1109a22": "之間。却見少年。語音和雅。猶如鐘磬。口稱",
    "T51n2099_001:1109a23": "偈云。上善之語可放。中下之善可收。金剛之",
    "T51n2099_001:1109a24": "寶可用。醍醐妙藥可服。其僧。凝思寂。聽記其",
    "T51n2099_001:1109a25": "所說。有公孫生之俊辯。舍利子雄才。窮三界",
    "T51n2099_001:1109a26": "之根源。同一乘之句義。遺僧聖藥。遂得服餌",
    "T51n2099_001:1109a27": "之法。僧既受教旋。即不見人。既莫識寺。亦",
    "T51n2099_001:1109a28": "難逢。或化或真。不可知矣。",
    "T51n2099_001:1109a29": "中臺東南有玉華寺。世傳。昔有五百梵僧。彼",
    "T51n2099_001:1109b01": "中修習定慧之業。九夏炎暑。即就中臺安居。",
    "T51n2099_001:1109b02": "三冬凝寒。即返玉華。禪誦勵精。苦志不廢",
    "T51n2099_001:1109b03": "寸陰。常有騾三十頭。不煩驅策。從北川上",
    "T51n2099_001:1109b04": "下。運齋糧以供僧用。如此凡數十載。未嘗",
    "T51n2099_001:1109b05": "闕乏。即今中臺厨堂之北。猶有舊寺基址存",
    "T51n2099_001:1109b06": "焉。",
    "T51n2099_001:1109b07": "廣清涼傳卷上"
}